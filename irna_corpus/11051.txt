{"onTitr":"","titr":" 14 کیلومتر راه روستایی کهریزک آسفالت شد","describe":" شهرری- ایرنا- سرپرست بخشداری کهریزک از آسفالت 14 کیلومتر راه روستایی بخش کهریزک با اعتبار 16 میلیارد و 440 میلیون ریال از ابتدای سال جاری تاکنون خبر داد.", "text":"مجتبی خانجانی روز سه شنبه در گفت و گو با خبرنگار ایرنا اظهار داشت: خدمات رسانی به ساکنان و اهالی روستاهای کهریزک و تسهیل عبور و مرور یکی از مهمترین اولویت ها به شمار می رود که در این راستا زیرسازی و آسفالت با مصالح استاندارد انجام شد.وی تصریح کرد: زیرسازی و آسفالت روستای قمصر به طول 2 کیلومتر با اعتبار 10 میلیارد ریال، آسفالت روستای دهنو به طول یک کیلومتر با اعتبار 350 میلیون ریال، آسفالت روستای دورسون آباد 2 کیلومتر با اعتبار یک میلیارد و 500 میلیون ریال به اتمام رسید.سرپرست بخشداری کهریزک افزود: آسفالت روستای تورقوزآباد به مساحت چهار کیلومتر با اعتبار سه میلیارد ریال، آسفالت روستای قلعه نو چمن به طول پنج کیلومتر و با اعتبار یک میلیارد و 519 میلیون ریال نیز انجام شد.وی با اشاره به اینکه ارائه خدمات در روستاها باعث کاهش مهاجرت این قشر به شهرها می شود، افزود: هر گونه کار اجرایی باید با مطالعات و کار کارشناسی انجام شود تا تبعات و مشکلات جانبی را در آینده برای مردم به همراه نداشته باشد.وی عنوان کرد: راه روستایی یکی از مهمترین خدمات زیربنایی به شمار می رود چرا که نقش و جایگاه ویژه و موثری در توسعه مناطق روستایی دارد و از همین رو به عنوان شریان حیاتی هر منطقه مطرح می شود. بخش کهریزک از توابع شهرستان ری، از شمال به بهشت زهرا(س)، از غرب به اتوبان تهران ـ قم، از شرق به باقر شهر و از جنوب به شهر حسن آباد فشافویه محصور و در فاصله 13 کیلومتری شهرستان ری واقع شده است.1970/6003            "}