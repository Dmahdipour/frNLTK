{"onTitr":" استاندار اصفهان:    ","titr":" مردم باید احساس کنند با پلیس فاصله ندارند","describe":" اصفهان - ایرنا - استاندار اصفهان گفت : نیروی انتظامی یکی از سخت ترین و مشکل ترین بخش های خدمت رسانی است و مردم باید احساس کنند بین آن ها با پلیس فاصله نیست.", "text":"به گزارش ایرنا، محسن مهرعیزاده شامگاه روز دوشنبه در دیدار فرمانده نیروی انتظامی استان و فرماندهان بخش های مختلف این نیرو در استانداری با تبریک هفته نیروی انتظامی اظهارداشت: نیروی انتظامی تاکنون به عنوان پاسدار و نگهبان امنیت، برای نظم و انضباط در جامعه تلاش می کند.وی  افزود : وظیفه اخلاق اسلامی در بالاترین نقطه نیروی انتظامی از یک مامور ساده تا به بالا حتی در برخورد با مجرمین توقع نظام جمهوری اسلامی است و در این بین واقعیت های وجود دارد که وظیفه نیروی انتظامی را سنگین می کند.استاندار اصفهان ادامه داد : از طرفی نیروی انتظامی با افرادی روبه رو می شوند که هیچ یک از اصول اخلاقی و اسلامی پایبند نیستند و در این راستا باید اقتدار این نیرو نمایش داده شود.مهرعلیزاده با ابزار خرسندی از امنیت بالا در استان گفت: با وجود حوادثی که در 11 ماه گذشته از زمانی که استاندار اصفهان شدم تا کنون امنیت در سطح بسیار بالایی در استان حاکم است.به گفته وی همراهی و همدلی و از همه مهمتر فهم مشترک در بین مسئولان موجب شد که حرف همدیگر را خوب بفهمیم و در شورای تامین روی راه حل های واحدی متمرکز شویم. استاندار اصفهان با اشاره به تهدیدات و تحریم های دشمنان به خصوص آمریکا  علیه انقلاب اسلامی افزود: اکنون نیز از نظر تهدیدات امنیتی که از سوی دشمن هر روز اعمال می شود، وضعیت ما به گونه ای است که بایستی اقدام های وسعیتر و کاملتری انجام داد.وی  ادامه داد : تهدیدات دشمن هر روز عمیق تر می شود و به فرمایش امام سجاد(ع)  و تاکیدات رهبر معظم انقلاب هر روز شمشیرهای خود را تیزتر می کند.وی تصریح کرد : هدف دشمن ایجاد یکسری بحران های گروهی می باشد، می خواهند نارضایتی  ها را به کف خیابان ها بیاورند و نظام را وادار به مقابله کنند و با پروژه های کشته سازی به اهداف شوم خود برسند.استاندار اصفهان اضافه کرد : دشمن بارها مردم ایران اسلامی را آزموده و روسیا شده  ولی همچنان دست بردار نیست که باید خیلی مواظب باشیم.وی اضافه کرد :  باید خیلی مراقبت کنیم و با هم اقتدار کامل داشته باشیم تا مردم احساس کنند که هیچ فاصله ای بین آنان و پلیس وجود ندارد.مهر علیزاده با بیان اینکه پلیس واقعا امین مردم است و معاندان و کینه توزان بدانند که پلیس مقتدرانه در کمین آنهاست ، گفت : باید با متجاوزان به حقوق مردم و معاندین و کینه توزان با شدت و حدت برخورد جدی شود.وی با بیان اینکه در ادامه این راه می توانیم دو رویکرد داشته باشیم اول اینکه سطح امنیت را آن چه وجود را  خوب نگه داریم و در جهت ارتقای سطح کیفیت و توان خود طراحی های عمیق داشته باشیم  و پیشرو باشیم.استاندار اصفهان ادامه داد : دوم باید به گونه ای طراحی داشته باشیم که لباس نیروی انتظامی به طور نا خودآگاه نمایانگر اقتدار و قاطعیت پلیس باشد.به گزارش ایرنا، سردار مهدی معصوم بیگی فرمانده انتظامی استان اصفهان گفت: امروز می توانیم بگوییم ظرفیت شورای تامین استان و شهرستان ها در حداکثر خود است که مدیریت و اقتدار استاندار اصفهان در این امر مهم بود.وی افزود: شعار امسال نیروی انتظامی پلیس مقتدر و امین مردم است زیرا باید با مردم مهربان بود و با متجاوزان به حقوق مردم قاطعانه برخورد کرد.وی افزود: در طول یک سال اخیر  پنج بحران بزرگ را پشت سرگذاشتیم ولی خوشبختانه تصمیمات درست گرفته شد.وی با بیان این که نیروی انتظامی پرچمدار امنیت کشور است، تصریح کرد : در یک سال گذشته بیش از 19 تن مواد مخدر در استان کشف شد و در مبازره با قاچاق کالا پرونده های بالای پنج هزار میلیارد ریال  رشد 57 درصدی داشته است.وی افزود: همچنین سه هزار طرح پاکسازی در کانون های جرم انجام شد و در حوزه اجتماعی کارهای خوبی برای همراهی مردم با امنیت پایدارتر صورت گرفته است.در تقویم جمهوری اسلامی 13 تا 19 مهرماه هفته ناجا نامگذاری شد.8114/6026/            "}