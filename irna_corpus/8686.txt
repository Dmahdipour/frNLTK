{"onTitr":"","titr":" 20 هزار والیبالیست تیم های پایه در اصفهان فعالیت می کنند","describe":" اصفهان - ایرنا - رئیس هیات والیبال استان اصفهان گفت: حدود 20 هزار بازیکن رده سنی 7 تا 10 ساله در تیم های پایه این استان فعالیت می کنند که پشتوانه مناسبی برای تیم های استانی و ملی خواهند بود.", "text":"تیمور باجول روز پنجشنبه در گفت و گو با ایرنا افزود: این ورزشکاران در قالب 200 کانون فعال هستند و ثمره فعالیت آنان در آینده نزدیک قابل مشاهده خواهد بود.وی به عناوین برتر تیم های خردسالان و نوجوانان استان اصفهان در مسابقات کشوری اشاره کرد و ادامه داد: عملکرد هیات برای فعالیت بیشتر تیم های پایه و رده های سنی پایین سبب شده تیم های مناسبی در این رده داشته باشیم و در این راستا در 6 ماه گذشته افزون بر یک هزار و 600 مسابقه در مقاطع سنی مختلف در شهرستان های استان برگزار شده است.رئیس هیات والیبال استان اصفهان با اشاره به حضور 25 بازیکن حرفه ای از این خطه در تیم های مختلف کشور گفت: اصفهان از داشتن یک تیم لیگ برتری در بخش مردان محروم است و مشکلات مالی دلیل اصلی این امر به شمار می رود.وی با بیان اینکه حضور حداقل یک تیم در سوپرلیگ حق این استان اصفهان است، تصریح کرد: حمایت های گذشته باشگاه های ذوب آهن و فولاد مبارکه از والیبال مثمرثمر بود و امیدواریم با جذب حامیان برای تیمداری در این عرصه به روزهای درخشان بازگردیم.باجول اظهارداشت: با صرف حدود 10 میلیارد ریال که خیلی کمتر از تیمداری در رشته فوتبال است می توان یک تیم در قواره سوپرلیگ تشکیل داد.وی احداث خانه والیبال در اصفهان را موثر و ضروری خواند و گفت: با حمایت مسئولان عملیات اجرایی آن تا پایان امسال آغاز خواهد شد.6020/ 6022            "}