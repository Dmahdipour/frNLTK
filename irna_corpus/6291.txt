{"onTitr":"","titr":" ورود گردشگر خارجی به سیستان و بلوچستان 23 درصد رشد داشت","describe":" زاهدان - ایرنا - مدیر کل میراث فرهنگی، صنایع دستی و گردشگری سیستان و بلوچستان گفت: ورود گردشگر خارجی به این استان در 6 ماهه نخست امسال نسبت به مدت مشابه 23 درصد رشد داشته است.", "text":"علیرضا جلالزایی روز یکشنبه در گفت و گو با خبرنگار ایرنا اظهار داشت: 105 هزار و 139 گردشگر خارجی در این مدت به سیستان و بلوچستان سفر کردند که در مقایسه با 85 هزار و 275 نفر سال گذشته رشد 23 درصدی را نشان می دهد.وی ادامه داد: این گردشگران بیشتر از کشورهای همسایه و اروپایی مانند آلمان، مجارستان، ایتالیا، اتریش، انگلیس، استرالیا و هلند وارد سیستان و بلوچستان شده اند.مدیر کل میراث فرهنگی، صنایع دستی و گردشگری سیستان و بلوچستان گفت: علاوه بر جاذبه های کهن استان آداب و سنت های مردم این دیار نیز برای گردشگران خارجی بسیار جذاب و خاطره انگیز بود.جلالزایی افزود: این نهاد در سالهای اخیر با جریان سازی از طریق برپایی نمایشگاههای گردشگری در کشورهای مختلف از جمله آلمان، عمان و غیره حضور گردشگران خارجی را به این استان افزایش داده است.به گزارش ایرنا نام و آوازه این دیار کهن همپای اعصار و قرون و به درازای تاریخ قدمت دارد و وجود محوطه ها و آثار تاریخی و باستانی آن همچون شهر سوخته با قدمتی پنج هزار ساله و قبرستان کشیک و اسپیدژ با قدمتی فراتر از هفت هزار سال هر هموطن عاشق ایران را به خود می خواند و چند ساعتی قدم زدن در این محوطه ها انسان امروزی را با مردمان اعصار و قرون گذشته پیوند می دهد.طبیعت بکر و نایاب سیستان و بلوچستان با ویژگی های خاص جغرافیایی نظیر کویر، دریا، کشتزار، کوه و آتشفشان سرمست و سیراب کننده عطش سیری ناپذیر طبیعت دوستان است.استان سیستان و بلوچستان با 19 شهرستان زاهدان، زابل، هیرمند، زهک، هامون، نیمروز، میرجاوه، خاش، سراوان، سیب سوران، مهرستان، ایرانشهر، دلگان، فنوج، قصرقند، نیکشهر، سرباز، کنارک و چابهار و داشتن صدها اثر باستانی، تاریخی، فرهنگی و مکانهای تفریحی و دیدنی، سواحل زیبا، بازارهای متعدد با کالاهای داخلی و خارجی، منطقه آزاد و کوه سرافراز تفتان و از همه مهمتر مردمی مهربان و میهمان نواز چشم انتظار مسافران و گردشگران نوروزی است.وجود مرزهای طولانی زمینی و دریایی و سدها و رودخانه های متعدد، باغات میوه های گرمسیری و صنایع دستی منحصر به فرد از دیگر توانمندیها و جاذبه های پهناورترین استان کشور است.سفر به سیستان و بلوچستان از طریق هوایی، دریایی و سه محور زمینی خراسان- زاهدان - زابل، کرمان - زاهدان، کرمان - ایرانشهر و جاسک -کنارک - چابهار امکان پذیر است.7316**3213            "}