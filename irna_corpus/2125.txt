{"onTitr":"","titr":" نفرات برگزیده جشنواره قصه گویی در قزوین معرفی شدند","describe":" قزوین - ایرنا - همزمان با هفته کودک، نفرات برگزیده بیست و یکمین جشنواره قصه گویی با حضور عبدالمحمد زاهدی، استاندار و جمعی از مسئولان استانی معرفی و تجلیل شدند.", "text":"به گزارش ایرنا، در این مراسم که روز چهارشنبه برگزار شد پس از قرائت بیانیه هیات داوران،  از علی اصغر ارجی، پروانه کیانیان و پاییزه طاهری به عنوان اعضای هیات داوران جشنواره تجلیل به عمل آمد.همچنین از ملیحه حسین پور با قصه از آفتاب نترس و فاطمه رضایی با قصه کدو قلقله زن به عنوان نفرات برتر در بخش پدر بزرگ ها و مادر بزرگ ها تجلیل شد.در بخش نوجوانان این دوره از جشنواره قصه گویی به ترتیب هانیه عابدی با قصه خاله سوسکه، سیده فاطمه زارعی با قصه قیچی که دنبال کار می گشت و مهسا کاظمی با قصه رستم برگزیده شدند.در این بخش همچنین از انسیه محقق با قصه طوطی و بازرگان، ریحانه مرتضی پور با قصه ماه بود و روباه و فاطمه صمدی با قصه مترسک به عنوان نفرات شایسته تقدیر و تجلیل شد.در بخش زنان و مردان، ضمن تقدیر از هادی افشار برای قصه دلاک و مرد قزوینی، به ترتیب آزاده آقامیربها با قصه هدیه خوبان راز خوشبختی، فرزانه گلدوزان با قصه مرد جوان و خیاط حیله گر، مینا عابدی با قصه پنبه ای ها، لیلا ابراهیمی با قصه بوبوقچی و اکرم ربانی با قصه آرزوی کلاغ به عنوان برگزیده معرفی شدند.در بیست و یکمین دوره جشنواره قصه گویی 85 اثر در بخش قصه گویی سنتی، 170 اثر در بخش قصه گویی 90 ثانیه ای و 13 اثر در بخش مقالات تخصصی، شرکت کرده بودند.نفرات برتر مرحله استانی به مرحله منطقه ای این جشنواره راه خواهند یافت.7388/8054            "}