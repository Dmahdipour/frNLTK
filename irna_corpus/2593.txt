{"onTitr":"","titr":" کردهای سوری در بخش هایی از شرق فرات پیشروی کردند","describe":" دمشق - ایرنا - نیروهای دموکراتیک سوریه با غلبه بر گروه تروریستی تکفیری داعش در محور روستای المراشده از توابع شهرک هجین در جنوب شرق استان دیرالزور، مناطقی را آزاد کردند.", "text":"به گزارش ایرنا، رسانه های کردی روز چهارشنبه اعلام کردند که نیروهای کرد سوریه با این پیشروی بخش های دیگری از مناطق تحت تسلط گروه تروریستی داعش را آزاد کردند و به دروازه های شهرک السوسه در همین منطقه رسیدند.نیروهای دموکراتیک سوریه همچنین حمله گروه تروریستی داعش به مواضع خود در نزدیکی شهرک السوسه را دفع کردند و شماری از تروریست های داعشی را به هلاکت رساندند.اکنون شهرک السوسه شاهد مهاجرت گسترده ساکنان آن بر اثر بمباران های ائتلاف بین‌المللی به سرکردگی آمریکا به طرف شهرک الشعفه تحت تسلط گروه تروریستی داعش است.شماری از نیروهای کرد سوریه نیز سه روز قبل (یکشنبه) در دام میدان های مین گروه تروریستی داعش در اطراف روستای موزان در جنوب شرق دیرالزور گرفتار شدند که در جریان آن شماری از آنان کشته و یا زخمی شدند.رسانه‌های نزدیک به تروریست ها هم اعلام کردند که گروهی از زنان عضو تروریست های داعشی با بستن کمربندهای انفجاری و تجمع در خیابان 24 شهرک الشعفه دیگر زنان را دعوت به مشارکت در نبرد با کردهای سوریه کردند.خاورم**8005*1436*            "}