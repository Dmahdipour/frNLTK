{"onTitr":"","titr":" رئیس دانشگاه امام صادق(ع) تغییر کرد","describe":" تهران - ایرنا - آیت الله صادق آملی لاریجانی رئیس هیات امنای جامعه الامام الصادق(ع) در حکمی حجت‌الاسلام حسین‌ علی سعدی را برای یک دوره سه ‌ساله به عنوان رئیس دانشگاه امام صادق (ع) تعیین کرد.", "text":"به گزارش گروه دانشگاه ایرنا از پایگاه اطلاع رسانی دانشگاه امام صادق(ع)، بنابر تصویب هیات امنای جامعه الامام الصادق (ع) و با توجه به پایان دوره ریاست حجت‌الاسلام  مهدوی کنی،‌ این حکم صادر شده است.آیت الله صادق آملی لاریجانی در جلسه امروز (سه شنبه) هیات امنای جامعه الامام الصادق(ع) از خدمات حجت الاسلام محمدسعید مهدوی کنی در سه سال گذشته تقدیر و تشکر کرد.رئیس جدید دانشگاه امام صادق علیه‌السلام پیش از این رئیس دانشکده الهیات، معارف اسلامی و ارشاد این دانشگاه بوده است.به گزارش ایرنا، دانشگاه امام صادق (ع) از زیر مجموعه‌های جامعه الامام الصادق و ترکیبی از علوم جدید و علوم حوزوی است. هدف از تاسیس این دانشگاه، تربیت دانش‌آموختگانی با توانایی علمی بالا در یکی از رشته‌های نوین دانشگاهی همراه با دانش دینی برای مدیریت کشور در سمت‌های کلیدی و اصلی جمهوری اسلامی عنوان شده است.**6984** 1200            "}