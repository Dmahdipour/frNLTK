{"onTitr":"","titr":" آغاز پژوهش&#173;های باستان&#173;شناختی مشترک ایران و دانمارک در کرمانشاه","describe":" تهران- ایرنا- گروهی از محققان دانشگاه رازی کرمانشاه و دانشگاه کپنهاگ دانمارک برای پیگیری و ردیابی تحولات فرهنگی و سیاسی عصر آهن غرب ایران پژوهش&#173;های خود را با کاوش در تپۀ خیبر روانسر در استان کرمانشاه آغاز کردند.", "text":"به گزارش روز سه شنبه ایرنا از پژوهشگاه میراث فرهنگی و گردشگری، سرپرست برنامه کاوش باستانی تپه خیبر روانسر درباره این پروژه مشترک گفت: بر اساس بررسی&#173;های صورت گرفته قطعات سفال از دوره&#173;های مس&#173;سنگی جدید (گودین شش/ اوروک)، دورۀ مفرغ میانی و جدید، عصر آهن و دورۀ اشکانی است و با این حال فراوانی یافته&#173;های عصر آهن نشان می دهد که عمده استقرار این محوطه مربوط به هزارۀ دوم و اول پیش از میلاد و عصر آهن سه است. به گفته سجاد علی بیگی، با استناد بررسی&#173;های میدانی و بقایای سطحی، خیبر دژی بزرگ به وسعت حدود 20 هکتار با برج و باروی مستحکم بوده که در بیرونی ترین بخش با خندقی عمیق و بزرگ حفاظت می&#173;شده است.این باستان شناس افزود: در بخش شمال&#173;غربی و شمال&#173;شرقی دو چشمۀ پرآب وجود دارد که احتمالاً منبع مناسبی برای پرکردن خندق بوده&#173;اند، با وجود این خندقِ پر از آب، امکان دسترسی به درون دژ/ شهر قاعدتاً محدودتر و دشوارتر می&#173;شده است.وی یادآور شد: باستان شناسان اعتقاد دارند یافته&#173;های بررسی و همچنین توپوگرافی، محوطه خیبر را به عنوان محوطۀ مناسب برای رهگیری تغییرات فرهنگی، سیاسی و اقتصادی عصر آهن غرب ایران و به ویژه غرب زاگرس مرکزی معرفی می&#173;کند.علی بیگی افزود: شکل&#173;گیری استقراری با این حجم از نهشته&#173;های باستان&#173;شناختی و به ویژه توسعۀ آن در عصر آهن خود از دیدگاه باستان&#173;شناسی نظری و به ویژه از جنبۀ الگوهای شکل&#173;گیری قدرت، در چشم&#173;انداز جغرافیایی و فرهنگی غرب ایران و کوهستان زاگرس پرسش برانگیز است، از این رو پژوهش های پیش رو در پی یافتن پاسخ هایی است که چنین محوطه&#173;ای چرا و چگونه در چنین بستر فرهنگی و جغرافیایی شکل گرفته است؟ به واقع شکل&#173;گیری محوطه&#173;ای با این ویژگی&#173;ها (ساختار برج و بارو دار بسیار بزرگ) آن هم در عصر آهن وصل کدام عوامل است؟او با اشاره به آغاز کاوش های تپه خیبر با مجوز ریاست پژوهشگاه میراث فرهنگی و گردشگری گفت: سرپرست دانمارکی این پژوهش ها، نیکول بریش، دانشیار آشورشناسی دانشگاه کپنهاگ است.فراهنگ **1085** 1055            "}