{"onTitr":"","titr":" پنج جایگاه سیار سوخت در مسیر زائران در مهران مستقر می شود","describe":" ایلام - ایرنا - مدیرعامل شرکت ملی پخش فرآورده‌های نفتی منطقه ایلام از راه‌ اندازی پنج جایگاه سوخت سیار برای خدمات ‌دهی به زائران اربعین 97 در استان خبر داد.", "text":"علی اصغر چاغروندی روز دوشنبه در گفت وگو با خبرنگار ایرنا اظهار داشت: امسال و در ایام اربعین پنج جایگاه تامین سوخت (بنزین و گازوئیل) در مهران به ‌صورت سیار و شبانه ‌روزی آماده خدمات ‌دهی به زائران اربعین است.وی افزود: این تعداد جایگاه های سیار در پارکینگ اربعین، پارکینگ برکت، ورودی پایانه صدف، ورودی امامزاده پیرمحمد ملکشاهی و بخش شباب شهرستان چرداول در نظر گرفته شده است.چاغروندی از آمادگی کامل جایگاه های سوخت این استان در ایام اربعین جهت خدمت رسانی به زائران حسینی خبر داد و یادآور شد: هیچ نگرانی در تامین فرآورده های نفتی برای تردد وسایل نقلیه زائران اربعین حسینی وجود ندارد.مدیرعامل شرکت ملی پخش فرآورده‌های نفتی منطقه ایلام اضافه کرد: تا هر ظرفیتی که به فرآوردهای نفتی (بنزین و گازوئیل) نیاز باشد، آن را تامین می کنیم و حتی در شرایطی مانند افزایش بار ترافیکی نیز اقدام به حمل و توزیع سوخت به صورت سیار خواهیم کرد.به گزارش ایرنا، 66 جایگاه عرضه سوخت شامل 44 باب جایگاه عرضه فرآورده سوختی بنزین، گازوییل و 22 باب جایگاه CNG تک منظوره و 2 منظوره در استان ایلام فعال است. 3032/6119            "}