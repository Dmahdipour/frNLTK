{"onTitr":" یک روانپزشک:    ","titr":" خواب ناکافی رشد کودکان را مختل می کند","describe":" تهران- ایرنا- استاد دانشگاه علوم پزشکی تهران گفت: خواب به موقع و زودهنگام باعث ترشح کافی هورمون رشد در کودکان می شود و کمتر در معرض بیماریها قرار می گیرند.", "text":"رضا کرمانی روز یکشنبه در گفت وگو با خبرنگار سلامت ایرنا افزود: کم خوابی ممکن است سیستم ایمنی بدن را تضعیف کند و بدن را بیشتر مستعد قرارگیری در معرض عفونت‌ها و بیماری‌ها قرار دهد و تعادل هورمون‌های بدن به خصوص هورمون‌های حیاتی برای رشد را از بین می‌برد.وی اظهار داشت: امروزه بسیاری از کودکان همراه والدین تا پاسی از شب بیدار هستند، در حالی که بیشترین میزان هورمون رشد پس از به خواب رفتن و در دو ساعت اول خواب شب ترشح می شود، بنابراین بهتر است کودکان شب‌ ها تا دیر وقت بیدار نمانند و اگر می‌ توانند هنگام بعد از ظهر، خوابی هر چند کوتاه مدت داشته باشند.کرمانی ادامه داد: وقتی کودکان دیر می خوابند، خواب خوبی نخواهند داشت چون نور و سر و صدا تاثیر زیادی در مختل کردن کیفیت خواب آنها دارد و باعث بی نظمی در ریتم بیولوژیک خواب می شود. این روانپزشک اضافه کرد: بالاترین میزان ترشح هورمون های رشد در بدن کودک در ساعت 10 شب، 12 شب و 2 بامداد است و فقط دراز کشیدن در رختخواب و بیدار بودن در ساعت 10 کافی نیست، بلکه باید کودک کاملا خواب باشد تا ترشح هورمون رشد در این ساعات به خوبی انجام شود.کرمانی توصیه کرد: ساعت خواب کودکان باید در ساعت 9 شب باشد تا کمتر دچار مشکل یادگیری شوند. هیچ چیزی به اندازه خواب صحیح و به موقع برای رشد کودکان مهم نیست.وی اضافه کرد: شب بیداری، رشد و نمو کودکان را مختل می کند و کج خلقی، گریه‌های مداوم، اوقات تلخی کردن، بی صبری، از نشانه‌های خواب نامناسب شبانه کودکان است و افرادی که کسری خواب دارند، کمتر قادر به کنترل احساسات خود خواهند بود.کرمانی تاکید کرد: بدخلقی ممکن است، جایگاه اجتماعی کودک در گروه همسن و سال‌هایش را نیز دچار تزلزل کند، چنین کودکی ممکن است به کودکی پرخاشگر و لجباز تبدیل شود و ارتباطات اجتماعی او نیز تحت فشار قرار می‌گیرد.به گفته این روانپزشک هورمون رشد، هورمونی است که با اثر بر استخوان‌ ها، سبب رشد طولی استخوان ‌ها و بلندتر شدن قد می ‌شود. ترشح هورمون رشد یک جریان دائمی و همیشگی نیست، بلکه این هورمون به صورت دوره ای ترشح شده و مقدار آن در خون، در طول شبانه ‌روز و تحت تاثیر عوامل مختلف تغییر می کند.وی تاکید کرد: خواب به موقع و زود هنگام در شب در ترشح هورمون رشد بسیار موثر است و در دوران کودکی، ترشح کافی هورمون رشد اهمیت فراوانی دارد، زیرا مقادیر متناسب آن باعث رشد طبیعی کودک می ‌شود و کاهش آن به کوتاه قدی و کاهش رشد کودک منجر می ‌شود.به گزارش ایرنا، 7 درصد مردم دنیا کم خوابی دارند و اختلال خواب باعث بروز بیماریهای متعدد می شود.اجتمام *9022 * 3063            "}