{"onTitr":" عضو ارشد جنبش فتح:    ","titr":" فتح آماده امضای توافق آشتی با حماس است","describe":" غزه - ایرنا - عضو ارشد جنبش فتح با اشاره به دور جدید مذاکرات آشتی ملی گروه های فلسطینی در قاهره گفت: فتح آماده امضای توافق آشتی با جنبش حماس است.", "text":"«عماد الآغا» روز جمعه در گفت و گو با ایرنا، اظهار داشت: فتح به دور جدید مذاکرات اهتمام زیادی دارد و با نگاهی مثبتی به آن می نگرد، چرا که همه ما خطر بزرگی که فلسطین را تهدید می کند، احساس می کنیم.وی با بیان اینکه فلسطین با خطری بسیار جدی روبروست، تاکید کرد: تقسیم بندی گروه های فلسطینی باید برای مقابله با این خطر پایان یابد.عضو ارشد جنبش فتح افزود: فتح خواهان پایان دادن به صف کشی ها و تقسیم بندی هاست تا به یک توافق جامع برسیم.الآغا تصریح کرد: باید به توافقی جامع برسیم و همچنین توافق های قبلی میان فتح و حماس را اجرایی کرد، به خصوص توافق اکتبر سال گذشته و توافق سال 2011.عضو کمیته راهبردی فتح ابراز امیدواری کرد که این مذاکرات به شکست نیانجامد و از جنبش حماس خواست تا برای اجرای توافق ها، گامی به جلو بردارد.وی اضافه کرد: خوشبین هستیم و اطمینان داریم به توافقی خواهیم رسید که دو طرف را راضی کند، چون ما در فتح این مساله را مد نظر قرار دادیم که باید پیروز شویم. مذاکرات آشتی ملی بین گروه های فلسطینی چند هفته ای است که با نظارت و میانجیگری مصر در قاهره انجام می شود. اوایل شهریور ماه با مانع تراشی و مخالفت تشکیلات خودگردان، جنبش فتح این مذاکرات را ترک کرده بود. الآغا گفت: ادامه یافتن راهپیمایی های بازگشت و شکستن محاصره با مشارکت گسترده اقشار مختلف مردم غزه نشان می دهد که ملت فلسطین به حقوق و اصول خود پایبند است و بر آن تاکید دارد.عضو ارشد فتح خاطرنشان کرد: سرکوب راهپیمایی های مسالمت آمیز و هدف قرار دادن راه پیمایان با گلوله های جنگی به وضوح نشان دهنده ارتکاب جنایت جنگی از سوی نظامیان اشغالگر صهیونیست است. وی تاکید کرد: سرکوب و ارعاب هیچ گاه ملت فلسطین را از مبارزه برای برپایی کشور مستقل خود به پایتختی قدس شریف باز نمی دارد.الآغا از جامعه جهانی خواست تا با واکنش هرچه سریعتر، جنایت های رژیم اشغالگر صهیونیستی در کشتن مردم فلسطینی را متوقف کنند.عضو ارشد فتح همچنین خبر داد که پیگیری ها در دادگاه بین المللی برای محاکمه جنایتکاران جنگی صهیونیست ادامه دارد.از دهم فروردین امسال (30 مارس 2018) فلسطینی ها راهپیمایی هایی با عنوان بازگشت برگزار می کنند که نظامیان تا دندان مسلح اسرائیلی به ستوه آمده اند و از خشم و سنگدلی تاکنون دستکم 185 نفر را به شهادت رسانده اند و بیش از 21 هزار تن را زخمی کرده اند.شبد**خاورم**387**2054**1379            "}