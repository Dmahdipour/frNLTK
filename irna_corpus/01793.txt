{"onTitr":" رئیس پلیس پایتخت:    ","titr":" شهرداری تهران برای احداث کلانتری و مقابله با اعتیاد کمک کند","describe":" تهران -ایرنا- فرمانده انتظامی تهران بزرگ گفت: انتظار می رود مدیریت شهری برای راه اندازی 40 کلانتری در سطح شهر، برنامه ریزی درست برای ساماندهی معتادان و تعیین بودجه برای حمایت از پلیس به منظور ایجاد امنیت در شهر کمک کند.", "text":"به گزارش ایرنا،, سردار حسین رحیمی روز چهارشنبه در نشست مشترک شهردار تهران با فرماندهان نیروی انتطامی تهران بزرگ افزود: از قدیم گفته اند که اگر بلدیه و نظمیه کنار هم باشند نظم و آرامش را برای مردم به ارمغان می آورند.وی یادآورشد: علت تاکید بر حضور نیروی انتطامی در کنار مدیریت شهری این است که مدیران شهری بتوانند به خوبی کارهایشان را انجام دهند و شهر را اداره کنند.رحیمی ضمن ابراز رضایت از عملکرد شهرداری در همراهی با پلیس، اظهار داشت: انتظار می رود این همراهی و همکاری برای تامین و استمرار امنیت در کلان شهری همچون تهران ادامه داشته باشد.فرمانده انتظامی تهران بزرگ به برنامه احداث 40 کلانتری در سطح شهر از 10 سال گذشته اشاره کرد و گفت: شهرداری هم در این زمینه مسئولیت دارد اما برغم تمامی مشکلاتی که شهروندان با آن مواجه هستند، تاکنون اقدامی برای تحقق این مصوبه انجام نشده است.وی خاطر نشان کرد: مساله دیگری که رفع آن همکاری مدیریت شهری را می طلبد بحث اعتیاد است که با وجود همه تلاش ها، شهروندان باور ندارند که کاری انجام گرفته و خود پلیس هم به این نتیجه رسیده است که اقدامات راه درستی را طی نمی کنند.رحیمی ادامه داد: بسیاری از معتادانی که به مراکز بازپروی و ترک اعتیاد می روند پس از سم زدایی بار دیگر مصرف مواد مخدر را شروع می کنند و این چرخه جمع آوری، سم زدابی، رهاسازی و مصرف دوباره استمرار دارد.فرمانده انتطامی تهران بزرگ گفت: به حتم این روند دچار نواقصی است و باید در آن بازنگری کرد چرا که جدای از آلوده کردن سطح شهر، وجود معتادان در مناطق جنوبی تهران مشکلاتی را برای شهروندان ایجاد می کنند.وی مطالبه دیگر از شهرداری را تقویت و افزایش توان لجستیکی پلیس خواند و اضافه کرد: در این زمینه پلیس نیازمند حمایت شهرداری و تعیین بودجه است.رحیمی تاکید کرد: شهرداری باید بر روی امنیت سرمایه گذاری کند تا مشکلات و آسیب های موجود در شهر کنترل شود در غیر این صورت برای مقابله با مشکلات به جد دچار مشکل خواهیم شد.**افزایش تعامل میان پلیس و مدیریت شهری مشکلات شهروندان را کاهش می دهدسرهنگ مراد مرادی معاون اجتماعی فرماندهی انتظامی تهران بزرگ نیز دز این نشست گفت: افزایش تعامل میان پلیس و مدیریت شهری در اقدامات و برنامه ریزی های سلبی و ایجابی مشکلات شهروندان را کاهش می دهد.پلیس و شهرداری دو سازمان متولی حوزه شهری هستند و در صورت هماهنگی، شهروندان از خدمات آنها منتفع می شوند.وی یادآورشد: پلیس و شهرداری در برخورداری از احساس مسئولیت و دغدغه رفع مشکل شهروندان وجوه مشترکی دارند که دو رکن اصلی مدیریت شهری محسوب می شود.مرادی نظمیه و بلدیه را همزاد یکدیگر دانست و گفت: در صورتی که امروز هماهنگی میان پلیس و مدیریت شهری وجود نداشته باشد به حتم بهره برداری از برخی پروژه عمرانی با تاخیر و مشکل مواجه خواهد شد.مرادی ادامه داد: پلیس و مدیریت شهری با هم افزایی می توانند به نقاط مشترک برسند و بسیاری از مسائل شهری را حل کنند.معاون اجتماعی فرماندهی تهران بزرگ اضافه کرد: اقدامات شهرداری در زمینه المان ها، روشنایی و مبلمان شهری در کاهش آسیب های اجتماعی و تخلفات موثر است.مرادی تاکید کرد: تهران میزبان وزارتخانه ها و سفارتخانه های بسیاری است و جلوگیری از وقوع تخلفات نیاز به هماهنگی بیشتری میان نهاد انتظامی و مدیریت شهری دارد.معاون اجتماعی فرماندهی انتظامی تهران بزرگ با بیان اینکه 32 درصد جرایم کشور در این شهر رخ می دهد، گفت: طی 6 ماهه گذشته بیش از 6 میلیون تماس با 110 برقرار شده که اغلب آنها به انجام ماموریت و حل مشکلات و اختلاف مردم منتج شده است.وی اضافه کرد: 6 ماه 79 هزار و 237 مورد تخلف رخ داده که 75 درصد از آنها کشف شده است.مرادی به دستگیری 43 هزار نفر در زمینه تخلفات مواد مخدر اشاره کرد و گفت: 22 هزار و 593 معتاد متجاهر در این مدت جمع آوری شدند ولی مکان کافی برای نگهداری آنان وجود ندارد.معاون اجتماعی فرماندهی انتظامی تهران بزرگ گفت: پلیس معتقد به پیشگیری با اقدامات است و شهرداری با اقدامات خود این زمینه می تواند موثر واقع شود.تهرام1109/3001//1348            "}