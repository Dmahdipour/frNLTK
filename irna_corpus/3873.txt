{"onTitr":"","titr":" 4570 میلیارد ریال در دهیاری های استان مرکزی هزینه شد","describe":" اراک - ایرنا - مدیرکل دفتر روستایی و امور شوراهای اسلامی استانداری مرکزی گفت: چهار هزار و 570 میلیارد ریال اعتبار در مدت فعالیت دولت تدبیر و امید در دهیاری های این استان هزینه شده است.", "text":"«سعید فائض پور» روز سه شنبه در گفت و گو با ایرنا افزود:  144 میلیارد ریال اعتبار امسال به دهیاری های استان مرکزی تزریق شده است. وی ادامه داد: در مدت  فعالیت دولت تدبیر و امید 2 هزار و 397 طرح عمرانی با اعتبار 2 هزار و 300 میلیارد ریال به طور متوسط در سه هزار 246 روستایی استان مرکزی اجرایی شده که بیش از 559 هاز رو 376 خانوار از مزایای این طرح ها بهره مند شده اند. مدیرکل دفتر روستایی و امور شوراهای اسلامی استان مرکزی بیان کرد: 198 طرح عمرانی امسال با اعتباری بالغ بر 165 میلیارد ریال در 250 روستای این استان اجرایی شده که 47 هزار و 444 خانوار از مزایای آن برخوردار شدند. وی اظهار داشت: مشارکت مردم برای راه اندازی واحدهای تولیدی در روستاها  هدف جلوگیری از مهاجرت قشر جوان به شهرها و مقابله با پدیده حاشیه نشینی است و به عنوان سیاست مهم دولت تدبیر و امید  دنیال می شود.فائض پور گفت: ایجاد یکهزار و 600 فرصت شغلی با ارائه تسهیلات ارزان قیمت 770 میلیارد ریالی به 120 طرح اشتغالزایی روستایی امسال در بانک سینای استان مرکزی هدفگذاری شده که تاکنون 40 طرح اشتغالزایی بیش از 170 میلیارد ریال تسهیلات دریافت و بیش از 720 فرصت شغلی در روستاهای این استان ایجاد شده است. وی بیان کرد: این طرح ها در بخش های صنعتی، معدنی، کشاورزی، صنایع تبدیلی و تکمیلی، خدمات و بازرگانی، کارگاه های صنعتی خانگی و طرح های دامداری و مرغداری است که در کمیته استانی کارشناسی و مصوب و به بانک سینا معرفی و تسهیلات دریافت کرده اند. مدیرکل دفتر روستایی و امور شوراهای اسلامی استانداری مرکزی بیان کرد: پنج درصد از نرخ بهره 18 درصدی تسهیلات اشتغال روستایی از طریق بنیاد علوی، پنج درصدبا عاملیت معاونت توسعه روستایی و مناطق محروم ریاست جمهوری و هشت پرداخت می شود و پرداخت هشت درصد دیگر نیز از سوی متقاضیان تسهیلات است. وی افزود: علاوه بر تسهیلات بانک سینا، 520 میلیارد ریال تسهیلات نیز به متقاضیانی که در سامانه کارا اداره کل تعاون، کار و رفاه اجتماعی نام نویسی کرده بودند پرداخت شد. فائض پور ادامه داد: طرح توسعه اشتغال و بهبود تولید نیز با مشارکت ادارات کل کمیته امداد امام خیمنی(ره)، بهزیستی، بنیاد شهید و امور ایثارگران، امور عشایری و روستایی و راهداری و حمل و نقل استان با ایجاد 948 اشتغال جدید در روستاهای استان کلید خورده که تاکنون 558 فرصت شغلی از این طرح در روستاهای استان ایجاد شده است. 793 روستا از یکهزار و 639 روستای استان مرکزی دارای دهیاری است. 3017/6013/            "}