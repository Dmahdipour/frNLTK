{"onTitr":"","titr":" رایزنی مسئولان ارشد مالی اروپا در مورد برجام در اندونزی","describe":" کوالالامپور-ایرنا- منابع خبری گزارش دادند: برخی مسئولان ارشد مالی کشورهای اروپایی در حاشیه نشست سالانه صندوق بین المللی پول و بانک جهانی در بالی اندونزی درحال رایزنی و بررسی وضعیت تحریم های آمریکا علیه ایران هستند.", "text":"به گزارش ایرنا، پیشتر مقامات اتحادیه اروپا اعلام کردند که قصد دارند رایزنی‌هایی را با طرف آمریکایی درباره عواقب حذف ایران از سیستم سوئیفت انجام دهند.بلومبرگ روز شنبه در گزارشی در این زمینه بدون ذکر نام این کشورها نوشت: با این وجود تعدادی از وزیران مالی اتحادیه اروپا از جمله وزیر امور مالی فرانسه در اجلاس سالانه صندوق بین المللی پول و بانک جهانی در بالی اندونزی شرکت نکردند.به گزارش بلومبرگ ' وزیران و مسئولان مالی از کشورهای فرانسه، اسپانیا، هلند، بلژیک، ایرلند و پرتغال درکشورهای خود در مورد این تحریم ها نشست هایی برای بررسی قوانین خود دراین زمینه داشته اند.'در گزارش بلومبرگ آمده است، اتحادیه اروپا، چین و روسیه پس از کنار کشیدن آمریکا از توافقنامه بین المللی برجام  و اعمال تحریم ها علیه ایران اعلام کردند که قصد دارند روابط تجاری خود با ایران را ادامه دهند.براین اساس 'تلاش ها به رهبری فرانسه و آلمان برای تداوم روابط تجاری با ایران یکی از نکات محوری پیشنهاد اروپا برای حفظ توافقنامه برجام بوده است. آمریکا نیز تهدید کرده است که شرکت های طرف تجاری ایران را تحریم می کند.'بلومبرگ در گزارش خود تاکید کرد: اتحادیه اروپا با توجه به اینکه تحریم های نفتی ایالات متحده در مورد ایران در اوایل ماه آینده  به اجرا در می آید، در تلاش است تا راهکاری ویژه برای حفظ منافع اقتصادی وعده داده شده به ایران پیدا کند اما جزئیات این موضوع هنوز مبهم است.طبق این گزارش،مقامات وزارت خزانه داری فرانسه، درصدد شفافیت بیشتر در مورد تاثیر تحریم ها بر سیستم سوئیفت اروپا و بانک های تجاری در ایران هستند. براساس این گزارش ' فرانسه، آلمان و  انگلیس در حال کار با مقامات اتحادیه اروپا در زمینه یافتن ابزارهای مالی و تجاری برای ارسال این پیام  هستند که می خواهند کانال های تجاری  خود را حتی پس از تصمیم دونالد ترامپ رئیس جمهوری آمریکا با ایران باز نگه دارند. 'اجلاس سالانه صندوق بین المللی پول با حضور &#39;کریستین لاگارد&#39; رئیس صندوق، نمایندگان بانک جهانی، وزیران مالی و نمایندگان اقتصادی 189 کشور از روز سه شنبه هفته جاری در &#39;نوسادوآ&#39; جزیره بالی اندونزی در حال برگزاری است.وزیران امورمالی و روسای بانکهای مرکزی، نمایندگان پارلمان ها و مجالس کشورها و متخصصان ارشد اقتصادی از 189کشورجهان با 3 هزار و 200 نفر در این اجلاس درجزیره بالی اندونزی شرکت کرده اند.شبد **1599*9122            "}