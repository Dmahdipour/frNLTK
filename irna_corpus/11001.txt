{"onTitr":"","titr":" 1250 میلیارد ریال تسهیلات روستایی در کردستان پرداخت شد","describe":" سنندج - ایرنا - مدیرکل تعاون، کار و رفاه اجتماعی گفت: یک هزار و 250 میلیارد ریال تسهیلات اشتغال پایدار روستایی به روستاییان این استان پرداخت شده و چهار هزار میلیارد ریال طرح هم به بانک ها معرفی شده است.", "text":"به گزارش خبرنگار ایرنا، برهان صلواتی روز سه شنبه در نشست اطلاع رسانی در مورد تسهیلات اشتغال پایدار روستایی اظهار داشت: یک هزار و 300 میلیارد ریال اعتبار برای طرح های تسهیلات اشتغال پایدار روستایی کردستان در نظر گرفته شده بود.وی اضافه کرد: 124 میلیارد ریال از اعتبارات در نظر گرفته شده برای تسهیلات اشتغال پایدار روستایی به کمیته امداد امام (ره) استان داده شد.صلواتی با اشاره به اطلاع رسانی هایی که از طرق مختلف صورت گرفته است، افزود: در مورد راستی آزمایی می توان با مراجعه به سامانه کارا مشخص کرد همه کسانی که در این سامانه ثبت نام کرده اند از روستاهای استان هستند.وی فشار مسئولان یا نمایندگان برای ارائه تسهیلات به افرادی خاص را رد کرد و تاکید کرد: همیشه 100 درصد طرح ها اجرا نمی شود و درصد کمی خطا نیز وجود دارد.صلواتی با بیان اینکه استان کردستان از لحاظ جذب تسهیلات اشتغال پایدار روستایی در رده چهارم کشور قرار دارد، یادآور شد: برای پیگیری ارائه تسهیلات اشتغال پایدار روستایی تمام مسئولان مرتبط، هماهنگ تلاش کردند که قابل تحسین است.وی با اشاره به اینکه در هیچ برهه ای از زمان روحیه همکاری به این میزان بالا نبوده است، افزود: در آبان آیین نامه تسهیلات اشتغال پایدار روستایی اعلام و در بهمن ماه ثبت نام آغاز شد و با اینکه مدتی سامانه دچار مشکلاتی بود ثبت نام ها به صورت دستی صورت گرفت.مسئول دفتر سرمایه گذاری استانداری کردستان هم در این نشست گفت: اگر زحمات دستگاه های مختلف در راستای تسهیلات اشتغال پایدار روستایی با برخی شبهات غیرمستند زیر سئوال برود بی انصافی در حق مسئولانی است که برای ارائه این تسهیلات تلاش کردند.علی اشرف مرادی اظهار داشت: بزرگترین ترمز توسعه استان کردستان بانک ها هستند که برای ارائه تسهیلات اشتغالزایی موانع مختلفی ایجاد می کنند.وی در رابطه با دقت رسیدن تسهیلات به افراد مورد نیاز افزود: روند، شرایط و ضوابط به شکلی است که فرد بدون پرونده، مجوزهای لازم و مستندات برای دریافت تسهیلات به بانک ارجاع نمی شود.معاون برنامه ریزی و امور اقتصادی سازمان جهاد کشاورزی کردستان نیز تاکید کرد: کسانی که از طریق این دستگاه تسهیلات دریافت کردند کاملا در چارچوب قوانین و ضوابط سازمان بوده است.خلیل فعله گری اظهار داشت: به عنوان مثال در حوزه دامداری بدون پروانه دام، پروانه تاسیس برای احداث و سکونت دامدار در روستا کسی برای دریافت تسهیلات اشتغال پایدار روستایی به بانک معرفی نشده است.وی افزود: 852 میلیارد ریال تسهیلات برای 9 هزار و 500 طرح بزرگ و کوچک جهاد کشاورزی در استان کردستان پرداخت شده است.فعله گری اضافه کرد: از رسانه های انتظار داریم مشوق مسئولان برای دریافت بیشتر تسهیلات باشند چرا که اگر تسهیلات در نظر گرفته شده برای استان را نمی توانستیم جذب کنیم در معرض انتقاد قرار داشتیم.کارشناس مسئول و نماینده سازمان صنعت، معدن و تجارت هم در این نشست گفت: طرح های تسهیلات اشتغال پایدار روستایی در کمیته فنی بررسی می شود و ضروری است مجوزهای لازم را داشته باشد.حمیدرضا صابونی با بیان اینکه 420 میلیارد ریال طرح به بانک ها معرفی شده و یا در دست بررسی است، افزود: 95 میلیارد ریال تسهیلات بالای 500 میلیون ریال و 35 میلیارد ریال تسهیلات زیر 500 میلیون ریال در حوزه صنعت پرداخت شده است.معاون اشتغال کمیته امداد امام (ره) هم در این نشست گفت: 90 میلیارد ریال تسهیلات اشتغال پایدار روستایی به مددجویان پرداخت شده است.فرشید جهان بین افزود: میزان تسهیلات 300 تا 320 میلیون ریال برای هر فرد است.کارشناس اداره کل میراث فرهنگی، صنایع دستی و گردشگری هم گفت: 404 طرح در صنایع دستی موفق به دریافت تسهیلات شدند که در مجموع 65 میلیارد ریال برای این میزان پرداخت شده است.فرهاد حامدی افزود: هزار و 360 طرح هم در سامانه کارا در حوزه گردشگری و صنایع دستی ثبت شده که پیش بینی 2 هزار و 100 شغل برای آن می شود.کارشناس تسهیلات اداره کل میراث فرهنگی، صنایع دستی و گردشگری کردستان هم گفت: 138 میلیارد ریال تسهیلات برای گردشگری در نظر گرفته شده که 120 میلیارد ریال آن برای 71 پرداخت شده است.یعقوب گویلیان اظهار داشت: با توجه به ظرفیت کردستان، گردشگری و بوم گردی می تواند به توسعه استان کمک کند.6108/9102            "}