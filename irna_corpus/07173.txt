{"onTitr":" جمعیت تولیدگرایان ایران:    ","titr":" بیانیه 38 اقتصاددان کشور مقدمه ای بر تقویت تولید ملی است","describe":" تهران- ایرنا- جمعیت تولیدگرایان ایران در بیانیه ای ضمن حمایت از نامه اقتصاددانان اعلام کرد: بیانیه 38 اقتصاددان کشور که مورد توجه رهبر معظم انقلاب نیز قرار گرفته، مقدمه‌ای برای گفت وگو، شفاف سازی و رابطه بیشتر بخش خصوصی مولد و واقعی با دولت برای حمایت و تقویت تولید ملی است.", "text":"به گزارش روز شنبه ایرنا، در این بیانیه آمده است: پیشرفت و رفاه جامعه وابسته به سیاست گذاری ها و تصمیم هایی است که دولت ها و ملت ها متناسب با امکانات خود و در تعامل با دیگر جوامع اتخاذ می‌کنند.«فقر نظری و ضعف تحلیل در مسائل اقتصادی و اجتماعی کشور موجب شده که جامعه ایران با وجود همه مجاهدت ها و تلاش هایی که برای حفظ استقلال و عزت خود کرده است همواره دچار آشفتگی در برنامه ریزی و مدیریت استفاده از منابع انسانی و مادی برای حل مشکلات اقتصادی خود باشد.»«جامعه ایران برخلاف هزینه‌های بالایی که برای اداره امور داخلی و حفظ استقلال و امنیت خود .... می‌پردازد، به دلیل نبود استراتژی و هماهنگی، نمی‌تواند از فرصت‌های ملی منطقه‌ای و بین‌المللی برای توسعه و افزایش توان اقتصادی خود به صورت بهینه استفاده کند؛ از این رو در ابعاد فرهنگی، سیاسی، اقتصادی و اجتماعی دچار آسیب های جدی می شود و همواره با اتهام ها و پرسش‌های مردم در داخل و خارج از کشور روبرو است.»بیانیه جمعیت تولیدگرایان ایران می افزاید: در فقدان حضور و مشارکت احزاب و نهادهای سیاسی و اقتصادی نیرومند برای نقد و تحلیل اوضاع و بحران های جامعه ایران، تعداد قابل توجهی از صاحبنظران و فعالان عرصه های مختلف با نگارش نامه ها و بیانیه ها خطاب به مسئولان کشور و بویژه سران قوای سه‌گانه، به تحلیل مسائل عمده و روی کشور پرداختند که از جمله نامه 38 نفر از اقتصاددانان است که به صورت جامعتر به برخی از چالش‌های اقتصادی اشاره کرده و راهکارهایی نیز رائه داده‌اند و مورد توجه رهبر معظم انقلاب و نخبگان جامعه قرار گرفته است.»«جمعیت تولید گرایان ایران پیشتر خود نیز طرح‌ها و تحلیل های تخصصی و موثر بویژه برای حل مشکلات فراروی تولید ملی، تجمیع عوارض، خطر افزایش نقدینگی، ناکارآمدی نظام بانکی، استقلال بانک مرکزی و جلوگیری از ربا خواری و خطرات ناشی از تاسیس بانک های خصوصی و موسسه های مالی، اصلاح نظام مالیاتی، ساماندهی بازار بورس، اصلاح نظام خودروسازی، کاهش خودروهای بی کیفیت و فرسوده، حمایت از سرمایه گذاری خارجی در کشور، اصلاح شیوه های خصوصی سازی بنگاه‌های تولیدی، دخالت نکردن دولت در ترکیب و انتخابات اتاق های بازرگانی و بهبود فضای کسب و کار ارائه کرده است.»«ضمن سپاس از همه کسانی که با احساس مسئولیت در قبال مشکلات مردم و بحران های فراروی جامعه ایران به اظهار نظر پرداخته اند و با تحلیل های کارشناسان مقدمات و بستر ایجاد گفتمان های تخصصی و موثر را برای توسعه کشور و رفاه بیشتر مردم فراهم می‌کنند، از اعلام موضع و بیانیه 38 نفر از اقتصاددانان کشور در نامه های نخست و دوم حمایت کرده و آن مواضع را مقدمه‌ای برای گفت وگو، شفاف سازی و رابطه بیشتر بخش خصوصی مولد و واقعی با دولت برای حمایت و تقویت تولید ملی و تحلیل عمیق مسائل اقتصادی در مرحله تحول و نوآوری در ساختار تولید و اشتغال کشور ارزیابی می‌کند.»«انتظار دارد دیگر تشکل ها و بویژه احزاب و نهادهای موثر در اقتصاد سیاسی بیش از گذشته با تحلیل های عمیق و کارشناسی و تخصصی نسبت به مشکلات جامعه حساس مسئولیت کرده و اعلام موضع کنند.»اقتصام*3065** 2023            "}