{"onTitr":"","titr":" کشفیات مواد مخدر در قوچان 35 درصد افزایش داشت","describe":" مشهد- ایرنا- فرمانده انتظامی قوچان گفت: کشفیات مواد مخدر در این شهرستان طی نیمه نخست امسال نسبت به مدت مشابه پارسال 35 درصد افزایش داشته است.", "text":"سرهنگ قدیر مصرخانی روز یکشنبه در نشست خبری به مناسبت هفته نیروی انتظامی افزود: در نیمه نخست امسال 170 کیلو گرم انواع مواد مخدر سنتی و صنعتی در قوچان کشف شد که این رقم در مدت مشابه سال گذشته 126 کیلو گرم بود.وی اظهار داشت: در اجرای طرح ارتقای امنیت اجتماعی در 6 ماه اول سال گذشته 35 طرح در قوچان اجرا شد که این تعداد در نیمه اول سال جاری به 54 طرح رسید.وی گفت: از ابتدای امسال 53 هزار و 640 لیتر سوخت قاچاق و چهار میلیارد و 30 میلیون ریال کالای احتکار شده شامل روغن، برنج، چای، لوازم بهداشتی و دیگر کالاها در این شهرستان کشف ‌شد. سرهنگ مصرخانی، قوچان را یکی از امن ‌ترین شهرستان ‌های استان دانست و افزود: بیشترین جرایم در این شهرستان مربوط به نزاع می باشد که تعداد آن از سال 94 تاکنون افزایش داشته است.وی با بیان اینکه 85 درصد سرقت‌ های انجام ‌شده در سال جاری کشف ‌شده است اظهار داشت: 82 درصد پرونده ‌ها در 6 ماه اول امسال را جرایم مالی با 113 پرونده تشکیل می‌ دهد. وی در باره جرایم سایبری و فضای مجازی نیز گفت: به رغم کاهش سرقت ‌ها، جرایم سایبری در این شهرستان طی سال جاری 120 درصد افزایش داشته است. سرهنگ مصرخانی با اشاره به کاهش 19 درصدی تلفات جاده‌ ای در سال جاری نسبت به مدت مشابه پارسال افزود: تصادفات جرحی در این مدت 6 درصد افزایش داشته که ناشی از عدم رعایت قوانین و عدم توجه به دستورات پلیس بوده است. وی تعداد تماس ‌های گرفته ‌شده با مرکز 110 قوچان در سال جاری را پنج هزار و 278 مورد اعلام کرد و اظهار داشت: سه هزار و 280 مورد آن عملیاتی شده است.وی گفت: 40 هزار و 430 تخلف رانندگی نیز طی سال جاری در این شهرستان ثبت ‌شده که بیشترین آن مربوط به توقف در محل ممنوعه و نبستن کمربند ایمنی بوده است. فرمانده انتظامی قوچان در باره یک‌ طرفه کردن خیابان ‌های اصلی قوچان نیز گفت: اجرای این طرح یک ضرورت است اما ابتدا باید زیرساخت ‌ها فراهم شود تا طرح با شکست مواجه نگردد.وی افزود: برای اجرای این طرح هنوز معابر جایگزین مناسب نداریم لذا نباید با اجرای این طرح نارضایتی عمومی ایجاد شود. شهرستان 180 هزار نفری قوچان در 137 کیلومتری شمال مشهد واقع است.7501 / 6053            "}