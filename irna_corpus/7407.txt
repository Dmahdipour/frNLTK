{"onTitr":"","titr":" سیل در شیروان یک مفقودی داشت","describe":" بجنورد- ایرنا- معاون عمرانی و امور برنامه ریزی فرماندار شیروان گفت: بارش باران و جاری شدن سیل سحرگاه امروز، منجر به مفقود شدن یک چوپان در این شهرستان شد.", "text":"صمد ایزانلو روز شنبه در گفت و گو با خبرنگار ایرنا اظهار داشت: این چوپان که در روستای رباط از توابع بخش قوشخانه گرفتار سیل شده بود که تاکنون هیچ اثری از وی به دست نیامده است.وی با بیان اینکه اکنون جمعیت هلال احمر این شهرستان آماده باش است، گفت: سیل همچنین به روستاهای حلواچشمه، قلهک، زیدر، سرداب، باغ و دده خان در شهر قوشخانه، اوغاز و قلجق در بخش مرکزی و پالکانلوی علیا و سفلی و قولانلو در بخش سرحد خساراتی وارد کرده است.ایزانلو با اشاره به اینکه بیشترین خسارات وارد شده مربوط به شهر قوشخانه است، افزود: عمده خسارات سیل در این شهرستان به بخش راه و کشاورزی، منازل مسکونی و دامداری های بخش سرحد بوده است که هنوز گزارش آن نهایی نشده است.شهرستان شیروان با 157 هزار نفر جمعیت در 60 کیلومتری شرق بجنورد قرار دارد.7186/5132            "}