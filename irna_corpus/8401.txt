{"onTitr":"","titr":" آتش در تالاب میانگران ایذه مهار شد","describe":" اهواز - ایرنا - رییس اداره حفاظت محیط زیست ایذه گفت: آتش‌سوزی گسترده در تالاب میانگران ایذه شامگاه پنجشنبه مهار شد.", "text":"عباس سلطانی روز پنجشنبه در گفت‌وگو با خبرنگار ایرنا بیان کرد: بخش هایی از تالاب میانگران از صبح امروز دچار آتش سوزی شده بود که به دلیل گسترش آتش از چند نقطه مختلف، مهار آن به طول انجامید.وی افزود: این آتش سوزی که مثل بسیاری از آتش‌سوزی‌های این تالاب عمدی و بخاطر تصرف زمین های تالاب بوده با تلاش نیروهای محیط زیست، آتش نشانی، امور عشایر و نیروهای مردمی مهار شد اما حدود 100 هکتار از زمین های این تالاب در آتش طمع افراد سودجو سوخت.سلطانی گفت: این آتش‌سوزی‌ها به نابودی تالاب نیمه جان میانگران منجر خواهد شد و هرچه زودتر باید اقدامات مقتضی برای برخورد با افراد متخلف انجام شود.به گزارش ایرنا، فرماندار ایذه پیش از این از برخورد جدی با عاملان آتش سوزی عمدی در تالاب میانگران خبر داده بود که انتظار می‌رود با توجه به حساسیت موضوع، این اقدام در اسرع وقت انجام و با مسببان این آتش‌سوزی برخورد قانونی شود.تالاب میانگران درجنوب غربی کوهپایه زاگرس و در فاصله یک و نیم کیلومتری شهر ایذه در شمال شرق خوزستان واقع شده‌ است. تالاب میانگران در چند سال اخیر بارها توسط افراد سودجو‌ با هدف تصرف، طعمه آتش سوزی عمدی ‌شده‌ است.9434/ 6037            "}