{"onTitr":" در جلسه کمیسیون اجتماعی مجلس:    ","titr":" طرح ممنوعیت تصدی بیش از یک شغل اصلاح شد","describe":" تهران- ایرنا- رییس کمیسیون اجتماعی مجلس شورای اسلامی گفت: ایرادات و ابهامات طرح ممنوعیت تصدی بیش از یک شغل با حضور کارشناسان مرکز پژوهش های مجلس برطرف شده و به زودی در دستور کار مجلس شورای اسلامی قرار می گیرد.", "text":"به گزارش ایرنا، سلمان خدادادی در تشریح دستور کار امروز یکشنبه کمیسیون اجتماعی مجلس شورای اسلامی از حضور نمایندگان شورای نگهبان، سازمان اداری و استخدامی کشور، مرکز پژوهش‌های مجلس شورای اسلامی خبر داد و افزود: بررسی طرح ممنوعیت تصدی بیش از یک شغل در دستور کار امروز کمیسیون اجتماعی قرار داشت. نماینده مردم ملکان در مجلس شورای اسلامی تصریح کرد: طرح ممنوعیت تصدی بیش از یک شغل از مجلس نهم در دستور کار کمیسیون قرار داشت، این طرح در صحن مجلس شورای اسلامی و همچنین در جلسات متعدد شورای نگهبان مورد بحث و بررسی قرار گرفته و ایراداتی به آن وارد شده بود. **بررسی و اصلاح 9 ایراد شورای نگهبان به طرح ممنوعیت تصدی بیش از یک شغلاین نماینده مردم در مجلس دهم اظهار داشت: طرح ممنوعیت تصدی بیش از یک شغل بعد از فراز و نشیب‌های متعدد با حضور همه کارشناس‌ها مورد بحث و بررسی قرار گرفت. شورای نگهبان 9 ایراد به طرح وارد کرده بود که تصحیح شده و به زودی در دستور کار مجلس شورای اسلامی قرار خواهد گرفت.به گزارش خانه ملت، رییس کمیسیون اجتماعی مجلس شورای اسلامی خاطر نشان کرد: طرح ممنوعیت تصدی بیش از یک شغل با حضور کارشناسان مرکز پژوهش های مجس ایرادات و ابهامات آن برطرف شده و گزارش آن به صحن داده خواهد شد.سیام*3061*1535            "}