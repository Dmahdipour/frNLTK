{"onTitr":"","titr":" نقشه راه همکاری کشاورزی ایران و ترکیه ترسیم شد","describe":" تهران- ایرنا- وزیر جهاد کشاورزی جمهوری اسلامی ایران و وزیر کشاورزی و جنگلداری ترکیه عصر امروز سه سند همکاری در زمینه باغبانی، دامپزشکی و زنبورداری امضا کردند و به گفته «محمود حجتی»، نقشه راه کشاورزی بین 2 کشور ترسیم شد.", "text":"به گزارش خبرنگار اقتصادی ایرنا، عصر امروز (چهارشنبه) «محمود حجتی» در نشست با «بکرپاک دمیرلی» تصریح کرد: نقشه راه همکاری کشاورزی ایران و ترکیه فراهم شده است و 2 کشور می توانند در زمینه بیماری های دامی همچون تب برفکی و آنفلوانزای فوق حاد پرندگان همکاری های خوبی داشته باشند. حجتی از اشتراک نظرهای ایران و ترکیه در موضوع فلسطین و قطر یاد کرد و افزود: اگر محدودیتی وجود دارد به سبب تحریم های امریکایی است. وی گفت: ما آمادگی مذاکرات دوباره در زمینه تجارت ترجیحی را داریم و امیدواریم بیشتر در این زمینه با یکدیگر همکاری داشته باشیم. وزیر جهادکشاورزی همکاری های بیشتر با ترکیه را در بحث تولید، بازاریابی و فروش گیاهان دارویی و همچنین توسعه جنگل ها خواستار شد. حجتی افزود: در زمینه باغبانی بویژه سرمازدگی باغ های گردو همکاری های فنی خوب با متخصصان ترکیه ای داشته ایم که برای ما راهگشا بوده است. رایزن اقتصادی سفارت ایران در ترکیه امروز (چهارشنبه) به ایرنا اعلام کرد حجم روابط اقتصادی 2 کشور در نیمه نخست سال جاری میلادی بیش از پنج میلیارد و 200 میلیون دلار بود.«علیرضا جعفربیگلو» افزود: از این میزان مبادلات اقتصادی سه میلیارد و 800 میلیون دلار مربوط به صادرات ایران به ترکیه و یک میلیارد و 400 میلیون دلار مربوط به طرف مقابل است.افزایش سطح مناسبات تجاری 2 کشور تا 30 میلیارد دلار از سوی رییسان جمهوری اسلامی ایران و ترکیه هدفگذاری شده است.اقتصام*٩١٨٦*1961*            "}