{"onTitr":" استاندار هرمزگان:    ","titr":" محصولات شرکت های دانش بنیان باید به سرمایه گذاران معرفی شود","describe":" بندرعباس - ایرنا- استاندار هرمزگان گفت: محصولات شرکت های دانش بنیان باید به سرمایه گذاران معرفی و شرایط لازم برای تولید انبوه آنها فراهم شود.", "text":"به گزارش ایرنا، فریدون همتی سه شنبه در نشست با مدیران عامل شرکت های دانش بنیان و فناوران مراکز رشد پارک علم و فناوری افزود: محصولات خوبی توسط شرکت های دانش بنیان تولید می شوند که باید به تولید انبوه برسند و در بازارهای داخلی و خارجی عرضه شوند. وی ادامه داد: شرکت های دانش بنیان با تولید محصولات مبتنی بر دانش وهمچنین اشتغالزایی، نقش سازنده ای در جامعه ایفا می کنند و بدون شک باید حمایت از این شرکت ها بیشتر شود.استاندار هرمزگان اظهار داشت: رسالت پارک علم و فناوری به عنوان متولی این عرصه رسیدگی به شرکت های دانش بنیان است و باید مشکلات شرکت های دانش بنیان را به اطلاع دستگاه های اجرایی برساند و برای رفع آنها پیگیری های لازم را انجام دهد.همتی تصریح کرد: مجموعه پارک علم و فناوری باید سیاست گذاری مناسبی جهت رسیدگی و رفع مشکلات شرکت های دانش بنیان داشته باشد.رییس پارک علم و فناوری هرمزگان گفت: تمام شرایط فناوران در برج فناوری شهر بندرعباس تامین شده و شرکت های دانش بنیان با توجه به نوع فعالیت شان خدمات و کالایی ارائه می دهند که با توجه ظرفیت های موجود استان تولید و عرضه می شود. علی فتی افزود: یکی از دغدغه شرکت های دانش بنیان تامین محل استقرار و زمان خدمات رسانی است که با توجه به همین دغدغه ها پارک علم و فناوری همه این موارد را در راه اندازی این برج مد نظر قرار داده است.  وی یاد آور شد: با تدابیری که اندیشیده شده خدمات رسانی در برج فناوری به صورت 24 ساعته و در4 هزار متر فضای مفید با بالاترین استاندارد با تجهیزات روز در آینده نزدیک به بهره برداری می رسد.6048            "}