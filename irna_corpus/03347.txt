{"onTitr":"","titr":" فرش های مددجویان کمیته امداد برای فروش به تهران ارسال شد","describe":" بیرجند - ایرنا - فرش های بافته شده توسط مددجویان کمیته امداد امام خمینی (ره) خراسان جنوبی برای فروش به تهران ارسال شد.", "text":"به گزارش ایرنا مدیرکل کمیته امداد خراسان جنوبی روز سه شنبه در حاشیه آیین ارسال تولید 6 ماه فرش مددجویان در جمع خبرنگاران از 2 مرحله ارسال فرش های بافته شده توسط مددجویان به تهران خبر داد و گفت: در مرحله نخست 151 تخته فرش و در مرحله دوم 127 تخته فرش به مرکز ارسال شده که از طریق مجتمع اقتصادی به فروش می رسد.رضا سلم آبادی بیان کرد: مددجویان زیر پوشش این نهاد 6 ماه نخست امسال،  474 تخته فرش به ارزش 6 میلیارد و 266 میلیون ریال در استان تولید کردند.وی گفت: امسال 2 هزار و 352 متر فرش توسط مددجویان کمیته امداد استان بافته شده که ابعاد آن از 1.5 تا 24 مترمربع متفاوت است.وی با بیان اینکه حمایت از هنر قالیبافی یکی از سیاست های اصلی کمیته امداد در مقوله ایجاد اشتغال کوچک و خانگی مددجویان است افزود: هم اکنون سه هزار و 100 مددجو بافنده در 2 هزار و 52 کارگاه خانگی و 14 کارگاه تجمیعی مشغول قالی بافی هستند. مدیرکل کمیته امداد امام خمینی (ره) خراسان جنوبی تصریح کرد: فرش های تولید شده بیشتر در طرح های ریزماهی، لچک ترنج، خشتی، بوته جقه، محرمات و گل فرنگ بوده است.وی با اشاره به ایجاد شرایط اشتغال مددجویان در استان بیان کرد: 9 هزار و 417 طرح اشتغال در سطح استان تحت نظارت کمیته امداد است که 21 درصد این طرح ها مربوط به قالی بافی می شود. سلم آبادی سنجش بینایی، بهسازی محیط کسب ‌و کار، نظارت و ارائه مشاوره‌های تخصصی به قالیبافان تحت حمایت را از جمله خدمات کمیته امداد به مجریان طرح‌های قالیبافی عنوان کرد.8393 * 6054            "}