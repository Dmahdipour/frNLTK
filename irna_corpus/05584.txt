{"onTitr":"","titr":" تصادف در گردنه قوشچی یک کشته و 5 مصدوم برجا گذاشت","describe":" ارومیه- ایرنا- فرمانده پلیس راه آذربایجان غربی گفت: بر اثر تصادف 2 دستگاه خودروی پژو پارس و پیکان در محور گردنه قوشچی، یکی از سرنشینان کشته شد و پنج نفر دیگر مجروح شدند.", "text":"سرهنگ عباس فرمانی روز یکشنبه در گفت و گو با خبرنگار ایرنا افزود: در پی اعلام فوریت های پلیسی 110 مبنی بر وقوع یک فقره تصادف در این محور، ماموران پلیس راه به همراه گروه های امدادی در محل حادثه حاضر شدند.وی اضافه کرد: با انجام بررسی اولیه مشخص شد که در این تصادف یکی از سرنشینان به علت شدت جراحت های وارده در دم فوت کرده است و پنج سرنشین دیگر نیز به بیمارستان امام خمینی(ره) ارومیه منتقل شدند.وی بیان کرد: کارشناسان پلیس راه علت این تصادف را بی احتیاطی و انحراف به چپ یکی از خودروها اعلام کردند.به گزارش ایرنا، سالانه بیش از 500 نفر در سوانح رانندگی جاده ای و شهری آذربایجان غربی جان خود را از دست می دهند.8137/3072            "}