{"onTitr":" مطهری خبر داد:    ","titr":" هدف از ارجاع لایحه مبارزه با قاچاق کالا، بررسی زودتر CFT نبود","describe":" تهران - ایرنا - نایب رییس دوم مجلس شورای اسلامی گفت: هدف ما از ارجاع لایحه اصلاح قانون مبارزه با قاچاق کالا و ارز، جلو انداختن بررسی CFT در مجلس نبود.", "text":"به گزارش خبرنگار پارلمانی ایرنا، علی مطهری در جلسه علنی امروز چهارشنبه مجلس در مورد حواشی ایجاد شده در مورد ارجاع لایحه اصلاح قانون مبارزه با قاچاق کالا و ارز به کمیسیون اقتصادی، گفت: اعتراض برخی نمایندگان به نوبتی بود که در آن آقای محبی نیا در اخطاری  پیشنهاد ارجاع لایحه اصلاح قانون مبارزه با قاچاق کالا و ارز را مطرح کرد، من در زمان طرح اخطار گفتم اگر درباره دستور است، اخطار را مطرح کنید در صورتی که نوبت ایشان نبود، آقای رحیمی عضو هیات رییسه باید این را به من می‌گفت.مطهری ادامه داد: بعضی از نمایندگان اعتراض داشتند که دو بار یک اخطار را به رای گذاشتن بر خلاف آیین‌نامه مجلس است. وی افزود: در جلسه صبح امروز علی لاریجانی رییس مجلس از نشست شورای عالی هماهنگی اقتصادی سران قوا گزارشی را ارائه داد و گفت که اعتراض رییس قوه مطرح شده و آقای روحانی هم آن را قبول کرده است، لذا آقای لاریجانی پیشنهاد کرد لایحه اصلاح قانون مبارزه با قاچاق کالا و ارز به کمیسیون ارجاع شود. مطهری ادامه داد: در واقع لاریجانی اخطار را به رای نگذاشت، اما من اخطار آقای محبی‌نیا را به رای گذاشتم، بعضی می‌گویند عمدا این کار انجام شده که لایحه پیوستن ایران به کنوانسیون مقابله با تامین مالی تروریسم (CFT) جلو بیفتد، اما من چنین قصدی نداشتم. وی افزود: احساس کردم اخطار آقای محبی‌نیا وارد است و باید  به رای گذاشته شود.نایب رییس مجلس ادامه داد: در جریان بی‌نظمی‌ها و حاشیه ها چند بار نام آقای محمد وحدتی برده شد که برخی فکر کردند ایشان عامل اصلی بی‌نظمی است، در حالی که ایشان ناطق میان دستور بوده و نباید سوء تفاهم شود.مطهری افزود: جلسه روز یکشنبه کمیسیون امنیت در مورد FATF به صورت مستقیم پخش نخواهد شد.سیام**9121**1535            "}