{"onTitr":"","titr":" قدردانی ابطحی از بزرگان سینمای کشور","describe":" تهران - ایرنا - مدیرعامل سابق موسسه رسانه‌های تصویری که از وی به عنوان یکی از گزینه‌های ریاست سازمان سینمایی نام برده می‌شد، گفت: در بخش دیگری از دولت مشغول خدمتگزاری هستم.", "text":"سیدمصطفی ابطحی درباره درخواست برخی هنرمندان برای حضور وی در سازمان سینمایی به خبرنگار سینمایی ایرنا، اظهار داشت: حمایت اصحاب گرانقدر سینمای ملی، افتخاری بزرگ برای بنده بعنوان عضو کوچک این عرصه است و از این بابت بسیار خوشحالم.وی افزود: ضمن تقدیر از همه بزرگان که قدردان خادمان خود هستند، به دلیل خدمتگزاری در بخش دیگری از دولت محترم، انصاف نیست که با جابجایی های زودهنگام، فرصت خدمت بی منت از بین برود.قائم مقام سابق سازمان سینمایی ادامه داد: تغییرات تند و سریع مدیریتی همواره آسیب‌زا بوده بنابراین از دعوت هنرمندان سپاسگزارم و در سمت جدید تلاش می کنم مفید واقع شوم.ابطحی خاطرنشان کرد: با کمال خضوع و احترام به همه بزرگان سینما اطمینان دارم عذرم را خواهند پذیرفت.به گزارش ایرنا، پس از ابلاغ قانون منع به کارگری مدیران بازنشسته محمد مهدی حیدریان، رئیس سازمان سینمایی نیز باید از این سمت خداحافظی کند.پس از اعلام این خبر از سوی وزارت ارشاد همواره گزینه های مختلفی از طرف رسانه ها منتشر می شود که برخی از مدیران آن را تکذیب و برخی هر گونه صحبت با خود را انکار می کنند.فراهنگ**9246** 1418            "}