{"onTitr":"","titr":" ماهانه 90 هزار مرسوله در پست دامغان جا به جا می شود","describe":" سمنان- ایرنا- رئیس اداره پست شهرستان دامغان گفت: ماهیانه تعداد 90 هزار مورد دریافت و ارسال مرسوله های پستی در دامغان صورت می گیرد.", "text":"غلامحسین سعیدی روز سه شنبه در گفت و گو با ایرنا، افزود: با توجه به حجم کار بالا و گستردگی حوزه فعالیت اداره پست، قراردادهای فراوانی با ادارات و نهاد های دولتی از بانک ها، ثبت اسناد، سند مالکیت و خصوصی جهت جمع آوری و ارسال محصولات منعقد شده است . رئیس اداره پست شهرستان دامغان اضافه کرد: در حال حاضر به طور میانگین ماهیانه 90 هزار قبول و ارسال مرسوله پستی در اداره پست دامغان به صورت فیزیکی و الکترونیکی انجام می شود. سعیدی خاطر نشان کرد: اداره پست این شهرستان به منظور خدمت رسانی بهتر به شهروندان دامغانی اقدام به راه اندازی حمل بار به تمام نقاط ایران کرده است که این اقدام، راهی بسیار مطمئن و کم هزینه برای جابه جایی کالا است. وی افزود: اداره پست این شهرستان دارای 9 دفتر پیشخوان فعال و 23 مرکز فناوری ارتباطات و اطلاعات است که کار پست ، پست بانک، مخابرات و 40 نمایندگی توزیع در سطح روستاها را انجام می دهند . وی افزود : پست دامغان دارای چهار خط حمل نقل از دامغان به توابع و سه دفتر شهری در دامغان، دیباج و دفتر امیریه است که مشغول به انجام وظیفه و خدمت رسانی به مردم هستند. سعیدی افزود: در حال حاضر 29 صندوق پستی در شهر و 33 صندوق در روستاها به صورت سنتی قرار دارد. رئیس اداره پست شهرستان دامغان تصریح کرد: با توجه به پیشرفت در حوزه فناوری به غیر از پست عادی، تمامی روش های پست را می توان از طریق سایت شرکت ملی پست رهگیری کرد. نهم اکتبر به عنوان روز جهانی پست نام گذاری شده است. برگزاری جلسه شورای اداری استان سمنان در دامغان، دیدار با همسر شهید فراتی از کارمندان شهید و نام گذاری ساختمان اداره به نام شهید محمد حسن فراتی، از برنامه های اداره پست در دامغان است. 9856/6103            "}