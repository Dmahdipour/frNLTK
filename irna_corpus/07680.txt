{"onTitr":"","titr":" صبحگاه مشترک نیروهای مسلح در قزوین برگزار شد","describe":" قزوین - ایرنا - مراسم صبحگاه مشترک نیروهای مسلح روز شنبه همزمان با دومین روز از هفته نیروی انتظامی در قزوین برگزار شد.", "text":"به گزارش روز شنبه ایرنا، در این مراسم که در محل فرماندهی انتظامی استان قزوین برگزار شد، نیروهای نظامی و انتظامی حاضر در میدان با رژه از مقابل جایگاه، آمادگی رزمی خود را برای دفاع از ارزش های نظامی مقدس اسلامی اعلام کردند.در مراسم صبحگاه مشترک نیروهای نظامی و انتظامی قزوین نماینده ولی فقیه و امام جمعه قزوین، استاندار، فرمانده لشگر عملیاتی 16 زرهی قزوین، رییس کل دادگستری، نمایندگان مردم استان در مجلس شورای اسلامی، معاون سیاسی و امنیتی استاندار و جمعی از مسئولان استانی نیز حضور داشتند.نماینده ولی فقیه و امام جمعه قزوین در این مراسم گفت: از مهمترین موهبت های خداوند علاوه بر موهبت بندگی، ولایت و امامت، عدالت و امنیت است.آیت الله عبدالکریم عابدینی ادامه داد: بیشتر مردم از قبال امنیت و عدالت به سایر موهبت های دیگر می رسند و باید بدانیم برقرار کنندگان امنیت نیز کسانی هستند که علاوه بر ایجاد امنیت، طعم شیرین آن را نیز می چشند.  فرمانده انتظامی استان قزوین نیز در این مراسم یادآور شد: برگزاری چنین مراسم هایی که همه ساله به مناسبت آغاز هفته ناجا برگزار می شود باعث دلگرمی خاصی برای مردم می شود چرا که همه شهروندان نیروی انتظامی را خادم خود و پشتوانه نظم و امنیت در جامعه می دانند.سردار مهدی محمودی در ادامه، حفظ پاسداشت امنیت در جامعه را یکی از مهم ترین دستاورد های انقلاب اسلامی دانست و تاکید کرد: انتظار داریم با حمایت های همه جانبه مسئولان بیش از پیش بتوانیم در پاسداشت از دستاوردهای انقلاب و ایران بزرگ در همه عرصه ها دفاع کنیم.در پایان این مراسم از خانواده های معزز شاهد، ایثارگران، جانبازان، بازنشستگان، درجه داران و سربازان نمونه تقدیر به عمل آمد.300 برنامه متنوع فرهنگی و اجتماعی به مناسبت گرامیداشت هفته ناجا در استان برگزار می شود.6104/8054            "}