{"onTitr":"","titr":" 300 بسته آموزشی میان دانش آموزان نیازمند خاش توزیع شد","describe":" زاهدان - ایرنا - رئیس کارخانه سیمان خاش سیستان و بلوچستان گفت: 300 بسته آموزشی در آستانه برگزاری مراسم جشن عاطفه ها میان دانش آموزان نیازمند این شهرستان توزیع شد.", "text":"عبدالرحمن یارمحمدزهی روز سه شنبه در گفت و گو با خبرنگار ایرنا اظهار داشت: این تعداد بسته فرهنگی و آموزشی شامل کیف و لوازم التحریر با حضور فرماندار، مدیر کمیته امداد و معاون آموزش و پرورش میان دانش آموزان نیازمند در روستای نصرت آباد شهرستان خاش توزیع شد.وی بیان کرد: با حمایت های هیات مدیره و پیگیری های مدیر عامل سیمان خاش برنامه های کمک به اقشار نیازمند در این شهرستان ادامه دارد.رئیس کارخانه سیمان خاش بیان کرد: این شرکت در سالهای قبل و امسال نیز در ساخت پروژه های آموزشی با آموزش و پرورش همکاری داشته است.مدیر کمیته امداد امام خمینی(ره) خاش نیز گفت: مراسم جشن عاطفه ها همزمان با سراسر کشور با همکاری این نهاد و آموزش و پرورش در سطح مدارس شهرستان بزودی برگزار می شود.منصور ایرندگانی اظهار داشت: مراسم محوری زنگ عاطفه ها در مدرسه حاج خان محمد کرد با حضور فرماندار و مسئولان شهرستان خاش نواخته می شود.وی از خیران و مردم نوعدوست خاش خواست تا در امورات خیر و کمک به رفع مشکلات نیازمندان مشارکت کنند.فرماندار خاش بر اهمیت رفع مشکلات مدارس از سوی آموزش و پرورش در ایام تعطیلات تابستانی و قبل از فصل بازگشایی مدارس تاکید کرد.حمیدالدین یوسفی اظهار داشت: در آغاز سال تحصیلی باید همه برنامه ریزی ها جهت حل مشکلات و رفع کمبودها صورت گرفته باشد تا دانش آموزان و اولیای مدرسه بدون دغدغه به فکر تحصیل علم باشند.فرماندار خاش ادامه داد: دانش آموزان در نقاط روستایی و حاشیه شهر به لحاظ اینکه خانواده های آنان در مباحث مالی و درآمدی مشکلاتی دارند باید مورد توجه ویژه آموزش و پرورش و خیران باشند.به گزارش ایرنا خاش از توابع سیستان و بلوچستان در 185 کیلومتری جنوب زاهدان مرکز این استان  واقع شده است.7310**3213            "}