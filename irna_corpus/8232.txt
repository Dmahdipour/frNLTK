{"onTitr":"","titr":" آمریکا تحریم های جدیدی علیه کره شمالی اعمال کرد","describe":" پکن- ایرنا- وزارت خزانه داری آمریکا یک شرکت و شماری از اتباع خارجی را به دلیل آنچه «نقض مقررات شورای امنیت در ارتباط با کره شمالی» خواند، تحریم کرد.", "text":"به گزارش ایرنا از خبرگزاری یونهاپ، آمریکا روز پنجشنبه به وقت محلی، در تازه ترین تحریم اعمال شده علیه کره شمالی، یک شرکت و دو شهروند ترکیه ای و همچنین یک دیپلمات کره شمالی را به دلیل روابط اقتصادی با کره شمالی تحریم کرده است.'دونالد ترامپ' رییس جمهوری آمریکا می گوید کشورش برای خلع سلاح اتمی شبه جزیره کره شتاب نمی کند و به تحریم های کره شمالی ادامه خواهد داد.این گزارش به نقل از وزارت خزانه داری آمریکا حاکی است که شرکت 'اس آی آ فالکون' که یک شرکت بین المللی ترک به حساب می آید در حال تعاملات و تبادلات تسلیحاتی و تجارت کالاهای لوکس با کره شمالی بوده و قطعنامه و ضوابط تحریمی شورای امنیت علیه کره شمالی را نقض کرده است.این وزارتخانه یک بار دیگر از جامعه بین المللی خواسته است به ضوابط شورای امنیت پایبند باشند و افزوده است که کره شمالی زیر فشار تحریم های آمریکا باقی خواهد ماند.این گزارش ادامه می دهد وزارت خزانه داری آمریکا دو تبعه ترک و یک دیپلمات کره شمالی در مغولستان به نام 'ری سونگ اون' کنسول تجاری و اقتصادی این کشور را به دلیل ارتباط با شرکت ترکیه ای فالکون تحریم کرده است.وزارت خارجه کره جنوبی هم در بیانیه ای در همراهی با این تحریم ها از آنها دفاع کرده و آورده است تلاش آمریکا پیشبرد تحریم ها با بکارگیری ابزار گفت و گو در یک زمان برای رسیدن به هدف خلع سلاح اتمی است.تحریم های جدید مرتبط با کره شمالی دقیقا در ساعاتی قبل از شروع سفر 'مایک پمپئو' وزیر خارجه آمریکا به منطقه انجام می شود او روز یکشنبه به پیونگ یانگ می رود.آساق**231**1904**            "}