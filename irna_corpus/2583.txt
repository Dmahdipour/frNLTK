{"onTitr":" مسوول نمایندگی ولی فقیه در سپاه شهدا:    ","titr":" اراده ملت ایران توطئه های دشمنان را شکست داد","describe":" مهاباد- ایرنا- مسوول نمایندگی ولی فقیه در سپاه شهدای آذربایجان غربی گفت: عزم و اراده ملت ایران توطئه های استکبار جهانی برای ضربه زدن به انقلاب اسلامی را با شکست مواجه کرد.", "text":"به گزارش خبرنگار ایرنا، حجت الاسلام عبدالرحیم نجفقلی زاده سرایی شامگاه سه شنبه در یادواره شهدای بوکان افزود: انقلاب اسلامی ایران 40 سال عزتمندانه و با اقتدار در مقابل زیاده خواهی های استکبار جهانی ایستاده و اجازه نداده است تا نظام سلطه به اهداف خود در ایران دست یابد.وی با بیان اینکه قدرت نرم ایران باعث موفقیت کشور در عرصه های مختلف شده است، اضافه کرد: با فرهنگ ایثار و شهادت که در میان ملت ایران به فرهنگ ناب تبدیل شده، اسارت وجود نخواهد داشت و همه توطئه دشمنان خنثی خواهد شد.حجت الاسلام نجفقلی زاده سرایی با اشاره به اینکه در آستانه چهلمین بهار انقلاب هستیم، ادامه داد: این انقلاب شکوهمند در 22 بهمن سال 1357 به پیروزی رسید و از همان سال، توطئه‌های دشمنان علیه نظام اسلامی آغاز شد و هنوز هم ادامه دارد.مسوول نمایندگی ولی فقیه در سپاه شهدای آذربایجان غربی گفت: مقاومت ملت ایران در هشت سال دفاع مقدس نشان داد که ملت ایران شکست ناپذیر است و همچنان در مقابل دشمنان ایستادگی خواهد کرد.به گزارش ایرنا، در پایان این مراسم از خانواده معظم شهدا، ایثارگران و جانبازان انقلاب اسلامی در شهرستان بوکان تجلیل شد.شهرستان بوکان تاکنون بیش از 374شهید تقدیم انقلاب و نظام اسلامی کرده اند.7510/3020/2093            "}