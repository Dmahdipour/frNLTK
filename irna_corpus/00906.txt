{"onTitr":"","titr":" بیش از 15هزار میلیارد ریال از بودجه شهرداری های فارس محقق شد","describe":" شیراز-ایرنا- مدیرکل دفتر شهری و امور شوراهای استانداری فارس گفت: 15 هزار و 620 میلیارد ریال از بودجه سال 97 شهرداری های این استان تا امروز محقق شده است.", "text":"به گزارش ایرنا علی نقی لقمانی، عصر پنجشنبه در همایش شهرداران استان فارس در شیراز، بودجه سال 96 شهرداری های استان را 39 هزار میلیارد ریال برشمرد و افزود: بودجه امسال شهرداری های این استان کمی بیش از بودجه سال گذشته است.وی ادامه داد: سال 96 از مجموع بودجه 39 هزار میلیارد ریالی شهرداری های استان فارس افزون بر 32 هزار میلیارد ریال محقق شد.لقمانی بیان کرد: 70 درصد از جمعیت فارس در شهرهای این استان ساکن هستند و در حقیقت بیش از سه میلیون و 400 هزار نفر در 107 شهر مصوب این استان سکونت دارند.لقمانی گفت: بیشترین جمعیت شهری فارس مربوط به کلانشهر شیراز با یک میلیون و 560 هزار نفر است که این جمعیت 10 برابر بیش از جمعیت شهر دوم استان است که این خود بیانگر وجود خلاء ها و مشکلاتی است.مدیر کل دفتر شهری و امور شوراهای استانداری فارس افزود: 80 درصد شهرهای استان دارای جمعیت زیر 25 هزار نفر هستند و فقط چهار شهر استان بیش از 100 هزار نفر جمعیت دارد.وی، در مورد ساختار سازمانی شهرداری های استان هم گفت: هم اینک هفت هزار و 640 پست مصوب در چارت شهرداری های ما موجود است که 2 هزار و 749 نفر به صورت رسمی و پیمانی در این مجموعه ها مشغول به کار هستند.لقمانی بیان داشت: همچنین 11هزار و 43 نفر نیز از نیروهای بخش خدمات پیمانکاری در شهرداری های استان مشغول به کار هستند.او افزود: در مجموع چهار هزار و 652 پست بلاتصدی و بلاتکلیف در شهرداری های استان وجود دارد که این تعداد 60 درصد پست های شهرداری ها را شامل می شود.لقمانی، در مورد چالش های فرا روی شهرداری ها هم گفت: عدم تناسب حقوق و دستمزد شهرداران با وظایف، ماموریت ها و مسئولیت ها، لغو مستمر عوارض مصوب شهرداری ها از سوی دیوان عدالت اداری، عدم تعیین تکلیف لایحه مدیریت واحد شهری و طولانی شدن روند تصویب لایجه درآمد پایدار شهرداری ها و دهیاری ها از جمله این چالش هاست.وی بیان کرد: در کنار وجود چالش های موجود، پیشنهادهایی نیز مطرح می شود که از جمله می توان به اصلاح شرایط احراز تصدی سمت شهردار و آیین نامه تعیین دستورالعمل حقوق شهرداران، ایجاد معاونت حقوقی سازمان شهرداری ها و دهیاری های کشور با هدف دفاع موجه و موثر در مراجع نظارتی و محاکم قضایی به ویژه در دیوان عدالت اداری اشاره کرد.لقمانی ادامه داد: همچنین تربیت نیروهای دانشگاهی کارآمد و متخصص از میان نخبگان برای مدیریت امور شهری، ساماندهی نیروهای بلاتکلیف موجود در شهرداری ها، تفویض اختیارات متمرکز در شورای عالی معماری و شهرسازی به استان ها و ارتقای جایگاه معاونت هماهنگی امور عمرانی استان ها در شوراهای تصمیم گیر و تصمیم ساز استان، شمار دیگری از این پیشنهادهاست.** ضرورت تعیین تکلیف بودجه شهرداری هاشهردار شیراز هم در این همایش، ضمن تاکید بر لزوم تعیین تکلیف بودجه شهرداری ها، گفت: بدون تردید تا زمانی که بودجه شهرداری ها تعیین تکلیف نشود، شهرداری ها ناگزیرند برای تامین بودجه خود از هر روشی استفاده کنند.حیدر اسکندرپور افزود: اگر می خواستیم می توانستیم با تکالیف بودجه، تکلیف بودجه شهرداری ها را هم مشخص کنیم.او ادامه داد: اگر به دنبال از بین بردن رانت در شهرداری ها هستیم و همچنین قصد ما زدودن سوء تفاهمی است که در نزد افکار عمومی در مورد شهرداری ها وجود دارد، مهمترین راهکار آن، تعیین تکلیف بودجه شهرداری هاست. وی، بخشنامه وزارت کشور در خصوص جذب نیرو توسط شهرداری ها را عامل گرفتاری شهرداری ها دانست و گفت: اینکه شهرداری ها هیچگونه نیرویی نمی توانند جذب کنند و همه مسیرها مسدود شده است آنها را با مشکلاتی مواجه کرده است.اسکندرپور ادامه داد: هم اینک از مجموع سه هزار و 500 پست سازمانی شهرداری ها، 2 هزار پست خالی است که ضرورت دارد این روند نیز اصلاح شود.6122 /6118            "}