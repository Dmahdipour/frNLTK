{"onTitr":" مدیر آموزش و پرورش قشم:    ","titr":" 122 کلاس درس توسط خیران در قشم احداث می شود","describe":" قشم - ایرنا - مدیر آموزش و پرورش قشم  گفت: در حال حاضر 122 کلاس درس توسط خیرین در حال احداث است و مجمع خیرین مدرسه ساز در این شهرستان در حال شکل گیری است.", "text":"بهرام پوراشرف روز دوشنبه در گفت‌و‌گو با خبرنگار ایرنا افزود: 23 مدرسه در سطح شهرستان وجود دارد که عمر بسیار زیادی دارند و باید تخریب شوند.وی ادامه داد: علاوه بر آن بانوان خیر رمکانی نیز سه میلیارد ریال برای ساخت 6 کلاس درس اختصاص دادند که هم اکنون در حال احداث است.مدیر آموزش و پرورش شهرستان قشم تصریح کرد: برخی از خیران هم هستند که هزینه های جاری مدارس را برای یک سال پرداخت می کنند و همه این موارد نشانه اعتماد مردم به دولت است.پوراشرف افزود: در سال تحصیلی گذشته سازمان منطقه آزاد قشم کاروان مهر را راه اندازی و کمبودهای مدارس از جمله کولر، آب سرد کن، رایانه، لپ تاپ، پرینتر و سایر کاستی ها را برطرف کرد.هم اکنون 854 کلاس درس در قالب 145 مدرسه در شهرستان قشم وجود دارد که شامل  77 مدرسه ابتدایی، 36 مدرسه متوسطه اول، 21 مدرسه متوسطه دوم، هشت هنرستان فنی و حرفه‌ای و سه مدرسه استثنایی است.** دانش آموزان قشمی از رشته علوم تجربی استقبال کردندمدیر آموزش و پرورش شهرستان قشم گفت: امسال بیشتر دانش آموزان شهرستان قشم رشته علوم تجربی  را انتخاب کردند و رشته های علوم انسانی و کارودانش در اولویت‌های بعدی است.وی افزود: در کنکور سال گذشته 132 دانش آموز قشمی نفر در دانشگاه های کشور قبول شدند که رتبه های 2 و سه رقمی را نیز به دست آوردند.پوراشرف ادامه داد: سه نفر نیز در شهرستان موفق شدند در رشته پزشکی دانشگاه های کشور قبول شوند.** ثبت نام دانش آموران مقطع اول ابتدایی بیش از حد انتظارمدیر آموزش و پرورش شهرستان قشم ادامه داد: در سال تحصیلی جاری ثبت نام 2 هزار و 700 دانش آموز اول ابتدایی پیش بینی می شد که در نهایت سه هزار و 230 نفر وارد مقطع اول ابتدایی شدند.وی تصریح کرد: اکنون 36 موسسه آموزشی از فضای فیزیکی 18 مدرسه به صورت چرخشی استفاده می‌کنند که چهار مدرسه ابتدایی دارای شیفت های پسرانه و دخترانه هستند.** کمبود معلم در قشم وجود داردوی اظهار داشت: قشم در حوزه نیروی انسانی با کمبود معلم مواجه است که در حال حاضر از ظرفیت فرهنگیان فعلی این کمبودها جبران می شود.پوراشرف افزود: امسال یک هزار و 252 نفر نیروی انسانی در آموزش و پرورش شهرستان قشم مشغول به فعالیت هستند که 63 درصد از آن ها را معلمان تشکیل می دهند.وی ادامه داد: 52 درصد از معلمان در روستاها و 48 درصد آنان در شهرها فعالیت می کنند.** 98 درصد دانش آموزان ابتدایی به دوره متوسطه اول وارد می شوندمدیر آموزش و پرورش شهرستان قشم افزود: 98 درصد دانش آموزان از دوران ابتدایی به متوسطه اول وارد می شوند و 2 درصد باقیمانده به دلیل مهاجرت، انتقال در شهرستان حضور ندارند.وی ادامه داد: همچنین ترک تحصیل دانش آموزان به دلایلی چون نبود مدرسه متوسطه، کمبود دانش آموزان، بد سرپرستی و جلوگیری برخی از والدین برای ادامه تحصیل دانش آموزان دختر باز می گردد.پوراشرف تاکید کرد: دانش آموزانی که شناسنامه نداشته باشند نیز در آموزش و پرورش پذیرفته می شوند و هیچ مانعی در تحصیل آنان وجود ندارد.وی افزود: هنگام ثبت نام، مدارس حق دریافت هیچ گونه وجهی به عنوان هزینه ثبت نام، به جز هزینه بیمه و کتاب در مدارس و هنرستان ها ندارند.25 هزار دانش آموز در شهرستان قشم در حال تحصیل هستند که نسبت به سال گذشته 10 درصد افزایش یافته است.این شهرستان شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500            "}