{"onTitr":"","titr":" اردوی فوتوالی مشترک مراغه و زنجان آغاز شد","describe":" مراغه - ایرنا - رئیس هیات ورزش روستایی و بازی های بومی محلی مراغه از آغاز اردوی مشترک تیم فوتوالی عبدی با تیم زنجان به میزبانی مراغه خبرداد.", "text":"ابراهیم محمدی روز جمعه در حاشیه برپایی این اردوی مشترک در گفت و گو با ایرنا افزود: این اردو با هدف آماده سازی تیم مراغه برای حضور در رقابت های کشوری به مدت دو روز جریان خواهد داشت.وی ادامه داد: در این اردو، تیم فوتوالی بزرگسالان زنجان با 4 بازیکن و تیم مراغه با 5 بازیکن به تمرینات مشترک خواهند پرداخت.وی گفت: دو تیم عبدی مراغه و زنجان برای حضور و شرکت در مسابقات کشوری کاپ آزاد یزد که آبان ماه امسال برگزار خواهد شد خود را آماده می کنند.محمدی اضافه کرد: حضور تیم قدرتمند زنجان به عنوان یکی از قطب های ورزش فوتوالی در مراغه و برگزاری اردوی مشترک با این تیم می تواند برای بازیکنان این شهرستان موثر واقع شود.وی افزود: امین عباسی، علی اصغری و مسعود مفتشی عضو باشگاه عبدی مراغه، مهرماه امسال با شرکت در نخستین دوره کلاس مربیگری فوتوالی مردان کشور در زنجان موفق به اخذ مدرک مربیگری این رشته نیز شدند.محمدی افزود: رشته فوتوالی به عنوان یکی از رشته های نوپای ورزش های ساحلی و بومی محلی، از پنج سال پیش در شهرستان مراغه و با همت باشگاه فرهنگی ورزشی عبدی مراغه فعال شده است.وی اضافه کرد: در طول این مدت تیم فوتوالی عبدی مراغه به عنوان نماینده آذربایجان شرقی در رقابت و مسابقات مختلف قهرمانی کشور شرکت کرده است.وی ادامه داد: توجه به ورزشکاران نوپا، استعدادیابی و معرفی هر چه بیبشتر این رشته ورزشی از مهمترین اهداف این هیات در شهرستان است.فوتوالی ورزشی است که قوانین آن مثل والیبال ساحلی بوده ولی مثل فوتبال با پا بازی می شود و بازیکنان باید با پاهای برهنه روی ماسه های روان قدرت خود را به نمایش بگذارند.ارتفاع تور در زمین فوتوالی به 2 متر و 20 سانتیمتر می رسد.یکی از مهمترین قوانین فوتوالی این است که توپ باید حداکثر با سه ضربه وارد زمین تیم مقابل شود در واقع وقتی توپ وارد زمین می شود هر فرد اجازه این را دارد که تنها یک بار به توپ ضربه بزند در قانون جهانی، بازیکنان با یک ضرب هم می توانند توپ را به زمین حریف هدایت کنند.6 هزار و 200 ورزشکار سازمان یافته در قالب 88 هیات ورزشی در شهرستان مراغه فعالیت می کنند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/9880            "}