{"onTitr":"","titr":" سهمیه آب کشاورزی چهارمحال و بختیاری کاهش یافت","describe":" شهرکرد- ایرنا- مدیرآب و خاک و امور اراضی جهادکشاورزی چهارمحال و بختیاری از کاهش آب بخش کشاورزی این استان در سال زراعی جاری خبر داد.", "text":"سید طاهر نوربخش روز سه شنبه در گفت و گو با ایرنا اظهارداشت: در پی تشدید خشکسالی، میزان آب بخش کشاورزی استان طی 8 سال گذشته 850 میلیون متر مکعب بود که این میزان در سال زراعی جاری به 680 میلیون مترمکعب کاهش یافت.به گزارش ایرنا، آب بخش کشاورزی استان پیش از این 1.1 میلیارد مترمکعب بود. وی از کاهش بیش از 13 درصدی کشت محصولات بهاری این استان طی سال جاری خبر داد و گفت: این در حالی است که بهره وری تولید محصولات امسال  افزایش 1.14 درصدی را با مدیریت صحیح الگوی کشت داشته است. مدیرآب و خاک و امور اراضی سازمان جهاد کشاورزی چهارمحال و بختیاری تصریح کرد: تغییر الگوی کشت، استفاده از بذرهای اصلاح شده پربازده، تجهیز مزارع به روش آبیاری نوین از عمده دلایل افزایش بهره وری در کیفیت و کمیت محصولات گزارش شده است.   نوربخش از تجهیز بیش از 55 هزار هکتار از زمین های کشاورزی استان در دولت تدبیر وامید به سیستم آبیاری نوین خبر داد و گفت: با این روش از هدر رفت افزون بر 242 میلیون مترمکعب آب جلوگیری شد.وی با اشاره به کسب رتبه دوم چهارمحال و بختیاری بعد از استان فارس در اجرای آبیاری نوین در سال زراعی جاری افزود: با برنامه ریزی ها و سیاست های وزارت جهادکشاورزی، 80 درصد اعتبارات هزینه ای طرح یاد شده از محل اعتبارات بلاعوض دولتی و مابقی از محل آورده بهره برداران تامین می شود. به گزارش ایرنا، سالانه در چهارمحال وبختیاری بیش از یک میلیون و 500 هزار تن محصولات باغی، زراعی، دامی و شیلاتی تولید می شود.6199/6021            "}