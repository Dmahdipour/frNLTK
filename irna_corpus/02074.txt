{"onTitr":" سازمان غذا و دارو:    ","titr":" والزارتان استاندارد در داروخانه های کشور توزیع شده است","describe":" تهران- ایرنا- معاون فنی مدیرکل دارو و مواد تحت کنترل سازمان غذا و دارو گفت: داروی والزارتان هفت شرکت دارویی که غیراستاندارد بود، طی هفته های اخیر به طور کامل از سطح داروخانه های کشور جمع آوری شده است و اکنون بیماران می توانند بدون نگرانی نوع استاندارد این دارو را تهیه کنند.", "text":"والزارتان تولید یک شرکت چندملیتی دارویی برای کنترل فشار خون و پیشگیری از نارسایی قلبی است که به‌ علت داشتن یک ماده شیمیایی در ماده اولیه که احتمال ابتلا به بیماری در افراد مصرف‌کننده را افزایش می‌دهد، از بازار 24 کشور جهان از جمله ایران جمع آوری (ریکال) شد.به گزارش ایرنا از سازمان غذا و دارو، حمیدرضا اینانلو تاکید کرد: در حال حاضر مصرف کنندگان والزارتان می توانند با خیال آسوده این دارو را بدون نگرانی از داروخانه های سراسر کشور تهیه و مصرف کنند.وی افزود: تمام والزارتان تولیدی با یک نوع ماده موثر که از تیرماه ریکال شده بود، از سطح بازار جمع آوری شده است و شرکت های دارویی نیز در حال بازگرداندن مواد اولیه خریداری شده به شرکت تولیدکننده هستند.به گفته معاون فنی مدیرکل نظارت و ارزیابی دارو و مواد مخدر سازمان غذا و دارو، مصرف کنندگان والزارتان می توانند داروهای تمام شرکت های تولیدکننده را مصرف کنند.اجتمام*9185*1834            "}