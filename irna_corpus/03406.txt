{"onTitr":" در راستای انتخاب رسانه های برتر؛    ","titr":" دومین جشنواره رسانه و عدالت در کرمان برگزار می شود","describe":" کرمان - ایرنا - رئیس کل دادگستری استان کرمان گفت: دومین جشنواره مطبوعات برتر استان با عنوان رسانه و عدالت در راستای منویات رهبر معظم انقلاب (مدظله العالی) مبنی بر اطلاع رسانی دقیق و هنرمندانه در قوه قضائیه برگزار می شود.", "text":"به گزارش روز سه شنبه روابط عمومی دادگستری استان کرمان، یدالله موحد با اشاره به اینکه نخستین جشنواره انتخاب رسانه های برتر در حوزه قضایی استان کرمان سال گذشته برای اولین بار در کشور برگزار شد افزود: دومین دوره این جشنواره با عنوان رسانه و عدالت 25 آبان ماه سال جاری در کرمان برگزار می شود.وی به حجم وسیع اقدامات انجام شده در دستگاه قضایی استان کرمان اشاره کرد و گفت: اصحاب رسانه همواره همکاری و تعامل خوب و ارزشمندی با دادگستری در زمینه انعکاس اخبار و دستاوردهای این نهاد حاکمیتی داشته اند اما باید این همکاری ها تقویت شود.رئیس شورای قضایی استان کرمان بر ضرورت و اهمیت بحث اطلاع رسانی تاکید و تصریح کرد: هدف اصلی دستگاه قضایی از برگزاری چنین جشنواره هایی ارتقای سطح آگاهی های مردم نسبت به مسائل حقوقی و قضایی است.موحد، برگزاری جشنواره قلم و عدالت را در تاریخ فعالیت های دستگاه قضایی کشور بی سابقه دانست و افزود: سال گذشته نخستین جشنواره انتخاب مطبوعات برتر در حوزه قضایی استان کرمان با حضور معاون فرهنگی قوه قضاییه برگزار شد.رئیس کل دادگستری استان کرمان بیان داشت: با برگزاری هرچه بیشتر این جشنواره ها به طور قطع هر سال نسبت به سال گذشته نواقص برطرف می شود و امیدواریم امسال هم بتوانیم به بهترین شکل برگزار کنیم.وی تصریح کرد: تمام تلاش خود را در راستای تحقق اهداف دهگانه ای که برای این جشنواره در نظر گرفته شده است خواهیم کرد زیرا برگزاری چنین جشنواره هایی قدم بزرگ و رو به جلویی در زمینه  پیشگیری از وقوع جرم است.موحد با قدردانی از ادارات و کانون هایی که در برگزاری جشنواره کمک کردند خاطرنشان کرد: امیدواریم امسال نیز مانند سال گذشته در برگزاری بهتر جشنواره همراهی کنند.3029/9895            "}