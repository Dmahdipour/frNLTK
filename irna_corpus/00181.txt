{"onTitr":"","titr":" ترافیک در جاده های مازندران سنگین است","describe":" ساری - ایرنا - تردد پرحجم خودروها در بیشتر محورهای اصلی مازندران سبب شده است تا مسافران و مردم استان در ساعات پایانی تعطیلات آخر هفته با ترافیک سنگین و نیمه سنگین برای بازگشت به خانه مواجه شدند .", "text":"به گزارش خبرنگار ایرنا، بر اساس مشاهدات عینی در جاده هراز، مسافران و مردم استان در برخی از نقاط هر دو مسیر تردد با ترافیک سنگین مواجه شده اند.فرمانده پلیس راه مازندران در این باره به خبرنگار ایرنا گفت: هم اکنون در هر 2 مسیر رفت و برگشت جاده های هراز و همچنین در جاده کندوان ترافیک در بخشی از مقاطع سنگین است . سرهنگ علیرضا قدمی افزود: در جاده هراز مناطق پلور تا سه راهی لاسم ، آب اسک تا وانا ، سه راهی چلاو ، کِلرد تا نارنجستان و پارک جنگلی در هر 2 مسیر رفت و برگشت ترافیک سنگین است . وی گفت که ترافیک در محور کندوان دیگر جاده مواصلاتی مازندران به تهران در مناطق آدران، پل زنگلوله و تونل کندوان در هر دو مسیر رفت و برگشت سنگین است.فرمانده پلیس راه مازندران ازود که ترافیک در بقیه مسیرهای محورهای اصلی نیمه سنگین است.وی درباره وضعیت جاده سوادکوه نیز گفت: ترافیک در این مسیر پرحجم است و تردد خودروها در این مسیربه کندی صورت می گیرد . سرهنگ قدمی ترافیک در عباس آباد و نشتارود را هم سنگین اعلام کرد .    7335/1654            "}