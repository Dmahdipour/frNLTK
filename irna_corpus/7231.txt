{"onTitr":"","titr":" کودکان را مشق مدارا و صلح بیاموزیم","describe":" بوشهر- ایرنا- مدیرکل کانون پرورش فکری کودکان و نوجوانان استان بوشهرگفت:در بازیهای کودکانه و شادی های مداومش باید به کودکان خود مشق مدارا و صلح، نوع دوستی و دگر خواهی دهیم و با بذل عشق و استقلال به او عزت نفسش را تقویت کرد.", "text":"زهره عالی نسب روز شنبه در حاشیه برپایی کارگاه روانشناسی با موضوع کودکان و رفع نیازهای آنان به مناسبت آغاز هفته ملی کودک با شعار 'آینده را باید ساخت' در گفت وگو با ایرنا افزود: کودکی دنیایی شیرین، پاک و نیالوده ای است که هر انسانی تجربه کرده و این حس و طعم شیرین را تا کهن سالی در خود زنده نگه می دارد و همواره یادآور می شود.وی اظهارداشت: کودکی دنیایی پراز شادی های بزرگ وغم های کوچک، دنیای پرسش ها و مملو از سوالهایی است که هر کدام ورقی از برگ زندگی و دفتری از تجربه و آموختنی هاست.عالی نسب اضافه کرد: اگر به آینده کودک و شهروند خوب جامعه آینده فکر می کنیم باید بدانیم نونهالی که قرار است درخت تنومند و پرثمرفردای جامعه باشد را دریافت و برایش دنیایی از شادی، امنیت، انگیزه، سرور و امید فراهم ساخت.وی با بیان اینکه کودکان آینه های شفاف و بازتاباننده رفتارهای ما هستند گفت: آنچه در فردای علم، فرهنگ و ادب پدیدارمی شود در امروز و شیوه های پرورشی و آموزشی ما نهفته است.عالی نسب افزود: در واقع جامعه ای که به کودک و رشد آن اهمیت می دهد جامعه ای توسعه گراست و هرچه ما زمینه های گسترده تر برای رشد فرزندان خود فراهم کنیم از آنها انسان هایی توانمند تر خواهیم ساخت.وی گفت: برای بزرگ پروری کودکان همکاری خانواده ها با نهادهای علمی، فرهنگی- اجتماعی بسیار کارساز است تا از این گنجینه های کوچک، ثروت های بزرگ و بی انتها ساخته شود.عالی نسب هدف از برپایی کارگاه های آموزشی را تربیت کودکان خود رهبر، خودساخته، دارای عزت و اعتماد به نفس بالا و شهروندانی مسئول در آینده عنوان کرد و افزود: تلاش می شود به کودکانمان زندگی در دنیای امروز و براساس سبک زندگی ایرانی - اسلامی آموزش دهیم.مدیرکل کانون پرورش فکری کودکان و نوجوانان استان بوشهر گفت: تربیت نسلی بالنده و توسعه یافته نیاز به آموزش و آگاهی دارد به همین دلیل برگزاری این گونه کارگاه های آموزشی برای ارتقای آگاهی های والدین ضروری است.وی افزود: هفته ملی کودک امسال با شعار &#39;باید آینده را ساخت&#39; از 14 مهر آغاز و 600 عنوان برنامه مختلف به همین مناسبت در این استان اجرا می شود.عالی نسب اظهارداشت: این برنامه ها شامل برگزاری سمینارهای مختلف در زمینه فرزند پروری و سبک زندگی ایرانی – اسلامی، اکران فیلم های کودکانه، پرواز بادبادکها، نمایش عروسکی، تئاتر و اهدا کتاب در مناطق محروم است.وی با اشاره به 16 مهر ماه روز جهانی کودک اظهارداشت: باید کودکان را متناسب با شرایط امروز جذب برنامه های فرهنگی و هنری کرد تا بتوانیم در آینده نسلی پویا، متعهد و توانمند داشته باشیم.عالی نسب یادآورشد:کودکان بعنوان سرمایه های آینده این نظام باید محور توجه و مطالعه باشند تا نسلی پویا و مسئول تربیت شود.این مقام مسوول تصریح کرد: هرچه زمینه های گسترده تری برای رشد کودکان فراهم شود از آنها انسان های بزرگتر و توانمند تری خواهیم ساخت و برای این بزرگ پروری همکاری خانواده ها و نهادهای علمی، فرهنگی و اجتماعی بسیار مهم است.وی اظهارداشت:تنها با همکاری خانواده هاست که می توانیم از کودکان بعنوان گنجینه های کوچک ثروت هایی بزرگ و بی انتها برای آینده این سرزمین ساخت.6047/6045            "}