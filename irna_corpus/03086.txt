{"onTitr":"","titr":" بیرانوند: مصاف با بولیوی تجربه ای ارزشمند است","describe":" تهران - ایرنا - «علیرضا بیرانوند» دروازه بان تیم ملی فوتبال ایران گفت: حضور تیم های باکیفیت فوتبال در تهران جهت انجام بازی های تدارکاتی بسیار سخت است و به طور حتم مصاف با تیم ملی بولیوی تجربه ای ارزشمند برای بازیکنان و کادر فنی ایران خواهد بود.", "text":"به گزارش خبرنگار ایرنا، بیرانوند امروز سه شنبه در حاشیه تمرین تیم ‌ملی در سخنانی اظهار داشت: بازی با بولیوی نخسیتن دیدار پس از جام‌ جهانی 2018 روسیه در تهران و ورزشگاه آزادی است که امیدوارم با حمایت پرشور هواداران عملکرد قابل قبولی ارائه دهیم. زیرا این تیم در دیدار دوستانه با برزیل به تساوی بدون گل رسید که نشان از کیفیت آن دارد.وی درباره این که درخشش او در تیم ملی تا چه اندازه به حضورش در بین سه بازیکن برتر آسیا کمک می‌کند؟ گفت: به عنوان یکی از بازیکنان تیم ‌ملی تلاش می‌کنم روز به روز بهتر شوم و درس های بهتری از کادر فنی بگیرم.دروازه‌بان تیم ملی درباره رقابت بین دروازه‌بانان ملی‌پوش نیز اظهار داشت: همه ما با هم دوستیم و رقابت خوبی با یکدیگر داریم که سبب کمک به تیم ملی می شود. البته از بین 4 دروازه بان تیم ملی، هر کدام درون دروازه قرار بگیرد، هدفش بسته نگه داشتن دروازه است.تیم ملی فوتبال ایران در راستای برنامه های آماده سازی خود به منظور حضور در جام ملت های آسیا 2019، بیست و چهارم مهر ماه در ورزشگاه آزادی مقابل تیم ملی بولیوی به میدان می رود.هفدهمین دوره جام ملت های آسیا از 15 دی در کشور امارات آغاز می شود و تیم ملی ایران در مرحله گروهی با تیم های یمن، ویتنام و عراق رقابت می کند.ورزشی**9029**1597            "}