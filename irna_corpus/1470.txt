{"onTitr":"","titr":" زلزله جاوه اندونزی را لرزاند","describe":" تهران - ایرنا - زمین لرزه ای به بزرگی 6.4 ریشتر، بامداد پنجشنبه سواحل استان «جاوه» شرقی اندونزی را لرزاند.", "text":"به گزارش ایرنا، سازمان هواشناسی و ژئوفیزیک اندونزی در اطلاعیه ای اعلام کرد که مرکز این زمین لرزه 61 کیلومتری شمال شرقی شهر «سیتو بوندو» در عمق 10 کیلومتری زمین به ثبت رسیده است.تاکنون اخباری از تلفات انسانی و مالی این زمین لرزه مخابره نشده است.این دومین زلزله بالای 6 ریشتری است که این منطقه از جنوب شرق آسیا را لرزاند، عصر جمعه گذشته  نیز اندونزی لرزید و زمین لرزه  7.5 ریشتری و سونامی شهر پالو واقع در شمال این کشور تاکنون بیش از دو هزار و 45 کشته و  10 هزار زخمی برجای گذاشته است.سازمان ملل پیشتر اعلام کرد، در نتیجه زمین لرزه 7.5 ریشتری و سونامی شهر پالو جمعه گذشته اندونزی،  200 هزار تن نیازمند کمک فوری و اولیه هستند.اندونزی در منطقه ای موسوم به کمربند آتشین و زلزله خیز واقع شده است که هر ساله شمار زیادی از شهروندان آن در نتیجه بلایای طبیعی همچون زمین لرزه جان خود را از دست می دهند.سال 2004 میلادی نیز زلزله جزیره سوماترا موجب بروز سونامی سهمگین در سراسر اقیانوس هند شد که 226 هزار تن را در 13 کشور، از جمله بیش از 120 هزار شهروند در اندونزی را کشت.شبس**9363*1488 **            "}