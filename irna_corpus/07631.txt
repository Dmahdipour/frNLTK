{"onTitr":"","titr":" مهاباد مقام سوم لیگ ترامپولین کشور را کسب کرد","describe":" مهاباد- ایرنا- رییس اداره ورزش و جوانان مهاباد گفت: تیم ترامپولین این شهرستان توانست در رقابت های لیگ ترامپولین کشور مقام سوم تیمی را به دست آورد.", "text":"قرنی مصطفی پور روز شنبه در گفت و گو با خبرنگار ایرنا افزود: رقابت های قهرمانی لیگ ترامپولین کشور با حضور بیش از 400 ورزشکار از 16 استان در چهار رده سنی مختلف طی 3 روز به میزبانی یزد برگزار شد.وی ادامه داد: تیم ترامپولین مهاباد با 23 ورزشکار در این رقابت ها شرکت کرد که توانست با مجموع 890.67 امتیاز مقام سوم تیمی این رقابت ها را کسب کند.وی اضافه کرد: میلاد امانی و علی سیسواری به ترتیب به عنوان مربی و سرپرست هدایت تیم ترامپولین مهاباد را برعهده داشتند.رییس اداره ورزش و جوانان مهاباد گفت: تیم الف یزد با 1090.46 امتیاز و تیم منتظران المهدی اردبیل با 894.52 در جایگاه های اول و دوم این رقابت ها قرار گرفتند.وی با بیان اینکه این مسابقه ها حکم انتخابی تیم ترامپولین کشور برای شرکت در رقابت های جهانی را داشت، افزود:نفرات تیم ملی با تشخیص کمیته فنی مسابقات از بین نفرات برتر تیم های اول تا سوم انتخاب می شوند.به گزارش ایرنا، ترامپولین یکی از رشته های ورزش ژیمناستیک است که بر روی تشک فنری برگزار می شود و ورزشکاران با انجام پرش و حرکات نمایشی (پشتک و وارو) امتیاز کسب می کنند.مسابقات این رشته به صورت یک نفره و 2 نفره انجام می شود و برای نخستین بار در سال 2000 به عنوان یکی از بخش های ورزش ژیمناستیک به بازی های المپیک سیدنی استرالیا راه یافت.تیم ترامپولین مهاباد یکی از تیم های برتر این رشته ورزشی در کشور است که ورزشکاران آن هر ساله عناوین خوبی را در رقابت های کشوری به خود اختصاص می دهند.شهرستان 237 هزار نفری مهاباد دارای 9 هزار ورزشکار است که در قالب 43 هیات، 70 باشگاه خصوصی و 20 باشگاه دولتی در حال فعالیت هستند.9903/6185/2093            "}