{"onTitr":"","titr":" همکاری گسترده لبنان با گروه ویژه اقدام مالی","describe":" بیروت - ایرنا - لبنان که به دلیل دارا بودن شبکه گسترده بانکی به سوئیس خاورمیانه مشهور است، روابط نزدیک و تنگاتنگی با «گروه ویژه اقدام مالی» (FATF) دارد.", "text":"به گزارش ایرنا، لبنان گرچه کشوری کوچک در منطقه خاورمیانه است، اما دهه هاست که میزبان ده ها بانک محلی و بین المللی است.در حال حاضر بیش از 40 بانک در این کشور فعالیت و شعبه های متعددی را در مناطق مختلف لبنان در اختیار دارند.فعالیت های بانک های متعدد لبنان که زیر نظر بانک مرکزی این کشور هستند، در چارچوب اقدامات نظارتی گروه ویژه اقدام مالی قرار دارد. گروه ویژه اقدام مالی که یک سازمان بین دولتی است، در زمینه مبارزه با پولشویی و تامین مالی تروریسم فعالیت می کند.اردیبهشت ماه امسال، بیروت میزبان بیست و هفتمین نشست مجمع عمومی گروه ویژه اقدام مالی برای منطقه خاورمیانه و شمال آفریقا (MENAFATF) بود.در این نشست سه روزه، نمایندگانی از کشورهای عضو و نهادهای بین المللی به بررسی وضعیت همکاری بانک های کشورهای منطقه با گروه ویژه اقدام مالی پرداختند. وظیفه اصلی این مجموعه فرعی که 20 کشور در آن عضو هستند، اجرای دستورات و رویه های گروه ویژه اقدام مالی در حوزه کشورهای خاورمیانه و شمال آفریقا است.لبنان نقش محوری در تاسیس MENAFATF در سال 2004 داشت و نخستین ریاست این مجموعه را در سال 2005 برعهده گرفت.«ریاض سلامه» رئیس کل بانک مرکزی لبنان که بیش از دو دهه است که در این سمت قرار دارد، در نشست اخیر بیروت تاکید کرد که با توجه به شرایط کنونی منطقه که با خطر گسترش فعالیت گروه های تروریستی و پولشویی روبرو است، همکاری تنگاتنگ بانک ها با گروه ویژه اقدام مالی و رعایت رویه های آن نقش بسزایی در مبارزه با این خطرات دارد.وی لبنان را در همکاری با گروه ویژه اقدام مالی پیشرو خواند و گفت که موضوع مبارزه با پولشویی و تامین مالی تروریسم، مساله ای محلی نیست و همکاری کشورهای مختلف را می طلبد. رئیس بانک مرکزی لبنان تصریح کرد: اجرای معیارهای بین المللی در لبنان برای ما در اولویت است و این مساله از جامعه و اقتصاد ما در مقابل جرایم سازمان یافته، محافظت می کند و باعث تحکیم ثبات پولی و سلامت بخش های مالی و بانکی لبنان می شود.نهادهای پولی و مالی لبنان در هر دو بخش عمومی و خصوصی آن تلاش جدی را برای اجرای کامل رویه های گروه ویژه اقدام مالی داشته است.برای این منظور دو کمیته هماهنگی ملی برای مبارزه با پولشویی و کمیته ملی  مبارزه با تامین مالی تروریسم در لبنان فعالیت می کند که همکاری نزدیکی با نهادهای پولی و مالی لبنانی و نهادهای بین المللی ناظر دارد.در همین حال یک کمیته تحقیق ویژه از سوی بانک مرکزی لبنان بر روند اجرایی شدن رویه های گروه ویژه اقدام مالی نظارت دقیق می کند.لبنان در سال های اخیر با وضع قوانینی روند اجرایی شدن رویه های FATF در کشور خود را تسهیل کرده که به طور مشخص می توان به قانون اصلاحی مبارزه با پولشویی و تامین مالی تروریسم و قانون اصلاح ماده مربوط تامین مالی تروریسم در قانون جزایی لبنان اشاره کرد.در همین حال بانک مرکزی لبنان و هیات ویژه تحقیق برای اجرای نظام مبارزه با پولشویی و تامین مالی تروریسم، بخشنامه های متعددی را در سال های اخیر به بانک ها و نهادهای پولی و مالی لبنانی ابلاغ کرده اند.خاورم**2054**1651            "}