{"onTitr":"","titr":" مسجد امیرالمومنین (ع) در بشاگرد به بهره برداری رسید","describe":" بندرعباس- ایرنا- فرماندار شهرستان بشاگرد گفت: مسجد امیرالمومنین (ع) که از سوی گروه تخصصی سماوات قرارگاه سازندگی خاتم الانبیاء سپاه در روستای زهک این شهرستان احداث شده، به بهره برداری رسید.", "text":"به گزارش ایرنا، احمد محمودی عصر پنجشنبه در جمع خبرنگاران با اشاره به اینکه روستای زهک 27 خانوار دارد، اظهار داشت: این مسجد با زیر بنای 120 متر مربع و با اعتبار 900 میلیون ریال ساخته شده است.وی افزود: قرارگاه سازندگی خاتم الانبیاء سپاه (گروه تخصصی سماوات) اقدامات ارزنده ای در جهت رفاه و آبادانی مناطق محروم این شهرستان انجام داده و هم اکنون عملیات ساخت یک باب دبستان نیز از سوی نیز گروه در بشاگرد آغاز شده است.محمودی تصریح کرد: این دبستان یک کلاسه با نام خلیج فارس در روستای حجت آباد بشاگرد و با صرفه هزینه ای افزون بر 750 میلیون ریال ساخته می شود.شهرستان بشاگرد در 300 کیلومتری شرق بندرعباس مرکز استان هرمزگان واقع شده و از جمله مناطق کمتربرخوردار این استان محسوب می شود که البته در سالهای اخیر گام های سازنده ای جهت بهبود شاخص های رشد و توسعه در این منطقه برداشته شده است.7198/6048            "}