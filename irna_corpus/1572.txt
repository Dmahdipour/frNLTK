{"onTitr":"","titr":" چهار استان کشور برای تولید محصولات ارگانیک انتخاب شدند","describe":" اهواز - ایرنا - مشاور وزیر و مدیرکل دفتر محیط زیست ، سلامت غذا در حوزه محصولات سالم وزارت جهادکشاورزی گفت: امسال چهار استان خوزستان ، فارس ، اصفهان و زنجان به صورت پایلوت برای تولید محصولات ارگانیک و گواهی شده انتخاب شده اند .", "text":"به گزارش ایرنا سعید سعادت چهارشنبه در نشست تخصصی بررسی ظرفیت های سرمایه گذاری و راهکارهای توسعه محصولات ارگانیک و گواهی شده در سالن اجتماعات جهادکشاورزی خوزستان افزود:سه عامل وجود کشاورزان آگاه و بادانش ، حمایت های فنی از سوی اتحادیه های کشاورزی و ظرفیت های مناسب از دلایل انتخاب این چهار استان برای تولید محصولات ارگانیک و گواهی شده به صورت پایلوت است.وی گفت: در سال های آینده با تجربه اندوزی و افزایش سطح آگاهی کشاورزان ، امکان توسعه عمل آوری محصولات ارگانیک و گواهی شده در سایر استان های کشور فراهم خواهد شد.تولید ارگانیک به محصولی گفته می شود که در همه فرایند تولید آن از مواد و سموم شیمیایی استفاده نشده باشد ولی در محصولات گواهی شده می توان از مواد شیمیایی با توصیه و نظارت کارشناسان در زمان و مقدار مشخص استفاده کرد.مشاور وزیر جهادکشاورزی با اشاره به اینکه تولید محصولات ارگانیک و گواهی شده در دنیا در سال های اخیر رو به افزایش بوده است افزود: وزارت جهاد کشاورزی نیز در این راستا از تولید محصولات ارگانیک و گواهی شده حمایت می کند.سعادت در ادامه با اشاره به اینکه افزایش درآمد کشاورزان و ایجاد امنیت غذایی در کشور ایجاب می کند در تولید محصولات گواهی شده برای مصرف در داخل و صادرات توجه بیشتری صورت گیرد افزود: امکانات و بسترهای لازم برای تولید محصولات ارگانیک و گواهی شده در کشور فراهم است.وی گفت: هر چند تولید محصول ارگانیک در فضاهای باز صورت می گیرد ولی در محیط های گلخانه ای که مصرف آب ، سموم و کودهای شیمیایی کنترل می شود امکان تولید محصولات ارگانیک و گواهی شده وجود دارد.سعادت افزود: در سال های اخیر مصرف محصولات ارگانیک و گواهی شده در جامعه ما به دلیل تضمین سالم بودن آن رو به افزایش است ولی بهای آن به دلیل اینکه از مواد شیمیایی استفاده نمی شود و تولید در واحد سطح پایین است 2 تا سه برابر سایر محصولات است.* تولید محصولات ارگانیک و گواهی شده را وابسته به دولت نکنیممدیرکل دفتر محیط زیست ، سلامت غذا در حوزه محصولات سالم وزارت جهادکشاورزی با بیان اینکه تولید محصولات ارگانیک و گواهی شده باید نظام مند بوده ولی وابسته به دولت نباشد افزود:وابستگی اینگونه تولیدات به دولت و یارانه های آن با شکست همراه است ، تولید محصولات ارگانیک باید با کشاورزان و اتحادیه های صنفی به پیش برود ولی حمایت دولت هم لازم است     سعادت افزود: مصرف تولیدات ارگانیک و گواهی شده نوعی پیشگیری از بروز برخی بیماری ها است افزود: بهترین جای مصرف تولیدات ارگانیک ، بیمارستان ها ، دانشگاه ها ، مهدهای کودک و رستوران ها است، این شیوه نوعی فرهنگ سازی است.وی در این نشست که مدیران اتحادیه های کشاورزی و مردم نهاد ، مدیران جهاد کشاورزی شهرستان های خوزستان و کارشناسان تولیدات نباتات حضور داشتند یکی از وظایف تشکل های مردم نهاد را انعکاس مطالبات مردم بیان کرد و افزود: مردم باید به تولید محصولات ارگانیک و گواهی شده که سلامت آنان را تضمین می کند اعتماد کنند.*پیشنهاد تشکیل کارگروه تولیدات محصولات ارگانیک و گواهی شده سعادت پیشنهاد تشکیل کارگروه تولیدات محصولات ارگانیک و گواهی شده در جهادکشاورزی خوزستان که در این نشست مطرح شد را گامی مهم و ارزشمند در راستای توسعه تولیدات ارگانیک بیان کرد و افزود:این کارگروه به عنوان یک پشتیبان و راهنما برای کشاورزان عمل خواهد کرد.وی با اشاره به اینکه در بسیاری از کشورهای پیشرفته اروپایی تولید محصولات ارگانیک و گواهی شده رو به افزایش است ابراز امیدواری کرد : در سال های آینده شاهد پیشرفت اینگونه تولیدات باشیم.در این نشست ظرفیت ها ، راهکارها ، بسترها و موانع تولیدات ارگانیک و گواهی شده مورد بحث و بررسی قرار گرفت. براساس برآوردهای غیررسمی حدود 40هزار هکتار از اراضی کشاورزی ایران زیر کشت تولیدات ارگانیک و گواهی شده قرار دارد.6065/6002            "}