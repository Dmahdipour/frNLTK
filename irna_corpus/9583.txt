{"onTitr":" گاردین:    ","titr":" رأی دادگاه لاهه غیرقانونی بودن تحریم های آمریکا را نشان داد","describe":" لندن – ایرنا – روزنامه گاردین روز چهارشنبه گزارش داد: رأی دیوان لاهه نشان داد که اعمال مجدد تحریم‌های آمریکا علیه ایران از نگاه جامعه جهانی، اقدامی غیرقانونی است.", "text":"به گزارش ایرنا، گاردین افزود: دیوان بین‌المللی کیفری (ICJ) لاهه، آمریکا را به دلیل اعمال مجدد تحریم‌ها علیه ایران مورد سرزنش قرار داد و به این کشور دستور داده تا تدابیر محدودکننده در ارتباط با تجارت اقلام بشردوستانه، مواد غذایی، دارویی و صنایع هوایی لغو شود.این نشریه تاکید کرد: رأی دادگاه برای ایران که در ماه جولای گذشته، بازگشت تحریم‌های آمریکا پس از خروج این کشور از برجام را نقض عهدنامه مودت سال 1955میلادی خوانده بود، یک پیروزی محسوب می‌شود.گاردین اضافه کرد: هنوز زود است تا تأثیر رأی دادگاه با توجه به حمایت اروپا از برجام، مورد ارزیابی قرار گیرد. دادگاه از طرفین خواسته تا از هرگونه اقدامی که می‌تواند منجر به تشدید وضعیت و یا طولانی شدن اختلافات شود خودداری کنند. بااین‌ وجود، این رأی نشان می‌دهد که اعمال مجدد تحریم‌ها از نگاه جامعه جهانی غیرقانونی است.به گزارش ایرنا، قضات دیوان بین المللی کیفری لاهه در قرائت رای خود اعلام کردند، دیوان دریافته است که برخی از تحریم های ضد ایرانی آمریکا مرتبط با برخی از حقوق و تعهدات طرفین در معاهده مودت است.دیوان رای داد که آمریکا باید طبق معاهده مودت سال 1955 تمامی موانع ناشی از تحریم های 15مرداد در مورد صدور دارو، وسایل پزشکی، مواد غذایی و هواپیما و قطعات آن و بازرسی های مربوطه را به ایران برداشته و تضمین دهد تا تراکنش های مالی مربوط به این رای امکانپذیر باشد.عهدنامه مودت و روابط اقتصادی و حقوق کنسولی بین دول متحده آمریکا و ایران&#39; که در تارنمای سازمان ملل نیز بارگذاری شده، در 23 مرداد 1354 هجری شمسی میان نمایندگان دو کشور امضا شد و در جلسه سه ‌شنبه بیست و هشتم اسفند ماه 1355به تصویب مجلس شورای ملی رسید.اروپام **هـ ن**2040            "}