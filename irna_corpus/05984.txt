{"onTitr":"","titr":" کنکوری های 98 از 24 بهمن امسال ثبت نام کنند","describe":" تهران -ایرنا - سازمان سنجش آموزش کشور اعلام کرد: ثبت نام سه آزمون 'سراسری'، 'کارشناسی ارشد' و 'دکتری' سال 98 به ترتیب از 24 بهمن ،16 آذر و 6 آذرماه سال جاری آغاز می‌شود.", "text":"به گزارش روز یکشنبه گروه دانشگاه ایرنا، ثبت نام آزمون سراسری سال 98 از چهارشنبه 24 بهمن ماه آغاز می شود و داوطلبان این آزمون بدون در نظر گرفتن مهلت تمدید شده تا پنجشنبه دوم اسفند فرصت ثبت نام در این آزمون دارند. آزمون پنج شنبه و جمعه 13 و 14 تیرماه سال آینده برگزار می‌شود. ثبت نام آزمون کارشناسی ارشد سال 98 نیز از روز جمعه 16 آذر ماه جاری آغاز می‌شود و داوطلبان علاقه مند تا روز یکشنبه 25 همان ماه فرصت دارند برای شرکت در این آزمون اقدام کنند. این آزمون نیز پنجشنبه و جمعه پنجم و ششم اردیبهشت سال آینده در حوزه‌های امتحانی برگزار می شود.همچنین ثبت نام آزمون دکتری سال 98 نیز از سه‌شنبه 6 آذر شروع می‌شود و تا روز دوشنبه 12 این ماه ادامه دارد و آزمون آن روز جمعه سوم اسفند 97 برگزار می‌شود. براساس مصوبات سیزدهمین جلسه شورای سنجش و پذیرش دانشجو در سال 98 سازمان سنجش با دو آزمون جداگانه (دو مجموعه سوال) کنکور را برگزار خواهد کرد و از مباحث مشترک دو نظام آموزشی قدیم و جدید (3-3-6) ، سوال یکسان طرح خواهد شد؛ در واقع یک آزمون(یک مجموعه سوال) برای دانش‌آموزان نظام‌ قدیم و یک آزمون نیز (یک مجموعه سوال) برای دانش‌آموزان نظام‌ جدید (3-3-6) برگزار می‌شود.براساس مصوبات شورای سنجش و پذیرش دانشجو ، داوطلبان با توجه به اینکه فارغ‌التحصیل نظام قدیم یا نظام جدید آموزشی هستند لزوماً باید در آزمون مربوط به نظام آموزشی که در آن فارغ‌التحصیل شده‌اند، شرکت کنند. اینکه نمرات دو گروه داوطلبان نظام قدیم و نظام جدید تراز شده و گزینش به‌ صورت رقابتی براساس نمره‌ کل‌ نهایی در زیرگروه مربوطه و سایر شرایط و ضوابط آزمون سراسری انجام می‌شود؛ به عبارت دیگر ظرفیت مجزا برای داوطلبان نظام قدیم و نظام جدید تخصیص داده نمی‌شود.میزان تاثیر سوابق تحصیلی در آزمون سراسری سال 1398، حداکثر 30 درصد است و 20 درصد با تاثیر قطعی و 10 درصد با تاثیر مثبت اعمال می‌شود به‌ طوری که آن دسته از دیپلمه‌های ریاضی و فیزیک، علوم تجربی، علوم انسانی و علوم و معارف اسلامی که دیپلم خود را سال 1398 و در نظام آموزشی جدید(3-3-6) اخذ نموده و امتحانات دروس پایه دوازدهم آن‌ها به صورت نهایی، سراسری و کشوری برگزار شده است، مشمول اعمال سوابق تحصیلی بوده و سوابق تحصیلی موجود دیپلم (پایه دوازدهم- سال سوم آموزش متوسطه نظام جدید 3-3-6) به میزان حداکثر 30 درصد به نسبت سوابق تحصیلی موجود داوطلب است که 20 درصد به صورت تأثیر قطعی و 10درصد به صورت تأثیر مثبت در نمره‌کل نهایی آنان لحاظ  می‌شود. شورای سنجش و پذیرش تصویب کرد  آن دسته از دیپلمه‌های ریاضی و فیزیک، علوم تجربی، علوم انسانی و علوم و معارف اسلامی که دیپلم خود را از سال 1384 تا 1397 اخذ کرده اند و امتحانات یک‌ یا چند درس آنها به صورت نهایی، سراسری و کشوری برگزار شده است، مشمول اعمال سوابق تحصیلی بوده و سوابق تحصیلی موجود دیپلم (پایه یازدهم-سال سوم آموزش متوسطه نظام قدیم) به میزان حداکثر 25 درصد به نسبت سوابق تحصیلی موجود داوطلب است.همچنین داوطلبان دارای مدرک پیش‌دانشگاهی ریاضی و فیزیک، علوم تجربی، علوم انسانی، علوم و معارف اسلامی و هنر که مدرک دوره پیش‌دانشگاهی خود را از سال تحصیلی 90 تا 91 اخذ کرده اند و امتحانات یک یا چند درس آنها به صورت نهایی، سراسری و کشوری برگزار شده است، مشمول اعمال سوابق تحصیلی بوده و سوابق تحصیلی موجود دوره پیش‌دانشگاهی (پایه دوازدهم سال آخر آموزش متوسطه نظام قدیم) به میزان حداکثر 5 درصد به نسبت سوابق تحصیلی موجود داوطلب است.در مجموع میزان تاثیر سوابق تحصیلی حداکثر 30 درصد است که 20 درصد به صورت تأثیر قطعی و 10 درصد به صورت تأثیر مثبت در نمره‌کل نهایی داوطلب لحاظ می‌شود. به عبارت دیگر میزان تاثیر قطعی سوابق تحصیلی دیپلم حداکثر 16.67  درصد و میزان تاثیر قطعی سوابق تحصیلی پیش‌دانشگاهی حداکثر 3.33 درصد می‌باشد و در صورتی که سوابق تحصیلی تاثیر مثبت داشته و باعث افزایش نمره کل شود، به تفکیک برای دیپلم حداکثر 8.33 و برای پیش‌دانشگاهی حداکثر 1.67 افزایش خواهد یافت.در صورت عدم وجود تاثیر مثبت، ملاک نمره کل حاصل از آزمون و میزان تاثیر قطعی سوابق تحصیلی دیپلم و پیش‌دانشگاهی(حداکثر به میزان 20 درصد طبق موارد مذکور) خواهد بود.براساس اعلام سازملان سنجش آموزش کشور، اطلاعات بیشتر در خصوص میزان و نحوه تاثیر سوابق تحصیلی در دفترچه راهنمای ثبت‌نام آزمون سراسری ارائه می‌شود. همچنین وزارت آموزش‌ و پرورش امکان جبران سوابق تحصیلی دیپلم و سوابق تحصیلی پیش‌دانشگاهی را برای فارغ‌التحصیلان دوره متوسطه نظام قبلی که حداکثر تا سال 1397، مدرک دیپلم یا پیش‌دانشگاهی خود را اخذ کرده‌اند، برای سال 1398 فراهم می‌کند.در واقع عناوین دروس پایه دوازدهم دوره دوم متوسطه مرتبط با هر گروه آزمایشی آزمون سراسرس که وزارت آموزش و پرورش امتحان آنها را به صورت نهایی برگزار می‌کند، پس از تصویب در شورای عالی آموزش و پرورش، برای اعمال سوابق تحصیلی اطلاع‌رسانی خواهد شد. ضمن اینکه فهرست منابع سئوالات آزمون برای داوطلبان نظام قدیم  و نظام جدید (3-3-6)  متعاقباً اعلام خواهد شد.همچنین دانش‌آموزان دیپلم فنی و حرفه‌ای و کارودانش می‌توانند در آزمون سراسری شرکت کنند. این دانش‌آموزان در صورت تمایل به اعمال سوابق تحصیلی باید در امتحان نهایی دروس شاخه نظری گروه آزمایشی مربوط شرکت کنند، در غیر این‌صورت مشمول اعمال سوابق تحصیلی نیستند و نمره آزمون سراسری ملاک عمل است. همچنین معیار پذیرش برای رشته‌های صرفاً براساس سوابق تحصیلی معدل کتبی پایه دوازدهم برای دانش‌آموزان نظام جدید (3-3-6)  و معدل کتبی دیپلم (سال یازدهم) برای دانش‌آموزان نظام قبلی است. دانش آموزان دارای دیپلم علوم و معارف اسلامی نیز که در گروه آزمایشی علوم‌انسانی آزمون سراسری شرکت می‌کنند، به جای پاسخگویی به سئوالات دروس «تاریخ 1،2،3» و «عربی 1،2،3» دفترچه اختصاصی گروه علوم انسانی، به سوالات «تاریخ 1،2،3 اختصاصی» و «عربی 1،2،3  اختصاصی» که مربوط به دروس متوسطه دیپلم علوم و معارف اسلامی است، پاسخ ‌می‌دهند. سوالات سایر دروس امتحانی همان سوالات گروه آزمایشی علوم انسانی خواهد بود.9187**1601**            "}