{"onTitr":"","titr":" آزمایشگاه فایکولب پژوهشکده خلیج فارس راه اندازی شد","describe":" بوشهر- ایرنا- آزمایشگاه 'فایکولب' پژوهشکده خلیج فارس بوشهر با هدف تامین نیازهای تحقیقاتی پژوهشگران و علاقه مندان مرتبط  با حوزه زیست فناوری جلبک ها راه اندازی شد.", "text":"رئیس پژوهشکده خلیج فارس بوشهر روز دوشنبه در گفت و گو با ایرنا افزود: این آزمایشگاه اکنون آماده همکاری با مراکز تحقیقاتی و پژوهشگران و واگذاری بصورت اجاره به بخش خصوصی است.محمود نفیسی بهابادی افزود:  از جمله خدمات قابل ارائه در این آزمایشگاه می توان به ارائه ریزجلبک های با ارزش تجاری (شامل اسپیرولینا پلاتنسیس، کلرلا ولگاریس، دونالیلا سالینا، پاراکلرا، نانو کلروپسیس، کیتوسروس، نوستوک و غیره) به صورت استوک زنده است.وی اظهار داشت: ارائه درشت جلبک های سواحل خلیج فارس (شامل سارگاسوم آنگوستیفولیوم، گراسیلاریا کورتیکاتا، کالرپا، انترومورفا، پادینا، اکانتوفورا وغیرو) به صورت بیومس خشک و پودر شده برای مطالعات غذایی، دارویی و آرایشی و بهداشتی از دیگر قابلیت های این آزمایشگاه است.رئیس پژوهشگاه دانشگاه خلیج فارس ادامه داد: همچنین تجهیزات و فضای آزمایشگاهی موجود، امکان مطالعات و پژوهش های مرتبط با شناسایی، رشد و تولید، ریزجلبک ها درشرایط ایزوله و فرآوری و تولید محصولات مبتنی بر جلبک را دارا است.نفیسی در بخش دیگری ازسخنان خود اظهار داشت: سواحل جذر و مدی استان بوشهر غنی از درشت جلبک ها است که جلبک های سارگاسوم وگراسیلاریا از عمده ترین آنهاست.وی افزود: ریزجلبک ها منابع مغذی جایگزین و جدید از مواد طبیعی هستند که می توانند در توسعه مواد غذایی جدید مورد استفاده قرار گیرند.نفیسی عنوان کرد: ترکیبات فعال بیولوژیکی به طور طبیعی درون سلول ریزجلبک ها محصور شده و قادر به مقاومت در برابر شرایط سخت تکنولوژیکی در فرایند های غذایی هستند. وی یادآور شد: این موجودات زنده می توانند به عنوان منبع مواد معدنی، مورد بهره برداری در ابعاد صنعتی، کشاورزی، دارویی و غذایی مطرح باشند.نفیسی بیان کرد: هم اکنون تکنولوژی های مدرن برای تولید و بهره برداری از جلبک ها در کشورهای صنعتی و پیشرفته جهان مورد استفاده قرار گرفته و در ایران نیز تحقیقات وپژوهش های بسیاری برای معرفی و استخراج متابولیت های با کاربرد غذایی، دارویی و آرایشی-بهداشتی از جلبک ها انجام شده است.وی گفت: این اقدام ها را می توان به عنوان گام های اولیه و موثر در جهت تولید صنعتی جلبک به شمار آورد.7212/6043            "}