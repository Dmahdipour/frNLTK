{"onTitr":" ابوالغیط:    ","titr":" اتحادیه عرب از حاکمیت و یکپارچگی ارضی عراق حمایت می کند","describe":" الجزیره-ایرنا- «احمد ابوالغیط» دبیرکل اتحادیه عرب روز پنجشنبه در دیدار«محمد الحلبوسی » رئیس مجلس نمایندگان عراق گفت، اتحادیه عرب از حاکمیت و یکپارچگی ارضی عراق حمایت می کند.", "text":"به گزارش ایرنا از تارنمای « الدستور» دبیرکل اتحادیه عرب در این دیدار که در قاهره پایتخت مصر صورت گرفت، با تبریک به الحلبوسی به مناسبت انتخابش به عنوان رئیس مجلس جدید عراق، از توافق عراقی ها برای انتخاب رئیس مجلس، نخست وزیر و رئیس جمهوری ابراز خشنودی کرد و گفت، این گام مهمی در جهت ثبات و شکوفایی عراق است.ابوالغیط تاکید کرد، اتحادیه عرب در کنار عراق می ایستد، از حاکمیت و یکپارچگی ارضی آن حمایت می کند و مخالف هرگونه دخالت خارجی در امور داخلی آن است.از سوی دیگر رئیس مجلس نمایندگان عراق نیز گفت، کشورش یکی از بنیانگذاران اتحادیه عرب بوده و نقش مهمی در ایجاد هماهنگی میان کشورهای عربی برای مقابله با چالش های مختلف داشته است.وی از حمایت دبیر کل اتحادیه عرب از کشورش و برقراری تماس با گروه های مختلف برای حل مشکلات تقدیر و تشکر کرد.الحلبوسی همچنین در کنفرانس مطبوعاتی در قاهره گفت، مردم عراق به مقابله با طرح های خارجی پرداختند که قصد داشتند عراق را تجزیه کنند.وی افزود، جنگ ضد داعش ثابت کرد عراقی ها متحدند زیرا در این جنگ همه گروه ها با هم همکاری داشتند.رئیس مجلس عراق در مورد فلسطین نیز گفت، باید یک راه حل واقعی و روشن برای مساله فلسطین پیدا کرد و حق تاریخی مردم این کشور به آن ها بازگردانده شود.&#39;محمد الحلبوسی&#39; 37 ساله، استاندار پیشین الانبار از فهرست انتخابی &#39;الانبار هویتنا&#39; 24 شهریور با رای اکثریت نمایندگان، رئیس چهارمین دوره پارلمان عراق شد که جوانترین رئیس پارلمان در خاورمیانه است.دبیرکل اتحادیه عرب همچنین روز پنجشنبه در تماس تلفنی با «برهم صالح» رئیس جمهوری جدید عراق انتخاب وی را به ریاست جمهوری عراق تبریک گفت.ابوالغیط در این تماس تلفنی برای صالح در انجام وظایفش آرزوی موفقیت کرد و گفت، وطن پرستی و اعتقاد او به ارزش های حکومت عراق و جایگاه آن باعث می شود نقش محوری در جمع کردن عراقی ها و تحقق خواسته ها و آرزوهایشان داشته باشد. خاورم **2041**شبس**1613            "}