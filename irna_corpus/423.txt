به گزارش ایرنا آیت الله عباسعلی سلیمانی در خطبه های نماز جمعه این هفته زاهدان اظهار داشت: امروز نغمه شومی در درون کشور از سوی ستون پنجم و در بیرون از کشور از سوی دشمنان منطقه ای و بین المللی مبنی بر اینکه کشور دچار بحران و بن بست شده و راه برون رفت این بحران فقط تسلیم شدن در برابر امریکا است، طنین انداز شده است.نماینده ولی فقیه در سیستان و بلوچستان افزود: دشمن تلاش می کند تا ما به تواناییهای خودمان توجه نداشته باشیم و سعی می کند ما را نسبت به خودمان بیگانه کند.امام جمعه زاهدان بر هوشیاری در مقابل دسیسه های دشمنان و بهره گیری از توانمندیها و ظرفیت های کشور تاکید کرد و افزود: باید ظرفیتها و سرمایه های کشور را بشناسیم و از آنها بنحو شایسته ای استفاده کنیم.عضو خبرگان رهبری با اشاره به ظرفیت های سرشار سیستان و بلوچستان گفت: استان ما ظرفیتهای زیادی دارد که با حفظ وحدت و کنار گذاشتن حس بدبینی نسبت به یکدیگر و با استفاده از این ظرفیتها می توانیم مشکلات را حل کنیم.نماینده مقام معظم رهبری در امور اهل سنت سیستان و بلوچستان و کرمان افزود: ما یک امت در درون یک سفینه با یک سرنوشت بالقوه و با یک رهبری هستیم.امام جمعه زاهدان گفت: دشمن می خواهد با استفاده از رسانه های گسترده در اختیارش و تبلیغات خودش را قدرتمند و ما را ضعیف و ناتوان نشان دهد.آیت الله سلیمانی اظهار داشت: قدرتمندتر بودن دشمن واقعیت ندارد دشمن از رسانه علیه ما استفاده می کند، ما باید ظرفیتهای خودمان را بشناسیم و از آنها برای رفع بحران  استفاده کنیم.امام جمعه زاهدان اظهار داشت: عزت و اقتدار ایران اسلامی و هوشمندی ملت ایران و وحدت مردم را باید ارج بنهیم. نماینده ولی فقیه در استان گفت: ملت ما به خوبی توانایی برون رفت از بحران را با مدیریت صحیح دارد.8006**6081
      
      