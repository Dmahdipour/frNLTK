{"onTitr":"","titr":" ترامپ: هیلی تا پایان سال میلادی از کار خود کنار می رود","describe":" نیویورک- ایرنا- رئیس جمهوری آمریکا بدون اشاره به دلایل استعفای نماینده این کشور در سازمان ملل متحد گفت: او در پایان سال میلادی از کار خود کنار می رود و می خواهد برای مدتی استراحت کند.", "text":"به گزارش خبرنگار ایرنا، دونالد ترامپ پس از آن که صبح سه شنبه در دفتر خود با نیکی هیلی دیدار کرد، در جمع خبرنگاران اظهار کرد:هیلی کار فوق العاده ای انجام داده، شخصیت بسیار مهم است و کسی است که مسایل را به خوبی درک می کند، در سازمان ملل متحد بوده و با من در کمپین سخت کوشانه کار کرده است.وی ادامه داد: نیکی 6 ماه پیش گفت که در پایان دو سال کارم می خواهم به مرخصی بروم، او در فرمانداری کارولینای جنوبی بسیار موفق بود؛ کارش فوق العاده بوده است، در حال حل مسایل دیگری هستیم، مساله کره شمالی به خوبی پیش می رود.رئیس جمهوری آمریکا خطاب به هیلی اضافه کرد: همه ما از یک طرف خوش حالیم و از طرفی نمی خواهیم شما را از دست بدهیم. ترامپ خاطرنشان کرد: او در پایان سال میلادی مسئولیت خود راترک می کند، هیلی بهترین شخص در سازمان ملل بود، با همه حتی روسیه و چین کار کرده است، با اسم کوچک همه را می شناسد، البته بعضی ها ممکن است او را دوست نداشته باشند.ترامپ اظهار کرد: همان طور که نیکی گفت وقتی که تصدی کار را به دست گرفتیم اجتناب ناپذیر بود که با کره شمالی وارد جنگ شویم. به نظر اوباما کره شمالی معضل بزرگی بود، ایران مساله واقعی برای غلبه بر خاورمیانه بود.وی مدعی شد: اکنون ایران برای بقای خود دچار مشکل شده است، شورش در شهرها افزایش یافته، تورم لجام گسیخته و اقتصاد آن از هم پاشیده است، ممکن است ایران برای یک توافق جدید به سوی ما بیاید. نه آن توافق قبلی که مناسب نبود. ایران با ایران زمان شروع کار ما متفاوت شده ا ست.رئیس جمهوری آمریکا اظهار کرد: کره شمالی می توانست ظرفیت ویرانگری داشته باشد. پمپئو وزیر خارجه به کره شمالی رفت و ملاقات خوبی در پیونگ یانگ و چین داشت و با بسیاری از رهبران آسیایی صحبت کرد. ترامپ، دیدار پمپئو با کیم را بسیار عالی دانست و گفت: پیشرفت های خوبی در جبهه های دیگر به دست آوردیم. دنیا به آمریکا بیش از دهه های اخیر احترام می گذارد و مردم می خواهند در سوی ما باشند.وی افزود: در شورای امنیت آرای محکمی به نفع ما به صندوق ریخته می شود، از نیکی تشکر می کنم.رئیس جمهوری آمریکا باز هم به رسانه ها حمله کرد و گفت: وقتی روی کاغذ می نویسید که نیکی هیلی می رود، مردم می پرسند که چه اتفاقی افتاده است، فکر می کنم راه درست این بود که جلوی رسانه ها این مساله مطرح شود.ترامپ درباره جایگزینی وی هم اظهار کرد: افراد زیادی وجود دارند، شغل بسیار خوبی است و نیکی هم متوجه این مساله است. فکر می کنم نیکی این مقام را نسبت به دو سال پیش ارتقا داده است. آدم های زیادی هستند که بخواهند این کار را انجام دهند و با نیکی هم مشورت می کنم.وی ادامه داد: با جان کلی رئیس دفتر کاخ سفید هم مشورت می کنم، آدم های زیادی علاقه دارند که در این پست قرار بگیرند.رئیس جمهوری آمریکا درباره دستاوردهای مذاکره با کره شمالی هم به رسانه ها برای انعکاس نادرست مطالب حمله کرد و گفت: رسانه ها گاهی مسایل را طور دیگری جلوه می دهند، الان سه ماه است که وارد مذاکره شده ایم. همان طور که هزاران بار قبلا گفته ام موشک های کره شمالی پرواز نمی کند و تاسیسات هسته ای خود را تعطیل می کنند. ترامپ اظهار کرد: رابطه خوبی با کیم داریم، همدیگر را دوست داریم و رابطه خوب است. پمپئو ملاقات بسیار خوبی داشت و به تفصیل با کیم صحبت کرد. برعکس آنچه گفته می شود پیشرفت باور ناپذیری داشته ایم.وی درباره محل دور بعدی مذاکرات با رهبر کره شمالی هم پاسخ داد: در حال هماهنگی هستیم و دور بعدی ملاقات در حال تنظیم است. ممکن است سنگاپور نباشد و جای دیگری دیدار بعدی ما انجام شود. سه یا چهار محل بالقوه برای دیدار دوم وجود دارد و به زودی آن را اعلام می کنیم.رئیس جمهوری آمریکا یادآور شد: مردم نمی دانند که دور نخست دیدار ما چقدر اهمیت داشت، عاری سازی کره از سلاح اتمی مساله اصلی بود و الان کره ای ها آن را پذیرفته اند. همانطور که می دانید تحریم های بزرگی همچنان وجود دارد. دوست دارم این تحریم ها را لغو کنم اما باید در برابر آن دستاوردی داشته باشیم.ترامپ ادامه داد: فکر می کنم دیدارهای زیادی در خاک کره شمالی داشته باشیم و البته این مسیر دو جانبه است. فکر می کنم کره شمالی از نظر اقتصادی به صورت باور نکردنی بسیار موفقی خواهد بود. کشورهای دیگر، سرمایه گذاران و بانکداران با ما تماس می گیرند و می خواهند در آن کشور سرمایه گذاری کنند.وی اضافه کرد: وقتی که کیم تصمیم بگیرد، کشور خود را آزاد خواهد کرد. این یکی از دلایل موفقیت مذاکرات ما با کره شمالی است که می خواهد به چنین دستاوردی برسد.رئیس جمهوری درباره زمان اعلام جایگزین نیکی هیلی هم گفت: شاید طی دو یا سه هفته دیگر انجام شود و شاید هم زودتر این انتخاب مشخص شود.ترامپ درباره نامعلوم بودن سرنوشت جمال خاشقچی روزنامه نگار سعودی و اینکه آیا با مقامات سعودی صحبت داشته است یا خیر، گفت: من صحبت نکرده ام اما این کار را انجام می دهم، هنوز چیزی نمی دانم.**هیلی: در انتخابات 2020 نامزد نمی شومنیکی هیلی هم در ادامه اظهارات رئیس جمهوری آمریکا اظهار کرد: من اینقدر دختر خوش شانسی بودم که بتوانم ایالتی را که در آنجا رشد و نمو کردم را برای خدمت به کشوری که این همه ارزش قایل هستم، ترک کنم.وی ادامه داد: به دو سال دوره کاری من نگاه کنید، ببینید در سیاست خارجی آمریکا چه اتفاقی افتاده است، خیلی از کشورها عملکرد ما را دوست ندارند اما برای ما احترام قایل هستند، وقتی که مساله ای را عنوان می کنیم، پیگیری می کنیم، چه درباره تسلیحات شیمیایی در سوریه، سهم کشورها در ناتو و چه توافق های تجاری باشد، عمل می کنیم.نماینده مستعفی آمریکا از سازمان ملل متحد با اشاره به تصویب 1.3 میلیارد دلار بودجه سازمان ملل، گفت: در جنوب سودان تحریم تسلیحاتی به راه انداختیم، سه بسته تحریمی کره شمالی تصویب شدند به طوری که بتوانیم به سمت غیرهسته ای شدن شبه جزیره کره برویم.هیلی به برجام هم اشاره کرد و افزود: توانستیم توجه دنیا را به توافق ایران و همه رفتارهای این کشور در جهان جلب کنیم. ترامپ برای جابجایی سفارت آمریکا در اسرائیل از تل آویو به قدس شجاعت نشان داد و گفت هرجایی که بخواهیم سفارت را مستقر می کنیم.وی در حالی که رئیس جمهوری این کشور در مجمع عمومی سازمان ملل مورد استهزا قرار گرفت و در نشست شورای امنیت نیز منزوی شد، گفت: رتبه آمریکا ارتقا یافته و آمریکا بار دیگر قوی شده است و همه آمریکایی ها باید سربلند شوند.نماینده مستعفی آمریکا در سازمان ملل از خانواده رئیس جمهوری آمریکا هم تشکر کرد و جرد کوشنر صهیونیستی را نابغه ای توصیف کرد که پنهان مانده است.هیلی اظهار کرد: با کوشنر درباره صلح خاورمیانه کار کرده ام و ایوانکا ترامپ هم کارهای مهمی در پشت صحنه انجام می دهد.وی با طرح اینکه تا پایان امسال در پست خود فعالیت دارد، گفت: می خواهم که همه چیز برای سفیر آینده آماده باشد و خوشحالم که بخشی از کابینه ترامپ بوده ام. هنوز البته هدفی برای پس از استعفا ندارم.نماینده آمریکا در سازمان ملل متحد افزود: وقتی از کاری کنار می روید باید اجازه دهید نفر بعدی کار خود را به خوبی انجام دهد. من در انتخابات 2020 ریاست  جمهوری شرکت نخواهم کرد اما می توانم وعده دهم در مبارزات انتخاباتی ترامپ به او کمک خواهم کرد.هیلی در پاسخ به اینکه آیا استعفا یک تصمیم شخصی بوده است؟ گفت: خانواده من همیشه حامی کار من بوده است، هیچ دلیل شخصی برای این کار نیست، مقامات دولتی باید بدانند چه زمانی باید از کار کنار بروند. اتفاقا خوب است که آدم ها فضا را برای دیگران باز کنند.وی افزود: می خواهم مطمئن شوم که رئیس جمهوری بهترین شخص را در آن مقام داشته باشد، هر روز یک پیکار برای دفاع از آمریکا در سازمان ملل وجود داشت. البته برای دفاع از کشور کنار نخواهم رفت اما زمان آن فرا رسیده است که از این کار کنار بروم.اروپام**1429            "}