{"onTitr":"","titr":" سه بانوی مرکزی به اردوی ملی هفت سنگ دعوت شدند","describe":" اراک - ایرنا - رئیس گروه توسعه ورزش بانوان اداره کل ورزش و جوانان استان مرکزی گفت: سه نفر از بانوان ورزشکار این استان به پنجمین دوره اردوی تیم ملی هفت سنگ دعوت شده اند.", "text":"«مهین علی بخشی» روز سه شنبه در گفت و گو با ایرنا افزود: «سحر ملکی»، «ستایش لطفی» و «ناهید عرب» ورزشکارانی هستند که به این اردو دعوت شده اند.وی بیان کرد: پنجمین دوره اردوی تیم ملی هفت سنگ بانوان از 17 مهرماه جاری به مدت سه روز در استان کرمان برگزار می شود.رئیس گروه توسعه ورزش بانوان اداره کل ورزش و جوانان استان مرکزی ادامه داد: امید است بانوان ورزشکار دعوت شده به این اردو تا آخرین مرحله از اردوی تیم ملی حضور داشته باشند و به مسابقات برون مرزی هفت سنگ اعزام شوند.حدود 30 هزار بانوی استان مرکزی به صورت سازمان یافته در رشته های مختلف ورزشی فعالیت دارند که از این تعداد بیش از یکهزار نفر در رشته روستایی و عشایری فعالند.3005/6013/            "}