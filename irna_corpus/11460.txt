{"onTitr":" عضو کمیسیون اجتماعی مجلس خبر داد:    ","titr":" اتخاذ رویه واحد برای ارائه بسته های حمایتی به اقشارآسیب پذیر","describe":" تهران- ایرنا- عضو کمیسیون اجتماعی مجلس شورای اسلامی گفت: سازمان برنامه و بودجه، وزارت تعاون، کار و رفاه اجتماعی و نهادهای حمایتی نظیر کمیته امداد رویه واحدی برای ارائه بسته های حمایتی به اقشار آسیب پذیر اتخاذ می کنند.", "text":"به گزارش ایرنا، محمدرضا بادامچی روز سه شنبه در گفت و گو با ایرنا، افزود: کمیسیون نشست خوبی با حضور رئیس کمیته امداد امام (ره) برگزار کرده و در آن نشست اعلام شد که این نهاد حمایتی آمادگی دارد برای افراد تحت پوشش خود مبلغ مشخصی را در کارت های آنها واریز کند اما این روش پاسخگوی نیاز همه آنان نخواهد بود.عضو کمیسیون اجتماعی مجلس شورای اسلامی اظهار داشت: کمیسیون اجتماعی مجلس معتقد است که سازمان برنامه و بودجه، وزارت تعاون و کمیته امداد باید برای تهیه این بسته حمایتی به تصمیم گیری واحدی برسند.بادامچی اضافه کرد: مجلس در تلاش است در جلسه ای با آقای نوبخت رئیس سازمان برنامه و بودجه و کمیته امداد، یک بسته حمایتی کالا و خدمات واحد را برای اقشار آسیب پذیر جامعه از جمله افراد تحت پوشش بهزیستی فراهم کند.بادامچی بیان کرد: جمع بندی ما این بود که کمیته امداد امام خمینی (ره) آمادگی کامل دارد که با همکاری و هماهنگی دستگاه های ذیربط و رسیدن به یک مدیریت واحد، بسته های حمایتی خوبی را به اقشار نیازمند جامعه ارائه دهند.عضو کمیسیون اجتماعی مجلس ادامه داد: اینکه ارائه این بسته حمایتی به صورت نقدی یا کالایی است در جلسه با آقای نوبخت رئیس سازمان برنامه و بودجه مشخص خواهد شد.سیام*3061*1535            "}