{"onTitr":" رئیس مرکز جذب هیئت علمی وزارت علوم:    ","titr":" زمان بررسی پرونده متقاضیان جذب هیات علمی کاهش یافت","describe":" تهران - ایرنا - رئیس مرکز جذب هیات علمی دانشگاه ها، گفت: مدت زمان بررسی پرونده های جذب هیات علمی دانشگاه های سراسر کشور به 150 تا 200 روز رسید.", "text":"محمدرضا رضوان طلب روز دوشنبه در گفت و گو با خبرنگار گروه دانشگاه ایرنا درباره طولانی بودن روند جذب هیات علمی در دانشگاه ها، گفت: در سال 96 میانگین زمان بررسی پرونده های جذب هیات علمی در دانشگاه ها حدود 208 روز بود که با تلاش های انجام شده این مدت زمان در سالجاری به زیر 200 روز کاهش یافت.وی افزود: در تلاش هستیم فرآیند بررسی پرونده داوطلبان به جدول زمانی جذب یعنی 90 روز نزدیک شود. دانشگاه ها هم روی این موضوع حساس شده اند و امید است حقوق داوطلبان در این مورد رعایت شود.معاون وزیر علوم، در خصوص علت عدم تناسب در نسبت استاد به دانشجو نیز یادآورشد: عامل اصلی و محدودکننده جذب بیشتر استاد، امکانات مالی دولت است و ما نمی توانیم این موضوع را به دولت تحمیل کنیم. در حال حاضر، امکانات محدود کننده ای در دانشگاه های غیردولتی برای جذب استاد نه تنها وجود ندارد بلکه آنها را تشویق به جذب بیشتر هم می کنیم.رضوان طلب گفت: در بخش دولتی، به ازای هر استاد سالانه حداقل 100 میلیون تومان باید در بودجه دولت گنجانده شود و این رقم، هزینه ای نیست که راحت بتوان در مورد آن تصمیم گرفت و سازمان برنامه و بودجه و سازمان امور استخدامی باید با این موضوع موافقت کنند.وی تصریح کرد: بر اساس همان تعداد ردیف های استخدامی که در سال به دانشگاه ها ابلاغ می شود می توانیم نسبت به جذب هیات علمی اقدام کنیم. به گزارش خبرنگار گروه دانشگاه ایرنا، بر اساس آخرین آمار به دست آمده از فراخوان جذب هیات علمی در شهریورماه سال 97، تعداد 12 هزار و 408 نفر در سامانه جذب هیات علمی ثبت نام کردند که از این تعداد 57 درصد مرد و 43 درصد زن هستند.متقاضیان جذب که دارای مدرک دکتری هستند 10 هزار و 821 نفر است که از این تعداد شش هزار و 237 نفر مرد و چهار هزار و 584 نفر زن هستند.همچنین متقاضیان دارای مدرک کارشناسی ارشد یک هزار 584 نفر اعلام شد که 788 نفر مرد و 796 نفر را متقاضیان زن تشکل می دهند.ف.ز ** 1200            "}