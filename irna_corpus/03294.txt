{"onTitr":"","titr":" خالق 40 درصد آثار کتاب کاریکاتور اسپانیا، بوکانی هستند","describe":" مهاباد- ایرنا- رییس اداره فرهنگ و ارشاد اسلامی بوکان گفت: 40 درصد آثار چاپ شده در کتاب کاریکاتور اسپانیا با موضوع بحران های بین الملی توسط هنرمندان و کاریکاتوریست های این شهرستان تولید شده است.", "text":"منصور احمدی روز سه شنبه در حاشیه رونمایی از پوستر دهمین جشنواره کاریکاتور بوکان در گفت و گو با خبرنگار ایرنا افزود: در تابستان امسال شاهد حضور چهار نفر از کاریکاتوریست های بوکانی در جشنواره بین المللی کاریکاتور اسپانیا به عنوان یکی از مهمترین فستیوال های این رشته هنری بودیم.وی ادامه داد: چهار کاریکاتوریست بوکان در ششمین جشنواره بین المللی کاریکاتور طنز و گرافیک اسپانیا در بخش آزاد شرکت کرده بودند که  &#39;منیره احمدی&#39; از این شهرستان مقام دوم جشنواره بین المللی کاریکاتور کشور اسپانیا را از آن خود کرد.وی افزود: در این جشنواره 112 کاریکاتوریست با 386 اثر از بیش از 20 کشور جهان حضور داشتند که آثار چهار نفر کاریکاتوریست بوکانی در کتاب کاریکاتور اسپانیا چاپ شد.رییس اداره فرهنگ و ارشاد اسلامی بوکان گفت: از مجموع 10 اثر چاپ شده کتاب کاریکاتور اسپانیا چهار اثر آن از کشور ایران و شهرستان بوکان بوده است.وی در خصوص جشنواره سراسری کاریکاتور بوکان بیان کرد: با وجود پتانسیل های درخشانی که در حوزه هنر کاریکاتور در بوکان وجود دارد، بعد از رایزنی های گسترده با دیگر ادارات این شهرستان، تصمیم گرفتیم که بعد از ۶ سال بار دیگر جشنواره کاریکاتور بوکان را احیا کنیم.وی اضافه کرد: علاقه مندان برای شرکت در این جشنواره می توانند تا 15 آذرماه امسال آثار خود را به دبیرخانه جشنواره واقع در اداره فرهنگ و ارشاد اسلامی بوکان ارسال کنند.به گزارش ایرنا، در شهرستان بوکان 30 نفر در زمینه های کاریکاتور فعالیت دارند.7510/3020/2093            "}