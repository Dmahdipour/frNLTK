{"onTitr":" امام جمعه دماوند:    ","titr":" تجمع بسیجیان در استادیوم آزادی نمایش وحدت و شور انقلابی بود","describe":" تهران- ایرنا- امام جمعه دماوند گفت: تجمع یکصدهزار نفری بسیجیان در ورزشگاه آزادی نمایش وحدت، انسجام ملی و شور انقلابی بود.", "text":"به گزارش ایرنا، حجت الاسلام و المسلمین کاظم فتاح دماوندی در خطبه های این هفته نماز جمعه دماوند اظهار داشت: تجمع عظیم بسیجیان در تهران، عظمت و اقتدار رهپویان راه ولایت را را به نمایش گذاشت.وی با بیان اینکه بسیجیان مبارزه با آمریکا را در عمل نشان داده اند، تصریح کرد: بسیجیان با خدمت رسانی در مناطق محروم در قالب گرو های جهادی، ایستادگی در برابر دشمنان را به صورت عملی نشان دادند.حجت الاسلام فتاح دماوندی با بیان اینکه عظمت، اقتدار و شکست ناپذیری از نقاط قوت ملت ایران محسوب می شود، گفت: بنا به فرموده مقام معظم رهبری باید همواره نیمه پر لیوان را دید و از داشته های خود غافل نشویم.وی اضافه کرد: با وجود الگوهایی همانند پیامبراسلام (ص)، امیرالمومنین (ع) و امام حسین(ع)، هیچگاه شکست معنا نخواهد داشت.امام جمعه دماوند افزود: ایمان، مجاهدت و پرهیز از تفرقه شروط تحقق اعتلای علمی و مدنی امت اسلامی است و این مهم همواره در قرآن کریم بیان شده که هر موفقیتی در پرتو اطاعت از خدا و رسول خدا محقق می شود.خطیب جمعه دماوند گفت: البته برای دستیابی به موفقیت هم مجاهدت، پرهیز از تفرقه و اطاعت از ولی الهی لازم است.وی ضمن تشکر از نیروهای مقتدر سپاه پاسداران انقلاب اسلامی در خصوص پاسخ قاطع موشکی به تروریست ها، افزود: این اتفاق سیلی محکمی به گوش نوکران بی عقل آمریکا و اسرائیل زد و دشمنان ملت ایران بدانند که جمهوری اسلامی درباره امنیت ملی خود هیچگونه مماشاتی نخواهد کرد.امام جمعه دماوند در ادامه به آغاز هفته نیروی انتظامی اشاره کرد و گفت: مهمترین وظیفه این نیروی همیشه در صحنه تامین امنیت است و با وجود امنیت است که دانش، پیشرفت، عدالت و سرافرازی در جامعه میسر می شود.تهرام/7246/6003            "}