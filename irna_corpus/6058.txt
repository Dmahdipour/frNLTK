{"onTitr":" فعالان عربستانی:    ","titr":" آل سعود راه خشونت علیه مخالفان را در پیش گرفته است","describe":" تهران-ایرنا-در حالی که خبر به قتل رسیدن جمال خاشقچی نویسنده و منتقد عربستانی در کنسولگری این کشور در ترکیه موجی از انتقادها را علیه مقامات سعودی برانگیخته است، مخالفان حقوقی و فعالان عربستانی آن را خشونت و وحشیگری علیه مخالفان توصیف کردند.", "text":"به گزارش روز یکشنبه ایرنا به نقل از شبکه خبری الجزیره، فعالان حقوقی و مخالفان سعودی پاکسازی جمال خاشقچی در کنسولگری این کشور در شهر استانبول ترکیه را توحش توصیف کردند. «یحیی عسیری» فعال حقوقی عربستانی در واکنش به این خبر  گفت که این اقدام نشان دهنده یک سیستم وحشیانه رعب آور در داخل عربستان است.وی همچنین اضافه کرد که اوضاع در عربستان به مرحله خطرناکی رسیده است.وی ادامه داد که خاشقچی که مقالاتی را در روزنامه واشنگتن پست آمریکا منتشر می کرد آخرین صدایی بود که با تبلیغات محمد بن سلمان به عنوان یک شخصیت اصلاح طلب مخالفت می کرد و امثال خاشقجی خطری بزرگ برای نظام سعودی محسوب می شدند.«عبدالعزیز الموید» دیگر فعال حقوقی عربستانی گفت که سعودی ها با کشتن خاشقچی پیام تازه ای را منتقل نکرده اند بلکه نشان دادند همچنان به اقدامات خود ادامه می دهند.وی افزود: فعالان و مخالفان سعودی می دانند که نظام سعودی آنها را زیر نظر دارد به همین دلیل از جامعه بین المللی می خواهند که موضع قاطعی در برابر این اقدامات در پیش گیرند.الجزیره گزارش داد که گروه حقوقی عربستانی موسوم به «القسط» نیز خواستار تشکیل یک گروه بین المللی برای تحقیق درباره قتل خاشقچی شده است.حساب کاربری توییتری معروف به زندانیان عقیدتی «معتقلی الرای» نیز نوشت که قتل خاشقچی نشان دهنده شدت گرفتن سرکوبگری سعودی ها برای ساکت کردن صداها است.در این حساب کاربری همچنین آمده است که کشتن مخالفان ، فعالان حقوقی و اجتماعی، چهره های آکادمیک و مبلغان عربستانی از سوی رژیم آل سعود مرحله تازه پس از بازداشت  و زندانی کردن آنهاست.خبرگزاری رویترز پیشتر به نقل از دو منبع ترک نوشت: مقام های ترکیه ای معتقدند که «جمال خاشقچی» روزنامه نگار سعودی در کنسولگری عربستان در استانبول به قتل رسیده است.یکی از این منابع که از مقام های ترکیه است ، یادآورشد: ارزیابی اولیه پلیس ترکیه این است که خاشقچی داخل کنسولگری عربستان سعودی در استانبول کشته شده است.خاشقچی که از سالهاست خارج از عربستان زندگی می کند، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رئیس جمهوری آمریکا، از آنها انتقاد کرد.وی پس از سخنرانی توهین آمیز ترامپ به کشورهای عربی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟وی همچنین گفته بود: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند.ولیعهد سعودی از سپتامبر (شهریور -مهرماه) سال گذشته میلادی سیاست مشت آهنین را در قبال شاهزادگان، فعالان حقوقی و اجتماعی، چهره های دانشگاهی و مبلغان این کشور در پیش گرفته است.پس از روی کار آمدن بن سلمان 60 عالم و مبلغ دینی، 50 استاد دانشگاه، 10 وکیل، 20 فعال حقوقی، 25 خبرنگار و فعال رسانه ای، 60 دارنده مدرک دکترا و 40 نویسنده به زندان افتاده اند.بن سلمان که از او در رسانه های غربی به عنوان مصلح عربستان یاد می شد علاوه بر بحران سرکوب مخالفان با بحران های منطقه ای و جهانی از جمله جنگ یمن مواجه است که پس از گذشت بیش از سه سال با کشتار حدود 16 هزار یمنی بی گناه و ویرانی زیر ساخت های این کشور توفیقی به دست نیاورده است.خاورم**9366**1049            "}