{"onTitr":" فرمانده ارتش:    ","titr":" دشمنان از صبر نیروهای مسلح خوشحال نباشند","describe":" تهران- ایرنا- فرمانده کل ارتش جمهوری اسلامی درباره پاسخ نیروهای مسلح به عقبه تروریست ها حادثه تروریستی اهواز گفت: دشمنان از صبر نیروهای مسلح خوشحال نباشند چون دست هر قدر بالاتر بر‌ود لاجرم محکم تر فرود خواهد آمد.", "text":"به گزارش خبرنگار دفاعی ایرنا، امیر سرلشکر ستاد سید عبدالرحیم موسوی روز چهارشنبه در حاشیه برگزاری آیین بزرگداشت شهدای حادثه تروریستی اهواز در جمع خبرنگاران گفت: مسلمان ها با واژه شهادت آشنا هستند. آشنایی ما با شهادت به قدمت تاریخ اسلام است و خط قرمز کشور امنیت مردم و سربلندی و عزت کشورمان است.فرمانده کل ارتش ادامه داد: ما پای عزت، سزبلندی و امنیت کشور تا آخر ایستاده ایم دشمنان ما باید پیام جمهوری اسلامی را تاکنون دریافت کرده باشند. وی افزود: در مقابل هر ضربه ای ضربه شدیدتر و سنگین تری به طرف مقابل خواهیم زد البته ممکن است در مواقعی ما صبور باشیم که این صبر هم نشانه قدرت است وقتی اطمینان داریم که در زمان و مکان لازم توانایی زدن ضربه پشیمان کننده داریم، صبوری پیشه می کنیم. امیر سرلشکر موسوی اضافه کرد: نیروهای مسلح یک مجموعه هستند که متناسب با تهدیدات آمادگی‌های لازم را کسب می‌کنند. همه بخش‌هایی که وظیفه دارند از حریم امنیت کشور دفاع کنند، به تناسب تقسیم‌بندی‌های ستادکل نیروهای مسلح به اجرای ماموریت خود می‌پردازند.فرمانده کل ارتش افزود: ممکن است بنا به تدبیر ستادکل نیروهای مسلح، یک ماموریت به دو سه بخش نیروهای مسلح سپرده شود یا اینکه ممکن است یک بخش، دو سه ماموریت را انجام دهد.امیر سرلشکر موسوی تصریح کرد: دشمنان به دنبال این هستند که بر پیکره نظامی و امنیتی کشور خدشه وارد کنند؛ در جنگ ممکن است یک دست زخمی شود که باید آن دست را ترمیم کرد و ممکن است یک نفر شهید شود که باید برای آن شهید جایگزین پیدا کرد، در حمله تروریستی اهواز، ۲۵ نفر از هموطنانمان به شهادت رسیدند و بیش از ۶۰ نفر نیز مجروح شدند و این مثل تیری بود که به قلب ما خورده است. ما این مجروحیت را هنوز داریم اما آنهایی که این زخم را به ما وارد کردند ۱۰ برابر آن را چشیدند و باز هم خواهند چشید.وی افزود: اقدامات تروریستی دشمنان و ضد انقلاب در کشور ما اتفاق جدیدی نیست؛ تروریست‌ها از روز دوم پیروزی انقلاب اسلامی اقدامات خبیثانه خود را در کشور آغاز کردند و البته همیشه ما بودیم که بر آنها پیروز شدیم و روسفید و عزتمند از این معرکه خارج شدیمامیرسرلشکر موسوی با اشاره به صحبت‌های روز گذشته دبیر شورای عالی امنیت ملی کشور در خصوص اینکه پایگاه‌های تروریست‌ها در سه مایلی آمریکایی‌ها در سوریه قرار دارد، گفت: تروریست‌ها و آمریکا یکی هستند و در یک جبهه قرار دارند.فرمانده کل ارتش در پاسخ به سوالی در مورد اینکه وزیر دفاع آمریکا گفته بود ایران باید برای حمله موشکی به تروریست ها با هماهنگی ما عمل می‌کرد، اظهار داشت: ما برای دفاع از آرمان‌های کشور و حفظ امنیت مردم و سرکوب دشمنان احتیاج به اجازه هیچ کس نداریم و بر اساس فرمان فرمانده معظم کل قوا عمل می‌کنیم.آیین گرامیداشت شهدای حادثه تروریستی اهواز، امروز چهارشنبه (11 مهر 97) با حضور فرماندهان عالی رتبه نیروهای مسلح، مسئولان و کارکنان ارتش و خانواده معظم شهدا این حادثه تروریستی در مسجد امام خمینی «ره» ستاد ارتش جمهوری اسلامی برگزار شد.این مراسم به مناسبت گرامیداشت یاد و خاطره شهدای حمله تروریستی به رژه نیروهای مسلح در اهواز که صبح شنبه 31 شهریور 97، همزمان با آغاز هفته دفاع مقدس، منجر به شهید و مجروح شدن عده ای از شهروندان اهوازی شد، برگزار شد.حجت ‌الاسلام محمد افچنگی، ستوان یکم محمد الماسیان و محمد طاها اقدامی از شهدای گرانقدر ارتش هستند که در حادثه تروریستی 31 شهریور اهواز به درجه رفیع شهادت نائل آمدند.اجتمام *7029 * 3063            "}