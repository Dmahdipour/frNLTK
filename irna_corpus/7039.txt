{"onTitr":"","titr":" واشنگتن تایمز:روسیه ناظرانش را برای انتخابات کنگره آماده می کند","describe":" تهران - ایرنا - روزنامه واشنگتن تایمز به نقل از عضو سابق کمیسیون  مرکزی انتخابات روسیه نوشت: مقامات انتخاباتی این کشور راهی آمریکا می شوند تا خود را برای نظارت بر انتخابات آتی میان دوره ای کنگره آماده کنند.", "text":"این روزنامه آمریکایی به نقل از اظهارات روز جمعه «واسیلی لیخاچف» عضو سابق کمیسیون مرکزی انتخابات مسکو افزود: اعضایی از آژانس انتخابات فدرال روسیه روز یکشنبه عازم آمریکا می شوند تا به عنوان بخشی از ماموریت سازمان دهی شده توسط سازمان امنیت و همکاری اروپا (OSCE) بر انتخابات میان دوره آتی در آمریکا نظارت داشته باشند. سازمان امنیت و همکاری اروپا یک گروه میان دولی است که روسیه و آمریکا عضو آن هستند. لیخاچف به خبرگزاری دولتی تاس روسیه گفت: این تیم متشکل از 6 مقام روس است که دو نفر از آنها عضو کمیسیون مرکزی انتخابات روسیه و نیز نمایندگانی از سازمان های مدنی در حوزه فناوری های انتخابای هستند. این گروه به عنوان بخشی از ماموریت خود پنج هفته را در آمریکا را سپری خواهند کرد.لیخاچف گفت، این شش نفر بر اساس ملاک های تعیین شده توسط آمریکا و روسیه انتخاب شده اند و مشارکت آنها در این ماموریت بر اساس مقررات سازمان همکاری و توسعه و اصول همکاری آمریکا است. وی افزود: اکنون نکته مثبتی در رابطه با روابط روسیه و آمریکا وجود ندارد اما مشارکت این افراد در این ماموریت امری مثبت است که می تواند به بهبود روابط دو کشور کمک کند. شهروندان ما از مقررات سازمان همکاری و توسعه و قوانین آمریکا پیروی خواهند کرد.نظارت بر انتخابات میان دوره ای آمریکا بخشی از ماموریت دفتر نهادهای دمکراتیک و حقوق بشرِ (ODIHR) سازمان همکاری و توسعه است. دفتر مذکور در لهستان مستقر است و اعضای آن نظارت بر انتخابات آمریکا را از سال 2002 به ریاست «تانا دو زالتا» عضو سابق پارلمان ایتالیا برعهده داشته اند.سازمان همکاری و توسعه  روز چهارشنبه اعلام کرد: 13 کارشناس در واشنگتن دی سی مستقر می شوند  و 36 ناظر از 16 کشور شرکت کننده به عنوان گروه های دونفره به سراسر این کشور اعزام می شوند. مقام های آمریکایی قبلا گفته بودند روسیه با اعزام هکرهای رایانه ای تحت حمایت دولتی، ترول (اوباش های) اینترنتی حرفه ای و تبلیغ کنندگان در انتخابات سال 2016 آمریکا دخالت کرد و به همین ترتیب مسکو آماده است در انتخابات میان دوره ماه آینده کنگره هم شرکت کند.وزارت دادگستری آمریکا اوایل ماه جاری میلادی به عنوان بخشی از تحقیقات دخالت روسیه در  انتخابات آمریکا به ریاست «رابرت مولر» برخی مقامات اطلاعاتی روسیه را به هک کردن  کمپین ریاست جمهوری «هیلاری کلینتون» نامزد دمکرات انتخابات سال 2016، کمیته ملی دمکراتیک و سامانه های انتخاباتی دولتی متهم کرد.روسیه بارها دخالت در انتخابات سال 2016 و اتهامات مانند جرائم هکری را رد کرده است.به گزارش ایرنا، شهروندان آمریکایی 6 نوامبر (15 آبان)  برای مشخص کردن سرنوشت 435 کرسی مجلس نمایندگان و یک سوم از 100کرسی مجلس سنا پای صندوق های رای می روند.اروپام**9158 ** 1546            "}