{"onTitr":" در پی تناقض گویی ریاض؛    ","titr":" ترکیه ناپدید شدن روزنامه نگار مطرح عربستانی را تائید کرد","describe":" آنکارا- ایرنا- مقام های امنیتی ترکیه اعلام کردند که 'جمال خاشقجی' روزنامه نگار مطرح عربستانی منتقد آل سعود چهار روز پیش، پس از ورود به کنسولگری سعودی ناپدید شده و از محل مراجعه بازنگشته است.", "text":"به گزارش بامداد یکشنبه ایرنا، سرنوشت این روزنامه نگار مشهور عرب همچنان نامعلوم است و برخی رسانه ها اعلام کرده اند که وی از سوی سرویس امنیتی عربستان ربوده و یا از سوی آنها به صورت غیرقانونی در ساختمان کنسولگری گروگان گرفته شده است.رسانه های ترکیه به همراه انجمن رسانه های ترک ـ عرب و نامزد این روزنامه نگار عربستانی، آل سعود را مسئول ربودن احتمالی و سرنوشت نامعلوم او اعلام می کنند.خبرگزاری آناتولی اعلام کرد که مقام های امنیتی ترکیه با اشاره به آغاز تحقیقات به دستور دادستانی کل استانبول اعلام کرده اند که خاشقجی به منظور انجام امور رسمی ازدواج وارد ساختمان کنسولگری عربستان سعودی در استانبول شده و از آنجا خارج نشده است.مسئولان سرکنسولگری عربستان در استانبول خطاب به پلیس ترکیه اعلام کرده اند که خاشقجی به این سرکنسولگری مراجعه نکرده است ولی شبکه الجزیره جمعه شب اعلام کرد که این روزنامه نگار مشهور عرب پس از دستگیری به سرعت از کنسولگری عربستان در استانبول به بیرون منتقل شده و پس از انتقال از ترکیه، اکنون در زندان شهر جده نگهداری می شود.شبکه خبری &#39;خبر.ترک&#39; روز شنبه اعلام کرد که محمد بن سلمان ولیعهد عربستان سعودی اعلام کرده است که برای رفع ابهام در خصوص سرنوشت روزنامه نگار ناپدید شده در استانبول، ترکیه می تواند کنسولگری عربستان سعودی در شهر استانبول را بازرسی و جستجو کند.این رسانه به نقل از ولیعهد عربستان نوشت که دولت عربستان در صورت درخواست از طرف دولت ترکیه، علاوه بر صدور اجازه بازرسی، امکان بازرسی از ساختمان را نیز فراهم می کند.به نوشته خبرگزاری آناتولی، در همان روز ناپدید شدن این روزنامه نگار عربستانی،گروهی 15 نفره از اتباع سعودی شامل چند مقام دولتی این کشور با 2 هواپیما به استانبول وارد شده و در همان ساعت های ناپدید شدن خاشقجی در کنسولگری این کشور در استانبول حضور یافته و سپس به کشور خود بازگشته اند.امروز دادستانی کل شهر استانبول ترکیه تحقیقات قضایی درباره ادعای ربوده شدن خاشقجی روزنامه نگار عرب بعد از ورود وی به کنسولگری عربستان در استانبول را آغاز کرد.عمر چلیک سخنگوی حزب حاکم عدالت و توسعه در واکنش به ناپدید شدن روزنامه‌نگار عربستانی در کنسولگری این کشور در استانبول گفت که 'کسی در ترکیه نمی تواند دست به آدم ربایی بزند.'وی با تاکید بر تعیین سرنوشت و مشخص شدن عاملان ناپدید شدن خاشقجی افزود: 'ما در این موضوع حساس هستیم. کسی نمی‌تواند امنیت جانی شهروندان و اتباع بیگانه را در ترکیه مورد تهدید قرار دهد. نیروهای امنیتی از لحظه انتشار اخبار مربوط به این اتفاق در حال انجام تحقیقات هستند.'چلیک ادامه داد: 'ما تا زمانی که تحقیقات به سرانجام نرسد کسی را متهم نمی‌کنیم، اما اظهارات اولیه در این خصوص منتشر شد که بر اساس آنها این فرد پس از ورود به کنسولگری عربستان سعودی ناپدید شده و کنسولگری عربستان اعلام کرده که وی از محل این کنسولگری خارج شده است. واحدهای امنیتی ما در حال تحقیق بر روی این موضوع هستند. با ورود دادستانی به این موضوع تحقیقات با جزییات بیشتری ادامه خواهد یافت.'به گزارش شبکه ان.تی.وی، پیشتر انجمن رسانه های ترک ـ عرب که خاشقجی نیز عضو آن به شمار می رود، مدعی دستگیری و حضور این روزنامه نگار در ساختمان کنسولگری عربستان در استانبول شده بود ولی برخی رسانه ها اعلام کردند که او در همان ساعات ورود به ساختمان بازداشت و ربوده شده و به وسیله خودروهای دیپلماتیک از محل خارج شده است.خاشقجی روزنامه نگار مشهور عرب که مدتی در تبعید خودخواسته در آمریکا به سر می برد و با روزنامه واشنگتن پست همکاری داشت، از منتقدان جدی آل سعود به شمار می رود و به ادعای رسانه های ترکیه، در چند ماه اخیر همواره از سوی بن سلمان ولیعهد عربستان تحت فشار و تعقیب بوده است.روزنامه استار ترکیه روز گذشته نوشت که &#39;خدیجه.آ&#39; نامزد ترک خاشقجی مدعی شده که او هنوز در ساختمان کنسولگری عربستان حضور دارد.پس از این ادعا، شمار زیادی از خبرنگاران و روزنامه نگاران عضو انجمن رسانه های ترک ـ عرب مقابل کنسولگری عربستان سعودی در استانبول تجمع کردند و توران کیشلاکچی رئیس این انجمن نیز با بیان گروگان گرفته شدن این روزنامه نگار گفت که مقام های آل سعود باید هر چه زودتر او را آزاد کرده و توضیحاتی در این زمینه ارائه کنند.در پی این اتفاق ها روزنامه واشنگتن پست نیز در خصوص وضعیت خاشقجی ابراز نگرانی کرد و سردبیر این روزنامه نیز گفت که برای مشخص شدن وضعیت او با کسانی که می توانند کمک کنند، اعم از مقامات آمریکایی، ترک و عربستانی ارتباط برقرار کردیم.یاسین آکتای از مقام های حزبی نزدیک به رجب طیب اردوغان رئیس جمهوری ترکیه درباره سرنوشت:این روزنامه نگار عرب به روزنامه ینی شفق گفت که &#39;تصویر ورود خاشقجی به سرکنسولگری عربستان سعودی موجود است ولی تصاویر خروج او از این مکان وجود ندارد. وزارت امور خارجه ترکیه نیز دو روز پیش در پی ناپدید شدن خاشقجی روزنامه نگار مشهور عرب در کنسولگری ریاض در استانبول، ولید بن عبدالکریم الحجیری سفیر عربستان سعودی در آنکارا را احضار کرد.ابراهیم کالین سخنگوی ریاست جمهوری ترکیه نیز امروز اعلام کرد که کشورش پیگیر وضعیت روزنامه نگار مشهور عرب است و بر اساس اطلاعات به دست آمده، این روزنامه نگار عرب برای انجام امور مربوط به ثبت ازدواج رسمی خود به کنسولگری کشور متبوع خود مراجعه کرده و از ساختمان کنسولگری بیرون نیامده است.خاشقجی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته است و از معدود کسانی است که توانسته با اسامه بن لادن مصاحبه کند و مدتی نیز در افغانستان ماموریت داشته و در اوایل سالهای 1990 برای آشتی میان بن لادن و خاندان سعود تلاش کرده است.خاشقجی با کمک ولید بن طلال یک شبکه تلویزیونی در بحرین به نام &#39;العرب&#39; تاسیس کرده بود ولی مدت کوتاهی پس از فعالیت بسته شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.روابط ترکیه و عربستان سعودی را که در پی حمایت مقامات ریاض از دولت السیسی در مصر و نیز تحریم قطر سرد شده، با ناپدید شدن این روزنامه نگار ،می تواند پر تنش و چالش برانگیز تر شود.شبد**خاورم/1905 **1010            "}