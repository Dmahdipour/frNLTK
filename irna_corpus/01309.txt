{"onTitr":"","titr":" پلیس خراسان شمالی قاتل فراری را پس از 3 روز دستگیر کرد","describe":" بجنورد- ایرنا- فرمانده انتظامی خراسان شمالی از دستگیری قاتل فراری این استان، سه روز پس از واقعه قتل خبر داد.", "text":"سردار علیرضا مظاهری روز پنجشنبه در گفت و گو با خبرنگار ایرنا با بیان اینکه این قتل در روستای تکمران شهرستان شیروان رخ داده است اظهار داشت: در این حادثه، مردی همسر خود را با ضربات چاقو کشته و با یک دستگاه موتورسیکلت از محل متواری شده بود.وی علت قتل را اختلافات خانوادگی عنوان کرد و افزود: این مرد پس از ارتکاب قتل به استان تهران متواری شده بود.سردار مظاهری گفت: ماموران با نیابت قضائی به استان تهران اعزام شدند و پس از سه روز موفق به شناسایی محل اختفای این فرد شده و در اقدام غافلگیرانه وی را دستگیر کردند.فرمانده انتظامی خراسان شمالی گفت: در نیمه نخست امسال هشت فقره قتل در استان کشف شده که پنج فقره قتل مربوط به امسال و سه فقره مربوط به سال های گذشته بوده است. 7185/ 6042            "}