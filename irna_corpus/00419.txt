{"onTitr":" امام جمعه جدید ایلام:    ","titr":" پذیرای همه احزاب، گروه ها و جناح ها با هر فکر و گرایشی هستم","describe":" ایلام - ایرنا - نماینده ولی فقیه در استان و امام جمعه جدید ایلام تصریح کرد: 'به عنوان نماینده ولی فقیه پذیرای همه احزاب، گروه ها و جناح های  داخل نظام  با هر فکر و گرایشی هستم'", "text":"به گزارش ایرنا، حجت الاسلام والمسلمین الله نور کریمی تبار در نخستین حضور خود در نماز جمعه شهر ایلام اظهار داشت: عملکرد من به عنوان نماینده رهبری و پل ارتباطی مردم و مسئولان فراجناحی خواهد بود و با آغوش و روی باز پذیرای همه احزاب، گروه ها و جناح ها با هر فکر و گرایشی هستم.وی با نفی رابطه گرایی افزود: خط مشی من به عنوان نماینده ولی فقیه حمایت و همراهی با احزاب، گروه ها و ‌جناح ها با گرایش های سیاسی موافق و‌ مخالف است که وفادار و در خدمت نظام و ولی فقیه هستند.امام جمعه ایلام همچنین گفت: اقتدار و مجد ایران در سایه اتحاد و همبستگی همه اقشار، گروه ها، احزاب و مردم ایران اسلامی باعث عقب نشینی دشمنان از مواضع خود می شود.وی افزود: هرگاه اتحاد و همبستگی ایران اسلامی قوی بوده از قدرت پوشالی دشمنان در برابر کشورمان به وضوح کاسته می شود.وی افزود: دشمنان هزینه های زیادی کرده اند تا به انقلاب اسلامی ضربه بزنند اما موفق نشده اند و از جمله تلاش های ناکام استکبار جهانی تغییر نقشه سیاسی و جغرافیایی منطقه خاورمیانه به نفع اسراییل بود که حرکات آنها اوضاع را به سود ایران اسلامی تغیبر داد.کریمی تبار یادآور شد: شرایط کنونی ایران و مشکلات موجود گذرا است و قدرت، صلابت و توان ایران اسلامی در سایه اتحاد و همراهی مردم و مسئولان با حمایت از منویات رهبری اجازه تحقق  مقاصد شوم دشمنان را نخواهد داد.وی به اربعین اشاره کرد و گفت: استان ایلام گذرگاه عبور خیل عظیم زائران اربعین است و بیشتر زائران با توجه به تکریم و مهمان نوازی بی منت و خودجوش مردم استان از زائران اربعین مهران را برای سفر به عتبات عالیات انتخاب می کنند و در راستای پذیرایی بی شائبه از آنها تقویت موکب های مردمی از سوی مسئولان اجتناب ناپذیر است.7172/6119            "}