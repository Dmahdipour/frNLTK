{"onTitr":"","titr":" مصدومیت جزئی گلزن پرسپولیس در تمرین","describe":" تهران - ایرنا - «علی علیپور» گلزن اول تیم فوتبال پرسپولیس در تمرین عصر امروز (چهارشنبه) سرخپوشان با مصدومیت جزئی روبرو شد.", "text":"به گزارش ایرنا، تمرین نوبت عصر امروز (چهارشنبه) سرخپوشان پایتخت از ساعت 16 در ورزشگاه شهید کاظمی برگزار شد.«امید عالیشاه» که گفته می شود به دلیل مصدومیت به دیدار برگشت مقابل السد قطر در لیگ قهرمانان آسیا نمی رسد، دقایقی اندک به دویدن دور زمین مشغول شد و سپس برای ادامه روند درمانی خود به رختکن رفت.«برانکو ایوانکوویچ» سرمربی پرسپولیس که همواره در تمرینات شادابی خاصی دارد، امروز سرحال نشان نداد. «محمد برزگر» از پیشکسوتان پرسپولیس و مربی جوانان این باشگاه در تمرین حاضر بود.«شایان مصلح» پس از برطرف شدن مشکلاتش در تمرین حضور داشت و همراه سایر بازیکنان روند آماده سازی را دنبال کرد. دویدن دور زمین، تمرینات استقامتی و انجام بازی فوتبال در نصف زمین از برنامه های تمرین امروز بود.بشار رسن، حسین ماهینی، احمد نوراللهی و علیرضا بیرانوند به دلیل حضور در اردوی تیم‌های ملی و همچنین مصدومیت در تمرین حضور نداشتند.علیپور در اواسط تمرین دچار مصدومیت شد تا موجب نگرانی شود، اما پس از دقایقی به کار ادامه داد.پرسپولیس از ساعت 16 فردا (پنجشنبه) در ورزشگاه شهید کاظمی و در دیداری تدارکاتی به مصاف تیم دسته سومی منصور ساوه می رود.ورزشی**3783**ع.ک**9129            "}