{"onTitr":"","titr":" به وقت شام به روسیه رسید","describe":" مسکو - ایرنا - فیلم ایرانی «به وقت شام» ساخته ابراهیم حاتمی کیا که داستان یک خلبان ایرانی و پسرش که قصد دارند مردم را از محاصره داعش خارج کنند به زبان روسی در بزرگترین کشور جهان عرضه شد.", "text":"به گزارش سه شنبه شب ایرنا، فیلم «به وقت شام» در فضای مجازی در چند سایت روسی ویژه فروش و تبلیغ فیلم از جمله «فول فیلم اچ دی» و «اچ دی کینومیر» به فروش گذاشته شده است.  بهای این فیلم 720 روبل (حدود 11 دلار) با کیفیت اچ.دی بفروش می رسد و در برخی سایت ها نیز نسخه ثبت نشده آن 1080 روبل (معادل 18 دلار) عرضه شده است.برخی سایت های نمایش فیلم روسی هم به مخاطبان خود پیشنهاد کرده اند فیلم به وقت شام را به رایگان تماشا کنند.به وقت شام فیلمی به کارگردانی و نویسندگی حاتمی‌کیا محصول سال 1396 است.این فیلم موفق به دریافت 3 سیمرغ بلورین در سی و ششمین دوره جشنواره فیلم فجر شده است.یونس و علی، پدر و پسر خلبانی هستند که ماموریت ویژه آن‌ها به پرواز درآوردن هواپیمایی در تَدمُر به سمت دمشق است، آن‌ها باید مردم تحت ظلم داعش را به وسیله این پرواز نجات دهند، اما در این راه مشکلات زیادی در انتظار آنهاست.فیلمبرداری «به وقت شام» با سرمایه‌گذاری سازمان هنری رسانه‌ای اوج در اوایل خرداد ماه 96 در لوکیشن مربوط به یکی از فرودگاه‌های نظامی در تهران آغاز شد و در ادامه در فضاهای متعددی از جمله شهرک سینمایی دفاع مقدس، پایگاه هوایی شیراز، اصفهان، روستاهای اطراف شهریار و شهر دمشق در سوریه پیگیری شد.ساخت این فیلم در روز 29 شهریور 96 به پایان رسید، همزمان با فیلمبرداری، تدوین این فیلم نیز توسط مهرداد خوشبخت انجام شده است.این فیلم 23 اسفند 96 در سینماهای ایران اکران شد و در شهریور 97 نیز در کشورهای سوریه و عراق با استقبال مردم روبه رو شد.شبد**اروپام*391*1346 **1010            "}