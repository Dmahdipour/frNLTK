{"onTitr":"","titr":" 700 تن شن و نمک در راهدارخانه های مهاباد ذخیره شد","describe":" مهاباد- ایرنا- مدیر راهداری و حمل و نقل جاده ای مهاباد گفت: 700 تن شن و نمک برای کاهش مشکلات جاده ها طی مدت اجرای طرح زمستانی در راهدارخانه های این شهرستان ذخیره سازی شده است.", "text":"کریم عبدالله پور روز شنبه در گفت و گو با خبرنگار ایرنا افزود: طول راه های مهاباد در مقایسه با سایر شهرستان های جنوب آذربایجان غربی از وسعت بیشتری برخوردار است.وی اضافه کرد: هم اکنون علاوه بر راهدارخانه مرکزی، چهار راهداری در روستاهای کیتکه (گردنه جواله ره شان)، کله گاوی( گردنه زمزیران) و آفان در مسیر مهاباد سردشت و گردنه قره بلاغ (مسیر مهاباد - بوکان) فعال است.وی بیان کرد: بخشی از شن و نمک سال گذشته همچنان در این راهداری ها وجود دارد اما برای زمستان امسال نیز 700 تن شن و نمک برای ذخیره سازی در این واحدها درخواست شده است.مدیر راهداری و حمل و نقل جاده ای مهاباد ادامه داد: هم اکنون 47 راهدار در راهدارخانه های این شهرستان فعال هستند و 17 دستگاه ماشین آلات سبک و سنگین در اختیار این واحدها قرار دارد ضمن آنکه 15 دستگاه نیز به عنوان پشتیبان در راهدارخانه مرکزی نگهداری می شود.عبدالله پور در خصوص طرح های راهداری این شهرستان نیز گفت: امسال تعریض، خاکریزی و نصب گاردریل در 42 کیلومتر از جاده مهاباد به پیرانشهر و مسیر مهاباد به سردشت و نیز لکه گیری و مرمت و نصب تابلوهای راهنمایی و رانندگی در این مسیرها انجام شده است.وی اضافه کرد: در سایر مسیر ها نیز شست وشوی جاده به خاطر سیلاب، علف چینی حاشیه جاده ها و ترمیم و شستشوی تابلوها انجام شده است. مهاباد دارای یکهزار کیلومتر راه شامل 9 کیلومتر بزرگراه، 235 کیلومتر راه اصلی و فرعی و 700 راه روستایی آسفالت و شوسه است.3020/6185/2093            "}