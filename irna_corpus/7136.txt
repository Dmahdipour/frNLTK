{"onTitr":"","titr":" آمار تصادف در دشتی کاهش یافت","describe":" بوشهر-ایرنا- فرماندار دشتی استان بوشهر گفت: در 6 ماه نخست امسال تصادف های برون شهری 55 درصد و درون شهری این شهرستان  200 درصد کاهش یاقته است.", "text":"به گزارش ایرنا، عبدالله نادری روز  شنبه در مراسم هفته نیروی انتظامی در شهرستان دشتی افزود: اصلاح 20 نقطه حادثه خیز در جاده های بین شهری و محورهای روستایی، همکاری بسیار خوب شهروندان با پلیس و رعایت بهتر مقررات رانندگی از جمله عوامل کاهش تصادف ها و تلفات در این شهرستان بوده است.نادری، از خدمات شبانه روزی نیروی انتظامی و همکاری بسیار خوب مردم با ماموران انتظامی که سبب ارتقای شاخص های امنیتی شهرستان دشتی شده قدردانی کرد.فرماندار دشتی اضافه کرد: شهرستان دشتی یکی از امن ترین شهرستان های استان بوشهر است و این امنیت  مرهون تعامل و همکاری همه اقشار مردم با پلیس بوده است.در این مراسم از خانواده های شهدا، جانبازان و کارکنان نمونه نیروی انتظامی شهرستان دشتی و ماموران خدوم پلیس‌ راه خورموج  و راهنمایی و رانندگی شهرستان دشتی تجلیل شد.شهرستان دشتی با 86 هزار نفر جمعیت در 80 کیلومتری جنوب بوشهر واقع است.7206/6043            "}