{"onTitr":"","titr":" بالگرد هلال احمر برای نجات کوهنورد عنبرآبادی اعزام شد","describe":" جیرفت - ایرنا - معاون درمان دانشگاه علوم پزشکی از سکته قلبی یک کوهنورد در ارتفاعات آبشار رودفرق شهرستان عنبرآباد خبر داد و گفت: برای نجات این کوهنورد یک دستگاه بالگرد درخواست و با همکاری سازمان هلال احمر استان کرمان به منطقه اعزام شد.", "text":"علی سالاری روز جمعه در گفت و گو با خبرنگار ایرنا افزود: ساعت 11 امروز گزارش سکته قلبی یک کوهنورد در کوه های جبالبارز جنوبی واقع در شهرستان عنبرآباد اعلام و بلافاصله پیگیری برای اعزام بالگرد به این منطقه با توجه به صعب العبور و کوهستانی بودن منطقه انجام شد.وی ادامه داد: بالگرد هم اکنون از کرمان به پرواز درآمده و هیات کوهنوردی در حال پایین آوردن این کوهنورد از ارتفاعات هستند.وی تصریح کرد: صبح امروز یک تیم 6 نفره کوهنوردی عازم کوه های جبالبارز جنوبی در شهرستان عنبرآباد شدند که یکی از افراد این گروه دچار سکته قلبی شده و تلاش ها برای نجات این شخص ادامه دارد.آبشار زیبا و بسیار دیدنی رودفرق با ارتفاع بیش از 98 متر بلندترین آبشار ایران و خاورمیانه است که در کوه‌ های جبالبارز جنوبی واقع در شهرستان عنبرآباد در جنوب استان کرمان است.مرکز شهرستان عنبرآباد در فاصله 260 کیلومتری جنوب کرمان واقع است.3029/7450/7429            "}