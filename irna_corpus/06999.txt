{"onTitr":"","titr":" بارش نخستین برف پاییزی روستاهای لاریجان آمل را سفیدپوش کرد","describe":" ساری - ایرنا- بخشدار لاریجان از توابع شهرستان آمل گفت که بارش نخستین برف پاییزی روستاهای این بخش و چند روستای بخش امامزاده عبدالله این شهرستان را سفیدپوش و باعث غافلگیری شهروندان شد.", "text":"رضا مقدم روز شنبه در گفت و گو با خبرنگار ایرنا افزود: بارش برف به صورت پراکنده از ظهر شنبه در روستای 'ناندل ولاسم ' در بخش لاریجان و نیز 'نشل واندوار' در بخش امامزاده عبداله آغاز شد و همچنان ادامه دارد.وی اضافه کرد که برف در برخی از مناطق بالادست تا حدود 5 سانتی متر بر زمین نشست.بخشدار لاریجان آمل، با اعلام این که نخستین برف پاییزی مشکلی برای مردم ایجاد نکرد، گفت: برای تردد وسایط نقلیه چه در جاده های روستایی و چه در جاده هراز مشکلی وجود ندارد.مقدم افزود: جاده هراز نیز باز و تردد در جریان است و درعین حال تیم های راهداری اکنون در نقاط مختلف این جاده حضور دارند.وی از رانندگانی که قصد عبور از این جاده دارند خواست تا با رعایت مقررات راهنمایی و رانندگی و هوشیاری کامل رانندگی کنند و زنجیرچرخ و تجهیزات گرم همراه داشته باشند.بخش کوهستانی و ییلاقی لاریجان با بیش از 80 روستا و 12هزار نفر جمعیت، در مسیر اصلی جاده هراز به تهران واقع است.ک/7327/1899            "}