{"onTitr":" فرمانده انتظامی استان سمنان:    ","titr":" نیروی انتظامی با اخلال گران در نظم بازار برخورد می کند","describe":" سمنان- ایرنا- فرمانده انتظامی استان سمنان گفت: نیروی انتظامی اجازه بی نظمی در بازار و برهم خوردن سلامت گردش و عرضه کالا در این استان را نمی دهد و با اخلال گران برخورد قاطع می کند.", "text":"به گزارش ایرنا، سردار روح الامین قاسمی عصر روز سه شنبه در نشست خبری به مناسبت گرامیداشت هفته ناجا در سالن کوثر ستاد فرماندهی انتظامی استان سمنان، افزود: نیروی انتظامی با همکاری همه جانبه با سپاه پاسداران انقلاب اسلامی، نیروهای قضائی و اطلاعاتی، به هیچ عنوان اجازه ایجاد بی نظمی در بازار عرضه و تقاضا کالا در این استان را نمی دهد.وی خاطرنشان کرد: اکنون کشور در وضعیت خاصی قرار دارد و افرادی خواسته یا ناخواسته با ایجاد اختلال در بازار اقتصادی کشور، آنچه را که دشمن نظام به آن توجه دارد را انجام می دهند و نیروی انتظامی به عنوان یک نهاد ارزشی و انقلابی جلوی این تحرک های واهی را می گیرد.سردار قاسمی ادامه داد: در نیمه نخست سال 97 بیش از 591 میلیارد ریال کالای قاچاق در استان سمنان کشف شد که در مقایسه با مدت مشابه سال گذشته 600 درصد افزایش داشته است.فرمانده انتظامی استان سمنان تصریح کرد: در 6 ماه گذشته سرقت از منازل و سرقت از خودرو 10 درصد به نسبت سال گذشته کاهش یافت و یک هزار و 88 سارق در این مدت دستگیر شدند.سردار قاسمی اضافه کرد: در 6 ماهه نخست امسال 13 هزار و 296 نفر در استان سمنان دستگیر شدند که از این تعداد پنج هزار و 797 نفر تبعه کشورهای خارجی هستند.وی خاطرنشان کرد: در این مدت میزان حوادث رانندگی درون شهری و برون شهری در استان سمنان به ترتیب 43 و چهار درصد به نسبت مدت مشابه سال گذشته کاهش یافته است.وی افزود: همچنین در این مدت چهار هزار و 300 کیلوگرم انواع مواد مخدر در استان سمنان کشف شد و 34 گروه توزیع کننده انواع مواد مخدر منهدم شدند.فرمانده انتظامی استان سمنان با بیان اینکه در این مدت 117 نفر به دلیل انجام فعالیت های غیرقانونی در فضای مجازی از سوی نیروی انتظامی استان سمنان دستگیر شدند، گفت: از این تعداد دستگیر شدگان 54 نفر زن بودند.شعار امسال هفته گرامیداشت ناجا در استان سمنان، پلیس مقتدر، امین مردم است.در تقویم جمهوری اسلامی 13 تا 19 مهر هفته گرامیداشت نیروی انتظامی نامگذاری شده است.7339/6103            "}