{"onTitr":" رئیس سازمان مدیریت قم:    ","titr":" 40 طرح در قم آماده واگذاری به بخش خصوصی است","describe":" قم - ایرنا - رئیس سازمان مدیریت و برنامه ریزی قم گفت: امسال از سوی دستگاه های اجرایی استان 40 طرح نیمه تمام و جدید آماده واگذاری به بخش خصوصی شده است تا به بهره برداری برسد.", "text":"به گزارش ایرنا، سید حسن رضوی روز سه شنبه در پنجمین جلسه ستاد اقتصاد مقاومتی در استانداری قم اظهار داشت: دستگاه های استان قم 22 طرح جدید، 10 طرح نیمه کاره و هشت طرح آماده بهره برداری را معرفی کرده اند که بخش خصوصی در آن ورود پیدا کند.وی افزود: سال گذشته 30 طرح به بخش خصوصی واگذار شد که در سطح کشور در واگذاری طرح ها به بخش خصوصی صد درصد به تعهد خویش عمل کرده ایم.وی با اشاره به سیاست های حمایتی و تشویقی دولت گفت: بسته های حمایتی در حوزه های مختلف توسط دولت آماده سازی شده است تا با ابلاغ آن به استان ها و اجرای آن شاهد رونق در حوزه تولید و اشتغالزایی باشیم.رضوی ادامه داد: در وضعیت کنونی، کشور درگیر تحریم هاست که باید مشکلات قم با مشارکت دستگاه ها در سطح کشوری به عنوان مطالبه استان مورد پیگیری و بررسی قرار گیرد.رئیس سازمان مدیریت و برنامه ریزی قم تاکید کرد: در برنامه ششم یکی از محورهای برنامه ها واگذاری طرح ها به بخش خصوصی است که این امر باید با پیگیری دستگاه ها مورد توجه قرار گیرد.وی بر حل مشکلات بخش صنعت و تولید تاکید کرد و گفت: در وضعیت کنونی ممکن است واحدها با چالش هایی روبرو باشند که باید سازمان های مختلف از جمله صنعت، معدن و تجارت، برنامه های ویژه و راهکار ارائه کنند.رضوی گفت: برای جذب تسهیلات و بسته های حمایتی و اقتصادی دولت باید مدیران دستگاه ها پیگیر باشند و از تمام ظرفیت خویش استفاده کنند.وی، نوسان های نرخ ارز و نابسامانی های اقتصادی، سخت گیری دستگاه های نظارتی، کم رنگ شدن اعتماد سرمایه گذاران به بخش خصوصی، تمایل نداشتن و پیگیری نکردن مدیران دستگاه ها در واگذاری طرح ها به بخش خصوصی و سایر موارد را از مهمترین مشکلات واگذاری طرح ها عنوان کرد.8138/ 1175            "}