{"onTitr":"","titr":" بخش اورژانس بیمارستان سبلان اردبیل توسعه می یابد","describe":" اردبیل - ایرنا - مدیر درمان تامین اجتماعی استان اردبیل گفت: بخش اورژانس بیمارستان سبلان اردبیل توسعه ، تجهیز و استاندارد می شود.", "text":"به گزارش ایرنا ، دکتر قادر برجی روز یکشنبه در آیین معارفه رییس بیمارستان سبلان اردبیل افزود: بر اساس نقشه اورژانس بیمارستان سبلان اردبیل به هزار و 500 متر افزایش یافته و به تجهیزات پزشکی به روز مجهز خواهد شد.وی اظهار داشت: توسعه زیرساخت ها و تجهیز بیمارستان سبلان یکی از اولویت های مدیریت درمان تامین اجتماعی است تا کیفیت ارائه خدمات به مردم و مراجعه کنندگان افزایش یابد.او از تلاش برای جذب 200 میلیارد ریال اعتبار برای توسعه زیرساخت های مراکز درمانی وابسته به تامین اجتماعی خبر داد و بیان کرد: با اقدامات عمرانی در نظر گرفته شده فضای فیزیکی بیمارستان سبلان اردبیل 1.5 برابر خواهد شد و استاندارد سازی بخش های درمانی آن در راستای خدمت رسانی به مردم در اولویت قرار خواهد گرفت.وی اظهار کرد: پارسال در مجموع برای تجهیز مراکز درمانی ملکی مدیریت درمان تامین اجتماعی استان 9 میلیارد ریال اعتبار در نظر گرفته شده بود اما امسال تاکنون 33 میلیارد ریال برای خرید تجهیزات پزشکی هزینه شده و امیدواریم تا پایان سال این رقم افزایش یابد.او ادامه داد: کارهای عمرانی برای تجهیز بیمارستان سبلان به دستگاه MRI در حال اجراست و امیدواریم در آینده نه چندان دور با فراهم کردن زیرساخت این دستگاه در بیمارستان نصب و راه اندازی شود.برجی همچنین با اشاره به تعهدات مدیریت درمان تامین اجتماعی استان به دیگر مراکز درمانی بخش دولتی و خصوصی اظهار داشت: 150 میلیارد ریال از تعهدات و بدهی ها پرداخت شده است.مدیر درمان تامین اجتماعی استان اردبیل کمبود اعتبار ، تجهیزات پزشکی ، نیروی انسانی و عدم وجود زیرساخت های مناسب درمانی را از جمله مشکلات مراکز درمانی ملکی وابسته به مدیریت درمان تامین اجتماعی در این استان ذکر کرد.در این آیین با اهدای لوحی از زحمات دکتر حسین کمالی فر قدردانی شد و دکتر شاپور نوجوان به عنوان رییس جدید بیمارستان سبلان اردبیل معرفی شد.6130/6018            "}