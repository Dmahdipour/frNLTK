{"onTitr":"","titr":" توضیحات نماینده‌ای که تصویر بازی او در صحن مجلس منتشر شد","describe":" تهران- ایرناپلاس- یک نماینده مجلس شورای اسلامی اعلام می‌دارد درباره انتشار تصویری از او که نشان می‌دهد، در زمان تصویب CFT در صحن علنی مجلس شورای اسلامی، مشغول بازی با تلفن همراه خود بوده، می‌گوید نمی‌داند این عکس چه زمانی گرفته شده است و می‌پرسد «مگر جنایت کرده‌ام؟»", "text":"روز گذشته لایحه مبارزه تأمین مالی تروریسم(CFT) در مجلس شورای اسلامی با حواشی زیادی بررسی و در نهایت تصویب شد. در میان تصاویر منتشر شده از حواشی آن، خبرگزاری «پانا» تصویری از سیامک مره صدق، نماینده کلیمیان در مجلس شورای اسلامی منتشر کرد که نشان می‌داد او مشغول بازی با تلفن همراه خود است.این نماینده در گفت‌وگویی که با خبرنگار ایرناپلاس داشته، در این باره توضیحاتی می‌دهد که مشروح آن در ادامه می‌آید:  ایرناپلاس: روز گذشته تصویری از شما در شبکه‌های اجتماعی منتشر شده که نشان می‌دهد زمان رأی‌گیری لایحه مبارزه تأمین مالی تروریسم(CFT) مشغول بازی با موبایل بودید؟  مره صدق: اصلاً بنده زمان تصویب این لایحه در مجلس نبودم و با سفیر دانمارک ملاقات داشتم.ایرناپلاس: یعنی شما در رأی‌گیری شرکت نکردید؟ مره صدق: خیر. بنده در دیدار با سفیر دانمارک بودم.ایرناپلاس: چرا زمان رأی‌گیری درباره این لایحه مهم در صحن نبودید؟ مره صدق: زمان این دیدار سه هفته قبل مشخص شده بود.ایرناپلاس: این عکس چه زمانی از شما گرفته شده است؟ مره صدق: من اصلاً توضیحی درباره این عکس نمی‌دهم؛ این عکس ممکن است هر زمانی گرفته شده باشد! مگر چه جنایتی در این عکس رخ داده است.ایرناپلاس: جنایتی رخ نداده، اما شما نماینده مردم هستید و مردم از شما انتظار دارند زمانی که لوایح و طرح‌ها در مجلس بررسی می‌شود، مشغول کار باشید، نه اینکه مشغول بازی باشید.مره صدق: شما هر مطلبی در این باره می‌خواهید، بنویسید.ایرناپلاس: یعنی هیچ توضیحی در این باره نمی‌دهید؟ مره صدق: یعنی من باید به شما توضیح دهم؟!ایرناپلاس: بنده به‌عنوان خبرنگار از شما سؤال پرسیدم. مره صدق: من به این سؤال پاسخ نمی‌دهم.ایرناپلاس: به هر حال، رسانه‌ای این تصویر را منتشر کرده و در حال حاضر افکار عمومی نسبت به آن واکنش منفی داشتند و شما به‌عنوان نماینده مردم حاضر به توضیح نیستید و این یک معضل است. مره صدق: شما می‌خواهید برای من معضل درست کنید؟ اگر می‌خواهید، انجام دهید.ایرناپلاس: من نه، اما انتشار این عکس توسط رسانه‌ها برای شما پیامد داشته.مره صدق:  منتشر کنند، دستشان درد نکند. من هیچ توضیحی درباره این کارها نمی‌دهم. این‌ها ورود به حاشیه است و هیچ ارتباطی هم با مسائل جاری مملکت ندارد.ایرناپلاس: یعنی واقعاً حضور ذهن ندارید این عکس چه زمانی گرفته شده است؟ مره صدق: خیر.ایرناپلاس: چرا در صحن بازی می‌کردید؟ مره صدق: چه ایرادی دارد!؟ شاید این عکس مربوط به پیش از شروع جلسه یا زمان تنفس یا بعد از اتمام جلسه باشد. انتشار این عکس زمان آن را هم اثبات می‌کند؟ایرناپلاس: از عکس چنین برمی‌آید که همکاران شما مشغول گفت‌و‌گو بر سر موضوعی هستند اما شما بازی می‌کنید. مره صدق: هر طور دوست دارید، قضاوت کنید.ایرناپلاس: من قضاوتی نمی‌کنم، من آنچه در عکس می‌بینم را توصیف می‌کنم. مره صدق: خیر! صحبت‌های شما قضاوت است. بنده عادت ندارم وارد مسائل حاشیه‌ای شوم، طرح این مسائل هم حاشیه است و به موضوعات جاری مملکت هم ارتباطی ندارد.    ایرناپلاس: ما حاشیه‌ای برای شما درست نکردیم. انتشار این  عکس و محتوای آن حاشیه‌ساز بوده است. مره صدق: خب کرده باشد، من به آن توجه نمی‌کنم. بهترین راه برخورد با این مسائل بی‌توجهی به آن است. برخورد شما اصلاً سازنده نیست. گفت‌وگو از شیما شعاعی**اداره کل اخبار چندرسانه‌ای**ایرناپلاس**            "}