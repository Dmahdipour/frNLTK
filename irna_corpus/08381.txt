{"onTitr":"","titr":" شرایط جوی هرمزگان در 48 ساعت آینده ناپایدار است","describe":" بندرعباس- ایرنا- کارشناس پیش بینی اداره کل هواشناسی هرمزگان گفت: بررسی نقشه ها و مدل های هواشناسی حاکی از آن است که شرایط جوی استان در 48 ساعت آینده ناپایدار خواهد بود.", "text":"مرضیه سی سی پور عصر پنجشنبه در گفت و گو با ایرنا اظهار داشت: بررسی مدل های هواشناسی ، حاکی از ورود یک موج ناپایدار به استان دارد که فعالیت آن ظرف روزهای جمعه و شنبه ( 13 و 14 مهرماه جاری) موجوب ناپایداری شرایط جوی هرمزگان خواهد شد.وی افزود: این ناپایداری ها همراه با افزایش ابر و باد و در مناطق مرتفع و مستعد هرمزگان به خصوص در مناطق شمالی و ارتفاعات مرکزی به صورت رگبار باران و رعد و برق و افزایش لحظه ای سرعت باد خواهد بود.سی سی پور تصریح کرد: عمده این ناپایداری ها در ساعت های بعد از ظهر و اوایل  شب در 48 ساعت آینده پیش بینی شده است.کارشناس پیش بینی اداره کل هواشناسی هرمزگان خاطرنشان کرد: به دنبال فعالیت این موج ناپایدار ، در مناطقی که شرایط بارشی مهیا نیست، با افزایش ابرناکی در ساعت بعدازظهر، افزایش باد با احتمال وقوع پدیده  گرد و خاک مورد انتظار است.7198/6048            "}