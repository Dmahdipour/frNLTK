{"onTitr":" در گفت و گو با خبرنگار گروه دانشگاه ایرنا؛    ","titr":" وزارت علوم با متخلفان جذب هیات علمی برخورد می کند","describe":" تهران - ایرنا - معاون وزیر علوم و رئیس مرکز جذب هیئت علمی با اشاره به تخلف برخی دانشگاه ها و مراکز آموزش عالی در جذب هیات علمی گفت : با دانشگاه های متخلف برخورد می شود .", "text":"محمدرضا رضوان طلب روز جمعه  در گفت و گو با خبرنگار گروه دانشگاه ایرنا گفت: با مستند سازی، در حال پیگیری تخلف تعدادی از دانشگاه ها و مراکز آموزش عالی در پذیرش داوطلبان هستیم. تلاش بر این است تا برای احراز تخلف از مجاری  قانونی کمک گرفته شود .فراخوان جذب هیئت علمی سال 97 از شهریور ماه امسال در سامانه مرکز جذب وزارت علوم، تحقیقات و فناوری آغاز شده است. دانشگاه ها طبق قوانین، موظف به بررسی مدارک علمی داوطلبان، مصاحبه و در نهایت پذیرش افراد شایسته برای کرسی استادی هستند. با این حال، در فراخوان امسال برخی دانشگاه ها و مراکز آموزش عالی بدون در نظر گرفتن خط قرمزهای قانونی جذب، اقدام به اعلام شرایط اختصاصی و خارج از چارچوب برای استخدام هیئت علمی کردند.برخی تیم بندی ها میان استادان برای جذب داوطلب خاص و لزوم عضویت در هیئت موسس بعضی موسسات آموزش عالی، شرایط را برای پذیرش داوطلبان شایسته سخت کرده بود.رضوان طلب ضمن عذرخواهی از داوطلبانی که متضرر شدند، تصریح کرد: به سهم خود، نزد متقاضیان اظهار شرمندگی می کنم ،  تمام تلاش مان این بوده که راه اندازی سامانه جذب موجب رفاه، آرامش، اطمینان، اعتماد و عدالت در داوطلبان شده و شبانه روزمان را برای محقق کردن این موضوع صرف کنیم.** شرط محرومیت دانشگاه از جذب استادمعاون وزیر علوم افزود: اگر در دانشگاهی چنین قیدی گذاشته شود، این شرط را حذف و یا حتی آن دانشگاه را محروم می کنیم چون این شرایط با روح فراخوان سازگاری ندارد؛ فراخوان یعنی برقراری عدالت بین عامه متقاضیان ، و ما به این موضوع پایبند هستیم.رئیس مرکز جذب وزارت علوم ادامه داد: استادان باید فرهنگ سازی کنند که این موضوع باعث تضییع آبروی اعضای هیئت علمی نشود. «در خصوص اعضای جذب در دانشگاه ها هم باید بگویم که نظارتی روی ترکیب افراد حاضر در هیات های اجرایی وجود دارد اما در هر حال همکاری یک فرد در گروه شکل می گیرد.»** تخلف در جذب برخی دانش آموختگانوی با اشاره به رسیدگی و برخورد مرکز جذب وزارت علوم، تحقیقات و فناوری با شرایط غیر قانونی که برخی دانشگاه ها و مراکز آموزش عالی در جذب استاد عنوان می کنند ، توضیح داد: در فراخوان جذب، دانشگاه ها می توانند شرایط اختصاصی قرار دهند اما نباید شرایطی بگذارند که نشان دهنده انتخاب از پیش تعیین شده داوطلبی خاص باشد. وی تاکید کرد: بعضی دانشگاه ها شرایط خاص و اختصاصی خود را به این صورت اعلام کردند که فرد داوطلب در هیات مدیره آن مرکز آموزش عالی عضو باشد یا صرفاً تاکید بر جذب دانش آموختگان خود داشتند که این امر خلاف عرف بین المللی است. « در دانشگاه های بزرگ دنیا، می گویند دانش آموخته خودمان را به عنوان عضو هیئت علمی انتخاب نمی کنیم چرا که داوطلب هر چه دارد از دانشگاه دارد و نمی تواند آورده جدیدی به دانشگاه خود ارائه دهد.»وی تاکید کرد: هیچ فردی در فرایند جذب از قبل انتخاب نمی شود و حتی نمی دانیم چه کسانی برای کرسی هیات علمی جذب می شوند. باید اجازه دهیم رقابت سالم برقرار شود و فردی که شایستگی دارد، صندلی استادی را از آن خود کند.** شرایط خاص برخی استادان برای نمره دهیرئیس مرکز جذب وزارت علوم با اشاره به اخباری که از نحوه نمره دهی برخی استادان در دانشگاه ها شنیده می شود، گفت : انتظار ما از همکاران علمی ، به نمایش گذاشتن بلوغ برتری است و غیر از مصالح آموزش عالی کشور به چیز دیگری فکر نکنند. ف.ز**1601**            "}