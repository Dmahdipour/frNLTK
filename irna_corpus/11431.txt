{"onTitr":"","titr":" طرح آزمایشی کتاب تلفنی در آذربایجان شرقی اجرا شد","describe":" تبریز- ایرنا- مدیرکل کتابخانه های عمومی آذربایجان شرقی با تاکید بر لزوم ترویج فرهنگ کتابخوانی در جامعه گفت: طرح آزمایشی کتاب تلفنی در باسمنج و کندرود از حومه تبریز اجرا شد.", "text":"'شهرام خدایی' روز سه شنبه در گفت و گو با خبرنگار ایرنا اظهار کرد: اجرای این طرح آزمایشی موفق بوده و بر این اساس در نشست انجمن کتابخانه های عمومی استان و فرمانداری تصویب شده است. وی افزود: اجرای این طرح به فرمانداری تبریز و شبستر پیشنهاد شده و با تامین اعتبار و نیروی انسانی به زودی برای نخستین بار در شهر اولین ها به مرحله اجرا می رسد. خدایی گفت: این طرح برای درخواست کنندگان کتاب رایگان است و فقط مبلغی حدود 100 هزار ریال حق عضویت سالانه پرداخت می کنند. وی ادامه داد: هزینه پیک و سایر هزینه ها را اداره کل کتابخانه هایب عمومی استان تامین می کند. وی بیان کرد: با اجرای این طرح اعضای کتابخانه‌های عمومی نیز می‌توانند از طریق تلفن، به‌صورت رایگان و با پیک موتوری، کتاب موردنظر خود را به کتابخانه سفارش داده و پس از مطالعه از همان طریق به کتابخانه بازگردانند. خدایی یادآور شد: برای راه‌اندازی طرح کتاب تلفنی با شهرداری‌های مناطق مختلف تبریز برای فراهم کردن امکانات، مذاکراتی انجام‌ شد.بیش از 20 کتابخانه عمومی در آذربایجان شرقی فعالیت دارند. 3093/518            "}