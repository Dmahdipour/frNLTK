{"onTitr":"","titr":" بالگردهای آمریکایی عناصر خارجی داعش را در سوریه جابجا کردند","describe":" دمشق- ایرنا- بالگردهای ائتلاف بین المللی به سرکردگی آمریکا اعضای خارجی گروه تروریستی تکفیری داعش را از جنوب شرق دیرالزور سوریه منتقل کردند.", "text":"به گزارش بامداد یکشنبه ایرنا، رسانه های سوریه شنبه شب به نقل از منابع محلی اعلام کردند: بالگرد های ائتلاف، شماری از عناصر خارجی و زخمی های گروه تروریستی داعش را از نزدیکی شهرک الشعفه به مکان نامعلومی منتقل کردند. شهرک الشعفه در جنوب شرق دیرالزور در کنترل گروه تروریستی داعش است. در درگیری های چند روز اخیر گروه تروریستی داعش و کردهای سوریه در شرق این کشور، شماری از نیروهای دو طرف کشته و زخمی شدند. این درگیری ها در شهر هجین در شرق دیرالزور متمرکز است. گروه تروریستی داعش با از دست دادن پایگاه های اصلی خود در سوریه که آخرین آن شهر البوکمال در استان دیرالزور بود، فروپاشیده است. این گروه تروریستی تکفیری اکنون در برخی از نقاط سوریه از جمله مناطق شرق رود فرات تا مرز عراق در استان دیرالزور به صورت پراکنده حضور دارند. آمریکا نیز با استقرار 19 پایگاه در این مناطق ضمن حمایت از نیروهای دمکراتیک سوریه از برخی گروه های تروریستی از جمله داعش نیز حمایت نظامی و آموزشی می کند. سوریه حضور نیروهای نظامی آمریکا را در این منطقه به عنوان یک اقدام تجاوزکارانه و غیرقانونی می داند و تاکنون چندین بار خواستار خروج نیروهای آمریکایی از این منطقه شده است. شبد**خاورم**8005 **1010            "}