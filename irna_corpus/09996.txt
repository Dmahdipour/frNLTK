{"onTitr":"","titr":" تنوع بخشی به صادرات کمک به رفع معضل بیکاری","describe":" گچساران - ایرنا - کمبود صنایع بزرگ در کهگیلویه و بویراحمد برای ایجاد اشتغال ایجاب می کند تنوع بخشی صادرات غیرنفتی از صنعتی به سوی تولیدات کشاورزی و صنایع دستی برای رفع معضل بیکاری سوق داده شود.", "text":"به گزارش ایرنا، اگرچه میزان صادرات غیرنفتی این استان در 6 ماهه نخست امسال نسبت به مدت مشابه سال گذشته افزایش نشان می دهد اما نبود بازار فروش و غیرواقعی بودن نرخ کالاهای تولیدی به ویژه در حوزه های کشاورزی و صنایع دستی باعث کم بودن درآمد تولید کنندگان شده است. با وجود تلاش دولت تدبیر و امید برای تخصیص تسهیلات ارزان قیمت بانکی اما به دلیل نبودن بازارهای فروش و ناممکن بودن صادرات تولیدات این استان سرمایه گذاران تمایل چندانی برای راه اندازی واحدهای تولیدی در منطقه ندارند.** صادرات غیرنفتی در کهگیلویه و بویراحمدمدیرکل گمرک کهگیلویه و بویراحمد گفت: میزان صادرات کالا از طریق گمرک این استان در سال جاری حدود 2 میلیون و 195 هزار و 26 دلار بوده که نسبت به مدت مشابه سال گذشته به لحاظ ارزش حدود 36 درصد رشد داشته است.بهنام احمدی اظهار داشت: در 6 ماهه اول امسال 589 تن کالا به ارزش 2 میلیون و 195 هزار و 26 دلار کالا از طریق گمرک کهگیلویه و بویراحمد صادر شده است.وی افزود: عمده‌ترین کالاهای صادر شده از استان در طی این مدت شامل عصاره زعفران، پودر و عصاره شیرین بیان، موکت، درختچه گل رز و لوازم آرایشی و بهداشتی بوده است.احمدی بیان کرد: این میزان کالا از طریق گمرک این استان به کشورهای آلمان، سوئیس، عراق، آفریقای جنوبی، امارات متحده عربی و افغانستان صادر شده است.وی عنوان کرد: این میزان صادرات از لحاظ وزنی در مقایسه با 6 ماهه اول سال گذشته 50 درصد افزایش داشته است.مدیرکل گمرک کهگیلویه و بویراحمد تصریح کرد: طی 6 ماهه اول امسال 37 فقره اظهار نامه صادراتی از طریق گمرک کهگیلویه و بویراحمد صادر شده است.ارزش کالاهای صادراتی کهگیلویه و بویراحمد از سال 1360 تا نیمه نخست شهریور سال 1392 حدود 59 میلیون دلار بوده است.به گفته احمدی در سال گذشته 74 اظهار نامه صادراتی به وزن یک هزار و 184 تن کالا به ارزش چهار میلیون و 270 هزار و 834 دلار کالا از طریق گمرک کهگیلویه و بویراحمد صادر شده است.سال 1395 حدود چهار میلیون و 61 هزار و 766 دلار کالا از طریق گمرک کهگیلویه و بویراحمد صادر شد که مهم‌ترین آنها شامل پودر و عصاره شیرین بیان، محصولات آرایشی، بهداشتی، موکت و سیمان بوده است.کشورهای هدف صادرات محصولات کهگیلویه و بویراحمد نیز آلمان، آفریقای جنوبی، امارات متحده عربی، عراق و افغانستان بود.** ظرفیت های صادراترئیس سازمان جهاد کشاورزی کهگیلویه و بویراحمد گفت: سالیانه 895 هزار تن انواع محصول دامی، زراعی، باغی و آبزیان در این استان تولید می‌شود که بخش هایی از آن قابلیت صادرات دارد.الیاس تاج الدینی اظهار داشت: میزان تولید محصولات کشاورزی کهگیلویه و بویراحمد در ابتدای پیروزی انقلاب اسلامی سالیانه 10 هزار تن بود.وی بیان کرد: توسعه آبیاری تحت فشار، افزایش سطح زیر کشت باغستان‌ها، گلخانه‌ها، کشت‌های پردرآمد و اشتغالزای گیاهان دارویی دلیل افزایش چشمگیر میزان محصولات کشاورزی در این استان بوده است.تاج الدینی سطح زیر کشت باغستان‌های کهگیلویه و بویراحمد را 44 هزار هکتار برآورد کرد که سالیانه 285 هزار تن محصول از آن برداشت می‌شود.مدیرکل میراث فرهنگی، صنایع دستی و گردشگری کهگیلویه و بویراحمد گفت: این استان 15 هزار نفر هنرمند صنایع دستی آموزش دیده دارد که سه هزار و 700 نفر از آنان در این زمینه فعالیت و درآمد دارند.محمود باقری اظهار داشت: هر یک از هنرمندان صنایع دستی کهگیلویه و بویراحمد سالیانه 48 متر مربع محصول تولید می کنند.وی اظهار داشت: در صورتی که تمام هنرمندان اقدام به تولید کنند و شرایط برای صادرات فراهم شود،صنایع دستی ظرفیت خوبی خوبی برای ارزآوری و اشتغالزایی است.باقری تصریح کرد: پرداخت تسهیلات برای ورود هنرمندان به عرصه تولید، افزایش کیفیت محصولات صنایع دستی با استفاده از الگوسازی واحد، بازاریابی و راه اندازی بازارچه های صنایع دستی از برنامه های امسال در حوزه صنایع دستی است.باقری ابراز داشت: الگوسازی برای رشته های مختلف صنایع دستی با هدف وحدت رویه ازدیگر برنامه های امسال است که می تواند به افزایش کیفیت صنایع دستی در این استان کمک کند.وی بازاریابی و صادرات در استان کهگیلویه و بویراحمد با همکاری کارگاه های بخش خصوصی و اتاق بازرگانی را از دیگر برنامه های در دست اقدام ذکر کرد و گفت: تحقق این امر کمک بزرگی به رونق صنایع دستی می کند.باقری تصریح کرد: هر یک از این کارگاه ها بین 2 تا پنج فرصت شغلی ایجاد کرده است.وی گفت:پرداخت تسهیلات اشتغالزا، آموزش های به بافی و ایجاد کارگاه های رنگرزی از جمله حمایت های میراث فرهنگی برای افزایش تولیدصنایع دستی است.مدیرکل گردشگری کهگیلویه و بویراحمد گفت:214میلیارد ریال اعتبار از محل تسهیلات اشتغال روستایی و فراگیر به اجرای طرج های صنعتی این استان اختصاص یافته است.جاجیم بافی، رنگرزی سنتی، سفره بافی، نمدمالی، نی چیت بافی، مشته بافی، رندبافی، گچمه بافی، ریسندگی، سورن دوزی، سنگ‌های قیمتی سبدبافی، رودوزی‌های سنتی و سیاه چادر بافی از مهمترین رشته‌های صنایع دستی در این استان است.**چشم انداز روشن صادراترئیس سازمان صنعت، معدن و تجارت کهگیلویه و بویراحمد گفت: حجم صادرات کالاهای غیرنفتی این استان تا پایان برنامه ششم به سالیانه 40 میلیون دلار افزایش خواهد یافت.     داریوش دیودیده اظهار داشت:تنوع بخشی به صادرات از برنامه های دولت دوازدهم برای رونق اقتصادی در کهگیلویه و بویراحمد است.وی تصریح کرد: افزایش کالاهای صنعتی، ورود کالاهای حوزه کشاورزی و صنایع دستی به چرخه صادرات از برنامه های دولت برای تنوع بخشی به صادرات است. وی تصریح کرد: هم اکنون تنها چند کالای محدود در این استان صادر می شود که توسعه کالاهای صادراتی در حوزه های صنعتی، کشاورزی و صنایع دستی ضرورتی برای توانمندی فعالان اقتصادی کهگیلویه و بویراحمد است. وی افزود: عمده‌ترین کالاهای صادراتی این استان شامل عصاره زعفران، پودر و عصاره شیرین بیان، موکت و لوازم آرایشی و بهداشتی است. دیودیده بیان کرد: این میزان کالا از طریق گمرک این استان از سوی شرکت‌های سپاهان موکت، زرد بند، آسه یاسوج و شرکت سینره یاسوج به کشورهای آلمان، سوئیس، عراق و افغانستان صادر شده است. وی همچنین از تدوین سند توسعه صادرات کهگیلویه و بویراحمد خبر داد و افزود: اجرای این سند در کارگروه توسعه صادرات استان تصویب شده است. ارزش کالاهای صادراتی کهگیلویه و بویراحمد از سال 1360 تا نیمه نخست شهریور سال 1392 حدود 59 میلیون دلار بوده است. در سال گذشته 74 اظهار نامه صادراتی به وزن یک هزار و 184 تن کالا به ارزش چهار میلیون و 270 هزار و 834 دلار کالا از طریق گمرک کهگیلویه و بویراحمد صادر شد. سال 1395 حدود چهار میلیون و 61 هزار و 766 دلار کالا از طریق گمرک کهگیلویه و بویراحمد صادر شد که مهم‌ترین آنها شامل پودر و عصاره شیرین بیان، محصولات آرایشی، بهداشتی، موکت و سیمان بوده است. کشورهای هدف صادرات محصولات کهگیلویه و بویراحمد نیز آلمان، آفریقای جنوبی، امارات متحده عربی، عراق و افغانستان بود. 8143/1662            "}