{"onTitr":"","titr":" کارنامه درخشان خیران سلامت","describe":" تبریز - ایرنا - خیران سلامت در کنار دولت نقش بی بدیلی در صیانت از سلامت مردم دارند به گونه ای که بر اساس آمار رسمی تاکنون 6 هزار میلیارد ریال توسط این فداکاران گمنام در حوزه بهداشت و درمان کشورمان هزینه شده است.", "text":"به گزارش ایرنا، ورود «خیران» به حوزه حیاتی و راهبردی «سلامت» از جمله پدیده های امیدآفرین در جامعه است که در قالب فعالیت 300 مجمع «خیران سلامت» با 110 هزار عضو محقق شده است. در واقع خیران سلامت، نخبگانی با رویکردهای اجتماعی هستند که به دور از چشم مردم و هر گونه تبلیغات و به قصد «قربت الی الله» برای کاستن از آلام و دردهای مردم می کوشند. نکته اساسی در فعالیت خیران سلامت، توجه آنها به مناطق دورافتاده و محروم و به عبارت دیگر تلاش برای توزیع عدالت بهداشتی و درمانی در اقصی نقاط کشور در کنار دولت است. ** فعالیت 875 موسسه خیریه در حوزه سلامت معاون اجتماعی وزیر بهداشت، درمان و آموزش پزشکی می گوید: 875 موسسه خیریه برای ایجاد و توسعه زیرساخت‌های بهداشتی و درمانی کشور با وزارت بهداشت همکاری دارند.    سید محمدهادی ایازی اضافه می کند: 680 سازمان مردم نهاد نیز در حوزه آموزش و توانمندسازی مردم فعالیت می کنند. وی با اشاره به نقش خیریه‌ها و سمن‌ها در اجتماعی شدن سلامت، تاکید می کند: مردم مشارکت خوبی در امور خیریه دارند، ضمن اینکه می توان از ظرفیت ایرانی‌های مقیم خارج از کشور، برای ارتقاء نظام سلامت بهره‌مند شد. وی تشریح می کند: صنعتی شدن جوامع و تغییر بار بیماری‌ها، افزایش فاصله طبقات اجتماعی و کاهش عدالت، تغییر سطح انتظارات مردم از نظام سلامت، ادامه روند افزایش بیماری‌های غیرواگیر و جهانی شدن موضوعات مرتبط با سلامت باعث شده تا موضوع اجتماعی شدن سلامت مطرح شود. معاون اجتماعی وزیر بهداشت اظهار می کند: فرایندنگری، اخلاق‌مداری، عدالت اجتماعی، توانمندسازی آحاد مردم، کرامت و شرافت نوع انسان، حفظ حقوق شهروندی و جلب اعتماد مردم به عنوان سرمایه اجتماعی نیز از دیگر اصول اجتماعی شدن سلامت به شمار می‌آیند. ** کمک 78 میلیارد تومانی خیران سلامت آذربایجان شرقیقائم مقام دانشگاه علوم پزشکی تبریز نیز در این خصوص به ایرنا می گوید: خیران بسیاری در حوزه سلامت در آذربایجان شرقی فعالیت می کنند که بسیاری از آنها تمایلی ندارند نام شان برده شود و در بسیاری از موارد به صورت جمع چند نفره اقدام به خرید تجهیزات می کنند، ولی فقط یک نفر از این جمع به ما مراجعه و اقدامات لازم را انجام می دهد تا بقیه ناشناس بمانند.دکتر علی اکبر طاهراقدم اضافه می کند: خیران سلامت آذربایجان شرقی سال گذشته 78 میلیارد تومان برای مواردی همچون ساخت و ساز و تجهیزات به این دانشگاه کمک کردند و بخشی از این مبلغ نیز به صورت نقدی پرداخت شد.وی یادآوری می کند: با توجه به اینکه خیران علاقمند نیستند نام و نشانی از آنها اعلام شود، به این دلیل بسیاری از خیران سلامت استان ناشناس هستند.طاهراقدم می افزاید: دانشگاه علوم پزشکی تبریز اقدام به تاسیس موسسه خیریه بیمارستانی کرده که تا پایان سال جاری به بهره برداری می رسد.** ساخت 67 هزار و 500 مترمربع فضای درمانی مدیرعامل مجمع خیرین سلامت آذربایجان‌شرقی نیز با اشاره به اینکه این مجمع در سال 1389 تاسیس شده است، می گوید: از جمله اهداف این موسسه تلاش برای شناسایی، هدایت و جذب خیران بخش سلامت و همچنین برنامه ریزی به منظور تبلیغات و فرهنگ سازی برای جذب خیران و کمک های مردم جهت ارتقای سلامت است.مجید پورناجی ایران با بیان اینکه بیش از 350 خیر عضو این مجمع هستند، اضافه می کند: احداث، تکمیل، ترمیم، تجهیز و همیاری در امر مراکز بهداشتی و درمانی مورد تایید دانشگاه علوم پزشکی تبریز از دیگر اهداف این مجمع می باشد.وی ادامه می دهد: 67 هزار و 500 متر مربع از مراکز درمانی استان به ارزش بیش از 200 میلیارد تومان با همکاری و همیاری خیران توسط این مجمع احداث شده است.پورناجی با اشاره به برخی اقدامات عمرانی که توسط این مجمع انجام شده، تشریح می کند: بیمارستان 550 تختخوابه فوق تخصصی کودکان «مردانی آذر» نیز با زیربنای 58 هزار و 500 مترمربع در تبریز در حال ساخت است.وی می گوید: همچنین دی کلینیک شهر ممقان با زیربنای یک هزار و 500 متر مربع به اتمام رسیده و بخش همودیالیز بیمارستان آیت الله کوه کمری مرند با زیر بنای یک هزار و 400 متر مربع ساخته شده که هم اکنون در حال استفاده است.مدیرعامل مجمع خیرین سلامت آذربایجان‌شرقی اظهار می کند: احداث کلینیک تخصصی با زیربنای 2 هزار و 700 متر مربع در موحطه بیمارستان طالقانی تبریز در حال اتمام است.وی یادآوری می کند: خیران برای تجهیز بخش های مختلف بیمارستانی، مراکز درمانی و بهداشتی استان نیز فعالیت قابل توجهی دارند که می توان به خرید 2 دستگاه آمبولانس، 133 دستگاه دیالیز، دستگاه سونوگرافی و 34 تخت بیمارستانی اشاره کرد.پورناجی می گوید: شهروندان می توانند کمک های نقدی خود برای ارتقای بخش سلامت آذربایجان شرقی را به شماره حساب های 0105451261009 نزد بانک ملی و 0110217651002 نزد بانک صادرات واریز کنند.گزارش: مینا بازگشا6120/518            "}