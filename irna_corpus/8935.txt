{"onTitr":" فرمانده قرارگاه قدس جنوب شرق:    ","titr":" مردم ما در مقابل حربه تحریم اقتصادی و معیشتی پیروز می شوند","describe":" زاهدان - ایرنا - فرمانده قرارگاه قدس نیروی زمینی سپاه جنوب شرق کشور گفت: تحریم های اقتصادی و فشارهای معیشتی علیه ایران اسلامی حربه دشمن است که در این صحنه نیز مردم قطعا پیروز خواهند شد و دشمن به اهداف خود نخواهد رسید.", "text":"به گزارش ایرنا سردار سرتیپ پاسدار محمد مارانی روز پنجشنبه در اجتماع 25 هزار نفری بسیجیان شیعه و سنی زاهدان اظهار داشت: اگر دشمنان به تحریم های اقتصادی روی آورده و از مبارزه نظامی ناامید شده اند به خاطر این است که بسیجیان همواره با اقتدار و صلابت در مقابل آنان ایستادگی کرده اند. وی بیان کرد: دشمنان انقلاب اسلامی تا کنون در تمامی صحنه های نظامی شکست خورده اند بر همین اساس سعی دارند تا با ورود در عرصه های فرهنگی، سیاسی و اقتصادی به اهداف شوم خود نائل شوند که این آرزو را با خود به گور خواهند برد زیرا حضور بسیجیان مانع رسیدن دشمنان به اهداف شوم شان است. فرمانده قرارگاه قدس نیروی زمینی سپاه جنوب شرق کشور با بیان اینکه بسیج زیر ‌پرچم انقلاب ایستاده و از اسلام دفاع می ‌کند، تصریح کرد: شکست امروز دشمن ناشی از قدرت و تعصب بسیجیان است زیرا ‌ مردان و زنان ‌بسیجی همواره در کنار انقلاب هستند. وی ادامه داد: امروز بسیج به عنوان ‌نیروی ذخیره انقلاب در ایران و در تمام بلاد اسلامی در کنار ‌محور مقاومت ایستاده است. سردار مارانی بیان کرد: امروز جهانیان شاهد اقتدار بسیج هستند که این اقتدار دل دوستان را شاد و ترس در دل دشمنان انقلاب اسلامی و جریان مقاومت ایجاد کرده است. وی تاکید کرد: بسیجیان باید ‌تلاش کنند در زیر ‌‌پرچم انقلاب و در کنار ولایت ثابت قدم بایستند. فرمانده قرارگاه قدس نیروی زمینی سپاه در جنوب شرق کشور گفت: اگر امروز استکبار جهانی و گروههای تکفیری در سوریه با وجود کمک های مالی و نظامی موفق نشدند محور مقاومت را شکست دهند به دلیل الگوگیری از مقاومت رزمندگان در دوران هشت سال دفاع مقدس است. وی ادامه داد: بسیج در تمامی عرصه ها بویژه در دوران هشت سال جنگ تحمیلی حضوری فعال داشت که این حضور باعث شکست رژیم بعث عراق شد. سردار مارانی اظهار داشت: دشمنان ایران اسلامی به سبب اقتدار و صلابت نیروهای بسیجی و ایستادگی مردم در تمام عرصه ها با شکست مواجه شده اند. وی تصریح کرد: بسیجیان سیستان و بلوچستان امروز همراه با تمامی بسیجیان کشور با شهدا، امام شهدا و ولی امر خود تجدید بیعت می کنند. فرمانده قرارگاه قدس نیروی زمینی سپاه جنوب شرق کشور گفت: مردم دنیا به بسیجیان نگاه می کنند و اسلام را از آنان یاد می گیرند. وی تاکید کرد: آنچه در مبارزات بسیجیان مشهود بوده استواری پایه ‌های دینی، اعتقادی و مذهبی آنان بوده است. فرمانده سپاه سلمان سیستان و بلوچستان نیز در این مراسم گفت: حضور بسیجیان شیعه و سنی در تجمع 25 هزار نفری لبیکی به ندای رهبر معظم انقلاب و فرمانده کل قواست. سردار امان الله گشتاسبی اظهار داشت: حضور بسیجیان در سراسر کشور بویژه سیستان و بلوچستان با وجود فشارهای دشمنان نشان داد که ملت ایران پیرو ولایت فقیه است. وی بیان کرد: دشمنان ایران این را بدانند که آرزوی نابودی جمهوری اسلامی را با خود به گور خواهند برد. فرمانده سپاه سلمان سیستان و بلوچستان گفت: ایران در طول چهل سال از عمر پر برکت انقلاب اسلامی با وجود تمام کارشکنی های دشمنان همواره پیروز میدان بوده است. وی بیان کرد: رزمایش محمد رسول الله (ص) سیستان و بلوچستان در سه مرحله متداول در حوزه های محرومیت زدایی، مردم یاری و اجتماع 25 هزار نفری بسیجیان شیعه و سنی با حضور بیش از 60 گردان بیت المقدس در امنیت کامل برگزار شد. مسئول نمایندگی ولی فقیه در سپاه سیستان و بلوچستان نیز در این مراسم بسیج را مصداق بارز و عینی اخلاص، آگاهی و شجاعت عنوان کرد. حجت الاسلام علی نقی طهرانی زاده‌ ادامه داد: بسیج یادگار بنیانگذار نظام مقدس جمهوری اسلامی و نشان دهنده نگاه بلند ایشان برای استمرار نظام است. وی بیان کرد: بسیج متعلق به همه آحاد جامعه و افتخار همه ملت ایران است. مسئول نمایندگی ولی فقیه در سپاه سیستان و بلوچستان گفت: اقتدار بسیجیان، آمریکا و ایادی وابسته به آن را دیوانه کرده است. به گزارش ایرنا مرحله سوم رزمایش اقتدار عاشورایی بسیج سپاهیان محمد رسول الله(ص) 2 در قالب اجتماع 25 هزار نفری بسیجیان خواهر و برادر شیعه و سنی امروز/پنجشنه/ با حضور سردار مارانی فرمانده قرارگاه قدس نیروی زمینی سپاه جنوب شرق کشور، سید دانیال محبی استاندار، سردار امان الله گشتاسپی فرمانده سپاه سلمان، سردار محمد قنبری فرمانده انتظامی، سردار سعید کمیلی فرمانده مرزبانی، شماری از مسئولان استانی و بسیجیان با شعار &#39;وحدت، ایستادگی و پیشرفت&#39; با هدف ایجاد روحیه امید در بین دوستداران انقلاب و یاس و ناامیدی در دل دشمنان برگزار شد. 3213**6081            "}