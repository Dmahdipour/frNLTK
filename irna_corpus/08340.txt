{"onTitr":"","titr":" اداره اطلاعات و نیروی انتظامی دلالهای ارز را دستگیر می کنند","describe":" کرمانشاه - ایرنا - رییس کل دادگستری استان کرمانشاه به مخلان بازار ارز هشدار داد و گفت: اداره کل اطلاعات و نیروی انتظامی مخلان و دلالهای بازار ارز را دستگیر و به دستگاه قضایی معرفی می‌کنند.", "text":"به گزارش خبرنگار ایرنا، محمدرضا عدالتخواه پنجشنه شب در شورای گفت و گوی دولت و بخش خصوصی که با حضور شریعتمداری وزیر صمت در استانداری کرمانشاه برگزار شد، اظهار داشت: برخی سایت ها و عده ای دلال هستند که مشکل روانی در جامعه ایجاد کرده و قیمت های دروغین برای ارز تعیین می کنند.وی افزود: باید بحث برخورد با این موضوع در هیات دولت مطرح شود تا وزارت اطلاعات نیز در این زمینه دست به اقدام ‌بزند.رییس کل دادگستری کرمانشاه اعلام کرد: نیروی انتظامی و اداره کل اطلاعات استان از فردا موضوع شناسایی و دستگیری مخلان بازار ارز و معرفی به دستگاه قضایی را در دستور کار قرار می دهند.عدالتخواه در بخش دیگری از صحبت های خود گفت: ستادهای پیگیری اقتصاد مقاومتی از 2 سال قبل در سطح کشور تشکیل شده است.وی افزود: به دنبال ایجاد یک‌ مجتمع رسیدگی به مشکلات اقتصادی در دستگاه قضایی استان کرمانشاه هستیم و در صورتی که مکان مورد نظر در اختیار ما قرار گیرد این مجتمع شروع به کار خواهد کرد.به گفته این مقام ارشد دستگاه قضایی در کرمانشاه افزود: به منظور کمک به چرخه تولید برای تولید کنندگان استان مجازات های جایگزین زندان اعمال می شود.رییس کل دادگستری کرمانشاه با بیان اینکه نباید خطر تولید واحدهای تولیدی متوقف شود، گفت: ضمن رعایت حقوق کارگران باید کارخانه و مراکز تولیدی فعال باشند تا چرخ تولید از حرکت باز نماند.عدالتخواه اعلام ‌کرد: شرکت هایی صوری در استان وجود دارند که از امکانات دولتی برخوردار می شوند و عرصه را برای واحدهای تولیدی تنگ می کنند.وی به پرونده گلیم و گبه استان کرمانشاه نیز اشاره کرد و گفت: رسیدگی‌ به این پرونده و پرداخت مطالبات مردم به صورت جدی دنبال می شود.8068/7445            "}