{"onTitr":"","titr":" برگزیدگان نخستین سوگواره پوسترهای عاشورایی کیش معرفی شدند","describe":" کیش - ایرنا - آیین اختتامیه نخستین سوگواره پوسترهای عاشورایی کیش، با افتتاح نمایشگاهی از آثار برتر و اعلام اسامی برگزیدگان، درجزیره کیش برگزار شد.", "text":"به گزارش روز سه شنبه ایرنا از روابط عمومی و امور بین الملل سازمان منطقه آزاد کیش، دراین آیین  سرپرست مدیریت امور هنری سازمان منطقه آزاد کیش  اشاره به گویایی، شیوایی و قدرت زبان هنر در انتقال مفاهیم عاشورایی گفت: هنر، زبان گویای  ناگفتنی‌هایی است که در قالب کلمه نمی‌گنجند.  سعید رهبری افزود: آثار و رویش‌های هنریِ متأثر و ملهم از واقعه‌ عاشورا سرشار از نمادهای اخلاقی و انسانی است که با زبان هنر در عمق جان‌ها نفوذ می‌کند و دل‌ها را متحول می‌کند. رهبری با بیان این‌که استقبال هنرمندان گرافیست از این سوگواره فراتر از حد انتظار بود، خاطرنشان کرد: این سوگواره سه بخش دارد که بخش رقابتی آن به اتمام رسید، بخش نمایشگاهی آن از هشتم مهرماه به‌مدت ده روز اجرا می‌شود و بخش شهرآرایی با استفاده از این پوسترها در ایام اربعین اجرا خواهد شد. در ادامه‌ این مراسم، 'عادل صدرممتاز' دبیر سوگواره پوسترهای عاشورایی کیش با ارائه گزارشی از روند برگزاری گفت: هیأت داوران در بخش رقابتی سوگواره سه تن از کارشناسان برجسته در حوزه‌های تکنیک و تایپوگرافی بودند. وی مسیر داوری  این سوگوتره را کاملاً حرفه‌ای و سالم عنوان کرد و افزود: این هیأت متشکل از 'اونیش امین‌الهی'، 'امیرحسین قوچی بیک' و 'مهدی مهدیان' بود که از بین 292 اثر ارسالی، 48 اثر از 39 هنرمند را جهت نمایش عمومی و سه اثر را به عنوان برگزیده معرفی کرد.وی افزود: کار گزینش آثار برگزیده بسیار سخت بود، چراکه هرچه حلقه آثار برتر تنگ‌تر می‌شد، انتخاب در بین آنها دشوارتر بود. در نهایت، هیأت داوران، سه اثر متعلق به آقایان مسعود زمانی رازی، مرتضی آذرخیل و علی مدیری را به‌ترتیب حائز رتبه‌های اول تا سوم معرفی کرد.در پایان این مراسم، هنرمندان برگزیده لوح‌تقدیر و جوایز نقدی خود را از سعید پورعلی، معاون فرهنگی و اجتماعی سازمان؛ شیخ یعقوب شمس، امام جمعه اهل سنت و حجت‌الاسلام صافی‌زاده، نماینده امام جمعه کیش دریافت کردند.نمایشگاه آثار برتر این سوگواره هم اکنون در  گالری میکا به نمایش گذاشته شده  و علاقه‌مندان می‌توانند هر روز از ساعت 18 تا 22 از این نمایشگاه بازدید کنند. نمایشگاه مذکور تا 18 مهر برپا خواهد بود.1339            "}