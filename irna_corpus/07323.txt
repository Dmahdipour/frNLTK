{"onTitr":"","titr":" انبار احتکار برنج و پودر لباسشویی در پارس آباد کشف شد","describe":" اردبیل - ایرنا - مدیرکل تعزیرات حکومتی استان اردبیل گفت: یک انبار احتکار برنج و پودر لباسشویی در شهرستان پارس آباد  مغان کشف شد.", "text":"به گزارش ایرنا ، حسین نجف زاده روز شنبه در گفت وگو با خبرنگاران افزود: در بازرسی از انبار مذکور مقدار 53 هزار و 800 کیلوگرم برنج خارجی هندی و تعداد 33 هزار و 408 عدد پودر لباسشویی به ارزش چهار میلیارد و 441 میلیون و 743 هزار ریال که بدون اعلام موجودی کالا به ادارات ذی ربط نگهداری شده بود کشف و ضبط گردید.وی اعلام کرد: پرونده پس از سیر مراحل قانونی جهت رسیدگی لازم به شعبه اول تعزیرات حکومتی شهرستان پارس آباد ارجاع و دستورات مقتضی مبنی بر فروش فوری اقلام مکشوفه در بازار از سوی سازمان صنعت و تجارت صادر شد.7110/ 1257            "}