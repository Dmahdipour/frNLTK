{"onTitr":"","titr":" 2 ایستگاه جدید به خط یک مترو شیراز اضافه می شود","describe":" شیراز-ایرنا- 2 ایستگاه شماره سه و چهار خط یک مترو شیراز با نام غدیر و فرصت شیرازی با اعتبار هزار میلیارد ریال   با حضور معاون عمران و توسعه شهری و روستایی وزارت کشور در شیراز به بهره برداری می رسد.", "text":"به گزارش دریافتی ایرنا، مهدی جمالی نژاد معاون وزارت کشور صبح پنجشنبه با استقبال مسئ ولان استان فارس با هدف انجام سفری یک روزه وارد فرودگاه شیراز خواهد شد و پس از آن با استاندار فارس دیدار و گفت و گو می کند.معاون عمرانی وزارت کشور پس از این دیدار در آیین افتتاح ایستگاه فرصت شیرازی و غدیر در مسیر خط یک متروی شیراز شرکت خواهد کرد و همچنین از عملیات اجرایی خط دو قطار شهری این کلانشهر در محدوده شهرک میانرود و خیابان عادل آباد  نیز بازدید خواهد کرد.جمالی نژاد عصر پنجشنبه در جلسه ای با حضور شهرداران سراسر این استان که در استانداری فارس برگزار می شود نیز حضور پیدا می کند.با افتتاح ایستگاه مترو فرصت شیرازی و غدیر تعداد ایستگاه های خط یک مترو شیراز به 18 ایستگاه افزایش پیدا می کند.برای تکمیل خط یک قطار شهری شیراز 20 ایستگاه درنظر گرفته شده که با افتتاح ایستگاه های غدیر و فرصت شیرازی تنها دو ایستگاه میدان امام حسین (ع) و وکیل باقی می ماند که براساس پیش بینی مسئولان قطار شهری شیراز ایستگاه امام حسین تا پایان سال جاری و ایستگاه وکیل نیز در سال آینده به بهره برداری خواهد رسید.خط یک قطار شهری شیراز به طول 24 و نیم کیلومتر از میدان گلسرخ تا میدان احسان و خط دو متروی این شهر نیز به طول 15 کیلومتر از شهرک میانرود تا کلبه سعدی امتداد دارد.در مجموع احداث شش خط مترو به طول حدود 90 کیلومتر برای کلانشهر شیراز پیش بینی شده است.9873 /1876            "}