{"onTitr":" امامان جمعه :    ","titr":" اقتدار ملت ایران مانع قدرت نمایی آمریکا در منطقه است","describe":" استانها - ایرنا - خطیبان جمعه سراسر کشور با بیان اینکه اقتدار نظام جمهوری اسلامی در جهان بی همتا است تاکید کردند: اقتدار ملت ایران مانع زورآزمایی و قدرت نمایی ترامپ و هم دستانش برای آتش افروزی، جنگ و خونریزی در منطقه است.", "text":"به گزارش خبرنگاران ایرنا از مراکز استانها، خطیبان جمعه درخطبه های این هفته نماز جمعه اظهارداشتند: قاطعیت و قدرت جمهوری اسلامی ایران که امام راحل آن را معماری کرد در روزهای اخیر به دست فرزندان کشور، سپاه شجاع و قهرمان به جهانیان نشان داده شد.آنان همچنین گفتند: هیچ قدرتی نمی تواند این نظام ارزشی را از آرمان هایش جدا سازد. تحریم های اقتصادی را دور خواهیم زد و با حمایت از تولید داخلی و توجه با اقتصاد مقاومتی، تهدیدهای آمریکا بی اثر می شود.آنان در بخش دیگری از خطبه ها به کاهش نرخ دلار در هفته ای که گذشت، اقداماتی چون حمله موشکی سپاه به تروریست ها،احکام صادره برای اخلال گران اقتصادی ، ورود بیشتر دولت به حوزه نظارت بر بازار و محکومیت اخیر آمریکا در دادگاه بین المللی لاهه اشاره کردند.خطیبان جمعه با اشاره به 13 مهر روز نیروی انتطامی افزودند: نیروی انتظامی ضامن امنیت سیاسی، اجتماعی و فردی آحاد جامعه است که در طول 40 سال از عمر با برکت انقلاب اسلامی کارنامه درخشانی از خود بجا گذاشته است.امامان جمعه با تقدیر از عشایر عراق در پذیرایی از زائران اربعین ابراز امیدواری کرد که امسال نیز با برگزاری باشکوه اربعین، بار دیگر دشمنان اسلام سیلی محکمی بخورند.بخش هایی از خطبه های نماز جمعه مراکز استانها به شرح زیر گزارش شده است:** ایلام نماینده ولی فقیه در استان و امام جمعه ایلام گفت: ضربت کوبنده و سیلی محکم موشکی سپاه پاسداران به پایگاه و مقر فرماندهی گروهک تکفیری داعش هشدار جدی به حامیان این تروریست ها بود.    حجت الاسلام والمسلمین محمدنقی لطفی اظهار داشت: پیام این حمله موشکی این است که ایران توان بسیار بالایی برای حمله به کسانیکه منافع ملت ایران را دارند، دارد و این اقدام شجاعانه نشان داد نیروهای توانمند سپاه به هر جایی که اراده کنند می توانند حمله کنند. نوشتن پیام مرگ بر آمریکا، مرگ بر اسرائیل و مرگ بر آل سعود بر روی موشک ها حاکی از آن است که هدف فقط داعش نبود و پیام مهمتر موشک ها این است که ایران قدرت بسیار بالایی در حمله به این سه کشور و دشمنان انقلاب اسلامی را دارد.**قمامام جمعه موقت قم با بیان این که توجه به اقتصاد ملی می تواند موجب خنثی شدن توطئه های دشمن شود، گفت: ملت انقلابی قم همچون رهبر فرزانه خود بر این باور است که با اقتصاد ملی می توان تحریم را شکست.آیت الله سید محمد سعیدی افزود: ندای ملت و بسیجیان قهرمان ایران این است که بسیجیان ایران با هدایت رهبر معظم انقلاب نه تنها در برابر آمریکا زانو نمی زنند بلکه پاهای متجاوزان آمریکا را خواهند شکست.وی با بیان این که امروز دشمن برابر مقابله با ایران اسلامی جز تحریم راه دیگری ندارد، چراکه راه های دیگر دشمن مسدود است گفت: ایرانیان، درس آموختگان مکتب عاشورا هستند که شعار آن در تاریخ «هیهات من الذله» است و چنین ملتی در برابر آمریکا هرگز تسلیم نخواهد شد.**سمنان امام جمعه سمنان گفت: ترامپ به کشورهای اروپایی گفته است که در کمتر از سه ماه دیگر جمهوری اسلامی از بین می رود، ولی به رئیس جمهور آمریکا می گوییم که شما آرزوهایتان را به‌ گور خواهید برد. آیت الله سید محمد شاهچراغی افزود: اگر کسی بخواهد به حریم کشور ایران تجاوز کند با موشک های دوربرد توطئه های استکبار جهانی را خنثی می کنیم.**بوشهرنماینده ولی فقیه در استان و امام جمعه بوشهر گفت: مسئولان باید با فکر و تلاش جهادی به فکر برطرف کردن مشکل اقتصاد کشور باشند.    آیت الله غلامعلی صفایی بوشهری افزود: تنها 10 درصد مسائل و گرفتاری های اقتصادی کشور مربوط به فشارها و توطئه های آمریکا، غرب و کشورهای مرتجع منطقه است و 80 درصد مربوط به مدیریت داخلی است. وی اظهار داشت: در این شرایط حساس مسئولان باید با اتحاد، فکر جهادی و اقدام به موقع به فکر مردم انقلابی و بی نظیر ایران که پای انقلاب خود ایستاده اند باشند و همکاری مردم با مدیران در این عرصه ضروری است.** بیرجندنماینده ولی فقیه در خراسان جنوبی و امام جمعه بیرجند گفت: وجود مشکلات اقتصادی، سیاسی، اجتماعی و سایر به دلیل نفوذ بیگانه در داخل است و سبب می شود فرهنگ ما متاثر از فرهنگ ضد ارزش غرب شود.    حجت الاسلام و المسلمین سید علیرضا عبادی افزود: ریشه مشکلات اقتصادی و سیاسی مربوط به داخل است و افرادی راه نفوذ را برای دشمن باز می کنند که اگر دشمن برای ما تصمیم گیری می کند پیداست مشکل از داخل است.نماینده ولی فقیه در خراسان جنوبی پیروزی در جهاد کبیر را قطعی دانست و گفت: موشک باران مقتدرانه سپاه پاسداران انقلاب اسلامی و همایش 700 هزار نفری بسیج مستضعفین و فرمایشات رهبر معظم انقلاب که خواب شترهایی که پنبه دانه در خواب می دیدند را آشوب کرد، گرامی می داریم.** بندرعباسنماینده ولی فقیه هرمزگان و امام جمعه بندرعباس از ترویج شایعه به عنوان یک خطر جدی در کشور نام برد و در این رابطه به شایعه اخیر تمام شدن بنزین و تعطیلی جایگاه های سوخت در استان اشاره کرد.    آیت الله غلامعلی نعیم آبادی اظهار داشت: برخی از مردم درحالی این شایعه دروغین را باور کردند که سرمنشا آن شبکه های بهایی و وهابی ها بودند. آمریکا سرمنشا همه اختلاف افکنی ها برضد مسلمانان و از جمله انقلاب اسلامی ایران است و این دشمن جنایتکار می خواهد با به راه انداختن این شایعات حاکمیت خود را در این کشور برگرداند. ** همدان امام جمعه موقت شهر همدان با محکوم کردن عملیات تروریستی اهواز گفت: پاسخ دندان شکن سپاه به جنایتکاران بیانگر قدرت ایران است و نشان می دهد که نمی توان از جنایت های تروریست ها بی تفاوت گذشت.    حجت الاسلام محمد جوادی افزود: سپاه با هوشیاری تمام مکان اقامت شبانه سرکردگان این جنایتکاران را شناسایی کرد و با موشکهای دقیق و نقطه زن ۴۰ نفر از آنها را به هلاکت رساند.** یزد امام جمعه موقت یزد گفت: ملت و مسئولان با همدلی، بصیرت و مقاومت، توطئه اقتصادی و افزایش تحریم های دشمنان را خنثی می کند و بار دیگر سیلی محکمی بر گوش آمریکا و حامیان او می زند.    حجت الاسلام سید جواد آیت اللهی به فرمایشات اخیر مقام معظم رهبری در رزمایش عاشورایی سپاهیان محمدرسول الله (ص) در ورزشگاه آزادی تهران اشاره کرد و افزود: توطئه تحریم دشمنان با همدلی و هوشیاری، خنثی و استکبار باز در اهداف خود شکست خواهد خورد. مردم و مسئولان اجرایی باید توصیه های مقام معظم رهبری را همواره آویزه گوش خود قرار دهند و برای تعالی کشور و اقتدار نظام اسلامی در عرصه های سیاسی، فرهنگی و اجتماعی به وظایف خود عمل کنند.**کرمان نماینده ولی فقیه در استان و امام جمعه کرمان گفت: موشک ها و پهبادها بطور هماهنگی در نقطه حساسی، توان جمهوری اسلامی را به جهانیان نشان داد و گوشمالی درستی به دشمنان این نظام دادند. حجت الاسلام حسن علیدادی سلیمانی افزود: انقلاب اسلامی در چهلمین سالگرد پیروزی خود با قاطعیت و قدرت هر چه تمام تر که امام راحل آن را ترسیم کرده است، راه خودش را ادامه می دهد.**اهواز: امام جمعه موقت اهواز گفت: تصویب لایحه گروه ویژه اقدام مالی (در پول‌شویی) یا FATF ، لطمه بدون بازگشت به کشور است چرا که راه دشمن را هموار می سازد.حجت الاسلام میراحمدرضا حاجتی افزود: اگر دشمن ما را تهدید می کند باید بداند که ملت در صحنه است و مقاومت می کند چرا که آنها به امام حسین (ع) اقتدا می کنند. امروز سوال اصلی ما باید این باشد که ما پشت سر چه کسی باید گام برداریم  و بدانیم که جواب آن چیزی جز قدم برداشتن در راه سید علی حسینی خامنه ای رهبر معظم انقلاب نخواهد بود.وی در ادامه خطبه ها با اشاره به عملیات کور تروریستی در اهواز بیان کرد: دیروز وزیر اسبق امور خارجه آمریکا در مصاحبه ای گفت پس از اقدامات تروریستی عوامل آل سعود قرار بود یکی تا دو کیلومتر آنسوتر پول را به تروریستها بدهند.**زنجاننماینده ولی فقیه در استان و امام جمعه زنجان گفت: پیروی از فرامین رهبری و عمل به آن باید همواره مورد توجه عموم و به خصوص مسئولان باشد چرا حرکت در این مسیر کشور را از گزند توطئه های دشمنان مصون نگه می دارد.حجت الاسلام علی خاتمی افزود : بر این اساس از ابتدای سال جاری رهبر معظم انقلاب بارها و در مناسبت های مختلف فرامین مختلفی را بیان کرده اند که لازم است همگان نه یکبار بلکه چندین بار موارد مطرح شده را مرور کنند.** مشهدامام جمعه مشهد گفت: تدبیر و اقدامات ارزشمند دولت در کاهش نرخ ارز و جلوگیری از روند افزایش آن قابل تقدیر و تشکر است.آیت الله سید احمد علم الهدی افزود: اقدام دولت در تنظیم بازار ارز با تزریق آن به بازار اقدامی ارزشمند و شایسته قدردانی است. همچنین اقدام قاطع قوه قضائیه با صدور حکم اعدام برای شماری از مفسدان اقتصادی و شهامت سپاه پاسداران در هدف قرار دادن کانون تجمع دشمنان در آن سوی مرزها از دیگر اقدامات ارزشمند و موثر در کاهش نرخ ارز بود که موجب لرزه بر اندام دشمنان نظام و کشور شد.وی ادامه داد: اقدام مدبرانه دولت، حرکت قاطع قوه قضائیه و حماسه باشکوه سپاه پاسداران نشان داد بن بستی وجود ندارد و به خوبی قادر به حل و مدیریت مسائل داخلی هستیم.**بجنوردامام جمعه بجنورد گفت: حضور پرشور بسیجیان در تجمع عاشورایی سراسر کشور پیام قدرت و اقتدار ملت ما را به دشمن منتقل کرد.حجت الاسلام و المسلمین ابوالقاسم یعقوبی اظهار داشت: به فرموده رهبر معظم انقلاب دشمن پیام اقتدار و عزت ایران اسلامی را دریافت کرد و سر جای خود نشست. وی همچنین هفته نیروی انتظامی را تبریک گفت و ادامه داد :این نیروها حافظ امنیت کشور هستند که ما مدیون تلاش ایثارگرانه آنان هستیم.** شیرازامام جمعه موقت شیراز گفت: به اندازه ای که تبعیض در این کشور مردم را رنج می دهد تحریم آنها را آزار نمی دهد.حجت الاسلام محمدحسن مرادی افزود :برنامه ها و اقدامات بانک مرکزی و قوه قضاییه در هفته های اخیر برای کاهش نرخ دلار موثر واقع شد اما مردم به کاهش نرخ دلار قانع نیستند و باید قیمت کالاها و اجناس نیز کاهش پیدا کند. احتکار و انبار کردن اجناس خصوصا مواد غذایی با هدف گرانی به لحاظ شرعی حرام است و باید به جد با آن برخورد شود و مردم نیز در این زمینه باید همکاری لازم را انجام دهند و البته بازاریان نیز باید انصاف را رعایت کنند و اجناسی را که با ارز دولتی خریداری شده با قیمت آزاد نفروشند.** کرج نماینده ولی فقیه دراستان البرز و امام جمعه کرج گفت: جوانان این مرز و بوم با علم و دانش خود و گوش به فرمان ولی امر مسلمین جهان، تمام توطئه های دشمنان اسلام را خنثی خواهند کرد.آیت الله سید محمد مهدی حسینی همدانی افزود: سخنرانی عزت آفرین، با صلابت روز گذشته یاد آور سخنرانی سال 65 بود و این اجتماع عظیم، منسجم، مصمم و جوانان گوش به فرمان مقام معظم رهبری باطل کننده همه نقشه های دشمنانی است که به تضعیف کشاندن ما را در برنامه های خود داشته اند.**قزوینامام جمعه موقت قزوین گفت: دولت و دستگاه قضا باید با قیمت های کاذب در بازار که موجب ایجاد مشکل برای مردم می شود، قاطعانه برخورد کنند.حجت الاسلام و المسلمین علی قابل خواستار ورود هرچه بیشتر دولت برای ساماندهی به وضعیت بازار ارز شد و افزود : باید با مدیریت دولت و دستگاه قضا قیمت اجناسی که بیهوده گران شده اند، کاهش یابد.**سنندجامام جمعه سنندج با اشاره به افزایش فشارهای دشمنان علیه نظام اسلامی در آستانه چهلمین سالگرد پیروزی انقلاب گفت: همه باید مراقب باشیم و فریب دسیسه ها و تبلیغات شوم بیگانگان را نخوریم و با همدلی و انسجام، مانع عملی شدن توطئه های آنان شویم.ماموستا عبدالرحمن خدایی با بیان اینکه ایران اسلامی از اوایل انقلاب تاکنون همواره در معرض توطئه های دشمنان است، اظهار داشت: نیاز است با اتحاد و همدلی، فتنه های دشمنان نظام را خنثی و برای موفقیت هر چه بیشتر کشور گام برداریم.**کرمانشاه:امام جمعه موقت کرمانشاه گفت: نوسانات و اخلال در بازار ارز کشور که طی ماه های اخیر شاهد آن بوده ایم خواسته دشمنان برای برهم زدن نظم و ثبات اقتصادی در کشور بود که برخی به قصد سودجویی و منفعت طلبی خواسته یا ناخواسته در مسیر دلخواه دشمنان حرکت کردند.آیت الله محمد حجتی اظهار داشت: صبر و تحمل در برابر دسیسه های دشمنان و همدلی مردم با یکدیگر در شرایط سخت ، کشور را از طمع دشمنان حفظ و نقشه های آنان را خنثی می کند.** ساری نماینده ولی فقیه در مازندران و امام جمعه ساری گفت: هرگز اجازه نمی دهیم که خط و راه امام توسط عده ای سود جو تحریف شود.آیت الله نورالله طبرسی افزود: عدم رابطه با آمریکا از اصول مهم جمهوری است اما این اصول نظام الهی و خط امام (ره) توسط روشنفکران تاریک ضمیر تحریف می شود. اقتدار و عظمت جمهوری اسلامی در جهان به دلیل مبارزه با آمریکاست و همه شاهد بودند که با استدلال و منطق شیطان بزرگ را به انزوا کشیدیم.**اراک نماینده ولی فقیه در استان مرکزی گفت: توصیه ها و تاکید مقام معظم رهبری باید فصل الخطاب مسئولان در اجرای امور کشور باشد.آیت الله قربانعلی دری نجف آبادی افزود: مقام معظم رهبری در سخنرانی روز گذشته خود در بین بسیجیان سلحشور کشور با قاطعیت و اقتدار منحصر فرد از مواضع و منافع ملت ایران دفاع کردند و توصیه های معظم له باید چراغ هدایتگر در پیشبرد امور کشور و عملکرد مسئولان در اجرای امور کشور باشد. وی اظهار داشت: تحریم و تهدید دشمنان ایران و انقلاب اسلامی نمی تواند ملت ایران را از ادامه مسیر انقلاب ناامید کند و با وحدت و یکپارچگی ملی این محدودیت های دشمنان به فرصت استقلال و توسعه ایران اسلامی منجر می شود و ملت ایران بار دیگر با خنثی کردن توطئه ها، سیلی محکمی به صورت آمریکا می زند. **خرم آباد نماینده ولی فقیه در لرستان و امام جمعه خرم آباد گفت: صدور رای دادگاه لاهه حقانیت جمهور اسلامی را تایید و ثابت کرد که اقدامات آمریکا در تشدید تحریم اقتصادی علیه ایران ظالمانه است.آیت الله سید احمد میرعمادی افزود:کاهش نرخ ارز نشان داد اقتصاد ایران اگر درست مدیریت شود می توانیم اقتصاد سالمی داشته باشیم اگر سیاست‌های رهبری اعمال می‌شد به این موقعیت گرفتار نمی شدیم.**رشتنماینده ولی فقیه در استان گیلان و امام جمعه رشت با اشاره به اجتماع عظیم بسیجیان سراسر کشور گفت: این جوانان عاشورایی اقتدار ملی را به نمایش گذاشتند که موجب رعب و وحشت دشمنان کشورمان شد.آیت الله رسول فلاحتی به فرمایشات روز گذشته مقام معظم رهبری اشاره کرد و افزود: بسیج برای جوانان شورآفرین، دوستان امیدآفرین و دشمنان بیم آفرین است.**تبریز نماینده ولی فقیه در آذربایجان شرقی و امام جمعه تبریز با اشاره به صدور رای دادگاه لاهه به نفع ایران و محکومیت امریکا، گفت: رای دادگاه لاهه حقانیت جمهوری اسلامی در مجامع بین المللی را ثابت کرد.حجت الاسلام محمدعلی آل هاشم اظهار داشت: پس از خروج امریکا از برجام و بازگرداندن تحریم های ظالمانه و نامشروع علیه کشورمان، ایران شکایتی به دادگاه لاهه بر علیه امریکا ارائه داد که دادگاه بر حقانیت جمهوری اسلامی رای صادر کرد.** ارومیه نماینده ولی فقیه در آذربایجان غربی و امام جمعه ارومیه با اشاره به اینکه در مورد پیوستن ایران به FATF باید به صورت هوشمندانه عمل شود، گفت: عزت و شرف ملت در این زمینه باید حفظ شود و این مهم بر عهده نمایندگان مجلس شورای اسلامی است.حجت الاسلام والمسلمین سید مهدی قریشی با تاکید بر اینکه که ایران در مقابل دشمنی قرار دارد که از ضربه زدن به نظام مقدس جمهوری اسلامی دست بردار نیست، اضافه کرد: عزم راسخ و ایستادگی با عزت در مقابل دشمنان ضروری است. **اصفهانامام جمعه موقت اصفهان با اشاره به صدور حکم دیوان بین المللی لاهه گفت: هر چند ممکن است به این حکم عمل نشود ولی نفس صدور حکم برغم خواست آمریکا، برای آنها ضربه حیثیتی به همراه داشت و برای ما درسی بود که اگر در مسیر حق بایستیم، به هدف خواهیم رسید.آیت الله سید ابوالحسن مهدوی با اشاره به دیدار رهبر معظم انقلاب با جمعیت صدهزار نفری بسیجیان تهران، افزود: ملت ایران از ابتدا تا کنون جهادهای گوناگونی از جمله مبارزه با طاغوت پهلوی، تجزیه طلبان، منافقین، رژیم بعثی، جهاد علمی، جهاد در مقابل فتنه گران و جهاد اقتصادی داشته  است و در این جهادها ملت همواره پیروز بوده است.**شهرکرد نماینده ولی فقیه در چهارمحال و بختیاری و امام جمعه شهرکرد با توجه به زوال آمریکا در چند دهه اخیر تاکید کرد: تیرهای آمریکا در برابر ایران همواره به سنگ خورده است و دیگر آمریکا نمی تواند راه به جایی ببرد.حجت الاسلام محمد علی نکونام با بیان اینکه آمریکا دیگر مانند سالهای ابتدای انقلاب اسلامی توان و قدرت ندارد، افزود: امروز آمریکا به در و دیوار می زند و به اشکال مختلف ، خود را جلوه می دهد تا علیه انقلاب اسلامی اقدام کند اما هر با مردم با تمام توان در برابر توطئه های آمریکا ایستادگی می کنند و ملت روز به روز در برابر آمریکا قوی تر می شود.**اردبیلنماینده ولی فقیه در استان و امام جمعه اردبیل گفت: محکومیت اخیر آمریکا در دادگاه بین المللی لاهه برای کشور ما بسیار مهم و برای آمریکا ننگ بزرگی است.آیت الله سید حسن عاملی افزود :این حکم نظر ملت ها و دولت های دنیا را به ایران بسیار تلطیف می کند و از جهت دیپلماسی عمومی ارزش فوق العاده دارد و بطور یقین بر نتایج تصمیم آمریکا در پاییز تاثیر مستقیم می گذارد.** یاسوجامام جمعه موقت یاسوج گفت: اصابت موشک های ایران به مقرر گروهک تروریستی داعش در کشور سوریه که 9 مهر امسال انجام شد پیام هایی مهم برای دشمنان داشت.حجت الاسلام سید امان الله حسینی صدر اظهار داشت: این پیام ها شامل اعلام اقتدار دفاعی ایران، پاسخ کوبنده به هر نوع تهدید خارجی و قابل مذاکره نبودن مسائل موشکی کشور است.**زاهدان نماینده ولی فقیه در سیستان و بلوچستان و امام جمعه زاهدان با بیان اینکه نیروی انتظامی و مرزبانی به عنوان نهادهایی که در طول انقلاب منشا خدمات ارزنده بوده اند گفت: مهمترین شاخصه این نیروها مردمی بودن آنهاست.آیت الله عباسعلی سلیمانی با قدردانی از تلاش شبانه روزی نیروهای انتظامی و مرزبانی در برقراری نظم و انتظام بخشیدن به امورات مختلف؛ اظهار داشت: مرزبانی و نیروی انتظامی یک مجموعه گسترده با وظایف متنوع هستند که همواره مورد حمایت و پشتیبانی مردم به عنوان سرمایه های ارزشمند قرار گرفته اند.** گرگانامام جمعه موقت گرگان از دلالان ارز و سکه به عنوان پیروان اندیشه های ترامپ و فریب خوردگان القائات رسانه های بیگانه یاد کرد که ملت مظلوم را گرفتار ظلم و زیاد های خواهی خود کرده اند.حجت السلام قاسم لیوانی اظهار داشت: در شرایط سخت اقتصادی برخی افراد با سوء استفاده از موقعیت مالی و مقامی خود به دنبال ضربه زدن به نظام و کسب درآمد فراوان و یک شبه هستند.1354/            "}