{"onTitr":"","titr":" مالک 35 درصد گودهای تهران شهرداری و نهادهای دولتی هستند","describe":" تهران -ایرنا- عضو هیات رئیسه شورای اسلامی شهر تهران گفت: حدود 35 درصد از گودهای  پرخطر و رها شده پایتخت تحت مالکیت شهرداری و نهادهای دولتی است.", "text":"به گزارش خبرنگارایرنا، زهرا نژادبهرام روز یکشنبه در نود و دومین جلسه شورا که با حضور رئیس پلیس تهران بزرگ برگزار شد، با ارایه تذکر نسبت به گودهای خطرناک پایتخت افزود:آمار های ارائه شده از سوی شهرداری  نشان می دهد که تا تاریخ مهرماه امسال 221  گود رها شده در محدوده پایتخت وجود دارد که از این تعداد،84 گود پر خطر، 45 گود میان خطر و 92 گود کم خطر محسوب می شود.وی گفت: 20 درصد گودهای رها شده متعلق به ارگان های دولتی و حدود 15 درصد متعلق به شهرداری تهران است.نژاد بهرام ادامه داد: 35 درصد از این گودهای رها شده تحت مالکیت شهرداری و نهادهای دولتی، در زمره گودهای پر خطر قرار دارد.  عضو شورای شهر تهران عنوان کرد: وظیفه ذاتی مدیریت شهری برای رفع خطر از گودهای رها شده مستند به بند 14 ماده 55 قانون شهرداری ، ضروریست در گام اول رفع خطر از گودهای رها شده در مالکیت شهرداری در دستور کار قرار گرفته و همزمان در تعامل جدی با دستگاه های دولتی ، پیگیری های لازم برای تعیین تکلیف گودهای رها شده این دستگاه ها انجام شود.وی گود مجاور برج میلاد را از جمله مهمترین گودهای خطرساز و رها شده، دانست و گفت:  گودبرداری عظیم در مجاورت برج میلاد است که قریب به 7 سال پیش، صرفاً به اتکاء برگزاری مسابقه بین المللی طرح برتر و بدون طی فرایند صدور پروانه، اجرایی شد و کماکان نیز به علت وجود اختلاف نظرهای کارشناسی مابین سازمان سرمایه گذاری و مشارکت های مردمی به طرفیت از شهرداری تهران و بنیاد تعاون ناجا بلاتکلیف مانده است.وی گفت:  بر اساس برخی گزارش ها این گود ساختمان مرکز همایش های برج میلاد را هم تحت تاثیر قرار داده است. عضو شورای شهر تهران خاطر  نشان کرد: دراستای حل این مسئله ضروریست شهرداری تهران در اسرع وقت با اتخاذ تدابیر مقتضی نسبت به تعیین تکلیف فاز دوم برج میلاد و فراتر از آن ، تهیه طرح جامع برای محدوده 120 هکتاری مجموعه برج میلاد و ارائه آن به مراجع فرادست برای سیر مراحل تصویب، اقدامات لازم را انجام دهد.تهرام/7244/1109 / 1539            "}