{"onTitr":"","titr":" گاز منواکسیدکربن 11 کارگر در رشت را مسموم کرد","describe":" رشت - ایرنا - رئیس مرکز مدیریت حوادث و فوریت های پزشکی استان گیلان از نجات 11 کارگر یک تصفیه خانه در سنگر از توابع شهرستان رشت به دلیل مسمومیت با گاز منواکسید کربن خبر داد.", "text":"گزارش روابط عمومی مرکز مدیریت حوادث و فوریت های پزشکی گیلان به ایرنا حاکیست؛ پیمان اسدی با اعلام این مطلب افزود: با دریافت کمک برای امدادرسانی به کارگران تصفیه خانه در سنگر، بلافاصله هفت تیم فوریت های پزشکی به محل اعزام شد.وی با بیان اینکه 11 کارگر مسموم با گاز منواکسید کربن به مراکز درمانی منتقل شدند، خاطر نشان کرد: به گزارش ستاد هدایت مرکز 115 گیلان،‌ هشت نفر برای انجام ادامه درمان در بیمارستان های رازی، پورسینا و رسول اکرم بستری هستند و سه نفر دیگر با رضایت شخصی مرخص شدند.منواکسید کربن گازی خطرناک، بی رنگ، بی بو و بدون طعم و غیر محرک است که در اثر سوختن ناقص سوخت های فسیلی مانند نفت، گاز، بنزین، گازوئیل، دود اگزوز اتومبیل و ذغال چوب حاصل می شود. علایم مسمومیت با گاز منواکسید کربن می تواند شبیه علایم آنفولانزا باشد و اکثر افراد در این وضعیت تصور می کنند دچار سرماخوردگی و یا آنفولوانزا شده اند اما سردرد، سرگیجه ، ضعف و بی حالی ، تهوع و استفراغ، عدم تعادل در راه رفتن ، خواب آلودگی ، تند تند نفس کشیدن و حتی بی قراری علائم مهمی و اولیه ای که باید به آن شک کرد.115 گیلان، دارای 130 دستگاه آمبولانس عملیاتی، یک دستگاه اتوبوس آمبولانس و 2 موتورلانس و 450 پرسنل عملیاتی است. 7286 / 2007            "}