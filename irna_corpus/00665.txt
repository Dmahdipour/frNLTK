{"onTitr":"","titr":" ٢ نفر از عوامل نزاع در منطقه گردشگری ورزنه دستگیر شدند","describe":" اصفهان - ایرنا- رییس مرکز اطلاع رسانی فرماندهی انتظامی استان اصفهان گفت: ٢ نفر از عوامل ایجاد نزاع در منطقه گردشگری ورزنه این استان دستگیر و تحویل کلانتری منطقه شدند.", "text":"سرهنگ جواد درستکار پنجشنبه شب در گفت و گو با  ایرنا افزود: عصر امروز در منطقه گردشگری ورزنه بین ٢ نفر از شتر سواران درگیری شد و به سوی همدیگر سنگ پرتاب می کردند.وی اظهارداشت : در این درگیری تعدادی از سنگ های پرتاب شده به اتوبوس حامل گردشگران در حال تردد  آن مسیر برخورد کرد.درستکار تصریح کرد :  پس از اطلاع پلیس، بلافاصله ماموران به منطقه اعزام و ٢ نفر از عوامل نزاع را دستگیر کردند و اکنون  آن منطقه آرام و مشکلی وجود ندارد. ورزنه، شهری از توابع بخش بن ‌رود اصفهان و در فاصله 110 کیلومتری شرق مرکز اصفهان واقع شده است.این شهر با حدود 14 هزار نفر جمعیت در نزدیکی تالاب بین‌المللی گاوخونی قرار دارد.سالانه میلیون ها مسافر و گردشگری داخلی و خارجی به استان اصفهان سفر می کنند.٦٩٩٤/6026/            "}