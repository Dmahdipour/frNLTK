{"onTitr":"","titr":" اجرای قانون منع بکارگیری بازنشستگان در ریاست جمهوری آغاز شد","describe":" تهران - ایرنا - اجرای قانون ممنوعیت بکارگیری بازنشستگان در ریاست جمهوری آغاز شد و سید ابوالفضل رضوی معاون توسعه روستایی و مناطق محروم معاون اول رییس جمهوری از سمت خود کنارگیری کرد.", "text":"به گزارش خبرنگار سیاسی ایرنا، رضوی امروز - سه شنبه - در پنجمین همایش ملی روز روستا و عشایر که با حضور اسحاق جهانگیری معاون اول رییس جمهوری برگزار شد، در ابتدای سخنان خود اظهار داشت: این آخرین همایشی است که در خدمت روستاییان عزیز هستم زیرا قانون بازنشستگی ما را از ادامه خدمت محروم می کند.وی با بیان این که از همه دوستان بابت همه قصورها عذرخواهی می کنم، افزود: بزرگ ترین خاطره و خوبی کارم این بود که این توفیق را نصیب من کرد تا در خدمت بهترین اقشار جامعه باشم، از همکاری مدیران کل و استانداران 31 استان تشکر می کنم.به گزارش ایرنا، قانون ممنوعیت بکارگیری بازنشستگان در جلسه علنی سه شنبه ششم شهریورماه 97 در مجلس شورای اسلامی تصویب شد و در تاریخ 21 شهریورماه جاری به تایید شورای نگهبان رسید. رییس مجلس شورای اسلامی شنبه 24 شهریور 97 طی نامه ای قانون ممنوعیت به کارگیری بازنشستگان را برای اجرا به رییس جمهوری ابلاغ کرد. رییس جمهوری نیز این قانون را برای اجرا به دستگاه های اجرایی ابلاغ کرد و از اول مهرماه این قانون به اجرا گذاشته شد و بازنشستگان تا 60 روز مهلت ترک مسئولیت های خود را دارند. بر اساس این قانون، بکارگیری بازنشستگان در دستگاه های اجرایی به استثنای روسای قوا، معاون اول رییس جمهوری، نواب رییس مجلس، اعضای شورای نگهبان، وزیران، نمایندگان مجلس و معاونان رییس جمهوری ممنوع است. سیام**2021**1336            "}