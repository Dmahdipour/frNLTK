{"onTitr":"","titr":" 3856 ماسک و مواد غذایی بین مردم توفان زده هیرمند توزیع شد","describe":" زاهدان - ایرنا - مدیر عامل جمعیت هلال احمر سیستان و بلوچستان گفت: هزار و 950 عدد ماسک تنفسی و هزار و 906 قلم مواد غذایی از 15 مهر به مدت سه روز میان مردم توفان زده 9 روستای هیرمند واقع در شمال این استان توزیع شده است.", "text":"رسول راشکی روز چهارشنبه در گفت و گو با خبرنگار ایرنا اظهار داشت: همزمان با بروز توفان شدید همراه با گرد و خاک در شمال سیستان و بلوچستان نیروهای عملیاتی هلال احمر در منطقه حاضر و خدمات رسانی به مردم را آغاز کردند.وی افزود: این تعداد اقلام بین 2 هزار و 338 نفر از مردم 9 روستای هیرمند توزیع شد.مدیر عامل جمعیت هلال احمر سیستان و بلوچستان افزود: با توجه به شرایط خاص این استان از نظر وقوع چندین مخاطره طبیعی بطور همزمان نظیر توفان گرد و غبار شدید، سیل و زلزله نیروهای امدادی همواره در آماده باش کامل هستند تا در کمترین زمان ممکن خدمات را به مردم ارائه دهند.به گفته کارشناس هواشناسی سیستان و بلوچستان توفان گرد و خاک که از روز یکشنبه در منطقه سیستان (زابل، هیرمند، زهک، نیمروز و هامون) آغاز شده بود روز سه شنبه فروکش کرد.رضا آزادمنش اظهار داشت: حداکثر سرعت وزش باد در این مدت در منطقه سیستان به 104 کیلومتر بر ساعت رسید.وی افزود: میزان غلظت ذرات معلق در هوای منطقه در این مدت 2 هزار و 866 میکرو گرم بر مترمکعب یعنی 19 برابر حد مجاز گزارش شد. به گزارش ایرنا سیستان و بلوچستان با وسعتی حدود 187 هزار و 502 کیلومتر مربع (معادل 5/11 درصد مساحت کشور) و 19 شهرستان و بیش از 2 میلیون و 800 هزار نفر جمعیت پهناورترین استان کشور محسوب می شود که امکان دارد همزمان چندین پدیده از جمله طوفان، بارندگی، سیل، خشکسالی و مواج شدن دریا را تجربه کند.سیستان با پنج شهرستان زابل، زهک، هامون، هیرمند و نیمروز در شمال سیستان و بلوچستان واقع شده است. 7316**3213            "}