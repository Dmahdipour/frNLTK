{"onTitr":"","titr":" شرایط زندگی سیل زدگان گیلان در حال عادی شدن است","describe":" رشت - ایرنا - با وجود حجم گسترده خسارت های ناشی از سیلاب، با اهتمام دستگاه های اجرایی و انجام اقداماتی هرچند موقت؛ آب ، برق و گاز خانوارهای سیل زده وصل شده و شرایط زندگی آنها روند عادی شدن را طی می کند.", "text":"مدیرعامل شرکت آب و فاضلاب روستایی گیلان روز چهارشنبه در گفت وگو با خبرنگار ایرنا  از وصل شدن آب شرب تمامی مشترکان تحت پوشش که در سیل روزهای گذشته قطع شده بود، خبر داد و گفت:  سیلاب اخیر در براورد اولیه هشت میلیارد تومان به تاسیسات این شرکت در استان خسارت وارد کرد.محبعلی رنج ور افزود: راهکاری که برای وصل آب مشترکان سیل زده اندیشیده شد، بطور موقت بوده و اگر منابع اعتباری لازم اختصاص داده نشود، شرایط سخت تر می شود و آسیب های جدی تری را در همین نقاط خواهیم داشت.** فقط دو راه فرعی گیلان بدلیل تخریب پل مسدود استمدیرکل راهداری و حمل و نقل جاده ای گیلان نیز به ایرنا گفت:  محورهای پونل- خلخال و املش- اتاقور که براثر سیلاب ، ریزش کوه و تخریب  پل مسدود شده بود، همچنان بسته است.محمدرضا نازک کار افزود: البته برای این دو محور، مسیرهای جایگزین اسالم- خلخال و املش به سمت روستای خرشتم تعیین شده است .**91 خانوار بدلیل نبود جاده دسترسی گاز ندارندمدیر روابط عمومی شرکت گاز گیلان نیز با اشاره به اینکه گاز یک هزار و 412 خانوار در اثر سیلاب بدلیل ایمنی و جلوگیری از خطرات احتمالی قطع شده بود، گفت: در حال حاضر فقط گاز 91 خانوار بدلیل نبود جاده دسترسی ناشی از خسارت های سیلاب قطع است.طهمورث بستانی خانوارهای فاقد گاز را 16 خانوار در اسالم، 60 خانوار در فومن و 15 خانوار در کلاچای عنوان کرد و افزود: مقدمات کار فراهم شده و نیروهای این شرکت آماده هستند که  با ترمیم جاده در کمتر از نیم ساعت گاز این خانوارها را وصل کنند.** برق تمامی خانوارهای بدون برق متاثر از سیلاب وصل شد    مدیر روابط عمومی شرکت توزیع نیروی برق گیلان نیز گفت: برق 200خانوار روستایی که متاثر از  وزش شدید باد و وقوع سیلاب قطع شده بود، وصل شده است.حمیدرضا حکمت خسارت برآورد شده به تاسیسات شرکت توزیع برق را در استان در این سیلاب شش میلیارد و یکصد میلیون تومان ذکر و بیان کرد:  بیشتر این خسارت ها در 11 شهرستان به مواردی از جمله شبکه تیر برق ، ترانس تابلو و سیم های برق بوده است.بارش های شدید چند روز گذشته در گیلان موجب آبگرفتگی شهرها و جاری شدن سیلاب شد؛ وقوع سیلاب خسارت هایی را نیز به تاسیسات زیربنایی استان وارد کرد و موجب تخریب چندین دستگاه پل، بسته شدن برخی راه های فرعی و بروز مشکلاتی برای مردم شد. 7296/2007            "}