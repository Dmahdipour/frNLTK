{"onTitr":"","titr":" فرازبام دهدشت گام اول را در لیگ برتر هندبال محکم برداشت","describe":" یاسوج - ایرنا - تیم هندبال فرازبام خائیز دهدشت در هفته اول رقابت های لیگ برتر هندبال ایران ،تیم نیروی زمینی کازرون را شکست داد.", "text":"به گزارش ایرنا، در این دیدار تیم هندبال فراز بام خائیز دهدشت عصر جمعه در سالن شهید باهنر این شهر با نتیجه 30 بر 24 تیم نیروی زمینی کازرون را با شکست بدرقه کرد.تیم هندبال فراز بام خائیز دهدشت با حمایت تماشاگران پرشور و حضور 9 بازیکن ملی پوش ،عزم خود را برای قهرمانی در لیگ برتر هندبال کشور جزم کرده است.تیم‌های نفت و گاز گچساران، هپکو اراک، پتروشیمی مارون، نیروی زمینی کازرون، سربداران سبزوار، صنعت مس کرمان، فراز بام خائیز دهدشت، هیات نجف آباد، فولاد مبارکه سپاهان و زاگرس اسلام آباد در فصل 1397- 1398 لیگ برتر هندبال ایران حضور دارند.تیم هندبال فراز بام خائیز دهدشت اسفند 96 جواز حضور در لیگ برتر هندبال را کسب و برای اولین فصل در رقابت های لیگ برتر هندبال  حضور دارد.تیم هندبال فراز بام خائیز 9بازیکن تیم ملی هندبال ایران را در اختیار دارد.شهرستان کهگیلویه به مرکزیت شهر دهدشت 32هیات ورزشی دارد.7531/1662            "}