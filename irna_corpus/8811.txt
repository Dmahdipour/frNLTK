{"onTitr":"","titr":" هیات های استانی تیراندازی حمایت مالی می شوند","describe":" همدان- ایرنا- رئیس فدراسیون تیراندازی با کمان ایران اظهار داشت: هیات های استانی توسط این فدراسیون بین 180 تا 200 میلیون ریال کمک مالی می شوند.", "text":"غلامرضا شعبانی بهار روز پنجشنبه در مجمع سالانه هیات تیراندازی با کمان همدان با بیان اینکه این اقدام برای نخستین بار در تاریخ فدراسیون انجام می شود اضافه کرد: افزون بر این هر استانی که میزبانی ها را قبول کند علاوه بر دریافت ورودی ها، از سوی فدراسیون نیز کمک مالی خواهد شد.شعبانی بهار افزود: مسابقات المپیک استعدادهای درخشان ورزش تیروکمان در کشور آذرماه امسال برگزار می شود.وی با تمجید از عملکرد درخشان ورزش تیراندازی با کمان همدان گفت: همدان به زودی به عنوان پایگاه قهرمانی تیراندازی با کمان غرب کشور انتخاب می شود.شعبانی بهار با قدردانی از حمیدرضا یاری رئیس هیات تیراندازی با کمان همدان در توسعه این رشته ورزشی گفت: همدان در چند سال اخیر رشد قابل توجهی داشته است و سال گذشته نیز با جهش بسیار مطلوب جزو سه استان برتر کشور قرار گرفت.رئیس فدراسیون تیراندازی با کمان کشور خاطرنشان کرد: هیات تیراندازی با کمان این استان به ریاست حمیدرضا یاری نهضت بزرگی را در این رشته ورزشی ایجاد کرده است.رئیس هیات تیراندازی با کمان همدان نیز در این آیین گفت: ایجاد زیرساخت های حرفه ای نخستین اقدام دوره فعلی ریاست هیات تیراندازی با کمان استان بود.حمیدرضا یاری افزود: ساخت سایت اختصاصی ورزش تیراندازی با کمان، ایجاد دفتر اداری و تامین منابع مالی مورد نیاز از دیگر اقدام های صورت گرفته در این مدت بود.وی با انتقاد از برخی افراد پیرامون قبول میزبانی ها از سوی هیات استان و ادعای هزینه تراشی از سوی آنها گفت: میزبانی ها علاوه بر تجربه اندوزی و پیشرفت کمانداران همدانی، نه تنها هزینه ای برای هیات متحمل نشده بلکه سودآوری نیز داشته است.وی بیان کرد: این هیات به هیچ فرد حقیقی و حقوقی بدهی ندارد و از تمامی میزبانی های ملی و حتی بین المللی استقبال می کنیم.یاری با قدردانی از اعضای هیات رئیسه هیات تیراندازی با کمان همدان، مربیان، اعضای هیات و نیز ورزشکاران این رشته ورزشی در استان گفت: تلاش های آنان منجر به کسب موفقیت ها در عرصه کشوری شده است. وی از رئیس فدراسیون تیراندازی با کمان خواست تا از ساسان رضوی مشعوف عضو سابق تیم ملی و دبیر فعلی هیات همدان در فدراسیون استفاده کند که مورد موافقت قرار گرفت.رئیس فدراسیون تیراندازی با کمان کشور از ساسان رضوی مشعوف به عنوان عضو جدید کمیته فنی فدراسیون نام برد.7520/2087            "}