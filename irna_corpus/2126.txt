{"onTitr":" همزمان با هفته ملی کودک؛    ","titr":" تمبر شهید چهارساله حادثه تروریستی 31 شهریور اهواز رونمایی شد","describe":" اهواز- ایرنا- مدیرکل کانون پرورش فکری کودکان و نوجوانان خوزستان گفت: همزمان با پنجمین روز از هفته ملی کودک، تمبر شهید چهارساله حادثه تروریستی 31 شهریور اهواز، روز چهارشنبه در این شهر رونمایی شد.", "text":"به گزارش ایرنا، وحید کیانی در آیین رونمایی از تمبر' محمد طاها اقدامی' که در بیت نماینده ولی فقیه در خوزستان برگزار شد با اشاره به اینکه هفته ملی کودک در خوزستان با محوریت شهید حادثه تروریستی رژه اهواز در حال برگزاری است، افزود: رونمایی از تمبر شهید چهارساله حادثه کور تروریستی رژه اهواز با مشارکت اداره کل پست استان خوزستان انجام شده است.وی ادامه داد: برنامه های هفته ملی کودک در 62 مرکز سیار روستایی و ثابت شهری به مدت یک هفته از 14 مهرآغاز شده و همه روزه بچه های خوزستانی می توانند با حضور در مراکز به فعالیت های فرهنگی، هنری و ادبی بپردازند.وی ادامه داد: خدمات فرهنگی به نقاط محروم خوزستان از جمله رسالت های این اداره کل است و در این زمینه ناوگان کتابخانه های سیار روستایی راه اندازی و در حال فعالیت هستند.کیانی همچنین با اشاره به رونمایی از دیوارنگاره « گذر قصه ها» همزمان با 17 مهر روز جهانی کودک، بیان داشت: مربیان و کارکنان کانون در خوزستان به کشف، تقویت و شکوفایی استعداد کودکان می پردازند.** کودکان امروز آینده سازان انقلاب اسلامی هستندیکی از نمایندگان مردم خوزستان در مجلس خبرگان رهبری نیز در حاشیه این آیین گفت: توجه به نیازهای کودکان از وظایف دستگاه های فرهنگی است و در این راستا باید نوآوری و خلاقیت دیده شود.آیت ا... محسن حیدری با اشاره به اینکه خوزستان از جمعیت قابل توجه کودکان برخوردار است، افزود: این جمعیت عظیم، آینده سازان انقلاب اسلامی هستند و باید در سایه آموزه های دینی رشد پیدا کنند.وی همچنین به مظلومیت شهید 'محمد طاها اقدامی' اشاره کرد و گفت: این شهید با وجود اینکه از سن کمی برخوردار بود اما برای ملت ایران عزیز است.گفتنی است، در حادثه حمله یک گروه ترویستی تکفیری به آیین رژه اهواز در 31 شهریور، 24 نفر از جمله طاها اقدامی کودک چهار ساله شهید ، و حدود 60 نفر دیگر مجروح شدند.7148/ 6037            "}