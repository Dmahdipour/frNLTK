{"onTitr":"","titr":" انتقاد تند هنرمند پیشکسوت از گران شدن بلیت تئاتر","describe":" تهران- ایرنا- بهزاد فراهانی رئیس انجمن بازیگران خانه تئاتر ایران،گفت: افزایش بلیت تئاتر کار خائنانه ای است که این هنر را از اعتبار خالی می کند.", "text":"به گزارش روز دوشنبه ایرنا، فراهانی در برنامه «کافه هنر» رادیو ایران ضمن ابراز تاسف از افزایش قیمت بلیت تئاتر افزود: به اعتقاد من یکی از هنرهایی که در این مملکت کمی پاکیزه ماند و کوشش کرد از پایگاه های مردمی دفاع کند تئاتر بود.وی گفت: الان ماموریتی تدارک دیده شده است برای از اعتبار خالی کردن و تهی کردن تئاتر و ما همیشه معترض به این شکل قضیه بوده ایم اما حالا این ماموریت در حال انجام است.فراهانی افزود: بلیت 250 هزار تومانی تئاتر، شبیه شوخی کودکانه برای مردمی است که توان خرید آن را ندارند، دانشجویی که با هزار بدبختی گذران زندگی مادر و پدر خود را به خطر انداخته، باید خرج 15 روز خود را برای تماشای یک تئاتر بدهد. این پیشکوست حوزه سینما، تئاتر و تلویزیون ادامه داد: مرکز هنرهای نمایشی و معاونت هنری بیشتر مسئول این قضیه هستند، چون آنها هستند که باید جلوی این خاصه خرجی های کودکانه را بگیرند و اجازه ندهند که ساحت محترم و مقدس تئاتر مخدوش شود و توده ها را از دیدن تئاتر محروم کنند. فراهانی گفت: همان طوری که در تلویزیون این کار انجام می شود و چیزی نمیتوان گفت جز اینکه نادانی و کاسب پیشگی این کار را انجام می دهد، این کار، کار خائنانه ای است.فراهنگ**3009** 1701            "}