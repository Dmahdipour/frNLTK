{"onTitr":" معاون دانشگاه:    ","titr":" دانشجویان مناطق محروم پیام نور وام دانشجویی دریافت می کنند","describe":" تهران - ایرنا - معاون اداری، مالی و عمرانی دانشگاه پیام نورگفت: این دانشگاه به دانشجویانی که عدم توانایی مالی برای پرداخت شهریه دارند با کمک بنیاد علوی وام پرداخت می کند.", "text":"به گزارش ایرنا از اعلام روز سه شنبه روابط عمومی دانشگاه پیام نور، حسن علیزاده گفت: وام شهریه علاوه بر دانشجویان ورودی جدید، به دانشجویان قدیم دانشگاه نیز که تاکنون موفق به تسویه شهریه خود نشده و بدهکار هستند، تعلق می گیرد.وی با بیان اینکه تسهیلات ویژه شهریه به تمامی دانشجویان دانشگاه در تمامی مقاطع اختصاص می یابد، افزود: بر اساس تسهیلات جدید و قرارداد دانشگاه با بانک انصار، دانشجویان دانشگاه پیام نور اعم از ورودی جدید و قدیم، دیگر دغدغه پرداخت شهریه و دریافت کارت ورود به جلسه امتحانات پایان ترم را نخواهند داشت.معاون دانشگاه پیام نور تصریح کرد: تمامی دانشجویانی که در پرداخت کل شهریه خود با مشکل مواجه هستند می توانند به نزدیک ترین شعبه بانک انصار مراجعه کرده و از تسهیلات ویژه شهریه با کارمزد یک و چهار دهم درصد با مهلت بازپرداخت 6 ماهه بهره مند شوند.وی اظهار داشت: آن دسته از دانشجویانی که نمی توانند در مهلت 6 ماه معین شده از سوی بانک انصار ، مبلغ وام شهریه خود را تسویه نمایند، می توانند شهریه ثابت را از وام بانک انصار و شهریه متغیر را طریق وام صندوق رفاه دانشجویی وزارت علوم که بازپرداخت آن بعد از فراغت از تحصیل است، پرداخت کنند.علیزاده یادآور شد: دانشجویانی که مایل به استفاده از وام و تسهیلات بانک انصار نیستند اما برای پرداخت شهریه متغیر نیاز به مهلت تا زمان امتحانات دارند نیز می توانند با پرداخت شهریه ثابت ثبت نام نموده و شهریه متغیر را به صورت اقساط با مراجعه به سیستم گلستان تا زمان امتحانات پایان ترم به صورت هفتگی، ماهانه و یا هر طور که مایل هستند، تسویه کنند.وی در خصوص شهریه دانشجویان شاهد و ایثارگر این دانشگاه نیز گفت: دانشجویان شاهد و ایثارگر بدون پرداخت شهریه منعی برای ثبت نام در دانشگاه ندارند و بر اساس قوانین و مقررات بنیاد شهید و امور ایثارگران می توانند از تسهیلات رایگان دانشگاه پیام نور بهره مند شوند.9187** 1200            "}