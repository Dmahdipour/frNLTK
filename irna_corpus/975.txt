{"onTitr":" رییس عقیدتی سیاسی فرماندهی انتظامی آذربایجان غربی:    ","titr":" امنیت و آرامش ارمغان ارزنده شهدا به ملت ایران است","describe":" ارومیه- ایرنا- رییس عقیدتی سیاسی فرماندهی انتظامی آذربایجان غربی گفت: شهدای انقلاب اسلامی جان خود را فدای انقلاب کردند تا ما در امنیت و آسایش زندگی کنیم.", "text":"حجت الاسلام حسین محبی روز پنجشنبه در آیین غبارروبی مزار شهدا که به مناسبت هفته ناجا برگزار شد، با اشاره به اینکه در این استان 12 هزار شهید نظیر باکری ها، و امینی ها جان خود را دادند تا مردم در آسایش باشند، افزود: پیام شهدا برای ما ملت ایران اسلامی دفاع از احکام و ارزش‌های انقلاب اسلامی است و باید این خواسته آنان را با قدرت جامه عمل بپوشانیم.وی اضافه کرد: جوانان آن روز جان خود را در راه حفظ ارزش‌های انقلاب و اسلام تقدیم کردند و راه نیروهای مسلح و انتظامی هم از راه شهدا جدا نیست.وی ادامه داد: حضور ما در این مکان مقدس تجدید میثاق با شهدا، آرمان های شهدا و بستن عهد و پیمان دوباره با مقام معظم رهبری، فرماندهی معظم کل قوا و ارج نهادن به تلاش‌های شهداست.رییس عقیدتی سیاسی فرماندهی انتظامی آذربایجان غربی گفت: باب شهادت در این استان هر روز برای خدمتگذاران در نیروی انتظامی باز است.وی اضافه کرد: نیروی انتظامی در دفاع از ایران اسلامی و امنیت و آرامش مردم از هیچ تلاشی فروگذار نمی کند و با مخلان امنیت مردم برخورد خواهد کرد.به گزارش ایرنا، امروز /پنجشنبه/ آخرین روز هفته ناجا است. 6009/2093            "}