{"onTitr":"","titr":" برگزاری انتخابات ریاست جمهوری برزیل در سایه بیم و امیدها","describe":" تهران - ایرنا - انتخابات ریاست جمهوری برزیل در حالی قرار است فردا( یکشنبه) برگزار شود که بسیاری معتقدند با توجه به تحولات سال های اخیر و بیم و امیدهای مردم، این انتخابات یکی از مهمترین انتخابات دهه های اخیر این کشور محسوب می شود.", "text":"به گزارش ایرنا، تارنمای نشریه تایم در گزارشی نوشت: این انتخابات به دلیل یکسری چالش های سیاسی و اقتصادی در یک فضای بحرانی برگزار می شود. پرونده اخیر رسوایی بزرگ فساد مالی در برزیل منجر به برکناری شماری از سیاستمداران شده و به شدت به اعتماد عمومی به دو حزب اصلی این کشور( حزب کارگر و حزب سوسیال دمکرات راست میانه) آسیب وارد کرده است.مردم برزیل در حالی به پای صندوق های رای گیری می روند که عرصه سیاست داخلی این کشور در سالهای اخیر دستخوش اتفاقات زیادی بوده است. میشل تمر رئیس جمهوری فعلی برزیل  که پس از استیضاح سال 2016 دیلما روسف رئیس جمهوری پیشین به عنوان رئیس جمهوری منصوب شد، همچنان با چالش هایی برای نشان دادن خود به عنوان یک رئیس جمهور مقتدر روبرو است. لوئیس ایناسیو لولا داسیلوا رئیس جمهوری سابق و محبوبترین سیاستمدار این روزها به اتهام فساد مالی در حال گذراندن محکومیت 12 سال زندان است. وی به دلیل محکومیت نتوانست در انتخابات ریاست جمهوری برزیل نامزد شود. اگر به این اتفاقات رکورد خشونت و بحران اقتصادی در برزیل را اضافه کنیم، متوجه می شویم که شرایط این کشور منطقه آمریکای لاتین در بحبوحه برگزاری انتخابات ویژه است.نامزدهای انتخابات ریاست جمهوری برزیل با این شرایط تلاش کرده اند مردم را به حضور در پای صندوق های رای متقاعد کنند. ژائیر بولسونارو نامزد راست افراطی تلاش کرده از نارضایتی عمومی نسبت به تشکیلات سیاسی در برزیل به نفع خود استفاده کند. در حالی وی در نظرسنجی ها پیشتاز بوده که نامزدی وی نیز با اعتراض هایی همراه بوده و برخی بولسونارو را برای اداره برزیل فردی مناسب نمی دانند.در همین حال تیموتی پاولر یک عضو چتم هاوس و مدرس سیاست آمریکای لاتین در دانشگاه آکسفورد در مورد انتخابات ریاست جمهوری برزیل گفت: همزمان با رقابت جدی بولسونارو و فرناندو حداد نامزد چپ گرا در این انتخابات،  بزرگترین کشور امریکای لاتین  در مسیر مواجهه با دو قطبی ترین سناریویی که می تواند پیش رو داشته باشد، قرار دارد.براساس گزارش ها نزدیک به 147 میلیون نفر واجد شرایط رای دادن هستند و انتخابات قرار است از هشت صبح (به وقت محلی) تا ساعت پنج عصر یکشنبه ادامه داشته باشد. انتظار می رود نتایج اولیه این انتخابات اواخر یکشنبه( به وقت محلی) اعلام شود. در صورتی که هیچ کدام از نامزدها اکثریت را در دور اول بدست نیاورند، دور دوم 28 اکتبر ( 6 ابان) برگزار می شود.از جمله نامزدهای مهم این انتخابات می توان به 'ژائیر بولسونارو' نامزد راست افراطی، 'فرناندو حداد' نامزد چپ گرا، 'سیرو گومز' نامزد حزب کارگر دموکراتیک، 'ژرالدو آلکمین' از حزب راست میانه سوسیال دمکرات حاکم و 'مارینا سیلوا' یک فعال امور محیط زیست اشاره کرد.بولسونارو 63 ساله و یک فرمانده سابق نیروی دریایی در حالی همچنان در نظرسنجی ها پیش از انتخابات پیشتاز است که  پیشتر در سال 1991 به عنوان نماینده کنگره وارد عرصه سیاست شد. حمایت وی از رژیم نظامی سرکوبگر سابق برزیل  بسیاری از شهروندان این کشور را شوکه کرده. این سیاستمدار راست افراطی به دلیل اظهارنظرهای تندش در بزریل مشهور بوده است. بولسونارو در ششم سپتامبر( 15 شهریور) در یکی از کمپین های انتخاباتی اش در از سوی فردی با ضربه چاقو ورد اصابت قرار گرفت و آسیب دید. در اواخر سپتامبر نیز ده ها هزار برزیلی  در خیابان ها در اعتراض به نامزدی بولسونارو در این انتخابات تظاهرات کردند.براساس نظرسنجی ها رقابت اصلی در دور اول میان بولسونارو و فرناندو حداد است. چالش اصلی فرناندو حداد که روزهای پایانی اعلام نامزدی انتخابات جایگزین لولا داسیوا شد، می تواند بیرون آمدنش از سایه لولا داسیلوا باشد. برخی معتقدند که فرناندو حداد شهردار سابق سائوپائولو آلت دست لولا دسیلوا بوده و هیچ اختیاری از خود ندارد. برخی می گویند در صورتی که حداد در این انتخابات پیروز شود از اختیارات اجرایی خود استفاده می کند و لولا داسیوا را از زندان آزاد خواهد کرد.فرناندو حداد که پیشتر به عنوان وکیل و اقتصاددان نیز فعالیت هایی داشته تا سال 2017 شهردار سائوپائولو بود. گزارش شده است که حمایت ها از وی پس از ورود به رقابتهای انتخاباتی افزایسش یافت. وی قول داده در صورت پیروزی به سیاستهای ریاضت اقتصادی اجرا شده توسط دولت حاکم پایان دهد. وی معتقد است سیاستهای فعلی به اقتصاد برزیل آسیب وارد می کند.به نظر می رسد که سه فاکتور در انتخابات ریاست جمهوری برزیل نقش مهمی داشته است.فساد مالی، امنیت و اقتصاد نقش مهمی در تصمیم گیری برزیلی ها در انتخابات گزینه مورد نظرشان برای ریاست جمهوری داشته است.پرونده فساد مالی گسترده  در شرکت دولتی پتروبارس که تحقیقات در مورد ان در سال 2014 آغاز شد، همچنان در برزیل مورد توجه بوده. شماری از سیاستمداران در این پرونده مورد بازجویی قرار گرفتند. این پرونده باعث شد تا خشم عمومی در قبال سیاستمداران برزیلی عیان شود. در یک نظرسنجی مشخص شد که از هر 10 برزیلی  هفت نفر اعلام کرده اند به هیچ یک از احزاب سیاسی در این کشور اعتماد ندارند.مسئله امنیت نیز برای مردم برزیل امری بسیار حائر اهمیت بوده. 2017 خشونت آمیزترین سال در تاریخ مدرن برزیل  نام گرفت به طوریکه در این سال 63 هزار و 880 مورد قتل ثبت شد. کارشناسان معتقدند که مشکلات اقتصادی مردم برزیل را به سوی ارتکاب جنایت سوق داده و البته تجارت مواد مخدر و درگیری های مربوط به آن نیز در افزایش خشونتها نقش داشته است.اقتصاد برزیل نیز در حال دور شدن از رکود اقتصادی چهار ساله است که موجب افزایش نرخ بیکاری و کاهش دستمزدها شد. اما کارشناسان اقتصادی با توجه به شرایط نسبت به مواجهه احتمالی برزیل با بحران مالی جدید هشدار داده اند.نظرسنجی ها نشان می دهد که در صورت کشیده شدن انتخابات به دور دوم، رقابت میان بولسونارو و حداد خواهد بود. اروپام**9234** 1546            "}