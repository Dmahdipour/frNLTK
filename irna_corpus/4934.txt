{"onTitr":" المپیک جوانان؛    ","titr":" جودوکاران بلاروس، ونزوئلا و آذربایجان طلایی شدند","describe":" تهران - ایرنا - جودوکاران کشورهای بلاروس، ونزوئلا و جمهوری آذربایجان مدال های طلای روز نخست بازی های المپیک جوانان را از آن خود کردند.", "text":"به گزارش ایرنا؛ در رقابت های جودوی المپیک 2018 جوانان در شهر «بوینس آیرس» آرژانتین، 104 ورزشکار از 70 کشور حضور دارند و در هشت وزن دختران و پسران به مصاف هم می روند.در روز نخست این پیکارها در وزن منهای 55 کیلوگرم پسران «آرتوسیم کولاسو» از بلاروس به مدال دست یافت و «تموین گانبورگد» از مغولستان به نشان نقره رسید.نمایندگان اتریش و اوکراین نیز مدال های برنز مشترک را از آن خود کردند.در وزن منهای 66 کیلوگرم پسران «ووگار تالیبوف» از جمهوری آذربایجان با از پیش رو برداشتن تمامی حریفان خود بر سکوی قهرمانی ایستاد و «آربک ناپوچیف» از روسیه نایب قهرمان شد و به مدال نقره رسید. جودوکاران اسپانیا و دومنیکن در این وزن به نشان برنز مشترک رسیدند.در وزن منهای 44 کیلوگرم دختران «ماریا خیمنز» از ونزوئلا شگفتی ساز شد و مدال طلا را برگردن آویخت و «دوی تانگویام» از هند نقره گرفت. جودوکارتان کوزو و کرواسی هم به مدال برنز مشترک رسیدند.جودوی ایران در این دوره از بازی ها 2 نماینده دارد که فردا (سه شنبه) روی تاتامی می روند.«مارال مردانی» در جدول 13 نفری وزن منهای 78 کیلوگرم در گام نخست به مصاف جودوکاری از دومنیکن می رود و در صورت پیروزی حریف برزیلی را پیش رو دارد.«ابوالفضل شجاعی» نماینده وزن منهای 100 کیلوگرم کشورمان در جدول 11 نفری این وزن ابتدا به مصاف حریفی از برونئی خواهد رفت و در صورت پیروزی با جودوکار کشور قزاقستان مبارزه می کند.ورزشی**3783**1597            "}