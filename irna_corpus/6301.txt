{"onTitr":" در کهگیلویه وبویراحمد:    ","titr":" 530 روستا به شبکه اینترنت پرسرعت متصل می شود","describe":" یاسوج - ایرنا - مدیرکل ارتباطات و فناوری اطلاعات کهگیلویه وبویراحمد گفت: براساس برنامه ریزی صورت گرفته 530 روستا در  استان به شبکه اپراتور اول و دوم اینترنت پرسرعت وصل می‌شوند.", "text":"جواد غلامپور روز یکشنبه در گفت و گو با خبرنگار ایرنا اظهار داشت: برای اجرای این طرح در سال جاری یک میلیارد ریال اعتبار در نظر گرفته شده است.وی بیان کرد: در حال حاضر حدود 308هزار نفر در روستاهای استان از خدمات ( فور جی FG) اپراتور اول و دوم اینترنت برخوردارند.غلامپور افزود: به منظور تسهیل دریافت خدمات اینترنتی شرکت های موجود از مجموع یک هزار و 64 کیلومتر بزگراه ،راه اصلی و فرعی استان ، اُپراتور اول حدود 75درصد این محور ها را پوشش ارتباطی می دهد .وی ادامه داد : تعداد شهرهای بهره‌مند از نسل چهارم اینترنت در کهگیلویه و بویراحمد در ابتدای سال 95  هفت شهر بوده که هم‌اکنون این تعداد تعداد به 17 افزایش یافته است.در سال 92 و ابتدای دولت یازدهم 82 هزار نفر در کهگیلویه و بویراحمد به اینترنت دسترسی داشتند این آمار ‌اینک به بیش از 370 هزار نفر رسیده که معادل 50 درصد از جمعیت این استان را شامل می‌شود.کهگیلویه و بویراحمد با جمعیت 713 هزارنفری دارای 17 شهر و یک هزار و 676 روستای دارای سکنه است که 720 روستای آن بالای 20 خانوار است.7531/1662            "}