{"onTitr":"","titr":" قالیباف: همه موظفیم دولت را کمک کنیم","describe":" همدان- ایرنا- عضو مجمع تشخیص مصلحت نظام گفت: امروز دولت اختیارات کامل دارد و رهبر معظم انقلاب نیز اختیارات لازم را به سران قوا داده اند و همه ما موظفیم به دولت کمک کنیم.", "text":"به گزارش ایرنا، محمد باقر قالیباف پنجشنبه شب در سومین سالگرد شهید مدافع حرم سرلشگر حسین همدانی در حسینیه امام خمینی (ره) شهر همدان افزود: دشمن در دیگر میدان‌ها نتوانست کاری از پیش ببرد و اکنون جنگ اقتصادی و روانی را آغاز کرده و به دنبال ایجاد فشارهای مضاعف داخلی است.وی تاکید کرد: جنگ اقتصادی و روانی نقشه دشمن برای کمرنگ کردن اعتقادات و باورهای مردم نسبت به آرمان های انقلاب اسلامی است.قالیباف با بیان اینکه یکی از اشکالات ما در این زمینه، خارج کردن مردم از عرصه اقتصاد است اضافه کرد: همانگونه که مردم و به ویژه جوانان جنگ را اداره کردند اکنون نیز باید با دادن فرصت به آنها دست به دست هم سختی مسیر را هموار کنیم.عضو مجمع تشخیص مصلحت نظام گفت: عرصه امروز ما سخت‌تر از دهه 60 نیست و باید همان مسیری که در پیروزی و تثبیت انقلاب و دفاع مقدس داشتیم و با همان مجاهدت مسیر پیش رو را طی کنیم.قالیباف با گرامیداشت یاد و خاطره سردار شهید حسین همدانی گفت: فرهنگی که این بزرگوار از خود به جای گذاشت در حقیقت فرهنگ یک مجاهد در راه خدا و یک مجاهد بر اساس فرهنگ قرآن و اهل بیت (ع) بود.وی با بیان اینکه امام خمینی (ره) جز برای رضای خدا سخنی به زبان نیاورد، گفت: هدف از برگزاری این آیین ها این است که بدانیم زیر سایه نام این شهدا هستیم و باید مسیر این شهیدان و انقلاب را به خوبی بشناسیم چرا که همین شهید همدانی ها چراغ راه ما هستند.قالیباف ادامه داد: شهید همدانی از پیش از انقلاب و برای این مردم و کشور صادقانه و مخلصانه و بی نام نشان زحمت کشید و لحظه ای آرام و قرار نداشت.وی خاطر نشان کرد: یکی از ویژگی های شهید همدانی این بود که همواره خود را وظیفه مند می دانست حتی هنگامی که مسئولیتی نداشت از ارتباط با مردم غافل نبود.عضو کجکع تشخیص مصلحت نظام افزود: شهید همدانی انسانی بسیار با عطوفت و مهربانی بود و در همه مورد گذشت داشت حتی در مواقع حساس جنگ روحیه مقاومت، تلاش و شجاعتش را هرگز فراموش نمی کنم.قالیباف اضافه کرد: برخی از ما تا زمانی که مسئولیتی داریم منافعی را دنبال می‌کنیم اما شهید همدانی چه در مسئولیت یا خارج از آن فقط ادای تکلیف کرد.وی با بیان اینکه در عین این استقامت و توان، شهید همدانی مظلومیت خاصی نیز داشت افزود: روحیه جوانمردانه و جذب افراد از ویژگی های شخصیتی وی بود.عضو مجمع تشخیص مصلحت نظام گفت: این مجاهد بزرگ هرگاه احساس می‌کرد می‌تواند به مردم خدمت کند از آبروی خود هم مایه می‌گذاشت.قالیباف خاطرنشان کرد: کسی که اینگونه بی‌نام و نشان کار انجام دهد و دیده شدن برایش مهم نباشد نه در همدان بلکه در سطح ملی و در بین امت اسلامی می‌درخشد.وی هدف دشمن را برای حضور در مرزهای ایران اسلامی از بین بردن نظام اسلامی دانست و گفت: اگر امروز مردم یمن و فلسطین اینگونه مبارزه می‌کنند و رژیم صهیونیستی خود را در اوج ضعف می‌بیند به برکت فرهنگ اهل بیت (ع) ، زحمات شهدا ، آزادگان و ملت است.گفتنی است؛ در این آیین از سه مستند «مثل پروانه» و مجموعه پویانمایی «شهید حسین همدانی» رونمایی شد.استان دارالمجاهدین همدان علاوه بر نقش آفرینی در دوران طلایی دفاع مقدس و تقدیم نزدیک به هشت هزار شهید گلگون کفن، 13 شهید مدافع حرم از جمله شهید همدانی، شهید صانعی، شهید فانوسی، شهید کرمی، شهید شاملو، شهید ابراهیم خانی، شهید قاضی خانی، شهید زارع الوانی، شهید مصطفوی، شهید معزغلامی، شهید بشیری و شهید ترابی کمال را تقدیم اسلام کرده است.سردار سرلشکر پاسدار حسین همدانی از فرماندهان دوران دفاع مقدس و مستشاران ارشد سپاه پاسداران انقلاب اسلامی در مهرماه سال 94 در حین انجام ماموریت های مستشاری در حومه شهر حلب به شهادت رسید.پیکر شهید همدانی به علت علاقه وی به مرحوم آیت الله موسوی امام جمعه سابق همدان در زادگاهش تشییع و در جوار قبر این بزرگوار به خاک سپرده شد.9896/2087            "}