{"onTitr":"","titr":" آبزی پروری در سیاهکل، ظرفیت بکر اشتغال زایی","describe":" لاهیجان - ایرنا - رودخانه‌های شن‌رود و خرارود در شهرستان سیاهکل واقع در شرق استان گیلان که به‌عنوان یکی از کانون‌های مهم تولید و پرورش آبزیان شناخته می شوند، ظرفیت بکر در اشتغال زایی هستند.", "text":"رودخانه شن‌رود که از تلاقی دو رودخانه باباکوه و لونک در منطقه بالارود سیاهکل به وجود آمده و سرمنشا آب آن کوه‌های سربه فلک کشیده دیلمان است، کانون پرورش آبزیان در شهرستان سیاهکل بوده و اکثر مزارع تولید و پرورش ماهی در امتداد همین رودخانه واقع هستند.رئیس اداره شیلات شهرستان سیاهکل روز چهارشنبه در گفت وگو با ایرنا بیشترین مزارع پرورش آبزیان در  شهرستان را در امتداد این رودخانه بزرگ و با برکت ذکر و اظهار کرد: منطقه ابتدای محل ایجاد شن رود مستعد برای پرورش ماهیان سردآبی است اما چون جنگلی و تحت مالکیت دولتی است، پرورش ماهی در آن صورت نمی گیرد ولی استعداد افزایش ظرفیت تولید را داراست.به گفته عباس نیک بخش، در رودخانه شن رود سالانه به تنهایی یکصد تن انواع ماهیان سردآبی و خاویاری تولید و روانه بازار مصرف می شود و چهار کارگاه پرورش ماهی در این رودخانه درحال تولید و فعالیت هستند و مجور فعالیت سه کارگاه هم با ظرفیت 35 تن صادر شده و در مجموع برای این رودخانه 140 تن تولید در سال مجوز صادر شده است. وی با یادآوری اینکه اداره شیلات در سیاهکل از سال 86 شروع به فعالیت کرده، زمینه های کار را پرورش ماهیان سردآبی ، گرم آبی ، خاویاری و زینتی ذکر کرد و گفت: ماهیان گرم آبی در سه زمینه یکی مزارع منفرد ، آب بندان ها و کشت توأم هستند که تولید و پرورش می شوند.وی افزود: در حال حاضر 112 مزرعه در سیاهکل در بخش تولید آبزیان فعالیت می کنند که حاصل عملکرد آنها  در سال 96 ، تولید حدود 501 تن انواع ماهیان گرمایی ، قزل آلا و خاویاری بوده است.نیک بخش ادامه داد: طی امسال با توجه به سامانه کارا که حدود 12 طرح در آن تاکنون معرفی شده، حدود 700 میلیون تومان هزینه احداث مزارع درخواستی است که در حال حاضر از این 12 طرح، شش طرح موفق به دریافت وام به مبلغ 120 میلیون تومان شده اند.وی افزود: طبق برآورد ما تولید سال جاری مطمئنا بیشتر از سال قبل خواهد بود و امسال علاوه بر تولید سال گذشته، یک مزرعه سردآبی جدید با ظرفیت 10 تن به بهره برداری می رسد و سه مزرعه سردآبی با ظرفیت 28 تن در حال ساخت است.خرارود نیز یکی دیگر از رودخانه های مستعد برای پرورش ماهی است. نیک بخش در این مورد گفت: در رودخانه خرارود یک کارگاه به ظرفیت 20 تن تولید ماهی در سال مشغول فعالیت بوده و کارگاهی دیگر هم با ظرفیت تولید سالانه 10 تن ماهی در حال فعالیت است.وی به تولید ماهیان سردآبی خصوصا قزل آلا اشاره کرد و افزود: حدود 151 تن ظرفیت تولید ماهی قزل آلا در شهرستان سیاهکل است و سه مزرعه برای پرورش این نوع ماهی در حال ساخت می باشد.نیک بخش مهمترین مشکلات در بخش اخذ مجوز را در حوزه های منابع طبیعی و آب ذکر و اضافه کرد: شرط برخورداری از 13 هزار متر زمین برای پرورش ماهی های گرم آبی از مهمترین مشکلات توسعه صنعت آبزی پروری در سیاهکل است.به گفته رئیس اداره شیلات سیاهکل، مجموع پرورش آبزیان طی سال گذشته در 112 مزرعه این شهرستان، 501 تن با اشتغال 124 نفر بوده که امیدواریم طی امسال میزان اشتغال به 140 نفر برسد.شهرسیتان سیاهکل با دو بخش مرکزی و دیلمان در 55 کیلومتری شرق مرکز استان گیلان واقع است.7297/2007            "}