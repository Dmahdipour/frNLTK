{"onTitr":"","titr":" کوچه های شهر خلخال آسفالت شد","describe":" اردبیل - ایرنا - شهردار خلخال گفت: معابر 115 کوچه خاکی شهر خلخال زیر پوشش آسفالت قرار گرفت.", "text":"فاطمه جوادی روز پنجشنبه در گفت و گو با ایرنا افزود: شهرداری به همراه اعضای شورای اسلامی این شهر ارتقای سطح امکانات رفاهی و توزیع متوازن و عادلانه خدمات شهری را در دستور کار خود قرار داده اند.وی اظهار داشت: هدف شهرداری و شورای اسلامی آبادانی محله ها و مناطق مختلف شهر با توجه به سیاست تمرکز زدایی و دید عدالت محور در تعریف پروژه ها بوده است.او گفت: در کنار تلاش شهرداری برای آسفالت کوچه های خاکی حواشی شهر گروه های آسفالت معابر و خیابان های اصلی نیز پر تلاش ظاهر شده و امسال تعداد زیادی از مسیرها  توسط واحد آسفالت مکانیزه با استفاده از فینیشر آسفالت شد.جوادی با بیان اینکه تا زمانی که فصل کاری اجازه دهد و بارش های برف و باران مانع از انجام عملیات آسفالت ریزی نشود کار آسفالت معابر ادامه خواهد داشت، افزود: آسفالت معابر در مسیر خیابان های منتهی به خیابان علی ابن ابیطالب ادامه دارد.وی گفت: شهرداری و شورای اسلامی شهر پیگیر طرح ها و پروژه های ماندگار بوده که این پروژه ها شامل ۲۵ طرح  بازگشایی معابر است.جوادی عملیات اجرایی تکمیل مسیر پل ائلر باغی ، تعریض پل آیت الله دستغیب ، مطالعه اصلاح میادین شهر ، مطالعه و مشارکت در منطقه گردشگری بیلدیر بولاغی ، زیرسازی سی متری قدس ، احیای کارخانه تولیدات بتونی ، تعریض و اصلاح خیابان شهید چمران و هدایت آب های سطحی را از جمله کارهای عمران شهری در دست اجرا ذکر کرد.او گفت: با پیگیری شورای اسلامی شهر و شهرداری خلخال، کارخانه تولیدات بتونی شهرداری بعد از تعطیلی طولانی مدت  راه اندازی شده و این کار ضمن درآمدزایی برای شهرداری ، این نهاد عمومی غیردولتی را از خرید جدول و پازل برای ادامه فعالیت های عمرانی بی نیاز می کند.خلخال در جنوب اردبیل قرار دارد.7119/6018            "}