{"onTitr":"","titr":" شهرداری تهران 83 ویژه برنامه در هفته ملی کودک برگزار می کند","describe":" تهران-ایرنا-معاون امور اجتماعی و فرهنگی شهردار تهران از برگزاری 83 ویژه برنامه به مناسبت هفته ملی و روز جهانی کودک خبر داد و گفت: این ویژه برنامه ها با شعار «تهران، شهر دوستدار کودک» در تمام حوزه های فرهنگی، هنری ورزشی و سلامت اجرا می شود.", "text":"به گزارش روز شنبه روابط عمومی معاونت امور اجتماعی و فرهنگی شهرداری تهران، ولی الله شجاع پوریان با اشاره به اجرای تئاتر و نمایش خیابانی در هفته ملی کودک اظهارداشت: در این هفته برنامه های تعزیه خوانی نیز با تاکید بر موضوعات آموزشی رویداد محرم برگزار می شود.وی با اشاره به برگزاری مسابقات آموزشی در سطح مناطق 22گانه افزود: علاوه بر برگزاری اردوهای علمی و آموزشی، نمایشگاهی از کارهای دستی کودکان در سرای محلات برپا می شود.شجاع پوریان، حضور کودکان در پروژه های مدیریت شهری در سطح هر منطقه، تشکیل دبیرخانه هفته ملی کودک در هر منطقه، اهدای هدیه به کودکان بیمار و بستری در بیمارستان های منطقه، تقدیر از کودکان هنرمند و فعال، ملاقات کودکان با مدیران ارشد شهری(شهردار منطقه، اعضای شورای شهر،معاونین مناطق و...)، برگزاری جلسات مشترک با کودکان و اخذ نظر و دریافت پیشنهادات آنان برای بهبود مشکلات شهر تهران و انجام تبلیغات شهری و اطلاع رسانی در اماکن پر تردد منطقه و سرای محلات با همکاری اداره زیباسازی را از برنامه های اداره کل آموزش‌های شهروندی شهرداری تهران برشمرد.*برگزاری جشنواره مادر و کودک معاون امور اجتماعی و فرهنگی شهردار تهران، از برگزاری جشنواره مادر و کودک در قالب بازی های کودکانه مشارکتی، مسابقات نقاشی و هنری، بازی سازی و... در یکی از مجموعه های مختص بانوان خبر داد و گفت: همچنین کارگاه های آموزشی خود مراقبتی کودکان ویژه مادران دارای فرزندان کمتر از چهار سال در مناطق 22گانه برپا می شود.وی با اشاره به برگزاری نشست های تخصصی در حوزه کودکان افزود: نشست های تخصصی حقوق کودک و نشست تخصصی در خصوص شیوه های شناخت و پیگیری بیماری های خاص کودکان و نوزادان برگزار می شود.شجاع پوریان، معرفی اولین شهربانو تخصصی مادر و کودک و تشکیل اتاق فکر و ایده پردازی در حوزه کودک با همکاری و مشارکت سازمان های مردم نهاد فعال در این حوزه را از دیگر برنامه های اداره کل امور بانوان عنوان کرد.*ویژه برنامه های فرهنگی آموزشی هنری برای کودکان دارای معلولیت معاون شهردار تهران، برگزاری ویژه برنامه های فرهنگی، آموزشی و هنری برای کودکان دارای معلولیت و خانواده آنها را از مهمترین برنامه های اداره کل سلامت عنوان کرد و گفت: در این راستا برنامه قصه گویی توسط مادربزرگ ها و پدر بزرگ ها برای کودکان با همکاری کانون سالمندان محلات شهر تهران و کلاس های آموزشی سلامت محور ویژه والدین با موضوع تربیت فرزند نیز اجرا می شود.وی افزود: بازدیدهای رایگان کودکان و نوجوانان از مراکز فرآموز، بازدید مدیران شهری از کودکان بستری در بیمارستان ها و مدارس و مراکز نگهداری از کودکان دارای معلولیت نیز طی این هفته صورت می گیرد.*جشنواره ورزش برای کودکان در سرای محلاتشجاع پوریان، برگزاری ویژه برنامه های آموزشی - تفریحی برای کودکان کار و خیابان در 17 مرکز پرتو و جشن روز ملی کودک با حضور یکهزار و 500 کودک کار و خیابان را از برنامه های مراکز خدمات رفاهی و اجتماعی اعلام کرد و گفت: برنامه های فرهنگی نیز در قالب اهدای کتاب، تجلیل از کودکان و نوجوانان، برپایی نمایشگاه، نمایش فیلم، مسابقه شعر و جشنواره بادبادک بازی و مسابقات ورزشی با عنوان جشنواره ورزش برای کودکان در سرای محلات مناطق 22 گانه درنظر گرفته شده است.وی افزود: برنامه های آموزشی در موضوع های نحوه استفاده از وسایل حمل و نقل عمومی، قوانین و مقررات عبور و مرور، آموزش علایم راهنمایی و رانندگی، رفتار ترافیکی (الگوسازی) با تبیین نقش کودک در ترافیک، رفتار صحیح به کودکان به عنوان عابر و سرنشین خودرو، فرهنگ دوچرخه سواری، آموزش عملی دوچرخه سواری، آموزش رفتار ایمن دوچرخه سوار در شهر از سوی معاونت حمل و نقل و ترافیک انجام می شود.به گفته معاون شهردار تهران، برپایی جشنواره آموزشی کودک و پسماندهای دوست داشتنی در مناطق 2 و 5 و 6 توسط مرکز آموزش تخصصی مدیریت پسماند، برگزاری کارگاه های آموزشی کاشت گل و گیاه، بازدید کودکان از کلینیک های گل و گیاه مناطق 22 گانه، ایجاد اتاق مادر و کودک و فضای بازی کودکان در 2 بازار تحت پوشش شرکت ساماندهی صنایع و مشاغل شهر از دیگر برنامه این هفته در دیگر معاونت ها و بخش های شهرداری تهران است.*ایجاد شهر مشاغل در برج میلاد تهرانشجاع پوریان از ایجاد شهر مشاغل در برج میلاد تهران خبر داد و گفت: تسهیلاتی نیز همراه با برنامه های ویژه کودکان و نوجوانان در شهر مشاغل برج میلاد ارائه می شود.وی افزود: برپایی تئاتر کودک در گالری غربی گذرگاه با محوریت واقعه عاشورا، تشکیل باشگاه مخاطبین کودک برج میلاد تهران با رویکرد به روز رسانی خدمات و برنامه های ارائه شده برای قشر خاص مخاطبین کودک و نوجوان از دیگر برنامه های برج میلاد تهران به مناسبت هفته کودک است.معاون امور اجتماعی و فرهنگی شهردار تهران، برگزاری مراسم روز ملی کودک ویژه همکاران دارای کودک زیر 12سال، طراحی و همکاری در تاسیس و راه اندازی مدرسه تخصصی فوتبال ویژه کودکان کار در منطقه 17، معاینه کودکان کار از منظر حرکات اصلاحی در درمانگاه منطقه 17، انجام اپتومتری کودکان کار، آموزش بهداشت دهان و دندان و چکاپ دندانپزشکی کودکان مراکز پرتو مناطق 13، 17 و 19 را از برنامه های شرکت شهر سالم به مناسبت هفته کودک عنوان کرد.*اکران نقاشی های کودکان در سطح شهرشجاع پوریان گفت: اکران نقاشی های کودکان در سطح شهر با موضوع شهر من تهران، اجرای نمایش های خیابانی با استفاده از گروه تئاتر کودکان، چاپ کتاب مجموعه نقاشی های کودکان با موضوع شهر من تهران، برپایی نمایشگاه از آثار هنری کودکان با موضوع شهر و شهروند و فراخوان مسابقه شعر و داستان کوتاه کودکان با موضوع شهر زیست پذیر، شهروند مشارکت پذیر به همت مرکز ارتباطات و امور بین الملل شهرداری تهران انجام می شود.وی با اشاره به تبلیغات هفته ملی کودک در سطح شهر تهران و اکران نقاشی های کودکان با همکاری سازمان زیباسازی افزود: برگزاری کارگاه آموزش خانواده و آموزش کودکان، اختصاص غرفه یا فضایی در مراکز تابعه به عنوان مکانی برای معرفی و عرضه محصولات غذایی سالم و ارگانیک برای کودکان، برگزاری مسابقه در فضای مجازی، اهدای میوه به کودکان و برپایی نمایشگاه در هفته ملی کودک توسط سازمان مدیریت میوه و تره بار و فرآورده های کشاورزی صورت می گیرد.معاون شهردار تهران خاطرنشان کرد: در حوزه آتش نشانی با شعار «توسعه و ترویج فرهنگ ایمنی» بازدید از ایستگاه های آتش نشانی، آموزش عمومی ایمنی(کارگاه و کلاس آموزشی)، برگزاری مسابقه و اجرای تئاتر نقاشی ( ایمنی- کودک- آتش نشان)/ کودک آتش نشان انجام می شود و  مرکز مدیریت محیط زیست و توسعه پایدار نیز پخش انیمیشن آموزشی ستاد مدیریت بحران در برنامه های کودک مناطق 22گانه، همکاری برای اجرای تمامی فعالیت های هفته ملی کودک در سطح سرای محلات، برنامه رونمایی از سند نحوه اجرا و ترویج رویکرد کودک و طبیعت با حضور دبیران کانون های محیط زیست فعال شهر تهران و تقدیر از ارایه دهندگان طرح های برتر در حوزه کودک و طبیعت را در دستور کار دارد.شجاع پوریان با اشاره به روزهای بزرگداشت هفته ملی کودک گفت: 14مهر روز «شهر، کودک، خانواده و سبک زندگی»، 15مهر روز «شهر، کودک، محیط زیست و میراث فرهنگی»، 16مهر روز «شهر، کودک، بازی، سرگرمی و آموزش» ( روز ملی کودک)، 17مهر روز «شهر،کودک، رسانه و ارتباطات و فضای مجازی»، 18مهر روز «شهر،کودک، ایمنی، سلامت و مراقبت های اجتماعی» (توان خواهان، 19مهر روز «شهر، کودک، کتاب و کتابخوانی و فرهنگ مطالعه» و 20مهر روز «شهر، کودک، باورهای دینی، اخلاق و مسئولیت اجتماعی» نامگذاری شده است.وی، اجرای فعالیت های مصوبه شهر دوستدار کودک با همکاری حوزه های شهرداری تهران، توجه به کودکان در راستای تقویت روحیه شادی، نشاط برای حفظ سلامت جسم و روان کودکان، توجه به کودک به عنوان سرمایه های اجتماعی و برجسته سازی اهمیت دوران کودکی، ویژگی ها، نیازها و خواسته های کودکان امروز را از اهداف ویژه برنامه های هفته ملی و روز جهانی کودک برشمرد.معاون شهردار تهران، کودکی را آماده ترین دوران برای رشد اکتسابی و فراگیری آموزش و نظارت اجتماعی، مقررات اخلاقی و رشد اجتماعی دانست و افزود: در این دوران، کودک ضمن به دست آوردن آمادگی و توانایی فعالیت های مشارکتی، به خوبی می تواند در حیطه های مربوط به خود و محیط پیرامونی اش مشارکت جوید و از این رهگذر آگاهی ها و مهارت های لازم را بیاموزد.شجاع پوریان با تاکید بر رویکرد شهر دوستدار کودک در بهره گیری از همکاری و مشارکت کودکان در طراحی مسائل مربوط به آنان و شرکت در فرآیند تصمیم گیری افزود: موضوع کودکان و آموزش به عنوان هسته اصلی هفته ملی کودک در شهرداری تهران در جهت تحقق شعار «شهر زیست پذیر و شهروند مشارکت جو» در نظر گرفته شده که در این راستا اداره کل آموزش های شهروندی با همکاری زیر مجموعه های شهرداری تهران برنامه هایی را در بزرگداشت هفته ملی و روز جهانی کودک در دست اجرا دارد.وی با اشاره به تقارن ایام ماه محرم با هفته کودک خاطرنشان کرد: برای نهادینه کردن ارزش های تربیتی و انسان ساز عاشورا و جهاد در راه خدا در ذهن و روح کودکان و ترویج این فرهنگ در جامعه، در تدارک و اجرای ویژه برنامه های گرامیداشت این هفته، رویکرد آموزه های عاشورا مدنظر قرار می گیرد.تهرام/7245//1348            "}