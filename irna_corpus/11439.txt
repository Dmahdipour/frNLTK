{"onTitr":"","titr":" برداشت عسل پائیزه در گیلانغرب آغاز شد","describe":" قصرشیرین - ایرنا - مدیر جهاد کشاورزی گیلانغرب ، از آغاز کار برداشت عسل پائیزه در سطح 35 مزرعه از زنبورستان های این شهرستان خبر داد.", "text":"پاشا مرادی روز سه شنبه در گفت و گو با خبرنگار ایرنا افزود: پیش بینی می شود با احتساب برداشت عسل بهاره ، در مجموع 45 تن عسل از سطح پنج هزار و 168 کلنی زنبور عسل شهرستان به ارزش 15 میلیارد ریال برداشت شود.وی با بیان اینکه مقدار عسل تولیدی امسال نسبت به پارسال از 10 درصد کاهش برخوردار است ، اظهار داشت: علت کاهش تولید عسل را عواملی نظیر خسارت ناشی از سیل سال گذشته به 120 کلنی و عدم پراکنش مناسب بارندگی ها و به ویژه وجود ریزگردها و خشکسالی در برخی نقاط شهرستان ذکر کرد.وی بیان کرد: از مجموع پنج هزار و 168 کلنی موجود در گیلانغرب ، 2 هزار و 815 کلنی آن بومیان منطقه و بقیه مربوط به کلنی داران مهاجر از شهرستان های شرقی استان کرمانشاه است.مدیر جهاد کشاورزی گیلانغرب اضافه کرد که با توجه به وجود چهار سد بزرگ در شهرستان و اجرای سامانه های نوین آبیاری کشاورزی در اراضی پایاپ سدها که موجب تنوع کشت محصول ، تغییرات آب وهوایی و پوشش غنی حاشیه این سدها شده است ، انتظار می رود شاهد افزایش تعداد کلنی ها باشیم.مرادی گفت: وجود صنایع تولیدی مرتبط در این بخش می تواند در ارزش افزوده عسل تولیدی منطقه موثر باشد و از عمده فروشی آن نیز جلوگیری شود.وی افزود: سرشماری کشوری کلنی های زنبورعسل از 14 مهر به مدت 2 هفته انجام خواهد شد و برداشت عسل پائیزه نیز تا پایان مهرماه ادامه دارد.در شهرستان گیلانغرب با بیش از 72 هزار تن جمعیت در غرب کرمانشاه ، سالیانه 90 هزار تن انواع محصولات کشاورزی و دامی تولید و روزانه بازار مصرف می شود.7079/7398/8066            "}