{"onTitr":"","titr":" 95 زندانی جرائم غیرعمد آزاد شدند","describe":" شهرکرد- ایرنا- رئیس ستاد دیه چهارمحال وبختیاری از آزادی 95 زندانی جرائم غیرعمد این استان در 6 ماه نخست سال جاری خبر داد.", "text":"به گزارش ایرنا از پایگاه اطلاع رسانی زندان های استان، سید حافظ طاهری روز سه شنبه با اعلام این مطلب، بدهی زندانیان آزاده شده را بیش از 64 میلیارد ریال اعلام کرد و افزود: بدهی مالی 65 نفر از آنان با همکاری ستاد دیه و30 نفر دیگر از محل کمک های مردمی پرداخت شده است.وی اظهار داشت: در این مدت 18 نفر از محکومان پرداخت مهریه، 5 نفر از محکومان دیه و 42 نفر از محکومان مالی غیر کلاهبرداری از زندان آزاد شدند.طاهری افزود: شاکیان پرونده های زندانیان سرجمع 43 میلیارد ریال از طلب خود را بخشیده و برای بازپرداخت مابقی، 7.5 میلیارد ریال تسهیلات از محل اعتبارات بانک ها پرداخت شده است.بگفته وی، مابقی بدهی محکومان در حق شکات از طریق آورده محکومان، کمک بلاعوض ستاد دیه وکمک بلاعوض شرکت های بیمه تامین شده است.به گزارش ایرنا، بیش از 200 زندانی جرائم غیرعمد در زندانهای استان تحمل حبس می کنند که 15 درصد آنان با بدهی مالی کمتر از 50 میلیون ریال در زندان بسر می برند.ستاد دیه استان چهارمحال وبختیاری از سال 77 در استان فعال شده و در این مدت بیش از 2 هزار زندانی جرائم غیرعمد از زندان آزاد شده اند.سه زندان در شهرستانهای شهرکرد، لردگان و بروجن فعال است.7360/6021            "}