{"onTitr":"","titr":" تعمیرکار موبایل با سوء استفاده از عکس اخاذی کرد","describe":" همدان- ایرنا - رئیس پلیس فضای تولید و تبادل اطلاعات فرماندهی انتظامی همدان گفت: تعمیرکار تلفن همراه با سوء استفاده از عکس و فیلم های موجود در گوشی 100 میلیون ریال اخاذی کرد.", "text":"سرهنگ فیروز سرخوش نهاد روز دوشنبه در گفت و گو با ایرنا اظهار داشت: بانوی که در یک شغل خدماتی مشغول به فعالیت بود به مشتری خود که برادرش تعمیرکار تلفن همراه بود اعتماد کرده و گوشی تلفن خود را برای تعمیر در اختیار وی قرار داد.رئیس پلیس فتا همدان بیان کرد: مشتری نیز گوشی را تحویل برادرش داده و پس از تعمیر تلفن همراه، آن را مجدد به این خانم باز گرداند.سرهنگ سرخوش نهاد ادامه داد: پس از گذشت چند روز تعمیرکار موبایل با صاحب تلفن همراه تماس گرفت و اعلام کرد که عکس و پیام های شخصی او را در اختیار دارد.وی بیان کرد: متهم از این زن درخواست 100 میلیون ریال وجه نقد کرده که شاکیه برای در امان ماندن از پخش تصاویر خصوصی این مبلغ را به وی پرداخت کرد.رئیس پلیس فتا همدان گفت: پس از پرداخت این وجه، مجدد متهم درخواست ارتباط نامشروع می کند که شاکیه موضوع را به کارشناسان پلیس فتا اطلاع داد.سرهنگ سرخوش نهاد افزود: پس از انجام یکسری کارهای فنی متهم شناسایی و دستگیر شد و در بازجویی ها به جرم خود اعتراف کرد.وی اظهار داشت: شهروندان برای تعمیر گوشی تلفن همراه، لب تاب و دوربین عکاسی به افراد دارای صلاحیت و معتمد مراجعه کنند.رئیس پلیس فتا همدان اضافه کرد: پیش از تحویل گوشی تلفن به تعمیرکار، رم و حافظه جانبی آن را خارج کرده و نزد خود نگه دارید.351 فقره پرونده نیمه نخست امسال در پلیس فتا تشکیل شد که در این راستا 147 متهم که اقدام به کلاهبرداری، برداشت غیرمجاز از حساب بانکی و مزاحمت اینترنتی کرده بودند، دستگیر شدند.7526/2087            "}