{"onTitr":"","titr":" مدیرانی که به درخواست های مردم پاسخ ندهند بازخواست می شوند","describe":" زاهدان - ایرنا- مدیران ادارات و سازمانهایی که به درخواست های مردمی ارجاع شده از ملاقات حضوری با استاندار سیستان و بلوچستان پاسخ ندهند مورد بازخواست قرار خواهند گرفت.", "text":"به گزارش ایرنا سید دانیال محبی استاندار سیستان و بلوچستان روز پنجشنبه در دومین دیدار حضوری و ملاقات چهره به چهره مردمی در سالجاری به مشکلات آنان رسیدگی کرد.در این ملاقات مردمی استاندار سیستان و بلوچستان با بیش از 20 نفر از افرادی که مشکلات و درخواست های خود را از طریق سامانه  111 (سامانه الکترونیک ارتباط مردم و دولت) و همچنین به صورت حضوری در استانداری به ثبت رسانده بودند، دیدار و گفت وگو کرد.مباحث مربوط به اشتغال، کارآفرینی، فاقدین شناسامه و سرمایه گذاری بخش خصوصی از مهمترین مشکلات مردمی مطرح شده در این ملاقات بود.سید دانیال محبی از ابتدای سالجاری 2 ملاقات مردمی چهره به چهره و یک مکالمه تلفنی مستقیم با مردم از طریق سامانه 111 داشته است که در هر ملاقات حضوری به درخواست بیش از 20 نفر از مردم رسیدگی شده است.پس از انجام هر ملاقات مردمی، دستور استاندار به منظور پیگیری درخواست ها به ادارات کل مربوطه ارجاع داده می شود و مردم نیز نتیجه درخواست خود را در سامانه الکترونیک 111 دریافت می کنند.در صورتی که مراجعه کنندگان پس از انجام ملاقات با استاندار پاسخی دریافت نکنند با ثبت مجدد درخواست در سامانه 111، استاندار مدیران کل مربوطه را مورد بازخواست قرار می دهد.به گزارش ایرنا استاندار سیستان و بلوچستان از سال گذشته تا کنون چهار ملاقات مردمی برگزار کرده است.9908 **6081            "}