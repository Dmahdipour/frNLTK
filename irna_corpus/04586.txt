{"onTitr":"","titr":" تایمز از برگزاری بزرگترین مانور نظامی انگلیس در عمان خبر داد","describe":" لندن – ایرنا – روزنامه تایمز انگلیس روز دوشنبه گزارش داد که ارتش این کشور بزرگترین رزمایش این کشور طی 17 سال گذشته را در عمان برگزار می‌کند.", "text":"به گزارش ایرنا به نقل از تایمز، در عملیات موسوم به «سیف ساریا 3» ارتش انگلیس با پهپادهایی هرکدام به ارزش نزدیک به یک هزار پوند، خود را برای مقابله با روسیه آماده می‌کند. این مانور نظامی یک ماه به طول خواهد انجامید و یکصد میلیون پوند هزینه در بر خواهد داشت. در این عملیات که در بیایانی با وسعت 255 کیلومتر برگزار می‌شود، 5 هزار و 500 نفر پرسنل نظامی، 200 دستگاه خودروی زرهی، شش فروند کشتی نظامی و هشت فروند جنگنده تایفون شرکت می‌کنند.ظرفیت ارتش انگلیس از آخرین مانور نظامی مشترک خود با عمان در سال 1981 به حد قابل‌توجهی کاهش یافت. این کشور سپس تعداد سربازان و نیروی دریایی خود را به میزان 4 برابر و خودروهای زرهی‌اش را 2 برابر افزایش داد.در این رزمایش150 اسکادران از پایگاه کاوالری پس از مطالعه تاکتیک‌های روسی، در نقش دشمن فرضی ظاهراً خواهند شد. همچنین ارتش انگلیس قصد دارد تا یک کامیون زرهی به وزن 30 تن را به ‌صورت کنترل از راه دور آزمایش کند.«زک استنینگ» فرمانده این رزمایش گفت: ما تلاش می‌کنیم که مقاومت در برابر ارتش‌هایی را که می‌توانند مجهزتر باشند و دارای آمادگی بهتری هستند و عملیات‌ سنگینی و سختی را در برابر ما قرار می‌دهند را فرابگیریم.تایمز در ادامه عنوان کرد: مانور قبلی «سیف ساریا 2» نشان داد که تا چه اندازه ارتش انگلیس برای شرکت در عملیات بیابانی ضعیف است. در این مانور چکمه سربازان انگلیسی براثر حرارت دما آب شد، مسلسل‌ها قفل کرد، سیستم‌های رادیویی از کار ایستاد و نیمی از تانک‌ها خراب شد. بااین‌حال در عملیات پیش رو یگان کاوالری تجهیزات نظامی قدرتمندتری را نسبت به روسیه در اختیار دارد.روسیه از 11 الی 15 سپتامبر رزمایش مشترک 'شرق — 2018' با کشورهای چین و مغولستان برگزار کرد. در این رزمایش در حدود 300 هزار نیروی نظامی و 36 هزار تجهیزات نظامی شرکت داشتند.اختلافات میان انگلیس و روسیه پس از حادثه سالزبری طی ماه‌های اخیر بالاگرفته است. دولت لندن ادعا می‌کند که روسیه در عملیاتی مخفیانه‌ای سرگئی اسکریپال جاسوس پیشین مسکو را با استفاده از گاز نوویچوک در شهر سالزبری این کشور مسموم کرده است. نخست‌وزیر انگلیس به‌تازگی گفته است که دو مأمور اطلاعات ارتش روسیه موسوم به &#39;جی.آر.یو&#39;، در این حادثه دست داشته‌ و رئیس‌جمهوری این کشور را مسئول مستقیم این حادثه خوانده است. مسکو اما هرگونه دخالت در این حادثه را رد و انگلیس را به تخریب عامدانه روابط دو کشور متهم کرده است.اروپام ** هـ ن ** 1546            "}