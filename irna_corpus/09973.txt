{"onTitr":"","titr":" مدیرعامل باشگاه شاهین بوشهر برای ادامه فعالیت مشکل ندارد","describe":" بوشهر- ایرنا- سخنگوی هیات مدیره شاهین شهرداری بوشهر گفت: با توجه به استعلام گرفته شده از سازمان بازرسی مدیرعامل این باشگاه مشکلی برای ادامه فعالیت ندارد.", "text":"به گزارش ایرنا، پرویز عبدی پور روز چهارشنبه در جمع خبرنگاران افزود: سازمان بازرسی در پاسخ به استعلام این باشگاه اعلام کرده است با توجه به اینکه چارت دقیق سازمانی باشگاه شاهین بوشهر هنوز مشخص نشده و مدیر عامل نیز بدون دریافت حقوق و مزایا فعالیت دارد وضعیت کنونی مدیر عامل باشگاه تعریف شغلی ندارد.وی بیان کرد: پیش از این مطرح شده بود که با توجه به 2 شغله بودن، مدیرعامل باشگاه شاهین بوشهر قادر به همراهی تیم شاهین نیست.عبدی پور ادامه داد: با توجه به پاسخ سازمان بازرسی و اینکه اکثریت اعضای هیات مدیره باشگاه شاهین تمایل به ادامه فعالیت مدیرعامل در مسئولیت خود دارند، این موضوع از ابهام خارج شد.سخنگوی هیات مدیره باشگاه یادآور شد: آئین نامه انضباطی باشگاه با انجام اصلاحاتی در متن مورد تصویب قرار گرفت تا مدیر عامل باشگاه در اولین فرصت این آئین نامه را به فدراسیون فوتبال ارسال و آن را وارد فاز اجرایی  کند تا به دنبال آن اعضای کمیته انضباطی باشگاه نیز معرفی شوند.وی اظهار داشت: همچنین در نشست اخیر هیات مدیره شاهین مقرر شد تمامی مصوبه ها بصورت مدون و مکتوب برای اجرا به مدیر عامل ابلاغ شود.عبدی پور اظهار داشت: علاوه براین مقرر شد در نشست هفته آینده هیات مدیره شاهین لیست دریافتی ها و هزینه کرد باشگاه از ابتدای فصل تاکنون از طرف مدیر عامل برای مشخص شدن تراز مالی به هیات مدیره اعلام شود. 7212/6043            "}