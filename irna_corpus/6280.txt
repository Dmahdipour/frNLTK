{"onTitr":"","titr":" رییس خانه معدن: نگاه ملی به حوزه فلزات غیرآهنی داشته باشیم","describe":" تهران- ایرنا- رییس خانه معدن ایران گفت: باید نگاه ملی به حوزه فلزات غیر آهنی داشته و از توان بخش خصوصی در اجرای برنامه های این بخش استفاده کنیم.", "text":"«محمدرضا بهرامن» روز یکشنبه در گفت وگو با خبرنگار اقتصادی ایرنا افزود: در سال های گذشته به دلیل نبود راهبرد مشخص در بخش معدن، اغلب تابع مسائل و مواردی بودیم که فقط دولت برای فعالان این بخش تنظیم می کرد.وی ادامه  داد: امروز شاهدیم همه نیروها در بخش معدن کشور بر فولاد متمرکز است، هرچند فولاد صنعتی استراتژیک و ویژه است، اما نباید برنامه ریزی ها به گونه ای باشد که سایر صنایع غیر آهنی و سهم و نقش آنها در اقتصاد و تولید ناخالص ملی دیده نشود.بهرامن با انتقاد از ضعف آماری در کشور، بیان داشت: بطور نمونه اگر از بانک مرکزی درخصوص سهم مس یا سنگ های ساختمانی در تولید ناخالص داخلی پرسش شود، آماری ندارند.«این در حالی است که کشورهای معدن خیز جهان مسیر مشخصی در راستای توسعه این حوزه تعریف کرده و حتی سهم و نقش آن در مباحث اجتماعی نظیر اشتغال، مهاجرت افراد و آینده آنها و غیره را محاسبه کرده اند.»وی یادآور شد: در سال های گذشته، برنامه های بودجه کشور مبتنی بر نفت بوده، اما در سال های اخیر رویکرد واقعی و استاندارد به سایر بخش ها از جمله معدن برپایه نگاه ملی شکل گرفته است.رییس خانه معدن ایران تاکید کرد: باید در این راستا در صنایع غیرفلزی نظیر سرب و روی، مس، طلا، سنگ های تزئینی و ساختمانی و غیره استراتژی داشته و برنامه های توسعه ای بر مبنای آنها تعریف کنیم.وی خاطرنشان کرد: امروز انجمن سنگ ایران مدعی است که می تواند سهمی مشابه ترکیه در صادرات سنگ تزئینی (سالیانه چهار میلیارد دلار) داشته باشد، زیرا هم مواد اولیه و هم صنعت فرآوری آن را در اختیار دارد و در این زمینه سرمایه گذاری های خوبی نیز در کشور به انجام رسیده است.بهرامن اظهار داشت: ضعف اساسی ما نداشتن برنامه و استراتژی خاص در این حوزه ها به معنای واقعی کلمه است و هرچند همایش های مختلفی تاکنون برگزار شده، اما تاکنون بررسی دقیق سهم آنها در اقتصاد کمتر مورد توجه قرار گرفته است.رییس خانه معدن ایران بیان داشت: تاکنون فقط برای فولاد یک برنامه تولید 55 میلیون تنی در افق 1404 تعریف شده و نظیر چنین برنامه ای در سایر فلزات غیرآهنی از جمله مس، سرب و روی، طلا و سنگ های تزئینی نیاز است.وی گفت: کمیته اقتصادی خانه معدن ایران به دنبال مشخص کردن دقیق سهم و نقش این فلزات در تولید ناخالص داخلی و ملی با کمک بانک مرکزی است تا پس از آن برنامه های توسعه را تعریف کرده و از دولت برای حمایت های بیشتر مطالبه گری داشته باشد.بهرامن خاطرنشان کرد: امروز بخش معدن از یک «نقشه راه» برخوردار شده که تشکل های معدنی نیز در ایجاد آن بطور ملموس نقش داشته اند.وی ادامه داد: خانه معدن ایران به عنوان یک تشکل معدنی برای به حرکت در آوردن این نقشه راه در کنار دولت قرار خواهد گرفت و دولت نیز باید بپذیرد که در مسیر اجرایی شدن آن، نقش تشکل ها را بپذیرد و ما فقط ارائه دهنده گزارش نباشیم.به گزارش ایرنا، «محمد شریعتمداری» وزیر صنعت، معدن و تجارت مردادماه گذشته در زرند کرمان گفته بود، یکی از وعده هایم در شروع دولت دوازدهم این بود که برنامه چهار ساله ای را برای توسعه معدنی کشور تهیه و اجرا کنم و با نظرخواهی از همه اصحاب فکر و اندیشه، نقشه راه معدن و صنایع معدنی بزودی رونمایی می شود.وی افزود: وزارت صنعت، معدن و تجارت با استفاده از همه توان بخش خصوصی برای توسعه اکتشاف که پایه توسعه معدنی است، قدم های اساسی تری بر خواهد داشت.انتظار می رود سیاست های دولت دوازدهم که دستیابی به ارزش صادرات صنعتی - معدنی از رقم 31 میلیارد دلار در سال 96 به 84.5 میلیارد دلار در سال 1400 است، با تسهیل همکاری همه جانبه بخش خصوصی محقق شود.اقتصام*3065*2025            "}