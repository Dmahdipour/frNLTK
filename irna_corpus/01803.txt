{"onTitr":" یک مسئول وزارت ورزش:    ","titr":" نهادینه کردن ورزش در بین کارمندان به فرهنگ سازی نیاز دارد","describe":" یزد - ایرنا - معاون مدیرکل دفتر توسعه ورزش همگانی وزارت ورزش و جوانان گفت: نهادینه کردن ورزش در بین مردم، خانواده ها و به خصوص در میان کارمندان به عنوان یک اولویت به فرهنگ سازی و همکاری دستگاه های اداری نیاز دارد.", "text":"به گزارش خبرنگار ایرنا، علی اکبر سلیمانی روز چهارشنبه در شورای عالی ورزش یزد افزود: در سال های اخیر برای فرهنگ سازی و گسترش ورزش در بین جامعه بزرگ کارمندی، فعالیت های خوبی انجام شده و باید ادامه یابد.وی به اهمیت گسترش ورزش همگانی در بین اقشار جامعه اشاره کرد و ادامه داد: ایجاد نشاط و پویایی برای سلامتی کارمندان و سایر مردم باید محور برنامه های دستگاه ها با همکاری ادارات ورزش و جوانان قرار گیرد.این مسئول خاطر نشان کرد: از مهمترین اهداف در فعالیت ‌های دولتی و اجرایی در اصل جلب رضایت هر چه بیشتر مردم و خدمت صادقانه و جدی به آنهاست که در طول سال پیگیری شود.سلیمانی از فعالیت های اداره کل ورزش و جوانان یزد در راستای نهادینه ورزش در بین کارمندان و همگانی کردن ورزش قدردانی کرد و یادآور شد: دستگاه های اجرایی برای توسعه ورزش در بین کارکنان برنامه ریزی داشته باشند.همچنین معاون سیاسی، امنیتی و اجتماعی استاندار یزد به اهمیت ورزش به خصوص همگانی آن در بین اقشار مختلف مردم به عنوان یک ضرورت اشاره کرد و بر پیگیری و گسترش آن تاکید نمود.محمد علی طالبی افزود: گسترش ورزش و نهادینه آن در تامین سلامتی و نشاط مردم و کارمندان موثر است و دولت با همکاری مردم و بخش خصوصی و خیران برای ترویج آن اقدام می کند.در پایان مدیرکل ورزش و جوانان یزد گفت: همگانی کردن ورزش در تمام رشته ها با همکاری هیات ها جزو برنامه های مهم این اداره کل است که در استان کارهای خوبی انجام شده است.مسعود شریعتی افزود: برای فرهنگ سازی ورزش نه تنها ادارات ورزش و جوانان که باید تمام دستگاه های اجرایی و فرهنگی با همکاری مردم و رسانه ها وظایف خود را انجام دهند.در پایان این  جلسه، مدال آوران یزدی در مسابقات کارکنان دولت تجلیل شدند.  استان یزد با یک میلیون و 138 هزار نفر جمعیت، 48 هیات ورزشی و 65 هزار ورزشکار بیمه شده دارد.7536/ 6197            "}