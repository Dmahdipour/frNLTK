{"onTitr":"","titr":" نتانیاهو برای دوازدهمین بار بازجویی شد","describe":" تهران - ایرنا - نخست وزیر رژیم صهیونیستی برای دوازدهمین بار در پرونده فساد مربوط به رشوه خواری و جهت دهی به رسانه ها از سوی پلیس مورد بازجویی قرار گرفت.", "text":"به گزارش روز جمعه ایرنا، رسانه های صهیونیستی از بازجویی صبحگاهی بنیامین نتانیاهو نخست وزیر رژیم صهیونیستی در راستای اتهام های فساد علیه او خبر دادند.در این بازجویی که صبح امروز روی داد، پلیس رژیم صهیونیستی پیرامون پرونده های فساد موسوم به 1000 و 2000 از نتانیاهو تحقیق کرد.نتانیاهو در حال حاضر پیرامون چندین مساله هدف تحقیق پلیس رژیم صهیونیستی است. در پرونده موسوم به 1000 مربوط به دریافت هدایای غیرعادی، وی متهم به رشوه گیری شده است.نخست وزیر رژیم صهیونیستی همچنین در پرونده موسوم به 2000 متهم شده است که به صورت غیر قانونی تلاش کرده در امور رسانه ها دخالت کرده و به افکار عمومی جهت دهد.نتانیاهو در پرونده دیگری که به 4000 موسوم بوده و تحقیقات آن به پایان رسیده، متهم است که میلیون ها دلار تسهیلات مالی به «شاؤول الویچ» مالک شرکت «بِیزِک» داده تا در مقابل حمایت رسانه ای از وی و همسرش از سوی پایگاه خبری «واللا» متعلق به این سرمایه دار صهیونیست، صورت گیرد.نتانیاهو در پرونده دیگری متهم است که نزدیکانش در قرارداد خرید زیردریایی از آلمان، حق کمیسیون دریافت کرده اند. پلیس رژیم صهیونیستی پیشتر به صورت رسمی از دادستان این رژیم خواست تا علیه نتانیاهو به اتهام دریافت رشوه و خیانت در امانت اعلام جرم کند. نخست وزیری نتانیاهو در سال 2019 پایان می یابد.شبد**9416**1379            "}