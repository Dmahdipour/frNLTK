{"onTitr":"","titr":" میزان برداشت خرما در خنج بیش از 17 هزار تن برآورد شد","describe":" شیراز-ایرنا- مدیرجهاد کشاورزی شهرستان خنج گفت: عملیات برداشت خرما از سطح بیش از 2 هزار و 700 هکتار از نخلستان های این شهرستان آغاز شده و برآورد می شود افزون بر 17 هزار تن محصول برداشت و به بازار مصرف داخلی و خارجی عرضه شود.", "text":"بستان اسلامی، پنجشنبه در گفت و گو با ایرنا از شهرستان خنج به عنوان یکی از قطب های تولید خرما در جنوب استان فارس نام برد و اظهار داشت: بیش از 35 نوع (واریته) خرما در این شهرستان وجود دارد که ارقام شاهانی، هلیله ای، مجول، خاصویی و قصب از نوع مرغوب و پُر محصول به شمار می آیند.وی افزود: محصول خرمای شهرستان خنج به ویژه ارقام نام برده در کشورمان شناخته شده است و حتی بسیاری از کشورهای همسایه و حوزه خلیج فارس برای ماه مبارک رمضان، این محصول غذایی با ارزش را از نخلستان های این منطقه تامین می کنند.** دولت با خرید تضمینی خرما به نخلداران کمک کندشماری از نخلداران شهرستان خنج نیز در گفت و گو با ایرنا خواستار خرید توافقی و یا تضمینی محصول خرما از سوی دولت شدند.آنها اظهار داشتند: کاهش قابل توجه قیمت خرما به ‌گونه‌ای است که بهای تمام شده این محصول با توجه به افزایش هزینه‌ها، موجب ضرر و زیان نخلداران شده و از این رو انتظار داریم دولت با خرید تضمینی یا توافقی خرما از بهره برداران، از  این خسارت جلوگیری کند.به گفته این نخلداران، کمبود کارتن و وسایل حمل و نقل برای انتقال این محصول به بازارهای هدف از دیگر مشکلات موجود به شمار می آید.شهرستان خنج در فاصله 265 کیلومتری جنوب شیراز قرار دارد.7367 /6118            "}