{"onTitr":"","titr":" چهار تیم راه یافته به نیمه نهایی لیگ برتر کشتی مشخص شدند","describe":" تهران - ایرنا - چهار تیم راه یافته به مرحله نیمه نهایی لیگ برتر کشتی آزاد و فرنگی باشگاههای کشور مشخص شدند.", "text":"به گزارش ایرنا، در لیگ کشتی آزاد در گروه یک تیم های بیمه رازی بابل و راه و شهرسازی گلستان و در گروه دوم تیم های آرش زین بابل و پاس ستارگان ساری با کسب مقام های اول و دوم به مرحله نیمه نهایی راه یافتند.در کشتی فرنگی نیز در گروه یک تیم های بیمه رازی اردبیل و شهدای مدافع حرم قم و در گروه دو تیم های سینا صنعت ایذه و شهر ما شهرداری مشهد با کسب رتبه های اول و دوم در مرحله نیمه نهایی حضور دارند.در مرحله نیمه نهایی این رقابت ها که اواسط آبان ماه برگزار می شود، تیم  اول گروه یک با تیم دوم گروه دو، و تیم دوم گروه یک با تیم اول گروه دو به مصاف هم می روند. تیم های برنده دیدارهای فینال و تیم های بازنده مسابقات رده بندی را برگزار می کنند.نتایج هفته پایانی از دور برگشت این مسابقات به شرح زیر است:کشتی آزاد:گروه یک: دیدار تیم های رعد پدافند کرمانشاه و راه و شهرسازی گلستانبه علت به سر وزن نرسیدن سه کشتی گیر تیم پدافند مسابقه به نفع تیم گلستان به پایان رسید.گروه دو: دیدار تیم های آرش زین بابل- پتروشیمی بهشهر به علت پرداخت نشدن مطالبات کشتی گیر روس تیم بهشهر این تیم وزن کشی نشد و تیم آرش زین بابل برنده اعلام شد.کشتی فرنگی: تیم  رعد پدافند البرز  4  -  شهرما شهرداری مشهد 6ورزشی**1067**1584            "}