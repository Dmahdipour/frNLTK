{"onTitr":" معاون استاندار فارس:    ","titr":" برای پُر کردن چاه های غیرمجاز، سراغ دانه درشت ها بروید","describe":" شیراز- ایرنا-معاون استاندار فارس و فرماندار ویژه شهرستان جهرم بر لزوم حفاظت و حراست از منابع آب در این شهرستان تاکید کرد و گفت: مسئولان ذی ربط برای پُر کردن چاه های غیر مجاز در این منطقه باید به سراغ دانه درشت ها و افراد صاحب نفوذ بروند.", "text":"به گزارش ایرنا علیرضا صحراییان، عصر یکشنبه در نشست شورای حفاظت از منابع آب شهرستان جهرم، با انتقاد از موضوع تخلیه برخی از چاه های غیرمجاز در این شهرستان که پیشتر پُر شده بود، بیان داشت: آب فروشی و انتقال آب از یک پلاک کشاورزی به پلاک دیگر از آفت ها و مشکلاتی است که موجب کاهش ذخایر آب جهرم می شود. وی افزود: با استناد به مطالبی که در این زمینه از آن مطلع هستیم، گاهی خرید و فروش در این حوزه با مبالغی حدود 20 میلیارد ریال صورت می گیرد.    صحراییان، از رسانه‌ها خواست در باره حفاظت از منابع آب در این شهرستان، تلاش و فرهنگ‌ سازی بیشتری داشته باشند.فرماندار ویژه شهرستان جهرم در بخش دیگری از سخنان خود، ساماندهی روان آب ها و بهره گیری درست از آنها را ضروری دانست و گفت: باید شهرداری ‌ها برای مهار و هدایت روان‌آب‌ها، طرح های نیمه ‌تمام کانال‌های هدایت آب به سمت رودخانه و سدها، تدابیر موثری بیندیشند تا در هنگام بارندگی با بحران مواجه نشویم.صحراییان ادامه داد: بیشترین آسیب‌های سیل 95 در شهرستان جهرم به دلیل سوء مدیریت در مهار روان‌ آب‌های شهر جهرم بود.وی، با بیان اینکه جهرم جزو معدود شهرهایی است که جنوب آن از شمالش مرتفع‌تر است اظهار داشت: همین امر باعث تجمع روان‌ آب‌ها در نواحی شمال شهر می‌شود و شهرداری برای مناطق آسیب‌ پذیر این شهر مانند فرهنگ شهر، بهاران، شهرک فاطمیه و زیباشهر نباید مجوز زیر زمین صادر کند.به گفته صحراییان، بیشترین تخریب در سیل 95 جهرم در واحدهای مسکونی رخ داد که زیر زمین داشتند.معاون استاندار فارس ادامه داد: همچنین گذر آب‌های سطحی، مسیل‌ها و آبراهه ‌ها باید بررسی شود و شهرداری مکلف است، اولویت اول امور عمرانی را به لایروبی، جمع‌آوری نخاله‌های ساختمانی، کشاورزی و به ‌ویژه تنه‌های نخل از کانال ‌ها و جوی‌های آب اختصاص دهد.**500 چاه غیر مجاز جهرم پُر می شودرئیس اداره امور منابع آب شهرستان جهرم هم در این نشست گفت: برای حفاظت از منابع آب این شهرستان، 500 حلقه چاه غیرمجاز تا پایان سال 97 در این منطقه پُر خواهد شد.حبیب‌الله منتظری، افزود: از این تعداد، 171حلقه چاه در بخش مرکزی، 168حلقه در بخش خفر، 128حلقه در بخش سیمکان و 33 حلقه در بخش کردیان جهرم، پُر و بدون استفاده می شود.وی بیان کرد: این تعداد چاه‌، در اولویت پُرکردن هستند، و انجام این کار از بخش مرکزی شهرستان جهرم آغاز می شود.منتظری ادامه داد: این چاه ها، بتازگی حفر شده‌ و سوابقی از مجاز بودن آنها موجود نیست بنابراین برای آمادگی بهره‌برداران، اخطاریه‌های لازم برای آنان صادر شده است و ممکن است برخی از متولیان این چاه‌ها مدارکی در دفاع از خود داشته باشند.او اضافه کرد: با استقرار دستگاه‌های مورد نیاز، از 2 هفته دیگر پُر کردن چاه‌های غیرمجاز در این شهرستان آغاز می‌شود.رئیس اداره امور منابع آب جهرم شهرستان جهرم، اظهار داشت: از ابتدای سال جاری، 32 حلقه چاه غیر مجاز در این شهرستان پُر، 19دستگاه حفاری غیر مجاز و 19دستگاه خودروی حمل بار و ماشین‌آلات خاکبرداری در این زمینه توقیف شده است.منتظری، شرایط سفره‌های آب زیرزمینی در شهرستان جهرم را بحرانی توصیف کرد و گفت: در 20سال اخیر، تراز سطح آب در دشت جهرم 14متر افت داشته است.او گفت: برای حفاظت از منابع آب شهرستان جهرم لازم است، تدابیری جدی و بازدارنده با محدود کردن یا ممانعت از استفاده کشاورزان از پمپاژ آب از چاه به استخرهای کشاورزی بسیار بزرگ و مصنوعی، اندیشیده شود. منتظری بیان کرد: متاسفانه سیل سال 95 باعث شد برخی گمان کنند، مشکلات آب و چاه‌های شهرستان جهرم برای همیشه حل شده است و به همین سبب باغ‌های خود را توسعه دادند در صورتی که وضعیت منابع آب این شهرستان امسال وخیم‌تر از سال 96 است.در ادامه این نشست، نمایندگان شهرداری‌های شهرستان جهرم با بیان اقدامات خود برای کاهش مصرف از منابع آب به فعالیت هایی همچون، جدا سازی آب آشامیدنی از آب فضای سبز، سیستم آبیاری قطره‌ای، کاشت ارقام مقاوم به گرما و گیاهان و درختانی که نیازهای آبی کمتری دارند، کاهش چمن کاری و کاشت درختان نیازمند به آب فراوان اشاره کردند.افزون بر این در این جلسه مصوب شد، برای کنترل مصرف آب و حل مشکلات کشاورزی، ساعات قطع برق کشاورزی چهار ساعت باشد.همچنین شهرداری‌های پنج شهر شهرستان جهرم مکلف شدند، تدابیری برای مهار روان‌ آب‌ها، استفاده از پساب‌ تصفیه‌خانه‌های فاضلاب برای آبیاری پوشش گیاهی و کاهش مصرف آب فضای سبز شهرهای خود بیندیشند و در مناطق با تراز پایین و شیب‌دار، مجوز زیرزمین صادر نکنند. کاهش پمپاژ آب از چاه‌ها، ندادن مجوز ساخت به استخرهای بزرگ مصنوعی پلیمری و خاکی به کشاورزان و شناسایی استخرهای غیرمجاز کشاورزی از دیگر تصمیم هایی بود که در این نشست اتخاذ شد.شهرستان جهرم در فاصله 193 کیلومتری جنوب شرقی شیراز قرار دارد.9910 /6118            "}