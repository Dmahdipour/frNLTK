{"onTitr":" پاراآسیایی 2018؛    ","titr":" اسلامی طلای دو 1500 متر را گرفت","describe":" جاکارتا - ایرنا - «حمید اسلامی» در رقابت های دو 1500 متر مردان در بازی های پاراآسیایی 2018 جاکارتا، مدال طلا گرفت.", "text":"به گزارش خبرنگار اعزامی ایرنا، در ادامه رقابت های دوومیدانی بازی های پاراآسیایی 2018، اسلامی نماینده کشورمان امروز (پنجشنبه) در ماده دو 1500 متر مردان کلاس T11 به مصاف حریفانش رفت که موفق به کسب مدال طلای مسابقات شد.اسلامی با ثبت حد نصاب 4:18:18 موفق به کسب عنوان قهرمانی شد. نمایندگان ژاپن با 4:22:87 و ژاپن با 4:23:24 نقره و برنز این ماده گرفتند.*یک نقره و یک برنز دیگر برای پرتابگران بانوی ایران در ماده پرتاب نیزه کلاس F33/34 بانوان، فرشته مرادی مقدم، بتول جهانگیری و فائزه کرمانی سه ورزشکار کشورمان با حریفانی از عراق، قطر، کویت، امارات و چین رقابت کردند. در این دسته، کرمانی توانست با رکورد 17.22متر پس از پرتابگر چینی، صاحب گردن آویز نقره شود. جهانگیری نیز با رکورد 10.60 در رتبه سوم قرار گرفت تا برنز را به کاروان ایران هدیه بدهد. البته جهانگیری از کلاس پایین تر در این رقابت شرکت می کرد و به همین علت فاصله رکوردش با نفر دوم، زیاد بود. اما مرادی مقدم نیز با رکورد 13.64 متر در مکان ششم جدول رده بندی قرار گرفت تا با وجود رکورد خوبی که برجای گذاشته بود، دستش از کسب مدال، خالی بماند.*مربی تیم ملی والیبال نشسته بانوان: امیدوارم در آینده قهرمان آسیا شویم«مریم ایرانمنش» گفت: امیدوارم در آینده قهرمان آسیا شویم و مانند امروز یک رقیب سرسخت برای چین باشیم. او ادامه داد: قهرمانی بانوان والیبال نشسته ایران دور از دسترس نیست و با تمرینات منسجم و منظم می توانیم تیم اول آسیا باشیم.ایرانمنش افزود: از پارالمپیک ریو تاکنون ۳ بازیکن تیم ما تغییر کرد و ملی پوشان جوان توانستند عملکرد خوبی داشته باشند که این موضوع نوید بخش آینده روشن برای تیم بانوان است.مربی تیم ملی بیان کرد: چین تیم یک دستی دارد و در تمام حرکات سرعتی عمل می کند و اگر ما هم تمرینات زیادی داشته باشیم می توانیم برابر این تیم به پیروزی برسیم.تیم ملی والیبال نشسته بانوان ایران امروز (پنجشنبه) در فینال بازی های پاراآسیایی 2018 جاکارتا با قبول شکست سه بر صفر مقابل چین، در جایگاه نایب قهرمانی ایستاد.*نجیمی: مردم ایران در طلای من شریک هستند «وحید علی نجیمی» دونده نابینای ایران بعد از کسب دومین مدال طلای خود گفت: می توانستم در این دوره سه مدال بگیرم، اما متاسفانه خستگی مانع از این شد. خوشحالم که توانستم دومین طلای خود را در این دوره کسب کنم.وی اظهار داشت: رکوردی که امروز از خودم به جا گذاشتم خیلی خوب بود. اگر خسته نبودم حتما رکورد بهتری را از خودم به جا می گذاشتم. توانایی کسب سه طلا را داشتم و در واقع پیش بینی ام همین کسب سه مدال طلا بود.دارنده مدال طلای بازی های پاراآسیایی با انتقاد از برنامه ریزی برگزار کنندگان بازیها گفت: واقعا زمان برگزاری مسابقات بد بود. وقتی طلای 200 متر را گرفتم برای دریافت جایزه مدت زمان زیادی را معطل شدم و تا برسم دهکده یک بامداد بود. ساعت 5 صبح راهی ورزشگاه شدم که به همین دلیل در مرحله مقدماتی دچار مشکل شدم.نجیمی در دو ۴۰۰ متر مردان کلاس T۱۲ مدال طلا را بر گردن  آویخت. او پیشتر نشان طلای دو 200 متر را با ثبت رکورد 22 ثانیه و 58صدم ثانیه در کلاس b2 تصاحب کرده بود.  ژیلا یوسفی: مدال برنز به اندازه طلا برایم ارزش داردیوسفی پس از دریافت مدال برنز ماده پرتاب دیسک بانوان کلاس F40/41 گفت: مسابقات از سطح بالایی برخوردار بود و حریفان چینی من که اول و دوم شدند، بسیار قدر بودند و رکوردهای خوبی را ثبت کردند. وی یادآور شد: قبل از آغاز مسابقات استرس زیادی داشتم و فضای مسابقات و سنگینی مسابقات کمی برای مشکل‌ساز شده بود. خدا را شکر بر خودم مسلط شدم و دست خالی به ایران برنمی‌گردم. با وجود کمبود امکانات در شهر زنجان این مدال برنز به اندازه مدال طلا برایم ارزش دارد.یوسفی خاطر نشان کرد: مدالی که در بازی‌های پاراآسیایی گرفتم، انرژی‌ام را چند برابر کرد. امیدوارم جواز حضور در مسابقات جهانی آتی را کسب کنم و نتایج خوبی در آن رقابت‌ها به دست بیاورم.*مربی تیم ملی گلبال: از عنوان قهرمانی دفاع می کنیم«محمد ابراهیم زاده» مربی تیم ملی گلبال گفت: آمده ایم تا از عنوان قهرمانی ایران در این رشته دفاع کنیم. کره ای ها در رشته گلبال در جهان و آسیا جایگاه ویژه ای دارند، بچه های ما بازی سختی را پشت سر گذاشتند، اما برای بازی مقابل چین در شرایط خوبی هستند.او اضافه کرد: بی تردید تیم ملی ایران، بازی راحتی در برابر چین نخواهند داشت، اما واقعیت این است که گلبالیستهای ایران نیز بسیار قدرتمند هستند.مربی تیم ملی گلبال در خصوص نتیجه بازی ایران و چین و کسب عنوان قهرمانی دور قبل در این رقابت‌ها گفت: گلبال غیر قابل پیش بینی است هر لحظه امکان گل زدن وجود دارد، با این حال ما آمده ایم از مقام مان دفاع کنیم.تیم گلبال مردان ایران امروز پس از شکست کره جنوبی به فینال این رقابتها راه یافتند و فردا باید به مصاف تیم چین بروند. سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابت ها شرکت کرده است.ورزشی**2052**1584            "}