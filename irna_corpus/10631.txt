{"onTitr":" وزیر خارجه ترکیه:    ","titr":" زمان اخراج نیروهای ی.پ.گ از منبج سوریه فرا رسیده است","describe":" آنکاراـ ایرناـ مولود چاووش اوغلو وزیر خارجه ترکیه گفت: زمان بیرون کردن عناصر یگان های مدافع خلق(ی.پ.گ) از شهر منبج سوریه و واگذاری اداره این شهر به مردم بومی فرا رسیده است.", "text":"به گزارش سه شنبه ایرنا، چاووش اوغلو پس از نشست مذاکرات استراتژیک رهبران بالکان غربی طی مصاحبه با خبرنگاران اظهار داشت: عملیات پاکسازی منبج مطابق تقویم زمانی موردتوافق با آمریکایی ها با کمی تاخیر مواجه شد اما اقدامات جداگانه طرفین و ماموران موظف در آنجا مهم بوده است.وی تاکید کرد: تاخیر به وجود آمده در اجرای عملیات پاکسازی منبج ازسوی آمریکایی ها بود اما این امر به معنای این نیست که روند بسیار بد بوده و یا اصلا پیشرفت نداشته است.وی تصریح کرد: مهمترین بخش اجرای این پروسه آغاز شده است و اگر آمریکایی ها در راستای خروج ی.پ.گ از منبج گام های صادقانه بردارند، این روند را با همکاری یکدیگر به پایان می رسانیم.وی ابراز امیدواری کرد که آمریکا به همه مفاد توافق خود با ترکیه درباره منبج عمل کند.چاووش اوغلو و مایک پمپئو وزرای امور خارجه ترکیه و آمریکا در چهارم ژوئن(14 خرداد 1397) امسال در واشنگتن توافق نامه‌ای برای تهیه نقشه راه منبج امضا کردند که براساس آن بایستی همکاری آمریکا با یگان های مدافع خلق سوریه(ی.پ.گ) و پ.ک.ک محدود شده و نیروهای ی.پ.گ و پ.ک.ک از منبج خارج شوند.در مرحله سوم این توافق که هنوز اجرایی نشده، نیرویی متشکل از افراد بومی برای اداره منبج ایجاد و امنیت منطقه با نظارت ترکیه و آمریکا در منبج تامین خواهد شد.براساس توافق انجام شده، تاکنون چندین دوره گشت مشترک بین نیروهای ترکیه و آمریکا در منبج انجام شده ولی اقدام جدی ازسوی آمریکا برای اخراج نیروهای پ.ک.ک و ی.پ.گ انجام نشده است.تعلل آمریکا در این زمینه که مغایر توافق انجام شده با ترکیه محسوب می شود، در ماه های اخیر موج خشم مقامات آنکارا واقع شده به طوری که رجب طیب اردوغان رییس جمهوری ترکیه چند روز پیش طی یک سخنرانی، خواستار عمل آمریکا به توافق خود در این زمینه شده و حتی تهدید کرد که ترکیه در منبج و شرق فرات دوباره عملیات نظامی انجام خواهد داد.شبک**خاورم/1905**1392            "}