{"onTitr":"","titr":" هند و روسیه قرارداد سامانه موشکی اس-400 امضا کردند","describe":" دهلی نو-ایرنا- هند و روسیه روز جمعه در حضور نارندرا مودی نخست وزیر هند و ولادیمیر پوتین رییس جمهوری روسیه قراداد خرید پنج سامانه موشکی اس-400 به ارزش 5.43 میلیارد دلار را امضا کردند.", "text":"به گزارش ایرنا، این قرارداد با وجود تهدید های آمریکا برای تحریم کشورهایی که به انجام قراردادهای بزرگ و مهم تجاری با روسیه ادامه دهند، امروز میان دهلی نو و مسکو به امضا رسید.هند و روسیه همچنین قراردادی برای همکاری فضایی با یکدیگر امضا کردند. به گفته مقامات هندی، بر اساس این قرارداد یک ایستگاه نظارت فضایی در نزدیکی شهر نوو سیبریک در روسیه برای هند احداث خواهد شد.انتظار می رود هند و روسیه در ادامه دیدار های خود حدود 20 قرارداد با یکدیگر امضا کنند.این سومین دیدار مودی و پوتین در سال جاری پس از یک دیدار غیر رسمی در شهر سوچی در ماه مه (اردیبهشت) و همچنین یک دیدار دوجانبه در حاشیه نشست کشور های بریکس در آفریقای جنوبی در ماه جولای (تیر) است.پوتین ریئس جمهوری روسیه عصر روز گذشته وارد دهلی نو شد و از فرودگاه مستقیما برای شرکت در ضیافت شام به محل سکونت مودی نخست وزیر هند رفت.دو کشور قرار است در طول نشست سالانه خود قرارداد های دفاعی به ارزش بیش از 8 میلیارد دلار امضا کنند. این قرارداد ها علاوه بر سامانه موشکی اس 400 به ارزش 5.2 میلیارد دلار، شامل  خرید چهار کشتی جنگی جدید به ارزش 2.2 میلیارد دلار و همچنین قرارداد خرید بالگرد های متوسط به ارزش 1.1 میلیارد دلار می باشد.سامانه اس - 400 موشک های رهگیری متفاوتی می تواند شلیک کند. این سیستم چهار نوع مختلف موشک را پشتیبانی می کند:  موشک های با برد بسیار بلند که می توانند  تا فاصله  400 کیلومتری را پوشش دهند، موشک هایی  که تا 250 کیلومتر را پوشش می دهند، موشک های برد متوسط با برد 120 کیلومتر و در نهایت موشک های برد کوتاه که می توانند موشکها و هواپیما های دشمن را از فاصله  40 کیلومتری هدف قرار دهند.سامانه اس - 400 که هند سرسختانه به دنبال خرید آن از روسیه بود، به یک چالش جدی در روابط دهلی نو با واشنگتن تبدیل شده است.سال گذشته ترامپ رئیس جمهوری آمریکا قانونی به نام &#39;مبارزه با مخالفان آمریکا از طریق تحریم&#39; یا &#39;کاتسا&#39; امضا کرد که بر اساس آن روسیه، ایران و کره شمالی شامل تحریم های واشنگتن شدند. بند 231 قانون کاتسا، کشورهایی که دارای قرادادهای مهم با بخش های دفاعی و امنیت روسی هستند، واجد شرایط تحریم از سوی آمریکا خواهند بود.هند که دارای روابط گسترده نظامی با روسیه است و اکثر تجهیزات نظامی خود را از این کشور خریداری می کند تحت تاثیر این قانون قرار گرفته است. آمریکا چندین بار اعلام کرده است که کشورهایی که به انجام این قراردادهای مهم با روسیه بپردازند، شامل تحریم های آمریکا خواهند شد و هند نیز از این امر مستثنی نخواهد بود.اما هند امیدوار است که بتواند از این تحریم ها از آمریکا تخفیف دریافت کند. هند نمی تواند به راحتی رابطه نظامی خود را با روسیه نادیده بگیرد. اکثر تجهیزات نظامی هند ساخت روسیه هستند و مسکو در سال های گذشته یک همکار قابل اعتماد دهلی نو در زمینه تامین تجهیزات نظامی مورد نیاز و همچنین انتقال تکنولوژی به هند بوده است.شبد**267**1424*9122            "}