{"onTitr":"","titr":" بیش از 3000 واحد صنفی جنوب کرمان بازرسی شد","describe":" جیرفت - ایرنا - رئیس سازمان صنعت، معدن و تجارت جنوب استان کرمان گفت: سه هزار و 28 واحد صنفی در هفت شهرستان جنوبی این استان توسط بازرسان این اداره کل بازرسی شد.", "text":"مسلم مروجی فرد روز چهارشنبه در گفت و گو با خبرنگار ایرنا افزود: واحدهای صنفی پوشاک، نوشت افزار و کیف و کفش جنوب کرمان در طرح نظارتی ویژه بازگشایی مدارس مورد بازرسی قرار گرفتند.وی تصریح کرد: با توجه به آغاز فصل تحصیلی و افزایش تقاضا برای برخی از کالاها و خدمات، این سازمان در زمینه جلوگیری از افزایش غیر منطقی قیمت ها، طرح تشدید بازرسی و نظارت ویژه بازگشایی مدارس در شهرستان های جنوب کرمان از دهم تیرماه آغاز و امروز به پایان رسید.رئیس سازمان صنعت، معدن و تجارت جنوب استان کرمان افزود: در این مدت 33 گشت مشترک توسط بازرسان این سازمان به همراهی بازرسان اتاق اصناف، تعزیرات حکومتی و دانشگاه علوم پزشکی از واحدهای صنفی بازدید کردند.مروجی با بیان اینکه بازرسان این سازمان در 2 نوبت صبح و عصر از واحدهای صنفی بازرسی کردند، اظهار داشت: از آغاز این طرح تا کنون 165 مورد شکایت مردمی اعلام و رسیدگی شد.وی تصریح کرد: در مجموع بازرسی های هفت شهرستان جنوب کرمان 210 فقره پرونده تخلف به ارزش 588 میلیون ریال تشکیل و برای رسیدگی به مراجع قضایی ارسال شد.مروجی با بیان اینکه مهمترین بازرس، خود مردم هستند، گفت: مشارکت مردم برای کنترل و سامان بخشیدن به اوضاع بازار در هر زمانی نیاز است لذا می طلبد مردم در صورت مشاهده هر گونه تخلف با شماره 124 تماس برقرار کنند تا در اسرع وقت رسیدگی شود.3029/7450/7429            "}