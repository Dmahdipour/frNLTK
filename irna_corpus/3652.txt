{"onTitr":"","titr":" مرکز ارتقاء شایستگی‌های حرفه‌ای در دانشگاه رازی افتتاح شد","describe":" کرمانشاه - ایرنا - مرکز ارتقاء شایستگی‌های حرفه‌ای دانشجویان (SCD) دوشنبه شب در دانشکده برق و کامپیوتر دانشگاه رازی کرمانشاه افتتاح شد.", "text":"به گزارش ایرنا، مدیرکل فنی و حرفه‌ای استان کرمانشاه در این آئین با ابراز خرسندی برای گسترش همکاری‌ ها با دانشگاه رازی، گفت: برنامه ما حرکت در جهت آموزش‌های هدفمند است و این مهم منجر به صرفه جویی در هزینه‌ها و ایجاد بستر مهارت آموزی خواهد شد.یاور محمدی افزود: با توجه به اینکه دانشگاه حجم زیادی از نیروهای تحصیل کرده را در اختیار دارد، رغبت و تمایل بیشتری برای همکاری با دانشگاه داریم.وی گفت: در راستای اجرای طرح توانمندسازی مهارتی دانشجویان و دانش آموختگان دانشگاهی با رویکرد اشتغال و به استناد برنامه ششم توسعه و دستورالعمل ایجاد مراکز ارتقاء شایستگی‌های حرفه‌ای دانشجویان در دانشگاه‌ها، پژوهشگاه ها و موسسات آموزش عالی با تأسیس مرکز SCD براساس دستورالعمل مربوطه و رعایت سایر ضوابط و مقررات اجرایی برای سه سال موافقت شده است.رئیس دانشگاه رازی کرمانشاه نیز در این آئین گفت: دانشجویان نسبت به کسب توانمندی‌های مهارتی تمایل و رغبت دارند و این مهم سبب تقویت اعتماد به نفس و خوداتکایی آنها می شود.محمدابراهیم اعلمی آل آقا ، بر هم افزایی هرچه بیشتر 2 مجموعه دانشگاه رازی و اداره کل فنی و حرفه‌ای استان کرمانشاه در راستای ارتقاء توانمندی‌های مهارتی دانشجویان تأکید کرد.اداره کل آموزش فنی و حرفه ای استان کرمانشاه با 20 مرکز آموزش دولتی، 33 کارگاه ثابت شهری، 17 کارگاه سیار شهری، 18 کارگاه روستایی ، یک کارگاه جوار صنعت ، چهار کارگاه صنایع ضمن کار و صنوف، سه کارگاه جوار دانشگاه ، 15 کارگاه جوار پادگان و 14 کارگاه زندان، آموزش های فنی و حرفه ای را در حوزه های خدمات، صنعت، فرهنگ، هنر و کشاورزی ارائه می دهد.استان کرمانشاه با 2 میلیون نفر جمعیت دارای 32 شهر و 2 هزار و 622 روستا است.در استان کرمانشاه بیش از 100 هزار دانشجو در دانشگاه ها و موسسات آموزش عالی مشغول به تحصیل هستند.دانشگاه رازی کرمانشاه اکنون دارای 9 دانشکده و پردیس کشاورزی و منابع طبیعی است و با بهره گیری از دانش و تخصص 10 استاد، 49 دانشیار، 250 استادیار، 46 مربی و در مجموع 355 عضو هیات علمی در 39 گروه آموزشی و حدود 12 هزار دانشجو در چهار مقطع کاردانی، کارشناسی، کارشناسی ارشد و دکتری به فعالیت خود ادامه می دهد.3033/8066            "}