{"onTitr":"","titr":" بخش عربخانه نهبندان به خط اصلی گاز متصل شود","describe":" ایرنا - بیرجند- فرماندار نهبندان گفت: بخش عربخانه این شهرستان جمعیت زیادی دارد که اتصال آن به خط انتقال سربیشه - نهبندان لازم است و این امر باید تسریع شود.", "text":"به گزارش ایرنا ماشاءالله کریمان خراسانی روز شنبه در آیین افتتاح پروژه های گازرسانی به شهرستان نهبندان اظهار داشت: قرار بود پروژه گاز رسانی به شهر نهبندان در مدت 18ماه به بهره برداری برسد اما با تلاش های صورت گرفته در یک سال به اتمام رسید. وی با بیان اینکه نهبندان آخرین شهرستان استان است از نعمت گاز بهره مند شد اظهار امیدواری کرد؛ با این نعمت شاهد توسعه اجتماعی اقتصادی و معدنی در شهرستان باشیم. فرماندار نهبندان با درخواستی از معاون وزیر نفت عنوان کرد؛ با توجه به اینکه نهبندان فاصله زیادی تا مرکز استان دارد لازم است که استقرار واحد اداری با پست سازمانی در دستور کار قرار گیرد زیرا شهرستان با حضور نیروهای اعزامی دچار مشکل می شود. وی با بیان اینکه گاز زیر بنای توسعه و تثبیت کننده جمعیت است افزود: بخش عربخانه نیز جمعیت زیادی دارد که باید این بخش هم به خط اصلی نهبندان - سربیشه متصل شود که انتظار می رود تسریع یابد. کریمان خراسانی گفت: بهتر است برای قطعی احتمالی گاز در زمستان، گاز نهبندان به شبکه سیستان و ‌بلوچستان وصل شود. وی ادامه داد: از آنجایی که هر تکنولوژی مخاطراتی هم به همراه دارد درخواست می شود خودروی آتش نشانی برای شهرهای شوسف و نهبندان تامین شود.امام جمعه نهبندان هم گفت: گاز زیرساخت مهم برای شهرستان نهبندان است و این خدمات امید به زندگی به خصوص در روستاها را افزایش می دهد.حجت الاسلام عباسعلی خزاعی ضمن تقدیر از تلاش های انجام شده برای این پروژه ها افزود: افتتاح پروژه های گازرسانی موجب خوشحالی مردم شده و باید برای این نعمت شکرگزار خداوند باشیم.  وی گفت: اگر سایر نقاط کشور نیز از این خدمات بهره مند می شوند باید گفت معجزه بزرگی در راستای چهلمین سالگرد انقلاب اسلامی در حال وقوع است از این رو خدمات نظام نیز کاملا برای مردم مشهود خواهد بود. امام جمعه نهبندان با این امید که واگذاری انشعاب های خانگی نیز به سرعت انجام گیرد گفت: انتظار می رود تسهیلاتی با سود پایین برای گازرسانی منازل در اختیار مردم قرار گیرد تا قبل از زمستان بتوانند از این نعمت بهره مند شوند و شهد شیرین گازرسانی در کام آنها تلخ نشود. گازرسانی به مصلای شهر نهبندان دیگر درخواست امام جمعه این شهر از معاون وزیر نفت و مدیرعامل شرکت ملی گاز ایران بود.9893 * 6054            "}