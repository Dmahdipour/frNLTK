{"onTitr":"","titr":" صادرات کالا از خراسان رضوی 32 درصد افزایش یافت","describe":" سبزوار- ایرنا- استاندار خراسان رضوی گفت: در نیمه نخست امسال یک میلیارد و 150 میلیون دلار کالا از این استان صادر شد که نسبت به مدت مشابه سال گذشته 32 درصد افزایش داشته است.", "text":"علیرضا رشیدیان روز دوشنبه در شورای اداری شهرستان جوین افزود: این میزان صادرات که با حمایت از بخش خصوصی محقق شد چهار و هشت دهم درصد صادرات کل کشور را تشکیل می دهد.وی اظهار داشت: افزایش صادرات کالا در شرایط کاهش مقطعی ارزش پول ملی و حفظ کالاهای اساسی استان حاصل شده است که بیانگر دستاورد بزرگ در این بخش است.وی با بیان اینکه توطئه دشمن، ناامید کردن مردم و اختلاف بین مسئولان است گفت: بصیرت مردم و هدایت رهبر معظم انقلاب موجب خنثی شدن و بی نتیجه ماندن این دسیسه ها شده که نشان آن متوقف نشدن طرحهای توسعه ای کشور است.رشیدیان افزود: امسال افزایش بهره وری، کاهش هزینه ها، توجه به نیاز بازار و همچنین پاسخگویی مناسب به ارباب رجوع مورد توجه قرار داشت. وی اظهار داشت: حمایت از کالای ایرانی تنها مختص کالا نیست بلکه کارگزاران نظام نیز باید کیفیت خدمات را ارتقا دهند.وی با تاکید بر اینکه در اقتصاد باید به شرایط و تعادلی دست یابیم که با یک عامل بیرونی مشکلی برای ما ایجاد نشود گفت: توجه به ظرفیت های داخلی و اتکا به نیروی انسانی یکی از مهمترین شاخصه هایی است که می تواند در این مسیر کارگشا باشد.استاندار خراسان رضوی یکی از مشکلات اقتصادی استان را نبود طرح های دارای توجیه دانست و افزود: در یک سال اخیر بیش از نیمی از 33 هزار طرح اشتغال روستایی و مناطق محروم استان رد شده است زیرا مبانی یک طرح اقتصادی را نداشته و با توجه به ظرفیت های منطقه طراحی نشده بودند.  وی با بیان اینکه در 6 ماه نخست امسال 65 هزار فرصت شغلی در استان ایجاد شده و 22 هزار و 704 نفر در طرح های عمرانی استان مشغول  کار شده اند.استاندار خراسان رضوی در سفر یک روزه به شهرستان جوین علاوه بر حضور در شورای اداری این شهرستان، چهار طرح عمرانی را نیز افتتاح کرد.شهرستان جوین در 310 کیلومتری غرب مشهد قرار دارد.7495/8145 / 6053            "}