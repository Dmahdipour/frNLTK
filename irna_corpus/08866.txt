{"onTitr":" پاراآسیایی 2018؛    ","titr":" عضو تیم ملی: کسب مدال در بوچیا به حمایت بیشتر نیاز دارد","describe":" جاکارتا- ایرنا-  بازیکن تیم ملی بوچیای ایران گفت: بوچیا برای رسیدن به مدال در رده سنی بزرگسالان نیازمند حمایت بیشتر از سوی مسوولان ذیربط است.", "text":"به گزارش خبرنگار اعزامی ایرنا به اندونزی، «مریم ملک فلاح» روز پنجشنبه در سخنانی به توسعه این رشته در ایران اشاره کرد و افزود: در مدت راه اندازی این رشته ورزشکاران کشورمان تجارب جهانی و آسیایی زیادی کسب کرده اند و حتی در رده های سنی جوانان و نوجوانان مدال آور شدند.بانوی بوچیای ایران که سومین حضور خود را در بازی های پاراآسیایی تجربه می کند، گفت: بوچیا سه دوره متوالی در پاراآسیایی حضور یافته اما مدالی کسب نکرده است و امیدوارم در این دوره بتوانیم نخستین نشان را تصاحب کنیم.ملکی فلاح که 11 سال در این رشته فعالیت دارید اضافه کرد که بوچیا در شرق آسیا شناخته شده تر است و کشورهایی مانند چین، هنگ کنگ و تایلند در این زمینه سرآمد هستند و ما نیاز به برگزاری اردوهای داخلی و خارجی داریم تا بتوانیم با برپایی دیدارهای دوستانه حریفان را بهتر بشناسیم. وی در کلاس BC4 در زمره معلولانی قرار دارد که از ناحیه پا دچار مشکل هستند اما از دست های قوی برخوردارند و می توانند ویلچر خود را به سمت جایگاه هدایت کنند.بوچیا ورزش مخصوص بیماران فلج مغزی شدید، از یونان باستان سرچشمه گرفته و سال 1980 وارد کشور انگلستان شد. امروزه این بازی که به یک رشته ورزشی تبدیل شده، جای خود را در آوردگاه های پاراآسیایی و پارالمپیک باز کرده است.داشتن کنترل، دقت و تمرکز فراوان روی عضلات لازمه اصلی فعالیت در این بازی است. بوچیا در بیش از 50 کشور جهان رواج دارد و فعالیت این رشته در ایران به همت فدراسیون ورزش های جانبازان و معلولان از سال 1384 آغاز شده است.تیم ملی بوچیا ایران با ترکیب 6 نفر شامل فهیمه عباسی، راضیه کاظم پور، مریم ملکی فلاح پیربازاری،بهروز بربرمقدم، علی اصانلو و فرشید استجلو برای سومین دوره متوالی در بازی های پاراآسیایی شرکت می کند.سومین دوره این بازی ها در روزهای 14 تا 21 مهر ماه جاری با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1597            "}