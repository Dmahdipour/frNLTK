{"onTitr":"","titr":" پلیس فتای خراسان شمالی به 340 پرونده رسیدگی کرد","describe":" بجنورد- ایرنا- فرمانده انتظامی خراسان شمالی گفت: در نیمه نخست امسال، پلیس فتای این استان به 340 فقره پرونده تخلف رسیدگی کرده است.", "text":"سردار علیرضا مظاهری روز دوشنبه به خبرنگار ایرنا اظهار داشت: امسال 87 درصد از پرونده های ارجاعی به پلیس فتای استان، معادل 296 فقره آن، منجر به کشف شده است.وی افزود: در این زمینه 140 متخلف دستگیر شدند که 107 نفر آنان مرد بوده اند.وی اظهار داشت: برداشت غیرمجاز اینترنتی با 111 فقره، 37 درصد از پرونده های پلیس فتای استان در نیمه نخست امسال را به خود اختصاص داده است. سردار مظاهری افزود: کلاهبرداری با 83 فقره، 28 درصد از پرونده ها و جرائم ضداخلاقی و هتک حیثیت با 58 فقره پرونده، 20 درصد از پرونده های پلیس فتای استان را به خود اختصاص داده است.فرمانده انتظامی خراسان شمالی گفت: 44 فقره پرونده معادل 15درصد از پرونده های تخلف سایبری، مربوط به سایر تخلفات بود.استان 863 هزار نفری خراسان شمالی در شمال شرق کشور از مناطق کم جرم خیز محسوب می شود.7185/5132            "}