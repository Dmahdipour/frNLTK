{"onTitr":" مدیرکل ارشاد یزد:    ","titr":" نگاه علمی به حوزه مد و لباس، ضروری است","describe":" یزد  ایرنا - مدیرکل فرهنگ و ارشاد اسلامی یزد با بیان اینکه برداشت سطحی از حوزه مد و لباس صحیح نیست و باید حرکت قابل قبولی در این حوزه انجام شود گفت: ورود به این حوزه باید با نگاه علمی باشد.", "text":"به گزارش روز چهارشنبه روابط عمومی اداره کل فرهنگ و ارشاد اسلامی یزد، مجید جوادیان زاده در دومین نشست کارگروه مد و لباس استان یزد با بیان اینکه فرهنگ سازی و گفتمان مد و لباس، مهم و با اهمیت است، تصریح کرد: باید فرصت خوبی برای ذائقه ‌سازی و توسعه پوششی ایرانی و اسلامی فراهم شود و اکنون زمان مناسبی در این راستا است.جوادیان زاده با تاکید بر وجود توانمندی مطلوب ایران به خصوص استان یزد در حوزه مد و لباس اظهار داشت: صنعت شعربافی و انواع پارچه های یزدی از گذشته در استان یزد رواج داشته که با توجه به سنت های قدیم می توان در راستای مد و لباس، قدم های رو به جلویی برداشت.وی افزود: در یزد الگوهای متنوعی از پارچه و لباس از گذشتگان برای ما به یادگار مانده که تنها نیازمند حفظ و گسترش آن هستیم و باید اعضای کارگروه مد و لباس با همکاری طراحان، از فرهنگ غنی یزدی در این حوزه استفاده کنند.7532/ 6197            "}