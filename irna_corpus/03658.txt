{"onTitr":"","titr":" اجرای طرح &#39;تهک&#39; خسارات کشاورزی را کاهش می دهد","describe":" زاهدان – ایرنا- رئیس شبکه پایش هواشناسی سیستان و بلوچستان گفت: اجرای طرح توسعه هواشناسی کاربردی با رویکرد مدیریت در تولید محصولات کشاورزی (تهک) خطر خسارات را کاهش و بهره وری در این بخش را افزایش می دهد.", "text":"به گزارش ایرنا محمود دیانتی روز سه شنبه در نشست هماهنگی اجرای طرح تهک کشاورزی مهرستان در جهاد کشاورزی این شهرستان اظهار داشت: امسال یکی از بدترین سال های زراعی از لحاظ میزان دریافت نزولات جوی است که سبب شده سیستان و بلوچستان کم بارش ترین استان کشور شود.وی افزود: علاوه بر کاهش بارش در سالجاری، دامنه و شدت فعالیت بادهای 120 روزه نیز گسترده تر و شدیدتر شده و تقریباً تمام نواحی استان را درگیر کرده است به طوری که هم میدان باد و هم گردوغبار حاصل از این بادها تا نواحی جنوبی استان کشیده شده است.رئیس شبکه پایش هواشناسی سیستان و بلوچستان ادامه داد: فعالیت سامانه های مختلف آب و هوایی و تنوع زیاد پدیده های مخرب جوی در سیستان و بلوچستان نیازمند تقویت سیستم پایش و پیش بینی وضع هوا است تا آثار و پیامدهای ناشی از آن ها به حداقل ممکن برسد.وی سامانه تهک کشاورزی را نمونه بارزی از طرح های کاهنده خسارت پدیده های جوی برشمرد و گفت: طرح توسعه هواشناسی کاربردی در همه استان های کشور به منظور مدیریت و کاهش ریسک و افزایش بهره وری در تولید محصولات کشاورزی در حال اجراست که از چهار لایه یا سطح تشکیل شده است.دیانتی افزود: لایه سوم طرح در سطح شهرستان ها و با مشارکت هواشناسی و جهاد کشاورزی هر شهرستان اجرا می شود که بر اساس آن با توجه به شرایط جوی و پدیده های مخرب پیش رو در منطقه، توصیه های کاربردی به کشاورزان ارائه می شود تا کشاورز طبق آن برنامه ریزی و فعالیت های آتی خود را تنظیم کند.**طرح تهک تضمینی برای افزایش بهره وری تولیدات کشاورزی استرئیس اداره جهاد کشاورزی شهرستان مهرستان نیز در این جلسه با اشاره به ضرورت اجرای طرح تهک کشاورزی در سیستان و بلوچستان، گفت: طرح تهک کشاورزی یک نیاز و ضرورت انکارناپذیر در بخش کشاورزی است چراکه تولید محصولات کشاورزی را به نوعی تضمین کرده و بهره وری تولید را با هشدارها و توصیه های به موقع افزایش می دهد.نعمت الله قنبرزهی ادامه داد: وقتی کشاورز پیش از شروع موج سرما آگاهی لازم را کسب کند بهترین راهکار برای جلوگیری از خسارت را پیش بینی و اجرا کرده یا در صورت اطلاع از وزش باد شدید، زمان مناسب برای گرده افشانی خرما انتخاب می کند. وی با بیان اینکه مناسب ترین زمان انجام گرده افشانی یا کشت برخی محصولات در طرح تهک به کشاورزان اعلام می شود، گفت: مجموعه جهاد کشاورزی مهرستان از اجرای این طرح استقبال کرده و تمام تلاش خود را برای تداوم فعالیت آن بکار می گیرد همچنین کارشناسان این اداره آماده اند تا در زمان لزوم همکاری لازم را با هواشناسی شهرستان داشته باشند.رئیس جهاد کشاورزی مهرستان با بیان اینکه غالب اراضی زراعی شهرستان خرده مالکی است، افزود: متأسفانه با کاهش بارندگی در چند سال اخیر بسیاری از قنوات شهرستان خشک شده یا به سمت خشکی رفته است.وی ادامه داد: مدیریت شرایط خشکسالی نیازمند همکاری همه جانبه دستگاه های دولتی و همه مردم است به نحوی که کشاورزان در مصرف منابع آب صرفه جویی کرده و محصولات با نیاز آبی کم کشت کنند.قنبرزهی اظهار داشت: از طرفی دولت نیز همانگونه که تا کنون پشتیبان طرح های آبیاری نوین و صرفه جویانه بوده، باید همچنان از اجرای این طرح ها حمایت کند.9908 **6081            "}