{"onTitr":"","titr":" بلوار شهرداری در منطقه 2 به قیصر امین‌پور تغییر نام یافت","describe":" تهران-ایرنا- با حضور شهردار تهران، بلوار شهرداری در منطقه 2 تهران به نام قیصر امین ‌پور تغییر نام داد و سردیس قیصر در این بلوار نصب شد.", "text":"به گزارش ایرنا، شهردار تهران روز جمعه در جریان برنامه تهران گردی که به همراه احمد مسجد جامعی و محمدجواد حق شناس از اعضای شورای شهر تهران انجام شد، اظهار داشت: قیصر هم شاعر ایران و هم شاعر انقلاب بود و دارای جایگاه رفیع در جامعه هنری و کشوراست.سید محمد علی افشانی افزود: همواره معتقد بودم که باید مجموعه ای در خور شان ایشان در تهران داشته باشیم و میدانی که در گذشته به نام وی نامگذاری شده بود در شان ایشان نبود.وی عنوان کرد: بنابراین تصمیم گرفته شد که بلوار شهرداری در منطقه 2 از بلوار دریا تا یادگار امام و چهار راه آن به نام قیصر نامگذاری شود.شهردار تهران یادآور شد: بلوار شهرداری با تصویب طرح دو فوریتی در شورای شهر تغییر نام یافت.چندی پیش میدان قیصر امین پور در منطقه 2 شهرداری تهران از سوی شهرداری تخریب شده بود که این موضوع موجب تذکر اعضای شورای شهر و در نتیجه تصویب لایحه دو فوریتی تغییر نام بلوار شهرداری به قیصر امین پور شد.تهران/7244/6003            "}