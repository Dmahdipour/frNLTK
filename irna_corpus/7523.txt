{"onTitr":"","titr":" تیم های داوری آسیایی و غیرآسیایی در جام ملت ها قضاوت می کنند","describe":" تهران - ایرنا -عضو کمیته داوران کنفدراسیون فوتبال آسیا اعلام کرد 9 تیم داوری از آسیا شامل ایران و پنج تیم داوری غیرآسیایی با توانایی استفاده از سامانه کمک داور ویدیویی(VAR )در جام ملت های 2019 امارات حضور خواهند داشت.", "text":"به گزارش روز شنبه ایرنا از کنفدراسیون فوتبال آسیا، «علی حمد» از اعضای کمیته برگزاری جام ملت های آسیا در این باره افزود: 9 تیم داوری از کشورهای امارات، عربستان، کره جنوبی، چین، استرالیا، ازبکستان، ایران، بحرین و ژاپن که سابقه و تجربه استفاده از سامانه    VAR را دارند، در انتظار تایید نهایی فدراسیون بین المللی فوتبال (FIFA) هستند.وی گفت: قرار است کمیته های مسابقات و داوران فیفا درخصوص استفاده از سیستم VAR در جام ملت های آسیا تصمیم گیری کنند و در صورتی که مجوزهای لازم صادر شود، این نهاد توان اجرای سامانه کمک داور ویدیویی را از نظر زیرساخت های فنی و تجربه داوران آسیایی دارد.عضو کمیته فنی داوران کنفدراسیون فوتبال آسیا افزود: علاوه بر 9 تیم داوری آسیایی، می توان با دعوت از 5 تیم داوری قاره های دیگر شرایط را برای برگزاری مسابقات جام ملت ها با استفاده از این سیستم فراهم کرد.حمد خاطرنشان کرد: جام ملت های آسیا برای نخستین بار با حضور 24 تیم برگزار می شود و در این دوره امر قضاوت سختی های خاص خودش را دارد. با این وجود کنفدراسیون آسیا به دنبال استفاده از بهترین و جدید ترین روش ها به ویژه در داوری است و اگر درصورتی که در این دوره از جام ملت ها از سیستم VAR استفاده نشود، به طور قطع در دوره های آینده و سایر مسابقات مانند لیگ قهرمانان آسیا به دنبال اجرای VAR خواهیم بود.هفدهمین دوره رقابتهای جام ملت های آسیا در سال 2019 از 15 دی ماه تا 11 بهمن ماه به میزبانی کشور امارات متحده عربی برگزار می شود که گروه بندی آن به این شرح است:گروه A: امارات، تایلند، هند، بحرینگروه B: استرالیا، سوریه، فلسطین، اردنگروه C: کره جنوبی، چین، قرقیزستان، فیلیپینگروه D: ایران، عراق، ویتنام، یمنگروه E: عربستان، قطر، لبنان، کره شمالیگروه F: ژاپن، ازبکستان، عمان، ترکمنستانورزشی**9029**1584            "}