{"onTitr":"","titr":" روسیه آماده میزبانی از رهبر کره شمالی است","describe":" مسکو - ایرنا - سخنگوی رئیس جمهوری روسیه از آمادگی این کشور برای میزبانی از رهبر کره شمالی خبر داد و گفت که این موضوع در حال بررسی است.", "text":"به گزارش ایرنا به نقل ازریانووستی، «دیمیتری پسکوف» روز دوشنبه به خبرنگاران گفت: رهبر کره شمالی دعوت نامه برای سفر به روسیه دارد و مسائل مربوط به زمان و مکان و قالب دیدار ولادیمیر پوتین و  کیم جونگ اون رهبر کره شمالی در دست بررسی است.   رئیس جمهوری روسیه به تازگی در همایش اقتصادی شرق در بندر ولادی واستوک خاطرنشان کرد: رهبر کره شمالی هر وقت بخواهد می تواند به روسیه سفر کند.   **فعلا سران روسیه و آمریکا برنامه ای برای دیدار ندارندسخنگوی رئیس جمهوری روسیه گفت: مقدمات دیدار سران روسیه و آمریکا در حاشیه اجلاس های بین المللی در زمان حاضر برنامه ریزی نمی شود.   پسکوف افزود: تا آنجا که اطلاع داریم در ماه های آینده، اجلاس های بین المللی برگزار می شود که در آن از نظر تئوری، پوتین و ترامپ می توانند با یکدیگر دیدار کنند.وی ادامه داد: اگر اطلاعات درست دریافت کرده باشیم رئیس جمهوری آمریکا برای شرکت در اجلاس آسیای شرقی در ماه نوامبر به سنگاپور نخواهد رفت.پسکوف با بیان اینکه اجلاس سران بیست کشور صنعتی (جی 20) در بوئنوس آیرس آرژانتین در پیش است، افزود: پیشنهادی در این مورد مطرح نشده است.اجلاس کشورهای شرق آسیا روزهای 11 تا 15 نوامبر (20 تا 24 آبان) در سنگاپور و اجلاس سران جی بیست روزهای 30 نوامبر و اول دسامبر (9 و 10 آذر ماه) در بوئنوس آیرس برگزار می شود.اروپام*391*1346*3404            "}