{"onTitr":"","titr":" شرکت متخلف ارزی به پرداخت ٣5 میلیارد ریال محکوم شد","describe":" تهران-ایرنا- سخنگوی سازمان تعزیرات حکومتی از محکومیت 35 میلیارد ریالی مدیرعامل یک شرکت خصوصی به دلیل ایفا نکردن تعهدات ارزی در استان اصفهان در حق بانک شاکی خبر داد.", "text":"به گزارش خبرنگار اجتماعی ایرنا، سیدیاسر رایگانی روز یکشنبه در جمع خبرنگاران افزود: پرونده دو فقره تخلف اعتبار ارزی مدیرعامل یک شرکت خصوصی با شکایت مدیریت شعب یکی از بانک های استان اصفهان در شعبه ششم بدوی تعزیرات حکومتی این استان مورد رسیدگی قرار گرفت.وی ادامه داد: این شعبه پس از احراز تخلف، متهم پرونده را به دلیل عدم ایفای تعهدات ارزی، علاوه بر محکومیت به استرداد عین ارز موضوع اعتبار به مبلغ 721 هزار و 541 یورو معادل بیش از 35 میلیارد ریال بر اساس نرخ روز ارز در حق بانک شاکی، حکم تعلیق کارت بازرگانی شرکت موصوف را به مدت یکسال  صادر کرد.شهروندان می توانند شکایات خود را از طریق سامانه پیامکی 300000135 سازمان تعزیرات حکومتی یا شماره تلفن 124 بازرسی سازمان صنعت، معدن و تجارت ثبت و پیگیری کنند.اجتمام * 3229 * 3063            "}