{"onTitr":" رئیس اتحادیه طلا و جواهر:    ","titr":" مالیات بر ارزش افزوده از واردات شمش طلا از برداشته شد","describe":" تهران-ایرناپلاس- به گفته رئیس اتحادیه طلا و جواهر تهران، بر اساس قانون، مالیات بر ارزش افزوده از واردات مواد اولیه تولید مصنوعات طلا که همان شمش طلاست برداشته شد که این امر می‌تواند به کاهش هزینه‌ها و بازگشت رونق به این بازار کمک کند.", "text":"در حالی که قیمت سکه طی روز‌های اخیر به زیر 4 میلیون تومان نیز رسیده بود، اما قیمت‌ها در این بازار دوباره رو به افزایش گذاشته و این در حالی است که قیمت دلار نوسان چندانی نداشته و حتی قیمت جهانی طلا کاهشی بوده است.با این وجود، قیمت سکه به 4 میلیون و 600 هزار تومان رسید. این قیمت در شرایطی بر روی تابلوی طلافروشان قرار گرفت که بر اساس اعلام اتحادیه طلا و جواهر ارزش ذاتی این کالا 4 میلیون و 150 هزار تومان بوده که حکایت از حبابی بزرگ‌تر از 200 هزار تومان در این بازار دارد.با وجود این حباب، اما مردم دوباره در نقش خریدار به بازار سکه سرازیر شده‌اند تا سرمایه‌های کوچک خودشان را از کاهش بیشتر ارزش، محافظت کنند.**بازگشت سکه به کانال 4.5 میلیونی با افزایش تقاضابه گفته رئیس اتحادیه طلا و جواهر مهم‌ترین عامل افزایش قیمت در بازار سکه جو روانی است که در این شرایط ایجاد شده و مردم به امید اینکه ارزش پول‌های کوچک خود را حفظ کنند و شاید سودی نیز از این مسیر عایدشان شود، وارد بازار می‌شوند.آیت محمدولی، رئیس اتحادیه طلا و جواهر تهران در گفت‌وگو با ایرناپلاس، ادامه داد: یعنی پول بیکار خود را در این مسیر قرار می‌دهند، زیرا بخش خصوصی و بخش‌های اقتصادی دولت نتوانسته شرایطی را فراهم کند که این جو روانی از بین برود تا به محض اینکه قیمت‌ها اندکی بالا رفت، مردم بلافاصله خواسته و ناخواسته برای خرید فلز طلا و یا سکه هجوم نیاورند.وی با اشاره به اینکه هر زمان تقاضا برای کالایی افزایش پیدا کند، رشد قیمت‌ها تسریع خواهد شد، افزود: افزایش مراجعه مردم برای خرید سکه و طلا، اثرات افزایش قیمتی روی این فلز می‌گذارد.**بدقولی بانک مرکزی در واگذاری سکه‌های پیش‌فروشمحمدولی تأکید کرد: بانک مرکزی در حال حاضر تعهد جدیدی برای عرضه طلا ندارد، اما در گذشته گاه به تعهداتی که داده می‌شد عمل نمی‌کردند و در زمان سررسید واگذاری سکه‌های پیش‌فروش شده، معمولاً سکه تحویل داده نمی‌شد و در جواب نیز واگذاری سکه‌ها را به چند روز دیگر حواله می‌دادند و یا از مردم می‌خواستند به جای دریافت سکه اوراق آن را بگیرند که این‌گونه اقدامات ذهنیت مثبتی برای مردم ایجاد نمی‌کرد. به همین دلیل، زمانی که قیمت‌ها صعودی می‌شود مردم ترجیح می‌دهند سکه را با قیمت بالاتر، اما از بازار آزاد بخرند تا در همان زمان سکه خریداری شده را دریافت کنند. وی با بیان اینکه در سال 97 نیز این اتفاق افتاد، گفت: این موارد بر بازار اثرگذار است و مردم را به دنبال هر اتفاقی برای خرید سکه و یا ارز به بازار می‌کشاند.رئیس اتحادیه طلا و جواهر تهران ادامه داد: امیدوارم قیمت‌ها به عقب بازگردد و تعادل و آرامش بر بازار حاکم شود.**کاهش حباب سکه در بازاروی با شاره به اینکه قیمت سکه 200 هزار تومان حباب دارد، افزود: البته این حباب نسبت به قبل کاهش زیادی داشته، اما به اعتقاد ما این رقم هم زیاد است. دولت یا همان بانک مرکزی برای ترکیدن حباب در بازار سکه و ارز باید بحث عرضه و تقاضا را در این بازار‌ها تراز کند، زیرا اگر برای عرضه و تقاضا این اتفاق بیفتد نشان‌دهنده این است که بانک مرکزی تعهدات خودش را عمل می‌کند و آرام آرام این موضوع در ذهن مردم جا می‌افتد که بعد از هر اتفاقی به‌دنبال خرید نباشند که درنتیجه، حباب آن‌چنانی پیدا نشده و تقاضا‌های معقول نیز پاسخ داده می‌شود.محمدولی با اشاره به اینکه تحریم‌های آمریکا بر قیمت‌ها در بازار بی‌تأثیر نیست، گفت: اما اگر از درون کشور با سیاست‌های درست، بازار و اقتصاد را مدیریت کنیم می‌توان اثر تحریم‌ها را کمرنگ کرد. البته در شرایط فعلی نگاهی که در کشور وجود دارد، نگاه مثبتی است که در صورت تداوم، تحریم‌های جدید آمریکا کم اثر خواهد شد.**فعلاً کمبود طلا نداریمبه گفته رئیس اتحادیه طلا و جواهر در شرایط فعلی، در تولید مصنوعات طلا، کمبودی نداریم، اما اگر رونق تولید مانند قبل بود این کمبود احساس می‌شد. وی دلیل کاهش تولید را کم شدن تقاضا از سمت جامعه برای خرید مصنوعات طلا دانست و افزود: اکنون بیشترین تقاضا برای طلا در حوزه طلای آب شده و سکه است و از سوی دیگر، به دلیل هزینه‌های بالا و مشکلاتی که تولیدکنندگان داشتند میزان تولید کاهش پیدا کرده بود که البته این مشکلات در حال برطرف‌ شدن است.محمدولی با شاره به اینکه مواد اولیه تولید طلا در کشور به میزان لازم موجود نیست، ادامه داد: اگر روند تولید به شرایط عادی بازگردد، طبیعتاً باید مواد اولیه را از خارج بیاوریم و خوشبختانه بر اساس قانون، مالیات بر‌ارزش‌افزوده از واردات شمش طلا برداشته شد و اکنون بازرگانان به‌تدریج در حال ورود به بحث واردات شمش طلا هستند.گفت‌وگو از حوری قاسمی**اداره کل اخبار چندرسانه‌ای**اایرناپلاس**            "}