{"onTitr":"","titr":" حوزه علمیه فاطمه الزهراء (س) کلاله افتتاح شد","describe":" گنبدکاووس – ایرنا –  حوزه علمیه خواهران فاطمه الزهرا (س) کلاله درشرق استان گلستان روز پنجشنبه افتتاح و فعالیت های آموزشی و پژوهشی خودر را با 19 طلبه آغاز کرد.", "text":"به گزارش خبرنگار خبرگزاری جمهوری اسلامی، امام جمعه کلاله در آیین افتتاح نخستین حوزه علمیه خواهران این شهرستان تصریح کرد: حوزه های علمیه کانون تربیت و مدافع ارزش های دینی و حریم ولایت هستند. حجت الاسلام والمسلمین رضا کشیری با بیان اینکه نیمی از جمعیت کشورمان را زنان تشکیل می دهند، اظهارداشت: با توجه به ضرورت پاسخگویی به مسائل مرتبط با این قشر و ایجاد فرصت برای دانشوری، تربیت فرهیختگان و فرزانگان، حوزه علیمه خواهران کلاله را با 19 طلبه در 'سطح دو' معادل کارشناسی دانشگاه ها راه اندازی شد.امام جمعه کلاله که پیگیر و متولی راه اندازی این حوزه است، ادامه داد : با اهدای دو قطعه زمین هریک به مساحت سه هزار متر مربع از سوی خیرین، عملیات اجرایی احداث ساختمان حوزه علمیه خواهران از سال آینده شروع می شود.حجت الاسلام کشیری همچنین گفت : 700 مترمربع زمین نیز برای احداث محل اسکان اساتید حوزه اهدا شده که انشاء الله با کمک خیرین کار اجرای آن نیز آغاز می شود.در ادامه این مراسم مدیر حوزه های علمیه خواهران استان گلستان نیز به نقش علم و دانش در زندگی مردم جامعه اشاره کرد و اظهار داشت: نبی مکرم اسلام حضرت محمد(ص) فراگیری علم و دانش دینی را نه فقط برای مردان بلکه برای زنان نیز مورد تاکید قرار داده اند.سیده نفیسه حسینی واعظ با بیان اینکه علما، فضلا، اساتید و دانشمندان شیعه و سنی برای کسب و توسعه علوم دینی زحمات زیادی را متحمل شده اند، افزود : توسعه حوزه های علمیه خواهران از دستاوردهای انقلاب اسلامی و خون شهیدانمان است.وی ادامه داد :در سراسر کشور 480 حوزه علمیه خواهران با 70هزار طلبه در حال فعالیت هستند و تاکنون 50هزارنفراز طلاب نیز فارغ التحصیل شده اند.حسینی واعظ اعلام کرد  دراستان گلستان 11حوزه علمیه ویژه خواهران فعالیت دارد که با افتتاح حوزه علمیه خواهران کلاله به 12 حوزه افزایش یافته است.مدیر حوزه های علمیه خواهران گلستان خاطرنشان کرد: تا کنون یک هزار و 400 نفر از خواهران از حوزه های علمیه خواهران استان فارغ التحصیل شده اند و بیش از 900 نفر از آنان درمراکز علمی، نهادها و ادارات مشغول به کار شده اند.در ادامه مراسم که با حضور ائمه جمعه و روحانیون شیعه و سنی، مسئولین ، خانواده شهدا و اقشار مختلف مردم درمصلی امیرالمومنین (ع) کلاله برگزار شده بود، از چند نفر از فعالان عرصه های فرهنگی و پشتیبانی راه اندازی حوزه علمیه خواهران این شهرستان با ارائه هدیه و لوح یادبود تقدیر شد.شهرستان کلاله با 130 هزار نفر جمعیت در شرق استان گلستان واقع است./1860/7478            "}