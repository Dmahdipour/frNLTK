{"onTitr":"","titr":" ژاپن: از بریتانیا در پروژه « ترنس پاسیفیک» استقبال می کنیم","describe":" تهران - ایرنا - نخست وزیر ژاپن در مصاحبه ای با فایننشال تایمز اعلام کرد که در پروژه شراکت « ترنس پاسیفیک» یا تجارت اقیانوس آرام از بریتانیا با آغوش باز استقبال خواهد کرد.", "text":"به گزارش ایرنا به نقل از ژاپن تایمز روز دوشنبه، 'شینزو آبه' نخست وزیر ژاپن، یکی از نزدیک ترین متحدان بین المللی 'ترزا می' نخست وزیر انگلیس، گفت که امیدوار است طرفین مذاکرات متوقف شده «برکسیت» یعنی بریتانیا و اتحادیه اروپا، برای جلوگیری از ایجاد اختلال در این مذاکره به مصالحه دست یابند.دولت 'ترزا می' معاملات تجاری خارج از اتحادیه اروپا را از مزایای اقتصادی قرارداد برکزیت می داند، اما هنوز هم توانایی انجام این کار به نتیجه مذاکرات بروکسل بستگی دارد.برکزیت به خروج آتی بریتانیا از اتحادیه اروپا اشاره دارد؛ در پی یک همه پرسی در سال 2016 برای خروج، حکومت بریتانیا اعلام کرد در 29 مارس 2017رویه رسمی برای خروج را آغاز خواهد کرد.'لیام فاکس' وزیر بازرگانی انگلیس در ماه جولای اعلام کرد که در مورد پیشنهاد احتمالی برای پیوستن به شراکت « ترنس پاسیفیک» که شامل کانادا، استرالیا و مکزیک است، با مردم مشورت خواهد کرد.به نوشته ژآپن تودی، هر دو طرف در مذاکره امیدوار هستند که تا ماه نوامبر به توافق دست یابند، اما توفق این مذاکرات، سرمایه گذاران را از این بابت که انگلیس بدون دستیابی به توافق از اتحادیه اروپا جدا شود نگران کرده است؛ نتیجه ای که باعث آسیب جدی به اقتصاد بریتانیا خواهد شد. 'آبه' به فایننشال تایمز گفت: 'امیدوارم که هر دو طرف مذاکره از تدابیر خود برای رسیدن به این توافق استفاده کرده و از اختلال احتمالی در این قرارداد پرهیز کنند.ژاپن تودی در ای باره نوشت، شرکت های ژاپنی پس از ترغیب پی در پی دولت 'مارگارت تاچر'  و وعده روابط تجاری دوستانه این کشور در دهه 1980 بیش از 40 میلیارد پوند (52.40 میلیارد دلار) در بریتانیا سرمایه گذاری کرده اند.**آساق**9470**1663**            "}