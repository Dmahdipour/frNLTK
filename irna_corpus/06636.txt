{"onTitr":"","titr":" CTF درجلسه غیرعلنی و علنی یکشنبه مجلس مطرح می شود","describe":" تهران- ایرنا- نماینده مردم تهران در مجلس شورای اسلامی گفت: لایحه پیوستن ایران به کنوانسیون مبارزه با تامین مالی تروریسم CTF فردا یکشنبه در جلسه غیرعلنی و علنی مجلس مطرح خواهد شد.", "text":"عبدالرضا هاشم زایی عصر شنبه در گفت وگو با ایرنا، افزود: در جلسه غیرعلنی فردا یکشنبه نمایندگانی از دولت، مجمع تشخیص مصلحت نظام و دیگر نهادها حضور خواهند داشت، پس از آن حدودا از ساعت 8 به بعد لایحه CFT به صحن علنی مجلس می آید و مورد بررسی قرار می گیرد. وی ادامه داد: لوایح 4گانه شفافیت مالی مدت ها است در دستور کار مجلس است و به نتیجه رسیدن آن برای ما بسیار مهم است.هاشم زایی در خصوص ارسال پیامک های تهدید آمیز به نمایندگان موافق، گفت: برای چندین نماینده پیامک تهدید آمیز ارسال شده است که مبدا ارسال پیامک ها ناشناخته است. هاشم زایی با تاکید بر اینکه برای خود بنده نیز چند پیام تهدید کننده آمده که محتوای آن را به اطلاع هیات رییسه رسانده ایم، گفت: به نظر می رسد مخالفین به صورت سازماندهی شده در صدد هستند همچنان مانع تصویب این لایحه شوند.وی تصریح کرد: پیش از این یکی از نمایندگان مجلس شورای اسلامی پیشنهاد داده بود لوایح به مدت دوماه مسکوت بماند تا حساسیت ها کمتر شود، اکنون پس از حدود دو ماه که در دستور کار مجلس قرار گرفته، افراد اندکی که صدایشان بسیار بلند است، قصد ممانعت و خروج آن از دستور را دارند.نماینده مردم تهران ری شمیرانات و اسلامشهر یادآور شد: هیات رئیسه مجلس و موافقان لوایح 4گانه با هماهنگی دولت، مجمع تشخیص مصلحت نظام و دیگر نهادها قصد دارند به زودی کنوانسیون شفافیت مالی و مقابله با تامین مالی تروریسم را تصویب و نهایی کنند که امیدواریم با تامین نظر شورای نگهبان هر چه زودتر به سرانجام برسد.نماینده مردم تهران درخصوص پخش مستند سراب در تلویزیون نیز خاطرنشان کرد: مخالفین برجام و اینگونه لوایح در صدا و سیما، مجلس و رسانه های خود ضمن اینکه تعدادشان اندک است، ولی صدایشان بسیار بلند است و با فرافکنی و هجمه قصد دارند حساسیت را بالا برده و برای کارهای تخصصی دولت و مجلس مانع تراشی کنند.وی اضافه کرد: نمایندگان به منظور تسهیل و ایجاد کانال مالی با جامعه جهانی به دنبال رفع موانع و بهانه ها هستند، باید گفت در کشور ما عده ای نگران شفافیت هستند و آن را در تضاد با منافع گروهی خود می دانند.هاشم زایی در ادامه افزود: عدم تصویب CTF بهانه دست دشمنان ذاتی کشور می دهد و این دامی است که دشمنان می توانند از آن سوءاستفاده کنند ما نباید این فرصت را به آنها بدهیم.سیام*3061*1535            "}