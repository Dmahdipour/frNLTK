{"onTitr":"","titr":" رهبر کره شمالی «پاپ فرانسیس» را به پیونگ یانگ دعوت کرد","describe":" پکن- ایرنا- سخنگوی کاخ ریاست جمهوری کره جنوبی اعلام کرد که &#39;کیم جونگ اون&#39; رهبر کره شمالی، به تازگی «پاپ فرانسیس» رهبر کاتولیک های جهان را به پیونگ یانگ دعوت کرده است.", "text":"به گزارش ایرنا از یونهاپ، 'کیم ایو کیوم' روز سه شنبه در یک نشست مطبوعاتی در سئول ضمن تشریح جزییات سفر هفته آینده 'مون جائه این' رییس جمهوری کره جنوبی به اروپا افزود: 'کیم جونگ اون' به رییس جمهوری کره جنوبی گفته است «اگر پاپ فرانسیس از پیونگ یانگ ملاقات کند، به او خوشامد خواهد گفت».سخنگوی کاخ ریاست جمهوری کره جنوبی ادامه داد: 'مون جائه این' در جریان سفر خود به اروپا در روزهای 17 و 18 اکتبر (25 و 26 مهر)، توقف کوتاهی هم در واتیکان خواهد داشت و پیام رهبر کره شمالی را به پاپ تحویل خواهد داد.او تاکید کرد رییس جمهوری کره جنوبی در این سفر، به دنبال حمایت جهانی از صلح و ثبات شبه جزیره است و راه های همکاری آینده با واتیکان را بررسی خواهد کرد.'پاپ فرانسیس' رهبر کاتولیک‌های جهان پیشتر و همزمان با نشست نخست سران دو کره در اردیبهشت ماه امسال در روستای مرزی 'پانمونجوم' در پیامی از رهبران دو کشور کره جنوبی و شمالی به خاطر «تعهد شجاعانه» آنها به صلح و پیشرفت به سوی غیر اتمی شدن شبه جزیره کره ستایش کرده بود.**آساق**1904**            "}