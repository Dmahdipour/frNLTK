{"onTitr":" سخنگوی اورژانس در گفت و گو با ایرنا:    ","titr":" 63 نفر به دلیل مصرف الکل فوت کردند","describe":" تهران- ایرنا- سخنگوی سازمان اورژانس کشور گفت: 63 نفر از ابتدای شهریور تاکنون به دلیل مصرف الکل تقلبی فوت کردند.", "text":"مجتبی خالدی روز یک شنبه در گفت و گو با خبرنگار اجتماعی ایرنا با اعلام این خبر که نظر نهایی علت فوت این افراد با سازمان پزشکی قانونی است، افزود: هم اکنون 94 نفر از مصرف کنندگان الکل همچنان در مراکز درمانی تحت درمان هستند.وی تعداد کل مراجعان مسمومیت الکل به مراکز درمانی را 727 نفر اعلام کرد و افزود: پس از انتشار اخبار و آگاهی مردم تعداد مسمومان الکل کاهش یافته است.*سیل جان 8 نفر را گرفتخالدی درباره آخرین آمار مصدومان و فوتی های سیل و آبگرفتگی اخیر استان های شمالی کشور نیز گفت: از تاریخ 13 تا 15 مهر به علت سوانح جوی (سیل – صاعقه و گرد و غبار) در استان های مازندران، گیلان، گلستان، خراسان شمالی، سمنان، کرمانشاه، کرمان و سیستان و بلوچستان 8 نفر کشته و 95 نفر مصدوم شدند.وی افزود: 5 نفر بر اثر سیل و سه نفر بر اثر صاعقه جان خود را از دست دادند و 95 نفر نیز مصدوم شدند که 31 نفر توسط تکنسین های اورژانس در محل درمان شدند و 64 به مراکز درمانی انتقال یافتند.سخنگوی سازمان اورژانس کشور گفت: تمام نیروهای اورژانس استان های شمالی کشور برای رسیدگی به مصدومان سیل اخیر در آماده باش کامل هستند.اجتمام*3377 * 3063            "}