{"onTitr":"","titr":" اکتشاف اقیانوس ها با ربات نرم","describe":" تهران – ایرنا - گروهی از محققان آمریکایی یک بازوی رباتیک نرم ساختند که در زیردریایی های اکتشافی کاربرد دارد و امکان کار با نرم تنان عمق اقیانوس از جمله عروس دریایی و اختاپوس را فراهم می کند.", "text":"به گزارش روز یکشنبه گروه اخبار علمی ایرنا از پایگاه خبری ساینس دیلی، این بازوی رباتیک از اجزای قابل تعویض ساخته شده است که قابلیت خم شدن، چرخش و گرفتن اشیای بسیار ظریف را در اختیار می گذارند. این ربات مجهز به یک موتور هیدرولیکی است که امکان استفاده از آن را در شرایط سخت و خشن زیر اقیانوس ها فراهم می کند.برای کنترل این ربات از یک دستکش مجهز به حسگرهای نرم استفاده می شود و محققان با حرکات دست خود می توانند این بازوی رباتیک را به سادگی کنترل کنند. توان مصرفی این دستگاه از کوچکترین بازوهای رباتیک موجود در بازار نیز کمتر است. توجه به این که زیردریایی  های اکتشافی برای تامین توان موردنیاز خود از باتری ها بهره می گیرند، مصرف پایین بازوی رباتیک یک مزیت مهم محسوب می شود. محققان در آزمایشات اولیه این بازوی رباتیک که در آب های کشور برزیل انجام گرفت توانستند مجموعه ای از اسفنج ها، خیار دریایی، شاخه های مرجانی و گونه ای از تونیکات ها را جمع آوری کرده و با آن ها تعامل کنند.به اعتقاد محققان این فناوری در آینده نزدیک امکان اکتشاف مناطقی از بستر اقیانوس ها را فراهم می کند که تا کنون امکان دستیابی به آن ها وجود نداشته است.گزارش کامل این تحقیقاتدر نشریه Scientific Reports منتشر شده است.علمی (6)**9259**1440            "}