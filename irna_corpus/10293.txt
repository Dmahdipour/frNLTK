{"onTitr":"","titr":" اهدای عضو جوان چرامی به 3 بیمار جان تازه بخشید","describe":" یاسوج- ایرنا- معاون درمان دانشگاه علوم پزشکی یاسوج گفت: اهدای عضو جوان 30 ساله اهل منطقه سادات امام زاده علی در شهرستان چرام به سه بیمار نیازمند جان تازه بخشید.", "text":"غلام‌ عباس سبز روز چهارشنبه در گفت و گو با خبرنگار ایرنا اظهار داشت: این پیوند سیزدهیمن مورد پیوند عضو در سال جاری در استان کهگیلویه و بویراحمد است.وی افزود: مرحوم سید عبدل موسوی زاده جوان30 ساله از سادات امام زاده علی به دلیل سانحه رانندگی در چهارم مهر ماه امسال دچار مرگ مغزی شد.سبز بیان کرد: اعضای بدن این بیمار مرگ مغزی با رضایت خانواده این جوان به بیماران نیازمند اهدا شد.وی عنوان کرد: 2 کلیه و کبد این بیمار در بیمارستان شهید بهشتی یاسوج از بدن وی جدا و  برای پیوند به بیماران نیازمند به بیمارستانی فوق تخصصی ابو علی سینا شیراز منتقل شد.سید سینا سعیدی مسئول تیم فراهم آوری پیوند دانشگاه علوم پزشکی یاسوج نیز گفت: 42 عضو حیاتی شامل کلیه، کبد، قرنیه و پانکراس بیماران مرگ مغزی این استان در سال جاری به بیماران نیازمند اهدا شده است.امسال خانواده 13 بیمار مرگ مغزی در کهگیلویه و بویراحمد اعضای بیماران مرگ مغزی خود را اهدا کردند. افزون بر یک هزار و 200 مورد اهدای عضو در پنج سال گذشته در کهگیلویه و بویراحمد صورت گرفته است.واحد فراهم آوری پیوند اعضا از سال 1390 در دانشگاه علوم پزشکی استان کهگیلویه و بویراحمد فعال شده است.جوان‌ترین اهدا کننده عضو در استان کهگیلویه و بویراحمد کودک 19 ماهه و مسن‌ترین اهدا کننده عضو فردی 71 ساله بوده است.انجمن اهدای عضو در سال گذشته در یاسوج مرکز کهگیلویه و بویراحمد با هدف ترویج بیشتر فرهنگ اهدای عضو تشکیل شده است.افزون بر پنج هزار نفر از مردم نوع‌دوست و نیکوکار استان فرم اهدای عضو بعد از مرگ را تکمیل کرده‌اند. 9868/1662            "}