{"onTitr":"","titr":" حجت الاسلام خاموشی رئیس هیات امنای سازمان تبلیغات اسلامی شد","describe":" تهران - ایرنا - اعضای هیات امنای سازمان تبلیغات اسلامی با اکثریت آرا حجت الاسلام سید محمدی خاموشی را به عنوان رئیس هیات امنای این سازمان انتخاب و معرفی کردند.", "text":"به گزارش روز سه شنبه خبرنگار فرهنگی ایرنا از روابط عمومی سازمان تبلیغات اسلامی، نخستین نشست رسمی هیات امنای سازمان تبلیغات اسلامی در سال 97 با حضور حجج اسلام محمد قمی، سید مهدی خاموشی، احمد واعظی، محمدحسین روحانی‌نژاد و محمدرضا فلاح در سالن اجتماعات حوزه ریاست این سازمان برگزار شد.در ادامه این جلسه با اکثریت آرا حجت‌الاسلام سید مهدی خاموشی به‌ عنوان رئیس هیات امنا و حجت‌الاسلام حسین روحانی نژاد به‌عنوان نایب رئیس انتخاب شدند.** هیات امنای سازمان تبلیغات اسلامی در یک نگاهبه گزارش ایرنا،اعضای هیات امنای سازمان تبلیغات اسلامی ششم شهریورماه سال جاری طی حکمی از سوی حضرت آیت‌الله خامنه‌ای رهبر فرزانه و حکیم انقلاب اسلامی ایران منصوب شدند.متن حکم رهبر معظم انقلاب اسلامی به این شرح است: بدینوسیله حضرات حجج اسلام سید مهدی خاموشی، محمد قمی، احمد واعظی، محمدحسین روحانی‌نژاد و محمدرضا فلاح را براساس ماده 8 و 9 اساسنامه سازمان تبلیغات اسلامی به عنوان اعضای هیأت امنای آن سازمان منصوب می‌کنم.لازم است آقایان محترم در چارچوب وظایف آمده در اساسنامه و با جهت‌گیری‌های مذکور در حکم رئیس سازمان اقدامات مقتضی را مجدّانه دنبال نمایند.همچنین براساس ماده 8 و 9 اساسنامه سازمان تبلیغات اسلامی هیأت امناء متشکل از پنج نفر است که با حکم مقام معظم رهبری برای مدت پنج سال منصوب می‌شوند.فراهنگ ** 1355 ** 1418            "}