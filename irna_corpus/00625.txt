{"onTitr":"","titr":" ناو هواپیمابر هسته ای آمریکا وارد آبهای کره جنوبی شد","describe":" پکن- ایرنا- ناو هواپیمابر اتمی 'یو اس اس رونالد ریگان' آمریکا به منظور شرکت در یک جشنواره دریایی که با حضور ناوهای 10 کشور در جزیره جیجو کره جنوبی برگزار می شود وارد آبهای این کشور شد.", "text":"به گزارش ایرنا روزنامه هرالد کره جنوبی روز جمعه گزارش کرد ناو 103 هزار تنی کلاس 'نیمیتس' آمریکا متعلق به ناوگان هفتم این کشور در یوکوسوکا ژاپن است که حالا به ناوگان دریایی کره جنوبی در جزیره جیجو محلق شده است.این اولین بار است که یک ناو هواپیمابر آمریکا در این منطقه گردشگری که از سال 2016 میلادی به روی ناوشکن ها باز شده است، پهلو می گیرد.ناوی از استرالیا به نام ملبورن، ناوشکن داروت از کشور برونئی، ناو 5 هزار و 500 تنی رانا از هندوستان و یک ناوشکن از کانادا برای حضور در این جشنواره دریایی وارد جیجو کره جنوبی شده اند.این در شرایطی است که ژاپن به دلیل اعتراض دو کره از حضور در این جشنواره صرف نظر کرد، توکیو قصد داشت پرچمی را که به گفته مسئولان دو کره متعلق به دوران امپریالیسم و استعمار است، بر روی ناوشکن اعزامی خود نصب کند که با مخالفت کره جنوبی روبرو شد، زاپن نیز به همین دلیل از حضور در این جشنواره خودداری کرد.نیروی دریایی ژاپن اوایل این هفته اعلام کرد به خاطر اختلاف نظر در مورد پرچم نیروی دریایی این کشور از شرکت در یک برنامه مشترک با نیروی دریایی کره جنوبی صرفنظر کرده است. این جشنواره از سال 2008 میلادی به این طرف برگزار شده است اما این بار ژاپن تصمیم گرفته بود ناو جنگی خود را با برافراشتن 'پرچم طلوع خورشید' به جیجو اعزام کند اما کره جنوبی این پرچم را نماد امپریالیسم و نشانی از دوران استعماری سال های 1910 تا 1945 میلادی ژاپن بر شبه جزیره کره می داند و با این اقدام مخالفت ورزید.آساق**231**1904**            "}