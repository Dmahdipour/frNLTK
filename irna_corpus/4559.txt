{"onTitr":"","titr":" چرا باید کودکی کنیم؟","describe":" ایلام - ایرنا - کودکی یکی از شیرین ترین و در عین حال مهمترین و موثرترین دوره در تکامل رشد فردی محسوب شده که اهمیت این مساله و لزوم روند صحیح گذر از این دوران از سوی عمده کارشناسان اجتماعی مورد تاکید قرار دارد.", "text":"به گزارش ایرنا، به عقیده کارشناسان یکی از راه های کسب مهارت های زندگی هر شخص تمرین و آموختن این مهارت ها در دوران کودکی است بنحوی که کودک در این مرحله می تواند به عنوان فردی با مهارت های مختلف در آینده تربیت و آماده حضور در جامعه شود.اما براستی چند درصد افراد جامعه دوره کودکیشان را بدرستی سپری می کنند و در این دوره در کنار کودکی کردن مهارتهای زندگی را کسب می کنند؟*** ضرورت حضور کودک در جمع های دوستانه کارشناس، مسئول دفتر کودکان و نوجوانان اداره کل بهزیستی ایلام در این زمینه معتقد است: هر کودک با ظرفیت های ذهنی و شناختی مختلفی به دنیا می آید که برای شکوفایی استعدادهای انسان باید در مسیر هدفمندی قرار بگیرد.آیت گوهری افزود: حضور کودک در جمع همسن و سالان به شکوفایی این استعدادها کمک فراوانی کرده که باید از راه بازی و فعالیت های گروهی این تجربه برای کودک کسب شود. وی ادامه داد: بسیاری از این مهارت ها دوران حساس رشدی مختلفی دارد که چنانچه این دوران بدون تعامل و ارتباط و بدور از محیط غنی باشد  آموخته نمی شود.وی اظهار کرد: به عنوان مثال مهارت زبان آموزی دوره حساس رشدی یک تا چهار سال دارد که کودک در این مدت زمان باید زبان مادری و ارتباطات اجتماعی را فرا بگیرد و چنانچه کسب این مهارت بدور از تعامل با همسالان باشد و یا با والدین ارتباط کلامی مناسبی نداشته باشد او نخواهد توانست این مهارت ابتدایی اما در عین حال مهم را بدرستی فرا بگیرد.*** بازی کودکان چقدر اهمیت دارد؟این کارشناس بازی کردن کودکان را در فرآیند رشد آنها مهم دانست و گفت: بر اساس بسیاری از نظریه های علمی از طریق فرآیند بازی مهارت های زندگی کودکان را می توان بصورت غیر مستقیم به آنها آموخت.گوهری افزود: بازی برای کودکان لذت بخش و آرام بخش بوده و از طرفی به نوعی نیاز محسوب شده چراکه این افراد به تحرک برای رشد جسمی احتیاج دارند.وی معتقد است: فرآیند بازی کردن موجب شده تا کودک در طول بازی از ظرفیت قوه تخیل استفاده کند که راهکاری برای شناسایی استعدادهای او در زمینه های مختلف است.گوهری تقویت روحیه همکاری، آشنایی با قوانین و مقررات، رشد اعتماد بنفس، رشد جسمی، تقویت ابراز احساسات، زبان آموزی و تقویت حواس کودک را از مزایای بازی کردن کودکان برشمرد.وی یادآور شد: از طرفی بازی کردن کودکان در رفع ترس و کم رویی و نگرانی های بی مورد کودکان نقش مهمی خواهد داشت.*** کودکان خانه های کوچک چکار کنند؟گوهری با اشاره به تغییر شیوه زندگی امروزی و محدود شدن فضای خانه ها گفت: این مساله مشکلات زیادی را برای فعالیتهای تفریحی و بازی کودکان بوجود آورده است.وی معتقد است: امروزه عمده کودکان در خانه های کوچک و آپارتمانی زندگی می کنند که فضای مناسب و کافی برای فعالیت جسمی و تفریحی ندارند.وی اضافه کرد: این مساله موجب شده عمده این کودکان بدور از همسن و سالان خود و محیط غنی در خانه های کوچک محصور مانده که موجب رشد روحیه پرخاشگری او می شود.وی گفت: این مساله زمینه گرایش کودکان به فعالیتهای رایانه ای را گسترش داده و موجب شده این کودکان بناچار از بازی کردن و فعالیتهای جسمی ناخواسته محروم شوند.وی علاوه بر آسیب های روحی و ارتباطات اجتماعی که در این زمینه به کودکان وارد می شود مشکلات جسمی نظیر اضافه وزن و بینایی را از دیگر مسایلی عنوان کرد که متوجه این کودکان خواهد بود.کارشناس مسئول دفتر کودکان و نوجوانان اداره کل بهزیستی ایلام گفت: در این زمینه کودکان نیاز دارند در فضایی مناسب و امن به بازی با همسالان روی آورده و این خلا عاطفی را پر کنند.*** ضرورت حضور کودکان در مهدهای کودک وی حضور کودکان در مهدهای کودک را یکی از راهکارهای موجود برای خانواده هایی عنوان کرد که فضای خانه آنها ظرفیت لازم برای فعالیت جسمی و بازی آزادانه کودک را نداشته  که موجب شده هم زمینه فعالیت و بازی کودک فراهم شده هم مهارتهای لازم را در این مراکز کسب کند.به گفته گوهری، حضور کودکان در مهدهای کودک می تواند موجب تقویت روحیه شادی و نشاط کودکان شده و از طرفی با توجه به اینکه کودکان بصورت دسته جمعی در این مراکز حضور دارند مهارتهای ارتباطی و کلامی و روحیه مشارکت آنها نیز تقویت خواهد شد.*** آموزش، محور فعالیت مهدهای کودک نیست وی گفت: این اداره کل به عنوان متولی مهدهای کودک استان اعلام می کند که هدف حضور کودکان در مهدها نه آموزش بلکه استقلال شخصیت و رشد همه جانبه آنها خواهد بود.وی اظهار کرد: در این زمینه به تمامی مهدهای کودک اعلام شده اولویت فعالیت مهدهای کودک تقویت و کسب مهارتهای زندگی  کودکان از طریق بازی های گروهی و هدفمند، نقاشی، قصه گویی و سایر فعالیت ها باشد.گوهری بیان کرد: در این زمینه با برپایی دوره های بازآموزی برای مدیران و مربیان مهدهای کودکان و همچنین محتوای آموزشی این نکات اساسی و ضروری به آنها آموزی داده می شود.حال با توجه به اهمیت بازی کودک و دوران کودکی که در رشد زندگی آینده او تاثیرگذار خواهد بود و از طرفی لزوم حضور کودک در مهد کودک برای رشد صحیح این دوره  میزان استقبال و تمایل خانواده های ایلامی برای حضور فرزنداشان در مهدهای کودک چقدر است؟*** استقبال خانواده های ایلامی برای سپردن کودکان به مهد کودک ضعیف استمدیرکل بهزیستی ایلام بهره مندی از خدمات اموزشی مهد کودک ها را در تکوین شخصیت و هوش بچه ها بسیار موثر دانست و گفت: متاسفانه تنها 17 درصد کودکان این استان از خدمت این مراکز استفاده می کنند.    زهرا همتی تاکید کرد: از مجموع  60 هزار کودک ایلامی تنها 11 هزار کودک به مهدهای کودک می روند. وی موافقت و اقدام والدین را منشا و شرط ضروری بهره مندی کودکان از خدمات مهدها عنوان کرد و افزود: افزایش پوشش خدمات مهد کودک در این استان نیازمند فرهنگ سازی و افزایش حساسیت و اگاهی والدین است. مدیرکل بهزیستی ایلام با ذکر ابنکه 330 مهد کودک روستایی و شهری خصوصی و با نظارت این اداره کل در استان ایلام فعالیت دارند تصریح کرد: خدمات آنها با استانداردهای جهانی هنوز فاصله دارد. وی با ذکر اینکه رشد و تکامل همه جانبه کودکان مورد تاکید این سازمان قرار دارد ادامه داد: رشد و تغذیه در درجه نخست و سپس آموزش و مهارت آموزش کودکان مهم ترین مسایلی هستند که در فرآیند رشد کودک باید مورد توجه جدی قرار گیرد. وی گفت: با توجه به اهمیت رشد کودکان طرح تامین یک وعده غذای گرم ویژه کودکان مهدهای کودک روستایی و حاشیه شهرها همه ساله توسط این اداره کل اجرا و امسال نیز با اعتبار 17 میلیارد ریالی و پوشش بیش از 6 هزار و 500 کودک به مدت 120 روز اجرا می شود. *** فعالیت مهدهای کودک ایلام با استاندارهای جهانی فاصله دارندمدیرکل بهزیستی ایلام افزود: هم اینک 330 مهد کودک روستایی و شهری در این استان فعال که اگرچه بصورت خصوصی و با نظارت این اداره کل فعالیت دارند ولی خدمات آنها با استانداردهای جهانی هنوز فاصله زیادی دارد. همتی اظهار کرد: این اداره کل در تلاش است با ارایه آموزش های لازم به مدیران و مربیان مهدها فرآیند رشد کودکان را نزدیک به استانداردهای جهانی کرده اگرچه در این زمینه والدین کودکان نیز باید مطالبه گری لازم را داشته باشند. وی همچنین ارائه اموزش مهارت های اجتماعی را به کودکان مهم دانست و تاکید کرد: مهدهای کودک باید مهارت هایی نظیر نه گفتن، اجتماعی شدن، تعامل مناسب با همسالان را به کودکان بیاموزند. 16 مهرماه در سالنامه رسمی کشور به عنوان روز جهانی کودک نامگذاری و 14 تا 20 مهرماه هفته ملی کودک است.7171/6119            "}