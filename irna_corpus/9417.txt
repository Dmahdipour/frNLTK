{"onTitr":"","titr":" ناتو بزرگترین مانور نظامی از زمان جنگ سرد را برگزار می کند","describe":" تهران - ایرنا - 'ینس استولنبرگ' دبیرکل سازمان پیمان آتلانتیک شمالی ( ناتو ) از برگزاری بزرگترین مانور نظامی این سازمان از زمان جنگ سرد تاکنون در روزهای آینده خبر داد.", "text":"به گزارش روزچهارشنبه ایرنا از تارنمای بیزینس اینسایدر، این مانور نظامی در اواخر ماه اکتبر (اوایل آبان) و با حضور حدود 45 هزار سرباز در نروژ برگزار خواهد شد. برگزاری این مانور نظامی بعد از برگزاری مانور نظامی مشترک وستوک 2018روسیه و چین انجام می شود که با شرکت صدها هزار نفر از سربازان روسی و چینی در ماه سپتامبر(شهریور) انجام شد.در این مانور نیروهای روسی و چینی همراه با یک نیروی کوچک از نیروهای نظامی مغولستان، در شرق روسیه تمرینات نظامی برگزار کردند و روسیه آن را بی سابقه نامید.به نظر کارشناسان، مانور آتی نظامی ناتو نیز به نوعی تقابل با روسیه است.«کی بیلی هاچینسون»سفیر آمریکا در ناتو دیروز با متهم کردن روسیه به زیر پاگذاشتن پیمان جنگ سرد، گفت که روسیه باید تولید پنهانی سیستم موشکی کروز را متوقف کند، در غیر اینصورت واشنگتن درصدد نابودی این سیستم قبل از عملیاتی شدن بر می آید.بیزینس اینسایدر در خصوص برگزاری این مانور افزود:در مانور ناتو ، علاوه بر حضور 29 کشورعضو، 150هواپیما، 60 کشتی و ده ها هزار وسیله نقلیه جنگی شرکت خواهند داشت. در این ارتباط استولنبرگ روز سه شنبه توضیح داد: این مانور واکنش جمعی اعضای ناتو به حمله مسلحانه علیه یکی از متحدان ما را شبیه سازی خواهد کرد و این تمرین ها موجب آمادگی بیشتر ناتو برای پاسخگویی به هر نوع تجاوزی است. این درحالیست که ناتو از روسیه نیز دعوت کرد تا درعملیات نظامی مشترک اعضای ناتو به عنوان 'ناظر' حضور یابد.سازمان پیمان آتلانتیک شمالی یک اتحاد نظامی فی مابین چندین کشور آمریکای شمالی و اروپایی است که تاریخ شکل گیری آن به پایان جنگ جهانی دوم در آوریل 1949 برمیگردد.**اروپام**9460**1590            "}