{"onTitr":"","titr":" فولاد اکسین خوزستان و 45درصد نوردو لوله اهواز واگذار می شوند","describe":" تهران - ایرنا - مشاور رییس کل سازمان خصوصی سازی گفت: شرکت فولاد اکسین خوزستان و 45 درصد شرکت نورد و لوله اهواز توسط سازمان خصوصی سازی واگذار می شوند.", "text":"سید جعفر سبحانی روز سه شنبه در گفت و گو با خبرنگار ایرنا افزود: این سازمان هفته اول آبان  پنج هزار و 200 میلیارد ریال سهام و شرکت دولتی را در نوبت فروش دارد که شامل واگذاری 10 بنگاه به ارزش 2 هزار و 200 میلیارد ریال در مزایده و سه شرکت با ارزش سه هزار میلیارد ریال از طریق بورس و فرابورس است.وی از واگذاری سه بنگاه در بورس و فرابورس به ارزش سه هزار میلیارد ریال خبر داد و گفت: شرکت فولاد اکسین خوزستان با قیمت پایه 30 میلیارد ریال، 20 درصد نقد و بقیه در اقساط چهارساله واگذار می شود. مشاور رییس سازمان خصوصی سازی افزود: 45 درصد شرکت نورد و لوله اهواز، نیز به شکل وکالتی بورس و فرابورس واگذار می شود. وی ادامه داد: قیمت پایه شرکت نورد و لوله اهواز یک هزار و 420 میلیارد ریال است که خریدار باید 25 درصد آن را نقد و بقیه را در اقساط چهار ماهه پرداخت کند. سبحانی افزود:شرکت حفاری شمال، که سهم قابل عرضه 7.6 درصد مجموع سهم باقی مانده دولت است نیز با قیمت پایه یک هزار و 580 میلیارد ریال واگذار می شود که 30 درصد آن نقد و بقیه در اقساط 2 ساله است. به گفته وی سردخانه شهید حقانی بندرعباس، سیلوی ارومیه، سیلوی مهاباد و سیلوی قدیم کرمانشاه، انبارهای سلماس آذربایجان غربی، بروجن، سراوان سیستان و بلوچستان و خاش،ساختمان اداری و انبار ابرکوه در استان یزد، از جمله بنگاه هایی هستند که به فروش رسیده و به بخش خصوصی واگذار می شوند.وی بیان کرد: شرکت مادر تخصصی 9 بنگاهی که در نوبت واگذاری قرار دارند، شرکت بازرگانی دولتی است.مشاور رییس سازمان خصوصی سازی اضافه کرد: 2 قطعه زمین در شهرستان ساری نیز که شرکت مادر تخصصی آن پشتیبانی امور دامی کشور است، با قیمت پایه 20میلیارد ریال و تمام آن به صورت نقدی واگذار می شود.اقتصام**9132*2025/ 6037            "}