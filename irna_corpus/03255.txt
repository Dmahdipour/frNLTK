{"onTitr":"","titr":" مدیر سینمایی:برای سینمای کودک و نوجوان برنامه های مدون داریم","describe":" تهران - ایرنا - مسئول سینمای کودک،گفت: برنامه‌های مدونی برای سینمای کودک در سازمان سینمایی در نظر گرفته شده است که تصور می شود با به نتیجه رسیدن آنها آینده خوبی در انتظار باشد.", "text":"به گزارش روز سه شنبه گروه فرهنگی ایرنا از سازمان سینمایی،حبیب ایل بیگی درباره اقدامات انجام شده برای حمایت از سینمای کودک و نوجوان، اظهار داشت: خوشبختانه از ابتدای سال در اکران، سینمای کودک را داشتیم و با توجه به اینکه فیلم ها به شکل طبیعی با گرفتن سرگروه اکران سینمایی دارند به نظرم امسال سال متفاوت تری برای سینمای این گروه خواهیم داشت.وی ادامه داد: در سال های گذشته فیلم های کودک و نوجوانان در اکران نوروزی سهمی نداشتند اما امسال« فیلشاه» در اکران نوروز قرار گرفت و فروش خوبی هم داشت، بعد از آن فیلم «خاله قورباغه»  اکران شد که می توانست فروش بهتری داشته باشد اما متاسفانه تبلیغاتش کم بود.ایل بیگی افزود: برای فصل پاییز فیلم «آهوی پیشونی سفید 2 » اکران می شود و علاوه بر آن چند فیلم دیگر قراردادهایشان را بستند. درمجموع سال خوبی را برای حوزه کودک و نوجوان می توانیم داشته باشیم.قائم مقام بنیاد سینمای فارابی، با اشاره به اینکه با رئیس شورای صنفی نمایش نیز گفت و گوهایی برای حمایت از سینمای کودک و نوجوان برای اکران داشته ایم و آنها هم تصمیماتی گرفتند،خاطرنشان کرد: همدلی خوبی برای حمایت از سینمای کودک و نوجوان شکل گرفته است.به گفته ایل بیگی ، توافقاتی با کانون پرورش فکری کودکان و نوجوانان با آمدن مدیریت جدید در چند ماه گذشته حاصل و همکاری هایی آغاز شده است که ادامه آن همکاری ها شرایط را برای سینمای کودکان و نوجوان بهتر خواهد کرد.ایل بیگی گفت: از سال گذشته حمایت از یک NGO  را برای ساماندهی بردن دانش آموزان مدارس به سینماها در سانس های صبح صورت گرفت که اقدام خوبی بود. همه فیلم های کودکان و نوجوانان که در سینماها اکران می شوند ما به عنوان بنیاد سینمایی فارابی با حمایت از این NGO  از آنها حمایت می کنیم و تلاش می کنیم تا سانس های صبح سینماها برای بچه های مدارس فعال باشد تا بدین صورت از ظرفیت خالی صبح ها به شکل خوبی استفاده کنیم . وی افزود: البته در گذشته زنگ مدارس را داشتیم اما امروز به شکل خصوصی انجام می شود. ارتباط با سالن‌های سینما، آموزش و پرورش، شناسایی سالن هایی که ویژگی را برای نمایش فیلم های کودک و نوجوان در صبح ها دارند در مناطق مختلف شهر تهران راه افتاده و کم کم در استان ها هم ایجاد می شود تا از ظرفیت کلیه مدارس کشور برای دیدن فیلم ها استفاده کنیم.مسئول سینمای کودک و نوجوان سازمان سینمایی، ادامه داد: موضوع پخش کننده متخصص در حوزه کودک و نوجوان نقص اصلی برای حمایت بیشتر از سینمای کودک بود که خوشبختانه بعد از گفت و گوهایی که انجام شد و همکاری هایی که بین ما و کانون پرورش فکری کودکان و نوجوانان صورت گرفت این موضوع مرتفع شد. ایل بیگی گفت: درحال حاضر از شرکت فیلمسازی که انیمیشن های فیلشاه و شاهزاده رم را ساختند با طرحی که برای پخش تخصصی در حوزه سینمای کودک ارائه دادند ، حمایت کردیم تا بتوانند مجوز پخش بگیرند و با یک برنامه ریزی خوب برای اکران فیلم های کودک و نوجوان در سراسر کشور با شبکه ای که ایجاد کردند بتوانیم به شکل بهتری فیلم ها را نمایش دهیم و از ظرفیت مدارس و علاقمندان سینمای کودک و نوجوانان برای دیدن فیلم ها استفاده کنیم.وی ادامه داد: پخش کننده این امکان را دارد تا فیلم های خاطره انگیز دهه های گذشته و فیلم های خارجی که برای کودکان مناسب هستند را اکران کند و همچنین فیلم های مورد علاقه مدارس را نیز برایشان نمایش دهند. البته این طرح جزئیات زیادی دارد که در روزهای آینده با شروع فعالیت رسمی برنامه هایشان را ارائه می دهند.ایل بیگی گفت: بعد از همدلی بین مراکزی که در حوزه سینمای کودک و نوجوانان فعالیت دارند مانند بنیاد سینمایی فارابی و کانون پرورش فکری کودکان و نوجوانان امیدوار هستیم بخش های دیگر هم در این امر ما را یاری کنند. با آموزش و پرورش و شهرداری صحبت هایی شده که فکر می کنم با همراهی آنها بتوانیم برنامه های بهتری را در حوزه کودک و نوجوان به سرانجام برسانیم.وی ادامه داد: به فیلمسازان این حوزه برای بخش حمایتی مان اولویت هایی را اعلام کردیم تا بتوانیم به سمت نیازهایی که امروز سینمای کودک و نوجوان دارد، برویم. امیدبخشی با فیلم های امیدآفرین و فیلم هایی که قهرمان داشته باشد از جمله اولویت هایمان است همچنین فیلم هایی که برای کودکان و نوجوانان و خانواده باشد و فیلم های درباره کودک و نوجوان را در اولویت حمایتی مان قرار ندادیم و توجهمان بیشتر به فیلم هایی است که فضای فانتزی و رویا پرداز داشته باشند. سعی کردیم این نوع فیلم ها را اولویت قرار دهیم و حمایت کنیم هرچند آثاری که ارائه شده کمتر این موارد را دارا هستند.مسئول سینمای کودک و نوجوان سازمان سینمایی گفت: تلاش می کنیم بر روی آثاری که ایده و طرح اولیه اش از بین گفت و گوهایی که با سینماگران داشتیم، بیشتر کار کنیم و بتوانیم به سمت سینمایی با تکنولوژی روز برویم. درحال حاضر روی پروژه هایی که با تشکیل یک گروه خلاق در کنار فیلمساز که طرح اولیه را داشته به شکل جدی کار می کنیم .با برگزاری جلسات متعدد به طرح های خوبی رسیدیم تا بتوانیم بعد از تبدیل آنها به فیلمنامه و همزمان با گفت و گوهایی که با مشاورین حوزه سی جی ای انجام می دهیم زمینه تولید این آثار را فراهم کنیم تا در سینمای کودک به آنچه کودکانمان در سینمای دنیا می بینند با قصه های خوب و فضای فانتزی که قبلا در سینما دیدیم نزدیک شویم.ایل بیگی ادامه داد: یکی از کارهای بسیار مهمی که مذاکرات اولیه اش صورت گرفته درگیر کردن صنعت در تولید است یعنی به جای اینکه سرمایه یک فیلم سینمایی را جایی مثل فارابی بدهد و یا یک سرمایه گذاری که هیچ تخصصی به جز آوردن سرمایه ندارد انجام دهد، از صنایع کمک بگیریم. این مدیر سینمایی کشور افزود: اگر این مسیر ایجاد شود و متخصصینی که لازم است وارد شوند و اطلاعات را به کسانی که در حوزه سینما کار می کنند، بدهند و نقش هماهنگ کننده و واسطه درستی ایجاد کنند، این روش می تواند بسیاری از فیلمسازان را از حمایت های دولتی بی نیاز کند. درحال حاضر برای پروژه هایمان این کار را شروع کرده ایم و مذاکراتی با صنایع انجام شده است.ایل بیگی در پایان خاطرنشان کرد: ویژه ‌برنامه‌های هفته‌ ملی کودک از 14 مهر ماه از سوی کانون پرورش فکری و بنیاد سینمایی فارابی در تهران ،خیابان حجاب و همچنین مراکز فرهنگی هنری کانون سراسر کشور آغاز شده و تا 20 مهرماه پذیرای  عموم علاقه مندان است.فراهنگ**9246** 1701            "}