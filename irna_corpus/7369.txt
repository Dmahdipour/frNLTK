{"onTitr":"","titr":" رطوبت هوا در استان بوشهر افزایش می یابد","describe":" بوشهر- ایرنا- کارشناس اداره کل هواشناسی استان بوشهر گفت: از امروز (شنبه) با تغییر جهت وزش باد به سمت جنوبی میزان رطوبت هوا در این استان حدود 25 درصد افزایش می یابد.", "text":"پیام مساعدی روز شنبه در گفت و گو با ایرنا افزود: همچنین با توجه به شرایط تغییر فصل، فردا و روزهای آینده، در برخی ساعت های روز احتمال وقوع ناپایداری های جوی وجود دارد.وی بیان کرد: در پی این ناپایداری احتمال وزش تندبادهای لحظه ای گاهی رعد و برق و رگبار پراکنده باران در برخی نقاط استان دور از انتظار نیست.کارشناس اداره کل هواشناسی استان بوشهر گفت: در 24 ساعت آینده آسمان استان بوشهر صاف تا کمی ابری همراه با غبار محلی و در برخی نقاط مه صبحگاهی پیش بینی شده است.وی یادآور شد: فردا نیز در برخی نقاط افزایش ابر و احتمال وقوع ناپایداری موقت جوی گاهی همراه با رگبار پراکنده باران، رعد و برق و تندباد لحظه ای وجود دارد.مساعدی گفت: برای 24 ساعت آینده جهت وزش باد جنوب شرقی تا جنوب غربی با سرعت 8 تا 30 کیلومتر در ساعت پیش بینی شده که گاهی تا 36 کیلومتر در ساعت و فردا در هنگام وزش تندباد به بیش از 40 کیلومتر در ساعت می رسد.وی یادآور شد: در مدت یاد شده ارتفاع موج دریا در خلیج فارس 30 تا 60 سانتی متر و در هنگام وزش باد تا 120 سانتی متر پیش بینی شده است.مساعدی افزود: فردا در بندر بوشهر زمان مد اول دریا ساعت 06:00 دقیقه، جزر دریا ساعت 13:12، مد دوم دریا ساعت 19:51 خواهد بود.7212/6043            "}