{"onTitr":"","titr":" هیچکدام از خبرنگاران و فعالان رسانه جهرم در بازداشت نیستند","describe":" شیراز - ایرنا - یک منبع آگاه درباره خبر بازداشت فعالان رسانه در جهرم توسط دستگاه قضایی گفت: شماری از این افراد برای حدود 3  ساعت و برای بیان پاره ای توضیحات در اختیار نیروی انتظامی قرار داشتند و موضوع بازداشت منتفی است.", "text":"این منبع آگاه سه شنبه به خبرنگار ایرنا گفت: نیروی انتظامی برای رفع ابهام و بیان توضیحات این افراد را فرا خواند و با دستور قضایی 6 نفر از این افراد بلافاصله آزاد شدند.برخی محافل خبری در روزهای گذشته از بازداشت 3 خبرنگار و 3 فعال رسانه ای در شهرستان جهرم برای انتشار فیلم تیراندازی به کامیون های حامل بار خبر داده بودند.معاون استاندار فارس وفرماندار ویژه شهرستان جهرم نیز با اشاره به سنگ پرانی که در  روزهای  گذشته به برخی از خودروهای سنگین حامل بار در این شهرستان صورت گرفت، گفت: هم اینک امنیت در راه های اصلی و فرعی این منطقه به طور کامل برقرار و تردد وسایل نقلیه در آن در حال انجام است.علیرضا صحراییان در گفت‌ و گو با خبرنگار ایرنا افزود: ظرف روزهای  گذشته 2 مورد حمله به خودروهای سنگین و یک مورد سنگ ‌پرانی در محدوده شهرستان جهرم گزارش شد که در حادثه سنگ پرانی به یک دستگاه کامیون الوند، راننده این وسیله نقلیه از قسمت سر مجروح و به بیمارستان منتقل شد.علی القاصی‌ مهر رئیس کل دادگستری استان فارس نیز گفت:  35 نفر به اتهام اخلال در نظم و امنیت و مخل حمل و نقل جاده‌ای در این استان دستگیر شدند.وی بیان داشت : قانونگذار اجازه تعقیب کیفری در مورد برهم زنندگان امنیت جاده‌ها را داده است ، اتهام بر هم زنندگان امنیت جاده قطاع الطریق(راهزنی) و افساد فی الارض است. رئیس کل دادگستری استان فارس بیان کرد: برهم زنندگان امنیت جاده‌ها که به اشکال مختلف یا با استفاده از سلاح‌های گرم و سرد و اقدام به زدو خورد با رانندگان و ایجاد رعب و وحشت برای آنان اخلال در امنیت افراد و راه ها می کنند، براساس قانون به اتهام قطاع الطریق و افساد فی الارض تحت تعقیب کیفری قرار گرفته و می گیرند.شهرستان جهرم در فاصله 193 کیلومتری جنوب شیراز در استان فارس قرار دارد.6113 / 1876            "}