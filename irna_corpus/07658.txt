{"onTitr":"","titr":" واقعه غدیر تا کربلا در همدان بازسازی شد","describe":" همدان- ایرنا- واقعه غدیر تا کربلا به کارگردانی محمد جواد کبودراهنگی در همدان بازسازی و شبیه سازی شده و نمایش آن از امروز/ شنبه/ در مرکز بین المللی همایش های قرآنی این شهر به روی صحنه می رود.", "text":"معاون سازمان فرهنگی، اجتماعی و ورزشی شهرداری همدان در این باره گفت: غدیر آغاز یک تاریخ، هویت و فرهنگ و آغازی برای دین مسلمانان است و این ثمره و عصاره نبوت باید به نسل‌های بعد و فرزاندانمان منتقل شود لذا این نمایش با همین هدف بازسازی شده است.سعید خوشبخت روز شنبه در گفت و گو با ایرنا با بیان اینکه شبیه ‌سازی واقعه غدیر یکی از برنامه‌های خوبی است که در فضای تبلیغاتی و جنگ نرم انجام می‌شود افزود: در این نمایش خطبه پیامبر اجرا می شود تا مردم از نزدیک فضای ترسیم شده غدیر را ببینند.وی اظهار داشت: امسال نمایش شبیه‌ سازی غدیر از 14 تا 18 مهرماه  در 2نوبت صبح و بعد از ظهر از ساعت 10 تا 12 و 16 تا 18 برگزار می‌شود.معاون سازمان فرهنگی، اجتماعی و ورزشی شهرداری با بیان اینکه نوبت صبح مخصوص دانش آموزان و دانشجویان است ادامه داد: ورود عموم در نوبت بعد از ظهر نیز آزاد است.خوشبخت گفت: از علامه امینی نقل شده است که «ما اگر واقعه غدیر را سینه و سینه انتقال داده بودیم و به وضوح به عالم ابلاغ کرده بودیم، قطعا حسین بن علی(ع) به مقتل نمی‌رفت».وی تاکید کرد: بازسازی و نمایش واقعه غدیر یک ضرورت بزرگ است غدیر فراموش شود عاشوراها تکرار می شود.وی ادامه داد: در حاشیه این آیین نمایش عروسکی غدیر ویژه کودکان 5 تا 8 سال، غرفه و نمایشگاه های هوش و خلاقیت، نمایشگاه کتاب های قرآنی ، غرفه بهداشت با همکاری سمن های سلامت نیز برگزار می شود.کارگردان این نمایش نیز گفت: این نمایش بازسازی وقایع مربوط به غدیر و کربلا است و جنبه دراماتیک ندارد ، بلکه وقایع تاریخی به تصویر کشیده شده است.محمد جواد کبودراهنگی افزود: در این نمایش چند تابلو در خصوص تولد حضرت علی (ع) در کعبه، غدیر و هجرت پیامبر و فتح مکه به نمایش گذاشته می شود و همچنین مرثیه ای در خصوص عاشورا و حضرت علی اصغر و زینب کبری (س) به اجرا در می آید .کبودراهنگی با بیان اینکه این نمایش با حضور تعدادی از بازیگران گروه نمایشی بوعلی و تعدادی از هنرمندان استان اجرا می شود افزود: در این نمایش سعی شده با استفاده از موسیقی و صدا فضا را القا کنیم.وی که تاکنون 40 نمایش را کارگردانی کرده است ادامه داد: استان همدان به لحاظ کمیت برگزاری تئاتر در جایگاه خوبی است اما نیاز به حمایت دارد و با دستان خالی نمی توان آثار فاخر خلق کرد.7523/2087            "}