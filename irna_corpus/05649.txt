{"onTitr":" عضو فراکسیون امید:    ","titr":" تلاش برای ایجاد آبستراکسیون علیه CFT در مجلس به نتیجه نرسید","describe":" تهران-ایرنا- عضو فراکسیون امید مجلس تصویب لایحه مبارزه با تامین مالی تروریسم را هموار سازی مسیر تبادلات بانکی و مالی در عرصه بین المللی دانست و گفت: برغم تلاش نمایندگان مخالف برای ایجاد آبستراکسیون، CFT به تصویب رسید.", "text":"به گزارش خبرنگار سیاسی ایرنا، سید ابوالفضل موسوی بیوکی نماینده مردم یزد و عضو فراکسیون امید مجلس شورای اسلامی درباره تلاش برخی نمایندگان برای ایجاد آبستراکسیون و تاثیر گذاری بر تصویب لایحه CFT در جلسه علنی امروز یکشنبه به ایرنا، گفت:  به محض اینکه لایحه به مرحله رای گیری رسید، نمایندگان فراکسیون ولایی برآن شدند که با اخطار، تذکر و ترک مجلس آبستراکسیون ایجاد کنند، اما موفق به  این کار نشدند.وی افزود: به رغم برخی فضا سازی های مخالفان لایحه مبارزه با تامین مالی تروریسم، جلسه امروز به خوبی مدیریت شد و نمایندگان ماموریت خود را ضمن شنیدن نظرات موافق و مخالف به خوبی به انجام رساندند؛ ضمن آنکه نمایندگان درک وضعیت اقتصادی جامعه و شرایط سخت زندگی مردم به این نتیجه رسیدند که نباید راه را برای اعمال فشارهای یک جانبه بیشتر از سوی آمریکا باز بگذارند. نماینده مردم یزد با بیان اینکه  CFT مانع افزایش مشکلات و مسائل مالی برای ایران در جامعه بین المللی می شود، افزود: با تصویب این لوایح مانع ها برای تبادلات و تعاملات بانکی و تجاری ایران با جهان برداشته می شود و دولت به این  طریق این اجازه دارد با کشورهایی که به عنوان طرف و شریک تجاری ایران به شمار می روند؛  تبادل تجاری و بانکی داشته باشد و محدودیت هایی  موجود در این زمینه تا اندازه ای برداشته می شود.**سیام**3050**1535            "}