{"onTitr":"","titr":" سوگ آواهای کهن در برج میلاد تهران برگزار می شود","describe":" تهران- ایرنا- مدیرعامل برج میلاد تهران گفت: ویژه برنامه محرم و صفر با عنوان 'سوگ آواهای کهن' توسط رسول نجفیان در برج میلاد تهران برگزار می شود.", "text":"به گزارش روز سه شنبه روابط عمومی برج میلاد، علی درویش پور افزود: این ویژه برنامه از 18 تا 27 مهر از ساعت 18 تا 20 در گالری غربی برج میلاد برگزار می شود.وی اظهارداشت: سوگ آواهای کهن در واقع روایتی از رسم ها و آیین های عاشورایی اقوام ایرانی و سوگ سهراب در شاهنامه است که توسط هنرمند ایرانی رسول نجفیان به مدت 10 شب برگزار می شود.درویش پور ادامه داد: سوگ آواهای کهن نتیجه تحقیق 30 ساله رسول نجفیان درباره آیین ها، رسوم عاشورایی و آهنگ های نهفته در تعزیه ها، نواهای عاشقان دلسوخته اباعبدالله الحسین (ع) و لالایی های مادران ایران زمین است که خود نیز به همراه گروهی از هنرمندان موسیقی کشورمان اجرا و روایت می کند.مدیرعامل برج میلاد ضمن دعوت از عموم مردم و شهروندان برای استفاده از این ویژه برنامه هنری- مذهبی، گفت: در اجرای نواهای عاشورایی رسول نجفیان، گروه موسیقی دمام زن، گروه کر، گروه دف نوازان نیز این هنرمند را همراهی می کنند.وی با اشاره به اینکه هر ساله برج میلاد در دهه دوم محرم و آغاز ماه صفر ویژه برنامه های مناسبتی را برگزار می کند خاطرنشان کرد: اجرای 'سوگ آواهای کهن' از جمله این برنامه هاست.تهرام/9353 / 1539            "}