{"onTitr":"","titr":" دوره های جدید آموزشی رایزنی فرهنگی ایران در باکو آغاز شد","describe":" باکو - ایرنا - همزمان با آغاز سال تحصیلی،دوره های جدید آموزشی رایزنی فرهنگی جمهوری اسلامی ایران در باکو آغاز شد.", "text":"به گزارش روز شنبه ایرنا، دوره های آموزش زبان فارسی، کامپیوتر، نقاشی و خیاطی در خانه فرهنگ شهریار این رایزنی با حضور اصغر فارسی رایزن فرهنگی کشورمان، اساتید و فراگیران گشایش یافت.رایزن فرهنگی کشورمان، در مراسم بازگشائی ضمن حضور در کلاس های آموزشی با تعدادی از فراگیران این دوره ها دیدار و گفت و گو کرد.فارسی، در بازدید از کلاس آموزش زبان و ادبیات فارسی، ضمن خیرمقدم به فراگیران، به مشترکات عمیق تاریخی و فرهنگی دو کشور اشاره کرد و گفت: در بررسی آثار مکتوب به جای مانده از دوران مشترک تاریخی، آثار برجسته ادبی و مشاهیر بزرگی همچون نظامی گنجوی، خاقانی و بسیاری از بزرگان آثار خویش را به زبان فاخر فارسی سروده اند و برای درک و بهره بردن از این آثار پر نغز و اطلاع از مفاهیم عمیق و معنوی کلام این بزرگان، شناخت زبان فارسی به عنوان کلید ورود به این مخازن و گنجینه های ارزشمند اهمیت ویژه ای دارد.رایزن فرهنگی کشورمان در ادامه از کلاس های کامپیوتر، نقاشی و خیاطی نیز بازدید کرده و از کیفیت و روند آموزش در کلاس های برگزار شده آشنا شدند.خاورم ** 337** 1579            "}