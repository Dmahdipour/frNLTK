{"onTitr":" امام جمعه موقت اهواز:    ","titr":" تصویب FATF لطمه بدون بازگشت به ایران است","describe":" اهواز - ایرنا - امام جمعه موقت اهواز گفت: تصویب لایحه گروه ویژه اقدام مالی (در پول‌شویی) یا FATF ، لطمه بدون بازگشت به کشور است چرا که راه دشمن را هموار می سازد.", "text":"به گزارش ایرنا حجت الاسلام میراحمدرضا حاجتی در آیین عبادی سیاسی نماز جمعه این هفته اهواز در مصلای مهدیه امام خمینی(ره) این شهر افزود: FATF&#160; نهادی مشورتی است که 35 کشور تاکنون عضو آن شده اند.وی ادامه داد: یک مجموعه عملیاتی جزو مصوبات آن است که خاص ایران است&#160;و 38 عملیات انجام شده ، و چهار عملیات دیگر باقی مانده است.امام جمعه موقت اهواز افزود:یکی از چهار عملیات باقی مانده این لایحه این است که اگر ایران آن را امضا کرد باید اطلاعات ریالی کشور را در اختیار آمریکا قرار دهد.وی با اشاره به اینکه در رژیم صهیونیستی و عربستان نیز به FATF می پیوندند، نسبت به کسانی که با اجرای آن موافق هستند ابراز تاسف کرد.حجت الاسلام حاجتی بیان کرد: اگر دشمن ما را تهدید می کند باید بداند که ملت در صحنه است و مقاومت می کند چرا که آنها به امام حسین (ع) اقتدا می کنند.وی ادامه داد:&#160; امروز سوال اصلی ما باید این باشد که ما پشت سر چه کسی باید گام برداریم&#160; و بدانیم که جواب آن چیزی جز قدم برداشتن در راه سید علی حسینی خامنه ای رهبر معظم انقلاب نخواهد بود.امام جمعه موقت اهواز با بیان اینکه باید حوادث را مثل مقام معظم رهبری تحلیل کنیم، ادامه داد:رهبر معظم انقلاب در سخنان خود در رزمایش روز گذشته بسیجیان، آدرس خائنان را دادند پس ای مردم بروید ببینید چه کسی دولت، مردم و کشور را به پناه بردن به دشمن هدایت می کند.وی با بیان اینکه باید پیام اقتدار به دشمن داد نه پیام ضعف توضیح داد: قوت خود را به دشمن نشان بدهید.امام جمعه موقت اهواز در ادامه گفت: همناطور که رهبر معظم انقلاب فرمودند،جوانان مشکل کشور نیستند بلکه حل مشکل کشور و رمز حل مشکلات ما هستند.وی یادآور شد: بر اساس آمار منتشره از سوی بنیاد شهید انقلاب اسلامی، میانگین سنی شهدای ما که کمر ارتش بعث را در دوران دفاع مقدس شکستند 22 سال بوده است.** ناکام گذاشتن تحریم ها سیلی به آمریکاستحجت الاسلام حاجتی با بیان اینکه با ناکام گذاشتن تحریم ها باید یک سیلی دیگر به آمریکا بزنیم گفت: هم اکنون قدرت سخت آمریکا از کارایی افتاده و قدرت نرمش نیز ضعیف شده و پایگاه های آن ها از جبل الطارق تا جزیره دیه گو از کار افتاده اند.وی افزود: ایران، اروپا و آمریکا را در خاک سوریه شکست داد و امروز شهرک های بزرگ صهیونیست نشین در شمال فلسطین از ترس حزب ا... لبنان خالی از سکنه شده اند.امام جمعه موقت اهواز در ادامه خطبه ها با اشاره به عملیات کور تروریستی در اهواز بیان کرد: دیروز وزیر اسبق امور خارجه آمریکا در مصاحبه ای گفت پس از اقدامات تروریستی عوامل آل سعود قرار بود یکی تا دو کیلومتر آنسوتر پول را به تروریستها بدهند.به گزارش ایرنا با وجود اینکه چند هفته از اقدامات تروریستی اهواز می گذرد نیروهای انتظامی و امنیتی برای حفظ امنیت بیشتر همه مسیرهای منتهی به مصلای مهدیه اهواز را مسدود و اجازه پارک خودرو را در خیابانهای اطراف مصلا را نمیدهند.به گزارش ایرنا جمعی از نمازگزاران با در دست داشتن پلاکاردهایی اقدام تروریستی عوامل استکبار را در حمله به آیین رژه 31 شهریور اهواز که منجر به شهادت 24 نفر از جمله یک کودک چهار ساله ، و مجروح شدن بیش از 60 نفر دیگر شد را محکوم کردند.FATF یا (گروه ویژه اقدام مالی ) کار پولشویی و مبارزه با تامین مالی تروریسم و مبارزه با اشاعه سلاح های کشتار جمعی را به عهده دارد. اما تعریفی که در غرب و ایران از تروریسم وجود دارد متفاوت است. به گونه ای که غرب گروه های مبارز و آزادیبخش را همچون حماس، حزب ا... لبنان و... که در دفاع از خود مبارزه می کنند گروه تروریستی می داند، اما خود در عمل از داعش که دست پرورده آنهاست و در جنایات زیادی علیه مردم کشورهای منطقه به ویژه سوریه و عراق دست داشته حمایت می کند.این لایحه قرار است در صحن علنی مجلس شورای اسلامی به منظور پیوستن یا نپیوستن ایران به آن، رای گذاشته شود.7164/ 6037            "}