{"onTitr":" فرماندار تربت حیدریه:    ","titr":" سامانه های هوشمند تسهیلگر تامین امنیت است","describe":" تربت حیدریه- ایرنا- فرماندار ویژه تربت حیدریه گفت: در هیج جای دنیا با افزایش نیروی انسانی مشکل انتظامات را حل نکرده اند بلکه با به روزرسانی و فراهم کردن سامانه های هوشمند سعی شده علاوه بر نقش موثر در حوزه امنیت، با پدیده های نوظهور در حوزه امنیت اجتماعی نیز برخورد شود.", "text":"علی رستمی روز شنبه در مراسم صبحگاه مشترک نیروهای مسلح مستقر در تربت حیدریه به مناسبت هفته نبروی انتظامی افزود: نکته همچنین تامین امنیت تنها بر عهده نیروی انتظامی نیست زیرا همه دستگاهها و حتی شهروندان نیز باید نقش خود را در این خصوص به نحو مطلوب ایفا کنند. امنیت یک پدیده اجتماعی است که با مشارکت حاصل می شود لذا نبادی در سایه کارکردهای غیرموثر فقط پلیس را در این زمینه مسئول دانست. وی ادامه داد: امروز جمهوری اسلامی ایران به پایگاه امن و باثبات منطقه تبدیل شده و به این توانمندی رسیده که عوامل و عناصر ناامنی را تا هزاران کیلومتر آنطرف مرزها مهار کند. بر پایه همین اشراف اطلاعاتی دستگاههای اطلاعاتی و امنیتی ایران توانستند با اجرای یک عملیات دقیق نخست وزیر رژیم غاصب صهیونیستی را فریب داده تا آن 'گاف بزرگ' را در صحن سازمان ملل متحد بدهد و این بیانگر ثبات، امنیت و اقتدار کشور است.امام جمعه بایگ نیز در این مراسم گفت: نیروی انتظامی در تراز نظام اسلامی تنها با مشارکت مردم می تواند اثربخش باشد لذا هر زمان این نیرو از پشتیبانی مردمی و سایر دستگاهها برخودار باشد می تواند در برابر پدیده های ناامنی موفق ظاهر شود.حجت الاسلام رمضانعلی حصاری افزود: دشمنان نظام اسلامی بدانند امنیت خط قرمز کشور است و چنانچه محاسبه امنیتی را برای این مرز و بوم داشته باشند رزمندگان اسلام رژیم صهیونیستی و پایگاههای نظامی آمریکا را در منطقه با خاک یکسان می کنند. فرماندهی انتظامی شهرستان تربت حیدریه شامل دو کلانتری، هفت پاسگاه شهری و دو پاسگاه پلیس راه است. مرکز شهرستان 225 هزار نفری تربت حیدریه در فاصله 150 کیلومتری جنوب غربی مشهد قرار دارد. 6121/1858            "}