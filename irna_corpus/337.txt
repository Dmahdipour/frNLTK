به گزارش روز جمعه ایرنا ، شاهزاده ' خالد بن فرحان آل سعود'  در حساب کاربری خود در توئیتر ، بدون نام بردن از شاهزاده های دستگیر شده ، دولت سعودی را متهم کرد که با دعوت از مخالفین مقیم خارج برای حضور در نشست های دو جانبه ، اقدام به ربودن آنها می کند.وی با بیان اینکه  دولت سعودی 10 روز پیش از ربودن جمال خاشقچی روزنامه نگار مخالف ، با برنامه ریزی قصد ربودن او را داشته است ، افزود : ماموران سعودی با وعده کمک مالی چند میلیون دلاری از من  خواسته بودند تا با سفر به مصر با مسئولین کنسولگری عربستان در قاهره دیدار داشته باشم.وی گفت : آنها به من گفتند که ما از مشکلات مالی تو با خبر هستیم و قصد کمک مالی به تو را داریم.   شاهزاده خالد که پس از به قدرت رسیدن &#39;محمد بن سلمان&#39; به عنوان ولیعهد عربستان از کشور گریخت و به آلمان رفت دوشنبه گذشته در صفحه توئیتر خود نوشت: در صورت اثبات نقش عربستان در ترور خاشقچی از مردم خواهم خواست از طریق نافرمانی مدنی علیه دولت حاکم بایستند.وی افزود : بعد از تغییر نظام سیاسی فعلی ، کشور عربی سعودی چهارم بر مبنای قانون اساسی ایجاد و قدرت به &#39; احمد بن عبدالعزیز &#39; منتقل خواهد شد.احمدبن عبدالعزیز که در لندن به سر می برد شهریور ماه گذشته در اظهاراتی بی سابقه ، &#39;سلمان بن عبدالعزیز&#39; پادشاه و &#39;محمدبن سلمان&#39; ولیعهد عربستان را مسئول جنایات انجام گرفته در یمن معرفی کرد. خاشقچی 59 ساله که از جمله روزنامه‌نگاران شناخته‌شده و منتقد سیاست‌های عرستان است، سه شنبه 10 مهر برای کارهای اداری مربوط به ازدواج خود به ساختمان کنسولگری عربستان در استانبول مراجعه کرد و از آن زمان اطلاعی از او در دست نیست.برخی منابع غیررسمی اعلام کرده اند که ماموران سرویس امنیتی سعودی پس از شکنجه خاشقچی در کنسولگری عربستان، او را به قتل رسانده‌اند.بر اساس اخبار درز یافته ، وی توسط 15 ماموری که در روز و ساعت حضور او در کنسولگری، از عربستان به استانبول سفر کرده بودند، به قتل رسیده است.رسانه‌های ترک روز چهارشنبه اسامی این 15 تبعه عربستان را که پس از چند ساعت، خاک ترکیه را ترک کرده بودند، منتشر کردند.از سوی دیگر خبرگزاری رویترز روز چهارشنبه به نقل از یک منبع سعودی گزارش داد: سازمان اطلاعات انگلیس معتقد است که به خاشقچی در کنسولگری عربستان در ترکیه مواد مخدر خورانده که منجر به مرگ ناگهانی او شده است.خاورم**1508**1586
      
      