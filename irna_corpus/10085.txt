{"onTitr":" مدیرکل راه و شهرسازی لرستان:    ","titr":" اخبار معتبر ایرنا مانعی برای انتشار مطالب کذب است","describe":" خرم آباد - ایرنا - مدیرکل راه و شهرسازی لرستان گفت: اخبار رسانه معتبر و با سابقه ای همچون خبرگزاری جمهوری اسلامی، مانعی برای انتشار مطالب کذب و دامن زدن به شایعات است.", "text":"رضا خالقی روز سه شنبه در بازدید از خبرگزاری جمهوری اسلامی مرکز لرستان افزود: ایرنا به رسالت خود متعهد است که با اخبار موثق خود  می تواند کمک شایانی برای نظم دهی به جریان های خبری باشد.وی با تاکید بر تقویت ارتباط دستگاه ها و مدیران با رسانه های معتبر از جمله خبرگزاری جمهوری اسلامی تصریح کرد: این خبرگزاری رسمی کشور به عنوان بازوی کمکی مدیران فعالیت می کند.وی ادامه داد: در شرایط کنونی با تعدد رسانه ها و انتشار برخی اخبار پوشالی و دروغین، می توان از ظرفیت خبرگزاری جمهوری اسلامی برای مقابله با اخبار رسانه های بدون تعهد و مخالف دولت و نظام استفاده کرد.مدیرکل راه وشهرسازی لرستان با اشاره به گستردگی اخبار مغرضانه علیه دولت و نظام جمهوری اسلامی گفت: این امر از اهداف مخالفان و دشمنان کشور است تا با انتشار اخبار مایوس کننده، انقلاب را از ادامه راه بازدارند که در مقابله با این جریان، استفاده از ظرفیت رسانه های قابل اعتمادی همچون ایرنا بسیار تاثیرگذار است.خالقی اطلاع رسانی درست و به موقع را یکی از عوامل امیدبخشی و جلب اعتماد مردم دانست و افزود: رهبر معظم انقلاب نیز تاکید بسیاری در خصوص آگاهی از توطئه و فعالیت دشمن در فضای مجازی و رسانه های معاند دارند تا بتوان با اشراف به این مساله، با این بنگاه های خبرپراکنی مقابله کرد.رییس خبرگزاری جمهوری اسلامی مرکز لرستان نیز گفت: هدف این رسانه در سطح ملی و استانی بیان عملکرد های نظام و دولت و همچنین مطرح کردن مسائل و مشکلات است.محمد علیدوستی افزود: نظام جمهوری اسلامی خدمات بسیاری ارائه داده که نادیده گرفتن این خدمات توسط برخی رسانه ها یا افراد به دور از انصاف است بنابراین خبرگزاری جمهوری اسلامی تلاش می کند با ارتباط بیشتر با مدیران و مسئولان، پل ارتباطی مستحکمی میان دولتمردان و عموم جامعه باشد.7269/6060            "}