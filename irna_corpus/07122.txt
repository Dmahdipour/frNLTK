{"onTitr":"","titr":" معاون وزیر جهادکشاورزی: صادرات شیرخشک باید آزاد شود","describe":" تهران- ایرنا - معاون امور دام وزیر جهادکشاورزی خواستار آزادسازی صادرات شیرخشک شد و گفت: شیرخام به اندازه کافی در کشور وجود دارد و هیچ نیازی به واردات شیرخشک نداریم.", "text":"به گزارش خبرنگار اقتصادی ایرنا، «مرتضی رضایی» در حاشیه آیین روز ملی دامپزشکی در جمع خبرنگاران درباره ادعای کارخانجات لبنی درخصوص کاهش 20 تا 25 درصدی تولید شیرخام در کشور افزود: کمبودی در تامین شیرخام کشور نداریم اما با افزایش تعداد خریداران، ورودی شیرخام کارخانجات کاهش پیدا کرده است.وی افزود: در گذشته 20 کارخانه اصلی شیرخام را از دامداران خریداری می‌کردند اما اکنون تعداد این کارخانجات اصلی به بیش از 40 مورد افزایش پیدا کرده است.معاون وزیر جهاد کشاورزی در امور دام تصریح کرد: اکنون کارخانجات لبنی، شیرخام را به قیمت مصوب از دامداران خریداری می‌کنند.رضایی با اعلام اینکه بخش اندکی از شیرخام تولیدی کشور جذب واحدهای تولید کننده شیرخشک می شود، تاکید کرد: اکنون یک میلیون تن شیرخام مازاد در کشور موجود است که باید به شیرخشک تبدیل و صادر شود.وی درباره تصمیم دولت برای واردات شیرخشک گفت: بحث واردات شیرخشک هنوز نهایی نشده است اما با پیگیری های وزیر جهاد کشاورزی قرار است ممنوعیت صادرات این محصول برطرف شود.به گزارش ایرنا، شهریور ماه گذشته وزارت صنعت، معدن و تجارت با هدف تنظیم بازار داخلی صادرات برخی کالاهای اساسی از جمله شیرخشک را ممنوع اعلام کرد.** 7 هزار مسوول فنی بخش دامپزشکی امنیت شغلی ندارند رییس سازمان نظام دامپزشکی کشور نیز در این آیین چالش بزرگ این بخش را آموزش عالی دانست و گفت: ۲۳ دانشکده دامپزشکی در کشور وجود دارد که دانشجویانی که تربیت می‌کنند، بیش از نیاز بازار است.«محمدرضا صفری» افزود: رتبه ورودی های رشته دامپزشکی به دانشگاه ها درحدی گسترده است که می تواند از رتبه زیر 1000 تا 88 هزار باشد.صفری اضافه کرد: هفت هزار مسوول فنی در بخش دامپزشکی کشور فعالیت می‌کنند که حقوق دریافتی آنان متناسب با کارشان نیست و امنیت شغل ندارند.** بودجه نامتوازن سازمان دامپزشکی و وزارت بهداشتصفری سازمان دامپزشکی کشور را به استناد بند ج ماده سه قانون تاسیس خود، همکار وزارت بهداشت، درمان و آموزش پزشکی در زمینه پیشگیری بیماری های مشترک انسان و حیوان عنوان کرد. وی این گلایه را مطرح کرد که دامپزشکی متولی پیشگیری از بیماری های مشترک انسان و  حیوان است اما وزارت بهداشت، در مان و آموزش پزشکی همه بودجه اصلی را دریافت می کند. به گزارش ایرنا، همایش روز ملی دامپزشکی با حضور وزیر جهاد کشاورزی و مسوولان این بخش در مرکز همایش های رازی تهران برگزار شد.اقتصام**9186*2025*1961*            "}