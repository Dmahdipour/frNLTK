{"onTitr":"","titr":" چین 48 هواپیمای بدون سرنشین به پاکستان فروخت","describe":" پکن- ایرنا- یک روزنامه چینی گزارش کرد این کشور در یک فروش تسلیحاتی بزرگ، 48 فروند پهپاد با هدف تقویت روابط نظامی دو کشور، به پاکستان فروخته است.", "text":"به گزارش ایرنا گلوبال تایمز ارگان حزب حاکم چین روز سه شنبه در گزارشی با بیان اینکه این نخستین بار است که چنین معامله نظامی در این حجم بین دو کشور انجام می شود تصریح کرد اسلام آباد از آمادگی لازم برای واردات این پهپادها خبر داده است.بر اساس اعلام نیروی هوایی پاکستان، خرید این هواپیماهای بدون سرنشین که از نوع 'وینگ لونگ' است برای تقویت توان نظامی این کشور بسیار با ارزش است.این پهپادها را شرکت فناوری فضایی 'چنگدو' چین و شرکت فناوری هوا و فضای'کامرا' پاکستان با همکاری یکدیگر و در قالب بخشی از توافقات نظامی دو کشور تولید کرده اند.خبرگزاری شینهوا نیز این نوع پهپادها را بسیار پیشرفته معرفی کرده و نوشته است که این هواپیماهای بدون سرنشین دارای قابلیت های هجومی بالایی هستند که در ماه فوریه آزمایش های نهایی پروازی آنها انجام شده است.'سونگ جونگ پینگ' کارشناس مسایل نظامی در چین می گوید صادرات این پهپادها بزرگترین محموله صادراتی نظامی چین به یک کشور محسوب می شود و برای همین این معامله تسلیحاتی از اهمیت بالایی برخوردار است.آمریکا یکی از سازندگان پهپادهای بسیار پیشرفته از نوع 'ام کیو' است اما این پهپادها را به ندرت صادر می کند و برای همین کشورهای دیگر مایل هستند با همکاری یکدیگر پهپاد بسازند و در این زمینه پاکستان و چین همکاری نزدیکی دارند.طرف چینی هنوز درباره این معامله اعلام نظر نکرده است اما گفته می شود که پهپادهای چینی به پیشرفتگی هواپیماهای شناسایی 'ام کیو' آمریکا نیستند.چین قرار است یک تیم را برای آموزش کسانی که با آنها کار می کنند در اختیار اسلام آباد قرار دهد.'سونگ' گفت پهپادهای ساخت چین از جمله پهپادهای مدل 'چایهونگ' (رنگین کمان) در کشورهای خاورمیانه مشتریانی دارند که از آن جمله می توان به عربستان و عراق اشاره کرد.آساق**231**1904**            "}