{"onTitr":" امام جمعه گنبدکاووس:    ","titr":" دولت اجرای قانون منع بکارگیری بازنشستگان را سرعت دهد","describe":" گنبدکاووس - ایرنا - امام جمعه گنبدکاووس با یادآوری تصویب قانون منع بکارگیری بازنشستگان در دستگاه های دولتی توسط مجلس، از دولت خواست تا با سرعت آن را که مطالبه مردم و جوانان است، اجرا نماید.", "text":"به گزارش خبرنگار ایرنا، حجت الاسلام محمود ترابی در خطبه های این هفته نمازجمعه گنبد گفت: حضور جوانان در ادارات و نهادها یک فرصت است و رهبری نیز در سخنان روز گذشته خود بر آن تاکید کردند. وی با غیر انقلابی دانستن اقدامات مجلس شورای اسلامی در سال های اخیر اظهار داشت: در عین حال تصویب قانون منع بکارگیری بازنشستگان اقدامی انقلابی بود که جوانان را جایگزین چند هزار بازنشسته در حال کار دستگاه های دولتی خواهد کرد.حجت الاسلام ترابی به برگزاری مانور بزرگ 100 هزار نفری بسیجیان روز گذشته در تهران و سخنان رهبر معظم انقلاب در این مراسم و بازتاب جهانی آن اشاره کرد و آنرا مایه آرامش و عزت ملت ایران دانست. وی تصریح کرد: مردم ایران بزرگ و مقتدر و شکست ناپذیر است و در برابر تحریم دشمن که در 40 سال گذشته علیه ملت انجام داده اند، مقاومت و ایستادگی کرده و به یاری خدا همچنان به این رویه عزتمندانه خود ادامه می دهد. امام جمعه گنبدکاووس با اشاره به سخنان آیت الله مکارم شیرازی و گلایه این مرجع تقلید از قوه قضاییه در خصوص افراد ناتوان در پرداخت مهریه گفت: این انتقاد درستی است و در فقه دینی شیعه و اهل سنت آمده که اگر کسی ناتوان از پرداخت دِین است، نباید زندانی شود.  حجت الاسلام ترابی با تاکید برضرورت فرهنگ سازی این آموزه فقهی در جامعه از قضات نیز خواست تا در این خصوص توجه جدی داشته باشند. وی به برخی وقایع منطقه ای از جمله معرفی نخست وزیر و رییس جمهور و رییس مجلس اعلای عراق اشاره و افزود: این انتخاب ها نقشه دشمنان را که قصد ایجاد اختلاف بین ملت ایران و عراق را داشتند، خنثی کرد.  حجت الاسلام ترابی با گرامیداشت برخی مناسبت های هفته از جمله آغاز هفته ناجا، نیروی انتظامی را مایه افتخار و اعتماد عمومی دانست. وی به نوسانات قیمت سکه و ارز نیز اشاره کرد و با ابراز گله مندی از رسانه ها و مسئولان از آنان خواست تا تحلیل درستی از دلایل افزایش و کاهش قیمت ها برای مردم داشته باشند تا توطئه جنگ روانی دشمن نقش بر آب شود.  شهرستان گنبدکاووس با 350 هزار نفر جمعیت درشرق استان گلستان واقع است./3039/2729            "}