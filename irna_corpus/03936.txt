{"onTitr":" فرماندار میاندوآب:    ","titr":" فضای مجازی اثرگذارترین ابزار در آسیب های اجتماعی است","describe":" مهاباد- ایرنا- فرماندار میاندوآب گفت: در حال حاضر، فضای مجازی به علت گستردگی استفاده به اثرگذارترین ابزار در آسیب های اجتماعی تبدیل شده و باید امنیت این فضا برای جوانان و نوجوانان مهیا شود.", "text":"به گزارش ایرنا، ناصر امیری روز سه شنبه در جلسه ارتقای امنیت اجتماعی شهرستان میاندوآب افزود: باید فرهنگ استفاده از فضای مجازی در جامعه برای مقابله با آسیب های اجتماعی، نهادینه شود و پلیس فتا نیز امنیت را در شبکه های اجتماعی حاکم کند.وی اضافه کرد: امنیت یکی از نیازهای ضروری جامعه بوده و مقوله ای عمومی است که همه در آن نقش دارند و مشارکت مردم سبب برقراری امنیت اجتماعی پایدار می شود.وی بیان کرد: می توان با برنامه ریزی و ارائه راهکارهای لازم برای کاهش آسیب های اجتماعی گام برداشت و اندیشیدن تمهیداتی برای امنیت بیشتر در شبکه های اجتماعی از جمله مهمترین ابزار کاهش آسیب های اجتماعی است.فرماندار میاندوآب با بیان اینکه آسیب های اجتماعی می تواند شاخص های امنیت اجتماعی را تحت تاثیر قرار دهد، ادامه داد: باید به منظور پیشگیری از آسیب های اجتماعی حرکت کرده و در این راستا تدابیر لازم اتخاذ شود.فرمانده انتظامی میاندوآب هم در این جلسه با اشاره به اهمیت آموزش و آگاهسازی خانواده ها و مردم در مقابله با آسیب های اجتماعی گفت:&#160;در راستای مقابله با آسیب ها و تهدیدات اجتماعی و فضای مجازی باید آموزش در سطوح مختلف در مدارس، دانشگاه ها و خانواده ها جدی گرفته شود.سرهنگ حسن شیخ نژاد با بیان اینکه پلیس عزم جدی برای برخورد با محتکران دارد، افزود: احتکار مایحتاج عمومی جامعه تحت هیچ شرایطی پذیرفته نیست و در این راستا پلیس عزم جدی برای برخورد با محتکران داشته و طبق قانون عمل می کند.شهرستان میاندوآب با بیش از 277 هزار نفر جمعیت در جنوب آذربایجان غربی واقع است.9871/3020/2093            "}