{"onTitr":" اخبار کوتاه از دانشگاه آزاد    ","titr":" آخرین مهلت ثبت نام مجدد دوره کارشناسی دانشگاه آزاد اعلام شد","describe":" تهران - ایرنا - آخرین مهلت ثبت نام در دوره های کارشناسی و کاردانی، بررسی زمان آزمون جامع برای دانشجویان دکتری، ایجاد هیات مرکزی گزینش کارکنان و هسته های گزینش استانی از خبرهای کوتاه این دانشگاه است.", "text":"به گزارش روز چهارشنبه ایرنا از دانشگاه آزاد اسلامی، مهلت ثبت نام مجدد دوره های کارشناسی و کاردانی (پیوسته و ناپیوسته) پذیرش براساس سوابق تحصیلی دانشگاه آزاد اسلامی که از یکشنبه 8 مهر آغاز شده بود تا ساعت 24 پنجشنبه 12 مهر ادامه خواهد داشت.تمامی متقاضیان ثبت نام براساس سوابق تحصیلی می توانند با مراجعه به سامانه مرکز سنجش و پذیرش دانشگاه آزاد اسلامی به نشانی www.azmoon.org ابتدا راهنمای ثبت نام را دریافت و پس از مطالعه و کسب آگاهی های کامل درباره انتخاب رشته، در صورت تمایل و داشتن شرایط لازم بعد از تهیه کارت اعتباری، نسبت به ثبت نام در 20 رشته محل اقدام کنند.بنابر اعلام مرکز سنجش و پذیرش این دانشگاه، مهلت ثبت نام مجدد به هیچ وجه تمدید نخواهد شد و به درخواست هایی که بعد از این تاریخ وصول شود، ترتیب اثر داده نمی شود.** شرایط برگزاری امتحان جامع برای دانشجویان دکتری دانشگاه آزاد اسلامیعلیرضا رهایی معاون آموزشی و تحصیلات تکمیلی دانشگاه آزاد اسلامی گفت: جلسه شورای برنامه ریزی آموزشی و درسی در روز سه شنبه 10 مهرماه با بررسی چند دستور برگزار شد.وی با بیان اینکه در این جلسه آئین نامه تبدیل وضعیت دانشجویان ایرانی غیربورسیه مشغول به تحصیل در خارج از کشور و انتقال آنان به واحدهای دانشگاه آزاد در داخل مورد بحث و بررسی قرار گرفت، اظهار داشت: پس از ارزیابی درباره نحوه سطح بندی دانشگاه های خارجی، نحوه ورود دانشجویان به دانشگاه، توزیع دانشجویان بین واحدهای دانشگاهی و تطبیق دروس گذرانده شده، این آئین نامه مصوب شد.معاون آموزشی و تحصیلات تکمیلی دانشگاه آزاد اسلامی ادامه داد: پذیرش دانشجوی خارجی در واحدهای دانشگاه آزاد اسلامی، دیگر دستور جلسه شورای برنامه ریزی بود که مصوبه ای در این زمینه داشت که به زودی ابلاغ می شود.رهایی با اشاره به درخواست برخی از دانشجویان دانشگاه های دولتی مبنی بر انتقالی به واحدهای این دانشگاه، گفت: نحوه تطبیق دروس گذرانده شده دانشجویان انتقالی از دانشگاه های دولتی به دانشگاه آزاد اسلامی مورد بحث و بررسی قرار گرفت که در نهایت مصوب شد. به گفته وی با توجه به اینکه کیفیت دروس گذرانده شده در دانشگاه های برتر و سطح یک در حد مطلوبی است، این دروس باید عیناً پذیرفته شود و در مورد سایر دانشگاه ها براساس دستورالعمل مصوب، معادل سازی صورت گیرد.این مسئول به درخواست تعداد محدودی از دانشجویانی که دروس جبرانی خود را نگذارنده اند، اما درخواست ثبت نام برای امتحان جامع دارند، اشاره و تصریح کرد: در این جلسه به طور استثنا موافقت شد تا این دانشجویان در ترم جاری تا سقف 6 واحد درسی از دروس جبرانی خود را همزمان با امتحان جامع سپری کنند. رهایی با بیان اینکه آزمون های زبان به دلیل وقفه ای که در برگزاری کلاس های زبان ایجاد شده، به تأخیر افتاده است، گفت: زمان برگزاری امتحان جامع دانشگاه آزاد اسلامی که قرار بود در آبان ماه سال جاری برگزار شود، متناسب با پایان کلاس های زبان مشخص می شود.رهایی ادامه داد: افرادی که در آزمون جامع دانشگاه آزاد اسلامی قبول شده اند، اما در آزمون زبان موفق نبوده اند، نتیجه آزمون جامع آنها تا پایان دوره جدید کلاس های زبان همچنان معتبر است.**ایجاد هیأت مرکزی گزینش کارکنان و هسته های گزینش استانی مدیرکل دفتر مرکزی گزینش دانشگاه آزاد اسلامی گفت: هیأت مرکزی گزینش کارکنان و هسته های گزینش استانی به زودی ایجاد و گزینش کارکنان در استان ها مستقر و سازمان مرکزی چابک سازی می شود. مردانی با تأکید بر اینکه فرمان شش ماده ای امام خمینی(ره) از جهت گیری های اساسی این دفتر است، گفت: احترام به عقاید شخصی و رعایت حریم خصوصی افراد و عدم تجسس در امور شخصی، رعایت اخلاق حرفه ای و منشور اخلاقی، شفافیت و پاسخگویی به متقاضیان در تمامی سطوح مدیریتی و مراحل گزینش، ایجاد حسن اعتماد و پرهیز از سوءظن و بدگمانی نسبت به داوطلبان از دیگر جهت گیری های اساسی دفتر مرکزی گزینش دانشگاه آزاد اسلامی است.مدیرکل دفتر مرکزی گزینش دانشگاه آزاد اسلامی افزود: همچنین آیین نامه استعدادیابی و نحوه انتصاب گزینش گران در سطح کشور تنظیم و به دفاتر گزینش استانی ابلاغ شده است. مردانی با تأکید بر سیاست تمرکززدایی، خاطرنشان کرد: هیأت مرکزی گزینش کارکنان و هسته های گزینش استانی دانشگاه آزاد اسلامی به زودی ایجاد و گزینش کارکنان در استان ها مستقر و سازمان مرکزی چابک سازی می شود.وی ادامه داد: برای سرعت بخشیدن به تعیین تکلیف تبدیل وضعیت اعضای هیأت علمی و تسریع در بررسی و تعیین تکلیف پرونده ها، برنامه ریزی هایی صورت گرفته و در برخی فرایندها نظیر تبدیل وضعیت کارکنان غیر عضو هیأت علمی نیز تغییراتی رخ می دهد.مردانی افزود: ایجاد بانک اطلاعاتی و مستندسازی الکترونیکی، بانک ذخیره استعدادها، بانک تخلفات، بانک هوشمند از سوابق استعلام شده و ارزیابی کمی و کیفی عملکرد کارکنان از فعالیت های در دست اقدام است.ن.م**1200            "}