{"onTitr":" با دوخطه کردن راه آهن؛    ","titr":" زمان سفر ریلی زنجان - تهران یک ساعت و نیم کم می شود","describe":" زنجان - ایرنا - مدیرکل دفتر فنی، حمل و نقل و ترافیک استانداری زنجان گفت: با بهره برداری کامل از طرح 2 خطه کردن راه آهن زنجان - تهران ضمن افزایش ایمنی مسافران فاصله زمانی سفر در این مسیر از چهار ساعت به 2 ساعت و نیم کاهش می یابد.", "text":"به گزارش ایرنا، اسرافیل نیازی روز یکشنبه درگفت و گو با خبرنگار ایرنا افزود: یکی از دیگر از مزیت های این طرح اطمینان بخشی به سرمایه گذاران برای انجام سرمایه گذاری های مختلف در استان است که تحقق این مهم می تواند برای تبادلات، فرهنگی، اجتماعی و اقتصادی ، دانشگاهها و در بخش های دیگر استان بسیار مفید باشد.وی بیان کرد: در صورت تامین اعتبار این آمادگی در پیمانکار وجود دارد که این طرح در موعد مقرر به بهره برداری برسد که تحول عظیمی را برای این استان ایجاد خواهد کرد.به گفته این مسئول، تخصیص اعتبارات لازم به طرح 2 خطه کردن راه‌آهن زنجان - تهران علاوه بر شتاب بخشی آن، چشم انداز بهتری را در توسعه روز افزون استان در بخش های مختلف به همراه خواهد داشت و این طرح اولویت دار هم اکنون بصورت مستمر رصد می شود. وی یادآوری کرد: هم اکنون این طرح 60 درصد پیشرفت فیزیکی دارد که بحث تامین اعتبار و تخصیص آن از جمله مشکلات مهم در شتاب بخشی ادامه این طرح است که در صورت پیگیری لازم ، اتمام و بهره برداری از این طرح تاثیر بسزایی در توسعه اقتصاد استان به دنبال خواهد داشت.نیازی خاطرنشان کرد: این طرح بصورت (epcf) بوده که یکهزار و 500 میلیار ریال آن بودجه آن تامین شده و برای پرداخت مطالبات پیمانکاران و بهره برداری طرح  به 6 هزار میلیارد ریال اعتبار نیاز است.وی بیان کرد: این در حالی است که پیشرفت طرح به نسبت به منابع چشمگیر بوده که برای تامین منابع مالی  نیز از سوی سازمان برنامه و بودجه قول مساعد داده شده که تحقق این امر چشم انداز بهتری را فراهم می کند.مدیرکل دفتر فنی ، حمل و نقل و ترافیک استانداری زنجان ادامه داد: این طرح معارض هایی داشت ،برطرف شده که در مجموع وضعیت خوبی دارد و این استان در حال احداث قطعات طرح حد فاصل زنجان تا قزوین به طول  104 کیلومتر ان در حوزه  استحفاظی خود است.این مسئول ادامه داد: با کارهای انجام گرفته ابنیه، کارهای زیر سازی آن تمام شده و هم اکنون به بحث به مرحله رو سازی رسیده که حتی ریل گذاری آن  نیز در حال انجام است.به گزارش ایرنا، عملیات اجرایی این طرح که از مصوبات سفر رهبر معظم انقلاب و سپس سفر هیات دولت در سال 93 به استان زنجان محسوب می شود، که از آبان‌ سال 95 آغاز شده است.9646/8068            "}