{"onTitr":"","titr":" شاملو شاعران جوان ایران را دور هم جمع کرد","describe":" تهران- ایرنا- نشست خبری و شعرخوانی چهارمین دوره جایزه احمد شاملو عصر امروز پنجشنبه با حضور داوران و برگزیده گان مرحله نخست برگزار شد.", "text":"به گزارش خبرنگار فرهنگی ایرنا، در این نشست شاعران برگزیده مرحله نخست دوره چهارم جایزه شاملو، در حضور شهریار وقفی‌پور و محمود معتقدی، داوران مرحله اول، به شعرخوانی پرداختند.در پایان مراسم که در موسسه بهاران برگزار شد داوران به پرسش‌های حاضران در جلسه پاسخ دادند.داوران مرحله اول، 15 اثر زیر را به ترتیب حروف الفبا شایسته راهیابی به مرحله دوم چهارمین دوره جایزه شعر احمد شاملو تشخیص دادند:1. «اسفندیاری در چشم چپ» نوشته آنا رضایی، نشر هشت2. «اسیر غیرجنگی» اثر شجاع گلملایری، نشر هشت3. «بالا رفتن از شب» سروده غزاله شمعدانی، نشر حکمت کلمه4. «برسد به استخوانهایت» نوشته روزبه سوهانی، انتشارات مروارید5 . «بینظمی» اثر آرمین یوسفی، نشر چشمه6. «توضیحات شناسنامه» نوشته سهند پاکبین، انتشارات نصیرا7. «خشخاشها اثر امان میرزایی، انتشارات سوره مهر8. «خط سیاه، متروی لندن» سروده علیرضا آبیر، کتاب فانوس9. «خونم را به هواخوری برده‌ام» نوشته سمیرا چراغپور، نشر هشت10. «دومینو» نوشته ابوذر پاکروان، انتشارات فصل پنجم11. «شعرهای ونک» اثرحمید یزدان پناه، انتشارات بوتیمار12. «کافه کاتارسیس» سروده آیدا گلنسایی، انتشارات فصل پنجم13. «نامه هایی از کازابلانکا » نوشته شهریار بزرگمهر، انتشارات آنیما14. «نامی نمیتوان گذاشت» اثر آریا صدیقی، نشر چشمه15. «هوای خانه را عطر میزند» سروده بهاره نوروزی‌سده، نشر هشت کاظم کریمیان، محمود معتقدی و شهریار وقفی‌پور اعضای هیات داوران مرحله اول داوری چهارمین جایزه شعر احمد شاملو هستند.جایزه‌ شعر احمد شاملو از سال 1394 به همت و با تلاش اعضای موسسه‌ «الف. بامداد» بنیان گذاشته شد که موسسه‌ای است فرهنگی پژوهشی، به مدیریت آیدا شاملو، همسر احمد شاملو و به یاری چند تن از دوستان و علاقمندان این شاعر اداره می‌شود.جایزه‌ شعر شاملو هر سال از میان مجموعه‌ شعرهای نو چاپ اول منتشرشده در سال قبل که برای دبیرخانه‌ این جایزه ارسال می‌شود، مجموعه‌ شعر برگزیده‌ سال را انتخاب و معرفی می‌کند.این جایزه‌ شامل تندیس، لوح تقدیر و جایزه‌ نقدی است که در مراسمی در سال‌روز تولد احمد شاملو، 21 آذر ماه، به برنده اهدا می‌شود.فراهنگ** م.ز** 9053            "}