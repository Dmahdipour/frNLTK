{"onTitr":"","titr":" خیران خمین سه میلیارد و 600 میلیون ریال به بهزیستی کمک کردند","describe":" خمین - ایرنا - رئیس بهزیستی خمین گفت: خیران این شهرستان سه میلیارد و 600 میلیون ریال کمک نقدی و غیرنقدی در نیمه نخست امسال به مددجویان این نهاد حمایتی کردند.", "text":"«اسماعیل خانجانی» روز شنبه در گفت و گو با ایرنا افزود: یک میلیارد و 674 میلیون ریال از این کمک ها به صورت نقدی و بقیه غیرنقدی بوده است.وی ادامه داد: این خیران امسال در بخش خدمات نظیر پرداخت قبوض مددجویان تحت حمایت  نیز 484 میلیون ریال به بهزیستی کمک کردند.رئیس بهزیستی خمین اظهار داشت: کمک های غیرنقدی خیران شامل سبد غذایی، پوشاک و کمک های موردی بوده است و  کمک های نقدی در حوزه های درمان، مسکن و معیشت هزینه می شود.وی تاکید کرد: مجموعه خیران نقش بسیار تاثیرگذاری در ارائه خدمات مطلوب به مددجویان، معلولان، سالمندان، بیماران روانی مزمن، کودکان و خانواده های بی سرپرست دارند. رئیس اداره بهزیستی خمین محور فعالیت های این نهاد را در بخش های پیشگیری، اجتماعی، توانبخشی، اشتغال، موسسات غیردولتی و مشارکت های مردمی بیان کرد.خمین واقع در جنوب استان مرزی دارای 105 هزار نفر جمعیت است که هفت هزار نفر در این شهرستان زیر پوشش خدمات بهزیستی هستند.7277/6013/            "}