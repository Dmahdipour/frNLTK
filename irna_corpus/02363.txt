{"onTitr":" سردار نقدی:    ","titr":" انقلاب اسلامی تنها انقلاب 40 ساله جهان است","describe":" زاهدان - ایرنا - معاون فرهنگی و اجتماعی سپاه پاسداران انقلاب اسلامی گفت: هیچ یک از انقلاب های دنیا به 40 سالگی نرسیده اند و تنها انقلاب اسلامی ایران توانسته چنین دوام و پایداری داشته باشد.", "text":"به گزارش ایرنا سردار محمدرضا نقدی روز چهارشنبه در نشست تبیین و گفتمان سازی چهلمین سالگرد پیروزی انقلاب اسلامی در زاهدان اظهار داشت: دشمنان جمهوری اسلامی ایران روز شماری می کردند تا شکست انقلاب اسلامی را مشاهده کنند اما اکنون که این انقلاب در آستانه 40 سالگی قرار دارد سعی می کنند از هر طریقی عظمت این انقلاب را کوچک جلوه دهند.وی افزود: هر یک از انقلاب هایی که در کشورهای دیگر اتفاق افتاد در مدت کوتاهی با شکست مواجه و به فراموشی سپرده شد اما انقلاب اسلامی در طول 40 سال عمر خود حتی در حد سرسوزن از مواضع اش عقب نشینی نکرده است.معاون فرهنگی و اجتماعی سپاه پاسداران انقلاب اسلامی با بیان اینکه این پایداری در تاریخ بی سابقه است، ادامه داد: با گذشت 40 سال از انقلاب اسلامی مردم ایران هنوز هم برای حرف های امام خمینی (ره) اهمیت زیادی قائل هستند.سردار نقدی تصریح کرد: پایداری انقلاب اسلامی در طول این 40 سال در حالی اتفاق افتاد که ایران تحت شدیدترین تحریم ها قرار داشت اما با وجود توطئه ها، آشوب ها و فتنه های مکرری که وجود داشت این انقلاب همچنان سرافراز ایستاده است.وی با بیان اینکه باید ریشه این موفقیت شناسایی شود، اظهار داشت: بعضی ها می خواهند عظمت انقلاب اسلامی را در حد مشکلات اقتصادی تقلیل دهند در حالی که مشکلاتی مانند گرانی برای ارزیابی انقلابی که 40 سال در برابر ابرقدرت ها مقاومت کرده شاخص مناسبی نیست.معاون فرهنگی و اجتماعی سپاه پاسداران انقلاب اسلامی خاطر نشان کرد: سیاست، اقتصاد و اسلحه ی دشمنان انقلاب اسلامی دیگر برش ندارد به همین دلیل به قدرت جادوی رسانه و تبلیغات روی آورده اند و شبکه های ماهواره ای، اینترنتی و اجتماعی را بسیج کردند تا شکست های آنان را پیروزی و پیروزی های روزافزون انقلاب اسلامی را شکست جلوه دهند.سردار نقدی ادامه داد: در این جنگ رسانه ای با بزرگنمایی، مسائل کوچک و کم اهمیت را در برابر انقلاب اسلامی قرار می دهند و فضای روانی جامعه را آلوده می کنند.وی با بیان اینکه خدمات و نتایج انقلاب اسلامی برای مردم ایران و حتی مردم دیگر کشورها آنقدر زیاد است که قرن ها می توان به آن افتخار کرد، گفت: یکی از مهمترین دستاوردهای انقلاب اسلامی این است که ملتی متدین و فرهیخته را که چند هزار سال اسیر شاهان بود از نظام شاهنشاهی استبدادی و دیکتاتوری نجات داد.**بازگو کردن دستاوردهای انقلاب اسلامی یک تکلیف استفرمانده سپاه سلمان سیستان و بلوچستان نیز در این نشست اظهار داشت: امروز که دشمنان تمام تلاش خود را برای تخریب انقلاب اسلامی به کار بسته اند تکلیف همه ما این است که از هر فرصتی برای تبیین دستاوردهای این انقلاب استفاده کنیم.سردار امان الله گشتاسبی ادامه داد: مردم سیستان و بلوچستان در همراهی با انقلاب اسلامی و حمایت از فرامین امام خمینی (ره) و مقام معظم رهبری و صیانت از آب و خاک این مملکت سابقه درخشانی دارند.وی افزود: مردم این استان در طول تاریخ بویژه در 40 سال عمر انقلاب اسلامی نشان دادند که شیعه و سنی در کنار هم در تمامی صحنه ها  مقتدرانه ایستاده و توطئه های دشمنان علیه نظام جمهوری اسلامی ایران را خنثی کرده اند.فرمانده سپاه سلمان سیستان و بلوچستان تصریح کرد: مجاهدت، رشادت، پاکی و بزرگی مردم انقلابی این استان نخواهد گذاشت دشمنان به اهداف خود دست یابند.به گزارش ایرنا نشست تبیین و گفتمان سازی چهلمین سالگرد پیروزی انقلاب اسلامی امروز /چهارشنبه/ با حضور معاون فرهنگی و اجتماعی سپاه پاسداران انقلاب اسلامی و فرمانده سپاه سلمان سیستان و بلوچستان و جمعی از مسئولان، اساتید، علما و مردم شیعه و سنی زاهدان در حسینیه عاشقان ثارالله برگزار شد.9908 **6081            "}