{"onTitr":"","titr":" دمای هوای آذربایجان غربی 6 درجه کاهش می یابد","describe":" ارومیه- ایرنا- مدیرکل هواشناسی آذربایجان غربی گفت: با افت محسوس دمای هوا از فردا/جمعه/، احتمال سرمازدگی محصولات کشاروزی در این استان پیش بینی می شود.", "text":"به گزارش ایرنا، حبیب عبدلی روز پنجشنبه در گفت و گو با خبرنگار ایرنا افزود: بررسی های آخرین نقشه های پیش یابی نشان دهنده نفوذ زبانه های پرفشار از اواخر وقت روز جمعه،  13 مهر سال جاری به استان است. وی اضافه کرد: این جریان پرفشار سبب شمالی شدن سوی جریانات هوا و کاهش محسوس دما بین 6 تا 8 درجه سانتیگراد در طول هفته آینده می شود.  وی برای جلوگیری از سرمازدگی محصولات به کشاورزان توصیه کرد که نسبت به برداشت سریع تر محصولات باغی و صیفی جات «گوجه فرنگی» و انتقال به انبارهای استاندارد اقدام کنند. به گزارش ایرنا هوای شهر ارومیه و دیگر شهرستان های آذربایجان غربی از اوایل شهریورماه رو به خنکی می گذارد و امسال این روند تا حدودی با تاخیر مواجه شده است.8135/3072            "}