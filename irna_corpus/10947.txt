{"onTitr":"","titr":" پنج طرح گردشگری در فردوس افتتاح شد","describe":" بیرجند - ایرنا - پنج طرح همزمان با هفته گردشگری روز سه شنبه در شهرستان فردوس به بهره برداری رسید.", "text":"به گزارش ایرنا این طرح ها که برای اجرای آنها 407 میلیون تومان هزینه شده شامل محوطه سازی پارک گردشگری تون، کانکس راهنمای مسافر، رونمایی از نرم افزار فردوس گردی، برق رسانی به رباط تاریخی خوشاب و تامین برق پارک آبگرم معدنی فردوس است.امروز (سه شنبه) همچنین با حضور مدیرکل میراث فرهنگی، صنایع دستی و گردشگری خراسان جنوبی کلنگ احداث هتل سنتی در زمینی به مساحت یکهزار و 300 مترمربع و با سرمایه‌گذاری چهار میلیارد تومان در فردوس به زمین زده شد.مدیرکل میراث فرهنگی، صنایع دستی و گردشگری خراسان جنوبی در دیدار با فعالان گردشگری شهرستان فردوس گفت: گردشگری یک موضوع میان بخشی است که اگر بخش های مختلف دست در دست هم کمک نکنند، نمی تواند محقق شود بنابراین همه دستگاه های اجرایی باید برای رونق صنعت گردشگری مشارکت کنند.حسن رمضانی اساسی ترین اقدام در حوزه گردشگری را آموزش عنوان کرد و افزود: تجربه قرن ها زندگی در این منطقه نشان داده است که استان خراسان جنوبی از دیرباز به دلیل موقعیت خاص همیشه کار خدمات رسانی و ارائه خدمات اقامتی، تجاری و پذیرایی از مسافران را به عهده داشته، بنابراین باید به ظرفیت گردشگری که تجربه قرن‌ها زندگی انسان ها را پشت سر دارد، برگردیم.وی اظهار داشت: با تلاش و پیگیری های انجام شده توانستیم حضور گردشگران خارجی در استان خراسان جنوبی را از 190 نفر در سال 1391 به پنج هزار نفر در سال افزایش دهیم و تعداد اقامتگاه های بوم گردی خراسان جنوبی نیز در حال حاضر به 33 واحد افزایش یافته است.بازدید از یک واحد اقامتگاه بوم گردی در حال ساخت در منطقه نمونه گردشگری باغستان از برنامه های مدیرکل میراث فرهنگی، صنایع دستی و گردشگری استان در شهرستان فردوس بود.9865*3028            "}