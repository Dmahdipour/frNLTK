{"onTitr":" وزیر بهداشت:    ","titr":" صادرات خون از کشور نداریم","describe":" تهران- ایرنا- وزیر بهداشت، درمان و آموزش پزشکی گفت: ایران به هیچ عنوان صادرات خون ندارد و این اجازه را نداریم زیرا خون ایرانی ویژه ایرانیان و بیماران نیازمند به خون در کشور است و مردم خون را به منظور کمک به هموطنان نیازمند خود اهدا می‌کنند.", "text":"به گزارش خبرنگار اجتماعی ایرنا، ‌حسن قاضی زاده هاشمی روز سه شنبه در آیین افتتاح چهارمین کنگره بین المللی طب انتقال خون و همچنین چهاردهمین کنفرانس سالانه انجمن آسیایی طب انتقال‌خون افزود: ممکن است در حادثه ای غیر ایرانی ها را در کشور میزبانی کنیم مانند مردم افغانستان، عراق یا یمن را در مراحلی و زمانی پذیرایی کردیم و مردم به صورت داوطلب ممکن است به آنها خون اهدا کنند، اما به هیچ عنوان صادرات خون از ایران نداریم و این امر به هیچ عنوان اصولی نیست.وزیر بهداشت اضافه کرد: صادرات خون ایرانیان به خارج از کشور از نظر سلامت هم درست نیست و به هیچ عنوان این کار انجام نمی شود.وی در بخش دیگری از سخنان خود در خصوص داروهای مشتق از پلاسما نیز گفت: افرادی هستند که از بدو تولد دچار مشکل هستند و می بایست داروهایی را که مشتق از پلاسما هستند دریافت کنند بنابراین نیازمند به فرآورده‌های خونی در این زمینه هستیم که این داروها از این طریق تهیه می شود.وی ادامه داد: به عنوان مثال اولین کسی که در ایران دچار ایدز شد، بر اثر تجویز دارو از خون نا سالم و آلوده وارداتی بود، بنابراین لازم است که داروی این بیماران از خون ایرانی که بهترین خون است تهیه شود.وزیر بهداشت گفت: قرار بود که بخش خصوصی بخشی از تهیه داروهای مشتق از پلاسما را برعهده بگیرد و آن را تهیه کند، اما بنا بر دلایلی که با اهداف سودجویانه همراه بود این اتفاق نیفتاد و این کار انجام نشد.* 97 درصد خون های اهدایی به فرآورده تبدیل می شودهاشمی افزود: در ایران 97 درصد از خون های اهدایی به فرآورده های خونی تبدیل می شود که در این زمینه می توانیم بگوییم که ایران در ردیف کشورهای با درآمد بالا قرار دارد.هاشمی گفت: در حال حاضر در جهان 85 درصد از خون های اهدایی به فرآورده‌های خونی تبدیل می‌شوند، این میزان در کشورهایی پیشرفته 97 درصد، در کشورهای با درآمد بالا 92 درصد، در کشورهای با درآمد متوسط رو به پایین 52 درصد و در کشورهای با درآمد پایین 50درصد است.وی ادامه داد: جمهوری اسلامی ایران با چهار دهه فعالیت سازمان انتقال خون به کفایت خون رسیده است و محصولات و فرآورده‌های خونی را تعرفه‌گذاری کرده است و بحث حفاظت و مراقبت از خون بیمار را در دستور کار قرار داده است و در این زمینه نیز موفق عمل کرده است.هاشمی ادامه داد: در حال حاضر در 900 بانک خون بیمارستانی حفاظت ها، مراقبت ها و رسیدگی های لازم انجام شده است و اعلام می‌کنیم که خون سالم در اختیار ایرانیان نیازمند به خون و فرآورده‌های آن قرار می گیرد.وزیر بهداشت گفت: در حال حاضر بیش از 60 درصد از داروهای مشتق از پلاسما از خون ایرانی تهیه می شود.وی اضافه کرد: خون ایرانی در منطقه و همچنین در جهان یکی از سالم‌ترین و ایمن ترین خون هاست که برای تهیه داروهای مشتق از پلاسما از آن استفاده می شود.وزیر بهداشت در جمع خبرنگاران افزود: اگر بتوانیم ۴۰ درصد باقیمانده تهیه داروهای مشتق از پلاسما را با خون ایرانی تهیه کنیم دیگر خیالمان راحت است.*رتبه نخست ایران از نظر اهدا و سلامت خون هاشمی ادامه داد: به دنبال چهار دهه تاسیس سازمان انتقال خون ایران و فعالیت آن در زمینه جمع‌آوری و توزیع خون و فرآورده های خونی و پیوستن آن به وزارت بهداشت و درمان شاهد هستیم که در حال حاضر در ایران اهدای خون به صورت کاملا و 100درصد داوطلبانه انجام می شود.وی تاکید کرد: خون اهدایی در ایران از سالم ترین خون ها در منطقه و جهان است و از این جهت دارای خون مطلوب هستیم. ایران در این زمینه با کشورهای همسایه فاصله زیادی دارد و می‌توانیم بگوییم که ایران دارای رتبه نخست در منطقه از حیث سلامت و اهدای خون است.وزیر بهداشت گفت: در حال حاضر ۱۱۲ و نیم میلیون نفر در جهان خون اهدا می کنند که ۹.۹ میلیون آن مربوط به منطقه امرو ( مدیترانه شرقی) است.وی اضافه کرد: ایران نیز با بیش از دو میلیون اهدا در سال ۲۱درصد از اهدای خون را در ۲۱ کشور منطقه به خود اختصاص داده است و در این زمینه نیز پیشرو است.وزیر بهداشت در خصوص شاخص اهدای خون نیز گفت: شاخص اهدای خون در جهان به طور متوسط هم اکنون ۱۴،۱در هزار نفر است و در منطقه امرو این میزان ۱۴.۹در هزار  است، اما در ایران شاخص اهدای خون شاخص بسیار خوبی است که شامل ۲۷ نفر به ازای هر هزار نفر جمعیت است.وی گفت: در حال حاضر در ۷۰ کشور جهان خون به صورت پولی اهدا می‌شود. در منطقه امرو ۵۱ درصد از اهدای خون به صورت داوطلبانه اقدام می‌شود. این در حالی است که در ایران از ۱۰ سال گذشته تاکنون خون توسط ایرانیان نوعدوست بدون هیچ چشمداشتی به صورت 100درصد داوطلبانه انجام می شود و نیاز ایرانیان بیمار به خون از این طریق تهیه می شود این امر یکی از جلوه‌های زیبا و یک رفتار دینی و تمدنی ایران از نظر ایثار و فداکاری و نذر است.* همکاری انتقال خون ایران با سازمان بهداشت جهانی تمدید شدعلی اکبر پورفتح الله مدیرعامل سازمان انتقال خون ایران گفت: از سال ۲۰۱۷ همکاری سازمان انتقال خون ایران با سازمان بهداشت جهانی به عنوان همکار این سازمان در مباحث اهدا و انتقال خون و همچنین مراقبت و سلامت خون به مدت چهار سال دیگر تمدید شد.وی افزود: پیش از این نیز سازمان انتقال خون ایران در سال ۲۰۱۳ به عنوان همکار سازمان بهداشت جهانی در مباحث مربوط به انتقال، اهدا و سلامت خون برگزیده شده بود.پورفتح الله ابراز امیدواری کرد که ادامه این همکاری‌ها و همچنین فعالیت چشمگیر سازمان انتقال خون ایران در منطقه امرو (مدیترانه شرقی) و همچنین در منطقه آسیا منجر به ارتقای وضعیت مباحث انتقال خون و طب انتقال خون شود.وی در خصوص برگزاری کنگره طب انتقال خون اظهار داشت: تاکنون سه دوره از کنگره طب انتقال خون از سال ۱۳۸۶ با حضور هزار شرکت‌ کننده با همکاری انجمن آسیایی طب انتقال خون برگزار شده است و امیدواریم برگزاری این چنین همایش ها و کنگره هایی بتواند محل مناسبی برای تبادل دانش در زمینه انتقال خون و طب انتقال خون در منطقه آسیا و همچنین مدیترانه شرقی باشد.مدیرعامل انتقال خون ایران گفت: در چهارمین کنگره بین المللی طب انتقال خون هزار و ۳۰۰ شرکت کننده از ۲۴ کشور در ایران حضور دارند و اطلاعات و دانش علمی خود در مباحث انتقال خون را به اشتراک می‌گذارند.پورفتح الله ادامه داد: در این کنگره موضوعات متنوع طب انتقال خون به بحث گذاشته خواهد شد. علاوه بر این به دنبال پیدا کردن راه حل های منطقی و علمی برای مباحث اهدای خون، انتقال خون و همچنین سلامت و مراقبت از خون بیمار هستیم.مدیرعامل سازمان انتقال خون اعلام کرد: همچنین در حاشیه برگزاری این کنگره و کنفرانس کارگاه آموزشی منطقه ای نیز برای ۱۳ نفر از اعضای عضو انجمن انتقال خون مدیترانه شرقی برگزار می شود که مرکز همکار سازمان بهداشت جهانی در منطقه است.اجتمام *2181 * 3063            "}