{"onTitr":"","titr":" روسیه در حال بررسی طرح حذف دلار از معاملات خارجی است","describe":" مسکو - ایرنا - دولت روسیه طرحی را برای کنار گذاشتن دلار آمریکا از سیستم پرداخت ها و معاملات خارجی این کشور بررسی می کند و انتظار می رود این طرح در هفته های آینده تایید شود.", "text":"به گزارش ایرنا، خبرگزاری اینترفاکس روز چهارشنبه به نقل از منابع نزدیک به دولت روسیه نوشت: دولت روسیه طرح حذف دلار از سیستم های پرداخت خود را بر اساس طرحی که «آندره کوستین» رئیس ونش تورگ بانک ارایه کرده بررسی می کند.در این طرح هیچ ممنوعیتی برای معاملات دلاری پیش بینی نشده است و هدف از اجرای آن ایجاد شرایط مناسب برای بخش تجاری است تا بتواند با هر ارز دلخوه پرداخت ها را انجام دهد.  رسانه روسی افزود: در این طرح که انتظار می رود در دو هفته آینده دمیتری مدودف نخست وزیر روسیه آن را امضا و تایید کند، پرداخت ها با اتحادیه اروپا به وسیله یورو، با چین با یوآن و با کشورهای عضو اتحادیه اقتصادی اوراسیا با روبل صورت می گیرد.اکنون بانک مرکزی روسیه، ونش تورگ بانک و سازمان های مالی و اعتباری روسیه و نیز کارشناسان این کشور این طرح را بررسی و در جلسات مربوط به آن شرکت دارند.به گزارش ایرنا، دمیتری پسکوف سخنگوی رئیس جمهوری روسیه به تازگی گفته بود که بسیاری از کشورها در اروپا و آسیا به فکر ارزی جایگزین دلار آمریکا به عنوان ارز ذخیره هستند.وی افزود: آمریکا به عنوان عرضه کننده دلار گام هایی برمی دارد که ارکان اعتماد به این ارز بین المللی را متزلزل می کند و در شرایط کنونی بر تعداد کشورهایی که به فکر کاهش وابستگی از آمریکا هستند، افزوده می شود.وی خاطرنشان کرد: این کشورها به این واقعیت پی برده اند که قطع وابستگی به دلار آمریکا امکان پذیر است و این اقدام باید هرچه سریعتر صورت گیرد.«الویرا نبیولینا» رئیس بانک مرکزی روسیه نیز اعلام کرد که بانک مرکزی روسیه سیاست کنار گذاشتن دلار آمریکا را به اجرا درآورده و به این سیاست ادامه خواهد داد. رئیس بانک &#39;ونش تورگ&#39; یکی از بزرگترین بانک های روسیه (با سرمایه 10 میلیارد دلار) چندی پیش طرحی را برای کنار گذاشتن دلار از معاملات ارزی و بانکی این کشور ارایه کرد که بر اساس آن دلار از مبادلات تجاری روسیه خارج خواهد شد. سرگئی ریابکوف معاون وزیر امور خارجه روسیه نیز به تازگی گفته بود که باید دلار را از سیستم پرداخت های خود حذف کنیم؛ زمان آن فرا رسیده که از حرف به عمل روی آوریم و از دلار آمریکا به عنوان وسیله پرداخت های متقابل خلاص شویم و راههای دیگر را جستجو کنیم. اروپام*391*1346 ** 1546            "}