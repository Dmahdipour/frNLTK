{"onTitr":"","titr":" تحریم ها و اقدامات تروریستی مردم ما را نمی ترساند","describe":" اهواز - ایرنا -  فرمانده سپاه ولیعصر خوزستان گفت: در آستانه  40 سالگی انقلاب اسلامی ایران با افتخار آن را جشن خواهیم گرفت و اعلام میکنیم تحریم ها و اقدامات تروریستی مردم ما را نمی ترساند.", "text":"به گزارش ایرنا سرتیپ پاسدار حسن شاهوار پور روز پنج شنبه در رزمایش 30 هزار نفری اقتدار عاشورایی بسیجیان خوزستان در ورزشگاه فولاد آرتا اهواز توضیح داد:امروز بسیجیان برای تبعیت از رهبر معظم انقلاب از دوردست ها به این مکان آمده اند و همه ادارات و دستگاه ها تلاش گسترده ای برای این اجتماع عظیم داشتند.فرمانده سپاه ولیعصر خوزستان افزود:&#160; این حضور حماسی پیامی به آمریکا و تروریست ها است که بدانند ما همیشه در صحنه ایم و راه شهیدان را ادامه می دهیم .وی بیان کرد: امید است همه بسیجیان استان و ملت ایران به سلامتی و صحت راه شهدای والا مقام را ادامه داده و در 22 بهمن بار دیگر حضوری پرشور داشته باشیم. امام جمعه موقت اهواز گفت:&#160; امروز بسیجیان قهرمان پیام مهمی برا دشمنان اسلام و دشمنان امام حسین (ع) و اولاد حسین (ع) در این زمان و مکان مخابره کردند که آن پیام بیعت مجددا با ولایت فقیه بود . حجت الاسلام  احمد رضا حاجتی  تاکید کرد: زنان و مردان بسیجی پیامی را به تاریخ مخابره می کنند که یاران حسین(ع) اگر در محرم آن دوران نبودند در این محرم در سال 97 حضور دارند .وی یادآور شد:  10 روز پیش شاهد  به شهادت رسیدن همشهریانمان بودیم و همچنان این پیام را فریاد میزنیم که ما در کنار حسین هستیم . وی گفت:  بسیجیان دلاور امروز با بیعت، مجاهد، شهادت طلبی و ایستادن مقابل زورگویی انزجار خود را بار دیگر به آمریکا و اسراییل نشان دادند.شعار یا حسین ، لبیک یا حسین ، لبیک یا خامنه ای ، مرگ بر آمریکا ، مرگ بر اسرائیل ، مرگ بر انگلیس ، مرگ بر آل سعود مزدور ، هیهات من الذله ، شعار ملت هیهات من الذله در این رزمایش سر داده شد.7164/6002            "}