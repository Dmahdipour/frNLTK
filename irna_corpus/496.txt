به گزارش روز جمعه ایرنا به نقل از وزارت دفاع روسیه، نیروی هسته ای راهبردی روسیه رزمایش یک روزه خود را در دریای بارنتس (در شمال غرب روسیه) و دریای آخوتسک (در خاور دور روسیه) برگزار کرده است.گفته شده این رزمایش یک روزه به دستور ولادیمیر پوتین رئیس جمهوری روسیه برگزار شده است و در آن مقرهای فرماندهی و واحدهای موشکی انواع اقدامات ازجمله پرتاب موشک را تمرین کرده اند.خدمه زیردریایی های اتمی ناوگان شمال و اقیانوس آرام روسیه و خلبانان بمب افکن های دورپرواز و راهبردی حامل موشک های کروز نیز در این رزمایش شرکت داشتند. در جریان این رزمایش، زیردریایی های اتمی و بمب افکن های راهبردی پرتاب موشک های بالستیکی آزمایشی را تمرین کردند. هواپیماهای مستقر در سه پایگاه هوایی انگلس، اوکراینکا و شایکوفکا در این رزمایش شرکت داشتند.در منطقه آستراخان در ساحل شمال غربی دریای خزر نیز روز پنجشنبه واحد های پدافند هوایی اس-300 و سامانه های پدافند موشکی اس-400 در رزمایش گسترده ای شرکت کرده و با پرتاب موشک 20 هدف هوایی را نابود کردند.  اروپام*391*1346*1485
      
      