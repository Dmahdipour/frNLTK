{"onTitr":" به دلیل فشارهای حقوق بشری؛    ","titr":" عربستان در خواست عضویت در سازمان فرانکفونی را پس گرفت","describe":" تهران-  ایرنا - منابع خبری پنجشنبه شب گزارش دادند، عربستان سعودی درخواست خود برای عضویت در سازمان بین المللی فرانکفونی (کشورهای فرانسوی زبان) را به دلیل ابهامات در خصوص حقوق بشر در این کشور پس گرفته است.", "text":"به گزارش خبرگزاری فرانسه، سازمان بین المللی فرانکفونی اعلام کرد که بعدازظهر پنجشنبه نامه ای از سوی عربستان دریافت کرده و که در آن خواسته شده تا بررسی عضویت این کشور به عنوان ناظر در سازمان فرانکفونی را به تعویق بیافتد.بر اساس این گزارش، عضویت سعودی در سازمان فرانکفونی به دلیل مسائل حقوق بشری عربستان با جنجال روبه رو بوده است.کانادا به عنوان عضو اصلی این سازمان یکی از مخالفان سرسخت عضویت عربستان در فرانکفونی است.همچنین امانوئل مکرون رئیس جمهوری فرانسه در اشاره به عربستان سعودی، خواستار بازنگری در میثاق سازمان فرانکفونی به ویژه در خصوص سازو کارهای  پیوستن به این نهاد شده است.بحران بازداشت فعالان حقوق بشری در عربستان و اخیرا نیز ناپدید شدن «جمال خاشقچی» روزنامه نگار منتقد عربستانی در ترکیه حساسیت های شدید نهادهای بین المللی علیه عربستان را برانگیخه است. سازمان بین المللی فرانکفونی با پیوستن ایرلند، مالت، گامبیا و ایالت لوئیزیانا آمریکا به عنوان ناظر در این سازمان موافقت کرده است.سازمان بین‌المللی فرانکفونی سازمانی تشکیل شده از مناطق فرانسوی زبان در سراسر جهان است.84 کشور و دولت در این سازمان عضویت دارند که از میان آن ها 26 کشور یا دولت به عنوان ناظر هستند.شبک**9365**3404            "}