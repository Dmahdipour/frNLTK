{"onTitr":" سرپرست فرمانداری کاشان:    ","titr":" وجه متمایز نیروهای مسلح ایران با سایر کشورها اخلاق مداری است","describe":" کاشان- ایرنا- سرپرست فرمانداری کاشان گفت: آنچه نیروهای نظامی و انتظامی نظام مقدس جمهوری اسلامی ایران را از سایر نیروهای مسلح در  جهان متمایز کرده، اخلاق مداری است.", "text":"به گزارش ایرنا، علی  اکبر مرتضایی قهرودی روز  دوشنبه در آئین صبحگاه مشترک نیروهای نظامی و انتظامی شهرستان کاشان امنیت و سلامت را دو نعمت بزرگ الهی و از اولویتهای جامعه بیان کرد و افزود: احساس امنیت از خود امنیت بسیار مهمتر است.وی تاکید کرد: نظم و امنیت بستری برای توسعه و آبادانی کشور است و مردم سربلند ایران اسلامی امروز در پرتو  امنیت و نظمی که نیروهای نظامی و انتظامی برقرار کرده اند، برای پیشرفت و توسعه کشور تلاش می کنند. فرمانده انتظامی شهرستان کاشان نیز در این آئین گفت: قشرهای مختلف مردم در ایجاد و تولید امنیت و حفظ این موهبت الهی در تمام عرصه های سیاسی، فرهنگی، اجتماعی و اقتصادی نقش بسزایی دارند.سرهنگ علی پورکاوه بزرگداشت هفته نیروی انتظامی را فرصتی برای تکریم و پاسداشت مجاهدتها و حماسه آفرینی های تلاشگران عرصه امنیت بیان کرد و افزود: نیروی انتظامی مقتدر با بهره گیری از توانمندیهای سازمانی و مهارتهای حرفه ای و تخصصی آماده مقابله با انواع تهدیدها و برخورد قاطع با قانون شکنان و اخلالگران در نظم و انضباط اجتماعی، اقتصادی و فرهنگی است.وی تاکید کرد: نیروی انتظامی همواره در حفظ و پاسداری از ارزشهای اخلاقی، هنجارهای اجتماعی و جلب مشارکت عمومی با هدف هم افزایی و ایجاد هماهنگی برای رویارویی هوشمندانه با انواع بزهکاری ها تلاش می کند و در آزمون بسیار بزرگ که سبب شکست خفت بار توطئه های دشمنان داخلی و خارجی شده ، پیروزمندانه و سربلند بیرون آمده است.در این آئین که با حضور شماری از خانواده‌های معظم ایثارگران،معتمدان، نمایندگان اصناف و بازاریان، اعضای شورای تامین و یگان های نمونه نظامی و انتظامی کاشان برگزار شد، افزون بر 30 نفر از کارکنان ساعی،  بازنشسته، نفرات برتر مسابقه های قرآنی و خانواده شهیدان نیروی انتظامی این شهرستان تجلیل بعمل آمد.13 تا 19 مهر با شعار  «پلیس مقتدر، امین مردم» هفته نیروی انتظامی نامگذاری شده است.6136            "}