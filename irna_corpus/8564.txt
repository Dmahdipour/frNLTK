{"onTitr":"","titr":" پنج درصد مطالبات مالی بازیکنان تیم فوتبال پدیده پرداخت شد","describe":" مشهد- ایرنا- سرمربی تیم فوتبال پدیده گفت: با مساعدت شهرداری مشهد پنج درصد از مبلغ مطالبات بازیکنان این تیم لیگ برتری به آنها پرداخت شد.", "text":"یحیی گل محمدی روز پنجشنبه در نشست خبری در مشهد پیش از دیدار تیمهای پدیده و فولاد خوزستان در چارچوب جام حذفی فوتبال افزود: گرچه پدیده این هفته وضعیت روحی خوبی نداشت اما امیدواریم با پرداختی که صورت گرفت تیم بتواند برای بازی فردا تمرکز داشته باشد. وی همچنین از کمک مالی شهرداری مشهد به تیم فوتبال پدیده تقدیر و بیان کرد: اما با این شیوه که هر هفته برای مسائل مالی کاسه گدایی به دست بگیریم نمی توان تیمداری کرد.سرمربی تیم فوتبال پدیده به فقدان حمایت مالی شرکت پدیده شاندیز از این تیم نیز اشاره و بیان کرد: راضی نیستیم پول سهامداران و طلبکاران شرکت پدیده برای ما هزینه شود. برای سهامداران شرکت پدیده آرزوی موفقیت و دریافت مطالباتشان را دارم. وی همچنین بدون اشاره به نام خاصی مصدومان تیم پدیده را برای بازی فردا مقابل فولاد خوزستان دو نفر اعلام کرد.سرمربی تیم فوتبال فولاد خوزستان بخاطر تاخیر در پرواز به مشهد موفق به حضور در این نشست خبری نشد.عصر فردا 13 مهر تیم فوتبال پدیده در چارچوب بازیهای یک هشتم نهایی جام حذفی در ورزشگاه امام رضا(ع) مشهد میزبان تیم فولاد خوزستان است. پدیده هم اکنون با 17 امتیاز در صدر جدول رده بندی لیگ برتر فوتبال قرار دارد.3221/1858            "}