{"onTitr":" امام جمعه شهرستان پردیس:    ","titr":" گردهمایی بسیجیان نقشه ‌های دشمنان را خنثی کرد","describe":" تهران- ایرنا- امام جمعه شهرستان پردیس با اشاره به حضور یکصد هزار نفری بسیجیان در استادیوم آزادی تهران گفت: این گردهمایی نقشه‌های دشمنان را خنثی کرد.", "text":"به گزارش ایرنا، حجت الاسلام توسلی در خطبه‌های این هفته نماز جمعه پردیس اظهار داشت: مانور مقتدرانه بسیجیان در استادیوم آزادی حرکت بسیار ارزشمندی بود که در ماه منسوب به سید و سالار شهیدان و امر به معروف و نهی از منکر برگزار شد.وی در ادامه ضمن تقدیر از بسیجیان شهرستان پردیس افزود:  بیش از 700 نفر از بسیجیان این شهر به این گردهمایی اعزام شدند.وی با اشاره به بیانات مقام معظم رهبری  اظهار داشت: جوانان یکی از مهمترین سرمایه‌های کشور محسوب می شوند و ما هشت سال دفاع مقدس را با کمک جوانان غیور به سر انجام رساندیم و امروزه نیز با همکاری این قشر فعال بر تمامی توطئه های دشمنان پیروز خواهیم شد.حجت الاسلام توسلی افزود: دشمن از اختلافات ما سوء استفاده و مشکلات را بزرگنمایی می کند تا کشور ما را به بن بست کشانند.وی با تاکید بر حفظ اتحاد و انسجام داخلی عنوان کرد: دولت و ملت در کنار یکدیگر با همدلی و انسجام اقتدار خود را به دشمنان نشان خواهند داد.خطیب جمعه دماوند عنوان کرد: در شروع هفته دفاع مقدس تروریست ها، مردم بی دفاع  ناظر در مراسم رژه اهواز را به خاک و خون کشیدند و نیروهای سپاه در کمتر از 10 روز مواضع آنها را مورد اصابت موشک قرار دادند.وی با بیان اینکه طراحی، برنامه ریزی و اجرای عملیات نظامی کاری بسیار سخت و نیاز به دقت بالایی دارد، گفت: به دنبال موشک باران مواضع تروریست‌ها پهبادهایی مواضع باقی مانده را بمباران کردند. توسلی ضمن تقدیر از زحمات نیروی انتظامی گفت: این نیروی مقتدر در سطح شهرستان حضور فعال و گسترده ای دارد با قدرت و اقتدار وظایف خود را انجام داده و نظم و امنیت را برقرارمی کند. تهرام/9441/6003            "}