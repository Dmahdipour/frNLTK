{"onTitr":"","titr":" کشف تخلف سه هزار میلیارد ریالی ارزی در البرز","describe":" کرج - ایرنا- مدیر کل تعزیرات حکومتی البرز از کشف سه هزار میلیارد ریالی در قالب چند تخلف ارزی در این استان خبر داد.", "text":"علی اکبر مختاری روز پنجشنبه در گفت و گو با خبرنگار ایرنا افزود: در این زمینه هفت پرونده متخلفان ارزی توسط بانک‌های ملی، دی، توسعه تعاون و کشاورزی در چند ماه گذشته تکمیل و برای بررسی و پیگیری لازم به تعزیرات حکومتی استان البرز ارجاع شد. وی اظهار داشت: متخلفان این پرونده‌ها، ارزهای خارجی از قبیل دلار، یورو، یوان چین ، وون کره و درهم را از بانک‌های یاد شده دریافت کرده اند. مختاری گفت: تاکنون حکم پنج پرونده صادر شده که یکی از این پرونده ها مربوط به یک شرکت دارای اساسنامه خرید، فروش و اجاره شرکت بوده که از بانک توسعه تعاون 15 میلیارد وون کره ارز دریافت کرده اما به تعهد خود عمل نکرده است. مدیر کل تعزیرات حکومتی البرز تاکید کرد: مقرر گردید که این شرکت ارز دریافتی را به قیمت محاسبه روز به بانک مربوطه بازپس دهد. وی خاطرنشان کرد: این شرکت متخلف همچنین به 147 میلیارد ریال جریمه محکوم و به مدت یک سال کارت بازرگانی آن نیز تعلیق شده است. مختاری افزود: هم اینک 2 پرونده تخلف دیگر از سوی بانکها دریافت گردیده و در مرحله بررسی می باشد که به زودی حکم قضایی مربوطه نیز صادر خواهد شد. 2098/6993            "}