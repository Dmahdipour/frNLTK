{"onTitr":"","titr":" کودکان با نیازهای ویژه صاحب مرکز پیش دبستانی تخصصی شدند","describe":" سنندج - ایرنا - رئیس آموزش و پرورش استثنایی کردستان گفت: در سال تحصیلی جاری و برای نخستین بار، مرکز پیش دبستانی تخصصی برای کودکان با نیازهای ویژه در سنندج دایر شده است.", "text":"خلیل رنجبر روز چهارشنبه در گفت و گو با خبرنگار ایرنا اظهار داشت: این مدرسه با عنوان مرکز پیش دبستانی توحید برای نوآموزان با نیازهای ویژه، در حوزه آموزش و پرورش ناحیه 2 سنندج و با 6 کلاس تخصصی آمادگی 1 و 2 تشکیل شده است.وی افزود: در این مرکز 13 نفر کادر مجرب و متخصص به 35 نوآموز پیش دبستانی سندروم داون و 17 نوآموز کم توان و چند معلولیتی خدمات آموزشی، پرورشی و حمایتی با بهره گیری از فن آوری های و تجهیزات نوین و در نوبت ثابت بعد از ظهر ارائه می دهند.رئیس آموزش و پرورش استثنایی کردستان تاکید کرد: معلمان پیش دبستانی از طریق فعالیت های مختلف همانند بازی و کارهای دستی بتدریج نظم و انضباط فکری را در دانش آموزان با نیازهای ویژه ایجاد و با ارائه امکانات پرورشی و آموزشی زمینه لازم برای ایجاد محیطی مناسب جهت رشد و پرورش آنان فراهم می کنند.وی در ادامه به آمار تحصیل دانش آموزان با نیازهای ویژه در استان اشاره کرد و یادآور شد: در سال تحصیلی جاری هفت هزار و 170 دانش آموز با نیازهای ویژه (استثنایی) در مدارس عادی و مراکز آموزشی ویژه مشغول به تحصیل هستند.رنجبر گفت: از این تعداد دانش آموز با نیازهای ویژه یک هزار و 320 نفر کم توان ذهنی هستند که در 70 مرکز خاص و ویژه تحصیل می کنند.وی اضافه کرد: همچنین سه هزار نفر از این دانش آموزان در زمره دیر آموزان قرار دارند و در مدارس عادی دوره ابتدایی مشغول به تحصیل هستند.رنجبر اظهار داشت: یک هزار و 50 نفر از این دانش آموزان نیز در بخش تلفیقی - فراگیر شامل دانش آموزان نابینا، ناشنوا، جسمی حرکتی و کم بینا و کم شنوا هستند که در مدارس عادی تحصیل کرده و از ما خدمات لازم را دریافت می کنند.رئیس آموزش و پرورش اسثتنایی کردستان با بیان اینکه یک هزار و 800 نفر از این دانش آموزان دارای اختلالات یادگیری هستند، گفت: این دانش آموزان در مقاطع مختلف مدارس عادی تحصیل می کنند اما هفته ای 2 بار برای دریافت خدمات به مراکز اختلالات یادگیری ما مراجعه دارند.سال تحصیلی گذشته حدود 10 هزار دانش آموز با نیازهای ویژه در مداس عادی و یژه استان کردستان مشغول به تحصیل بودند.7348/9102            "}