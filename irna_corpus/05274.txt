{"onTitr":"","titr":" کانادا:برای کسب اطلاعات در مورد قتل خاشقچی تلاش می کنیم","describe":" تهران -  ایرنا - کانادا که چندی پیش در واکنش به مشکلات حقوق بشری و در راستای حمایت از  آزادی فعالان مدنی در عربستان روابط دیپلماتیک خود را با ریاض قطع کرد، بامداد دوشنبه گفت، فعالانه در واکنش به قتل « جمال خاشقچی» روزنامه نگار مخالف رژیم سعودی تلاش می کند.", "text":"به گزارش خبرگزاری فرانسه، «ادم اوستن» سخنگوی وزارت خارجه کانادا در این باره افزود: ما از تمامی اخبار و ادعاهای نگران کننده که در این باره مطرح می شود، اطلاع داریم به همین دلیل برای کسب اطلاعات بیشتر در مورد این پرونده، فعالانه تلاش می کنیم.در همین حال، یک مقام وزارت امورخارجه انگلیس که خواست نامش فاش نشود، در خصوص پرونده قتل خاشقچی گفت: این‌ها ادعاهایی فوق‌العاده مهم هستند. از گزارش‌های اخیر اطلاع داریم و به سرعت در حال ارزیابی صحت این اطلاعات هستیم.پلیس ترکیه اعلام کرده است، خاشقچی که از سه شنبه گذشته ناپدیده شده است، در کنسولگری سعودی در استانبول به قتل رسیده است، موضوعی که مقام های سعودی تلاش دارند، بر آن سرپوش بگذارند.روابط عربستان و کانادا از آگوست گذشته (15 مردادماه 97) و در اعتراض به ابراز نگرانی شدید مقام های اتاوا نسبت به بازداشت فعالان مدنی سعودی قطع شد.ماجرا از آن جا آغاز شد که دیپلمات‌های کانادایی از جمله وزیر امور خارجه کانادا در پیام‌هایی در توئیتر نگرانی شدید خود را از موج جدید بازداشت‌ فعالان مدنی و حقوق زنان در عربستان از جمله &#39;سمر البداوی&#39; برنده &#39; جایزه بین‌المللی زن شجاع&#39; سال 2012 آمریکا و &#39;نسیمه الساده&#39; ، ابراز داشته و خواستار آزادی فوری آنها شدند.همین امر موجب خشم عربستان شد و این کشور سفیر کانادا در ریاض را عنصر نامطلوب خوانده و آن را اخراج کرد و سفیر خود را نیز از اتاوا فراخواند.ریاض همچنین کلیه تعاملات تجاری و سرمایه گذاری جدید خود را با اتاوا به حالت تعلیق درآورد و تمامی پروازهای خود را به کانادا لغو کرد و از دانشجویان سعودی خواست که خاک این کشور را ترک کنند.شبس**9363**1917            "}