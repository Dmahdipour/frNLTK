{"onTitr":"","titr":" بندرعباس، میناب و رودان رتبه برتر مسابقه رفاقت مهر کسب کردند","describe":" بندرعباس - ایرنا - مرحله استانی بیست و نهمین دوره مسابقه رفاقت مهر جمعیت هلال احمر هرمزگان با برتری شهرستانهای بندرعباس، میناب و رودان به پایان رسید.", "text":"مدیرعامل جمعیت هلال احمرهرمزگان روز دوشنبه در مراسم پایانی این مسابقه گفت: 192 نفر درقالب تیم های برتر شهرستانهای هرمزگان به مدت 2 روز در رشته های حمل مصدوم، کمک های اولیه، اسکان اضطراری و زبان انگلیسی شرکت کردند.علی اعما افزود: مسابقه رفاقت مهر همه ساله از طرف سازمان جوانان جمعیت هلال احمر به منظور کشف، رشد و شکوفایی استعدادهای فرهنگی، علمی، امدادی و افزایش سطح آگاهی اعضای جوان این جمعیت برگزار می شود. وی، ایجاد رقابت سازنده بین اعضا و ارتقای آمادگی هرچه بیشتر در مواقع مورد نیاز برای خدمات رسانی و انجام وظایف از اهداف مسابقه عنوان کرد.تیم های برتر مسابقه استانی آبان امسال برای شرکت  در رقابت های کشوری به استان یزد اعزام می شوند.درحال حاضر 8 هزار جوان و 9 هزار داوطلب با یکهزار و 500 امدادگر و نجات به طور فعال با جمعیت هلال احمرهرمزگان همکاری دارند.7194/6048            "}