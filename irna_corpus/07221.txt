{"onTitr":"","titr":" تعهد کهگیلویه و بویراحمد در زمینه سوادآموزی 5635 نفر است","describe":" یاسوج- ایرنا- معاون سوادآموزی اداره کل آموزش و پرورش کهگیلویه و بویراحمد گفت: تعهد امسال این استان در زمینه سوآدآموزی در هر سه دوره سوادآموزی، انتقال و تحکیم سواد ، پنج هزار و 635 نفر است.", "text":"سید حمدالله خواهش نیک روز شنبه در گفت و گو با خبرنگار ایرنا اظهار داشت: این میزان تعهد از سوی سازمان نهضت سوادآموزی کشور تعیین و ابلاغ شده و باید تا پایان امسال محقق شود. وی افزود: تعهد سال 1396 کهگیلویه و بویراحمد در زمینه سوادآموزی در هر سه دوره سوادآموزی، انتقال و تحکیم سواد چهار هزار و 600 نفر بود که به طور کامل تحقق یافت.معاون سوادآموزی اداره کل آموزش و پرورش کهگیلویه و بویراحمد بیان کرد: اوایل شهریور امسال تاکنون یک هزار و 983 نفر از افراد بی سواد و کم سواد این استان در گروه سنی 10 تا 49 سال برای باسواد شدن نام نویسی کرده اند.خواهش نیک عنوان کرد: این میزان نام نویسی به طور میانگین حدود 38 درصد تعهد سوادآموزی امسال کهگیلویه و بویراحمد در هر سه دوره سوادآموزی، انتقال و تحکیم سواد را شامل می شود.وی ابراز داشت: نام نویسی از افراد بی سواد و کم سواد گروه سنی 10 تا 49 سال کهگیلویه و بویراحمد برای باسواد شدن در دوره های سوادآموزی و تحکیم سواد تا پایان آذر 1397 و در دوره انتقال نیز تا 15 آبان امسال از طریق مراجعه به واحدهای سوادآموزی اداره های آموزش و پرورش 13 شهرستان و منطقه استان ادامه دارد.بر اساس سرشماری عمومی نفوس و مسکن سال 1395 میزان باسوادی گروه سنی 10 تا 49 سال در کهگیلویه و بویراحمد 92.7 درصد است.7535/1662            "}