{"onTitr":"","titr":" ایجاد دیتا سنتر مهمترین نیاز مخابراتی چابهار است","describe":" چابهار- ایرنا - معاون هماهنگی و امورعمرانی فرمانداری چابهار در جنوب سیستان و بلوچستان گفت: ایجاد دیتا سنتر مهمترین نیاز مخابراتی برای تقویت، توسعه شبکه تلفن و اینترنت در این شهرستان به عنوان تنها بندر اقیانوسی ایران محسوب می شود.", "text":"نوید ملازهی روز یکشنبه در گفت و گو با خبرنگار ایرنا اظهار داشت: شهرستان بندری چابهار با توجه به موقعیت راهبردی و استقرار بندر بزرگ شهید بهشتی و صنایع مختلف نیازمند دیتا سنتر، تلفن و اینترنت با پهنای باند قوی است.وی افزود: ایجاد دیتا سنتر در چابهار منجر به تقویت سرویس های دیتا اینترنت، پشتیبانی اینترنت و تلفن می شود.معاون هماهنگی و امورعمرانی فرمانداری چابهار گفت: مرکز داده (Data Center) شامل مجموعه ‌ای از سرویس گرها، زیرساخت‌ های ارتباطی امنیتی و تجهیزات الکترونیکی است که برای ارایه، نگهداری و پشتیبانی از سرویس‌های تحت شبکه (اینترنت، اینترانت، اکسترانت) بکار گماشته می‌ شوند و سازمان‌ ها، شرکت ‌ها، و افراد مختلف می ‌توانند با به‌ کارگیری سرویس‌ های ارائه شده از طرف مرکز داده وب‌ گاه ‌ها، اطلاعات و سرویس‌ های مبتنی بر شبکه خود را بر روی اینترنت (اینترانت، اکسترانت) راه‌ اندازی کنند.وی بیان کرد: شهرستان چابهار با پوشش مخابراتی و انجام برخی امورات نقاط همجوار نظیر کنارک، نیکشهر، سرباز و قصرقند ماموریت سنگینی برای خدمات رسانی در زمینه تلفن و اینترنت دارد و باید زیرساخت های آن متناسب با جایگاه تعریف شود.ملازهی بر افزایش پهنای باند دیتای چابهار به یک ترابایت، افزایش مراکز تلفن، نصب دکل های تلفن همراه در مسیرهای مواصلاتی و 40 نقطه پرجمعیت و تکمیل زیرساخت های اینترنت مرز ریمدان تاکید کرد.وی به کمبود نیرو در مخابرات چابهار اشاره کرد و افزود: 50 درصد چارت مخابرات خالی و فاقد نیروی انسانی است.معاون هماهنگی و امورعمرانی فرمانداری چابهار ادامه داد: هفت سایت مرکز تلفن با 28 هزار تلفن ثابت و حجم خرابی و کارهای مهم، نیاز است تا توجه ویژه ای به نیروی انسانی در مخابرات چابهار شود. وی ایجاد شبکه پروتکشن با رینگ فیبرنوری به طور کامل را در چابهار خواستار شد و افزود: 2 نمایندگی سازمان فناوری اطلاعات سیستان و بلوچستان و شرکت ارتباطات زیرساخت به عنوان رکن های دولتی و حاکمیتی مخابرات تاسیس شوند.ملازهی گفت: از مجموع 438 روستای چابهار 11 نقطه تلفن و اینترنت معمولی و در حد خیلی پایین دارند و بقیه 427 روستای این شهرستان نیازمند برقراری ارتباط کامل تلفن همراه، اینترنت و تلفن ثابت هستند.وی اظهار داشت: سواحل مکران در حال رشد است و نباید چابهار به عنوان یک نقطه مهم و راهبردی یکی از محروم ترین نقاط کشور از نظر تلفن و اینترنت باشد.معاون هماهنگی و امورعمرانی فرمانداری چابهار تقویت اینترنت در نوار ساحلی چابهار- گواتر و مناطق دشتیاری، بخش مرکزی و بخش پلان را خواستار شد و افزود: هر وقت برق قطع شود پشت سر آن تلفن روستایی نیز به دلیل نبود باتری قطع می شود.وی بر تبدیل دکل های تلفن روستایی به دکل تلفن همراه و اتصال اینترنت شد و افزود: بیش از 200 هزار نفر روستایی بویژه قشر جوان نارضایتی زیادی از نبود اینترنت در مناطق روستایی دارند.به گزارش ایرنا چابهار به عنوان تنها بندر اقیانوسی ایران و سرزمین موج و مرجان در فاصله 645 کیلومتری جنوب زاهدان مرکز استان سیستان و بلوچستان از 3 شهر به نام های چابهار، پلان و نگور، سه بخش مرکزی، دشتیاری و پلان، 6 دهستان و 438 روستا تشکیل شده است.3043**3213            "}