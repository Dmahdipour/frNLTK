{"onTitr":"","titr":" عمران خان: کریدور اقتصادی چین - پاکستان بازنگری می شود","describe":" اسلام آباد - ایرنا - نخست وزیر پاکستان به مردم این کشور وعده داد بزودی طرح چند میلیارد دلاری چین در این کشور موسوم به کریدور اقتصادی چین-پاکستان(سی- پک) بزودی مورد بازنگری و بازبینی قرار می گیرد.", "text":"به گزارش روز یکشنبه ایرنا، «عمران خان» در شهر به شهر کویته مرکز ایالت بلوچستان، به نمایندگان مجلس محلی در این ایالت گفت: تمامی تلاش خود را برای رفع نگرانی ها در ایالت بلوچستان به کار خواهم برد و یقینا دولت مرکزی ایالت بلوچستان را شریک مهم برای تکمیل پروژه کریدور اقتصادی چین - پاکستان می داند .وی با بیان افزایش سطح نارضایتی ها در ایالت بلوچستان نسبت به نحوه احداث و مدیریت این طرح مشترک اقتصادی در این ایالت گفت : یقینا بر هیچ کس پوشیده نیست که دولت مرکزی در اسلام آباد با مشکل عدید مالی روبرو است و امیدواریم بزودی از این وضعیت به خوبی بیرون بیاییم.نخست وزیر پاکستان با بیان اینکه بحران مالی از دولت پیشین به دولت جدید به ارث رسیده است، گفت: با تکمیل طرح آب رسانی کچی به طول 80 کیلومتر ، آب رودخانه سند از بند آبی 'تونسا' در ایالت پنجاب به ایالت بلوچستان خواهد رسید .وی در ادامه گفت : دولت پاکستان برای انتقال اختیارات به شوراهای شهر و روستا به منظور آبادانی و توسعه مناطق روستایی و شهری اقدامات مهمی انجام داده است .رهبر حزب تحریک انصاف در ادامه افزود : متاسفانه به دلیل کم کاری و اهمال از سوی دولت های قبلی، ایالت بلوچستان امروز با مشکلات و چالشهای فراوانی روبروست اما با تکمیل طرحهای عمرانی و همچنین عملی شدن پروژه 'سی پک 'بسیاری از مسائل در این ایالت رفع می شود.به گزارش ایرنا پیش از این نیز، سفیر چین در پاکستان گفته بود که پکن، آماده قبول پیشنهاد دولت جدید پاکستان برای ایجاد تغییر در طرح مشترک کریدور اقتصادی چین و پاکستان موسوم به «سی - پک»است.«یاو جینگ»گفت:پکن و اسلام آباد درباره طرح های مختلف و نقشه راه های اجرای کریدور اقتصادی چین - پاکستان با یکدیگر به تبادل نظر پرداخته اند و چین، طرح هایی را که مورد قبول دولت جدید پاکستان باشد عملیاتی می کند.سفیر چین افزود:پاکستان می تواند بر اساس امنیت و فواید اقتصادی خود درباره طرح &#39;سی پک&#39; تصمیم گیری کند.پیش از این دولت جدید پاکستان به رهبری عمران خان با اعلام اینکه به طرح &#39;سی پک&#39; پایبند می ماند، بررسی مجدد طرح کریدور اقتصادی چین و پاکستان را خواستار شده بود.منابع دولتی پاکستان اعلام کردند که دولت چین با پیشنهاد پاکستان برای بازنگری در این طرح موافقت کرده است.چین قرار است، یک خط راه آهن از دریای عرب در جنوب این کشور تا منطقه کوهستانی هندوکوش در شمال این کشور با هزینه 8 میلیارد و 200 میلیون دلار احداث کند.با این حال دولت پاکستان نسبت به شرایط مالی و چشم انداز هزینه آن نگرانی هایی دارد زیرا که شرایط ذکر شده در این طرح باعث بدهکار شدن طولانی مدت پاکستان به چین خواهد شد که این می تواند به اقتصاد پاکستان در دراز مدت لطمه وارد کند.بدهکار بودن پاکستان در درازمدت با شعارهای عمران خان مبنی بر رهایی از بدهی های خارجی در تضاد است.خسرو بختیار وزیر طرح و برنامه ریزی پاکستان گفت:به دنبال مدلی هستیم که طرح &#39;سی پک&#39; برای پاکستان در آینده ریسکی به دنبال نداشته باشد.منابع دولتی می گویند: دولت پاکستان خواهان بازنگری در همه پروژه های زیرساختی و غیر زیرساختی سی پک است.یک خط ریلی شهر کراچی مرکز ایالت سند را به پیشاور مرکز ایالت خیبرپختون خواه وصل می کند که به گفته مقامات چینی این پروژه ریلی بزرگترین پروژه خط ریلی کل جاده ابریشم در سراسر جهان است.اما پاکستان نگرانی هایی در قبال شرایط ذکر شده در این پروژه دارد. مقامات دولتی پاکستان می گویند بنای سی پک در راستای فواید کلی این کشور نیست.این طرح هر چند بسیاری از منافع چین را تامین کرده است، فواید اقتصادی پاکستان تا حدودی نادیده گرفته شده است.صندوق بین المللی پول نیز درباره این طرح به پاکستان هشدارهای لازم را داده بود.یکی از وزیران پاکستانی می گوید ما در قبال این طرح نگرانی هایی داریم اما به غیر از چین هیچ کشوری حاضر به سرمایه گذاری در پاکستان نیست، بنابراین شاید این سرمایه گذاری از سوی چین برای ما امری اجبار باشد.بسیاری از خطوط ریلی پاکستان که در زمان حکومت انگلیسیها ساخته شده است تا کنون مرمت و بازسازی نشده است.دولت عمران خان گفته است که احداث خط ریلی یک هزار و 872 کیلومتری سی پک در این کشور از اولویت های اصلی برنامه دولت است زیرا که این خط می تواند جایگزین مناسبی برای خط ریلی قدیمی باشد.آساق**6125**1663**            "}