{"onTitr":"","titr":" آتش نشانی مشهد رتبه نخست صیانت از حقوق شهروندی را کسب کرد","describe":" مشهد- ایرنا- فرماندار مشهد گفت: در پی اجرای 'برنامه جامع ستاد صیانت از حریم عمومی و حقوق شهروندی' توسط ادارات در سطح خراسان رضوی، سازمان آتش نشانی مشهد رتبه نخست این مهم را در استان کسب کرد.", "text":"احمدعلی موهبتی روز سه شنبه با حضور در سازمان آتش نشانی مشهد به مناسبت هفته ایمنی و آتش نشانی، افزود: گسترش و ترویج فرهنگ عفاف و حجاب، برخورد کریمانه با شهروندان، آگاهسازی مردم از حقوق و تکالیف به منظور ارتقاء انظباط اجتماعی و قانونگرایی در جامعه، پیشگیری از بروز تخلفات اداری و رسیدگی به شکایت مردم از شاخصهای کسب این رتبه هستند. وی ادامه داد: اجرای دقیق امر به معروف و صیانت از حقوق شهروندی در حوزه های مختلف به ارتقاء سلامت اجتماعی و افزایش ضریب امنیت اخلاقی و اجتماعی کمک می کند. همچنین این امر زمینه کاهش ناهنجاریها و آسیبهای اجتماعی را فراهم می کند. فرماندار مشهد همچنین با اهدای لوح تقدیر از آتشپاد حسن جعفری مدیرعامل آتش نشانی مشهد و جمعی از مدیران این سازمان قدردانی کرد.هزار و 300 آتش نشان در قالب 49 ایستگاه در سطح کلانشهر سه و نیم میلیون نفری مشهد به شهروندان خدمت می کنند.7505/1858            "}