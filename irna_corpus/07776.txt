{"onTitr":" جام حذفی فوتبال؛    ","titr":" سپاهان در ضربات پنالتی از سد نساجی گذشت","describe":" تهران - ایرنا - تیم فوتبال سپاهان اصفهان با برتری مقابل نساجی مازندران در ضربات پنالتی به مرحله یک چهارم نهایی جام حذفی باشگاه های ایران راه یافت.", "text":"به گزارش ایرنا؛ جمعه شب از مرحله یک هشتم نهایی جام حذفی فوتبال، سپاهان در حضور نزدیک به 10 هزار تماشاگر ورزشگاه نقش جهان اصفهان میزبان نساجی مازندران بود و در پایان دیداری دشوار به پیروزی رسید.این دیدار در وقت های عادی و اضافه با تساوی یک بر یک به اتمام رسید و در نهایت سپاهان در ضربات پنالتی برنده شد و صعود کرد.جدال اندیشه های «امیر قلعه نویی» و «جواد نکونام» سرمربیان 2 تیم بر جذابیت های این دیدار افزوده بود. این 2 چهره فوتبالی در سال های گذشته ارتباط خوبی با هم نداشتند.سپاهان خیلی زود به گل دست یافت و در دقیقه چهارم کرنر ارسالی را «کی روش استنلی» مهاجم بلندقامت و ستاره های این روزهای سپاهان با ضربه سر به گل نخست تبدیل کرد.در حالی که انتظار می رفت سپاهان با این گل زودهنگام بر روند بازی تسلط پیدا کند، اما در دقیقه 26 «سجاد شهباززاده» دیگر مهاجم سپاهان که برای کمک به خط دفاعی آمده بود با ضربه ای عجیب، دروازه تیم خودی را به اشتباه باز کرد تا کار به تساوی یک بر یک برسد.این بازی حساس در 90 دقیقه با تساوی یک بر یک به اتمام رسید و کار به وقت های اضافه کشید که وقت های اضافه نیز ثمری نداشت تا در نهایت ضربات پنالتی تعیین کننده تیم برتر باشد.در پنالتی ها «محمدعباس زاده» و «محمد آبشک» بازیکنان باتجربه نساجی، ضربات خود را از دست دادند تا نماینده مازندران از گردونه مسابقات کنار برود.**ترکیب سپاهان:پیام نیازمند، خالد شفیعی، عزت الله پورقاز، محمد ایران‌پوریان، سعید آقایی(میلاد سرلک)، مهدی کیانی، ولادیمیر کومان، سجاد شهباززاده، ساسان انصاری، مهرداد محمدی و کی‌روش استنلی**ترکیب نساجی:حامد لک، جورجی ولسیانی، حامد شیری، فرشاد فرجی، علی اصغر عاشوری، محتبی ممشلی، احمد عبداله زاده، محمد میری(عرفان معصومی)، محمد آبشک، علی شجاعی (سجاد آشوری) و رحمان جعفری (محمد عباس زاده)پیش از این تیم های صنعت نفت آبادان، داماش گیلان، مس کرمان و پدیده مشهد با عبور از سد حریفان به یک چهارم نهایی رسیده بودند.شبک**ورزشی**3783**1392            "}