{"onTitr":" استاندار سمنان:    ","titr":" اتحاد ملت استکبار جهانی را آشفته می کند","describe":" سمنان - ایرنا - استاندار سمنان گفت: اتحاد و همدلی مردم ایران در برابر جنگ اقتصادی و کینه توزی دشمنان، استکبار جهانی را پریشان و آشفته می کند.", "text":"به گزارش ایرنا، سید شهاب الدین چاوشی روز پنجشنبه همزمان با سراسر کشور در تجمع بزرگ اقتدار عاشورایی بسیجیان در مصلی بزرگ سمنان افزود: دشمنان با راه اندازی جنگ اقتصادی قصد جدایی مردم از نظام جمهوری اسلامی را دارند و این نظام مقدس با افتخار تنها کشور در جهان است که از هیچ کشور زورگویی پیروی نمی کند.وی خاطر نشان کرد: آمریکای ملعون باید بداند که ملت ایران با پیروی از رهبر معظم انقلاب در برابر تمامی کینه توزی ها ایستادگی می کند و تا زمانی که تفکر بسیجی در کشور زنده است، مقاومت در برابر زورگویان ادامه دارد.چاوشی اضافه کرد: اکنون آمریکا مانند مار زخم خورده به دور خود می پیچد و به برکت پایداری و اتحاد دولت و ملت، اکنون آمریکای جنایتکار در جهان منزوی و تنها است.استاندار سمنان تصریح کرد: پیروزی دیپلماسی و جبهه مقاومت کشور در جهان مشهود است و پیروزی حقوقی ایران در دیوان بین المللی لاهه، آمریکا را در نظام بین المللی بیش از هر زمان دیگر به انزوا کشانده است.چاوشی ادامه داد: ملت ایران با پیروی از مکتب امام حسین(ع) از تحریم های آمریکا هراسی ندارد و باید این نکته مهم را درک کرد که روزی این ملت را ایالات متحده نمی دهد.استاندار سمنان گفت: امروز ملت ایران، نظامیان و سپاهیان در برابر زورگویی های آمریکا ایستاده اند و با تولید موشک های راهبردی از مرزهای پر افتخار این کشور به خوبی محافظت می شود.به گزارش ایرنا، میثاق نامه تجمع کنندگان اقتدارعاشورایی بسیجیان در پایان این آیین قرائت شد.7339/7408            "}