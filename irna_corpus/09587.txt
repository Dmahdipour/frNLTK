{"onTitr":"","titr":" کودکان تهرانی رایگان از گنجینه ها دیدن می کنند","describe":" تهران -ایرنا - مدیرکل آموزش های شهروندی شهرداری تهران از تدارک برنامه دیدن رایگان کودکان مناطق 22گانه شهر تهران از گنجینه های (موزه) پایتخت به مناسبت هفته ملی کودک خبر داد.", "text":"ویژه‌ برنامه‌های هفته‌ ملی کودک همزمان با سراسر کشور 14 تا 20 مهر جاری در تهران به میزبانی مرکز آفرینش‌های فرهنگی هنری کانون پرورش فکری کودکان‌ و نوجوانان در خیابان حجاب برگزار خواهد شد.به گزارش روز چهارشنبه روابط عمومی معاونت امور اجتماعی و فرهنگی شهرداری تهران، مرتضی توکلی با اشاره به نقش و تاثیر بازدید از موزه ها بر شناخت کودکان نسبت به هویت و میراث فرهنگی- تاریخی شان، اظهارداشت: این برنامه با همکاری اداره کل موزه های سازمان میراث فرهنگی، صنایع دستی و گردشگری کشور اجرا می شود.مدیرکل آموزش های شهروندی شهرداری تهران آشناسازی کودکان و آینده سازان  با فرهنگ و تمدن کهن ایران اسلامی را از دیگر اهداف اجرای این طرح عنوان کرد.تولی گفت: کودکان از 21 موزه زیرپوشش میراث فرهنگی شامل موزه های آبگینه و سفالینه ها، رضا عباسی،  فرش، نقاشی پشت شیشه، قرآن کریم، هنرهای ملی، ایران باستان، دوران اسلامی، پیش از تاریخ، سر در باغ ملی، خانه وثوق الوله و خانه امام جمعه در تهران و نیز برج طغرل، دژ رشکان، چشمه علی، برج نقاره  خانه و تپه میل در شهرستان ری، مسجد جامع ورامین و برج علاء الدوله در این شهرستان، کاروانسرای حاج کمال(رباط کریم) و موزه شهرستان شهریار بازدید می کنند.به گفته وی ثبت نام از کودکان علاقه مند برای شرکت در این تورهای بازدید توسط ادارات آموزش های شهروندی مناطق 22 گانه شهرداری تهران انجام می شود.تهرام/7245//1348/ 1008            "}