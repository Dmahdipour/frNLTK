{"onTitr":"","titr":" 11 هزار شهروند خراسان شمالی کارت ملی خود را تحویل نگرفتند","describe":" بجنورد- ایرنا- مدیرکل ثبت احوال خراسان شمالی گفت: صاحبان 11 هزار کارت ملی هوشمند صادر شده در استان هنوز برای دریافت آن به این اداره کل مراجعه نکرده اند.", "text":"علی زاهدی نیا روز چهارشنبه در گفت و گو با خبرنگار ایرنا اظهار داشت: برخی از کارت های هوشمند در سال های 95 و 96 صادر شده است اما صاحبان در این مدت برای دریافت مراجعه نکرده اند. وی با اشاره به اینکه اکنون 80 درصد از مشمولان دریافت کارت ملی هوشمند، برای دریافت این کارت اقدام کرده اند و مابقی هم تا پایان امسال مهلت دارند تا در این باره اقدام کنند.زاهدی نیا تصریح کرد: در این استان 663 هزار و 699 نفر افراد بالای 15 سال سن مشمول دریافت کارت ملی هوشمند هستند که تا اکنون 529 هزار و 90 نفر برای دریافت این کارت اقدام کرده اند. مدیرکل ثبت احوال خراسان شمالی افزود: 130 هزار نفر جمعیت بالای 15 سال سن استان برای دریافت کارت ملی اقدام نکرده اند. وی خاطرنشان کرد: در نیمه دوم امسال کارت های ملی هوشمند برای برخی موارد همچون دفاتر ازدواج و طلاق و دفاتر اسناد رسمی عملیاتی می شود. مدیرکل ثبت احوال خراسان شمالی با بیان اینکه شناسنامه هنوز حذف نمی شود گفت: بر اساس قانون، ثبت مهر انتخابات و ازدواج و طلاق در شناسنامه انجام می شود از این رو حذف شناسنانه هنوز در دستور کار نیست.7185/ 6042            "}