{"onTitr":"","titr":" ورود اتباع عراقی از مرز شلمچه از 14 مهر ممنوع است","describe":" آبادان - ایرنا - مدیر عامل سازمان منطقه آزاد اروند گفت: به منظور خدمت رسانی  مطلوب تر به زایران  اباعبدالله الحسین (ع) در ایام اربعین حسینی ورود بدون روادید اتباع عراقی از مرز شلمچه از 14 مهر ممنوع است.", "text":"اسماعیل زمانی سه شنبه در گفت و گو با ایرنا اظهار داشت:با توجه به تکمیل نشدن زیرساخت ها در ترمینال مرز شلمچه ویژه اتباع عراقی لذا به منظور ساماندهی و تامین خدمات رفاهی زائران ورود بدون روادید اتباع عراقی از مرز شلمچه از مورخ 14 مهر سال جاری مطابق با 26 محرم الحرام ممنوع است.وی افزود:این ممنوعیت تا 12 آبان ماه مطابق با 24 صفر ادامه دارد و پس از آن با توجه به قانون مناطق آزاد ورود اتباع خارجی بخصوص اهالی استان بصره عراق به شهرهای آبادان و خرمشهر آزاد است.زمانی گفت:ممنوعیت ورود اتباع عراقی بدون روادید به اطلاع سرکنسول جمهوری اسلامی ایران در استان بصره عراق رسانده شده است.وی همچنین بیان داشت:در راستای تنظیم بازار در محدوده شهرستان های آبادان و خرمشهر خروج انواع دارو، شیر خشک، قند و شکر، ماهی، روغن جامد و مایع، برنج ایرانی و خارجی، مرغ و گوشت به صورت منجمد و گرم از مرز شلمچه ممنوع اعلام شده است.مرزهای شلمچه و چذابه در خوزستان از مبادی تردد زائران اربعین حسینی به عراق است.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. به گزارش ایرنا به طور متوسط روزانه سه تا چهار هزار نفر از اتباع کشور عراق به شهرهای آبادان و خرمشهر سفر می کنند.منطقه آزاد اروند با مساحت 37 هزار و 400 هکتار در شمال غربی خلیج‌فارس شامل شهرهای آبادان، خرمشهر و مینوشهر(جزیره مینو) می باشد که در محل تلاقی دو رودخانه اروندرود و کارون واقع است. این منطقه هم‌جوار با کشورهای عراق و کویت می‌باشد که با داشتن ظرفیتی از قبیل حمل‌ونقل جاده‌ای، ریلی، دریایی و هوایی از اهمیت ویژه‌ای برخوردار است.3015/6068            "}