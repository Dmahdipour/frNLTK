{"onTitr":"","titr":" 1462 طرح اشتغال فراگیر کهگیلویه و بویراحمد به بانک معرفی شد","describe":" یاسوج- ایرنا- مدیرکل تعاون، کار و رفاه اجتماعی کهگیلویه و بویراحمد گفت: یک هزار و 462 طرح اشتغال فراگیر امسال در استان برای دریافت تسهیلات به بانک‌ها معرفی شدند که 89 طرح تسهیلات دریافت کرده اند.", "text":"پروانه نیک مرام روز شنبه در گفت و گو با خبرنگار ایرنا اظهار داشت: از یک هزار و 462 طرح معرفی شده به بانک های عامل، با متقاضیان 92 طرح به میزان74 میلیارد و 618 میلیون ریال انعقاد قرارداد شده است.وی افزود: بانک های عامل برای پرداخت تسهیلات اشتغال فراگیر ، ملی، سپه، ملت، صادرات، رفاه، کشاورزی، تجارت و توسعه تعاون هستند که کمترین پرداختی ها مربوط به بانک های ملی، کشاورزی و توسعه تعاون است.نیک مرام بیان کرد: در سال جاری به متقاضیان 89 طرح اشتغال فراگیر در کهگیلویه و بویراحمد مبلغ 74 میلیارد و 168 میلیون ریال تسهیلات پرداخت شده است.وی عنوان کرد: تعداد طرح های پرداختی ارسال شده از دستگاه های اجرایی استان به ترتیب جهاد کشاورزی 15، فناوری اطلاعات و ارتباطات سه، صنعت، معدن و تجارت 30، ورزش و جوانان یک ، میراث فرهنگی 40 مورد بوده اند.مدیرکل تعاون، کار و رفاه اجتماعی کهگیلویه و بویراحمد تصریح کرد: طرح های اشتغال فراگیر معرفی شده به بانک ها  به ترتیب در بویراحمد 293 طرح ، گچساران 101، کهگیلویه 43، دنا 53، بهمئی هشت، باشت 11، چرام 11 و لنده هفت طرح بوده است. نرخ بیکاری کهگیلویه و بویراحمد در سال 1395، 17.7 درصد بوده که در سال 1396، با 4.4 درصد کاهش به 13.3 درصد رسید.امسال دولت در حوزه اشتغال بیش از 100 هزار میلیارد تومان اعتبار اختصاص داده که بخش عمده‌ای از این اعتبار سهم اشغال روستایی است.کهگیلویه و بویراحمد 713 هزار نفر جمعیت دارد که حدود 46 درصد آنان در روستاها زندگی می‌کنند.9868/1662            "}