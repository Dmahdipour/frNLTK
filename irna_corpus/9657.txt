{"onTitr":"","titr":" مدیرعامل منطقه ماکو از میزبانی مسابقات بین المللی خبر داد","describe":" تهران - ایرنا - «غلامرضا سلیمانی» مدیرعامل منطقه آزاد تجاری - صنعتی ماکو گفت که این منطقه بهار سال آینده میزبان رقابت های صخره نوردی و آفروید با حضور چند کشور همسایه است.", "text":"سلیمانی این خبر را روز چهارشنبه در جریان بازدید از خبرگزاری جمهوری اسلامی(ایرنا) در گفت و گو با خبرنگار ایرنا عنوان کرد.وی خاطرنشان کرد که در این مسابقات ورزشکاران کشورهای ارمنستان، گرجستان، جمهوری آذربایجان و ترکیه حضور دارند.سلیمانی هدف از برگزاری این رقابتها را برقراری صلح بیشتر و پایداری برخی از کشورهای نام برده دانست و یادآور شد: این رویداد ورزشی می تواند به شکل قابل توجهی در تحقق این مهم مثمرثمر باشد.مدیرعامل منطقه آزاد تجاری - صنعتی ماکو همچنین گفت: برای برگزاری این رویدادهای ورزشی با وزارت ورزش و جوانان و همچنین سفرای کشورهای میهمان در ایران مذاکرات لازم صورت گرفته تا به دلیل در پیش بودن فصل سرما، این رقابت ها را در بهار سال 98 میزبانی کنیم.مدیرعامل منطقه آزاد تجاری - صنعتی ماکو افزود: منطقه آزاد ماکو اخیرا میزبان رقابت های سنگ نوردی قهرمانی کشور بود. همچنین به دلیل دشت هایی که در این منطقه وجود دارد، دور دوم رقابت های آفروید قهرمانی کشور (رانندگی خارج از جاده و بیشتر در بیابان) شهریور ماه سالجاری با حضور 90 شرکت کننده برگزار شد و در نهایت نفرات برتر این مسابقه در 4 کلاس مختلف مشخص شدند.وی افزود: در رشته هایی مانند کشتی و ورزش های رزمی نیز این منطقه صاحب ملی پوش است و در بخش بانوان نیز «سحر محمود زاده» و «نگار آیرم» به ترتیب در تیم های ملی فوتبال جوانان و نونهالان حضور دارند. این در حالی است که نزدیک به 500 هزار نفر جمعیت این منطقه است و استعدادهای خوبی در رشته های مختلف ورزشی استعداد یابی و شناسایی شدند تا به تیم های ملی معرفی شوند و در تلاشیم این ظرفیت ها را افزایش دهیم.سلیمانی ادامه داد: رشته های ماهیگیری و رفتینگ نیز در رودخانه ارس انجام می شود و با توجه به اینکه در والیبال ساحلی استعدادهای خوبی وجود دارند، برای شناسایی و معرفی بازیکنان مستعد به تیم های ملی برنامه های جامعی طراحی کرده ایم.منطقه آزاد تجاری - صنعتی ماکو با 5 هزار کیلومتر مربع، یکی از مناطق آزاد هفت‌گانه ایران است که در راستای اهداف اقتصادی کشور در 24 مرداد ماه سال 1389تصویب شد.محدوده جغرافیایی این منطقه شامل شهرستان های ماکو، شوط، پلدشت و چالدران است. ساختن فرودگاه بین‌المللی، کشیدن راه‌آهن برای اتصال به راه‌آهن سراسری ایران و کشورهای ترکیه و آذربایجان یکی از مهمترین برنامه‌های توسعه ماکو است.ورزشی**9029**1597            "}