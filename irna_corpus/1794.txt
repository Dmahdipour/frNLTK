{"onTitr":"","titr":" توضیح فرماندار قم درباره ادعای نماینده عضو جبهه پایداری","describe":" تهران- ایرناپلاس- فرماندار قم در واکنش به اظهارات اخیر مجتبی ذوالنوری، نماینده قم درباره فعالیت مراکز فرهنگی خارجی در روستای مبارک آباد قم می‌گوید: تا جایی که اطلاع دارم، اینها از طرف کمیساریای عالی سازمان ملل متحد در اینجا فعالیت می‌کنند.", "text":"به گزارش ایرناپلاس مجتبی ذوالنوری، نماینده قم در مجلس شورای اسلامی اخیراً در توییتی مدعی شده است «هلند و دانمارک و برخی کشور‌های دیگر در روستای مبارک‌آباد قم که بیشتر ساکنانش اتباع افغانستانی هستند، مرکز فرهنگی افتتاح کرده‌اند و با پوشش کار روی مسائل فرهنگی اتباع، شروع به فعالیت کرده‌اند.»این عضو کمیسیون امنیت ملی و سیاست خارجی مجلس این اقدام را «مشکوک و غیرمعمول» عنوان کرده است.حالا رضا سیار، فرماندار قم درباره اظهارات نماینده قم به خبرنگار ایرناپلاس می‌گوید: تا جایی که بنده اطلاع  دارم این گروه از سوی کمیساریای عالی سازمان ملل متحد برای رسیدگی به موضوع اتباع به اینجا مأمور شده‌اند.وی درباره اینکه آیا فعالیت این نهادها قانونی است یا نه، می‌گوید: بله! فعالیت آن در ایران قانونی است و شکی در این باره وجود ندارد. **اداره کل اخبار چندرسانه‌ای**ایرناپلاس**            "}