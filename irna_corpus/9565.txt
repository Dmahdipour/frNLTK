{"onTitr":"","titr":" دانش آموزان مهابادی به یاری همکلاسی های نیازمند خود شتافتند","describe":" مهاباد- ایرنا- دانش آموزان مهابادی همزمان با جشن عاطفه ها به یاری و کمک همکلاسی های نیازمند خود و خانواده های بی بضاعت این شهرستان شتافتند.", "text":"به گزارش خبرنگار ایرنا، آیین جشن عاطفه ها امسال با شعار 'لبخند مهر بسته به مهر شما' در 2 مرحله برگزار شد که مرحله نخست آن در 15 و 16 شهریور و مرحله دوم آن امروز / 11 مهر/ در مدارس مختلف برگزار شد.برای اجرای این جشن در مهاباد کمیته امداد امام خمینی(ره) بیش از 30 هزار پاکت مخصوص را در بین دانش آموزان این شهرستان توزیع کرده است تا دانش آموزان کمک های نقدی خود را در مدارس جمع آوری کنند.قرار است این کمک های جمع آوری شده، در هر مدرسه توسط مدیران مدارس، بین دانش آموزان همان مدرسه توزیع شود.امام جمعه مهاباد در آیین ویژه این جشن در مهاباد گفت: صدقه و کمک به دیگران که در دین اسلام به آن توصیه شده است می تواند نقش مهمی در ایجاد امنیت و آرامش در جامعه ایفا کند و این فرهنگ باید در بین خانواده ها نهادینه شود.ماموستا ملا قادر سهرابی افزود: دانش آموزان به عنوان اقشار آینده ساز جامعه باید فرهنگ احسان و نیکوکاری را در بین خانواده ها ترویج کنند.وی اضافه کرد: خانواده نباید ایتام و افراد نیازمند را فراموش کنند و با صرفه جویی و خودداری از هزینه های اضافی، بخشی از درآمدهای خود را در اختیار خانواده های بی بضاعت قرار دهند.مدیر کمیته امداد امام خمینی (ره) مهاباد نیز گفت: خیرین این شهرستان در مرحله نخست جشن عاطفه ها، 2 میلیارد و 100 میلیون ریال به صورت نقدی و غیرنقدی جمع آوری کرده بودند که در آستانه سال تحصیلی جدید در اختیار خانواده های نیازمند داده شد.حسین خضری افزود: امسال کمک های نقدی مردم به روش های نوین و با استفاده از نرم افزارهای ثنا، سکه، بله، آپ و خودپردازهای بانکی پرداخت و 2 پایگاه نیز برای کمک های غیرنقدی در این شهرستان راه اندازی شده بود.وی با اشاره به فعالیت های کمیته امداد امام خمینی(ره) اضافه کرد: این نهاد امسال در قالب اشتغال فراگیر روستایی، تبصره ماده 16 و وام امدادی یک میلیارد و 490 میلیون ریال پرداخت کرده است.وی افزود: تامین کمک هزینه دانشجویان و جهیزیه نوعروسان، احداث 50 واحد مددجویی با همکاری سایر ارگان ها نیز از دیگر تعهدات کمیته امداد امام خمینی(ره) در مهاباد است.به گزارش ایرنا، در جشن عاطفه های سال گذشته در مجموع یک میلیارد و 995 میلیون و 960 هزار ریال کمک های نقدی و غیرنقدی در این شهرستان جمع آوری شده بود.پنج هزار و 240 خانوار مهابادی با 12 هزار نفر زیر چتر حمایتی کمیته امداد امام خمینی(ره) قرار دارند که از این تعداد، یکهزار و 50 دانش آموز، 731 ایتام و محسنین و 110 نفر دانشجو هستند. 41 هزار و 600 دانش آموز مهابادی در سال تحصیلی جدید در مقاطع مختلف تحصیل می کنند.3020/6185/2093            "}