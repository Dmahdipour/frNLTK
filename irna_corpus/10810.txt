{"onTitr":"","titr":" شبح ترور و کشتار تحریر الشام را رها نمی‌کند","describe":" دمشق- ایرنا- شبح کشتار روزانه و تصفیه حساب های درون و برون گروهی دامن اعضا و فرماندهان گروه تروریستی تحریرالشام (جبهه النصره) را در استان های حلب و ادلب سوریه رها نمی کند.", "text":"به گزارش ایرنا، رسانه‌های نزدیک به تروریست ها روز سه شنبه اعلام کردند که در روزهای گذشته شماری از اعضاء و فرماندهان گروه تروریستی جبهه النصره در استان های حلب و ادلب توسط افراد ناشناس کشته شدند.این رسانه‌ها اعلام کردند: افراد مسلح ناشناس روز گذشته به یک مقر گروه تروریستی جبهه النصره در منطقه کاستیلو در شمال حلب یورش بردند و چهار عضو آن را به هلاکت رساندند.همچنین فرمانده نظامی بخش سراقب در شرق ادلب روز گذشته از ترور به وسیله انفجار یک بمب کنار جاده ای جان سالم به در برد.چند فرد مسلح ناشناس نیز از طرف دیگر یکی از فرماندهان تحریر الشام به نام ابو معاویه الترکمانی را در مسیر شهر کفرنبل و روستای حزارین در جنوب ادلب کشتند.دو روز قبل نیز یکی از فرماندهان نظامی جبهه النصره به نام ابودجانه در نزدیکی شهر اریحا در جنوب ادلب توسط افراد ناشناس کشته شد.بیش از هفت ماه است که حمله به افراد و مقرهای گروه تروریستی تحریرالشام افزایش یافته است و شماری از اعضاء و فرماندهان آنها به شیوه های مختلف کشته شده اند.این گروه تروریستی هر بار داعش یا نیروهای نفوذی نظام سوریه را به کشتار نیروهای خود متهم می کند.استان ادلب در شمال غرب سوریه با انتقال تروریست های سایر مناطق این کشور، اکنون به یک جامعه نامتجانس از هم گسیخته تبدیل شده است.گروه های تروریستی طی دو سال گذشته با شکست از نیروهای مقاومت اسلامی و ارتش سوریه در جبهه های مختلف این کشور و همچنین بر اساس توافق ایجاد مناطق کاهش تنش در سوریه به استان ادلب منتقل شده اما با توجه به اختلاف های این گروه ها با یکدیگر، آنان در حال تسویه حساب با هم هستند. خاورم**8005 ** 1908            "}