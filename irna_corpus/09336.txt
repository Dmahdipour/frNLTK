{"onTitr":"","titr":" 68 سالن ورزشی در قم فعال است","describe":" قم- ایرنا- مدیرکل ورزش و جوانان قم گفت: 68 سالن ورزشی متعلق به این اداره کل در رشته های مختلف با حضور ورزشکاران فعال است.", "text":"به گزارش ایرنا، حسن عابدی عصر چهارشنبه در «جلسه هیات امنای انجمن خیرین ورزش یار» در استانداری قم اظهار داشت: از این تعداد 54 سالن در اختیار هیات های ورزشی است که ورزشکاران با حضور مربیان مشغول به فعالیت هستند. وی همچنین افزود: درصدد تقویت زیرساخت های ورزشی با استفاده از ظرفیت انجمن ها و خیران هستیم.عابدی در ادامه گفت: عملیات احداث سالن ورزشی چهار هزار و 500 نفری در پردیسان قم از محل اعتبارهای دولتی در سال 1388 آغاز شد و در حال حاضر پیشرفت فیزیکی 50 درصدی دارد.پردیسان نام منطقه هشتم شهرداری قم است که در جنوب غربی این شهر قرار دارد. این منطقه در سال ۱۳۷۷ توسط وزارت مسکن و شهرسازی تاسیس و در سال ۱۳۹۰به یکی از مناطق شهرداری قم تبدیل شد.مدیرکل ورزش و جوانان قم ادامه داد: تعدادی از مکان های ورزشی در این استان فرسوده است که نیاز به بازسازی دارد و باید برنامه ریزی در این عرصه صورت گیرد.وی با اشاره به این که قم دومین استان کشور در تشکیل انجمن خیرین ورزش یار است گفت: هدف از تشکل این انجمن ساخت مکان های ورزشی و حمایت از ورزشکاران است تا شاهد پویایی ورزش در استان باشیم.وی بیان داشت: با استفاده از توان این انجمن می توانیم به توسعه ورزش همگانی و عمومی در جامعه بپردازیم ضمن این که حوزه ورزش نقش مهمی در کاهش آسیب های اجتماعی در جامعه دارد.** مدیرکل دفتر امور اجتماعی و فرهنگی استانداری قم نیز اظهار داشت: انجمن خیرین ورزش یار باید در استان مجوزهای لازم را دریافت کند تا در چارچوب قانون عمل کند، در غیراین صورت در آینده با مشکل مواجه خواهد شد.عطاء الدین قاسمی افزود: در قم انجمن خیرینی داریم که متاسفانه مجوزهای لازم را دریافت نکرده و در حال حاضر در دستگاه های استان به رسمیت شناخته نشده و از ظرفیت آن استفاده نشده است.وی خاطرنشان کرد: انجمن های مردم نهاد باید دارای کد رهگیری و ثبت در سامانه باشند تا با نظارت بر عملکرد آنها شاهد فعالیت موثر آنان در جامعه باشیم.8138/ 1175            "}