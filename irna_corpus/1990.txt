{"onTitr":" رئیس سازمان امداد و نجات:    ","titr":" 477 پایگاه هلال احمر آماده امدادرسانی به زائران عتبات هستند","describe":" تهران- ایرنا- رئیس سازمان امداد و نجات جمعیت هلال احمر از آمادگی کامل 477 پایگاه امداد و نجات بین شهری در سراسر کشور برای زائران عتبات عالیات خبر داد.", "text":"به گزارش خبرنگار اجتماعی ایرنا، مرتضی سلیمی روز چهارشنبه در مراسم ارسال دارو و اقلام مصرفی پزشکی به عراق در تشریح اقدام سازمان امداد و نجات در اربعین حسینی در داخل و خارج کشور گفت: 80 پایگاه امداد و نجات بین شهری استان های معین در جاده های منتهی به مرزهای خروجی در آمادگی هستند.وی افزود: 87 پایگاه امداد و نجات ثابت، موقت و سیار در استان های ایلام، خوزستان و کرمانشاه فعال هستند همچنین 9 هزار و 471 نفر روز در داخل کشور و 3 هزار و 465 نفر روز در خارج مرزها به زائران امدادرسانی می کنند.سلیمی گفت: همچنین 4 فروند بالگرد در قرارگاه‌های مرزی خسروی، مهران، شلمچه و چذابه مستقر می‌ شود و در این ایام 88 آمبولانس در قرارگاه‌های مرزی سه استان خوزستان ایلام و کرمانشاه برای ارائه خدمات به زائران استقرار می‌یابند.وی اضافه کرد: در این ایام 144 نیروی امدادی در 7 قرارگاه مرزی و پایگاه پست موقت مستقر می‌شوند و 4 خودروی ارتباطات، 20 دستگاه موتورسیکلت، 18 دستگاه خودروی عملیاتی، 29 دستگاه خودروی نجات و 320 نجاتگر برای ارائه خدمات مورد نیاز زائران در قرارگاه‌ها و پایگاه‌های مورد اشاره مستقر خواهند شد.بنابر اعلام سازمان امداد و نجات طرح ارائه خدمات به زائران اربعین حسینی به مدت 21 روز از روز شنبه 21 مهر آغاز و تا روز جمعه 11 آبان ادامه خواهد داشت.اجتمام*3377 * 3063            "}