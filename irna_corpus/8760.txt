{"onTitr":"","titr":" دانشگاه ارومیه برای اولین بار در رتبه بندی 'تایمز' قرار گرفت","describe":" ارومیه- ایرنا- رییس دانشگاه ارومیه گفت: این دانشگاه برای اولین بار در رتبه بندی بین المللی پایگاه تایمز در سال 2019 قرار گرفت.", "text":"رحیم حب نقی روز پنجشنبه در گفت و گو با خبرنگار ایرنا بیان کرد: پایگاه رتبه بندی تایمز یکی از نظام های علمی معتبر بین المللی است که از سال 2004 مراکز آموزش عالی را در سراسر جهان مورد ارزیابی و رتبه بندی قرار می دهد.وی افزود: این رتبه بندی از 13 شاخص در قالب پنج معیار کلی که در آن آموزش با وزن 30 درصد، پژوهش با وزن 30 درصد، استنادات با وزن 30 درصد، وجهه بین المللی با وزن 7.5 درصد و ارتباط با صنعت با وزن 2.5 درصد قرار دارد.وی از رشد 60 درصدی حضور دانشگاه‌های ایرانی در این رتبه‌بندی خبر داد و اضافه کرد: در رتبه‌بندی 2019 تایمز شاهد حضور 29 دانشگاه ایرانی در جمع یکهزار و 258 دانشگاه برتر جهان هستیم.به گزارش ایرنا،  در رتبه بندی اخیر در سال 2019 با ورود 11 دانشگاه جدید شاهد حضور 29 دانشگاه از جمهوری اسلامی ایران در جمع دانشگاه برتر جهان از 86 کشور هستیم. دانشگاه های کاشان، علوم پزشکی مشهد، صنعتی شیراز، شهید مدنی آذربایجان، علوم پزشکی ایران، مازندران، علوم پزشکی شهید بهشتی، خوارزمی، شهید باهنر کرمان، صنعتی شاهرود و ارومیه از جمله دانشگاههای ایران هستند که برای اولین بار در رتبه بندی تایمز حضور یافته اند.3214/2093            "}