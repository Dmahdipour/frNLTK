{"onTitr":" امام جمعه موقت تهران:    ","titr":" بسیج تکیه گاهی قوی برای انقلاب و نظام است","describe":" قزوین -ایرنا - امام جمعه موقت تهران گفت: بسیج مستضعفان ریشه در ایمان و اعتقاد ملت ما به خدا و اهل بیت (ع) دارد و تکیه گاهی عظیم برای انقلاب و نظام است.", "text":"حجت الاسلام و المسلمین سید علی اکبر ابوترابی روز پنجشنبه در حاشیه همایش باشکوه 20 هزار نفری بسیج استان قزوین در گفت و گو با خبرنگار ایرنا افزود: به برکت وجود نیروهای مخلص و مردمی بسیج امروز نظام جمهوری اسلامی در اوج اقتدار و عزت قرار دارد و این نیرو را باید پشتوانه ای عظیم و تکیه گاهی قوی برای انقلاب و نظام مقدس جمهوری اسلامی دانست.امام جمعه موقت تهران خاطرنشان کرد: دشمن از بسیج پرصلابت واهمه دارد و می کوشد این نیروی مردمی را تضعیف کند تا از این طریق به اقتدار نظام و انقلاب ضربه بزند اما نمی داند که با هیچ حربه ای قادر به انجام این نقشه شوم خود نخواهد بود چرا که این نیروها به سلاح ایمان راسخ به خدا برخوردار بوده و تابع ولایت هستند.وی ادامه داد: نیروهای بسیج نماد پایداری و مقاومت ملت بزرگ ایران اسلامی در برابر استکبار هستند و دشمن هیچ گاه قادر به تضیف این جایگاه نیست.امام جمعه قزوین با بیان اینکه تقویت اقتدار و انسجام و تبعیت از ولایت فقیه راه اعتلای عزت و اقتدار نظام ماست، گفت: بسیجیان سلحشور و ثابت قدم در  این راه قدم برداشته و با الهام از مسیر شهدای گرانقدر اجازه نخواهند داد که دشمنان و بدخواهان این نظام به اهداف خود دست پیدا کنند.حجت الاسلام ابوترابی خاطر نشان کرد: نیروهای مخلص و جان برکف بسیج بزرگترین حامی ولایت بوده و استفاده حداکثری از این ظرفیت عظیم به ما برای رسیدن به قله های پیشرفت در همه عرصه ها کمک خواهد کرد.3013            "}