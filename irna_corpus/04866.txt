{"onTitr":"","titr":" 6044 شغل برای روستاییان خراسان رضوی ایجاد شد","describe":" مشهد- ایرنا- مدیرکل دفتر جذب و حمایت از سرمایه گذاری استانداری خراسان رضوی گفت: از ابتدای امسال تاکنون با اجرای دو هزار و 729 طرح اقتصادی در روستاهای این استان زمینه اشتغال برای شش هزار و 44 نفر از روستاییان فراهم شد.", "text":"شکوه میرشاهی روز دوشنبه در گفت و گو با خبرنگار ایرنا افزود: این اقدام با پرداخت دو هزار و 10 میلیارد ریال تسهیلات از محل طرح ملی اشتغال پایدار روستایی صورت گرفته است. وی ادامه داد: کل تسهیلات طرح اشتغال پایدار روستایی شش هزار و 100 میلیارد ریال است که 30 درصد آن به طرحهای ملی در استانهای مختلف اختصاص دارد و سهم استانها از این مبلغ چهار هزار و 276 میلیارد ریال است.مدیرکل دفتر جذب و حمایت از سرمایه گذاری استانداری خراسان رضوی گفت: سهم این استان از کل تسهیلات طرح اشتغال پایدار روستایی 5.9 درصد برای ایجاد دو هزار و 850 شغل است. از این حیث خراسان رضوی پس از استان سیستان و بلوچستان رتبه دوم را در کشور دارد.وی افزود: از کل تسهیلات طرح اشتغال پایدار روستایی سهم خراسان رضوی تاکنون 500 میلیارد ریال به استان تخصیص یافته و از طریق بانکهای کشاورزی، توسعه تعاون، صندوق کارآفرینی امید و پست بانک پرداخت می شود.میرشاهی ادامه داد: امسال تاکنون از محل طرح اشتغال پایدار روستایی 32 هزار و 296 طرح اقتصادی روستایی ثبت و از این تعداد 15 هزار و 309 طرح توسط دستگاههای اجرایی تایید و به کارگروه اشتغال و سرمایه گذاری استان و بانکهای عامل ارسال شده است. وی در مورد طرح اشتغال فراگیر در خراسان رضوی نیز گفت: در این چارچوب از محل اعتبارات تبصره 18 قانون بودجه سال 96 به میزان 18 هزار و 480 میلیارد ریال تسهیلات به استان اختصاص یافت که از این میزان تاکنون به 151 طرح اقتصادی 610 میلیارد ریال پرداخت و برای هزار و 182 نفر شغل ایجاد شده است.مدیرکل دفتر جذب و حمایت از سرمایه گذاری استانداری خراسان رضوی اضافه کرد: از محل تبصره 16 قانون بودجه امسال نیز دو نوبت پرداخت تسهیلات به مددجویان کمیته امداد امام خمینی(ره) و مددجویان بهزیستی اختصاص یافت که از این میزان 990 میلیارد ریال سهم کمیته امداد استان و 480 میلیارد ریال سهم بهزیستی خراسان رضوی در دست پرداخت است.یک میلیون 700 هزار نفر از جمعیت شش میلیون 400 هزار نفری خراسان رضوی ساکن روستاهای این استان هستند.7489/1858            "}