{"onTitr":"","titr":" 90درصد گلزار شهدای روستاهای شیروان ساماندهی شد","describe":" بجنورد- ایرنا- رییس بنیاد شهید و امور ایثارگران شیروان گفت: 90 درصد گلزار شهدای روستاهای این شهرستان ساماندهی شده و  گلزار شهدای 6 روستای دیگر هم در صورت تخصیص اعتبار ساماندهی می شود.", "text":"غلامحسن صفایی روز سه شنبه در گفت و گو با خبرنگار ایرنا اظهار داشت: ساماندهی گلزار شهدای روستاها از سال 1385 آغاز شده است.وی افزود: ساخت سه گلزار شهدا در روستای اوغاز تازه، یاسرآباد و سرچشمه دوین از توابع بخش مرکزی این شهرستان هم از ابتدای امسال آغاز شده است.صفایی گفت: طرح های مزبور در مجموع کل شامل 14 قطعه است که هم اکنون 30 تا 70 درصد پیشرفت فیزیکی دارد.وی گفت: برای ساماندهی این طرح ها 2 میلیارد ریال اعتبار از محل بودجه های عمرانی مصوب شده که تاکنون 40 درصد از اعتبارات تخصیص پیدا کرده است.رییس بنیاد شهید و امور ایثارگران شهرستان شیروان گفت: همچنین گلزار مرکزی شهدای شیروان شامل 388 قطعه است که عملیات اجرایی آن در سال های گذشته به پایان رسیده است. شهرستان شیروان با 157 هزار جمعیت در دوران دفاع مقدس 636 شهید، 2 هزار جانباز تقدیم نظام کرده و هم اکنون 104 آزاده دارد. این شهرستان 150 روستا دارد.7186/ 6042            "}