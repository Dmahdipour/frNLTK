{"onTitr":" بازیهای پاراآسیایی جاکارتا؛    ","titr":" نعمتی: پرامید و جنگنده تر به بازی های پاراآسیایی بازگشته ام","describe":" جاکارتا - ایرنا - چهره سرشناس تیراندازی باکمان ایران می گوید؛ هنوز خستگی بازی های آسیایی جاکارتا را به تن دارد، اما پرامید و جنگنده تر از همیشه به بازیهای پاراآسیایی بازگشته است.", "text":"به گزارش روز پنجشنبه خبرنگار  اعزامی ایرنا به جاکارتا، زهرا نعمتی که امیدوار است در سومین دوره بازی های پاراآسیایی نیز بدرخشد، اظهار داشت: هنوز خستگی بازی های آسیایی جاکارتا را به تن دارم، اما با دعای خیر مردم و روحیه ای که از آنها می گیرم، پرامید، پر توان و جنگنده تر به این مسابقات آمده ام. وی درباره تاثیر مثبت تجربه بازی های آسیایی در رقابت های پارا آسیایی گفت: تجربیات این بازی های به من کمک خواهد کرد، چراکه یک بار دیگر این فضا را تجربه کرده ام و هرچند خاطرات خیلی خوشایندی برای من نداشت، اما سعی می کنم خاطرات ناخوش را فراموش کرده و همه توجهم را به بازی های پارا آسیایی متمرکز کنم. قطعا تجربیاتی که داشتم کمک خواهد کرد تا بتوانم راحت تر به فعالیتم ادامه دهم.بانوی طلایی بازی های پارا آسیایی و پارالمپیک با بیان این مطلب که از شرایط روحی خوبی برخوردار است، خاطرنشان کرد: اگرچه از لحاظ روی وضعیت خوبی دارم، اما به لحاظ جسمی هنوز به ریکاوری خوبی دست پیدا نکرده ام. با این حال ناامید نیستم و قطعا همه تلاشم را برای کسب بهترین عملکردم خواهم کرد. وی ادامه داد: یک ورزشکار ممکن است خواسته یا ناخواسته بارها و بارها شکست را تجربه کند و طعم تلخ آنرا بچشد، در بازی های پارا آسیایی نیز ممکن است هر اتفاقی رخ دهد، اما قشنگی ورزش به این است که می توانی دوباره بلند شده، شروع کنی و هیچگاه ناامید نشوی. نعمتی اظهار داشت: برای این بازی ها نیز همه تلاشم را خواهم کرد و امیدوارم اتفاقات خوبی رخ دهد و اگر باز هم اتفاقات ناخوشایندی رخ دهد، قطعا خودم را ناراحت نخواهم کرد، چون به خدا توکل و همه تلاشمان را کرده ایم و امیدواریم اتفاقات خوبی رخ دهد. امیدوارم دل های مهربان مردم کشور عزیزم را شاد کنم.سومین دوره این بازی ها در روزهای 14 تا 21 مهر با حضور 2 هزار 880 ورزشکار از 41 کشور در 18رشته ورزشی به میزبانی جاکارتا برگزار می شود. ورزشی**2052**1597            "}