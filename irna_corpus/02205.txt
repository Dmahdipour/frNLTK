{"onTitr":"","titr":" 4100 خانوار روستایی شیروان و فاروج به نفت سفید نیاز دارند","describe":" بجنورد- ایرنا- مدیر عامل شرکت پخش فرآورده های نفتی منطقه خراسان شمالی گفت: هم اکنون 4 هزار و 110 خانوار روستایی در شهرستان های شیروان و فاروج به نفت سفید نیاز دارند.", "text":"مجتبی شکوری روز چهارشنبه در گفت و گو با خبرنگار ایرنا اظهار داشت: هم اکنون ذخیره سوخت برای زمستان به اندازه کافی است تا مشکلی در تامین آن نداشته باشیم و تمهیدات لازم در این خصوص انجام شده است.وی با بیان اینکه 37 فروشندگی نفت سفید در سطح شیروان و فاروج فعالیت دارند، گفت: این تعداد فروشندگی 106 روستای دو شهرستان را پوشش می دهند.شکوری با اشاره به اینکه از ابتدای سال جاری تاکنون به ازای هر خانوار روستایی یکهزار و 100 لیتر نفت سفید توزیع شده است افزود: در این مدت چهار میلیون و 544 هزار لیتر نفت سفید در روستاهای دو شهرستان توزیع شده است.مدیر عامل شرکت پخش فرآورده های نفتی منطقه خراسان شمالی گفت: به منظور تامین سوخت مورد نیاز مردم استان مرحله بیست و یکم کالا برگ نفت سفید ویژه خانوارهای شهری و روستایی فاقد گاز می توانند با مراجعه به فروشندگی های نفت سفید در قبال ارائه کالا برگ نسبت به دریافت سهمیه به میزان تعیین شده اقدام کنند.شهرستان های شیروان و فاروج بیش از 207 هزار نفر جمعیت دارند که بیشتر جمعیت این دو شهرستان مربوط به روستاها است.7186/ 6042            "}