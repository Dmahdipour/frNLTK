{"onTitr":"","titr":" طولانی شدن انتخاب شهردارکرج پیامد یک استعفا","describe":" کرج-ایرنا-استعفای زودهنگام علی اصغر نصیری شهردار کرج در اواخر فروردین ماه امسال اگرچه پایانی بر یک سری اختلاف نظرها بین مجموعه مدیریت شهری بود اما به سرآغازی برای  طولانی شدن انتخاب شهردار بعدی تبدیل شد.", "text":"به گزارش ایرنا، شورای پنجم کرج در حالی مرداد ماه سال 96 به دنبال کسب آرای بالای مردمی سکان امور را در دست گرفت که چهارمین کلانشهر کشور پرونده های قطوری از پروژه های ناتمام عمرانی روی میز داشت.همزمان با روی کارآمدن این شورا، پروژه عظیم و ناتمام قطار شهری به طول 27 کیلومترو 27 ایستگاه، چندین تقاطع غیرهمسطح ، خیابان های ناصاف و پرچاله ، بزرگراه های جنوبی و شمالی نیمه کاره یا در شرف کار و ده ها پروژه عمرانی و زیر ساختی در صف طولانی انتظارات برای ختم و پایان قرار داشتند.با این اوصاف اعضای شورای پنجم کرج در نخستین گام نصیری که از مدیران با سابقه شهرداری تهران بود به عنوان شهردار کرج انتخاب کرد، مدیری که با حضورش در شهرداری بلافاصله طرح ضربتی نگهداشت محله ها را به اجرا درآورد.طرح نگهداشت محله ها که حدود سه ماه ادامه داشت در واقع التیام موقتی بر مشکلات محله ها بود  که بسیج امکانات شهری در مناطق دهگانه کرج همراه شد، طرحی که تاحدودی احساس رضایت خاطر شهروندان در پی داشت.با این اوصاف برخی به چگونگی اجرای این طرح نقدهایی داشتند اما شناخت مشکلات و نیازها برای برنامه های طولانی مدت یکی از اهداف آن بیان شد.در اجرای این طرح تمام امکانات خدمات شهرداری هر جمعه در یکی از مناطق شهر به کار گرفته می شد و از زیبا سازی سیمای محله ها تا جمع آوری نخاله ها، زباله ها ، آسفالت و لکه گیری معابر تا شناسایی نیازها را هدف قرار داده بود.همچنین فعال شدن کارگاه های تعطیل شده خط 2 قطار شهری کرج و تکاپو برای کسب درآمد پایدار و پرداخت حقوق معوقه کارگران خدمات شهری گام دیگری بود که امیدها یی در دل شهرواندان ایجاد کرد.ادامه اجرای این طرح ها و هدف گذاری برای برنامه ها و طرح های دیگر در سایه اختلاف ها بین شهردار و اعضای شورا کم کم رنگ باخت و شهر وارد فضای دیگری شد.** ریشه اختلاف شهردار و شورا اختلاف شورا و شهردار از آنجا شکل گرفت که تعدادی از معاونان و مدیران میانی شهردار نصیری از تهران به کرج انتقال یافتند موضوعی که باعث بحث و جدل های فراوان در نشست های شورا شد.شهردار معتقد بود که در انتخاب مدیران نباید دست بسته عمل کند ضمن آنکه تیم کاری اش باید مدیران با تجربه و مورد وثوق باشند هرچند قبل از انتصاب این افراد، مهلت چندماهه به مدیران قبلی شهر برای سرعت بخشیدن به طرح ها و برنامه ها داده بود.تعدادی از اعضای شورا در مخالفت با این موضوع اعلام داشتند که هرچند انتخاب معاونان و مدیران شهر از وظایف شهردار است اما کلانشهر کرج ظرفیت های فراوانی به لحاظ نیروی انسانی کار آمد دارد و می بایست از این نیروها برای پیشبرد امور شهر انتخاب شود.سرانجام تشدید اختلاف ها به استعفای شهردار انجامید و نصیری اواخر فروردین ماه سکان مدیریت شهری کرج را به شورا سپرد.** انتخاب گزینه های بعدی با استعفای شهردار، محمدرضا احمدی نژاد به عنوان سرپرست شهرداری انتخاب شد ضمن آنکه اعضای 13 نفره شورای شهر پس از چند روز بحث و گفت وگو سرانجام با 9 رای موافق مجید غلام سریزدی شهردار پیشین کرج را انتخاب کردند.احراز نشدن صلاحیت سریزدی پرونده انتخاب دیگری در شورا رقم زد و گزینه های متعددی برای سکانداری شهر به میدان آمدند لیکن شورا سرانجام احمدی نژاد را به عنوان شهردار انتخابی به وزارت کشور معرفی کرد که دومین گزینه هم صلاحیتش محرز نشد اما همچنان سرپرست ماند.شورای پنجم سرانجام در میان چندین گزینه دیگر سیروس شفقی فرماندار ویژه کرج را شایسته مسئولیت شهرداری دانست و با اکثریت آرا وی به عنوان شهردار انتخاب و به وزارت کشور معرفی کرد که این وزارتخانه با ماموریت نامبرده به شهرداری موافقت نکرد.    ** گزینه های دیگر شهرداری کرجآنطور که برخی کارشناسان امور شهری می گویند: بیش از 19 گزینه برای شهرداری کرج مطرح است که علی ترکاشوند شهردار پیشین کرج از جمله این گزینه ها است ، فردی که تاکنون نتوانسته مورد اقبال اکثریت اعضای شورای  پنجم قرار بگیرد هرچند که تعدادی از اعضا موافق تصدی شهرداری توسط وی هستند.**تاخیر در انتخاب شهردار و نارضایتی هابا این حال تاخیر در انتخاب شهردار با نارضایتی شهروندان ، برخی مسئولان قضایی و اجرایی استان همراه شده است، موضوعی که بارها توسط محمد جواد کولیوند رئیس کمیسیون شوراهای مجلس  و مسئولان اجرایی استان مورد اشاره قرار گرفته است.حاجی رضا شاکرمی دادستان عمومی و انقلاب مرکز استان البرز از جمله کسانی است که می گوید در انتخاب شهردار کرج کوتاهی شده و اگرپروسه انتخاب شهردار بیش از این طولانی شود دستگاه قضایی ورود می کند.وی  در گفت و گو با ایرنا افزود: بلاتکلیفی وضعیت شهردار کرج و قصور اعضای شورای شهر در انتخاب شهردار این کلانشهر سبب بروز مشکلات و ضرر شهرداری و عدم خدمات رسانی به شهروندان شده است.وی اضافه کرد: همچنین بلاتکلیفی شهرداری سبب افزایش روز افزون تخلفات در بدنه شهرداری، رشد فزاینده دلالی، اعمال نفوذ بر خلاف حق و مقررات و تضییع حقوق عمومی شده است.دادستان عمومی و انقلاب مرکز استان البرز اظهار داشت: دستگاه قضایی و سربازان گمنام و مخلص امام زمان(عج) کماکان در راستای وظیفه ذاتی خود نظارت کافی خواهند داشت.همچنین نماینده ولی فقیه در استان و امام جمعه کرج بارها در خطبه های نماز جمعه از اعضای شورای شهر خواست تا تکلیف شهر و شهرداری را مشخص کنند.محمدعلی نجفی استاندار البرز نیز بر رفع بلاتکیفی شهرداری و شهر کرج بارها تاکید داشته است. ** گام بعدی شورا برای انتخاب شهردارشورای اسلامی شهر کرج در نشست  صبح چهارشنبه هجدهم مهرماه موضوع انتخاب شهردار را روی میز گذاشت وقرار شد عصر این روز به صورت غیر رسمی این موضوع را مورد بررسی تخصصی قرار دهد.عباس زارع رئیس شورای اسلامی شهر کرج به ایرنا گفت: گزینه های متعددی برای تصدی شهرداری کرج در نشست غیر رسمی شورا مورد بررسی قرار گرفت که شنبه هفته آینده تصمیم گیری خواهد شد.وی اشاره ای به جزئیات بیشتر گمانه زنی ها نکرد و افزود: از بین گزینه های ثبت نام شده قبلی شهردار انتخاب می شود.با این اوصاف کلانشهر کرج که دارای مشکلات زیربنایی دیرینه و متاثر از مهاجرت های بی رویه است تنها راه  کاهش مشکلات آن همدلی ، همراهی و وحدت مدیریت شهری و مسئولان استانی است تا بتوان این مشکلات را از پیش پا برداشت .کرج که دهه 50 جمعیت آن کمتر از 60 هزار نفر بود با گسترش مهاجرت ها اکنون این جمعیت به حدود یک میلیون و 800 هزار نفر رسیده  درحالیکه بسیاری از زیرساخت های آن همچنان در حد همان روستاهای پراکنده دوران گذشته خود باقی مانده است . با این حال مرکز استان البرز به عنوان چهارمین کلانشهر کشور از مشکلات بسیاری در حوزه های زیرساختی و توسعه ای رنج می برد که تعیین تکلیف هر چه سریع تر مدیریت شهری متناسب با شرایط موجود، از آشفتگی بیشتر آن جلوگیری می کند.کرج را می توان کلانشهری ملی دانست و هر یک از مشکلات موجود در آن می تواند پایتخت و استان های همجوار را تحت تاثیر خود قرار دهد، بنابراین مدیریت شهری در کرج مدیریتی در قد و قواره ملی است.ترافیک های سنگین بزرگراه تهران - کرج - قزوین که از میان این کلانشهر عبور کرده و شهروندان کرجی را همواره می آزارد و ضرورت تکمیل ابرپروژه های در دست احداث در این خصوص نظیر بزرگراه همت، کنارگذر شمالی کرج، کنارگذر جنوبی البرز و فاز نخست آزادراه تهران - شمال نیازمند پای کار بودن مدیریت شهری در کرج است، گرچه این پروژه ها در سطحی ملی هم پیگیری می شود.موضوع مدیریت پسماند و ضرورت ساماندهی آن که امروز یکی از مشکلات اساسی در این کلانشهر محسوب می شود نیز دیگر موضوعی است که ضرورت تعیین تکلیف سریع تر مدیریت شهری کرج را بیش از پیش آشکار می سازد. تکمیل پروژه مترو کرج به عنوان یکی از نیازهای اساسی مردم در بخش حمل و نقل که سال ها از آغاز آن می گذرد و گرفتار مشکلات و مصائب متعددی است، در گروه استقرار هرچه زودتر مدیریت شهری کلانشهر کرج و پیگیری آن است، گرچه در این مورد نیز با پیگیری های استانداری و مساعدت دولت گشایش خوبی حاصل شده است.پروژه های کلان دیگری نیز در این کلانشهر وجود دارد که تعیین تکلیف فوری مدیریت شهری را ضروری می سازد و خواسته شهروندان نیز انتخاب شهرداری توانمند برای شهرشان است.موضوع انتخاب شهردار اکنون مهم ترین موضوع برای ساماندهی شهرداری و اجرای  سریع پروژه های بزرگ و کوچک عمرانی است که دراین شرایط حساس می بایست در سایه همفکری تمام اعضای شورا و بهره گیری از تجارب و نظرات صاحبنظران ختم به خیر شود.شهرداری کلانشهر کرج با حدود 13 هزار کامند و نیروی خدماتی  دارای 10 منطقه شهری و حدود 10 سازمان تابعه است.7410/ 6155            "}