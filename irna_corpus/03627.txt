{"onTitr":"","titr":" انتقاد نماینده مخالف CFT از تهدید پیامکی نمایندگان موافق","describe":" تهران - ایرنا - لایحه الحاق ایران به کنوانسیون مبارزه با تامین مالی تروریسم (CFT) از لوایح چهارگانه FATFگرچه در مجلس به تصویب رسید، اما حواشی قابل تامل آن همچنان باقی است که پدیده تهدید پیامکی نمایندگان موافق را می توان از بارزترین آنها دانست.", "text":"به گزارش خبرنگار سیاسی ایرنا، به تعبیر بسیاری از کارشناسان و مسئولان کشور تصویب این لایحه را می توان تصمیم تاریخی مجلس شورای اسلامی دانست که می تواند تسهیل کننده مبادلات مالی بین المللی ایران بوده و فرصت بهانه جویی را از دولت آمریکا بگیرد.تصویب لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) پس از ساعت ها بحث کارشناسی در خانه ملت را می توان موفقیت تدبیر و منطق برای تامین منافع ملی دانست.مجلس روز یکشنبه با 143 رای موافق از مجموع 271 نماینده حاضر در مجلس شورای اسلامی الحاق ایران به این کنوانسیون را به تصویب رساند، 120 نماینده نیز رای مخالف و 5 نماینده رای ممتنع دادند. پدیده تهدید پیامکی نمایندگان مجلس برای تصویب نشدن این لایحه در جریان بررسی های کارشناسی در این خصوص آغاز شد و اکنون پس از تصویب آن از سوی نمایندگان نیز کماکان ادامه دارد به گونه ای که پروانه سلحشوری نماینده تهران در صفحه توئیتر خود درباره این تهدیدها نوشت: از شب گذشته از سوی مخالفان تصویب لوایح مبارزه با پولشویی و تامین مالی تروریسم تهدید به مرگ شده ام، اما با افتخار می گویم از تهدیدها هراسی ندارم.سید احسان قاضی زاده هاشمی نماینده فریمان و سرخس و عضو شورای مرکزی فراکسیون نمایندگان ولایی مجلس که به این لایحه رای مخالف داده در گفت و گویی با خبرنگار سیاسی ایرنا نسبت به این موضوع واکنش نشان داد و تهدید نمایندگان را امری ناپسند دانست.وی در این گفت و گو که مشروح آن را در ذیل آمده تاکید کرد که به طور قطع توجیهی برای اینگونه اقدامات وجود ندارد.س - در جریان بررسی های کارشناسی لایحه CFT شاهد ارسال پیامک های تهدید برای نمایندگان به منظور تاثیرگذاری در روند بررسی و تصویب آن بودیم که می تواند فضا را مخدوش و مشکلاتی ایجاد کند، نظر شما درباره این اقدام چیست؟قاضی زاده هاشمی: تصور نمی کنم این گونه اقدامات و ارسال پیامک تهدیدآمیز در رای و نظر کارشناسی نمایندگان اثری داشته باشد زیرا نمایندگان هر کدام مواضع، تحلیل و نظر کارشناسی خود را دارند و حتی مخالفان در مجلس که به این لایحه رای ندادند ادله ای داشته اند.س - ارزیابی شما از اصل ماجرا و اقدام برخی از تهدید نمایندگان چیست؟قاضی زاده هاشمی: به طور قطع توجیهی برای اینگونه اقدامات وجود ندارد. نمایندگان دارای تحلیل و مبانی فکری هستند، من خودم مخالف این لایحه بودم و به آن رای منفی دادم. به واسطه اینکه در حقوق بین الملل سر رشته دارم، بر آن اساس به این تصمیم رسیدم که به لایحه رای مخالف بدهم.در این گونه موارد نظر کارشناسی مطرح است. امکان دارد برخی موافق و برخی نیز مخالف باشند، همانطور که دیدیم آرا تا حدودی به هم نزدیک بود.س - اینگونه اقدامات پیش از این نیز سابقه داشته است؟قاضی زاده هاشمی: البته با این ادبیات وجود نداشته است. در موضوعات مختلفی که در دستور کار مجلس قرار دارد روزانه پیامک های انبوهی برای ما می رسد که بحث ها و نظرهای متفاوتی را مطرح می کنند. هر روزی که دستور داریم از 10 تا 20 پیامک شروع و در پایان به 200 تا 300پیامک می رسد، به گونه ای که برایمان موضوع عادی شده است.س - پیامک ها اما این بار ظاهرا از لحاظ ادبیات متفاوت و در برگیرنده تهدید نمایندگان بوده است؟قاضی زاده هاشمی: اصولا حرکت های اینچنینی که بدون محتوای کارشناسی و با محتوای ناپسند صورت می گیرد، توجیه پذیر نیست. زیرا مسایل باید در فضای کارشناسی و منطقی مورد بررسی قرار گیرد. البته ما تقاضا کردیم که آرا شفاف اعلام شود تا دلایل مخالف ما نیز بیان شود، اما نباید به حقوق دیگران تعرض کنیم. برخی از نمایندگان مستقل و فراکسیون امید نیز رای مخالف دادند که رای و نظر کارشناسی هستند. البته باز هم تاکید می کنم این اقدامات تاثیری در رای و نظر نمایندگان نداشته و باعث تغییر آن نشده است. اساسا قرارمان بر این نیست که با یک پیامک نظر خود را تغییر دهیم زیرا نمایندگان از استقلال رای برخوردارند. س - در مقابل این امکان هم وجود دارد که برخی نظرات کارشناسی خود را به اطلاع نمایندگان برسانند؟قاضی زاده هاشمی: بله، این امکان وجود دارد. اگر کسانی که صاحب نظر و در حوزه ای کارشناس هستند می توانند نظر خود را برای نمایندگان ارسال کنند. گروه های کارشناسی، تحلیلی به ویژه دانشجویی گاها نظرات خود را می فرستند و موضوعات را تحلیل می کنند و نمایندگان نیز از این نظرات بهره می برند. اما ارایه نظرات غیرکارشناسی و تهدید به هیچ عنوان مورد تایید نیست. در رای گیری روز یکشنبه نیز همه نمایندگان کارشناسان مشورت هایی را داشته اند و بر اساس مطالعاتی که خودشان داشته اند با تحلیل مشخص و جمع بندی به لایحه رای مثبت و یا منفی داده اند.سیام**1535            "}