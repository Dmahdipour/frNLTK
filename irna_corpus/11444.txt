{"onTitr":"","titr":" داعش دختران افغان را برای عملیات انتحاری جذب می کند","describe":" کابل- ایرنا - نماینده مجلس افغانستان با نگرانی از سربازگیری گروه تروریستی داعش اظهار داشت: گروه تکفیری داعش در رویکرد جدید اقدام به جذب نیرو از میان زنان و دختران افغان بویژه از داخل مدارس دینی برای حملات انتحاری کرده است.", "text":"به گزارش ایرنا،'محمد عارف رحمانی'روز سه شنبه در گفت و گو با خبرنگار ایرنا تصریح کرد سربازگیری گروه تروریستی از بین زنان و دختران جوان باعث نگرانی شدید شده است.وی افزود:گروه های تروریستی به راحتی از بین نوجوانان و جوانان و دانشجویان در دانشگاه ها سربازگیری می کنند که این نگران کننده است.نماینده مردم استان غزنی در مجلس افغانستان با بیان اینکه رویکرد تازه گروه تروریستی داعش قتل عام مردم است تصریح کرد: دستگاههای امنیتی باید به طور جدی برای مقابله با این خطر اقدام کنند.وی افزود: نیروهای امنیتی تاکنون تعدادی از افرادی که اقدام به جذب دختران ،جوانان و نوجوانان در مدارس دینی و دانشگاهها می کردند دستگیر کرده است.رحمانی گفت که نیروهای امنیتی روز گذشته یک دختر 13 ساله که برای انجام عملیات انتحاری در ننگرهار آموزش دیده بود را بازداشت کردند.وی با انتقاد از سرفصل دروس در مدارس و دانشگاهها و کاهش نظارت بر این مراکز خاطرنشان کرد: اگر وزارت آموزش و پرورش توجه جدی نکند سرباز گیری داعش در مدارس تبدیل به فاجعه ای جدی خواهد شد.این نماینده مجلس افغانستان در خصوص ریشه برون مرزی داعش در این کشور تصریح کرد تاکنون شواهد در این خصوص دیده نشده است.وی در عین حال تاکید کرد: داعشی هایی از اویغورهای چین ،چچن و ازبکستان در استان های «ننگرهار»، «سرپل» و «جوزجان» هستند که با پیوستن به داعش از وزیرستان وارد افغانستان شده اند.این نماینده مجلس افغانستان با بیان اینکه شواهدی در دست است که تعدادی از افراد شبکه حقانی به جای طالبان به داعش پیوسته اند گفت اگر این ادعا صحت داشته باشد ،این اقدام می تواند با همکاری دستگاههای نظامی و امنیتی صورت گرفته است.وی افزود: در سه سال گذشته شبکه حقانی مسئولیت هیچ حمله ای را در افغانستان به عهده نگرفته است.رحمانی گفت که شبکه حقانی در افغانستان بین چهار تا 12 هزار نیرو داشت که از آن به عنوان نیروی ویژه طالبان یاد می شد و اکنون معلوم نیست این افراد کجا هستند.پیش از آغاز دهه محرم در افغانستان ، اداره امنیت ملی این کشور با انتشار اطلاعیه و نشر یک ویدئو از بازداشت 26 داعشی در کابل خبر داد که قصد حمله به مراسم عزاداری عاشورا را داشتند.به اعتقاد رحمانی حملات و اقدامات جنون آمیز داعش در مدارس ،مساجد، مراکز آموزشی و ادارات باعث کشته و زخمی شدن صدها نفر از شهروندان افغانستان شده است.آساق**291**1104**1600            "}