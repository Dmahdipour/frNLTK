{"onTitr":"","titr":" مربی تیم ملی: مردم گل های سردار آزمون را فراموش نمی کنند","describe":" تهران - ایرنا - «مارکار آقاجانیان» مربی تیم ملی فوتبال ایران گفت: مردم تلاش ها و گل های سردار آزمون را فراموش نمی کنند و امیدوارم او مانند جام جهانی، در جام ملت های آسیا هم بدرخشد.", "text":"به گزارش خبرنگار ایرنا، آقاجانیان امروز پنجشنبه در حاشیه تمرین تیم ملی که از ساعت 16 در زمین چمن پژوهشگاه صنعت نفت آغاز شد، افزود: با باشگاه مرتضی پورعلی گنجی درباره مصدومیت او در تعامل هستیم ولی آنچه که مهم است از دست دادن 2 فیفادی برای بازی دوستانه بود که چنین شرایطی مطلوب نیست زیرا همه توقع زیادی از تیم ملی فوتبال دارند.وی گفت: انجام بازی دوستانه با تیم های ونزوئلا و ترینیداد توباگو با ارتباط های شخصی کارلوس کی‌روش سرمربی تیم نهایی شد ولی علاقمند بودیم با حریفان بهتری بازی کنیم. البته  قرار است در اردوی دوحه چند دیدار دوستانه داشته باشیم که هنوز قطعی نشده است.مربی تیم ملی فوتبال با اشاره به اینکه حریفان آسیایی تیم ملی به رغم مشکلات مالی از امکانات خوبی برخوردار هستند، افزود: حریفان ایران از نظر مالی و دیدار تدارکاتی در سطح خوبی هستند و ما نیز برای رسیدن به موفقیت توقعاتی داریم که امیدواریم فراهم شود.آقاجانیان در خصوص دیدار دوستانه با تیم فوتبال بولیوی گفت: تیم‌های آمریکای جنوبی سطح بالایی دارند و حداقل از آسیایی‌ها بهتر هستند. البته امکان برگزاری دیدار دوستانه با تیم های اروپایی برای تیم های فوتبال در قاره آسیا فعلا فراهم نیست زیرا  لیگ ملت‌های اروپا در حال برگزاری است.مربی تیم ملی درباره دعوت از سردار آزمون اظهار داشت: او گل‌های زیادی برای صعود تیم ملی  به جام جهانی به ثمر رسانده و مردم تلاش و گل های آزمون را فراموش نمی کنند و امیدوارم پس از عملکرد خوبش در جام جهانی در جام ملت های آسیا نیز بدرخشد.وی  به تمرین رامین رضاییان با ملی پوشان در حالی که به تیم ملی دعوت نشده اشاره کرد و افزود: رضائیان در سال های گذشته همیشه عضو تیم ملی بوده و الان چون باشگاهی ندارد می‌تواند با تیم تمرین کند. زیرا پیش از این نیز بسیاری از بازیکنان در مقاطعی تیم نداشتند یا مصدوم بودند  اما در اردوی تیم ملی حاضر شدند. اما حضور دوباره او در ترکیب تیم ملی به نظر کی روش بستگی دارد.دومین دیدار دوستانه تیم ملی پس از جام جهانی 2018 روسیه، 24 مهر ساعت 19:30 مقابل تیم بولیوی در ورزشگاه آزادی برگزار می شود.تیم ملی فوتبال ایران درنخستین دیدار خود پس از جام جهانی به مصاف ازبکستان رفت و با یک گل به پیروزی رسید.هفدهمین دوره جام ملت های آسیا از 15 دی در کشور امارات برگزار می شود و تیم ملی ایران در مرحله گروهی با تیم های یمن، ویتنام و عراق رقابت می کند.ورزشی**9029**2024            "}