{"onTitr":"","titr":" البرز قطب تولید دارو و واکسن دامی کشور است","describe":" کرج - ایرنا - مدیر کل دامپزشکی استان البرز گفت: این استان بزرگترین تولید کننده دارو، واکسن دامی و طیور، سموم و موادضدعفونی کننده دام در کشور است.", "text":"دکتر علی اصغر شریفی روز دوشنبه در جمع خبرنگاران به مناسبت هفته دامپزشکی، افزود: البرز با داشتن 39 کارخانه و شرکت تولیدی در حوزه دارو و واکسن دامی 40 درصد تولیدات کشور در این بخش را عهده دارد.وی اظهار داشت: استان البرز از لحاظ تامین انواع دارو و واکسن در مبارزه با انواع بیماری های واگیر و مشترک هیچگونه مشکلی ندارد و تمام این مواد به موقع تامین می شود تا شاهد جمعیت دامی و طیور سالم و همچنین غذای سالم در جامعه باشیم.وی گفت: یکی از برنامه های موفق این بخش در مبارزه با بیماری های دامی، واکسیناسیون 293 هزار راس دام کوچک اعم از گوسفند و بز علیه بیماری تب برفکی در 2 نوبت در نیمه نخست امسال بوده است.وی افزود: همچنین 153 هزار راس دام سنگین اعم از گاو و گوساله در این مدت علیه بیماری تب برفکی واکسینه شده اند و این طرح برای دام های بزرگ ادامه دار است.**بیماری طاعون در البرز مشاهده نشدشریفی با اشاره به مشاهده بیماری طاعون نشخوارکنندگان کوچک در منطقه شکار ممنوع طالقان، ادامه داد: همچنین یکی دیگر از اقدامات به موقع دامپزشکی در استان واکسیناسیون دام های اهلی علیه بیماری ppr (طاعون نشخوارکنندگان  کوچک) برای 93 هزار راس دام کوچک در شهرستان های طالقان، کرج، نظرآباد و ساوجبلاغ می باشد.وی گفت: خوشبختانه این بیماری در دام های اهلی مشاهده نشده و در حیات وحش نیز تحت کنترل قرار گرفته است.مدیرکل دامپزشکی استان البرز بیان داشت: این بیماری به صورت تک گیر بوده و در گله های حیات وحش دیده نشده و با اقدام به موقع ستاد بحران استان، از شیوع آن جلوگیری شد.***واکسیناسیون یک میلیون قطعه مرغ علیه آنفلوانزای فوق حادشریفی در ادامه یکی از اقدامات بسیار مثبت و موثر در بحث مبارزه با بیماری ها را واکسیناسیون طیور بر علیه آنفلوانزای فوق حاد پرندگان عنوان کرد و افزود: البرز یکی از استان هایی بود که به عنوان پایلوت طرح واکسیناسیون قرار گرفت و در اجرای طرح سه میلیون دز واکسیناسیون در مزارع پرورش طیور پولت، مرغ تخم گذار و مادری فعال در استان انجام شد.وی اضافه کرد: در اجرای این طرح یک میلیون و 672 هزار قطعه از این طیور واکسینه شدند ضمن اینکه برای جلوگیری از شیوع این بیماری از ورود پولت واکسن نخورده به استان جلوگیری به عمل آمد.وی گفت: همزمان با انجام واکسیناسیون مراقبت های فعال را در مزارع شدت دادیم و بازدیدهای زیادی انجام دادیم به طوریکه بالغ بر 40 هزار آزمایش بر روی نمونه ها صورت گرفته است.مدیر کل دامپزشکی استان البرز افزود: در راستای نظارت بهداشتی بر مواد غذایی و پروتئینی خام در مدت 6 ماه نخست امسال  56 هزار و 762 کیلوگرم انواع فراورده های خام دامی ضبط شد که از این میزان 25 هزار و 795 کیلوگرم معدوم سازی شد.شریفی گفت: همچنین 210 فقره پرونده در این رابطه تشکیل و به مراجع قضایی ارجاع شد که منجر به پلمپ 94 واحد شد.  ***نظارت بر واردات 386 تن گوشت گرم در فرودگاه پیاموی همچنین به راه اندازی فرودگاه پیام در سال جاری اشاره کرد و افزود: با راه اندازی پروازهای این فرودگاه گوشت گرم گوسفندی از کشورهای آسیای میانه وارد کشور شد که کارشناسان قرنطینه ای این اداره کل نظارت بر واردات آن داشته اند.مدیرکل دامپزشکی استان البرز ادامه داد: در این مدت 386 تن گوشت گرم گوسفندی و 115 تن غذای حیوانات کوچک از طریق این فرودگاه وارد کشور شدند.وی اظهار داشت: همچنین در این مدت 316 هزار و 500 قطعه جوجه یک روزه گوشتی، 38 هزار و 500 قطعه آبزیان زینتی، یک عدد حیوان وحشی بزرگ، 124 کیلوگرم خاویار، 45 هزار و 753 کیلوگرم ماهی منجمد خوراکی و 104 کیلوگرم میگو صادرات به کشورهای مختلف از جمله کشورهای خلیج فارس و بعضی از کشورهای اروپایی انجام شد.به گزارش ایرنا  14 مهرماه هرسال به مدت یک هفته به عنوان هفته دامپزشکی نامگذاری شده است.6156/6993            "}