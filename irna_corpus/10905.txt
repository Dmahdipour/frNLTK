{"onTitr":"","titr":" بزرگداشت حماسه سازان هشت سال دفاع مقدس در ماکو برگزار شد","describe":" ارومیه- ایرنا- آیین بزرگداشت حماسه سازان هشت سال دفاع مقدس با حضور یادگاران آن دوران و رزمندگان دوران جنگ تحمیلی در ماکو برگزار شد.", "text":"به گزارش ایرنا، نماینده ولی فقیه در سپاه شهدای آذربایجان غربی روز سه شنبه در این آیین به رشادت ها و ایثارگری های رزمندگان اسلام در جبهه های حق علیه باطل اشاره کرد و افزود: رزمندگان اسلام با رشادت و ایثار، طبق فرمایش حضرت امام (ره) در دفاع مقدس ابهت ابرقدرتهای شرق و غرب را شکستند .حجت الاسلام عبدالرحیم نجفقلی زاده سرایی در ادامه پیشکسوتان عرصه جهاد و شهادت را یادگاران عرصه همت عنوان کرد و ادامه داد: هر چقدر از حماسه‌سازان دوران جنگ تجلیل شود، باز در کنار زحمات و رشادت‌های آنها حکم قطره آب برابر اقیانوس را دارد.وی با قدردانی از رشادت های بی پایان و بی مثال رزمندگان و ایثارگران در طول دفاع مقدس و مقابله با قدرت های استکباری، اضافه کرد: امروز هم همان استکبار به سرکردگی آمریکای جنایتکار با انواع توطئه و نیرنگ به جنگ ایران اسلامی آمده است.وی ادامه داد: هدف آمریکایی‌ها از تحریم و فشارها به سمت ملت ایران، تقویت گروهک‌های تروریستی در منطقه است و سعی بر این دارند تا با ناامن‌ کردن اوضاع داخلی کشور و مدیریت و ایجاد اختلال در وضعیت اقتصادی کشور مردم را نسبت به نظام بی‌اعتماد و بدبین کند.فرمانده سپاه ماکو نیز در این مراسم گفت: رزمندگان هشت سال دفاع مقدس مایه خیر و برکت ایران اسلامی هستند و این نظام با رشادت و صلابت رزمندگان هشت سال مقدس در مقابل توطئه های دشمنان همچنان استوار ایستاده است.سرهنگ محمد باقرلو ادامه داد: هر زمان که لازم باشد علاوه بر تجربه رزمندگان، این عزیزان باز هم آماده جان فشانی و ایثار برای کشور و انقلاب هستند .به گزارش ایرنا، نزدیک به سه هزار نفر رزمنده از شهرستان ماکو در  هشت سال دفاع مقدس حضور داشتند.شهرستان ماکو با بیش از 94 هزار نفر جمعیت در شمال استان آذربایجان غربی واقع شده است.7132/2093            "}