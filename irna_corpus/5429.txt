{"onTitr":"","titr":" سیلاب کنترل شد","describe":" تهران- ایرنا- با وجودی که سازمان هواشناسی وقوع بارش و سیلاب را در استان های شمالی اعلام کرده بود، 8 نفر طی دو روز گذشته جان خودشان را از دست دادند؛ البته امروز با کاهش بارش مسئولان اعلام کردند همه چیز تحت کنترل است و کمبودی ندارند.", "text":"با آغاز فصل بارش، عملیات امدادی هلال احمر و اورژانس کشور برای حوادثی مانند سیل و آبگرفتگی افزایش پیدا می کند تا اینجا که مسئولان اورژانس استان های شمالی اعلام کردند نیمی از عملیات این سازمانها به حوادث سیل و آبگرفتگی مربوط می شود.*8 فوتی به دلیل تغییرات جویبر اساس آخرین اخبار 8 نفر در 2 روز گذشته به دلیل حوادثی چون سیل، آبگرفتگی و صاعقه جانشان را از دست دادند. از این تعداد 3 نفر به دلیل صاعقه در استان های مازندران و کرمانشاه جان باختند. همچنین 5 نفر نیز در مازندران و گیلان به دلیل سیل فوت کردند. شدت و میزان بارش در استان های شمالی به قدری بود که مسئولان اورژانس با روسای دانشگاه علوم پزشکی استان های شمالی جلسه گذاشتند. ولی روسا اعلام کردند همه چیز تحت کنترل است و نگرانی جدی وجود ندارد البته اگر شرایط جوی تغییر نکند.*نجات از زیر پل تخریب شدهمردی 39 ساله در حادثه تخریب پل بتونی در املش گیلان مصدوم و توسط فوریت های پزشکی املش به بیمارستان منتقل شد. یک پراید در حین عبور از پل در ابتدای قسمت تخریب شده آن گیر افتاد و راننده آن دچار صدمه از ناحیه کمر شد.مصدوم که توسط مرکز فوریت های پزشکی املش بررسی شد، اقدامات درمانی لازم برای او انجام شد و سپس به بیمارستان نیکوکار املش منتقل شد.*تولد نوزاد عجول در آمبولانس 115در گیلان مادر 35 ساله ای که دچار درد زایمان شده بود در آمبولانس 115 نوزاد خود را به دنیا آورد. این ماموریت به اورژانس اطلاع داده شد، بلافاصله آمبولانس به محل حادثه اعزام و پس از بررسی وضعیت، مادر باردار به داخل آمبولانس انتقال داده شد. در بین مسیر دردهای زایمانی ادامه دار شد و مادر با کمک پرسنل فوریت های پزشکی نوزاد پسر خود را در آمبولانس اورژانس 115 به دنیا آورد. مادر و نوزاد در وضعیت مطلوب به بیماستان شهید نورانی تالش منتقل شدند.* عکس جان گرفتجوان ٢۴ ساله که در حال گرفتن عکس بود بر اثر برخورد قطار با وی در ایستگاه راه آهن بیابانک سرخه جان خود را از دست داد. با اعلام حادثه به اورژانس ١١۵ بلافاصله یک دستگاه آمبولانس به محل اعزام شد که متأسفانه مصدوم قبل از رسیدن آمبولانس جان باخت.*تیراندازی به تکنسین اورژانستیراندازی به تکنسین های اورژانس در هنگام عملیات امدادی خیلی عجیب نیست. هر چند وقت یکبار یکی از امدادگران اورژانس در تیر رس ضاربان قرار می گیرند.در آخرین اتفاق نیز براثر تیراندازی افراد مسلح ناشناس به آمبولانس اورژانس ۱۱۵ پایگاه نوبندیان (چابهار) در حین انجام ماموریت راننده و تکنسین فوریت‌های پزشکی زخمی شدند.فردی در تماس تلفنی مبنی بر درخواست کمک به علت سقوط یک نفر از ارتفاع، به اورژانس ۱۱۵ نوبندیان یک دستگاه آمبولانس به روستای بلوچی در محور سرباز به چابهار اعزام شد. به محض رسیدن آمبولانس افراد مسلح شروع به تیراندازی کردند که همکاران اورژانس زخمی شدند‌.مجتبی خالدی سخنگوی سازمان اورژانس کشور گفت: یک تکنسین که از ناحیه قفسه سینه و بازو دچار صدمه شده بود پس از انجام جراحی به بخش «آی سی یو» یکی از بیمارستان های تهران انتقال یافت و تکنسین دیگر که از ناحیه صورت دچار جراحت شده تحت مداوا است.خالدی گفت: علت این تیراندازی توسط نیروهای انتظامی در حال پیگیری است‌.اجتمام *3377 * 3063            "}