{"onTitr":"","titr":" 20 هزار رقبه وقفی در آذربایجان غربی صاحب سند شد","describe":" ارومیه- ایرنا- مدیرکل اوقاف و امور خیریه آذربایجان غربی با بیان اینکه تمامی موقوفات استان تا پایان سال جاری در راستای حفظ حاکمیت موقوفه ها و دریافت حقوق مربوط به آنها سنددار می شود، گفت: از 31 هزار رقبه متصرفی استان برای 20 هزار رقبه سند مالکیت صادر شده است.", "text":"حجت الاسلام ناصر جوانبخت روز دوشنبه در گفت و گو با خبرنگار ایرنا افزود: با توجه به تفاهم نامه اداره کل اوقاف و امور خیریه و اداره کل ثبت اسناد و املاک آذربایجان غربی، رفع موانع و مشکلات موجود در مسیر فرآیند سنددار کردن موقوفات استان و ارائه تدابیر و راهکارهای مناسب جهت سند دار کردن رقبات پر درآمد در دستور کار قرار دارد.وی اضافه کرد: امسال برای 100 روستای وقفی در آذربایجان غربی سند مالکیت صادر می شود که روند آن به سرعت در حال پیگیری است.وی ادامه داد: با برگزاری نشست های مشترک و همکاری سه نهاد اوقاف، منابع طبیعی و ثبت اسناد استان از ابتدای سال 1397 برای یکهزار و 500 رقبه استان که فاقد سند بود، سند مالکیت صادر شده است.حجت الاسلام جوانبخت افزود: امسال 62 فقره پرونده اختلافی مالکیت موقوفات امامزادگان و موقوفات در استان با همکاری اداره کل منابع طبیعی و آبخیزداری آذربایجان غربی رسیدگی و به نفع اوقاف برای آنها رای صادر شده است.به گزارش ایرنا، 6 هزار و 300 موقوفه در آذربایجان غربی وجود دارد و با توجه به آمار 190 هزار موردی موقوفات کشور، سهم استان از موقوفات کشور حدود 3.5 درصد است.آذربایجان غربی رتبه دوازدهم را در تعداد موقوفات کشور به خود اختصاص داده است.8137/2093            "}