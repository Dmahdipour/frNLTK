{"onTitr":"","titr":" شهرستان دیر فاقد انبار کالای هلال احمر است","describe":" بوشهر - ایرنا - فرماندار دیر استان بوشهرگفت: باتوجه به نقش تامین امکانات در خدمت رسانی در سوانح و حوادث احداث انبار نگهداری کالای هلال احمر بعنوان یک ضرورت در دستور کار مسوولان مربوطه قرار گیرد.", "text":"به گزارش ایرنا، حمزه اعتماد روز چهارشنبه در نشست هماهنگی ستاد بحران این شهرستان افزود: احداث انبار نگهداری کالای هلال احمر در شهرستان دیر برای امداد و نجات در زمان بروز حادثه ضروری است.وی یادآورشد:همه دستگاه های اجرایی باید برای مقابله با حوادث احتمالی برنامه ریزی کرده و با یکدیگر تعامل و همکاری داشته باشند.اعتماد گفت: هر دستگاه باید وظیفه خود را بداند و همکاری بین بخشی بین تمامی اعضای ستاد مدیریت بحران وجود داشته باشد.فرماندار دیر اظهارداشت: جهاد کشاورزی، بنیاد مسکن و شیلات نسبت به بیمه کردن محصولات کشاورزی، مسکن روستایی و صید و صیادی اقدام کنند.وی اضافه کرد: گزارش دستگاههای اجرایی در زمان بحران باید به موقع و فوری باشد تا به ستاد بحران استان انعکاس داده شود.اعتماد گفت: درب حیاط آموزشگاهها باید طوری باشد که در زمان بحران ماشین آتش نشانی بتواند وارد شود.شهرستان دیر در فاصله 200 کیلومتری جنوب استان بوشهر قراردارد که زلزله‌ای به بزرگی 4.2 ریشتر آذرسال گذشته در این شهرستان رخ داد و اسفند ماه سال 95 نیز حادثه سیش(بالا آمدن آب دریا) در این شهرستان به وقوع پیوست و جان دو نفر را گرفت و خسارت هایی به تاسیسات این شهرستان وارد کرد.7207/6045            "}