{"onTitr":"","titr":" ارسال بسته ویژه کتاب به مناطق محروم در روز جهانی کودک","describe":" تهران- ایرنا- مدیرکل تامین منابع نهاد کتابخانه‌های عمومی کشور از اجرای مرحله دوم طرح خرید و ارسال اسباب‌بازی و بسته ویژه کتاب کودک به 31 شهر دارای اولویت فرهنگی و اجتماعی و مناطق محروم، همزمان با روز جهانی کودک خبر داد.", "text":"به گزارش روز دوشنبه ایرنا از نهاد کتابخانه های عمومی کشور، سید باقر میرعبداللهی گفت: پس از اجرای موفق مرحله اول خرید اسباب‌بازی در سال گذشته که طی آن 33 محصول از تولیدکنندگان برتر داخلی برای گروه سنی کودک و نوجوان تهیه و برای 186 کتابخانه عمومی در کشور ارسال شد، مرحله دوم این طرح همزمان با روز جهانی کودک، با خرید اسباب‌بازی برای بیش از 250 کتابخانه عمومی در سراسر کشور با اولویت مناطق کمتر برخوردار از امکانات فرهنگی، به اجرا درآمد.وی هدف از ارسال اسباب‌بازی به مناطق محروم را شاداب‌سازی فضای کتابخانه‌ها، افزایش خلاقیت و پرورش تفکر در کودکان دانست و افزود: مهم‌ترین عامل اندیشه‌ورزی برای این گروه سنی که امروزه از آن به عنوان «فلسفه برای کودکان» یاد می‌شود، با استفاده از ابزارهای کودکانه مانند اسباب‌بازی‌ها میسر خواهد شد که در مرحله جدید از این طرح، 30 اسباب‌بازی جدید به همراه محصولات قبلی به کتابخانه‌های دارای اولویت ارسال شد.مدیرکل تامین منابع نهاد کتابخانه‌های عمومی کشور همچنین از ارسال بسته ویژه کتاب برای کتابخانه‌های مناطق کمتر برخوردار از امکانات فرهنگی خبر داد و گفت: در این بسته به عنوان «بسته ویژه کتاب کودک»، 70 عنوان کتاب به 120 کتابخانه نهادی در مناطق محروم ارسال شد.فراهنگ**3009** 1055            "}