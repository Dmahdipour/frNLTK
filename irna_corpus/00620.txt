{"onTitr":"","titr":" کره شمالی و روسیه خواستار گسترش روابط دو جانبه شدند","describe":" پکن- ایرنا- 'کیم جونگ اون' رهبر کره شمالی و 'ولادیمیر پوتین' رییس جمهوری روسیه با ارسال پیام هایی به یکدیگر خواستار «گسترش و تقویت مناسبات دو کشور در زمینه های مختلف» شدند.", "text":"به گزارش ایرنا خبرگزاری کره شمالی روز جمعه اعلام کرد این پیام ها به مناسبت هفتادمین سالگرد برقراری روابط دیپلماتیک میان دو کشور مبادله شده است.در پیام رهبر کره شمالی آمده است «طرفین دارای مناسباتی بسیار سازنده و مشارکتی خوب در قلمروهای مختلف هستند».کیم در این پیام همچنین خواستار پویایی بیشتر در روابط شده و افزوده است «مناسبات باید رشد بهتری نسبت به گذشته داشته باشد».او در پیام خود تاکید کرده است که کره شمالی خواستار ارتقای سطح روابط با روسیه به مرحله ای بالاتر و ورود به عرصه تازه ای از مناسبات است که منافع ملت های دو کشور را تامین کند.رییس جمهوری روسیه هم در پیام تبریک خود به این مناسبت آورده است که «فدراسیون روسیه و کره شمالی در مسیر همکاری های سازنده سال های گذشته تجربیات زیادی پیدا کرده اند که برای همکاری های آتی آنها مفید خواهد بود».در پیام 'ولادیمیر پوتین' تصریح شده است که هر دو کشور با همکاری کره جنوبی می توانند برنامه مبادلاتی را به پیش ببرند اما در متن این نوشتار به جزییات چنین برنامه ای اشاره نشده است.او تاکید کرده است که «همکاری دو کشور با یکدیگر می تواند برای صلح و امنیت شبه جزیره کره بسیار مهم باشد».کره شمالی در اندیشه تقویت روابط با روسیه و جلب حمایت های این کشور در آستانه دور تازه ای از مذاکرات خلع سلاح اتمی با آمریکا است.این پیام های تبریک در شرایطی رد و بدل می شود که پیش بینی می شود رهبر کره شمالی در آینده نزدیک در مسکو با پوتین دیدار کند.آساق**231**1904**            "}