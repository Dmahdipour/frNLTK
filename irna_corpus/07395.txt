{"onTitr":"","titr":" بوشهر میزبان مسابقات قایقرانی انتخابی تیم ملی شد","describe":" بوشهر- ایرنا- رئیس هیات قایقرانی استان بوشهر گفت: این استان به عنوان میزبان مسابقات قایقرانی قهرمانی کشور ویژه انتخابی تیم ملی در رده های سنی نوجوانان و جوانان تعیین شد.", "text":"مهدی زارعی روز شنبه در گفت و گو با ایرنا افزود: این دور از مسابقات در 2 سبک کانو کانادایی و کایاک در مسافت های 200، 500 و یکهزار متر، هفتم و هشتم آذرماه در پیست قایقرانی دهکده گردشگری بوشهر برگزار می شود.وی بیان کرد: تاکنون 17 استان کشور درخواست حضور در مسابقات قایقرانی انتخابی تیم ملی را ارائه کردند.زارعی ادامه داد: هر استان در مجموع 2 سبک کایاک و کانو کانادایی می تواند در مجموع با 18 بازیکن، سرمربی و سرپرست در مسابقات شرکت کند.وی یادآور شد: برترین های این دور از مسابقات به تیم ملی دعوت می شوند تا پس از برگزاری اردوهای آمادگی اسفند ماه در مسابقات آسیایی شرکت کنند.وی اظهار داشت: همچنین المپیاد ورزش های آبی جوانان متولد 79 تا 82 و نوجوانان 82 تا 86 نیز با حضور 28 استان کشور در سبک های کانو کانادایی و کایاک نهم آذرماه در بوشهر برگزار می شود.زارعی ادامه داد: در این دور از مسابقات هر استان در هر کدام از سبک های یاد شده می تواند چهار شرکت کننده داشته باشد.وی یادآور شد: با توجه به اهیمت این 2 رویداد مهم برگزاری آن به میزبانی استان بوشهر می تواند به ارتقا ورزش قایقرانی در این استان کمک کند.زارعی افزود: اکنون شمار قایقرانان استان بوشهر 900 نفر است که از این میزان یک سوم بانوان هستند.7212/6043            "}