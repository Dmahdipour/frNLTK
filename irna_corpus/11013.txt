{"onTitr":"","titr":" سرکرده داعش در حمله موشکی ایران به هلاکت رسید","describe":" بغداد - ایرنا - پایگاه خبری 'الاباء' عراق در خبری از به هلاکت رسیدن یکی از سرکردگان داعش در حمله موشکی اخیر سپاه پاسداران انقلاب اسلامی به مواضع تروریست ها درخاک سوریه خبر داد.", "text":"به گزارش ایرنا، این رسانه عراقی در گزارشی نوشت: 'ابو علی المشهدانی' یکی از سرکردگان گروهک تکفیری تروریستی داعش و تبعه عراق بود که منصب مسوول امنیتی این گروهک در موصل مرکز استان نینوا در غرب عراق را بر عهده داشت. این سرکرده داعش در اثر اصابت یکی از این موشک ها به مقر داعش در نزدیکی مدرسه ابتدایی 'السوسه' کشته شده است.  گزارش حاکی است: همچنین 10 تن دیگر از عناصر داعش نیز در اثر اصابت دو موشک دیگر در منطقه 'هجین' کشته شده اند. یگان موشکی سپاه پاسداران بامداد سه شنبه نهم مهر در پاسخ به حادثه تروریستی 31شهریور ماه اهواز که منجر به شهادت 25 نفر شده بود، مقر پایگاه تروریست های تکفیری در شرق فرات (شرق سوریه) را هدف شش فروند موشک بالستیک زمین به زمین قرار داد، اقدامی که در نوع خود سومین عملیات موشکی برون مرزی در دو سال اخیر است.خاورم*4*380**            "}