{"onTitr":" سرمربی اهورا بهبهان:    ","titr":" تیم ما جوان و بومی است","describe":" اصفهان - ایرنا- سرمربی تیم فوتسال اهوار بهبهان گفت : تیم ما جوان و بومی است و دیدار با گیتی پسند تجربه خوبی برایمان بود.", "text":"به گزارش ایرنا، محسن علیپور شامگاه روز پنجشنبه بعد از شکست مقابل گیتی پسند در جمع خبرنگاران با تبریک پیروزی تیم گیتی پسند در این دیدار به کادر فنی و هواداران این تیم افزود: بازی خیلی خوبی بود و این دیدار یک تجربه جدید و بسیار خوبی برای بازیکنان جوان ما به شمار آمد. وی اظهارداشت: تیم ما بومی و جوان است و ما در مقابل تیمی بازی کردیم که از بازیکنان تیم ملی هستند و شخصیت فنی و اخلاقی شان در کل کشور مشخص است.وی خاطرنشان کرد: تیم ما  9 نفر به اصفهان آمده بود و از تمام توانمان در این دیدار استفاده کردیم و سعی کردیم بازی جوانمردانه ای را به نمایش بگذاریم.علیپور ادامه داد : درنیمه اول بازیکنان ما تحت تاثیر نام بازیکنان گیتی پسند بودند و نیمه دوم نیز از لحاظ بدنی کم آوردیم و بازی را واگذار کردیم.به گفته وی بضاعت ما همین است و امیدوارم در دیدارهای آینده بهتر عمل کنیم.به گزارش ایرنا، دیدار تیم های فوتسال گیتی پسند اصفهان و اهورا بهبهان در هفته دوازدهم لیگ برتر از ساعت 17 امروز پنجشنبه در ورزشگاه پیروزی اصفهان برگزار شد و تیم میزبان توانست با نتیجه هشت بر سه تیم میهمان را شکست دهد. 8114/6026/            "}