{"onTitr":"","titr":" فرماندار چابهار استعفا کرد","describe":" زاهدان- ایرنا- یک منبع آگاه گفت: فرماندار شهرستان ویژه چابهار به دلیل بیماری استعفا کرد و مورد موافقت استاندار سیستان و بلوچستان قرار گرفت.", "text":"به گزارش ایرنا، غلامرضا مجیدی نژاد یزدی 20 اردیبهشت 97 به عنوان معاون استاندار سیستان و بلوچستان و فرماندار شهرستان ویژه چابهار منصوب و معرفی شد.معاون سیاسی فرمانداری ایرانشهر، بخشدار مرکزی زاهدان، مسئول اداره سیاسی فرمانداری همدان و معاون سیاسی اجتماعی فرمانداری زاهدان و بخشدار نوک آباد خاش از جمله سوابق کاری فرماندار مستعفی چابهار بوده است.مجیدی 23 دیماه 1396 به عنوان سرپرست فرمانداری چابهار معرفی و در 20 اردیبهشت 1397 به عنوان فرماندار چابهار منصوب و معرفی شد. هنوز هیچیک از مسئولان استانداری سیستان و بلوچستان در این مورد اظهار نظری نکرده است و خبرنگار ایرنا پیگیر تایید این خبر از سوی معاون سیاسی اجتماعی و امنیتی انتظامی استانداری است.شهرستان چابهار براساس سرشماری آبان سال 1395 با جمعیت 283 هزار و 204 نفر و 48 هزار و 147 خانوار از شمال به شهرستان های نیکشهر، قصرقند و سرباز، از شرق به کشور پاکستان، از جنوب به دریای عمان(مکران) و از غرب به شهر کنارک متصل است.چابهار واقع در قلب مَکُّرانِ بلوچستان و در فاصله 645 کیلومتری جنوب زاهدان مرکز استان سیستان و بلوچستان از 2 شهر به نام های چابهار و نگور، سه بخش مرکزی، دشتیاری و پلان، شش دهستان و 438 روستا تشکیل شده است.3213 *6081            "}