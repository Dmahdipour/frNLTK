{"onTitr":"","titr":" اقدامات هنگ مرزی اترک گنبد به مناسبت هفته ناجا تشریح شد","describe":" گنبدکاووس - ایرنا - فرمانده هنگ مرزی اترک گلستان با تشریح اقدامات انجام شده به مناسبت هفته ناجا (13 تا 19 مهر) گفت: اهدای خون توسط کارکنان، ویزیت رایگان مرزنشنیان، ارائه خدمات دامپزشکی و برگزاری جشنواره بازی های بومی و محلی از جمله اقدامات هنگ در این هفته است.", "text":"سرهنگ محمدرضا سراوانی روز دوشنبه به خبرنگار ایرنا گفت: در دومین روز از هفته نیروی انتظامی 31 نفر از پرسنل پایور و وظیفه هنگ مرزی اترک با هدف کمک به بیماران نیازمند حدود 14 هزار سی سی خون اهدا کردند.افزود: پس از اعلام آمادگی پرسنل برای اهدای خون، تیم سیار پایگاه انتقال خون گنبدکاووس درمحل ستاد هنگ مرزی و نمازخانه آن مستقر شده و اقدام به خون گیری نمود.وی، ویزیت رایگان 72 نفر از شهروندان شهر مرزی اینچه برون را از دیگر اقدامات هنگ مرزی اترک به مناسبت هفته ناجا ذکر کرد و گفت: یک تیم پزشکی متشکل از یک پزشک عمومی، دو پرستار و یک مشاور با حضور در مسجد جامع این شهر علاوه بر ویزیت شهروندان به 32 نفر از آنان نیز خدمات مشاوره ارائه و تعداد 110 برگ بروشور حاوی اطلاعات بهداشتی و سلامت توزیع کردند.سرهنگ سراوانی اضافه کرد: در سومین روز از بزرگداشت هفته ناجا یک تیم دامپزشکی و تغذیه دام از مرزبانی گلستان نیز باحضور در مجموعه روستاهای دوزالوم بخش داشلی برون اقدام به معاینه 71 راس دام سبک و سنگین مردم این روستا و نیز ارائه خدمات مشاوره دامی به صورت رایگان کردند.وی همچنین از برگزاری جشنواره بازی های بومی و محلی ویژه مرزنشینان حوزه ماموریتی هنگ مرزی اترک (شرق گلستان) در روز گذشته خبر داد و گفت: این جشنواره در سه رشته کشتی ترکمنی (گورش)، طناب کشی و تیراندازی به اهداف پروازی باحضور 120 نفر در روستای دوزالوم بخش داشلی برون گنبد برگزار شد.فرمانده هنگ مرزی اترک ادامه داد: درپایان این جشنواره فرهنگی و ورزشی به نفرات برتر دو رشته تیراندازی و کشتی گورش و نیز تیم برتر رشته طناب کشی هدایایی به رسم یادبود از سوی مرزبانی اهدا شد.سرهنگ سراوانی گفت: به مناسبت هفته ناجا، هنگ مرزی اترک گلستان، افزون بر یکصد برنامه متنوع فرهنگی، ورزشی، اجتماعی و مذهبی پیش بینی کرده که هم اکنون درسطح پاسگاه های مرزی درحال اجرا می باشد.هنگ مرزی اترک گلستان، مسئولیت حراست از مرزهای زمینی جمهوری اسلامی ایران با کشور ترکمنستان را درمحدوده این استان به طول تقریبی 350 کیلومتر برعهده دارد و مقر آن در شهرستان 350 هزار نفری گنبدکاووس واقع درشرق گلستان است./3039/1860            "}