{"onTitr":"","titr":" 277 تن گوشت قرمز در ماکو ذبح شد","describe":" ارومیه- ایرنا- رییس شبکه دامپزشکی ماکو گفت: 277 تن گوشت قرمز طی نیمه نخست سال جاری در کشتارگاه های دام سنگین و سبک این شهرستان ذبح شد.", "text":"فاطمه آیرم روز چهارشنبه در گفت و گو با خبرنگار ایرنا افزود: پنج هزار و 583 راس دام سنگین و سبک طی این مدت در کشتارگاه ماکو با نظارت های بهداشتی و شرعی ذبح شد.وی اضافه کرد: چهار هزار و 615 راس از این تعداد را دام سبک و 968 راس را دام سنگین تشکیل می دهد.وی بیان کرد: کشتارگاه ماکو نیمه صنعتی و مشابه کشتارگاه های دهه 70 کشورهای اروپایی است و پس از کشتار، لاشه های دام به مدت 18 ساعت در سردخانه 2 تا 4 درجه سانتیگرادی نگهداری و با استفاده از خودروی یخچال دار بین مراکز عرضه تحت نظارت اداره دامپزشکی توزیع می شود.'آیرم' با قدردانی از همراهی شهروندان در استفاده از گوشت قرمز سالم و دارای نشان دامپزشکی ادامه داد: مردم می توانند هرگونه تخلف بهداشتی را در این خصوص به شبکه دامپزشکی اطلاع دهند.به گزارش ایرنا ماکو با بیش از 94 هزار نفر جمعیت به لحاظ جغرافیائی در داخل محدوده منطقه آزاد ماکو قرار دارد. 7132/3072            "}