{"onTitr":" پاراآسیایی 2018؛    ","titr":" پرچمدار کاروان: حمل پرچم ایران افتخار بی نظیری است","describe":" جاکارتا - ایرنا - «ساره جوانمردی» پرچمدار کاروان ایران در بازی های پاراآسیایی 2018 جاکارتا گفت: حمل پرچم ایران، پیشاپیش کاروان ورزشی کشورم، افتخار بی نظیر است.", "text":"جوانمردی امروز (شنبه) در مسیر منتهی به مراسم افتتاحیه سومین دوره بازی های پاراآسیایی جاکارتا در گفت و گو با خبرنگار اعزامی ایرنا افزود: برافراشته کردن پرچم ایران در آوردگاه های جهانی برای هر کسی افتخار است و این مهم تاکنون چند بار پس از کسب مدال هایم اتفاق افتاده است.وی اظهار داشت: اما حمل پرچم ایران پیشاپیش کاروان ورزشی کشورم افتخاری بی نظیر است که اهمیت آن نه تنها کمتر از مدال نیست بلکه افتخار آن بیشتر از کسب مدال طلا است.این بانوی تیرانداز ایرانی پیرامون آمادگی خود برای این بازیها گفت: مانند بازی های پاراآسیایی دوره گدشته و پارالمپیک دنبال کسب مدال دیگری هستم و امیدوارم در این زمینه بتوانم پرچم ایران ر در این دوره از بازی ها به اهتزاز درآورم.وی در زمینه جایگاه ایران در جدول توزیع مدال ها گفت: تمام تلاش اعضای کاروان برای ارتقا جایگاه ایران به سوم است و در این زمینه تمام تلاش لازم را انجام خواهیم داد.مراسم افتتاحیه سومین دوره بازیهای پاراآسیایی از ساعت 19 امروز (شنبه) به وقت محلی در جاکارتا آغاز شد. مسعود سلطانی فر وزیر ورزش و جوانان ایران نیز در این مراسم حضور دارد.مراسم افتتاحیه بازیها با ناهماهنگی هایی همراه بود. ورودی مربوط به اصحاب رسانه و میهمانان ویژه توسط مسوولان برگزاری به درستی مشخص نشده بود تا دردسرهایی برای خبرنگاران رسانه ها از کشورهای مختلف به وجود بیاورد. با این حال تعداد حاضران در مراسم چشمگیر بود و می توان گفت تعداد تماشاگران حاضر در مراسم افتتاحیه این دوره از بازی ها نسبت به پاراآسیایی 2014 در اینچئون کره جنوبی روند صعودی دارد. نکته مهم دیگر وضعیت بد راهنمایی مهمانان توسط گروه های داوطلب بود. نه تنها داوطلبان در راهنمایی درست تماشاگران ضعیف عمل کردند، بلکه هیچ تابلو یا نشانی برای این کار تعبیه نشده بود. با این همه، مراسم از شور و هیجان خاصی بهره می برد.سومین دوره بازی های پاراآسیایی از 14 تا 21 مهر با حضور 2 هزار و 880 ورزشکار از 41 کشور در 18رشته ورزشی به میزبانی جاکارتا برگزار می شود. کاروان ایران در 13 رشته ورزشی به رقابت خواهد پرداخت.ورزشی**2052**1584            "}