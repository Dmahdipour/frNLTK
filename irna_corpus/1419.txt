{"onTitr":"","titr":" مرسولات پستی در آذربایجان غربی 12 درصد افزایش یافت","describe":" ارومیه- ایرنا- مدیرکل پست آذربایجان غربی با اشاره به افزایش 12 درصدی مرسولات پستی در استان طی نیمه نخست امسال نسبت به مدت مشابه سال گذشته گفت: این افزایش به علت استقبال شهروندان و ارائه خدمات متنوع پستی محقق شده است.", "text":"مجید فرخی روز پنجشنبه در گفت و گو با خبرنگار ایرنا افزود: در نیمه نخست امسال هفت میلیون و 600 هزار مرسوله توسط شرکت پست آذربایجان غربی در مسیرهای درون و برون استان جابجا شد.وی اضافه کرد: در نیمه نخست سال گذشته حدود 6 میلیون و 800 هزار مرسوله توسط شرکت پست آذربایجان غربی جا به جا شده بود.وی اظهار داشت: با توجه به این آمار، روزانه حدود 41 هزار مرسوله پستی توسط شرکت پست در شهرها و روستاهای درون آذربایجان غربی، تهران و دیگر استان های کشور و همچنین کشورهای مختلف جابه جا می شود که رقم قابل توجهی به شمار می رود.مدیرکل پست آذربایجان غربی ادامه داد: روزانه صدها نفر در حوزه دریافت، حمل و نقل، در اختیار گذاشتن مرسولات پستی، پست های هوایی و زمینی در ارومیه و شهرستان های 17 گانه استان برای خدمت رسانی به مردم فعالیت دارند و این اقدامات با کمترین میزان خطا صورت می گیرد.به گزارش ایرنا، 17 مهر مصادف با 9 اکتبر روز جهانی پست است که با توجه به عضویت ایران در اتحادیه جهانی پست، این روز در ایران نیز گرامی داشته می شود. 2093/7129/3072            "}