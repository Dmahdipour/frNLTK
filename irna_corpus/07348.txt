{"onTitr":" استاندار خراسان رضوی:    ","titr":" دشمن با عملیات روانی در پی ایجاد اغتشاش است","describe":" مشهد- ایرنا- استاندار خراسان رضوی گفت: دشمن با عملیات نرم روانی تلاش دارد زمینه تقابل درونی را فراهم کرده و کشور را به اغتشاش بکشد.", "text":"علیرضا رشیدیان روز شنبه در مراسم صبحگاه مشترک عمومی نیروهای مسلح در مشهد به مناسبت هفته نیروی انتظامی افزود: با توجه به ورود سالانه 30 میلیون زائر به خراسان رضوی امروز نقش نیروهای مسلح در این خطه ورای وظایف استانی می باشد زیرا در ایجاد امنیت ملی کشور تاثیرگذار است.وی ادامه داد: حضور مقتدرانه نیروهای مسلح پیام امنیت و آرامش را نه تنها برای ساکنان خراسان رضوی بلکه در سطحی بسیار وسیعتر برای زائران بارگاه امام هشتم(ع) از اقصی نقاط کشور و دنیا به ارمغان آورده است.استاندار خراسان رضوی گفت: دشمن تلاش دارد با ترفندهای ناجوانمردانه اقتصاد جامعه را مشوش کند و زمینه تقابل اقشار مختلف مردم را فراهم آورد اما میداندار مقابله با این حیله ها نیروهای وفادار انتظامی هستند. در مقابل این اقدامات دشمن، همکاری تمامی دستگاهها با نیروی انتظامی می تواند از تبدیل نارضایتیها به بحران پیشگیری کند.وی افزود: ناجا همیشه پناهگاه مردم بوده و افتخار دارد 'امنیت مردم پایه، با مردم و برای مردم' را فراهم می کند و می بایست در برخورد با مردم نرم و با مدارا و نسبت به دشمنان و تروریستها بسیار قاطع عمل نماید. این نیرو همچنین باید ارتقای مبتنی بر آموزش به ویژه برای پلیس ویژه و برخوردهای کارشناسی و تاثیرگذار را در رابطه با ناهنجاریهای اجتماعی مدنظر داشته باشد. رشیدیان ادامه داد: حفظ امنیت زیربنای جامعه برای توسعه و پیشرفت است و تنها از راه ایجاد همدلی بین نیروهای مسلح می توان به امنیت پایدار دست یافت. توطئه های دشمنان مثل کف روی آب محکوم به نابودی است، اگر همدلی و وحدت داشته باشیم. سرپرست انتظامی خراسان رضوی نیز در این مراسم گفت: با فعالیت شبانه روزی 313 مقر انتظامی شهرستانی و 14 یگان مستقر در ادارات، شرایط عمومی خراسان رضوی به لحاظ برقراری امنیت بسیار مطلوب است.سرهنگ پاسدار ابراهیم قربانزاده افزود: نیروی انتظامی با اشراف اطلاعاتی و تلاشهای مستمر در طول یک سال اخیر با مهار و جلوگیری از فتنه های شهری، کاهش جرائم خشن و کنترل مرزها توانسته است رضایت مردم و مسئولان را جلب نماید بطوری که هم اینک در این زمینه هیچ مشکلی وجود ندارد.وی ادامه داد: دشمن تلاش دارد با برجسته کردن مشکلات اقتصادی، جو روانی جامعه را ملتهب نموده و مردم را بدبین و نا امید کند. به همین منظور وظیفه نیروی انتظامی برای ایجاد امنیت اجتماعی و روانی در جامعه بسیار خطیر است و تمام تلاش خود را برای اجرای این مهم بکار می بندد. همچنین در این مراسم از خانواده های شهدا و ایثارگران، بازنشستگان و یگانهایهای منتخب فرماندهی انتظامی خراسان رضوی با اهدای لوح و جوایزی تقدیر شد.6070/1858            "}