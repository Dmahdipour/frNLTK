{"onTitr":"","titr":" 1100 کیلوگرم هروئین در گمرک بازرگان کشف شد","describe":" ارومیه- ایرنا- مدیرکل گمرک بازرگان گفت: ماموران این گمرک موفق به کشف یکهزار و 100 کیلوگرم هروئین از یک کامیون خروجی شدند.", "text":"علی معصومی روز یکشنبه در گفت و گو با خبرنگار ایرنا افزود: ماموران گمرک با بهره گیری از دستگاه &#39;ایکس ری&#39; و به کمک سگ های موادیاب به بازرسی از بار یک کامیون مشکوک اقدام کرده و این میزان مواد مخدر که به طور ماهرانه در داخل پانل های گچی جاسازی شده بود را کشف کردند. وی با بیان اینکه این محموله یکی بزرگترین کشفیات مواد مخدر در گمرکات کشور است، اضافه کرد: راننده این کامیون به عنوان متهم دستگیر و پس از تشکیل پرونده مقدماتی جهت سیر مراحل قانونی به مراجع قضائی تحویل داده شد و کامیون حامل هروئین نیز توقیف شد. به گزارش ایرنا گمرک بازرگان به عنوان دروازه ایران به سمت اروپا در مسیر ترانزیت مواد مخدر سوداگران مرگ قرار گرفته اما طی ماه های اخیر عرصه برای آنان در نتیجه بهره گیری از تجهیزات مدرن تنگ تر شده است. شهر بازرگان از توابع شهرستان ماکو در استان آذربایجان غربی است؛ این شهرستان در مجاورت کشورهای ترکیه و جمهوری آذربایجان قرار دارد و طول مرزهای ایران در این منطقه و با این کشورها به ترتیب 130 و 140 کیلومتر است. گمرک بازرگان که در سال 1305 شمسی تاسیس شده، تنها مرز بین المللی بین ایران و ترکیه به شمار می رود که به صورت 24 ساعته در حال فعالیت است. 7132/3072            "}