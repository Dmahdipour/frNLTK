{"onTitr":"","titr":" کلنگ احداث بوستان خبرنگار کهریزک به زمین زده شد","describe":" شهرری ـ ایرنا ـ کلنگ احداث بوستان هشت هزار متری «خبرنگار» در محله کریم آباد کهریزک امروز سه شنبه با حضور مسئولان شهرستان ری به زمین زده شد.", "text":"به گزارش روز سه شنبه ایرنا از روابط عمومی شهرداری و شورای اسلامی شهر کهریزک، شهردار این شهر در مورد چگونگی روند احداث این بوستان اظهار داشت: این طرح در فهرست اولویت های واحد فنی و عمران شهرداری قرار داشت که امروز پس از اتمام طرح مطالعاتی، عملیات اجرایی آن آغاز شد. اسماعیل نعمت زاده با اشاره به اینکه بوستان خبرنگار در جهت افزایش سرانه فضای سبز کهریزک احداث می شود، افزود: هم اکنون عملیات جدول گذاری، محوطه سازی، نهرگذاری و تسطیح باغ راه های این بوستان بزرگ محلی در دستور کار واحد فنی و عمران قرار گرفته است.وی یادآورشد: بوستان خبرنگار در باغ توتستان قدیمی محله کریم آباد جانمایی شده که اجرای این طرح عمرانی علاوه بر حفظ و احیای درختان کهنسال توت، توسعه فضای سبز محلی و تجهیز مکان با مبلمان شهری، وسایل و تجهیزات بازی و ورزشی را در راستای افزایش رفاه اهالی محله و شهر به همراه دارد.شهردار کهریزک با بیان اینکه عملیات زیرسازی این بوستان تا یک ما آینده به اتمام می رسد، گفت: عملیات تجهیز و زیباسازی بوستان نیز تا پایان امسال به پایان می رسد و این بوستان پذیرای مردم منطقه و مسافران خواهد بود.کهریزک با جمعیت 58 هزار نفر از توابع شهرستان ری از شمال به بهشت زهرا(س)، از غرب به اتوبان تهران ـ قم، از شرق به باقرشهر و از جنوب به شهر حسن آباد فشافویه محصور و در فاصله 13 کیلومتری شهرستان ری واقع شده است.3218/6003            "}