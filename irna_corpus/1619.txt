{"onTitr":"","titr":" زمینه استفاده بیشتر از امکانات ورزشی برای زنان فراهم شود","describe":" قزوین - ایرنا - معاون سیاسی، اجتماعی و امنیتی استاندار قزوین با بیان اینکه اماکن ورزشی موجود بیشتر چهره مردانه دارند، گفت: باید شرایط و امکانات به نحوی باشد که زنان نیز بتوانند از این فضاها به اندازه کافی بهره مند شوند.", "text":"به گزارش ایرنا، علیرضا آشناگر روز چهارشنبه در نشست شورای ورزش استان قزوین که با موضوع تشریح برنامه های هفته تربیت بدنی برگزار شد، افزود: به منظور افزایش تحرک بدنی و ارتقای سلامت جامعه، باید بر روی ورزش بانوان، سالمندان و همینطور ورزش روستاها و مناطق حاشیه نشین شهری تمرکز جدی تر به عمل آورد.وی با تاکید بر برنامه ریزی در خصوص ورزش سالمندان و تاثیری که بر سلامت جسم و روان آنها دارد، اضافه کرد: سالمندان ما هم تحرک ندارند و ورزش های همگانی، فکری مانند شطرنج و بازی های بومی و محلی گزینه های مناسبی برای این قشر به شمار می روند.به گفته این مقام امنیتی، در مناطق حاشیه ای شهر هم می توان با ایجاد زمین های ورزشی مانند فوتبال و استخرهای روباز امکانات خوبی برای ورزش افراد فراهم کرد.آشناگر با تقدیر از اقدامات شهرداری جهت تامین زیرساخت های لازم جهت ترویج دوچرخه سواری در شهر، گفت: امروزه فضای شهرها به قدری ظرفیت دارند که بتوان با دوچرخه در همه مسیرها تردد کرد بنابراین امیدواریم در آینده نزدیک شاهد گسترش این فرهنگ در همه مناطق شهری باشیم.معاون استاندار قزوین با بیان اینکه مهم ترین اقدام در رابطه با شعار نه به اعتیاد، در ایجاد تحرک بین افراد آحاد جامعه تاکید و یادآور شد: اگر کودکان و دانش آموزان ما امروز به کم تحرکی عادت کنند در سنین بالا دچار آسیب های جدی در حوزه سلامت و اجتماعی خواهند شد.آشناگر در ادامه با توجه به میزبانی قزوین از رشته های کشتی آزاد و فرنگی، بستکبال سه نفره بانوان به همراه رشته ووشوی المپیاد نخبگان کشور، بر آماده سازی و تمهید مقدمات برگزاری هرچه بهتر این رقابت ها تاکید کرد.7388/8054            "}