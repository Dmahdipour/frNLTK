{"onTitr":"","titr":" پیکر پدر شهیدان اعتصامی فر در فسا تشییع و خاکسپاری شد","describe":" شیراز-ایرنا- پیکر حاج عباس اعتصامی فر پدر شهیدان محمد رحیم، عبدالمجید و عبدالحمید سه شهید دوران دفاع مقدس  با حضور مردم  شهرستان فسا و مسئولین استانی و کشوری سه شنبه تشییع و به خاک سپرده شد.", "text":"حمید رسولی رئیس بنیاد شهید و امور ایثارگران فسا به ایرنا گفت: این پدر بزرگوار  در سن 85 سالگی بر اثر بیماری و ایست قلبی در بیمارستان   ولی عصر فسا دعوت حق را لبیک گفت.پیکر پدر این سه شهید  با حضور مردم  شهرستان فسا از میدان شهدا تا گلزار شهدای امام زاده حسن تشییع و در محل گلزار شهدای امام زاده حسن در کنار فرزندان شهیدش به خاک سپرده شد.شهید محمد رحیم اعتصامی فر پنجم فروردین 1361 در منطقه رقابیه در عملیات فتح المبین بر اثر اصابت تیر دشمنان به درجه رفیع شهادت رسید.شهید عبدالمجید اعتصامی فر دوم آبان سال 1362 در منطقه کانی مانگا  در عملیات والفجر 4 بر اثر اصابت گلوله شهید شد.شهید عبدالحمید اعتصامی فر 7 بهمن ماه 1365 در منطقه شلمچه در عملیات کربلای 5 بر اثر اصابت ترکش به شهادت رسید.شهرستان فسا در طول دوران هشت سال دفاع مقدس یک هزار و 100 شهید تقدیم اسلام کرده است.این شهرستان در فاصله 130 کیلومتری شیراز قرار دارد.9653 /1876            "}