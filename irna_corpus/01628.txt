{"onTitr":"","titr":" واشنگتن اگزمینر: روسیه در سوریه درپی تقابل با آمریکاست","describe":" تهران - ایرنا - واشنگتن اگزمینر گزارش داد که نیروهای روسیه در نزدیکی یک شهر در امتداد رودخانه فرات در استان دیرالزور سوریه مستقر شده اند تا به تقابل با نیروهای امریکایی بپردازند.", "text":"به گزارش روز چهارشنبه ایرنا بنقل از این مجله، این تجمع در نزدیکی شهر المیادین است. المیادین جایی است که در امتداد رودخانه فرات نیروهای آمریکایی را از نیروهای ایرانی- سوری در شمال و شرق جدا می سازد. این ناحیه نقطه ای کلیدی و استراتژیک به عنوان شریانی در اتصال زمینی نیروهای مقاومت عمل میکند که آمریکا خواهان کنترل آن است. حال پرسش اینجاست که نیروهای روس در اینجا چه اهدافی در سر دارند؟به نظر می رسد حضور نیروهای روسی در المیادین نشانه دو چیز است.نخست: روس ها می خواهند اطمینان حاصل کنند که آنها هستند که تصمیم می گیرند چه عبور و مروری از طریق المیادین صورت بگیرد. همچنین روسیه می خواهد از این تسلط به نفع روابط خودش با اسرائیل بهره ببرد و به نتانیاهو این واقعیت را گوشزد کند که روس ها هستند  که می توانند جلوی حلقه اتصال زمینی مقاومت را بگیرند و روس ها می خواهند اگر زمانی آمریکا را به ماندن بشار اسد ترغیب کنند، از این موضوع و همراهی اسرائیل با خودشان بهره ببرنند. درعین حال، استقرار نیروهای  روسیه در کنار فرات به مسکو اجازه می دهد تا نیروهای آمریکایی را در شرق و شمال رودخانه تهدید کند. روسیه به شدت از تصمیم ترامپ برای ابقاء حضور نیروهای ایالات متحده درسوریه ناراحت است؛ زیرا حضور  آمریکایی ها بر روند سیاسی سوریه تاثیر میگذارد و این مطلوب روسیه نیست.اما نکته دوم این است که روس ها میخواهند نشان دهند که ابایی از تحریک نیروهای آمریکایی ندارند و بسیار مشتاق هستند که آنها از خاک سوریه خارج شوند. واشنگتن اگزمینر یک تارنما و مجله هفتگی سیاسی مستقر در واشینگتن است که اخبار و وقایع سیاسی آمریکا و جهان را پوشش میدهد.اروپام**9460**1859            "}