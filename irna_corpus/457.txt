{"onTitr":" با احتمال بالا آمدن سطح آب رودخانه ها؛    ","titr":" مردم ازاستقرار درحاشیه رودخانه ها و مسیل های آبی بپرهیزند","describe":" رشت- ایرنا- معاون مدیریت اداره کل بحران استانداری گیلان گفت: بر اساس پیش بینی هواشناسی مبنی بر  احتمال بالا آمدن سطح آب رودخانه ها و سیلابی شدن مسیل ها براثر بارش شدید باران در بعضی نقاط استان  شهروندان و گردشگران از استقرار در حاشیه رودخانه ها و مسیل های آبی پرهیز کنند.", "text":"کاظم یوسفی روز جمعه در گفت و گو با ایرنا با اشاره به سیلاب هفته گذشته  اظهار داشت: اگرچه شدت بارش ها به اندازه بارش های اخیر نیست ؛اما  بارش ها در بعضی ساعت ها و  برخی نقاط بویژه نواحی مرکزی و غربی استان طی عصر، شب امروز و فردا( شنبه)  گاهی شدید است و   احتمال آبگرفتگی معابر  و  بالا آمدن سطح روذخانه ها وجود دارد.وی تصریح کرد:  با توجه به پیش بینی هواشناسی ، به  تمامی دستگاهها و فرمانداران  اعلام شده تا آمادگی و تمهیدات لازم را در این رابطه داشته باشند.وی همچنین توصیه کرد که در چنین شرایط جوی  از ترددهای غیر ضروری در مسیرهای دارای امکان خطر پرهیز شود.سرپرست اداره پیش بینی و هشدار سریع اداره کل هواشناسی گیلان نیز  با یاداوری اینکه نقشه های هواشناسی بیانگر نفوذ تدریجی توده هوای سرد و بارشی از  اواخر وقت شب گذشته(پنجشنبه) به منطقه است، اظهار کرد: این توده  هوا از امروز ( جمعه) تقویت شده و طی عصر و امشب و روز شنبه ، بارندگی ، وزش باددر بعضی نقاط ( بویژه نقاط مرکزی و غربی  استان) گاهی شدید پیش بینی می شود.مازیار غلامی افزود: علاوه بر ابرناکی و مه آلود بودن هوا،  روند تدریجی کاهش دما بین چهار تا هشت درجه سلسیوس و رعدو برق  در مناطق مستعد احتمال تگرگ مورد انتظار است.وی ادامه داد: همچنین بارندگی با توجه به بارندگی روزهای جمعه (عصر و شب) و روز شنبه ؛ آبگرفتگی ، بالاآمدن سطح  آب رودخانه  ها  و احتمال سیلابی شدن مسیل ها در بعضی نقاط ( بویژه نواحی مرکزی و غربی استان)دور از انتظار  نیست.غلامی ، آسمان استان را برهمین اساس برای روز جمعه در بعضی ساعت ها بارندگی ، وزش باد ، رعدو برق ( به ویژه عصر و شب در پاره ای نقاط شدید) و کاهش نسبی دما و برای روز شنبه بارندگی و وزش باد(پاره ای نقاط شدید) ، رعدو برق ، کاهش دما و اواخر وقت کاهش ناپایداری را پیش بینی کرد.بارش شدید باران و بدنبال آن وقوع سیلاب  طی یک هفته گذشته موجب بروز مشکلاتی برای مردم و  آسیب جدی به تاسیسات زیر بنایی ، زیر ساخت ها و بسیاری از واحدهای مسکونی مردم  شد.7296 /6030            "}