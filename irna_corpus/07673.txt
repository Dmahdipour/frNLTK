{"onTitr":"","titr":" میکروتالاب باقر در پارک ملی دز آبگیری شد","describe":" دزفول - ایرنا - رئیس پارک ملی دزفول گفت: بعد از اعلام خشک شدن میکروتالاب باقر در پارک ملی دز با افزایش دبی آب رودخانه، این میکروتالاب آبگیری شد.", "text":"رضا قپانچی پور روز شنبه در گفت و گو با خبرنگار ایرنا افزود: میکروتالاب باقر در حاشیه روستای حاجات و باقر از توابع بخش چغامیش دزفول واقع شده است که چندی پیش به علت خشکسالی خشک شده بود و اکنون با افزایش دبی رودخانه دز آبگیری شد.وی گفت: شیلات باقر از 2 بخش شیلات کوچک و بزرگ تشکیل شده که در فصل مهاجرت پرندگان محل زمستان گذرانی بسیاری از پرندگان مهاجر بومی هستند.میکروتالاب کوچک خوزینه باقر که در ماه های گذشته مکانی برای تفریح اهالی بخش چغامیش دزفول بود در شرایط خشکسالی و بی آبی امسال به منطقه ای خشک و بی آب تبدیل شد.رئیس پارک ملی دز همچنین از  دستگیری یک نفر متخلف که اقدام به قطع درختان جنگلی کرده بود، خبر داد و اظهار داشت: در گشت زنی و کنترل های صورت گرفته توسط محیط بانان این اداره یک نفر متخلف قطع درختان جنگلی کنار شناسایی و دستگیر و به مراجع قضایی معرفی شد.قپانچی پور افزود: درخت کنار از جمله درختان مفید و زیستگاه بسیاری از گونه های پرندگان است که با قطع آن علاوه بر آسیب جدی به پوشش گیاهی به زیستگاه پرندگان نیز آسیب وارد می شود.وی گفت: در گشت زنی های صورت گرفته 2 نفر شکارچی پرنده حمایت شده دراج نیز شناسایی و دستگیر شدند و از آنها 2 قبضه سلاح شکار غیرمجاز به همراه لاشه 2 قطعه دراج کشف و ضبط شد.به گزارش ایرنا پارک ملی دز زیستگاه گونه های مختلف جانوری به ویژه گوزن زرد ایرانی است که در 150 کیلومتر از مسیر رودخانه دز امتداد دارد و از آن به عنوان تنها باقی مانده جنگل های گرمسیری جهان نام برده می شود.7278/3022            "}