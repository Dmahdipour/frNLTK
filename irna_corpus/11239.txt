{"onTitr":"","titr":" استان بوشهر کمبود کالا ندارد","describe":" بوشهر-ایرنا- رئیس سازمان صنعت معدن و تجارت استان بوشهر گفت: پس از دریافت گزارش همه شرکت های پخش کالا مشخص شد، در این استان  هیچ کالایی کمبود ندارد.", "text":"به گزارش ایرنا، سید حسین حسینی محمدی روز سه شنبه در نشست با مدیران شرکت های پخش و عمده فروشان استان بوشهر افزود: برخی مشکلات پیش آمده در روزهای اخیر به علت اعتصاب برخی کامیون داران به لحاظ درخواست های صنفی بوده که با حل مشکلات آنها شرایط توزیع کالاها در حال بازگشت به وضعیت عادی است.وی یادآورشد: به دلیل بروز مشکلاتی در حمل و نقل کالا از مراکز تولیدی محدودیت هایی ایجاد شده بود که با توجه به تامین لاستیک کامیون داران مشکل رانندگان برطرف و بارگیری مجدد کالا از سر گرفته شد و به دنبال آن کمبود برخی اقلام بزودی برطرف می شود و مردم هیچ نگرانی نداشته باشند.وی ادامه داد:با این شرایط انتظار است مردم از خرید بیش از نیاز مصرف خودداری کنند زیرا محدودیتی در زمینه تولید و تامین کالاهای مورد نیاز وجود ندارد.رئیس سازمان صنعت معدن و تجارت استان اظهار داشت: با همکاری دستگاه های ذیربط در تامین وسایل نقلیه و همچنین امنیت کامیون ها اقدام های لازم انجام شده که با این شرایط انتظار داریم شرکت های پخش نسبت به تامین اقلام مورد نیاز مردم تلاش مضاعف کنند.7212/6043            "}