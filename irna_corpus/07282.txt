{"onTitr":"","titr":" ایجاد مناطق شکار ممنوع درگناوه ودیلم ضروری است","describe":" گناوه- ایرنا- رئیس اداره حفاظت محیط زیست گناوه و دیلم گفت: ایجاد طرح مناطق شکار ممنوع در کوهستان های این شهرستان ها ازجمله روستاهای شول و سیاهمکان ضروری و یکی از راهکارهای مناسب برای جلوگیری از انقراض گونه های جانوری  است.", "text":"به گزارش ایرنا، محمد تولیده روز شنبه در همایش  روزجهانی حمایت از حقوق حیوانات در روستای شول گناوه افزود: این پیشنهاد به دولت ارائه شده که در صورت تصویب می تواند نقشی مهم در فراهم کردن زیستگاهی امن و مناسب برای حیوانات و پرندگان وحشی و جلوگیری از انقراض گونه های اصیل در کوهستان های منطقه ایفا کند.وی اظهار داشت: برخی گونه های جانوری این منطقه به دلیل وجود شکارچیان غیرقانونی و شکار بی رویه بشدت در خطر انقراض قرار دارند.تولیده افزود: کنترل کوهستان های تحت حفاظت محیط زیست شهرستان های گناوه و دیلم به دلیل گستردگی و کمبود نیروی یگان حفاظت امکان پذیر نیست که به حمایت و همکاری مردمی نیاز است.وی گفت: حفاظت از کوه ها، پرندگان و حیوانات وحشی وظیفه ای بر گردن ما برای نسل آینده است که جز با مشارکت مردم مقدور نیست.رئیس حفاظت محیط زیست گناوه ودیلم اظهارداشت: ریختن زباله یکی از مهمترین مسائل در آلوده کردن محیط زیست به شمار می آید که از مردم اننظار داریم در این زمینه حساس و در پاکیزه نگه داشتن  محیط اطراف خود احساس مسئولیت کنند.این همایش به مناسبت روز جهانی حمایت از حقوق حیوانات و جلوگیری از شکار بی رویه حیوانات و پرندگان با حضور دوستداران محیط زیست برگزار شد. شهرستان های گناوه و دیلم در شمال استان بوشهر قرار دارند.6164/6043            "}