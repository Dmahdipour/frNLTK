{"onTitr":" عضو کمیسیون آموزش و تحقیقات مجلس:    ","titr":" با دانشجویان بازداشتی باید با رافت برخورد کرد","describe":" تهران - ایرنا - عضو کمیسیون آموزش و تحقیقات مجلس شورای اسلامی گفت: با دانشجویان بازداشتی در اتفاقات سال گذشته باید با رافت برخورد شود چرا که این ها جوان هستند و امکان دارد تحت تاثیر جو روانی محیط، دست به برخی کارها دست زده باشند.", "text":"محمد مهدی زاهدی روز سه شنبه در گفت و گو با خبرنگار گروه  دانشگاه ایرنا افزود: آخرین پیگیری کمیسیون آموزش و تحقیقات مجلس باعث شد تا وزیر علوم در کمیسیون حضور یابد، او به ما این اطمینان را داد که به طور جدی پیگیر پرونده دانشجویان است و با مسئولان مربوطه در این زمینه جلساتی دارد ، ما با توجه به سخنان آقای غلامی امیدوار هستیم هرچه زودتر مشکل دانشجویان بازداشتی حل شود.وی ادامه داد: دانشجویان جوان هستند و ممکن است تحت تاثیر جو محیط و هیجانات دست به برخی اقدامات زده باشند ، نباید خیلی سخت گیری صورت بگیرد. در حال حاضر هم  دوباره از مسئولان قضایی می خواهم تا حد ممکن با این دانشجویان مدارا کنند.زاهدی در پاسخ به این پرسش که برخی دانشجویان در مقاطع تحصیلات تکیملی بعد از کنکور با محرومیت از تخصیل مواجه شدند آیا کمیسیون آموزش و تحقیقات در این زمینه پیگیری خاصی انجام داد ، گفت : در جریان این دانشجویان نیستم و پیگیری خاصی هم انجام نشده است .ج.ب **1601**            "}