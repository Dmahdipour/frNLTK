{"onTitr":"","titr":" البرز بخشی از امکانات رفاهی زائران اربعین را مهیا کرد","describe":" کرج-ایرنا- معاون سیاسی اجتماعی و امنیتی استانداری البرز گفت: این استان بخشی از امکانات رفاهی وخدماتی برای ارائه خدمات به زائران اربعین حسینی را فراهم کرده است.", "text":"به گزارش ایرنا، عزیزالله شهبازی روز چهارشنبه در بازدید ازنمایندگی  کنسولگری عراق در کرج افزود: اکنون 47 شرکت کارگزاری زیارتی برای اعزام زائران در البرز فعال  است و اعضای کنسولگری عراق از نظم و همکاری های صورت گرفته رضایت دارند.وی ادامه داد: روند اجرای اعزام زائران مناسب بوده و از مشتاقان زیارت سالارشهیدان دعوت می شود قبل از روزهای پایانی برای گرفتن ویزا اقدام کنند.شهبازی گفت: مشارکت خوبی توسط  دستگاه های اجرایی  استان در این زمینه شاهد هستیم و 50 موکب پیش بینی شده که بانوان متولی تعدادی از آنها هستند.وی اظهار داشت: یک موکب اصلی نیز در کربلا در نظر گرفته شده است.تاکنون حدود چهار هزار نفر برای زیارت سالار شهیدان در البرز ثبت نام کرده اند.سال گذشته 35هزارالبرزی به سفر معنوی اربعین حسینی اعزام شدند.8029/ 6155            "}