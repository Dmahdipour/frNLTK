{"onTitr":" با ابلاغ فدراسیون کشتی    ","titr":" تیم‌های کشتی به شکل کامل به رقابت‌های قهرمانی اعزام نمی‌شوند","describe":" تهران- ایرنا- فدراسیون کشتی موضوع اعزام ناقص تیم‌های ملی کشتی را به رقابت‌های بزرگسالان و زیر 23 سال قهرمانی جهان به مدیران تیم‌های ملی ابلاغ کرد.", "text":"به گزارش روز جمعه ایرنا از فدراسیون کشتی، با توجه به این که برای اعزام هر یک از  تیم‌های منتخب و یا ملی کشتی ایران به مسابقات بین المللی اعتبار مشخصی در بودجه مصوب فدراسیون پیش بینی شده است، متاسفانه افزایش چند برابری نرخ ارز، عدم‌ تخصیص ارز با نرخ حمایتی از سوی‌ بانک مرکزی به فدراسیون‌ها و هزینه‌های چند برابری خرید بلیت، فدراسیون‌ کشتی را به ناچار و ‌برخلاف برنامه‌ها و مصلحت‌های فنی مجبور به اتخاذ سیاست انقباضی جدیدی کرده است.بر این اساس فدراسیون کشتی با لغو تورنمنت‌های بین‌المللی و برخی مسابقات تدارکاتی تیم‌های ملی، تلاش می‌کند امکان حضور ورزشکاران را تنها در رقابت‌های جهانی بزرگسالان و جهانی زیر 23 سال فراهم کند.در واقع، فدراسیون کشتی با توجه به اهمیت هر دو رقابت‌های جهانی بزرگسالان و زیر 23 ساله‌های جهان که با فاصله دو هفته در مجارستان و رومانی برگزار می شود و نیز با در نظر گرفتن جرایم مالی سنگین از سوی اتحادیه جهانی در صورت شرکت نکردن در این رقابت‌ها، به مدیران تیم های ملی کشتی بزرگسالان و امید در دو رشته کشتی آزاد و فرنگی ابلاغ کرد تا جهت اعزام ناقص و تنظیم محدود نفرات تیم‌های ملی برای رقابت‌های جهانی اقدام کنند.پیش از این با تصمیم فدراسیون کشتی، سفر تیم‌های منتخب بزرگسالان کشتی آزاد به تورنمنت های سرکیسیان ارمنستان و مدوید بلاروس، کشتی آلیش مردان و زنان در جشنواره جهانی عشایری در قرقیزستان، کشتی آزاد امید در تورنمنت سرکسیان ارمنستان، کشتی فرنگی امید در جام صربستان، کشتی فرنگی بزرگسالان در جام اولگ کارایف در کشور بلاروس و رقابت های ساحلی قهرمانی جهان در ترکیه، لغو شده بود.ورزشی**1067**3991** 9053            "}