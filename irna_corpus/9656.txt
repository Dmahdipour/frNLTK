{"onTitr":" معاون مدیرعامل شرکت ملی نفت ایران:    ","titr":" طرح نگهداشت و افزایش تولید اولویت وزارت نفت است","describe":" اهواز - ایرنا - معاون مدیرعامل شرکت ملی نفت ایران در امور توسعه و مهندسی گفت:‌‌ طرح های نگهداشت و افزایش تولید نفت با استفاده از توانمندی داخلی،‌ و ایجاد فرصت های جدید شغلی، از اولویت های وزارت نفت است و در هر شرایطی اجرا و پیگیری خواهند شد.", "text":"به گزارش روز چهارشنبه ایرنا از روابط عمومی شرکت ملی نفتخیز جنوب ،‌ غلامرضا منوچهری در نشست با مدیرعامل و مدیران ارشد شرکت ملی مناطق نفتخیز جنوب بیان کرد: طرح های نگهداشت و افزایش تولید نفت مشتمل بر 34 طرح است که در سطح شرکت ملی نفت ایران اجرا می شود و از این تعداد 28 طرح مربوط به شرکت ملی مناطق نفتخیز جنوب است.وی با بیان اینکه این طرح ها مصوب شورای اقتصاد هستند افزود:‌ دولت از این طرح ها حمایت می کند و برای اجرای آنها مشکلی از لحاظ تامین منابع ارزی و ریالی وجود ندارد.معاون مدیرعامل شرکت ملی نفت ایران در امور توسعه و مهندسی گفت: با تلاش و عزم همه دست اندرکاران این طرح ها و تکمیل آنها در موعد مقرر، استقلال اقتصادی کشور بیشتر معنا پیدا می کند.در این نشست بیژن عالی پور مدیرعامل شرکت ملی مناطق نفتخیز جنوب گزارشی از وضعیت طرح توسعه 28 مخزن این شرکت ارایه داد.وی با تقدیر از همکاری شرکت ملی نفت ایران در حمایت از طرح های توسعه ای مناطق نفتخیز جنوب افزود:چهار درصد از اعتباری که برای توسعه 28 مخزن در نظر گرفته شده، در حوزه مسئولیت های اجتماعی هزینه می شود که موجب عمران و آبادانی مناطق پیرامونی خواهد شد.در این نشست که مدیران و روسای واحدهای ستادی شرکت ملی مناطق نفتخیز جنوب و مدیران عامل شرکت های بهره برداری نفت و گاز کارون، مارون، آغاجاری، گچساران و مسجدسلیمان حضور داشتند وضعیت طرح توسعه 28 مخزن شرکت ملی مناطق نفتخیز جنوب در سطح کارشناسی مورد بحث و بررسی قرار گرفت.شرکت ملی مناطق نفتخیز جنوب با پنج شرکت تابعه مسجدسلیمان ، آغاجاری ، مارون ، کارون و گچساران روزانه حدود سه میلیون شبکه نفت خام و 100میلیون متر مکعب گاز طبیعی تولید می کند.بخشی از نفت تولیدی این شرکت برای خوراک پالایشگاه های نفت آبادان ، تهران ، اصفهان ، شیراز و تبریز از طریق لوله ارسال و بخشی نیز به پایانه نفتی خارگ برای صادرات انتقال می یابد.به گزارش ایرنا بیژن نامدار زنگنه وزیر نفت جمعه گذشته(هفتم مهر) برای بررسی مسایل مربوط به تولید نفت در شرکت ملی مناطق نفتخیز جنوب به اهواز سفر کرد. 6065/ 6037            "}