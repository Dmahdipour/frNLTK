{"onTitr":"","titr":" ارزش روپیه هند به طور بی سابقه ای کاهش یافت","describe":" دهلی نو-ایرنا- ارزش روپیه هند در معاملات ارزی صبح امروز-چهارشنبه- این کشور به طور بی سابقه ای در برابر دلار آمریکا کاهش یافت.", "text":"به گزارش ایرنا، به نقل از شبکه خبری 'ان دی تی وی' صبح امروز بازارهای هند در حالی آغاز به کار کرد که افزایش قیمت جهانی نفت در چند روز گذشته فشار زیادی بر روپیه هند وارد کرد و باعث شد که هر دلار آمریکا به قیمت 73.34 روپیه خرید و فروش شود.روز گذشته بازارهای هند به مناسبت سالگرد تولد 'ماهاتما گاندی' رهبر استقلال هند تعطیل بود اما امروز ارزش روپیه در برابر دلار به طور بی سابقه ای سقوط کرد.روز دوشنبه نیز روپیه هند با کاهش 43 پیسا هر دلار آمریکا به قیمت 72.91 روپیه مبادله شد.بانک مرکزی هند اعلام کرد که در ماه اکتبر(مهر) 360 میلیارد روپیه به بازارهای پولی هند تزریق خواهد کرد.این بانک همچنین اعلام کرده است به منظور رفع نگرانی ها از وقوع  بحران اعتباری در اقتصاد هند، اوراق عرضه دولتی را خریداری می کند. همچنین برگزاری مزایده برای خرید اوراق قرضه دولتی به عنوان بخشی از عملیات باز بازار در هفته های دوم، سوم و چهارم اکتبر(مهر) برگزار خواهد شد.دولت هند اعلام کرده است که کنترل سازمان بحران زده  'اجاره زیرساخت ها و خدمات مالی'(IL&amp;FS) را بر عهده خواهد گرفت زیرا بدهی های این سازمان سبب ایجاد نگرانی از بحران نقدینگی در بازارها شده است.کاهش ارزش روپیه در برابر دلار از آغاز سال جاری تاکنون بانک مرکزی هند را به فروش دلار به منظور مهار سیر نزولی ارزش روپیه در برابر دلار مجبور کرده و این امر باعث شده که ارزش ذخایر ارز خارجی هند در فاصله 13 آوریل تا10 اوت به میزان 147/25 میلیارد دلار تنزل کند.آساق**267**1424 **1600            "}