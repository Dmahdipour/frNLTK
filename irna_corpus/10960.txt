{"onTitr":"","titr":" اثر هنرمند اردبیلی به جشنواره ایده های پاریس رسید","describe":" اردبیل - ایرنا- اثر عکاس اردبیلی موفق به حضور در فراخوان بین المللی ایده های پاریس، با عنوان 'ترس واقعی در شهر' شد.", "text":"به گزارش روز سه شنبه ایرنا از حوزه هنری اردبیل ، جشنواره ایده های پاریس از سال 2016 سالانه در ماه نوامبر با تاکید بر ارتباط ضروری بین علم و جامعه برگزار می شود.این جشنواره امسال از 29 آبان تا 3 آذرماه 1397 با موضوع 'ترس ملموس و یا غیر ملموس در شهر' برگزار می شود که طی آن اثری از رحمان مجرد هنرمند عکاس اردبیلی در این نمایشگاه به نمایش در می آید.در آثار این جشنواره تصاویر انتخاب شده نشان می دهد که چگونه فضای ترس و فضای شهری براساس سن و جنسیت درک می شوند و می تواند مطرح کننده سوالاتی همچون از چه چیزی می ترسید، وقتی بیرون می روید؟ چه مکان هایی به نظرتان ناامن است؟ ناامنی چگونه در محیط شهری ظاهر می شود؟ و... است.آثار منتخب این نمایشگاه، در گالری USPC پاریس از 29 آبان تا 3 آذرماه 1397 در معرض دید عموم قرار می گیرد.رحمان مجرد، با اشاره به عکسی که به این نمایشگاه راه یافته گفت: در این عکس به ترس از 'نابودی محیط زیست' اشاره شده و این نوع از ترس معقول است چرا که در آن، وقوع یک خطر واقعی وجود دارد و آن نابودی محیط زیست با هدف بالا بردن روحیه نشاط ، تندرستی و ترویج فرهنگ حفاظت از طبیعت و محیط زیست می باشد.مجرد اضافه کرد: این عکس مربوط به قبل از بوجود آمدن بزرگترین رینگ پیاده روی ایران در دور دریاچه شورابیل اردبیل، است که خیلی از مردم بدون آگاهی از تمام قسمت های دریاچه برای پیاده روی استفاده کرده و همچنان باعث نابودی بافت گیاهی و خاکی آن می شوند.این عکاس که دریافت تندیس طوبای زرین، لوح افتخار، نشان زرین هنرهای تجسمی و سفر مطالعاتی به سیته فرانسه از دهمین جشنواره بین المللی هنرهای تجسمی فجر را در کارنامه هنری خود دارد، اظهار داشت: این نوع از ترس، نباید هیچ وقت مورد ملامت قرار گیرد. چرا که انسان مولود محیط است و در دامان محیط می‌زید و در دامان آن می‌ میرد.6018/6016            "}