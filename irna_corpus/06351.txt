{"onTitr":"","titr":" 15 مهر روز روستا، ایجاد فرصت های برابر در زمینه توسعه","describe":" شیراز - ایرنا - 15 مهرماه در تقویم ملی به نام روز روستا نام گرفته است، این روز فرصتی برای یاد آوری مسایل و مشکلات روستاییان و همچنین ایجاد فرصت های برابر در زمینه توسعه اجتماعی ، فرهنگی و اقتصادی و کاهش چالش های زندگی در مناطق روستایی است.", "text":"حدود 2 هزار و 400 روستای بالای 20 خانوار در استان فارس در سال های اخیر از خدمات قابل توجه  توسعه  بهره مند شده اند هر چند همچنان نیازهای کار و اشتغال در مناطق روستایی  و حجم محرومیت ها بسیار زیاد  است.هر سال به این مناسبت شاهد برگزاری نشست های تخصصی پیرامون بررسی مسایل و چالش های توسعه روستایی هستیم ، توجه به داشته های اقتصادی و فرهنگی شاه کلید اصلی توسعه روستایی است که مورد توجه مسئولان و کارشناسان قرار می گیرد. بسیاری از توانمندی های کشور و افتخاراتی که برگ زرینی بر داشته های ملی و میهنی و اسلامی ماست برگرفته از ایثارگری ها و رشادت های روستاییان است. بسیاری از بزرگان، شعرا، فلاسفه، عالمان، مراجع تقلید و بزرگان سیاسی در دوران مشروطه و انقلاب اسلامی اهل روستا بودند، روستا تنها ذخیره برای بخش کشاورزی یا مواد غذایی و امثال آن نیست بلکه در روستاها ذخایر فرهنگی، میراث فرهنگی و آداب و سنن قوی ایرانی و اسلامی نهفته است. اقدامات روستاییان در انقلاب اسلامی و دفاع مقدس بسیار چشمگیر است در انقلاب اسلامی و دفاع مقدس شاهد تلاش روستاییان بودیم و امروز نیز باید نقش آنان را در توسعه کشور ببینیم. جامعه روستایی به رغم همه مشکلاتی که با آن روبرو است هنوزبخش عمده ای ازجمعیت مولد را درخود جا داده و نقشی قابل توجه درتامین امنیت غذایی وتولید ایفا می کندو به نیازهای مصرف بازار در حدود توانایی خود پاسخ می دهد و با تولید ماده اولیه لازم می تواند چرخ های صنایع وابسته به بخش کشاورزی را بچرخاند. از این رو اقتصاد مقاومتی نیز در روستاها موضوعیت می یابد ، اقتصاد مقاومتی برای مقابله با هرنوع تهدید و فشارهای موجود و احتمالی آینده بسیار موثر خواهد بود چرا که با اقتصاد مقاومتی می توان در برابر تحریم ها ایستادگی کرد. اقتصاد مقاومتی فرصتی طلایی برای صنعت و تولید ملی است . بدون تردید نقش روستا‌ها در توسعه اقتصادی، فرهنگی، سیاسی، اجتماعی و افزایش اقتدار نظام مقدس جمهوری اسلامی ایران، نقشی محوری است و اگر فرآیند پیشرفت جامعه با محوریت روستا‌ها انجام گیرد اولاً موجب جلوگیری از مهاجرت بی‌رویه روستاییان به شهر‌ها می‌شود و ثانیاً بسیاری از مشکلات جامعه با تلاش روستاییان و تامین نیازهای شهرنشینان در حوزه کشاورزی، دامداری و… برطرف می‌شود.  اگر به برنامه‌های فرهنگی، اجتماعی، اقتصادی در روستا‌ها توجه جدی شود قطعاً مهاجرت معکوس از شهر‌ها به روستا‌ها شکل خواهد گرفت. نکته مهم اینکه برنامه‌های جامع توسعه روستایی باید با رویکرد علمی‌و کار‌شناسی در دستور کار قرار گیرد. توجه یکطرفه در نظام برنامه ‌ریزی توسعه‌ای به شهر‌ها و غفلت از نقش و جایگاه روستا‌ها در فرآیند توسعه می‌تواند آسیب‌های جدی متوجه جامعه کن . **40 روستای شهرستان شیراز درگیر با حاشیه نشینی  از جمله مشکلات و چالش ها در مناطق روستایی ساخت و ساز های بی رویه خارج از محدوده طرح های هادی است ،  40 روستای حاشیه کلان شهر شیراز با این مشکلات و چالش ها دست به گریبان هستند ، عمده این روستاها ساخت و ساز خارج از محدوده دارند و به صورت بی ضابطه خدمات نیز دریافت می کنند.حدود 250 هکتار فضای ساخت و ساز در خارج از محدوده این روستاها شکل گرفته و به افزایش حاشیه نشینی در اطراف شیراز منجر شده است.الحاق این محدوده ها به طرح هادی روستایی مسایل حقوقی و عدم الحاق آن مسایل و مشکلات اجتماعی به دنبال دارد ، امسال با بازنگری طرح های هادی روستایی در 14 روستای شهرستان شیراز بخشی از این محدوده به طرح های هادی روستاها ملحق می شود.نگاهی به پیرامون روستاهای شهرستان شیراز و سایر شهرهای بزرگ استان فارس بیانگر آن است که اغلب این روستاها با مسایل و مشکلات حاشیه نشینی دست به گریبانند.عبور احشام و حیوانات ولگرد از مسیر روستاها ، پراکندگی حشرات و جانوران موذی ، به راه افتادن شیرابه و فاضلاب های خانگی در معابر روستاها ، انبوه قراضه فروشی ها و آهن فروشی ها و انبارهای کالای دست دوم و متروکه ، انبوه خاک و خار و خاشاک در معابر توسعه نیافته ، گذر کابل های برق و انشعابات غیر مجاز از هر در و دیوار صحنه هایی است که در روستاهای حاشیه نشین شیراز و سایر شهرستان های فارس به وفور دیده می شود.در جایی کودکی با لاستیک های مستعمل خودرو بازی می کند ، همانجا بساط عرضه میوه و سبزی بر پاست، دو قدم آنطرف تر کشتار غیر مجاز گوسفند جوی خون به راه انداخته و کمی آن سو تر پیرمردان و سالخوردگان روستا بساط آفتاب نشینی پهن کرده اند.با تداوم خشکسالی و کم آبی  بیکاری و عدم اشتغال همزاد همیشگی مناطق روستایی است  ، آنها که دست و پایی داشته اند روستا را ترک می کنند و به شهرها رفته اند و آنها که نتوانستند دل از آبادی بکنند همچنان مانده اند و امید به آسمان دارند.** بهره برداری از طرح بهسازی 2 هزار و 832 واحد مسکونی و 12 طرح توسعه معابر روستاییمهندس عطا الله زمانی مدیر کل بنیاد مسکن استان فارس با گرامیداشت روز روستا و نیمه مهر ماه فعالیت ها ی جهادی برای رسیدن به توسعه روستایی و توجه به اقتصاد مقاومتی را از اصول اصلی برنامه ریزیها در این حوزه دانست. وی با بیان اینکه اقتصاد مقاومتی ، راهکاری است که رهبر معظم انقلاب برای سرو سامان دادن به وضعیت اقتصادی ارائه کرده اند ،افزود: این نوع اقتصاد معمولاً در رویارویی و تقابل با اقتصاد وابسته و مصرف کننده قرارمی گیرد که منفعل نیست و در مقابل اهداف اقتصادی سلطه، ایستادگی می کند و سعی درتغییر ساختارهای اقتصادی موجود و بومی سازی آن بر اساس جهان بینی و اهداف دارد. زمانی اضافه کرد: در مورد اقتصاد روستایی می توان گفت اقتصادی است که مسائل روستایی را در سطح روستا مطرح می کند. این سطح از اقتصاد به همه فعالیت های فردی و اجتماعی که در محیط روستا به منظور گذران زندگی و تآمین رفاه مادی روستاییان به وقوع می پیوندد مربوط است. مدیر کل بنیاد مسکن استان فارس اضافه کرد: اقتصاد روستایی با اقتصاد کشاورزی وابستگی متقابل دارد و در کل خود جزئی از اقتصاد ملی است. هرگونه تغییر در اقتصاد ملی تغییر در اقتصاد روستایی را سبب می شود این سطح از اقتصاد به منابع محیطی و اقتصادی مردمی وابسته است که این مهم همان پیروی از سیاستهای اقتصاد مقاومتی است. زمانی با بیان اینکه استان فارس قابلیت های شگرف در توسعه روستایی دارد گفت : این موضوع از محورهای اصلی کارکرد بنیاد مسکن در روستاها شناخته شده که در مسیر توسعه اقتصادی توام با کار جهادی فعالیت های توسعه شکل گیرد. مدیر کل بنیاد مسکن استان فارس اظهار امیدواری کرد که پرداختن به آموزه های اقتصاد مقاومتی و فعالیت های جهادی و توجه به داشته های فرهنگی، اجتماعی و اقتصادی روستاها زمینه ساز توسعه بیشتر مناطق محروم و روستایی فارس باشد. زمانی همچنین گفت: همزمان با 15 مهر و روز روستا طرح بهسازی 2 هزار و 832 واحد مسکونی و 12 طرح توسعه معابر روستایی در استان فارس به بهره برداری می رسد.وی  با بیان اینکه 15 مهر روزی برای یاد آوری فعالیت های محرومیت زدایی و توسعه و عمران روستایی در مناطق محروم و کمتر توسعه روستایی است گفت: در این روز 2 هزار و 141 واحد مسکونی روستایی که در قالب طرح ویژه بهسازی و بازسازی مسکن روستایی بهسازی شده است و همچنین 691 واحد روستایی که با استفاده از تسهیلات و اعتبارات بازسازی واحد های آسیب دیده از سیل سال 95 بهسازی و بازسازی شده است به بهره برداری می رسد.مدیر کل بنیاد مسکن استان فارس اضافه کرد : 769 میلیارد و 196 میلیون ریال از محل تسهلات و خودیاری روستاییان برای اجرای طرح ویژه بهسازی و بازسازی مسکن روستایی و 308 میلیارد و 186 میلیون ریال از محل تسهیلات و خودیاری روستاییان برای اجرای طرح بازسازی ماطق سانحه دیده در استان فارس هزینه شده است.زمانی به اجرای طرح های یاد شده در شهرستان ها و روستاها اشاره کرد و گفت: مجموع این طرح ها در همه شهرستان های  استان اجرا می شود، برخی از این طرح ها در مناطق روستایی و برخی در شهرهای زیر 25 هزار نفر جمعیت اجرا شده است.مدیر کل بنیاد مسکن استان فارس همچنین در باره مشخصات پروژه های بهسازی معابر روستایی که در روز روستا در مناطق مختلف استان فارس افتتاح می شود گفت: این طرح ها در قالب 12 پروژه در شهرستان های نی ریز ، لارستان ، گراش ، زرین دشت ، سپیدان ، خنج ، خرامه و ارسنجان اجرا شده است.وی اضافه کرد: 24 میلیارد و 394 میلیون ریال از محل اعتبارات استانی برای اجرای طرح های بهسازی معابر روستایی که عمدتا سال 96 شروع شده  هزینه شده است.6113 /1876            "}