{"onTitr":" سرمربی:    ","titr":" تیم فوتبال 90 ارومیه کار سختی مقابل آلومینیوم اراک دارد","describe":" ارومیه- ایرنا- سرمربی تیم فوتبال 90 ارومیه گفت: بازیکنانم در هفته هفتم رقابت های لیگ دسته یک کشور در ورزشگاه تختی این شهر دیدار سخت و دشواری مقابل تیم صدر جدولی آلومینیوم اراک پیش رو دارند.", "text":"'وحید بیاتلو' روز یکشنبه در گفت و گو با خبرنگار ایرنا افزود: با گذشت 6 هفته از رقابت های لیگ دسته یک کشور همچنان بدون حامی مالی و با سختی های فراوان اقدام به تیم داری در 'جام آزادگان' کرده ایم و برای بقا در کوران مسابقات تمام توان خود را به کار بسته ایم.وی بیان کرد: حمایت هواداران در دیدارهای خانگی بزرگترین نقطه قوت برای بازیکنان کم توقع و متعصب تیم فوتبال 90 است.وی ادامه داد: اغلب حریفان ما در رقابت های لیگ دسته یک باشگاه های کشور از وضعیت حمایتی خوبی برخوردار هستند ولی در این میان تیم 90 ارومیه هیچگونه حامی مالی ندارد و تنها با تکیه بر قدرت و توانایی فنی و همدلی بازیکنان به میدان می رود که این امر کار را برایمان سخت کرده است.سرمربی تیم فوتبال 90 ارومیه در خصوص رویارویی تیمش با پرسپولیس تهران در جریان رقابت های جام حذفی کشور گفت: زمان برگزاری این دیدار در مرحله یک شانزدهم نهایی این جام هنوز مشخص نیست در حالی که قرعه کشی مرحله یک هشتم نهایی این مسابقات نیز انجام شد و بر اساس آن برنده بازی 90 ارومیه و پرسپولیس تهران به مصاف سپیدرود رشت می رود.به گزارش ایرنا امسال پس از گذشت سه دهه بار دیگر با حضور تیم 90 ارومیه در لیگ دسته یک کشور، فوتبال ارومیه جان تازه ای به خود گرفته ولی این تیم برای بقا در جام آزادگان نیازمند حمایت همه جانبه مسوولان آذربایجان غربی است. این تیم تا پایان هفته ششم رقابت های لیگ دسته یک باشگاه های کشور 'جام آزادگان' با کسب سه امتیاز در رده چهاردهم جدول رده بندی قرار دارد.تیم 90 ارومیه روز چهارشنبه 18 مهر ماه جاری در ورزشگاه تختی ارومیه میزبان آلومینیوم اراک است.7156/3072            "}