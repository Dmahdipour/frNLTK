{"onTitr":" معاون آبفای کشور در گفت و گو با ایرنا    ","titr":" شرایط برای سرمایه گذاری در بخش آب و فاضلاب مهیا است","describe":" تهران- ایرنا- معاون راهبری و نظارت بهره برداری شرکت مهندسی آبفای کشور، توسعه بخش آبفا با سرمایه گذاری بخش خصوصی را رویکرد اصلی شرکت آب و فاضلاب کشور ذکر کرد و گفت: با همه مشکلات موجود، فضا برای سرمایه‌گذاری بخش خصوصی در صنعت آب و فاضلاب مهیا شده است.", "text":"«حمیدرضا کشفی» روز شنبه در حاشیه چهاردهمین نمایشگاه بین المللی صنعت آب و تاسیسات آب و فاضلاب ایران در گفت و گو با خبرنگار اقتصادی ایرنا افزود: امروزه با تضمین خرید در صنعت آب و فاضلاب، سرمایه گذاران نسبت به فروش محصولات خود اطمینان دارند.وی با بیان اینکه ریسک سرمایه گذاری در صنعت آب و فاضلاب پایین است، گفت: تا چند سال گذشته بخش خصوصی تمایل چندانی برای حضور در بخش آب و فاضلاب نداشت، اما اکنون سرمایه گذاران بخش خصوصی به صورت مستمر در حال مذاکره با شرکت مهندسی آب و فاضلاب کشور هستند تا بتوانند حضوری فعال در واگذاری های پروژه های آبفا داشته باشند.کشفی ادامه داد: سنجش توانمندی فنی و مالی شرکت ها همیشه در اولویت است و مناقصه هایی در کشور برگزار می شود که با توجه به حضور بی شمار شرکت‌ها، برخی در مرحله پیش ارزیابی حذف می‌شوند.معاون راهبری و نظارت بهره برداری شرکت مهندسی آب و فاضلاب کشور تصریح کرد: همکاری بانک‌ها و مراکز تسهیلات دهنده با بخش خصوصی برای اجرای پروژه‌ها به نحو مطلوب و در زمان‌بندی مناسب، در میزان مشارکت بخش خصوصی در پروژه های عمرانی کشور بسیار موثر است؛ در این بخش تصمیمات خوبی اتخاذ شده و اقدام های خوبی انجام گرفته اما هنوز برای تسهیل کسب و کار در بخش های مالی جای کار بسیاری در کشور وجود دارد.به گزارش ایرنا، چهاردهمین دوره نمایشگاه بین‌المللی صنعت آب و تاسیسات آب و فاضلاب از یازدهم مهر ماه با مشارکت 244 شرکت داخلی و خارجی در محل نمایشگاه‌های بین‌المللی تهران آغاز بکار کرد و امروز به کار خود پایان می دهد.در این دوره از نمایشگاه بین‌المللی صنعت آب و تاسیسات آب و فاضلاب 244 شرکت داخلی و خارجی حضور پیدا کرده‌اند که از این تعداد 216 شرکت از داخل کشور و 28 شرکت خارجی هستند.این رویداد بین‌المللی در فضایی به وسعت 21 هزار مترمربع دایر شده است تا آخرین دستاوردهای صنعت آب و تاسیسات فاضلاب شامل لوله و اتصالات، سامانه‌های تصفیه، فیلتراسیون و نمک‌زدایی آب، شیرآلات، سامانه‌های اتوماسیون، ابزارهای دقیق، سیستم اندازه‌گیری و تجهیزات آزمایشگاهی و تجهیزات صنعتی در معرض دید صنعتگران و بازدیدکنندگان قرار گیرد.نمایندگان 12 کشور خارجی شامل کشورهای ایتالیا، چین، آلمان، اتریش، ترکیه، دانمارک، اسپانیا، هلند، انگلستان، یونان، آمریکا و فرانسه در این دوره از نمایشگاه حاضر هستند که کشورهای آلمان، چین و ترکیه به صورت ویژه (پاویون اختصاصی) در این دوره حضور دارند.هدف اصلی برگزاری این نمایشگاه، کاهش تصدی‌گری دولت و سپردن حوزه‌های تخصصی به بخش خصوصی ذکر شده است این امر در راستای توجه ویژه دولت تدبیر و امید به فعالان بخش خصوصی است.اقتصام*9189*2025            "}