{"onTitr":"","titr":" نماینده فلسطین: انگلیس روند سازش در خاورمیانه را رهبری کند","describe":" لندن – ایرنا – نماینده جدید تشکیلات خودگردان فلسطین در لندن با اشاره به جانب‌داری آشکار واشنگتن از رژیم صهیونیستی عنوان کرد که انگلیس می‌تواند روند سازش میان فلسطین و رژیم صهیونیستی را رهبری کند.", "text":"به گزارش سه‌شنبه ایرنا، 'حسام زملط' این اظهارات را در اولین روز از آغاز به کار خود به‌عنوان نماینده جدید تشکیلات خودگردان فلسطین در لندن در گفت‌وگو با اسکای نیوز بیان داشت.او با اشاره به اینکه سیاست‌ جانب‌دارانه آمریکا در منطقه هرج‌ومرج ایجاد کرده است تصریح کرد که انگلیس بایستی زمان را از دست ندهد و از ادامه این تحولات جلوگیری کند.پیش از این، امانوئل حساسیان نماینده پیشین فلسطین در لندن نیز به ایرنا گفته بود: روند سازش با محوریت آمریکا به پایان رسیده است. تصمیم ترامپ برای انتقال سفارتخانه این کشور به قدس نشان داد که آمریکا تمایلی به منافع فلسطینیان مبنی بر راه‌حل تشکیل دو دولت فلسطین و اسرائیل ندارد.'زملط' که جانشین حساسیان شده است، تا ماه گذشته نماینده فلسطین در واشنگتن بود اما پس‌ از آنکه دولت ترامپ تصمیم گرفت تا دفتر نمایندگی فلسطین در واشنگتن را تعطیل کند، به لندن مامور شد.دونالد ترامپ رئیس ‌جمهوری آمریکا پس از روی کارآمدن به‌طور آشکار از رژیم صهیونیستی حمایت کرده و در اقدامی که خشم جامعه جهانی را در پی داشت، سفارت این کشور را از تل‌آویو به قدس منتقل کرد.این کشور به‌ تازگی کمک‌های مالی به آژانس امدادرسانی و کاریابی آوارگان فلسطینی (آنروا) را متوقف کرده تا به اصطلاح آینده این همکاری را بیشتر بررسی کند. آنروا در سال 1949 پس از جنگ اعراب و اسراییل تأسیس شد و مأموریت اصلی آن رسیدگی به امور هزاران آواره فلسطینی تعریف شد. هم‌اکنون 4.5 میلیون فلسطینی ساکن کشورهای اردن، لبنان، سوریه ، غزه، بیت‌المقدس شرقی و کرانه باختری متکی به خدمات آنروا هستند و با قطع شدن این خدمات سرنوشت این فلسطینیان نامشخص خواهد بود.در واکنش به این تصمیم معاون وزیر خارجه انگلیس گفته است که لندن به‌طور قوی به حمایت از آنروا و آوارگان فلسطینی در سراسر خاورمیانه ادامه می‌دهد.نماینده جدید فلسطین با اشاره به شناخت انگلیس از تحولات خاورمیانه و رابطه‌اش با آمریکا، رژیم صهیونیستی و جهان عرب مدعی شد که این کشور بهترین گزینه برای جایگزینی آمریکا در رهبری روند سازش است.او همچنین از لندن خواست تا دولت فلسطین را به رسمیت بشناسد و افزود: دولت انگلیس نمی‌تواند ادعای وفاداری به راه‌حل تشکیل دولت فلسطین و اسرائیل را مطرح کند درحالی‌که هنوز دو دولت را به رسمیت نمی‌شناسد.جرمی کوربین رهبر حزب کارگر انگلیس هفته گذشته طی اظهاراتی در آخرین روز از کنفرانس سالانه این حزب در شهر لیورپول گفته بود که در صورت پیروزی در انتخابات پارلمانی، بلافاصله دولت فلسطین را به رسمیت خواهد شناخت.شبک**اروپام ** هـ ن **1392            "}