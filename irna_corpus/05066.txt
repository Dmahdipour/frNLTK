{"onTitr":"","titr":" مطالعات حمل و نقل ریلی درون شهری ارومیه پایان یافت","describe":" ارومیه- ایرنا- شهردار ارومیه با اشاره به اینکه این شهر در افق 1404 به عنوان شهر برخوردار از حمل و نقل ریلی ترسیم شده است، گفت: طرح‌ مطالعاتی مربوط به راه‌اندازی تراموای شهری که از سال 1394 آغاز شده بود، توسط مشاوران به پایان رسید.", "text":"محمد حضرت پور روز دوشنبه در گفت و گو با خبرنگار ایرنا افزود: مطالعات کارشناسی در خط 3 و 4 تراموای شهری که مربوط به جنوب، شرق و غرب شهر است، انجام شده و در صورت تصویب نهایی در شورای ترافیک آذربایجان غربی، این طرح به شورای عالی ترافیک کشور ارجاع می‌شود.وی ابراز امیدواری کرد که با تصویب طرح در شورای عالی ترافیک کشور از ظرفیت بودجه‌ سالانه مصوب مجلس شورای اسلامی در تخصیص اعتبارات لازم جهت اتمام تراموای شهری استفاده شود.وی بیان کرد: خیابان‌های شهر ارومیه به دلیل نداشتن شیب تند برای حمل و نقل ریلی مناسب است و تراموا نقش بسزایی در کاهش حجم ترافیک شهری دارد.وی ادامه داد: توافقات اولیه اجرای این طرح با یک شرکت چینی و ایرانی انجام شده است که سرمایه‌گذاری و اجرای آن را بر عهده خواهد داشت.شهردار ارومیه گفت: در افق 1404در شهر ارومیه 20 درصد از سفرهای درون شهری توسط ناوگان حمل ونقل ریلی انجام می‌شود که طرح تراموای شهری یکی از بزرگترین طرح‌های مدیریت شهری است.به گزارش ایرنا شهر ارومیه 750 هزار نفر جمعیت و بیش از 11 هزار هکتار مساحت دارد؛ 10 ایستگاه آتش نشانی با 50 دستگاه خودرو آتش نشانی و 200 نفر نیروی انسانی ماهر در ارومیه فعال است.8137/2093            "}