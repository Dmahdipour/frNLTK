{"onTitr":" نیمه نهایی لیگ قهرمانان آسیا؛    ","titr":" السد و پرسپولیس در نیمه نخست به تساوی رسیدند","describe":" تهران - ایرنا - نیمه نخست دیدار حساس تیم های السد قطر و پرسپولیس ایران با تساوی صفر بر صفر به پایان رسید.", "text":"به گزارش ایرنا؛ از ساعت 18 و 45 دقیقه امشب (سه شنبه) در نخستین دیدار دور رفت از مرحله نیمه نهایی لیگ قهرمانان آسیا، پرسپولیس ایران در ورزشگاه «جاسم بن حمد» دوحه به میهمانی تیم قدرتمند السد قطر رفته است.این دیدار در حالی آغاز شد که پرسپولیس «محمد انصاری» و «کمال کامیابی نیا» را به دلیل محرومیت و «حسین ماهینی» مصدوم را در اختیار ندارد و این مساله، سرخپوشان را با کمبود بازیکن روبرو کرده است.همچنین «برانکو ایوانکوویچ» که در بازی قبلی پرسپولیس برابر الدحیل قطر از روی نیکمت اخراج شد از جایگاه ویژه، نظاره گر تلاش شاگردانش است.پرسپولیس بازی را شجاعانه آغاز کرد و حملاتی را روی دروازه میزبان انجام داد، اما خیلی زود تیم السد با میدان داری هافبک های مطرح اسپانیایی خود بر روند بازی تسلط پیدا کرد.السد حملات خود را از جناح راست پرسپولیس طراحی می کرد و همین امر سبب شد تا «سیامک نعمتی» که به دلیل کمبود بازیکن به عنوان دفاع راست بازی می کند پس از خطا روی «اکرم عفیف» با کارت زرد داور سریلانکایی جریمه شده و بازی برگشت را از دست بدهد. در دقیقه 18 حرکت تیمی عالی پرسپولیس و پاس «بشار رسن» به «گادوین منشا» رسید که این مهاجم نیجریه ای به طرز عجیبی نتوانست دروازه خالی میزبان را باز کند.در ادامه «علیرضا بیرانوند» با واکنش های خوب خود، 2 موقعیت میزبان را دفع کرد.بازیکنان پرسپولیس با دوندگی و پرس، اجازه ندادند تا در اکثر دقایق نیمه نخست تیم السد بتواند موقعیت مناسبی ایجاد کند.سپس بازی از سوی بازیکنان هر 2 تیم خشن دنبال شد تا داور بارها سوت خود را به صدا در آورد.در دقیقه 43 «بیرانوند» با واکنشی مناسب اجازه نداد تا ضربه «اکرم عفیف» به گل تبدیل شود.در نهایت نیمه نخست این دیدار حساس با تساوی بدون گل به اتمام رسید.**ترکیب السد:سعد الدوساری، پدرو میگوئل، بوالم خوخی، عبدالکریم حسن، حمید اسماعیل، گابی، ژاوی، وو یونگ، سالم الهجری، اکرم عفیف و بغداد بونجاح**علیرضا بیرانوند، سیدجلال حسینی، شجاع خلیل زاده، شایان مصلح، سیامک نعمتی، احمد نوراللهی، بشار رسن، آدام همتی، امید عالیشاه، عللی علیپور و گادوین منشاورزشی**3783**9129            "}