{"onTitr":" فرمانده انتظامی البرز:    ","titr":" امنیت جمهوری اسلامی ایران در دنیا زبانزد است","describe":" کرج-ایرنا- فرمانده انتظامی استان البرز گفت: امروز امنیت  و پیشرفت های مختلف جمهوری اسلامی ایران به پشتوانه این امنیت در دنیا زبانزد است.", "text":"به گزارش ایرنا، سردار عباسعلی محمدیان در سخنان پیش از خطبه این هفته نماز جمعه کرج با اشاره به اینکه اگر امنیت نباشد احساس آرامش نیز وجود ندارد، اظهار داشت: امنیت امروز ایران اسلامی حاصل اقدامات نیروهای انتظامی و نظامی است .وی ادامه داد: جمهوری اسلامی ایران به  پشتوانه مردم و نیروهای مسلح خود توانسته اقتدار خود را به دنیا ثابت کند.محمدیان اضافه کرد: امروز آمریکا، اسرائیل و منافقان  به پشتوانه پول های اعراب منطقه به صورت علنی مثلث شوم علیه ایران اسلامی تشکیل داده اند.فرمانده انتظامی البرز گفت: دشمنان  امروز به صورت علنی به میدان آمده و برای  براندازی نظام اسلامی برنامه ریزی می کنند.وی بیان داشت: در چنین شرایطی می بایست  مرزهایمان را بیشتر مراقبت کنیم که البته تاکنون  نقش نیروی انتظامی، ارتش ، بسیج و سپاه در تامین امنیت کشور بی بدیل بوده  است.سردار محمدیان افزود: نیروهای مسلح جمهوری اسلامی ایران در کنار یکدیگر متحد و مستحکم در مقابل دشمنان ایستاده اند.وی ادامه داد: برخی از کشورها همسایه مردم هنگامی که  از خانه خارج می شوند دیگر امیدی به برگشت ندارند، اما در کشور ما سال به سال امید به زندگی افزایش می یابد که  یکی از دلایل افزایش امید به زندگی  همین نعمت امنیت است .فرمانده انتظامی البرز  در بخش دیگری از سخنان خود به هفته نیروی انتظامی با شعار پلیس مقتدر و امین اشاره و خاطر نشان کرد: اقتدار در برخورد با مجرمان و خدمت صادقانه به مردم موجب محبوبیت امروز نیروی انتظامی در بین مردم شده است.وی افزود: در اغتشاشات دی ماه سال گذشته و مرداد امسال شاهد بودیم که نیروی انتظامی با تمام اقتداری که داشت اما سعی می کرد که با سعه صدر برخورد کند.محمدیان افزود: نیروی انتظامی تمام تلاش خود را به ارتقای امنیت و آرامش  مردم معطوف داشته است .وی دامه داد: فرماندهی انتظامی در استان البرز تلاش های گسترده ای در مبارزه با جرم به خصوص مواد مخدر انجام داده و توانسته طی 6 ماه گذشته 10 تن مواد مخدر در این استان کشف و ضبط نماید.فرمانده انتظامی البرز گفت: نیروی انتظامی در استان این آمادگی را دارد که ظرف 48 ساعت کلیه خیابان ها و پارک را از وجود افراد معتاد پاکسازی کند، اما نیاز به نگهداری این افراد است و اگر سایر مسئولان همت کنند می توان البرز را به عنوان استان نمونه و پاک در این بخش معرفی کرد.محمدیان با اشاره به عملکرد فرماندهی انتظامی البرز اظهار داشت: امسال تمام عوامل قتل های صورت گرفته در استان کشف شده اند و به جز این 10 درصد از قتل های مانده سال قبل نیز کشف و شناسایی شد.13 تا 19 مهرماه هفته نیروی انتظامی نامگذاری شده است.7414/ 6155            "}