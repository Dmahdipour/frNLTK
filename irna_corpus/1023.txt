{"onTitr":"","titr":" 6هزار لرستانی در کلاس های اوقات فراغت مساجد شرکت کردند","describe":" خرم آباد - ایرنا - مسئول دبیرخانه های کانون مساجد لرستان گفت: 6هزار نفر در سنین مختلف در کلاس های اوقات فراغت مساجد استان شرکت کردند.", "text":"به گزارش ایرنا محمد ابدالی روز پنجشنبه در نشست خبری با اصحاب رسانه استان با بیان اینکه 400 کانون در لرستان مشغول فعالیت هستند افزود: کانون های مساجد در حوزه های مختلف فرهنگی و هنری با محوریت قرآن فعالیت می کنند و هدف ما عمل به فرمایش مقام معظم رهبری مبنی بر تربیت 10میلیون حافظ قرآن است.وی در ادامه به اقدامات جدید کانون مساجد در جهت هوشمند سازی و ساماندهی اعضای این کانون اشاره کرد و گفت:  با تدابیر اندیشیده شده از این پس سرانه حمایتی اعضا از طریق کارت اعتباری بچه های مسجد که با همکاری بانک ملی ایران تهیه شده به اعضایی که در سامانه این کانون ثبت نام نموده اند پرداخت خواهد شد.ابدالی تعداد ثبت نام انجام شده در استان را 6 هزار نفر عنوان کرد و گفت: این ثبت نام تا پایان سال ادامه دارد لذا باید در نظر داشت که به دلیل کمبود منابع مالی در استان مبنای اختصاص اعتبار برای استان ها بر اساس میزان ثبت نام است. مسئول دبیرخانه های کانون مساجد لرستان در خصوص برنامه های این دبیرخانه برای اربعین حسینی گفت: 12 موکب در استان و 2 موکب نیز در نجف و کربلا راه اندازی خواهد شد که امیدواریم بتوانیم میزبان شایسته ای برای زائرین اباعبدالله الحسین (ع) باشیم.وی افزود: از این پس حمایت از کانون ها فعالیت محور و مراکز فعال بعنوان کانون های  پایلوت در کشور اعلام می شود.7264/6060            "}