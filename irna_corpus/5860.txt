{"onTitr":"","titr":" اروپا از احتمال برقراری مجدد روادید بر بالکان غربی خبرداد","describe":" بلگراد - ایرنا - کمیسر اروپا در امور مهاجرت، امور داخلی و شهروندی از احتمال برقراری  مجدد روادید بر کشورهای بالکان غربی در صورت افزایش مهاجرین خبر داد.", "text":"به گزارش رسانه های خبری صربستان، «دیمیتریس آوراموپولوس» که اخیرا در نشست وزرای کشورهای اتحادیه اروپا و بالکان غربی در تیرانا حضور داشت ، این احتمال را داد که اگر تعداد مهاجرین غیر قانونی به بیش از 50 درصد افزایش یاید، صدور روادید مجددا بر اتباع کشورهای بالکان غربی باز می گردد.وی با تاکید بر اینکه روند مهاجرین غیر قانونی در تمامی کشورهای بالکان غربی دنبال می شود، گفت که خطری از جانب مهاجرین غیر قانونی اروپا را تهدید می کند که باید کاهش یابد.«آوراموپولوس» با اشاره به اینکه مکانیزم بازگشت روادید بر کشورهای بالکان غربی هنوز عملی نشده است، افزود : اگر مهاجرین که به طور غیرقانونی وارد اروپا شده اند حاضر به بازگشت به کشور مبدا نشوند، امکان برقراری مجدد روادید بر کشورهای بالکان غربی وجود دارد.بنا بر اظهارات کمیسر اروپا، بازگشت به رژیم روادید برای کشورهای بالکان غربی در سفر به کشورهای عضو اتحادیه اروپا در صورتی است که وجود فعالیت های تروریستی تهدیدی برای اروپا باشد.وی در نشست وزرای کشور اتحادیه اروپا و بالکان غربی در تیرانا یک سری توافق نامه هایی را در باره همکاری قوی بین اتحادیه اروپا و شرکا از منطقه بالکان غربی در کنترل مرزها، مبارزه با تروریسم و سازمان های جنایی سازمان یافته امضا کرد.بنا بر آمارهای غیررسمی در حال حاضر تعداد مهاجرین غیر قانونی در صربستان حدود 4 هزار نفر ؛ در بوسنی و هرزگوین بین 3 تا 4 هزار و در آلبانی حدود 2 تا 3 هزار نفر و در کرواسی بین یک تا دو هزار نفر اعلام شده است. درصد اندکی از مهاجرین خواهان پناهنده شدن به کشورهای بالکان غربی هستند و بیشتر آنان قصد مهاجرت به کشورهای شمالی اتحادیه اروپا را دارند.اروپام**436** 1546            "}