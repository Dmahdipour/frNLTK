{"onTitr":" آخرین وضعیت آبرسانی به روستاهای سیل زده شمالی    ","titr":" وزیر نیرو: 100 پروژه سدسازی در دست اجرا است","describe":" تهران- ایرنا- وزیر نیرو با اشاره به بارش های روزهای اخیر، گفت: برنامه وزارت نیرو برای کنترل این منابع، متکی به پروژه های مهار آب های سطحی است و در این زمینه بیش از 100 پروژه سدسازی در دست اجرا است.", "text":"به گزارش خبرنگار اقتصادی ایرنا، «رضا اردکانیان» امروز (چهارشنبه) پس از نشست هیات دولت در جمع خبرنگاران افزود: این سدها پروژه های موثری برای هم مهار آبهای سطحی و هم کنترل سیل خواهد بود.وی یکی از اصلی ترین اهداف سدها را کنترل سیل ذکر کرد و گفت: تغییرات اقلیم رویدادهایی همچون سیل های وسیع را در خود دارد که در زمینه کنترل این سیل ها حتما باید سرمایه گذاری شود.وزیر نیرو در پاسخ به اینکه برای کنترل سیل ها باید چکار کرد؟ گفت: اقدام های زیادی باید در دستور کار قرار داد؛ یکی از آنها جلوگیری از ساخت و ساز در مسیل ها و دیگری کنترل سیل و باز نگه داشتن مسیر عبور سیل است؛ علاوه بر این، سازه هایی مثل پل ها که روی رودخانه ها احداث می شود باید از استحکام کافی برخوردار باشد؛ البته در خیلی مناطق وجود سدهای کوچک در مناطق سیل خیز کمک بزرگی می تواند ایفا کند.** آخرین وضعیت شبکه آب و برق در روستاهای سیل زده شمالیوزیر نیرو در ادامه این گفت و گو اظهار داشت: در سیل اخیر خسارت های زیادی در شبکه های آب و برق روستایی استان های گیلان و مازندران رخ داد.وی گفت: در استان گیلان 87 روستا دچار اختلال در شبکه آبرسانی شده بود که بخشی از آنها برطرف شد و حدود 20 روستای دیگر کماکان مشکل دارند.اردکانیان اظهار داشت: در استان مازندران نیز به تاسیسات آب آشامیدنی 276 روستا خسارت وارد شد و در مرحله نخست، آب شرب 74 هزار مشترک قطع شد.وزیر نیرو اضافه کرد: در این زمینه اقدام های موثری صورت گرفته و اکنون آب آشامیدنی 251 روستا وصل شده و 25 روستای دیگر با تانکر آبرسانی می شود؛ دسترسی های روستاهایی که هنوز مشکل آنها رفع نشده دشوار است که امیدواریم به زودی مشکل شبکه آب این مناطق نیز برطرف شود.** نظر وزیر نیرو در مورد مجانی شدن آب و برق مدارسبه گزارش ایرنا، نمایندگان مجلس شورای اسلامی در جریان بررسی جزئیات بخش درآمدی لایحه بودجه سال 97 با بند الحاقی 3 تبصره 6 این لایحه موافقت کرده بودند که بر اساس آن «در سال 1397 کلیه مدارس وزارت آموزش‌وپرورش از پرداخت هزینه مصرفی آب، برق و گاز در سقف الگوی مصرف معاف می‌باشند».وزیر نیرو در این خصوص گفت: «این موضوع اکنون قانون و لازم الاجراست اما اگر قبل از تصویب قانون از من نظر می خواستند، می گفتم در حالی که سرمایه گذاری سنگینی باید برای آموزش الگوی صحیح مصرف بکنیم، نخستین گام این سرمایه گذاری روی فرزندانمان است؛ حتی اگر دستگاه آموزش و پرورش نیازمندی دارد این نیازمندی را به طریق دیگری تامین کنیم تا آموزش دادن به بچه ها اینقدر سخت نباشد که از آنها بخواهیم کالایی که به شکل رایگان در اختیارشان هست را درست مصرف کنند.»وی اظهار امیدواری کرد که مجلس توجه لازم را در بودجه 98 به این مساله داشته باشد.وزیر نیرو افزود: فوق العاده نیازمند اصلاح مصرف در منابع مختلف هستیم و جزو اصلی ترین گام های آن هم آموزش به فرزندان هستند.اقتصام**9189**2025            "}