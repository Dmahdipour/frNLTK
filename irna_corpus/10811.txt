{"onTitr":"","titr":" 700طلبه بوشهری سال تحصیل جدید را آغاز کردند","describe":" بوشهر- ایرنا -مدیر حوزه علمیه استان بوشهرگفت: در سال تحصیلی جدید در مجموع حدود 700 طلبه در مدارس علمیه این استان به فراگیری علوم دینی می پردازند.", "text":"به گزارش ایرنا،حجت الاسلام رضا خدری روز سه شنبه در آئین آغاز سال تحصیلی مدرسه علمیه امام خمینی(ره) بوشهر با تبریک آغاز سال تحصیلی جدید افزود: امسال از مجموع 200 متقاضی ورود به حوزه علمیه استان برای سال تحصیلی 97-98 پس از انجام آزمون کتبی و مصاحبه شفاهی و گذراندن دوره های میثاق طلبگی و اختبار و تثبیت تعداد 50 طلبه برای ورود به حوزه علمیه استان پذیرفته شدند.ولی فقیه در استان و امام جمعه بوشهر نیز در این آئین گفت: روحانیت در هدایت و تکامل انسان برای رسیدن به سوی کمال و سعادت نقش اساسی و تاثیرگذار دارد.آیت‌الله غلامعلی صفایی بوشهری افزود: بعد از انبیاء و ائمه اطهار(ع) روحانیت رابطه فیض و هدایت از سوی خداوند است.وی اظهارداشت: دین خدا در مجموعه قرآن و کتاب‌های آسمانی، انبیاء و ائمه اطهار(ع) عنصر کمال بخشی است و این اساس نظام بشری محسوب می‌شود.صفایی بوشهری ادامه داد: دین شخصیت حقوقی روحانیت است و در این شرایط  طلبه باید شخصیت حقیقی خود را در تراز با شخصیت حقوقیش قرار دهد.وی افزود: شرط موفقیت طلبه ها کار و تلاش و جدیت، قوت و وقت گذاشتن و چشم پوشی و دل کندن از بسیاری از مسائل دنیوی است.امام جمعه بوشهر گفت: در بین طلاب و اساتید کسانی موفق شدند که همواره در کار خود جدیت داشته و نسبت به به راه و روش صحیح شناخت پیدا کردند.7212/6045            "}