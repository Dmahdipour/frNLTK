{"onTitr":" معاون استاندار لرستان:    ","titr":" کامیون داران دارای بارنامه جعلی توقیف می شوند","describe":" خرم آباد -ایرنا- معاون هماهنگی امور اقتصادی و توسعه منابع انسان استانداری لرستان گفت: با کامیون داران دارای بارنامه جعلی برخورد شده و خودروی آنان توقیف می شود.", "text":"به گزارش ایرنا گودرز امیری یکشنبه شب در پنجمین جلسه وِیژه ستاد تنظیم بازار استان در سالن جلسات استانداری اظهار داشت: در حوزه بازار به ویژه تامین کالاهای اساسی مشکلی وجود ندارد و مردم به راحتی می توانند اقلام مورد نیاز و مصرفی خود را تامین کنند.امیری افزود: در چند روز گذشته با همکاری دستگاه های اجرایی و قضایی کسانی که اقدام به گران فروشی و احتکار کردند شناسایی و با آنان برخورد جدی شد.وی ادامه داد: نظارت بر بازار و جلوگیری از فساد اقتصادی در دستور کار است و ماموران و بازرسان نظارتی با هرگونه احتکار، گران فروشی و کم فروشی به طور جدی برخورد خواهند کرد.معاون هماهنگی امور اقتصادی استانداری لرستان در خصوص شناسایی و برخورد با رانندگان و کامیون داران متخلف گفت: در حال حاضر مشکل حمل و نقل جاده ای به روند عادی خور برگشته و با پیگیری های انجام شده مشکل حمل و نقل نهاده های کشاورزی، محصولات پتروشیمی، سیمان دورود توسط سازمان ها و نهادهای دولتی و بخش خصوصی حل شده است.7274/6060            "}