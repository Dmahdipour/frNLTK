{"onTitr":"","titr":" امام جمعه جدید مهاباد معرفی شد","describe":" مهاباد- ایرنا- ماموستا عبدالسلام امامی به عنوان امام جمعه جدید مهاباد معرفی و از زحمات 40 ساله ماموستا ملا قادر سهرابی در این سمت قدردانی شد.", "text":"به گزارش ایرنا، نماینده ولی فقیه در امور اهل سنت آذربایجان غربی روز پنجشنبه در این مراسم با قدردانی از زحمات ارزنده امام جمعه سابق مهاباد گفت: هر شخص در هر مسوولیتی موظف است برای خدمت به مردم و برای رضای خداوند کار کند و در انجام آن همه تلاش خود را بکار ببرد.حجت الاسلام عسگر فعال آذر با اشاره به اینکه جامعه اسلامی بدون روحانی امکان پذیر نیست، بیان کرد: در حوزه دین باید امور را به عالمان دینی سپرد و از مراجعه به افراد غیر متخصص اجتناب کرد.وی افزود: یکی از دغدغه های اصلی نظام اسلامی، نمازجمعه است که مردم را در مشارکت عمومی به یاد خدا فرا می خواند.امام جمعه سابق مهاباد نیز در این مراسم گفت: امام جمعه در هر شهری یک مسوولیت بسیار مهم جهت همگرایی و وحدت آفرینی برعهده دارد که در طول این چهار دهه سعی کردم آن را به نحوه احسن ادا کنم.ماموستا ملا قادر سهرابی ضمن آرزوی توفیق برای امام جمعه جدید افزود: بنده همواره در کنار نظام و مردم خواهم ماند و تا زمانی که زنده هستم در حد توان به این نظام و مردم کمک خواهم کرد.فرماندار مهاباد نیز ضمن قدردانی از زحمات امام جمعه قبلی این شهرستان افزود: ماموستا سهرابی بیش از 40 سال عمر خود را صرف خدمت به مردم کرد و همواره پشتیبان آنان بود.ایرج شجاعی ادامه داد: آغاز حرکت انقلاب متعلق به روحانیون است و جامعه اسلامی همواره به این وارثان انبیا نیازمند است.به گزارش ایرنا، 'عبدالسلام امامی' ساکن سردشت دارای تحصیلات سطح 3 حوزوی و دکترای فقه و مبانی حقوق اسلامی از دانشگاه فردوسی مشهد و همچنین استاد دانشگاه و مدرس مدرسه علوم دینی امام شافعی (رض) سردشت است.آخرین مسوولیت وی، امام جمعه موقت سردشت بود.ماموستا ملا قادر سهرابی دومین امام جمعه مهاباد پس از پیروزی انقلاب اسلامی در این شهرستان است که از سال 1363 به عنوان امام جمعه موقت مهاباد فعالیت خود را شروع کرد و از 1370 تاکنون در سمت امام جمعه این شهرستان حضور داشت.مرحوم ماموستا ملا رشید قرنی زاده نخستین امام جمعه مهاباد بعد از پیروزی انقلاب اسلامی در این شهرستان بود.شهرستان مهاباد با 237 هزار نفر جمعیت و 2 بخش مرکزی و خلیفان در جنوب آذربایجان غربی قرار دارد.9903/3020/2093            "}