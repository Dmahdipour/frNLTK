{"onTitr":"","titr":" اجرای سیاست های اقتصاد مقاومتی اثر تحریم ها را کاهش می دهد","describe":" کرمان - ایرنا - رئیس کمیسیون اقتصادی مجلس شورای اسلامی با بیان اینکه جریان تحریم در رابطه با نظام جمهوری اسلامی، باید مدیریت شود تا اثرپذیری کمتری را داشته باشیم، گفت: آمادگی و مقاوم‌ سازی اقتصاد ما از جمله اجرای سیاست ‌های اقتصاد مقاومتی می‌ تواند اثرپذیری ما را از تحریم ‌ها کمتر کند.", "text":"به گزارش روز شنبه روابط عمومی دفتر ارتباطات مردمی نماینده مردم کرمان و راور در مجلس شورای اسلامی، محمدرضا پورابراهیمی به مناسب هفته نیروی انتظامی در جمع فرماندهان و پرسنل یگان ویژه ناجای استان کرمان با بیان اینکه مباحث اقتصادی کشور متاثر از سه محور عوامل ساختاری، تحریمی و رفتاری است افزود: در بحث ساختاری یکی از مقوله های مهم ساختار بودجه کشور و وابستگی آن به نفت است.وی با اشاره به اینکه قبل از انقلاب وابستگی کشور به درآمدهای نفتی بخش عمده ای را تشکیل می داد و اقتصاد ما کاملا وابسته به نفت بود بیان داشت: بعد از انقلاب کاهش‌ هایی در وابستگی به نفت داشتیم و گاها به دلیل تحریم‌ های نفتی مجبور شدیم به سراغ روش‌ های دیگر درآمدی برویم که حتی به سهم 25 درصدی در بودجه عمومی ما نیز کاهش یافت.  پورابراهیمی  با اشاره به رویکرد جمهوری اسلامی ایران در مقابله با استکبار جهانی بیان داشت: جریان تحریم ‌هایی که امروز بر جمهوری اسلامی ایران تحمیل شده، متفاوت از دوره‌ های قبل است.نماینده مردم کرمان و راور در مجلس شورای اسلامی افزود: بعضی در کشور نحوه صحبتشان به گونه ‌ای است که دل مردم را خالی کنند، آنهایی که جرأت و جسارت مقاومت در مقابل آمریکا را ندارند، بزدلانه می‌ گویند که با آمریکا مذاکره کنیم.پورابراهیمی با طرح این سوال که جریان برجام چه بود و چرا جمهوری اسلامی ایران در برجام وارد شد، تصریح کرد: ماجرای برجام برای این بود که با پذیرش محدودیت ‌های هسته‌ ای، محدودیت ‌های اقتصادی برطرف شود و هیچ مساله ‌ای از حزب‌الله و حماس، جنبش منطقه‌ ای، آزادی و حقوق شهروندی در مذاکرات برجام مطرح نبود.رئیس کمیسیون اقتصادی مجلس با تأکید بر اینکه مذاکرات برجام تنها در حوزه هسته‌ ای و حذف تحریم‌ های اقتصادی بود، گفت: جمهوری اسلامی تمام تعهدات برجام را پذیرفت و اجرا کرد، اما از سوی مقابل پیمان ‌شکنی شد.وی خاطرنشان کرد: رفع تحریم ‌های بانکی، نفتی، بیمه و حمل و نقل باید در جریان برجام برداشته می‌شد، اما طرف مقابل نه تنها خود همکاری نکرد بلکه کشورهای دیگر را هم مجبور به عدم اجرای تعهدات کرد، حالا با این اوصاف چگونه می‌ شود دوباره با آمریکا  وارد مذاکره شد.نماینده مردم کرمان و راور در مجلس گفت: عربستان مورد حمایت آمریکایی ‌ها بارها مورد توهین ‌های متعدد رئیس جمهوری این کشور قرار دارد، یعنی اینکه آمریکا تنها منافع خودش را می‌ بیند.پورابراهیمی به رشادت ‌ها و دلاوری‌ های سربازان و رزمندگان کشورمان در عرصه‌ های مختلف اشاره و عنوان کرد: به واسطه خون جوانان این سرزمین در هشت سال دفاع مقدس، جریان تازه‌ ای در عراق و سوریه شکل گرفت، ورود ما در عراق و سوریه به خاطر حمایت از مردم عراق و حمایت از خودمان بود.وی به مسائل داخلی، فساد و استفاده از رانت ‌ها به عنوان یکی از عوامل تهدیدکننده نظام پرداخت و گفت: خطر درونی بزرگترین خطری است که جمهوری اسلامی را تهدید می‌ کند، ما از جنگ و تحریم بیرون می‌ آییم، اما اگر می‌ خواهیم با عزت و افتخار پیش رویم، باید  شفافیت اقتصادی را مبنا  قرار داده و با فساد به شکل جدی مبارزه کنیم.رئیس کمیسیون اقتصادی مجلس عنوان کرد: مردم ما در مورد فساد و استفاده از رانت‌ها دغدغه خاطر دارند و دشمن هم روی این نقطه ضعف دست گذاشته است، باید رویکرد متفاوتی صورت گیرد، برای مردم ما تبعیض، استفاده از رانت‌ها، ژن خوب و بد و ادبیات نگاه بالا به پایین قابل قبول نیست.پورابراهیمی گفت: بستر مبارزه با فساد، بستر جلوگیری و پیشگیری از ورود فساد است، یعنی  اقدامات شفاف سازی در اقتصاد را باید اجرا کرد که مدل‌های آن هم در دنیا وجود دارد. 9895/ 5054            "}