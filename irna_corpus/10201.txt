{"onTitr":"","titr":" «ایران تلکام» نوزدهم با حضور 24 شرکت خارجی آغاز بکار کرد","describe":" تهران- ایرنا- نوزدهمین نمایشگاه بین المللی صنایع مخابرات و اطلاع رسانی (تلکام 2018 ) کمتر از 2 ماه پس از برگزاری بیست و چهارمین نمایشگاه الکترونیک، کامپیوترو تجارت الکترونیکی (الکام) با شعار «دستاوردهای تازه، فرصت های پیش رو» با حضور 206 شرکت داخلی و 24 شرکت خارجی آغاز بکار کرد.", "text":"به گزارش خبرنگار اقتصادی ایرنا، در این نمایشگاه که امروز(چهارشنبه) محمدجواد آذری جهرمی وزیر ارتباطات و فناوری اطلاعات آن را افتتاح کرد، شرکت های فعال داخلی و خارجی در بخش ارتباطات از کشورهای مختلفی همچون ایتالیا، آلمان، لهستان، روسیه و چین کشور، محصول  های تازه خود را به نمایش درآوردند.یکی از اهداف این نمایشگاه ها، شناسایی ظرفیت های بومی و معرفی آنها به صنعت مخابرات اثرگذار است.معرفی دستاوردهای صنعت مخابرات در حوزه های جدید همچون اینترنت اشیا، رمزارزها و توسعه پوشش ارتباطات روستایی، از دیگر ظرفیت های نمایشگاه تلکام نوزدهم به شمار می رود.«سیدجمال هادیان» رئیس مرکز روابط عمومی و اطلاع رسانی وزارت ارتباطات و فناوری اطلاعات در این رابطه گفته بود، در نخستین روز از برگزاری این نمایشگاه، محصولات شرکت های تولیدی داخلی با حضور وزیر ارتباطات رونمایی می شود.وی افزود: در سال حمایت از کالای ایرانی با وجود مشکلات متعدد این روزها، متخصصان و محققان ایرانی توانسته اند محصولات جدید در صنعت مخابرات را طراحی، تولید و آماده عرضه کنند.چهار پنل تخصصی در حاشیه نمایشگاه برگزار می شود که نخستین آن، امروز با موضوع «اینترنت اشیا؛ فرصت ها و چالش ها» در سالن کنفرانس شماره یک نمایشگاه بین المللی از ساعت 15 است.نوزدهمین نمایشگاه بین المللی صنایع مخابرات و اطلاع رسانی (تلکام 2018 ) ار امروز تا شنبه 14 مهرماه از ساعت 9 صبح تا 17 پذیرای علاقه مندان است.اقتصام**2078** 2023            "}