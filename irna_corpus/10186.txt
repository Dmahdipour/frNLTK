{"onTitr":"","titr":" 1632 کارت مداحی در آذربایجان غربی صادر شد","describe":" ارومیه- ایرنا- معاون فرهنگی تبلیغات اسلامی آذربایجان غربی با اشاره به اینکه بیش از 2 هزار و 600 نفر از مداحان این استان در سامانه طوبی ثبت نام کردند، گفت: تاکنون برای یکهزار و 632 نفر در سطح استان کارت شناسایی مداحی صادر شده است.", "text":"حجت الاسلام رامین حسینی خورنژاد روز چهارشنبه در گفت و گو با خبرنگار ایرنا افزود: 700 کارت مداحی از این تعداد در ارومیه، 537 کارت مداحی در خوی، 175 کارت نقده، 120 کارت ماکو و 100 کارت مداحی نیز در شاهین دژ صادر شد.وی با اشاره به اینکه این مداحان در یکهزار و 700 هیات مذهبی آذربایجان غربی فعالیت می کنند، بیان کرد: تاکنون حدود 900 مورد از هیات های مذهبی این استان در سامانه طوبی ثبت نام کرده اند.وی با اشاره به اینکه کارت های مداحی به صورت یکساله صادر می شود، افزود: به مناسبت چهلمین سالگرد پیروزی انقلاب اسلامی، صدور و تمدید کارت های مداحی در سال جاری به صورت رایگان انجام می شود.معاون فرهنگی تبلیغات اسلامی آذربایجان غربی بیان کرد: حدود یک و نیم سال است که مداحان بدون کارت در مساجد و سایر اماکن استان حضور نمی یابند و خود مردم نیز در مجالس و مساجد مداح بدون کارت را قبول نمی کنند.حجت الاسلام حسینی خورنژاد به نحوه گزینش و معرفی مداحان اشاره کرد و ادامه داد: متقاضیان مداحی پس از ثبت نام و گذراندن آزمون های کتبی و شفاهی در صورتی که نمره بالای 60 را کسب کنند، به عنوان مداح معرفی شده و در صورتی که نمره آنان از 60 پائین تر باشد به کمیته آموزشی معرفی می شوند.به گزارش ایرنا، سامانه طوبی بانک اطلاعات تشکل‌های دینی سازمان تبلیغات اسلامی بوده که از سال 1395 کار خود را شروع کرده است.این سامانه شامل کانون‌های فرهنگی - تبلیغی، مداحان و شعرای آیینی، هیات های مذهبی و انجمن‌های اسلامی بوده و وظیفه اساسی آن، ساماندهی و یکپارچه کردن کلیه فعالیت‌های تشکل‌های دینی در سراسر کشور است.بر اساس این گزارش خوی با ثبت 191 هیات در رتبه نخست آذربایجان غربی از لحاظ تعداد هیات های مذهبی قرار داشته و ارومیه با 128 و نقده با 110 هیات مذهبی در رتبه های دوم و سوم قرار دارد.مداحان به سه دسته درجه یک، درجه 2 و درجه سه تقسیم می شوند؛ ذاکران نیز مداحانی هستند که در سطح استان برنامه اجرا می کند و از محبوبیت و شهرت خاصی برخوردارند؛ ستایشگران هم مداحان مسلط به شمار می روند که علاوه بر داشتن سوابق بالا نسبت به تدریس مداحی و شاگردپروری اقدام می کنند.9918/3072            "}