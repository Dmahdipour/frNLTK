{"onTitr":"","titr":" همایش بین المللی معماری دستکند در همدان برگزار می شود","describe":" همدان – ایرنا- دبیر علمی همایش بین المللی معماری دستکند گفت: سومین همایش بین‌المللی معماری دستکند با عنوان «میراث معماری دستکند برای نسل‌ها» در هماهنگی با شعار سال ایکوموس (شورای بین المللی ابنیه و محوطه ها) جهانی در همدان برگزار می شود.", "text":"به گزارش ایرنا، مهناز اشرفی روز شنبه در گفت و گو با ایرنا افزود: این همایش با همکاری اداره کل میراث فرهنگی، صنایع دستی و گردشگری همدان، دفتر امور پایگاه ها، دانشگاه بوعلی سینا و مراکز علمی، از جمله موسسه فرهنگی ICOMOS (شورای بین المللی ابنیه و محوطه ها)، از 17 تا 19 مهر برگزار می شود.وی اظهار داشت: در این همایش پنج موضوع مفاهیم و مبانی نظری در معماری دستکند، بستر فرهنگی معماری دستکند، بستر طبیعی و طبیعت معماری دستکند، حفاظت در معماری دستکند، فناوری و معماری دستکند مورد بررسی قرار می گیرد.رئیس پژوهشکده ابنیه و بافت های فرهنگی و تاریخی سازمان میراث فرهنگی، صنایع دستی و گردشگری کشور عنوان کرد: در این کنفرانس بین المللی برترین متخصصان معماری دستکند از کشور های ایران، ایتالیا، فرانسه، الجزایر و افغانستان شرکت می کنند.وی با اشاره به اینکه بیش از 110 مقاله به دبیرخانه این همایش ارسال شد افزود: از این تعداد 80 مقاله از 75 پژوهشگر پذیرفته شده است که در نهایت 60 مقاله به مرحله نهایی همایش راه یافت.اشرفی ادامه داد: این مقالات در بخش های پوستر، سخنرانی و چاپ در مجموعه مقالات مورد بررسی قرار می گیرند.وی با بیان اینکه همدان به عنوان پایتخت تاریخ و تمدن ایران دارای مهمای دستکند متنوع و متعددی است، اظهار داشت: این ویژگی در کنار امکانات و آمادگی این استان باعث شد تا همدان به عنوان میزبان سومین دوره این همایش انتخاب شود.دبیر علمی همایش بین المللی معماری دستکند تاکید کرد: بیش از 200 مکان دستکند در کشور شناسایی شده است اما تعداد آنها خیلی بیشتر از اینها است که برخی از آنها به دست فراموشی سپرده شده اند و یکی از اهداف این همایش ترمیم نگهداری و حفظ آثار دستکند است.اشرفی افزود: ایران به لحاظ وسعت جغرافیایی و تاریخ و فرهنگ، از لحاظ تنوع و تعداد آثار دستکند بسیار غنی است و حرف های زیادی در این بخش برای گفتن دارد.وی با اشاره به اینکه روستای دستکند میمند کرمان در سال 1394 ثبت جهانی شد، اظهار داشت: با برنامه های حفاظتی و نگهداری کوتاه مدت، میان مدت و بلند مدت تلاش داریم تا دستکند هایی همچون ارزانفود و ثامن همدان را در فهرست میراث جهانی ثبت کنیم.رئیس پژوهشکده ابنیه و بافت های فرهنگی و تاریخی سازمان میراث فرهنگی، صنایع دستی و گردشگری کشور گفت: معماری دستکند از جمله گونه های معماری است که به عنوان هنر خلاقانه بشر در به آشتی با طبیعت در دو دهه اخیر توجه مجامع حرفه ای و علمی جهانی را به خود جلب کرده است.وی با اشاره به اینکه برخی از دستکند های کشور به صورت پایگاه میراث ملی ثبت شده است، عنوان کرد: در ادامه برگزاری این همایش، تبادل نظرات علمی و کارشناسی، برای تهیه دستورالعمل و ضوابط معرفی، مستندسازی، استحکام بخشی و حفاظت از دستکندهای کشور اقدام می شود.افشار تاکید کرد: برگزاری موفق همایش‌های پیشین، استقبال بی نظیر پژوهشگران و متخصصان حوزه‌های مرتبط منجر به برقراری ارتباط علمی بین پژوهشگران این حوزه و انتشار کتاب های چکیده و مجموعه مقالات این همایش‌ها شده است.گفتنی است؛ توجه مجامع علمی و حرفه ای جهانی به موضوع معماری دست‌کند باعث شده تا این همایش هر سه سال یکبار با هدف شناخت و توسعه هنر خلاقانه بشر در به آشتی رسیدن با طبیعت به صورت بین‌المللی برگزار شود.نخستین دوره این همایش سال 1391 در کرمان و دومین دوره آن سال 1394 در تهران برگزار شد.9904/2090            "}