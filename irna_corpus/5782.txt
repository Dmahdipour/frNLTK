{"onTitr":"","titr":" پیاده روی اربعین نمایش اتحاد امت اسلامی است","describe":" خمین - ایرنا - فرماندار خمین گفت: پیاده روی بزرگ اربعین حسینی نمایش اتحاد امت اسلامی است و توطئه دشمنان برای ایجاد اختلاف میان مسلمانان را خنثی می کند.", "text":"به گزارش ایرنا، « احمد طهرانی» روز یکشنبه در نشست ستاد اربعین خمین، افزود: مردم مومن ایران اسلامی هر سال بدون چشمداشتی در آیین بزرگ اربعین شرکت می کنند و آن را به بزرگترین تشکل مردمی جهان اسلام تبدیل کرده اند و قدرت امت اسلامی را در آن به نمایش گذاشته اند.وی ادامه داد: پیاده روی اربعین میعادگاه انسان های آزادیخواه جهان است و درس همدلی و وحدت را به جهان منتقل می کند.فرماندار خمین با اشاره به این که هر سال جمعیت شرکت کننده در اربعین حسینی افزوده می شود، اظهار داشت: هر قدمی که برای برگزاری باشکوه این اجتماع بزرگ برداشته شود، کمک به حفظ شعائر اسلامی است.طهرانی تاکید کرد: حضور حداکثری آحاد جامعه به خصوص نسل جوان در پیاده روی اربعین حسینی  از راه های موثر و تاثیر گذار در شناساندن فرهنگ دینی مردم ایران به جهان است.وی ادامه داد: مردم ایران هر سال در بزرگ ترین رویداد مذهبی جهان اسلام با شور و اشتیاق شرکت می کنند که وظیفه مسئولان ایجاد فضایی مناسب برای برگزاری هر چه باشکوه تر این آیین است.فرماندار خمین گفت:  12 کمیته در استان مرکزی به منظور سازماندهی ارائه خدمات به زائران در پیاده روی اربعین تشکیل شده است.طهرانی خاطرنشان کرد: سه موکب های این شهرستان در کربلا با استفاده از تجربه ای که در ارائه خدمات در سال گذشته کسب کردند امسال نیز خدمات با کیفیت ارائه خواهند داد.وی تصریح کرد: ایستگاه های صلواتی به منظور پذیرایی از زائرانی که از این شهرستان عبورمی کنند بایستی راه اندازی شود و وسایل نقلیه مورد نیاز خادمان موکب ها و زائران تامین شود.مسئول ستاد عتبات عالیات خمین نیز در این نشست گفت: موکب هایی که از خمین در کربلا برپا می شود روزانه ازپنج هزار زائر پذیرایی می کند.  « حیدر خسروی » افزود: پنج هزار زائر سال گذشته از این شهرستان در پیاده روی اربعین حسینی شرکت کردند که پیش بینی  می شود شمار آنان امسال افزایش یابد.وی ادامه داد: آیین جاماندگان از کربلا همزمان با پیاده روی بزرگ اربعین برای در خمین برگزار می شود.مسئول ستاد عتبات عالیات خمین افزود: آرد، ظروف یکبار مصرف، وسایل نظافت، کمک های اولیه و فوریت های پزشکی ازمهمترین نیازمندی های موکب ها است.خسروی اظهار داشت: 23 مهر اقلام خوراکی و غیرخوراکی مورد نیاز موکب ها با 15دستگاه ماشین به کربلا ارسال و روز 26 مهر نیز خادمان موکب ها با چهار دستگاه اتوبوس به کربلا اعزام می شوند.شهرستان خمین در جنوب استان مرکزی واقع شده و دارای 105 هزار نفر جمعیت است.7277/6013/            "}