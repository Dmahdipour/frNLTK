{"onTitr":"","titr":" 9 انبار کالای احتکاری در کرج شناسایی شد","describe":" کرج- ایرنا- معاون برنامه ریزی و توسعه فرمانداری کرج از شناسایی و پلمب 9 انبار کالای احتکار طی سال جاری دراین شهرستان خبرداد.", "text":"محمد مجرد روز دوشنبه در گفت وگو با ایرنا افزود: این انبارها دراجرای طرح نظارت بربازار و تنظیم قیمت ها توسط بازرسان ویژه شناسایی شد.وی ادامه داد: در این انبارها برنج و انواع لوازم خانگی احتکار شده بود که برای تصمیم گیری در اختیار مراجع ذیصلاح قرار گرفت.مجرد گفت: نوسان قیمت ها سبب شد تا در ماه های اخیر نظارت ها بر بازار بیشتر شود و 150 انبار کالا در شهرستان کرج بازرسی شدند که 9 انبارها آنها احتکاری تشخیص داده شد.وی بیان داشت: امسال 30 هزار بازرسی از واحدهای صنفی البرز انجام شده که  321 مورد از این بازرسی ها گشت مشترک دستگاه های نظارتی بوده است.معاون فرمانداری کرج گفت: در بازرسی از 87 واحد عرضه فرآورده های لبنی شهرستان کرج 27 واحد آنها متخلف شناخته شدند.وی اضافه کرد: تشکیل 128 پرونده تخلف برای عرضه کنندگان مواد پروتئینی،241 پرونده برای نانوایی ها، 118 مورد برای شیرینی پزی ها ، 9 مورد برای فرآورده های دامی ، هشت مورد خدمات و 119 مورد میوه از اقدامات نظارتی و کنترل بازار کرج  بوده است.امسال به دنبال نوسان قیمت ها، افراد سودجو به احتکاربرخی کالاها دراستان البرز و سایر نقاط کشور پرداختند که با هوشیاری مردم و دستگاه های نظارتی بسیاری ازاین کالاهای احتکاری کشف و ضبط شده است.8029/ 6155            "}