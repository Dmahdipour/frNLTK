{"onTitr":" بازیهای پاراآسیایی 2018؛    ","titr":" غلامی دومین برنز جودوی نابینایان ایران را به گردن آویخت","describe":" جاکارتا- ایرنا- رضا غلامی جودوکار نابینای ایران در بازیهای پاراآسیایی جاکارتا صاحب مدال برنز شد.", "text":"به گزارش خبرنگار اعزامی ایرنا به جاکارتا، جودو کار نابینای کشورمان در وزن ۶۶ کیلوگرم در مبارزه رده بندی خود با غلبه بر حریف چینی صاحب گردن آویز برنز شد.غلامی که صبح امروز دوشنبه با یک برد و یک باخت از رسیدن به فینال بازی ها بازمانده بود، در کمتر از یک دقیقه نماینده کشور چین را شکست داد و دومین مدال برنز  مسابقات جودو نابینایان را از آن کاروان ایران کرد.دقایقی پیش نیز میثم بنی طبا با غلبه بر حریف هند مدال برنز کسب کرد. به این ترتیب دو جودو کار نابینای ایران در روز نخست مسابقات این رشته به روی سکو رفتند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ورزشی**ع.ک**2052**1584            "}