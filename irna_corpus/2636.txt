{"onTitr":"","titr":" پروژه زیرگذر رسالت و خطر بروز سیلاب در ایلام","describe":" ایلام - ایرنا - پروژه روگذر رسالت بیش از مدت 6 ماه است که در شهر ایلام کلنگ زنی و عملیات اجرایی آن آغاز شده، طرحی که این روزها به حفاری و زیرساخت آن مشغول هستند اما بی گمان پیش بینی های هواشناسی مبنی بر بارندگی زیاد تهدیدی برای آب گرفتگی منطقه بشمار می رود.", "text":"به گزارش خبرنگار ایرنا، یکی از مهمترین و کاربردی ترین پروژه های شهری ایلام، احداث زیرگذر رسالت است که علاوه بر کاهش بار ترافیکی می تواند به خیابان های باریک و قدیمی این شهر رنگ و بویی تازه دهد.اما این روزها به رغم هشدارهای مکرر هواشناسی مبنی بر بارندگی زیاد در آبان ماه بیم آن می رود که در پی بارش باران با توجه به مسدود بودن مسیر بخشی از شهر دچار آبگرفتگی شود و حتی مشکلی در قطع ارتباط اینترنتی با توجه به جابجایی کابل ها و قطع آب به وجود بیاید.به خاطر اطمینان به شهروندان و همچنین پایان نگرانی های مردم مرکز استان از شهرداری پیگیر این ماجرا شدیم.معاون امور زیربنایی و ترافیک شهرداری ایلام در خصوص این مشکلات به خبرنگار ایرنا گفت: بارندگی در روند اجرای نه تنها این طرح بلکه طرح های عمرانی اختلال ایجاد می کند.** پیشرفت 56 درصدی پروژه زیرگذر تقاطع رسالتعلیرضا سروری اظهار داشت: روند اجرایی این پروژه 28 فروردین سال جاری آغاز شده و هم اکنون از پیشرفت فیزیکی 56 درصدی است که بسیار مطلوب ارزیابی می شود.وی ادامه داد: اقدامات پیشگیرانه برای جلوگیری از آبگرفتگی اتخاذ و حتی پیش بینی های لازم برای مقابله با سیل و بارندگی شدید نیز انجام گرفته است ، مردم اطمینان خاطر داشته باشند مشکلی در این زمینه وجود ندارد.معاون شهردار ایلام ایجاد جداول انحرافی، بازگذاشتن مسیل ها، لایروبی جداول و اقدامات پیشگیرانه دیگر را از مواردی ذکر کرد تا منطقه دچار آبگرفتگی نشود و به محض بارندگی کف کش ها آب را تخلیه کنند.سروری گفت: حتی در همه شهر ایلام شهرداری پیش بینی های لازم را از یک ماه قبل انجام داده و اکنون کار لایروبی سیل بندها و مسیل ها در سطح شهر در دست اقدام است.وی اضافه کرد: انتظار داریم  منابع طبیعی استان نیز سیل بندهای دره ارغوان و شمال شهر را قبل از آغاز بارندگی لایروبی کند تا آب این مناطق با تاخیر وارد شهر شده و سیل ایجاد نشود.معاون امور زیربنایی شهرداری ایلام در خصوص قطع اینترنت و کابل های مخابرات و قطع آب منطقه نیز یادآور شد: نشستی با آب و فاضلاب شهری و مخابرات استان برگزار شده تا با هماهنگی بین بخشی این دستگاه ها در کمترین زمان روند جابجایی کابل های مخابراتی و لوله های آب انجام شود.سروری تاکید کرد: در صورت قطع آب یا اینترنت و خطوط تلفن از قبل به مردم اطلاع رسانی لازم صورت می گیرد اما تلاش شده که بدون کمترین مشکلی این خطوط  و لوله ها جابجا شوند.** پروژه زیرگذر رسالت مشکل اعتباری نداردوی در خصوص مشکلات اعتباری این پروژه نیز گفت: خوشبختانه هیچ مشکلی در زمینه تامین اعتبار این پروژه وجود ندارد و تمامی سندهای مالی و صورت وضعیت های اعتباری این پروژه به پیمانکار پرداخت شده است.معاون شهردار ایلام در خصوص تاثیرگذاری این طرح در ترافیک افزود: ترافیک در شهر ایلام یک بحث کاملا فرهنگی است زیرا اکثر خودروهای درون شهری تک سرنشین هستند و مردم رغبتی به استفاده از وسائل حمل و نقل عمومی و تاکسی ندارند.** مردم ایلام به استفاده از ناوگان حمل و نقل عمومی رغبتی ندارندسروری اظهار داشت: اکنون بیش از یک هزار و 600 دستگاه تاکسی و بیش از 300 دستگاه اتوبوس در بخش شهری وجود دارند که بیشتر آنها به خاطر نبود مسافر همواره گله مند هستند.وی بر اصلاح فرهنگ مردم برای استفاده از وسائل حمل و نقل عمومی تاکید کرد و گفت: باید فرهنگ استفاده از وسائل حمل و نقل عمومی در جامعه تبیین شود تا هر کسی برای کوچکترین کاری در شهر وسیله نقلیه خود استفاده نکند.به گزارش خبرنگار ایرنا، زیر گذر و رو گذر تقاطع رسالت یکی از مهم ترین پروژه‌های درون شهری ایلام است که به گفته معاون عمرانی استاندار ایلام این پروژه 50 درصد ترافیک ورودی به هسته مرکزی شهر ایلام را برطرف می‌کند.زیرگذر رسالت شهر ایلام به طول 430 متر و با اعتبار 80 میلیارد ریال در حال ساخت است و این پروژه ضمن زیبا سازی المان شهری موثرترین راه کاهش ترافیک در شهر ایلام است.7177/6119            "}