{"onTitr":"","titr":" انتخابات نظام مهندسی ساختمان استان مرکزی آغاز شد","describe":" اراک - ایرنا - هشتمین انتخابات هیات مدیره نظام مهندسی ساختمان  روز پنجشنبه با مشارکت 24 نامزد در استان مرکزی آغاز شد.", "text":"رئیس هیات اجرایی انتخابات سازمان نظام مهندسی ساختمان استان مرکزی در گفت و گو با ایرنا افزود: درر این دوره از انتخابات 31 نامزد ثبت نام کردند که پس از بررسی از سوی مراجع متولی صلاحیت هشت نفر رد شد و 24 نامزد واجد شرایط در گردونه رقابت ها حضور دارند.«بهمن زارع » اظهار داشت: فرآیند رای گیری به صورت دستی است و این انتخابات در سطح ادارات راه و شهرسازی سه شهرستان اراک، ساوه و محلات استان مرکزی از ساعت هشت صبح تا 16  عصر انجام می شود.وی گفت: هیات مدیره نظام مهندسی ساختمان استان مرکزی متشکل از 11 نفر است که برای سه سال انتخاب می شوند و در این دوره از انتخابات در هر رشته نیز یک عضو به عنوان علی البدل معرفی خواهد شد.زارع افزود: فرایند اجرایی و نظارتی دقیقی برای این انتخابات پیش بینی شده و در صورت استقبال بالای رای دهندگان امکان تمدید زمان رای گیری نیز وجود دارد.وی اظهار داشت: سازمان نظام مهندسی ساختمان  تشکلی غیردولتی است و به برنامه ریزی و سیاستگذاری در مسایل صنفی و تصمیم گیری برای اشتغال در بخش ساختمان و جذب دانش آموختگان فعالیت دارد.سازمان نظام مهندسی استان مرکزی پنج هزار و 118 نفر عضو دارد.6991/6013/            "}