{"onTitr":"","titr":" 60 مدرسه در آذربایجان شرقی افتتاح شد","describe":" تبریز- ایرنا - همزمان با افتتاح 1700 واحد آموزشی در کشور 60 مدرسه هم به صورت ویدئو کنفرانس در آذربایجان شرقی بهره برداری شد.", "text":"به گزارش ایرنا، این واحدهای آموزشی در مجموع دارای 218 کلاس هستند که با مشارکت 50 درصدی خیران استان ساخته شده اند.مراسم افتتاحیه این مدارس به صورت ویدئو کنفرانس در مدرسه علیایی باغمیشه تبریز برگزار شد.مدیر کل آموزش و پرورش آذربایجان شرقی در مراسم افتتاح این طرح ها از کسب رتبه پنجم استان در توسعه فضاهای آموزشی کشور خبر داد .جعفر پاشایی افزود: امسال از همه ظرفیت های سازمانی و خیران در زمینه توسعه فضاهای آموزشی استفاده خواهیم کرد.پیام صدقی مدیر کل نوسازی، توسعه و تجهیز مدارس استان آذربایجان شرقی هم گفت: امسال سهم استان در توسعه فضاهای آموزشی 60 مدرسه شامل 330 کلاس است.بر اساس این گزارش، حدود 754 هزار دانش آموز امسال در 9 هزار مدرسه دولتی و غیر دولتی آذربایجان شرقی تحصیل می کنند.3071            "}