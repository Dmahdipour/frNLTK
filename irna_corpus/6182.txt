{"onTitr":"","titr":" 159 هزار نفر ساعت آموزش مهارتی به روستاییان قزوین ارایه شد","describe":" قزوین - ایرنا - مدیر کل آموزش فنی و حرفه ای قزوین گفت: 159 هزار نفرساعت آموزش های مهارتی در قالب 48 دوره طی نیمه نخست سال جاری به روستاییان استان ارایه شد.", "text":"منصور جلیلوند روز یکشنبه در گفت و گو با خبرنگار ایرنا افزود: این دوره ها برای 701 نفر در قالب 48 دوره آموزشی برگزار شده است.این مسئول گفت: 90 درصد شرکت کنندگان در این دوره ها را زنان و 10 درصد را نیز مردان تشکیل دادند. مدیرکل آموزش فنی و حرفه ای استان قزوین خاطرنشان کرد: ایجاد فرصت های مناسب شغلی و گسترش فعالیت های اجتماعی، افزایش تولید و رشد درآمد روستاییان و تقویت بنیه اقتصادی روستاها و کاهش بیکاری از دیگر اثرات ارایه آموزش های مهارتی در نقاط روستایی است.وی با اشاره به تفاهم نامه منعقده با صندوق بیمه اجتماعی کشاورزان، روستاییان و عشایر استان قزوین در مهرماه سال جاری با هدف ارایه آموزش های مهارتی به جامعه روستایی، گفت: ارتقای سرانه آموزش روستاییان و افزایش ضریب نفوذ آموزش های مهارتی به روستاها و نیز برگزاری دوره های آموزش تقاضا محور ویژه اقشار آسیب پذیر در مناطق روستایی تحت پوشش از اولویت های برنامه کاری آموزش فنی و حرفه ای استان به شمار می رود.6104*3013            "}