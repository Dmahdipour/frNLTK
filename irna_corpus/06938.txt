{"onTitr":" مدیرکل امنیتی ، انتظامی و امور مرزی استانداری خوزستان:    ","titr":" بازارچه های مرزی چذابه و شلمچه در ایام اربعین فعال هستند","describe":" اهواز - ایرنا - مدیرکل امنیتی ، انتظامی و امور مرزی استانداری خوزستان گفت: بازارچه های مرزی چذابه و شلمچه در ایام اربعین حسینی برای صادرات کالا به عراق فعال خواهند بود.", "text":"رضا نجاتی روز شنبه در گفت وگو با خبرنگار ایرنا افزود:بر اساس هماهنگی صورت گرفته ، صادرات کالا از بازارچه های مرزی چذابه و شلمچه در مدت  2 هفته ای تردد کاروان های اربعین حسینی، قطع نمی شود.وی گفت: بازرگانان 2 کشور عراق و جمهوری اسلامی ایران توافق کردند صادرات کالا از این 2 مرز ادامه داشته باشد تا نیازهای فوری ملت عراق با اختلال رو به رو نشود.مدیرکل امنیتی ، انتظامی و امور مرزی استانداری خوزستان در ادامه افزود:در راستای تداوم صادرات کالا به عراق از مرزهای چذابه و شلمچه ، مسیرهای تردد کامیون ها و تریلرهای حامل کالا از مسیر حرکت زائران اربعین حسینی جدا شده است.غلامرضا شریعتی استاندار خوزستان چندی پیش در نشست ستاد اربعین خوزستان بر تداوم صادرات کالا به عراق از مرزهای شلمچه و چذابه تاکید کرده بود.مسئولان وزارت راه و شهرسازی در اربعین پارسال وعده داده بودند که جریان صادرات کالا از بازارچه های مرزی چذابه و شلمچه در اربعین سال 97ادامه خواهد یافت.پارسال ارزش کالاهای صادراتی از بازارچه های مرزی شلمچه و چذابه به یک میلیارد دلار رسید که از این میزان 350میلیون دلار سهم بازارچه چذابه واقع در 110کیلومتری شمال غرب اهواز بود.در چند ماه اخیر به علت نوسانات نرخ ارز ، حجم صادرات کالا از مرزهای شلمچه و چذابه افزایش چشمگیری داشت به گونه ای که تعداد کامیون های حامل بار صادراتی از چذابه از مرز یک هزار دستگاه در روز عبور کرد.مرزهای زمینی شلمچه و چذابه و مرز دریایی خرمشهر از تیرماه سال 1382 پس از سرنگونی رژیم بعثی عراق برای صادرات کالا و در مهرماه همان سال برای تردد زائران عتبات عالیات بازگشایی شد.استان خوزستان حدود 300کیلومتر مرز زمینی و دریایی با 2 استان عراقی میسان و بصره داشته و با هر 2 استان نیز تفاهم نامه همکاری های اقتصادی ، تجاری ، فرهنگی و آموزشی دارد.حرکت عظیم کاروان های اربعین حسینی به سمت گذرگاه های مرزی چذابه و شلمچه از اول ماه صفر شروع و تا یک روز مانده به روز اربعین(هشتم آبان) ادامه می یابد.در اربعین پارسال 650هزار زائر از گذرگاه شلمچه و 3/80هزار زائر از مرز چذابه راهی کربلای معلی و نجف اشرف شدند.6065/6002            "}