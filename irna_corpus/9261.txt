{"onTitr":" فعالان بخش کشاورزی کردستان:    ","titr":" نرخ خرید تضمینی محصولات کشاورزی متناسب با قیمت جهانی باشد","describe":" سنندج - ایرنا - فعالان کشاورزی استان کردستان در نشست با دولتمردان و اعضای کمیسیون کشاورزی مجلس شورای اسلامی به بیان مشکلات خود پرداخته و خواستار تعیین نرخ خرید تضمینی محصولات کشاورزی متناسب با قیمت جهانی شدند.", "text":"به گزارش خبرنگار ایرنا، نشست شورای گفت و گوی دولت و بخش خصوصی استان کردستان شامگاه چهارشنبه با حضور اعضای کمیسیون کشاورزی، آب، منابع طبیعی و محیط زیست مجلس شورای اسلامی در سنندج برگزار شد، در این جلسه که بیش از سه ساعت به طول انجامید فعالان بخش کشاورزی کردستان به بیان مشکلات و خواسته های خود پرداختند.** اختصاص بسته های حمایتی، استانی انجام شودرئیس اتاق بازرگانی، صنایع،معادن و کشاورزی سنندج در این نشست گفت: از آنجا که جنس مشکلات امروز جامعه ما نسبت به گذشته تغییر کرده است، دولت به برگزاری چنین نشست هایی با بخش خصوصی برای دستیابی به راهکارهای لازم برای حل مشکلات جامعه نیاز دارد.سیدکمال حسینی با اشاره به اینکه اتاق های بازرگانی براساس قانون به عنوان مشاور سه قوه تعیین شدند، اظهار داشت: در سال 63 اتاق صرفا در حوزه تجارت فعالیت داشت و از سال 90 بوسیله مجلس بخش کشاورزی هم به آن اضافه شد.رئیس اتاق بازرگانی، صنایع،معادن و کشاورزی سنندج یادآور شد: اتاق موظف شده در حوزه کشاورزی، صنایع غذایی، آب و محیط زیست توانمندی خود را تقویت کند.حسینی با بیان اینکه تجارت بدون وجود و پشتوانه تولید، دلالی محض به شمار می رود، گفت: امروز بیش از هر زمان دیگر به تولید و حمایت از صادرات نیاز داریم.رئیس اتاق بازرگانی، صنایع، معادن و کشاورزی سنندج اضافه کرد: اگر بسته حمایتی قرار است تخصیص داده شود سهمیه ها به صورت استانی در نظر گرفته شود. ** رونق سرمایه گذاری  بخش کشاورزی مستلزم اختصاص تسهیلات بانکی استرئیس کمیسیون کشاورزی اتاق بازرگانی سنندج هم در این نشست گفت: رشد منفی سرمایه گذاری بخش کشاورزی به دلیل جذابیت های موجود در سایر بخش ها است.رحیم نیازی تاکید کرد: بی شک رونق سرمایه گذاری در این بخش مستلزم حمایت ویژه و اختصاص تسهیلات کم بهره و طولانی مدت است.وی خواستار تجدید نظر در تعیین نرخ خرید تضمینی محصولات کشاورزی در کشور شد و افزود: نرخ خرید تضمینی محصولات کشاورزی باید متناسب با قیمت جهانی آن تعیین شود که بی شک این مهم منجر به تدوام تولید و افزایش امنیت غذایی خواهد شد.نیازی اضافه کرد: از دیگر خواسته  های ما این است که صادرات کشاورزی متوقف نشود تا بازاری که با تلاش فراوان بدست آوردیم ازدست ندهیم.** مسئولان کردستان بهترین همکاری را با  بخش خصوصی دارندمدیرعامل اتحادیه مرغداران کردستان هم در این نشست با اشاره به اینکه ظرفیت تولید مرغ در این استان بیش از 14 میلیون در هر دوره  است، گفت: نوسانات قیمت مرغ مشکلی است که صنعت طیور کشور ما امروز با آن مواجه شده است.موسی شفیعی اظهار داشت: در استان مشکل زیادی نداریم چرا که  مسئولان با ما همکاری لازم را دارند ولی به دلیل نداشتن اختیاراتی با مسائلی روبه رو هستیم.وی خواستار واگذاری مدیریت تولید در بخش کشاورزی به بخش خصوصی شد و افزود: اگر این اتفاق روی دهد ما با برنامه ریزی اقدام به تولید خواهیم کرد.مدیرعامل اتحادیه مرغداران کردستان اعلام کرد: ما به عنوان بخش خصوصی آمادگی تامین نیاز کشور به گوشت مرغ و حتی صادرات آن را داریم.وی با بیان اینکه مشکل بزرگی که زنجیره های تولید دارند این است که مشمول معافیت مالیاتی نمی شوند اضافه کرد: امهال وام ها از سوی دولت اعلام شده ولی به غیر  از بانک کشاورزی سایر بانک ها به آن عمل نکردند.**مکانیزاسیون بخش باغبانی کردستان نیاز به تقویت دارددبیر اجرایی خانه کشاورز کردستان هم در این نشست با اشاره به اینکه تصمیات کمیسیون کشاورزی بر سفره مردم کردستان تاثیر مستقیم دارد، گفت: انتظاری می رود اعضای این کمیسیون توجه ویژه ای به کشاورزان استان هایی هم چون کردستان داشته باشند.محمد سعید احمدپناه از جمله مشکلات کشاورزان استان را بیمه تامین اجتماعی این قشر اعلام  کرد و افزود: سه ماه زمستان کارگران این بخش از بیمه تامین اجتماعی محروم هستند.وی اضافه کرد: مکانیزاسیون بخش زراعت استان بالاتر از میانگین کشوری است ولی در باغات سطح این مهم بسیار پایین است.احمدپناه افزود: این مشکل به کم کاری مرکز فناوری مکانیزاسیون بر می گردد که با توجه به توپوگرافی استان تاکنون اقدام به طراحی ادوات کشاورزی  متناسب نکرده است. وی اظهار داشت: قطعا هرچه میزان ضریب مکانیزاسیون افزایش یابد هزینه تولید  کاهش و اقتصادی تر خواهد شد.** 6 هزار نفر عضو سازمان نظام مهندسی کشاورزی کردستان هستندرئیس سازمان نظام مهندسی کشاورزی و منابع طبیعی کردستان در این نشست از عضویت 6 هزار نفر در این سازمان خبر داد و گفت: از این تعداد سه هزار نفر دارای شغل و مابقی جویای شغل هستند.عابد احمدی افزود: 30 درصد از فارغ التحصیلان دانشگاهی با مدرک بالاتر از کارشناسی در راستای ارائه خدمت بیشتر بکار گرفته شدند.وی خواستار واگذاری انجام فعالیت های فنی مرتبط با بخش کشاورزی به این سازمان شد و اضافه کرد: در استان منابع آبی و طبیعی فراوانی وجود دارد ولی حتی یک مورد تخصیص آب به فارغ التحصیلان کشاورزی نداشته ایم.7348/6108            "}