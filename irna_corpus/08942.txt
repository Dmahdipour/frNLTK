{"onTitr":"","titr":" اجتماع 20 هزار نفری بسیجیان در شهرکرد برگزار شد","describe":" شهرکرد- ایرنا- اجتماع 20 هزار نفری بسیجیان چهارمحال و بختیاری در قالب اقتدار عاشورایی با عنوان لشگریان حضرت محمد رسول الله (ص) روز پنجشنبه در شهرکرد برگزار شد.", "text":"به گزارش ایرنا، در اجتماع 20 هزار نفری بسیجیان چهارمحال و بختیاری که در مجموعه ورزرشی شهدای دانش آموز برگزار شد، اقشار مختلف بسیج حضور داشتند.گرامیداشت یاد و خاطره شهدای 8 سال دفاع مقدس، شهدای مدافع حرم، شهدای تروریستی، تبیین قیام عاشورای حسینی و رشادت رزمندگان اسلام در این رزمایش و اجتماع متجلی شد.فرمانده سپاه حضرت قمر بنی هاشم (ع) چهارمحال و بختیاری گفت: آمادگی دفاعی تنها به دفاع فیزیکی و مرزی محدود نمی شود، بلکه به منزله دفاع از مرزها و حوزه های اجتماعی، اقتصادی، سیاسی، فرهنگی و روانی است.به گزارش ایرنا، سردار علی محمد اکبری تاکید کرد: رزمندگان ایران در دوران دفاع مقدس با تهدید و تحریم توأمان دشمنان مواجه بودند اما با ایستادگی تمام قد توانستند استکبار جهانی را به زانو درآورند.وی تاکید کرد: سپاه با طراحی و اجرای رزمایش بزرگ محمد رسول الله (ص) توان و اقتدار کشور را به دنیا نشان داد.به گزارش ایرنا، نماینده ولی فقیه در چهارمحال و بختیاری و امام جمعه شهرکرد و استاندار و مسوولان دستگاههای اجرایی نیز در این اجتماع حضور داشتند.رزمایش بزرگ 20 هزار نفری بسیجیان متشکل از 20 گردان عاشورا و الزهرا (س) از 14 تا 29 شهریور امسال با رمز محمد رسول الله (ص) در شهرکرد و دیگر شهرستان های استان آغاز شد و پایان این رزمایش اجتماع بسیجیان بود.2097/6199            "}