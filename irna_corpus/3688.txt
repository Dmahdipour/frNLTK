{"onTitr":"","titr":" تسریع ترمیم عصب با ایمپلنت جذب شدنی","describe":" تهران – ایرنا - محققان دانشگاه نورث وسترن و دانشگاه واشنگتن یک ایمپلنت زیست تخریب پذیر ساختند که قادر است عصب های آسیب دیده را به صورت الکتریکی تحریک کند و موجب تسریع فرآیند ترمیم آن ها شود.", "text":"به گزارش روز سه شنبه گروه اخبار علمی ایرنا از پایگاه خبری ساینس دیلی، اعصاب پیرامونی بدن پس از آسیب دیدن، در یک فرآیند بسیار کند و طولانی ترمیم می شوند و در این مدت ممکن است در دست ها، پاها یا بازوها بی حس شوند. البته تحریک عصبی اعصاب می تواند موجب تسریع بهبود آن ها شود؛ اما تا کنون برای تحریک مستمر اعصاب آسیب دیده، راهی غیر از جراحی وجود نداشته است.ایمپلنت جدید به گونه ای طراحی شده است که دور عصب آسیب دیده می پیچد و بر اساس یک برنامه از پیش تعیین شده، عصب را به صورت الکتریکی تحریک می کند. نمونه اولیه این ایمپلنت به اندازه یک سکه است و پیش از جذب شدن در بدن به مدت دو ساعت به صورت بی سیم کار می کند.در آزمایشاتی که با استفاده از موش ها انجام گرفت، مشخص شد این ابزار واقعا موجب افزایش سرعت سیگنال دهی عصب و ترمیم حجم عضلانی شده و بدون هرگونه عوارض جانبی در بدن جذب می شود.به گفته محققان هنوز راه درازی تا استفاده از این ایمپلنت در بدن انسان باقی است. اما این تحقیقات برای اولین بار تاثیر تحریک الکتریکی اعصاب آسیب دیده را به صورت مستمر نشان می دهد. قابلیت جذب شدن ایمپلنت در بدن نیاز به جراحی ثانوی برای خارج کردن ایمپلنت را که معمولا با دشواری های زیادی همراه است، از بین می برد.علاوه بر این محققان امیدوارند با استفاده از این فناوری بتوانند دستگاه های ضربان ساز یا رابط هایی را برای ستون فقرات بسازند که برای مدتی در بدن فعال بوده و سپس جذب می شوند.گزارش کامل این تحقیقات درنشریه Nature Medicine منتشر شده است. علمی (6)**9259**1440            "}