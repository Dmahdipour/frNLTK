{"onTitr":" فرمانده نیروی انتظامی:    ","titr":" کلانتری ها به دوربین مجهز می شوند","describe":" تهران- ایرنا- فرمانده نیروی انتظامی گفت: در تعدادی از کلانتری ها دوربین مداربسته نصب شده است تا حضور و رفتار مراجعان و ماموران تحت کنترل قرار گیرد و با اعمال حمایت های مالی لازم، تمام کلانتری ها به این سیستم مجهز می شوند.", "text":"به گزارش خبرنگار اجتماعی ایرنا، سردار حسین اشتری روز شنبه در جمع خبرنگاران افزود: به منظور رعایت حقوق متهمان در نظرگاه های کلانتری ها نیز، این مکان ها به دوربین مداربسته مجهز شده اند و در مراکز تعیین شده، مانیتورینگ و پایش تصویری به انجام می رسد که موجب دقت بیشتر در نگهداری متهمان می شود.وی افزود: پلیس به طور شبانه روزی در حال رصد اطلاعاتی در عرصه های مختلف است و اشرافیت خوبی نیز در فضای مجازی و حقیقی دارد. پلیس در تمام زمینه ها در آمادگی کامل بسر می برد و بنا به ضرورت لازم در عرصه های مختلف وارد می شود.سردار اشتری با گرامیداشت هفته نیروی انتظامی خاطرنشان کرد: با توجه به تلاش شبانه روزی کارکنان ناجا و استفاده از فناوری و تکنولوژی روز دنیا، خدمت به مردم را بالاترین افتخار خود می دانیم.وی با اشاره به اینکه در ارائه خدمات به مردم از هیچ کوششی دریغ نخواهیم کرد، گفت: یکی از سامانه هایی که هم اکنون به صورت آزمایشی در چند استان مورد استفاده قرار گرفته است، ارجاع مرجوعه های قضایی بین مراکز قضایی و کلانتری ها است.سردار اشتری همچنین در خصوص حضور ناجا در مسایل اقتصادی و ارز نیز اظهار داشت: پلیس تاکنون در عرصه های مختلف به خصوص مسایل اقتصادی حضوری فعال داشته و اقدامات خوبی را نیز به انجام رسانده است.اجتمام*1933*1834            "}