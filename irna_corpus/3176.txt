{"onTitr":"","titr":" سرمربی جدید استقلال اهواز معرفی شد","describe":" اهواز - ایرنا - پس از کناره گیری داریوش هرمزی از تیم فوتبال استقلال اهواز، سرمربی جدید این تیم معرفی شد.", "text":"به گزارش ایرنا بر اساس اعلام باشگاه استقلال اهواز، روز سه شنبه پس از برگزاری جلسه هیات مدیره باشگاه استقلال اهواز، علی خوش ذات به عنوان سرمربی جدید آبی های اهواز منصوب شد.تیم ریشه دار استقلال اهواز در این فصل کار خود را با سیاوش بختیاری زاده شروع کرد اما این مربی به دلیل مشکلات موجود در تیم از ادامه راه انصراف داد و هدایت آبی های اهواز به داریوش هرمزی سپرده شد که این مربی خوزستانی پس از سه هفته حضور در این تیم استعفای خود را اعلام کرد.حال از هفته ششم رقابت های لیگ علی خوش ‌ذات که فصل گذشته سابقه مربی گری این تیم اهوازی را داشت، بار دیگر روی نیمکت تیم استقلال اهواز حضور داشته و هدایت این تیم را بر عهده دارد.به گزارش ایرنا ، تیم استقلال اهواز که پیش از انقلاب با نام تاج اهواز شناخته می ‌شد در سال 1327 در شهر اهواز بنیان نهاده شد و بزرگترین دستاورد این باشگاه نایب قهرمانی در لیگ برتر فوتبال ایران 86–85 می ‌باشد.9879/6002            "}