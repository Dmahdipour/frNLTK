{"onTitr":"","titr":" رییس هیات نجات غریق استان اردبیل انتخاب شد","describe":" اردبیل - ایرنا - مدیرکل ورزش و جوانان اردبیل گفت: مجمع انتخاباتی هیات نجات غریق و غواصی استان برگزار و صادق میرزانژاد به عنوان رییس جدید این هیات انتخاب شد.", "text":"به گزارش ایرنا، بهرام آقاخانی روز سه شنبه افزود: این هیات باید به آموزش غواصان و ناجیان غریق توجه ویژه ای داشته باشد.وی اظهار داشت: ناجیان و غواصان نیز باید اهمیت و ارزش کار خود را بدانند چرا که اقدامات آنها به حیات و ممات افراد و حادثه دیدگان منجر می شود.وی افزود: نجات یک انسان از مرگ و حیات بخشیدن به آن کار بسیار مقدس و ارزشمندی است و حتی از کسب مدال جهانی و المپیک نیز با ارزش تر است و برای همین ناجیان و غواصان باید افتخار کنند که چنین کار بزرگ انسانی و اخلاقی را انجام می دهند.آقاخانی خواستار توجه هیات نجات غریق و غواصی استان به هیات های شهرستان ها شد و گفت: یکی از وظایف اصلی  هیات های ورزشی استان راه اندازی و توجه به هیات های شهرستان هاست.  مدیر کل ورزش و جوانان استان اردبیل افزود: همچنین این هیات باید برای پیشرفت و رسیدن به برنامه های اعلامی با تعامل، همکاری و همدلی از تجربیات پیشکسوتان و زحمتکشان این عرصه استفاده کند.در این مجمع انتخاباتی صادق میرزانژاد با کسب 12 رای از مجموع 17 رای ماخوذه به مدت چهار سال به عنوان رییس هیات نجات غریق و غواصی استان اردبیل انتخاب شد.6130/ 1257            "}