{"onTitr":"","titr":" تمام مهدهای کودک شهری به دوربین مجهز هستند","describe":" تهران- ایرنا- مدیرکل دفتر کودک و نوجوان سازمان بهزیستی کشور گفت: تمام مهدهای کودک شهری به دوربین مجهز است و می توانند موارد کودک آزاری های احتمالی را ثبت کند.", "text":"به گزارش خبرنگار ایرنا، محمد نفریه روز چهارشنبه در نشست خبری به مناسبت هفته کودکان (14 تا 20 مهرماه جاری) افزود: از اول امسال فقط دو مورد کودک آزاری در مهد کودک داشتیم که ثابت شده است البته تعداد شکایت ها بیشتر و چندبرابر است اما فقط دو مورد اثبات شد. تمام مهدهای کودک شهری به دوربین مجهز است و آمارها نشان می‌دهد که بیشترین گزارشها مربوط به درگیری بین کودکان و حوادث پیرامون آن بوده است. وی خاطرنشان کرد: حدود 700 هزار کودک در در مهدهای سراسر کشور تحت پوشش هستند . 15 هزار و 500 مهد کودک تحت پوشش بهزیستی در کشور فعالیت دارند که 6500روستامهد، 1400 مهد حاشیه ای و 7500 مهدشهری هستند. وی ادامه داد: هرچند کمتر از 30 درصد جمعیت کشور را روستاییان تشکیل می دهند اما تعداد قابل توجهی از مهدهای بهزیستی در روستاها هستند و یک وعده غذای گرم را به کودکان ارائه می دهد. امسال اولین سالی است که تمام روستامهدها از یک وعده غذای گرم برخوردار شده اند و براساس آمار وزارت بهداشت با اجرای این طرح تا 40 درصد از میزان سوء تغذیه این کودکان کاسته شده است. مدیرکل دفتر کودک و نوجوان سازمان بهزیستی کشور اظهار داشت: امسال 75 درصد مهدهای حاشیه ای نیز تحت پوشش یک وعده غذای گرم قرار گرفته اند و سال آینده به کل مهدهای حاشیه ای گسترش خواهد یافت.نفریه در مورد کودک آزاری در مهدهای کودک نیز گفت: موارد این گونه کودک آزاری ها معدود است و خانواده ها از طریق شماره پیامکی 3000012333 می توانند شکایت از این موارد را ارسال کنند. تمام شکایت‌های رسیده به سازمان بهزیستی از سوی تیم حراست بررسی می‌شود.وی ادامه داد: مهدهای کودک فرصت های شغلی مناسبی برای زنان ایجاد می کنند و 120 هزار نفر به طور مستقیم در مهدها اشتغال پیدا کرده اند.مدیرکل دفتر کودک و نوجوان سازمان بهزیستی کشور گفت: یکی از مشکلات در زمینه مهدهای کودک این است که برخی برای کار خاصی مانند کلاس هنر یا زبان مجوز می گیرند و با نام هایی مانند «خانه بازی»  کودک را از صبح تا شب نگهداری می کنند درحالی که طبق مصوبه شورای فرهنگی و مجلس باید از بهزیستی مجوز بگیرند.نفریه افزود: مهدهای تحت پوشش بهزیستی دارای تابلوهای آبی رنگ با آرم بهزیستی و شماره پیامک 3000012333 هستند. سالانه بیش از 150 مرکز مهد غیرمجاز را می بندیم چراکه استانداردهای لازم را ندارند و بیمه نیستند.*بیش از 25 هزار کودک تحت پوشش بهزیستی هستندمدیرکل دفتر کودک و نوجوان سازمان بهزیستی کشور در مورد کودکان بدسرپرست، بی سرپرست و دارای سرپرست غیرموثر نیز گفت: هشت هزار و 500  کودک در 640 مرکز بهزیستی نگهداری می شوند که بیش از 600 مرکز، غیردولتی و خیریه هستند. 1450 کودک نیز در 34 شیرخوارگاه هستند که تمام شیرخوارگاه ها دولتی هستند. بقیه کودکان سه تا 18 سال نیز در مراکز نگهداری می شوند.نفریه افزود: 15 هزار و 700 کودک نیز در خانواده ها نگهداری می شوند به آن معنا که برای نگهداری کودکان به خانواده ها امداد 500 هزار تومان در ماه می شود؛ کودکانی که با حکم قضایی از والدین جدا می شوند ابتدا برای آنان خانواده جایگزین -ابتدا خانواده های نسبی و سببی و سپس افراد دیگر- پیدا می شود چرا که سیاست بهزیستی این است که کودکان از خانواده جدا نشوند.وی خاطرنشان کرد: قبل از انقلاب، 12 هزار کودک در ایران 30 میلیون نفری در مراکز شبانه روزی نگهداری می شدند که این رقم امروز در ایران 80 میلیونی به هشت هزار و 500 کودک رسیده است. در مجموع 25 هزار و 550 کودک تحت پوشش بهزیستی هستند.* رشد 50 درصدی فرزند خواندگی مدیرکل دفتر کودک و نوجوان سازمان بهزیستی کشور یادآور شد: سال گذشته 1600 کودک به فرزندخواندگی رفتند. از سال 92 که قانون فرزندان بدسرپرست اصلاح شد، روند فرزندخواندگی تسهیل شد و 50 درصد رشد داشت. 382 کودک نیز به امین موقت واگذار شد.نفریه افزود: سال گذشته 648 کودک که به سن 18 سالگی و بالای 18 سال رسیده بودند از مراکز بهزیستی ترخیص شدند که به هرکدام 18 میلیون تومان پرداخت شد و همچنین از بیمه آتیه برخوردار شدند. هزینه تحصیل آنان تا دکترا نیز پرداخت می شود و تا پنج سال بعد از ترخیص همچنان تحت حمایت های بهزیستی هستند و امداد 500 هزار تومانی آنان در ماه برقرار است.وی یادآور شد: همچنین 17 هزار و 928 دانش آموز و هزار و 423 دانشجو تحت حمایت بهزیستی هستند.* اسامی هفته کودکمدیرکل دفتر کودک و نوجوان سازمان بهزیستی کشور با اشاره به شعار هفته کودک مبنی بر «آینده را باید ساخت» ، اسامی این هفته را اعلام کرد و گفت: 15 مهر کودک و محیط زیست، 16 مهر روز کودک، صلح، بازی و نشاط، 17 مهر کودک، رسانه و ارتباطات، 18 مهر کودک، آموزش سلامت و ایمنی، 19 مهر کودک با نیازهای ویژه، فرصت های برابر و 20 مهر کودک، کتاب و فرهنگ مطالعه نامگذاری شده است.وی، برپایی کارگاه ملی روز کودک با محوریت مهدهای کودک و نخستین جشنواره فیلم و نقاشی را از دیگر برنامه های هفته کودک عنوان کرد و افزود: جشنواره فیلم و نقاش کودک تا 20 آبان ادامه دارد و محوریت آن کودکان چهار تا هفت سال آحاد جامعه، کودکان چهار تا 12 سال با نیازهای ویژه و کودکان چهار تا 12 سال مراکز تحت پوشش بهزیستی با شعار «توانمندی های کودک خود را بشناسیم» است.نفریه یادآور شد: همچنین از سال گذشته تفاهمنامه ای با وزارت فرهنگ و ارشاد اسلامی برای برپایی باشگاه کتابخوانی در مهدهای کودک منعقد شده است.اجتمام *9185 * 3063            "}