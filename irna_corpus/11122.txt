{"onTitr":"","titr":" 65 درصد اعتبارات سفر رهبری ابلاغ شده است","describe":" کرمانشاه - ایرنا - رئیس سازمان برنامه و بودجه استان کرمانشاه گفت: تاکنون 65 درصد اعتبارت سفر مقام معظم رهبری به استان معادل پنج هزار و 400 میلیارد تومان ابلاغ شده است.", "text":"به گزارش خبرنگار ایرنا، حبیب‌الله وفایی روز سه شنبه در نشست بررسی مصوبات سفر مقام معظم رهبری به کرمانشاه که در استانداری برگزار شد، اظهارداشت: در سفر مقام معظم رهبری بنا شد تا به منظور توسعه بیشتر کرمانشاه هشت هزار و 200 میلیارد تومان بودجه به این استان تخصیص پیدا کند.وی افزود:  این اعتبارات در قالب تسهیلات ریالی، ارزی، اعتبارات ملی، اعتبارات استانی، ردیف سفر مقام معظم رهبری و ردیف دفتر برای یک هزار و 193 پروژه در نظر گرفته شد.رئیس سازمان برنامه و بودجه با بیان اینکه تاکنون 65 درصد اعتبارات این سفر ابلاغ شده است، گفت: از این میزان سه هزار و 615 میلیارد تومان از محل اعتبارات ملی، 50 میلیارد تومان از اعتبارات استانی، 795 میلیارد تومان از ردیف سفر مقام معظم رهبری، 39 میلیارد تومان از محل دفتر ایشان و مابقی تسهیلات ریالی هستند.به گفته وفایی ، امسال بیش از 42 میلیارد تومان از اعتبارات سفر مقام معظم رهبری به استان کرمانشاه ابلاغ شده است.وی با بیان اینکه برخی از پروژه های سفر مقام معظم رهبری تمام شده اند، گفت: برخی از پروژه های فرهنگ و ارشاد اسلامی، راه و شهرسازی، ورزش و جوانان، دانشگاه علوم پزشکی، آب و فاضلاب شهری و روستایی، تبلیغات اسلامی و اوقاف و امور خیریه کماکان نیمه کاره هستند.رئیس سازمان برنامه و بودجه ، همچنین به بودجه کرمانشاه در سال 98 اشاره کرد و گفت: بودجه استان باید تا قبل از اینکه لایحه بودجه به مجلس برود نهایی شود.7445/8066            "}