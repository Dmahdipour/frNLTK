{"onTitr":"","titr":" موکب های اربعین 97 در ایلام تجمیع می شوند","describe":" ایلام - ایرنا - رئیس کمیته مشارکت های مردمی ستاد اربعین استان ایلام گفت: موکب های این استان برای خدمات دهی به زائران اربعین امسال به صورت مجتمع های مرکزی تجمیع خواهند شد.", "text":"محمد علوی فر روز سه شنبه در گفت و گو با خبرنگار ایرنا افزود: امسال بر خلاف سال های گذشته که موکب ها بصورت پراکنده در مناطق مختلف استان به زائران اربعین حسینی خدمات دهی می کردند در قالب مجتمع های مرکزی با مکان مشخص فعالیت خواهند داشت.وی با ذکر اینکه امسال 340 موکب برای خدمات دهی به زائران اربعین حسینی پیش بینی شده ادامه داد: این موکب ها در سه مجتمع مرکزی در ایلام شامل میدان ارغوان، تونل دوقلو و شهر چوار، 2 مجتمع در دهلران، چهار مجتمع در شهرستان های چرداول، ملکشاهی، آبدانان و دره شهر و 22 مجتمع ویژه در مهران راه اندازی خواهند شد.رئیس کمیته مشارکت های مردمی ستاد اربعین ایلام اظهار کرد: همچنین در شهرستان مهران به همت سازمان اوقاف و امور خیریه هفت استان مجتمع خدمات رسانی امامزادگان را راه اندازی و به زائران اربعین خدمت رسانی می کنند.علوی فر تاکید کرد: فعالیت این موکب ها بصورت شبانه روزی شامل پخت و توزیع غذای گرم در سه وعده صبحانه، ناهار، شام و میان وعده به عموم زائران خواهد بود.به گفته وی، فعالیت این موکب ها از 28 مهرماه جاری آغاز و تا پنج روز بعد از اربعین حسینی سید و سالار شهیدان حضرت اباعبدالله(ع) ادامه خواهد داشت.علوی فر با بیان اینکه تمامی هزینه پخت غذا در این موکب ها از محل مشارکت های مردمی داخل و خارج استان تامین می شود از عموم مردم ایلام خواست نذورات خود را به این ستاد واقع در جنب کوی اساتید تحویل دهند.وی یادآور شد: مردم شهرستان های استان و سایر مناطق کشور نیز می توانند نذورات خود را برای خدمت رسانی به زائران اباعبدالله(ع) به دفاتر ائمه جمعه تحویل دهند.رئیس کمیته مشارکت های مردمی ستاد اربعین ایلام گفت: در مجموع 350 نفر بصورت افتخاری در این موکب ها اربعین امسال به زائران اباعبدالله(ع) خدمت رسانی خواهند کرد.بیش از چهار میلیون زائر اربعین سال گذشته از مرز بین المللی مهران تردد کردند.7171/6119            "}