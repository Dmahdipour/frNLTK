{"onTitr":" یاداشت/    ","titr":" تکنیک ها برای مدیریت اختلافات زناشویی","describe":" یزد - ایرنا - همه افراد در زندگی شخصی ممکن است، عادت های عجیب و غریبی داشته باشند، اگر آستانه تحمل زوج ها پایین باشد، همین عادت ها می تواند به نشانه های بی احترامی و شکایت تبدیل و منجر به اختلاف شود.", "text":"به گزارش ایرنا، ناسازگاری و اختلاف میان زوج ها، اغلب ناخودآگاه ایجاد و تشدید و زوج ها بدون اینکه بدانند طرف مقابل را از خود می رنجانند، دلخور و عصبی می شوند. متاسفانه بیشتر افراد هنگام مشاجره، تحریک پذیر و حساس می شوند و در جریان درگیری مجموعه ای از علائم جسمی در آنها بروز می کند و این علائم شامل ضربان سریع قلب، عرق کردن کف دست ها، سرگیجه ها، خشم، دلشوره و گرفتگی عضلات است. حل تعارض از مهارت های بین فردی است که می توان به شیوه ای نظام مند، از آن برای حل و فصل اختلافات استفاده کرد و تکنیک هایی که در این مقاله به آن اشاره می شود به شما کمک می کنند تا ناسازگاری ها را مدیریت کنید.**تکنیک توقفپذیرش این تکنیک ساده به زمان و مقداری شوخ طبعی نیاز دارد، وقتی مشاجره و درگیری اوج می گیرد، دست خود را بالا می گیرید و فریاد می زنید «توقف» یا «ایست» و این علائمی است که می گوید، دو طرف باید فریاد زدن را متوقف کنند و به اتاق های مجزایی بروند.**تکنیک تایم اوتتوقف کردن درگیری به معنای حل و فصل مشکل نیست بلکه مهلتی است تا طرفین آرام شوند و به حالت عادی بازگردند، زوج ها، هنگام مشاجره هیجان زده می شوند، وقتی این اتفاق می افتد میزان ضربان قلب، تنفس، نبض و هورمون آدرنالین خون افزایش می یابد. یکی از اهداف این مرحله، آرام کردن افراد است،  هر فرد به اتاقی می رود و ده تا پانزده دقیقه بی سر و صدا می نشیند.**تکنیک تنفس آهستهگاهی وقت ها برای آرام شدن باید نفس عمیق کشید،  در این مهلت ده تا پانزده دقیقه ای استراحت، دستتان را روی شکم خود بگذارید و نفس بکشید، کم کم سرعت نفس کشیدنتان را کم کنید و عمیق تر نفس بکشید، پس از چند لحظه آرام خواهید شد.**تکنیک بازگشتوقتی آرام شدید، دوباره بازگردید و آرام درباره مشکل بحث کنید،  اگر احساس آرامش نمی کنید، بحث درباره مشکل را به بعد موکول کنید.**تکنیک شنوایی فعالبرای اینکه با نیازها و نگرانی های همسرتان آشنا شوید، باید به دقت به حرف هایش گوش کنید،  گوش کردن فعال، توانایی و هنر بزرگی است که هر کسی ندارد ، به این طریق می توانید با نیازها و نگرانی های همسر خود آشنا شوید. با طرح سئوال های گوناگون، مطمئن شوید منظور وی را درک کرده اید، حرف های او را قطع نکنید، نیازها و نگرانی های او را یادداشت کنید،  خلاصه ای از نگرانی ها و نیازهای همسرتان را بازگو کنید تا او متوجه شود به حرف هایش گوش داده اید.**تکنیک گفت و گوی محترمانهپس از گوش دادن به همه حرف های همسر، از نیازها، نگرانی ها و مسائلی که باعث ناراحتی شما شده است، با آرامش و احترام سخن بگویید.**تکنیک ارتباط چشمیگوش دادن و یادگیری آن کار آسانی نیست، با استفاده از روش گوش دادن فعال، می توانید به همسر خود نشان دهید که به حرف های او گوش می دهید، وقتی همسر شما حرف می زند، به چشم هایش نگاه کنید. با این کار نشان می دهید که به حرف های او توجه دارید، هر دو سه دقیقه یک بار، حرف های همسر خود را جمع بندی کرده و بازگو کنید، این روش به همسر شما که ممکن است آشفته و عصبی باشد کمک می کند تا به آسانی و با اطمینان، احساس های خود را به زبان آورد، استفاده از زبان بدن، با حرکت هایی مانند تکان سر، او را به حرف زدن تشویق می کند.**تکنیک حفظ آرامشوقتی اختلاف و درگیری اوج می گیرد، حفظ آرامش دشوار است، وقتی مشاجره و رد و بدل شدن عبارت ها و کلمات نامناسب افزایش می یابد و خشم بر دو طرف مستولی می شود، نتیجه ای جز بروز احساس های بد و آسیب دیدن ندارد، بهترین راه برای مهار مشاجره و نزاع، پیشگیری است، این توصیه برای پیشگیری از اختلاف و درگیری به شما کمک می کند.**تکنیک درک متقابلشاید مهم ترین عامل در هر رابطه، تحمل است، تحمل، توانایی است که به سادگی می توان به دست آورد و به دیگران نیز منتقل کرد، همچنین، تحمل، به معنای احترام به نیازهای یکدیگر است، برای اجرای موفقیت آمیز این روش باید خودخواهی و غرور را کنار گذاشت و از همدلی و درک متقابل استفاده کرد.**تکنیک اهدای هدیهخشم زمانی نمایان می شود که افراد، احساس قدرشناسی و رضایت نکنند، در این زمان، افراد عصبی، فرسوده و افسرده می شوند، برای پیشگیری از بروز چنین علائم و نشانه هایی، زوج ها باید روش های نشان دادن محبت و برقراری ارتباط دوستانه را بیاموزند، با هدیه دسته گل، کارت تبریک و..... می توان محبت را بروز داد و زمینه برقراری ارتباط دوستانه را فراهم کرد.**تکنیک وقت شناسیدرخواست ها باید در زمان مناسب بیان شوند، اگر یکی از زوج ها، از همسر خود که مشغول کار است درخواستی کند، پاسخ او به احتمال زیاد از روی حوصله و خوشایند نخواهد بود، زوج ها باید زمان مناسبی برای بیان درخواست های خود انتخاب کنند.**تکنیک گفت و گوی صمیمانهرابطه زن و شوهر می تواند در طول زمان سرد شود، علت آن می تواند کمبود و یا عدم ارتباط زن و شوهر باشد، یکی از عناصر مهم تقویت ارتباط زوج ها، گفت و گو درباره نیازها، تجربه ها و اتفاق های روزانه است، برای اینکه این گفت و گو بتواند تاثیر خود را در صمیمیت زوج ها ایجاد کند، هنگامی که همسر شما درباره مسائل روزانه خود صحبت می کند، دقت و علاقه خود را نشان دهید.**تکنیک تامین سوخت عاطفیمخزن سوخت عاطفی افراد باید با اعتماد به نفس و احساس های مثبت پر شود تا انرژی لازم برای زندگی فراهم شود،زوج ها، باید برای پر نگه داشتن این مخزن به یکدیگر هدیه بدهند، همدیگر را تشویق و کلمه های محبت آمیز نثار هم کنند.**تکنیک القای حس امنیتبه همان میزان که همسر خود را می شناسیم، ممکن است از افکار او هم بی اطلاع باشیم، هرگز نباید تصور کنیم از تمام  نیازهای همسر خود آگاهیم و آنها را برآورده می کنیم، این امر به ما کمک می کند تا از او درباره نیازهایش بپرسیم، نتیجه این کار، القای احساس امنیت و احترام به همسر است.**تکنیک حفظ حریم خانوادهگاهی اوقات اتفاق هایی می افتد که فرزندان و خویشاوندان کلمات تند و زننده ای را که ناشی از اختلاف سلیقه زوج هاست از آنها می شنوند. برای جلوگیری از بروز این اتفاق ها، زن و شوهر پیش از ابراز تصمیم ها و نظریه های خود درباره مسائل مختلف نزد دیگران باید از نظرات یکدیگر آگاه باشند.حفظ احترام همسر و حریم خانواده و ابراز احساس های مثبت به همسر در حضور دیگران مهم است، این کار می تواند باعث رفع کدورت و استحکام رابطه زوج ها شود.تهیه و تنظیم : مرکز مشاوره آرامش معاونت اجتماعی پلیس یزد7536/ 2047/            "}