{"onTitr":" رییس اداره شیلات شهرستان قشم:    ","titr":" 35 فروند شناور صیادی قشم راهی دریا شدند","describe":" قشم - ایرنا - رییس اداره شیلات شهرستان قشم گفت: با شروع فصل صید میگو، 35 فروند شناور صیادی وارد خلیج فارس شدند.", "text":"محمد پرورش روز چهارشنبه در گفت و گو با خبرنگار ایرنا افزود: فصل صیدمیگو از 10 مهر ماه آغاز شد و حدود 40 تا 45 روز ادامه دارد.وی ادامه داد: با آغاز فصل صید ماهی 500 نفر به طور مستقیم و حداقل 2 برابر این تعداد به طور غیر مستقیم مشغول فعالیت می شوند.رییس اداره شیلات قشم تصریح کرد: سال گذشته یک هزار و 326 تن در فصل میگو صید شد که امسال نیز صید همین میزان پیش بینی می شود.وی افزود: میگوهای صید شده، بیشتر به مصرف بازار داخلی شهرستان و شهرهای مختلف کشور می رسد.سال گذشته سه هزار و 400 تن میگو در استان هرمزگان صید شد که 38 درصد آن معادل یکهزار و 326 تن به شهرستان قشم تعلق داشت.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}