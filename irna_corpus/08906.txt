{"onTitr":"","titr":" 54 مصدوم پاکستانی و افغان به بیمارستان منتقل شدند","describe":" قزوین - ایرنا - رییس مرکز مدیریت حوادث و فوریت های پزشکی قزوین از امدادرسانی و انتقال 54 مصدوم پاکستانی و افغان یک سانحه تصادف به بیمارستان های استان خبر داد.", "text":"به گزارش ایرنا به نقل از روابط عمومی دانشگاه علوم پزشکی قزوین پیمان نامدار روز پنجشنبه با اعلام این خبر افزود: اتوبوس حامل تبعه افغانستان و پاکستان بامداد امروز با خاکریز کنار جاده در کیلومتر 30 اتوبان زنجان به قزوین برخورد کرده و ده ها تن راهی بیمارستان شدند.وی اضافه کرد: این حادثه ساعت سه و 10 دقیقه بامداد امروز به واحد ارتباطات مرکز فوریت های پزشکی اعلام شد و به محض دریافت اطلاعات اولیه، یک دستگاه اتوبوس و پنج دستگاه آمبولانس به محل اعلام شده اعزام شدند.نامدار ادامه داد: به محض رسیدن تکنسین های اورژانس، عملیات رها سازی و دسته بندی مصدومان آغاز شد و در مجموع 54 مصدوم پس از درمان اولیه به بیمارستان های شهید رجایی، رازی و شفای تاکستان منتقل شدند و یک مصدوم هم در محل درمان شد.رییس مرکز مدیریت حوادث و فوریت های پزشکی قزوین با بیان اینکه مصدومان این حادثه آسیب جدی ندیده اند، افزود: حال عمومی این افراد رضایت بخش و رو به بهبود است و تاکنون بسیاری از آنها از بیمارستان ترخیص شده اند.7388* 6101            "}