{"onTitr":"","titr":" افزایش 15 درجه ای دما در خراسان رضوی پیش بینی شد","describe":" مشهد- ایرنا- کارشناس مرکز پیش بینی اداره کل هواشناسی خراسان رضوی گفت: میانگین دمای هوا در مناطق مختلف این استان از امروز 16 مهر تا پایان هفته جاری بین 13 تا 15 درجه افزایش می یابد.", "text":"آذر رضایی روز دوشنبه در گفت وگو با خبرنگار ایرنا افزود: با پایان یافتن فعالیت سامانه بارشی در خراسان رضوی وضعیت پایداری برای این استان طی روزهای آینده پیش بینی شده و از سردی هوا در این مدت کاسته می شود.وی همچنین بیشینه دمای امروز هوای مشهد را 16 درجه سلسیوس اعلام و بیان کرد: بیشینه دمای هوای این شهر امروز هفت درجه نسبت به دیروز افزایش دارد. بر این اساس بیشینه دمای هوای مشهد به تدریج افزایش یافته و تا روز جمعه آتی به 23 درجه می رسد. کارشناس مرکز پیش بینی اداره کل هواشناسی خراسان رضوی ادامه داد:  کمینه دمای دیشب هوای مشهد چهار درجه سلسیوس بود که برای شبهای آتی بین چهار تا پنج درجه در نوسان است.فریمان با کمینه دمای دو درجه زیر صفر و مه ولات با بیشینه دمای 23 درجه به ترتیب سردترین و گرمترین شهرهای خراسان رضوی در طول 24 ساعت گذشته بوده اند. بیشترین شدت وزش باد نیز طی همین مدت از سبزوار با سرعت 54 کیلومتر بر ساعت گزارش شده است.3027/1858            "}