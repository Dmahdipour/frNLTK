{"onTitr":"","titr":" باورهای غلط عامل شکار کبوتر چاهی است","describe":" همدان - ایرنا- رئیس اداره حفاظت محیط زیست کبودرآهنگ گفت: باورهای غلط مبنی بر موثر بودن گوشت کبوتر در درمان بیماری عامل شیوع شکار این پرنده شده است.", "text":"پیمان زرین روز سه شنبه در گفت و گو با ایرنا بیان کرد: وجود خرافه و باورهای غلط یکی از آسیب ها برای محیط زیست است.وی افزود: شماری از افراد معتقدند که گوشت برخی از گونه های جانوری برای درمان بیماری موثر است و با این بهانه اقدام به شکار بی رویه پرندگان می کنند.رئیس اداره حفاظت محیط زیست کبودرآهنگ اظهار داشت: علاوه بر این لذت و حرص و ولع برای شکار و علاقه مندی افراد به طعم گوشت های خاص موجب تمایل آنها به شکار پرندگان شده است.زرین یادآوری کرد: چندی پیش فردی میانسال اقدام به شکار غیرمجاز پنج قطعه کبوتر چاهی در محور گل تپه کرده بود که هنگام مشاهده تیم های گشتی محیط زیست پا به فرار گذاشت.وی اضافه کرد: پس از تعقیب و گریز، خودروی شکارچی متخلف توقیف و از داخل آن لاشه کبوترهای شکارشده کشف و ضبط شد.رئیس اداره حفاظت محیط زیست کبودرآهنگ گفت: پس از تشکیل پرونده برای این فرد متخلف در مرجع قضایی، این شکارچی علاوه بر پرداخت جریمه نقدی به پرداخت ضرر و زیان محیط زیست محکوم شد.زرین اضافه کرد: با توجه به اینکه کبودرآهنگ فاقد منطقه حفاظت شده است بنابراین شمار پرونده های شکار گونه های جانوری شاخص کم اما در مقابل شکار و زنده گیری پرندگان زیاد است.وی تاکید کرد: شکار و زنده گیری پرندگان وحشی با توجه به صادر نشدن پروانه شکار از سوی سازمان حفاظت محیط زیست تخلف است.7526/2087            "}