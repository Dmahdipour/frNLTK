{"onTitr":"","titr":" مرمت و بازسازی 35 بقعه مذهبی قزوین اجرایی شده است","describe":" قزوین - ایرنا - مدیرکل اداره اوقاف و امور خیریه قزوین گفت: عملیات مرمت و بازسازی 35 بقعه مذهبی استان از نیمه نخست سال جاری آغاز و همچنان نیز ادامه دارد.", "text":"حجت الاسلام و المسلمین سید مصطفی مجیدی روز چهارشنبه در گفت و گو با خبرنگار ایرنا افزود: تجدید بنای امامزادگانی که جنبه میراث فرهنگی ندارند به میزان 500 متر مربع در حال اجرا بوده و تا پایان سال نیز به پایان می رسند.این مسئول خاطرنشان کرد: برای اجرای عملیات عمرانی بقاع متبرکه یاد شده امسال 115 میلیارد ریال از محل اعتبارات دولتی و کمک های مردمی پیش بینی شده و تاکنون نیز با پیشرفت 50 درصدی روبرو بوده است.به گفته وی، در 6 ماه نخست سال جاری این اداره کل 15 میلیارد ریال از محل بقاع متبرکه و 27 میلیارد ریال نیز از موقوفات درآمد زایی داشته است.حجت الاسلام و المسلمین مجیدی با اشاره به احداث برج مسکونی و تجاری شمال شهر قزوین، گفت: این طرح با مشارکت سه واقف و با 14 میلیارد ریال اعتبار در شهرک مهدیه اجرایی شده است.وی اظهار داشت: کار اجرایی درمانگاه نیمه کاره موقوفه شهر بیدستان نیز با 6 میلیارد ریال در حال پایان بوده و به زودی نیز افتتاح می شود.مدیرکل اداره اوقاف و امور خیریه قزوین در پایان اضافه کرد: با همکاری و مشارکت بنیاد مسکن انقلاب اسلامی احداث 530 واحد مسکونی شهر اقبالیه برای اقشار کم درآمد از دیگر پروژه های در دست احداث اوقاف و امور خیریه استان است.6104/8054            "}