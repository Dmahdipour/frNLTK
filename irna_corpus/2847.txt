{"onTitr":" آیت الله سبحانی:    ","titr":" وضعیت بهداشتی و درمانی کشور توسعه یافته است","describe":" قم- ایرنا- آیت الله جعفر سبحانی از مراجع تقلید به خدمات وزیر بهداشت، درمان و آموزش پزشکی اشاره کرد و گفت: شکی نیست از زمانی که دکتر هاشمی سکان دار این وزارتخانه شده، در زمینه مسائل بهداشتی و درمانی توسعه یافته ایم.", "text":"به گزارش ایرنا به نقل از روابط عمومی دانشگاه علوم پزشکی قم، وی روز سه شنبه در دیدار رئیس دانشگاه علوم پزشکی قم، افزود: البته برخی مسائل به وجود آمده که تاثیر داشته، اما نباید کوتاه آمد و همگان هم می دانند که آن وزیری که کار کرده و کسی که کار نکرده با هم متفاوت هستند.آیت الله سبحانی اضافه کرد: رسانه ها نیز وظیفه مهمی برعهده دارند و آن این است که مردم را نباید ناامید کنند، چراکه ناامید کردن مردم گناه بزرگی است و باید با امیدوار کردن، در راستای پیشرفت جامعه بکوشند.وی با بیان این که دشمن با ایجاد ناامیدی می خواهد ما را خلع سلاح کند، گفت: باید با این موضوع مقابله کنیم، می دانیم که مشکلات زیاد است، اما نباید فراموش کنیم که ما دوران بدتری را در جنگ سپری کردیم و باید با مقاومت و ایستادگی در راستای رفع مشکلات گام برداشت.وی ضمن ابلاغ سلام ویژه به وزیر بهداشت، درمان و آموزش پزشکی گفت: سلام بنده را به وزیر بهداشت برسانید و از خداوند برای ایشان آرزوی توفیق بیشتر خدمت را می طلبم و البته باید صبر و استقامت در کارها داشته باشند.این مرجع تقلید همچنین گفت: 2 موضوع سلامت و امنیت امر مهمی است که به عنوان نعمت از آن یاد شده و اگر این 2 نباشد، فرد قادر به انجام هیچ کاری نیست.** رئیس دانشگاه علوم پزشکی قم نیز در این دیدار ضمن ابلاغ سلام وزیر بهداشت، درمان و آموزش پزشکی به آیت الله سبحانی، گفت: با توجه به شرایط فعلی جامعه و افزایش دغدغه های اقتصادی مردم همه تلاش خادمان عرصه سلامت و شخص وزیر بهداشت بر این است که طرح تحول نظام سلامت با مدیریت، همت و تدبیر متولیان سلامت و بدون کوچکترین خدشه ای در تمامی مراکز دولتی کشور اجرا شود. ابوالفضل ایرانی خواه با اشاره به تداوم اجرای طرح تحول نظام سلامت در استان، افزود: تمام تلاش خدمتگزاران عرصه سلامت در همه سطوح این است که کاستی در ارائه خدمات طرح تحول نظام سلامت به مردم ایجاد نشود و بحمدالله با تلاش های صورت گرفته در دولت و همراهی مجلس شورای اسلامی و دیگر نهادهای مرتبط با سلامت، همچنان شاهد اجرای کامل آن در سطح مراکز درمانی هستیم. وی در ادامه با تاکید بر ضرورت ترمیم منابع طرح تحول سلامت و اختصاص منابع پایدار در جهت تداوم آن، ابراز امیدواری کرد: با راهنمایی ها و تاکیدات مراجع عظام تقلید در راستای حمایت قاطع دولت و مجلس از طرح تحول نظام سلامت و استمرار تلاش‌ ها و حمایت های مسئولان، شاهد بهره مندی کامل و بیش از پیش مردم از برکات این طرح باشیم. ایرانی خواه بیان داشت: پزشکان، پرستاران و جامعه سلامت استان قم با وجود مشکلات و بدهی هایی که وجود دارد، در حال خدمات رسانی به مردم هستند و اجازه نمی دهند که در امر درمانی مردم کمترین خللی ایجاد شود.رئیس دانشگاه علوم پزشکی قم با اشاره به موضوع دارو و ملزومات و تجهیزات پزشکی، گفت: با برنامه ریزی های کارشناسی و با کوشش های شبانه روزی که از ماه ‌های گذشته در این خصوص صورت گرفته است بحمدالله وضعیت استان قم نسبت به دیگر استان ها مطلوب تر است و به واسطه کمبودهای دارویی، خدشه ای در خدمات رسانی ایجاد نشده است.طرح تحول نظام سلامت کشور در راستای سیاست های کلی نظام و تاکید جدی رهبر معظم انقلاب به مقوله سلامت جامعه و افزایش شاخص های سلامت و بهداشت مردم در بخش های مختلف از 15 اردیبهشت ماه سال 93 از سوی دولت یازدهم و وزارت بهداشت، درمان و آموزش پزشکی به اجرا درآمد./2085/ 1175            "}