{"onTitr":" المپیک جوانان؛    ","titr":" فرنگی کاران ایران به دو مدال طلا دست یافتند","describe":" تهران - ایرنا - فرنگی کاران ایران به دو مدال طلای ارزشمند بازی های المپیک جوانان 2018 دست یافتند.", "text":"به گزارش خبرنگار ایرنا؛ بامداد شنبه و در ادامه سومین دوره بازیهای المپیک جوانان در «بوینس آیرس» آرژانتین فرنگی کاران تیم کشتی جوانان ایران به دو مدال طلا رسیدند تا تعداد مدال های زرین کاروان ایران به عدد 5 برسد.«امیرضا ده بزرگی» در وزن 45 کیلوگرم که با شکست دادن حریفان خود به فینال رسیده بود در دیدار نهایی نیز با حساب 8 بر صفر مقابل «رنزو پرالتا گونزالس» از اکوادور پیروز شد و مدال طلا را از آن خود کرد.سپس «محمد نصرتی» نماینده وزن 92 کیلوگرم تیم کشتی فرنگی جوانان ایران که با شایستگی فینالیست شده بود در رقابت پایانی 3 بر یک «عثمان آیدین» از ترکیه را مغلوب کرد و طلایی شد.با این اوصاف تعداد مدال های کاروان ورزشی ایران در المپیک آرژانتین به پنج مدال طلا و یک نقره افزایش یافت. پیش از این تیم تکواندوی جوانان ایران با عملکردی درخشان به سه طلا و یک نقره در این بازی ها دست یافته بود.سومین دوره بازی های المپیک 2018 آرژانتین از 15 مهرماه آغاز شده و 26 همین ماه با معرفی برترین جوانان ورزش جهان به کار خود پایان می دهد .ایران با 49 ورزشکار دختر و پسر در 17 رشته ورزشی در این رقابت ها شرکت کرده است.شبد**ورزشی**3783**1379            "}