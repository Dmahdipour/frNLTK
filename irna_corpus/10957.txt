{"onTitr":"","titr":" تحقق اقتصاد مقاومتی نیازمند همراهی مردم است","describe":" همدان- ایرنا- معاون سیاسی و اجتماعی فرمانداری ویژه ملایر با تاکید بر لزوم تحقق اقتصاد مقاومتی به عنوان یکی از تاکیدات مهم رهبر معظم انقلاب، گفت: امروز بیش از پیش نیازمند همراهی اقشار مختلف مردم برای تحقق این راهبرد اقتصادی هستیم.", "text":"به گزارش ایرنا، سعید کتابی روز سه شنبه در نشست اعضای کمیته فرهنگی و گفتمان سازی اقتصاد مقاومتی در شهرستان ملایر افزود: اجرای اقتصاد مقاومتی تنها راه برون ‌رفت از وضعیت کنونی و شرایط اقتصادی کشور است.وی با بیان اینکه جامعه امروز احساس نیاز بسیار بیشتری به اقتصاد مقاومتی دارد، اظهار داشت: باید با همراهی مردم و مسئولان برای فرهنگ سازی و تحقق اقتصاد مقاومتی بیشتر تلاش کنیم.معاون سیاسی و اجتماعی فرمانداری ویژه ملایر کمیته فرهنگی و گفتمان سازی را یکی از کمیته ‌های زیرمجموعه جلسه های اقتصاد مقاومتی دانست و ادامه داد: وظایف دستگاه‌های اجرایی در این کمیته مشخص شده و هر کدام از دستگاه ها موظف به اجرای این وظایف هستند.کتابی بر لزوم تبیین موضوع اقتصاد مقاومتی در مدارس و دانشگاه در سالتحصیلی جدید تاکید کرد و افزود: در این شهرستان تعداد قابل‌ توجهی از سازمان ‌های مردم ‌نهاد فعال هستند که باید از این ظرفیت نیز در پیشبرد اهداف اقتصاد مقاومتی استفاده شود.وی با تاکید بر اینکه اقتصاد مقاومتی باید در بین خانواده ها به یک فرهنگ تبدیل شود ادامه داد: با استفاده از ظرفیت های موجود این فرهنگ باید در جامعه نهادینه شود.معاون سیاسی و اجتماعی فرماندار ویژه ملایر گفت: در شرایطی که در تحریم های ظالمانه دشمنان قرار داریم، باید از ظرفیت های فرهنگی و گفتمان سازی برای اجرای اقتصاد مقاومتی استفاده و با تبدیل شدن آن به یک باور و فرهنگ، مردم را برای پیشبرد اهداف اقتصاد مقاومتی آماده کنیم.رئیس اداره فرهنگ و ارشاد اسلامی ملایر نیز در این جلسه با ابراز گلایه از ارایه نکردن گزارش اقدامات انجام شده توسط دستگاه های اجرایی با توجه به شرح وظایف گفت: تمامی دستگاه های اجرایی باید در این زمینه پای کار باشند.غلامرضا جمالی زاده با بیان اینکه بار اصلی این فرهنگ سازی روی دوش دانشگاه ها و مدارس است، ابراز امیدواری کرد که با انسجام بهتر فعالیت های فرهنگ ساز این نهادها به نتایج ملموس و جلب اعتماد مردم منجر شود.به گزارش ایرنا، در این نشست مقرر شد دستگاه های اجرایی عضو این کمیته گزارش فعالیت های شاخص خود را تا 12 مهرماه به دبیرخانه کمیته فرهنگی و گفتمان سازی اقتصاد مقاومتی ارسال کنند.7528/2090            "}