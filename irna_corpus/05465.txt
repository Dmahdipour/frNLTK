{"onTitr":" فرمانده انتظامی آذربایجان غربی:    ","titr":" امنیت پایدار، سایه بان توسعه و آبادانی است","describe":" ارومیه- ایرنا- فرمانده انتظامی آذربایجان غربی، امنیت پایدار را سایه بان توسعه و آبادانی دانست و گفت: حفظ امنیت پایدار کنونی در این استان مرزی نیازمند عزم همگانی و روحیه ایثار و شهادت است.", "text":"سردار سرتیب دوم پاسدار ناصر اصلانی روز یکشنبه در دیدار با سر عشیره های عشایر استان در محل هنگ مرزی ارومیه، افزود: نیروهای مسلح و اطلاعاتی و مرزنشیان و عشایر مصم تر از گذشته، اجازه نخواهند داد تا کسی امنیت پایدار این استان را خدشه دار کند.وی ادامه داد: آذربایجان غربی نزدیک به یکهزار کیلومتر مرز مشترک با سه کشور خارجی دارد و با این وجود امنیت در این استان بسیار مطلوب است.فرمانده انتظامی آذربایجان غربی گفت:دشمنان نظام با همت نیروهای مسلح اعم از سپاهی، ارتشی، مرزبانی، نیروهای امنیتی و انتظامی و همکاری مردم و مرزنشینان فرصت عرض اندام نخواهند داشت. سردار اصلانی افزود: آذربایجان غربی کمربند امنیت کشور محسوب می شود و با اینکه در بین مرزنشینان مشکلات معیشتی و اجتماعی و اقتصادی وجود دارد ولی از این امنیت حفاظت خواهند کرد.وی با اشاره به اینکه امروز اگر مرزها محکم نباشد، دشمن از آن سوء استفاده خواهد کرد، اضافه کرد: هوشیاری عشایر و مرزنشینان تمامی توطئه های دشمنان را در مناطق مرزی خنثی می کند. وی ادامه داد: دشمنان انقلاب اسلامی به دنبال فرقه افکنی در بین شیعه و سنی هستند ولی با هوشیاری و آگاهی مردم همه آنها یکی پس از دیگری خنثی می شود.به گزارش ایرنا مؤلفه های تشکیل دهنده امنیت پایدار در افق 1404، داشتن جامعه ای «امن»، «باثبات»، «توسعه یافته» و «الهام بخش» است. 6009/3072            "}