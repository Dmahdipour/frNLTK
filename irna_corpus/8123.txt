{"onTitr":" مقام آذری :    ","titr":" روابط باکو و مسکو در قالب همکاری های راهبردی توسعه می یابد","describe":" باکو – ایرنا – معاون بخش روابط خارجی دفتر ریاست جمهوری آذربایجان گفت : روابط باکو و مسکو در قالب همکاری های راهبردی بطور موفقیت آمیز توسعه می یابد .", "text":"به گزارش روز جمعه پایگاه خبری رپورت، حکمت حاجی اف، افزود: جمهوری آذربایجان و روسیه بعنوان دو کشور همسایه روابط خود را بر مبنای حسن همجواری ، اصل احترام متقابل بصورت همه جانبه توسعه می دهند . وی دیدارهای روسای جمهوری آذربایجان و روسیه در ماه سپتامبر در سوچی  و باکو را نشانه سطح بالای روابط دو کشور عنوان کرد . حاجی اف گفت: گفتمان صمیمانه و دیدارهای مرتب مبتنی بر اعتماد و دوستی میان الهام علی اف و ولادیمیر پوتین روسای جمهوری آذربایجان و روسیه برای توسعه روابط دو کشور از اهمیت خاص برخوردار است . وی توسعه همکاری های دو جانبه میان مناطق مختلف جمهوری آذربایجان و روسیه را نیز نشانه اعتماد و همکاری های مفید میان و کشور دانست و گفت : برگزاری نهمین  همایش مشترک همکاری های اقتصادی جمهوری آذربایجان و روسیه با حضور روسای جمهوری دو کشور نیز برای چشم انداز توسعه روابط بسیار مهم است . به گفته حاجی اف جمهوری آذربایجان و روسیه همکاری ها را در قالب روابط چند جانبه منطقه  ای نیز توسعه می دهند .خاورم ** 337** 1579            "}