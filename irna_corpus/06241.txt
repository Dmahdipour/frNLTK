{"onTitr":"","titr":" تغییر استانداران آبان ماه مشخص می شود","describe":" همدان- ایرنا- استاندار همدان گفت: تغییر استانداران تا 24 آبان ماه تصمیم گیری و اعلام خواهد شد.", "text":"محمدناصر نیکبخت روز یکشنبه در گفت و گوی اختصاصی با خبرنگار ایرنا در پاسخ به اخبار و شایعاتی که در رسانه های مکتوب و خبرگزاری ها درباره تغییر استاندار همدان منتشر شده است افزود: درباره رفتنم هنوز تصمیم گیری نشده است و اطلاعی از زمان تغییر و جابجایی ها ندارم.وی ادامه داد: زمان رفتن هنوز مشخص نیست و تا 24 آبانماه باید در این باره تصمیم گیری شود.گفتنی است 'محمد ناصر نیکبخت'  که از تاریخ 15 آبان 92 مسئولیت سنگین استانداری همدان را به عهده گرفت و ایجاد اشتغال و توسعه اقتصادی را اولویت راهبردهای معرفی کرد، در دولت دوازدهم نیز به عنوان سکاندار استان باقی ماند تا با بهره گیری از تجربه های ارزشمند خود، شتاب بیشتری به توسعه متوازن استان ببخشد.برگزاری منظم نشست اعضای کارگروه اشتغال و سرمایه گذاری با حضور استاندار به منظور ارتقای شاخص های بهبود فضای کسب و کار، رونق مجدد 600 واحد تولیدی تعطیل و نیمه فعال و توانمند سازی واحدهای مشکل دار از خدمات محمد ناصر نیکبخت در همدان است.سال گذشته نرخ بیکاری در استان همدان به رقم هشت درصد کاهش یافت و این استان از نظر نرخ اشتغال جزو سه استان نخست کشور قرار گرفت و تعهد ایجاد 19 هزار و 800 شغل در استان در سال 96 نه تنها محقق شد بلکه ایجاد 33 هزار شغل از دیگر دستاوردهای استاندار همدان بوده است.برگزاری همایش بین المللی سرمایه گذاری با رویکرد اقتصاد مقاومتی را می توان یکی از مهمترین برنامه نیکبخت برای تحقق منویات رهبر معظم انقلاب برشمرد که این همایش با رویکرد جذب سرمایه گذاران داخلی و خارجی و با مشارکت 10 کشور برگزار شد.ثمره برگزاری این همایش امضاء 43 فقره تفاهم نامه به میزان 19 هزار و 640 میلیارد ریال بود که از این مبلغ پنج هزار و 200 میلیارد ریال به مرحله اجرا رسیده است.در همین چارچوب است که همدان در چند سال اخیر به عنوان یکی از استان پیشرو در اجرای اقتصاد مقاومتی معرفی شده است و علت آن شتاب گیری روند توسعه همه جانبه استان برای توسعه و رونق اقتصادی ارزیابی می شود.همچنین در دوره مدیریت نیکبخت، مدیریت مصرف آب در حوزه کشاورزی به صورت جدی دنبال شد، به گونه ای که میزان مصرف آب از حدود 487 متر مکعب در هر یک تن محصول به حدود 422 متر مکعب در دولت دوازدهم  کاهش یافت و این روند کاهشی همچنان ادامه دارد.از جمله شاخص ترین فعالیت اقتصادی استاندار همدان، راه اندازی قطار همدان - تهران بود که موجب خوشحالی مردم استان شد؛ چراکه پس از سالیان دراز سوت قطار در همدان به صدا درآمد. اتمام ریل گذاری راه آهن همدان نیز با اعتبار 9 هزار و 700 میلیارد ریال و افتتاح با حضور رئیس جمهوری  بود. این رویداد مهم یعنی ریل گذاری تمام طول مسیر محدوده استان همدان و 20 کیلومتر از مسیر در استان مرکزی، پس از اجرای برنامه جامع اقدام مشترک (برجام) و گشایش های حاصل از آن، صورت گرفت.همچنین با پیگیری های استاندار همدان، در دولت تدبیر و امید چراغ نخستین نیروگاه خورشیدی همدان توسط وزیر نیرو وقت روشن شد تا همدان در مدار مستعد ترین منطقه برای انتخاب استان نمونه در زمینه احداث نیروگاههای خورشیدی کشور قرار گیرد.2 نیروگاه خورشیدی هفت مگاواتی وارد چرخه تولید انرژی های پاک استان همدان شد و همچنین با هدف ترویج بخش خصوصی برای تولید این انرژی پاک و بدون آلایندگی، قرارداد خرید تضمینی انرژی تولید شده از طرف وزارت نیرو امضا شد.این حمایت وزارت نیرو موجب شد تا سرمایه گذاران بخش خصوصی برای احداث نیروگاه های خورشیدی در همدان مصمم شده و برای احداث 100 مگاوات نیروگاه‌های خورشیدی مجوزهای مربوطه را از وزارت نیرو دریافت کنند.بر این اساس با انجام موافقت نامه های مربوطه قرار شد تا 100 مگاوات انرژی خورشیدی در قالب 10 نیروگاه هفت مگاواتی و یک نیروگاه 30 مگاواتی ظرف چند سال به بهره ‌برداری برسد. علاوه بر 2 نیروگاه خورشیدی در سال 95 ، سه نیروگاه هفت مگاواتی نیز در سال 96 وارد مدار شد و با این اقدام، ظرفیت استان در این بخش به بالای 35 مگاوات رسید که امسال با برنامه ریزی های انجام شده این روند تداوم می یابد.همچنین همدان پایتخت گردشگری آسیا در سال 2018 و میزبانی 2 رویداد از دیگر رخدادهایی است که استاندار همدان آن را پیگیری کرده است تا از این طریق همدان را به عنوان مقصد گردشگری دنیا معرفی کند.با همت و پیگیری استاندار همدان سال 2018 ، همدان میزبان اجلاس وزرای گردشگری کشورهای آسیایی است و در همین سال اجلاس دوره‌ ای سازمان جهانی گردشگری UNWTO قرار است در همدان برگزار شود.7523/2087            "}