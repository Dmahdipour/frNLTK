{"onTitr":"","titr":" واریانت چشمه شیرین در محور بدره - دره شهر بازگشایی شد","describe":" ایلام - ایرنا - رئیس پلیس راه ایلام از بازگشایی واریانت چشمه شیرین در محور بدره - دره شهر خبر داد.", "text":"سرهنگ رضا همتی زاده روز سه شنبه در گفت وگو با خبرنگار ایرنا اظهار داشت: این محور به علت ریزش کوه از مدت‌ها پیش مسدود شده بود که عصر روز گذشته بازگشایی و هم اکنون تردد در آن جریان دارد.وی افزود: روز گذشته نیز بر اثر واژگونی یک تانکر حمل سوخت در مسیر دره شهر - پل دختر این محور تا ساعاتی مسدود شد که با تلاش مسئولان 2 شهرستان این مسیر نیز بازگشایی شد.رئیس پلیس راه ایلام از آمادگی پلیس راه استان برای ایام اربعین خبر داد و یادآور شد: در این ایام تمامی محورهای استان به طور محسوس و نامحسوس تحت پوشش پلیس راه قرار خواهند گرفت.همتی زاده تاکید کرد: با توجه به افزایش تردد خودروها در ایام منتهی به اربعین، رعایت قوانین رانندگی در هنگام تردد الزامی است.وی گفت: برای کاهش تصادفات جاده ای تنها کنترل و اعمال قانون پلیس جوابگو نیست و برای تحقق این امر ، فرهنگ سازی و همکاری مردم در رعایت قوانین رانندگی در هنگام تردد در جاده ها الزامی است. همتی زاده با توصیه به رانندگان برای رعایت قوانین و مقررات راهنمایی و رانندگی، گفت : باید بپذیریم که جاده های استان جوابگوی حجم انبوه خودروها در ایام اربعین نیست و لازم است رانندگان در زمان ترافیک از انحراف به چپ و راست و رفتن به مسیر مخالف خودداری کنند.7177/6034            "}