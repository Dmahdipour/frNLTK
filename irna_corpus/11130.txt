{"onTitr":"","titr":" به روز رسانی کد پستی در خمین کلید خورد","describe":" خمین - ایرنا - رئیس اداره پست خمین گفت: طرح به روز رسانی کد پستی در اماکن مسکونی و تجاری این شهرستان روز سه شنبه کلید خورد.", "text":"«غلامرضا فراست»  در گفت و گو با ایرنا افزود: جابه جایی مکانی، افزایش و یا کاهش واحدهای مسکونی و تجاری در محلات و خیابان های مختلف شهر و از سوی دیگر اهمیت قابل اعتماد بودن کد پستی 10 رقمی به عنوان تنها کد شناسایی استاندارد اماکن و افراد اجرای این طرح را ضروری کرده بود.وی اظهارداشت: در اجرای این طرح  15 مامور آموزش دیده در مناطق شهری مشارکت دارند و در مدت 40 روز تمامی ادرس های پستی به روزرسانی می شود.رئیس پست خمین ادامه داد: بعد از پایان این طرح در شهر مراحل به روز رسانی کدهای پستی در روستاهای خمین به مدت یک ماه اجرا می شود.فراست، رکورد کد پستی در این شهرستان را 91 هزار و 98 کد بیان کرد و افزود: بیش از 80 هزار کد پستی در بخش مرکزی و 10 هزار و 826 کد نیز در بخش کمره است.رئیس اداره پست خمین از شهروندان خواست: ضمن رعایت نکات ایمنی به منظور جلوگیری از سوء استفاده احتمالی هنگام  مراجعه ماموران به منزل و یا محل کار پیش از ارایه هرگونه اطلاعات کارت شناسایی معتبر آنان را رویت کنند.فراست یادآور شد: طرح ملی مدیریت و یکسان سازی نشانی مکان محور (جی نف) در مناطق شهری خمین کامل شد و در مناطق روستایی نیز پیشرفت 80 درصدی دارد.وی ادامه داد: طرح مدیریت نشانی مکان محور و استعلام های میان دستگاهی(جی نف) یکی از طرح‌هایی است که در زمینه اقتصاد مقاومتی مصوب شده و شرکت پست مجری آن است.رئیس اداره پست خمین، ایجاد نظام آدرس استاندارد و یکسان ملی، سهولت دسترسی به نشانی اماکن از طریق سامانه های تحت پوشش وب، ارایه سرویس های مبتنی بر نقشه و بهره برداری از اهداف اجرای این طرح است.فراست اظهار داشت : اجرای این طرح در کاهش زمان و سهولت ارسال بسته های ارسالی پستی موثر است و عامل برای تسریع ایجاد شهر هوشمند و دولت الکترونیک می باشد.وی ادامه داد: طرح ملی مدیریت نشانی مکان محور از پارسال در خمین کلید خورده است و تاپایان سال 97 در سطح استان مرکزی به بهره برداری می رسد.رئیس اداره پست خمین به اجرای طرح ملی سیماک در خمین اشاره کرد و افزود: طرح سیستم یکپارچه مدیریت املاک کشور به منظور کاهش مراجعه مردم به بانک ها و ادارات برای ساخت مسکن در حال اجرا است.فراست خاطرنشان کرد: بر اساس طرح سیماک، پرونده های ملکی الکترونیکی و اطلاعات املاک و مدارک مربوط به ملک یکپارچه می شوند.وی گفت: با اجرای طرح سیماک افرد با مراجعه به دفاتر پیشخوان و آی. سی. تی می توانند کار خود را به سهولت انجام دهند.رئیس اداره پست خمین با بیان اینکه اداره پست خمین دارای 14دفتر شهری پیشخوان دولت است، گفت: این دفاتر شامل 13 دفتر درشهر خمین و یک دفتر در شهر قورچی باشی است.فراست با یادآوری فعالیت هشت نمایندگی توزیع مرسولات پستی در خمین، بیان کرد: از 32 دفتر آی.سی.تی روستایی در این شهرستان، 30 دفتر فعال است.شهرستان خمین از توابع استان مرکزی دارای 105 هزار نفر جمعیت است و در فاصله 61 کیلومتری اراک قرار دارد.7277/6013/            "}