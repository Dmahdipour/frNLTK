{"onTitr":"","titr":" همایش ملی تبیین حقوق شهروندی در ارومیه برگزار می شود","describe":" ارومیه- ایرنا- معاون فرهنگی جهاد دانشگاهی آذربایجان غربی گفت: چهارمین دوره همایش ملی تبیین حقوق شهروندی توسط جهاد دانشگاهی آذربایجان غربی در ارومیه برگزار می شود.", "text":"امین رستم زاده روز چهارشنبه در گفت و گو با خبرنگار ایرنا افزود: چهارمین دوره این همایش با مشارکت مراکز دانشگاهی، علمی، نهادها و دستگاه های اجرایی و گروه های مرتبط پژوهشی برگزار می شود.معاون فرهنگی جهاد دانشگاهی آذربایجان غربی با اشاره به اینکه این همایش با محور ویژه شهروند ایرانی، حقوق و تولید ایرانی برگزار می شود، بیان کرد: توسعه و حقوق شهروندی، اشتغال و حقوق شهروندی، خودکفایی و حقوق شهروندی، امنیت سرمایه و حقوق شهروندی، کسب و کار مجازی و حقوق شهروندی و سیاست اقتصادی، اقتصاد سیاسی و حقوق شهروندی از دیگر محورهای اصلی این همایش ملی است.وی ادامه داد: در این دوره با هدایت محورها به سمت شعار سال علاوه بر ایجاد زمینه های تولیدات علمی گام هایی در راستای تحقق شعار سال و منویات مقام معظم رهبری برداشته می شود.دبیر علمی چهارمین دوره همایش ملی تبیین حقوق شهروندی در رابطه با داوران این دوره، گفت: کمیته اصلی و علمی و داوری همایش از اساتید مجرب و علمی دانشگاه های تهران، علم و فرهنگ، دانشگاه های سراسری ارومیه، دانشگاه الزهرا(س)  و آزاد اسلامی و پیام نور ارومیه تشکیل شده است.رستم زاده اظهار داشت: این همایش در 2 بخش ویژه دانشجویان و اساتید پذیرای مقالات در محورهای همایش خواهد بود.معاون جهاد دانشگاهی آذربایجان غربی گفت: پژوهشگران، اساتید و دانشجویان تا 30 آبان ماه سال جاری فرصت دارند تا اصل مقالات خود را در قالب محورهای همایش و ر قالب فرمت اعلامی به ایمیل Jahad@urmia.ac.ir ارسال و تاییدیه آن را از دبیرخانه اخذ کنند.وی با اشاره به کیفیت علمی دوره های اول تا سوم این همایش افزود: دوره های اول تا سوم همایش با حضور پروفسور هاشمی و عرفانی از اساتید برجسته حقوق کشور و پدر علم حقوق عمومی کشور و صاحب نظران بین المللی این عرصه با موفقیت به اتمام رسید و تمامی مقالات در پایگاه های اصلی علمی کشور و وزارت علوم از جمله جهان اسلام (ISC) و  SID و سیویلیکا نمایه شد.وی پیش بینی کرد که اختتامیه چهارمین دوره همایش در اواخر اسفند سال جاری با حضور شخصیت های برجسته علمی، اجرایی و مسوولان کشوری و استانی در ارومیه برگزار شود.دبیر علمی همایش  با تقدیر از حمایت‌های مادی و علمی دانشگاه ها و دستگاه های مشارکت کننده در برگزاری این همایش، گفت: کارهای جمعی نیازمند جهاد علمی و عملی است که در هر سه دوره این همایش این اتفاق پر برکت به وضوح قابل مشاهده بود.به گزارش ایرنا اولین دوره این همایش جزو نخستین همایش‌های علمی در سطح کشور بود که با رویکرد متفاوت و تکیه بر جنبه فرهنگی و علمی در صدد محتوا سازی علمی و فرهنگ سازی تخصصی هدفمند در بین دانشجویان و اعضای هیات علمی بود.3214/3072            "}