{"onTitr":" رئیس مرکز فناوری قوه قضاییه:    ","titr":" سازمان ها از امنیت پایگاه های اینترنتی مطمئن شوند","describe":" تهران- ایرنا- رئیس مرکز آمار و فناوری اطلاعات قوه قضاییه به احتمال هک شدن سامانه های اینترنتی اشاره و به همه مدیران سازمان ها توصیه کرد که از امنیت پایگاه های اینترنتی مورد استفاده خود مطمئن شوند.", "text":"به گزارش ایرنا از مرکز آمار و فناوری اطلاعات حجت الاسلام حمید شهریاری روز شنبه در خصوص آزمون نفوذ سامانه ها و پایگاه های  سازمان ها و نهادها اظهار داشت: لازم است سازمان ها با توجه به ظرفیتی که به تائید این مرکز رسیده است، از بستر محصولات امنیت داخلی، مانند کلاه سفید که برای تست نفوذ و باگ های امنیتی طراحی شده است، کمک بگیرند.معاون رئیس قوه قضاییه گفت: یکی از مهمترین عوامل موفقیت یک کسب و کار، حفظ امنیت اطلاعات و کاهش خطرات امنیتی است و سامانه کلاه سفید بستری را فراهم می‌آورد تا با حداقل هزینه، آسیب‌پذیری‌های سامانه ها، کشف و برطرف شود.وی افزود: سامانه کلاه سفید به نوعی طراحی شده که جوانان مستعد برای کشف باگ های امنیتی که به آنان هکرهای سفید گفته می شود، ثبت نام و در مسابقه هایی که از سوی این سامانه برای کشف باگ پایگاه های مورد نظر صورت می گیرد، شرکت کنند که در صورت یافتن باگ، آن را اطلاع رسانی و در نهایت با همکاری داوران انتخابی از مرکز آپا دانشگاه صنعتی امیر کبیر، مهمترین باگ ها شناسایی و برگزیده می شوند و جوایزی به آنان اعطا می شود.هکرهای سفید و نیز سازمان های درخواست کننده برای بررسی امنیتی پایگاه های خود می توانند برای ثبت نام به نشانی  kolahsefid.org که برای این فعالیت دارای مجوز رسمی از مقامات ذی صلاح است، مراجعه کنند.اجتمام*1003*1834            "}