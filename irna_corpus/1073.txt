{"onTitr":" استقبال مردم گلستان از نمایشگاه کتاب؛    ","titr":" مردم گلستان 130 میلیون تومان بن کتاب در یک روز خریدند","describe":" گرگان - ایرنا - مدیرکل فرهنگ و ارشاد اسلامی گلستان گفت که در نخستین روز کاری نمایشگاه کتاب این استان علاقمندان به کتابخوانی 130 میلیون تومان بن خریداری کردند.", "text":"عادله کشمیری روز پنجشنبه در گفت و گو با خبرنگار ایرنا اظهار داشت: با توجه به استقبال اولیه انتظار می رود تا روز سوم نمایشگاه تمام 650 میلیون تومان بن کتاب در نظر گرفته شده خریداری شود، از این روی باید مجددا به دنبال تامین اعتبار باشیم.وی با بیان اینکه در نخستین روز نمایشگاه استقبال کتاب دوستان فراتر از انتظار بود، گفت: بیش از 73 هزار عنوان کتاب با موضوعات عمومی، کشاورزی، علوم پزشکی، هنر، معماری، حقوق، کمک درسی و کودک و نوجوان با ٣٠ درصد تخفیف شامل ٢٠ درصد بن بانکی و ١٠ درصد تخفیف فروش از سوی غرفه داران این نمایشگاه به علاقمندان عرضه می شود.به گزارش ایرنا ١٥ ناشر استانی و ٩ ناشر اهل سنت در نمایشگاه کتاب گلستان حضور دارند.مدیرکل فرهنگ و ارشاد اسلامی گلستان اظهار کرد: در صورتیکه شرکت کنندگان کتاب مورد نظر خود را در نمایشگاه پیدا نکردند می توانند به 12 کتاب فروشی حاضر در طرح های تخفیفی فصلی استان مراجعه کنند.به گزارش ایرنا در دوازدهمین نمایشگاه کتاب گلستان از 6 عنوان کتاب 'آداب مسافرت اسلامی، اصول و کاربرد تنظیم قراردادها، مدیریت کارآفرینی، لحظه های بی تو و  خزینه' از انتشارات نوروزی و 'مبانی فنی و هنری سالن هایی تئاتر' از انتشارات نمایش رونمایی شد.دوازدهمین نمایشگاه بزرگ کتاب گلستان در 259 غرفه تا 23 مهر همه روزه از ساعت 9:30 تا 12:30 و 16 تا 20:30 در محل دائمی نمایشگاه بین المللی استان واقع در جاده گرگان - آق قلا دایر است.3042/2729            "}