{"onTitr":" وزیر پیشین دارایی پاکستان :    ","titr":" همکاری با FATF باعث رشد اقتصاد ایران می شود","describe":" اسلام آباد - ایرنا - وزیر پیشین دارایی پاکستان و اقتصاددان معروف این کشور، همکاری ایران با گروه ویژه اقدام مالی ( FATF) را حرکتی مثبت برای تقویت اقتصاد و حل مشکلات مالی و بانکی جمهوری اسلامی ایران ارزیابی کرد.", "text":"گروه ویژه اقدام مالی علیه تروریسم یک نهاد بین دولتی مستقر در پاریس است که برای مبارزه با امور مالی غیر قانونی، معیارهای جهانی وضع می کند. ۳۷کشور جهان عضو اتحادیه تصمیم‌گیری در خصوص کشورهای حامی تروریسم هستند.آمریکا، انگلیس، چین، هند، ترکیه و تعدادی از کشورهای عربی حوزه خلیج فارس به همراه اتحادیه اروپا از اعضای این گروه به شمار می روند.دکتر «سلمان شاه» روز چهارشنبه در اسلام آباد در گفت و گو با خبرنگار ایرنا گفت: گروه ویژه اقدام مالی یک سیستم بین المللی مالی است که برای همه کشورها تعریف شده و از اهمیت زیادی برخوردار است و پیوستن کشورهای جهان به این سازمان می تواند به تقویت امور مالی آن کشور منجر شود.وی با بیان اینکه بسیاری از تبادلات مالی در سطح بین المللی از طریق'FATF ' صورت می گیرد، اضافه کرد: یکی از اهدف تشکیل گروه ویژه اقدام مالی جلوگیری از پولشویی و جابجایی منابع مالی گروههای تروریستی است به نحوی که کوچکترین تبادلات مالی در هر نقطه از جهان توسط سیستم نظارتی 'FATF' کنترل می شود.اقتصاددان پاکستانی افزود:به اعتقاد من، رونق اقتصادی و توسعه معیشت مردم از هدف های اصلی همه کشورهای جهان است و کشوری که این اهداف را دنبال می کند میباید به گروه ویژه اقدام مالی بپیوندد.وزیر پیشین دارایی پاکستان افزود:روند جهانی شدن باعث شده تا سیستم مالی جهان به هم گروه بخورد و در نتیجه برای مدیریت آن سازمان هایی مانند (FATF) بوجود آید تا مبادلات مالی جهان به صورت محسوس و غیر محسوس و بر اساس شرایط و ضوابط از پیش تعیین شده در نظام مالی جهان به صورت شفاف حرکتی رو به جلو داشته باشد.وزیر سابق دارایی پاکستان در ادامه خاطرنشان کرد: به همین دلیل برای برای الحاق به سیستم بین المللی مالی مانند (FATF) کشورهای جهان باید خود را با قوانین مالی بین المللی هماهنگ کنند.کارشناس امور مالی بین المللی با بیان اینکه هیچ کشوری ملزم به پیوستن به  (FATF) نیست گفت: گروه ویژه اقدام مالی سازمانی بین المللی است که تسهیلات لازم برای گردش مالی بین المللی برای همه کشورها فراهم می کند بنابراین کشوری که بتواند وارد این سیستم شود یقینا از فواید سرشار آن سود خواهد برد.وی گفت : همه کشورها با توجه به سود سرشار تجارت بین المللی خواهان پیوستن به (FATF) هستند و جمهوری اسلامی ایران به عنوان کشوری دارای ظرفیت های بالقوه اقتصادی نیز می تواند با ماندن در این سیستم از مزایای سرشار آن در راستای منافع ملی خود استفاده کند.دکتر سلمان شاه گفت: یقینا کشورهایی که نتوانند وارد سیستم (FATF)شوند به شدت ضرر خواهند دید به همین دلیل همه کشورها سعی می کنند سیستم مالی خود را با الزامات تعیین شده این سیستم هماهنگ کنند.مهلت ایران برای پیوستن و تصویب لوایح چهارگانه FATF رو به پایان است در حالی که نگرانی‎های برخی تمام شدنی نیست. این لوایح در مجلس در حالی مطرح شده است که مقام معظم رهبری تصمیم‎گیری در این مورد را بر عهده مجلس گذاشته‎اند.آساق**6125**1663**            "}