{"onTitr":"","titr":" 220 کیلومتر ازجاده های کهگیلویه و بویراحمد روکش آسفالت شد","describe":" گچساران- ایرنا- مدیرکل راهداری و حمل و نقل جاده ای کهگیلویه و بویراحمد گفت: نزدیک به 220 کیلومتر از جاده های استان از 2 سال پیش تاکنون روکش آسفالت شده است.", "text":"علی خوان پایه روز چهارشنبه در گفت و گو با خبرنگار ایرنا اظهار داشت: این میزان روکش آسفالت در جاده های اصلی، فرعی و روستایی و با هدف ارتقای ایمنی جاده ها صورت گرفته است.وی بیان کرد: برای هر کیلومتر روکش آسفالت در این طرح یک میلیارد و 200 تا یک میلیارد و 500 میلیون ریال هزینه شده است.مدیرکل راهداری و حمل و نقل جاده ای کهگیلویه و بویراحمد تصریح کرد: ایجاد 15 کیلومتر روشنایی در جاده های این استان از دیگر خدمات انجام شده برای افزایش ایمنی جاده های این استان بوده است.خوان پایه دشواری حفاظت از جاده ها را مشکلات مدیریت راهداری و حمل و نقل کهگیلویه و بویراحمد ذکر کرد.وی با اشاره به این که کشته شدن یک شهروند در سوانح رانندگی افزون بر آسیب های اجتماعی و روانی به طور مستقیم 15 میلیارد ریال به اقتصاد کشور خسارت وارد می کند بر رعایت اصول ایمنی در ساخت و سازهای کنار جاده ها تاکید کرد.خوان پایه گفت: اصرار برخی مالکان زمین ها برای ساخت و ساز در حریم قانونی کنار جاده باعث می شود که گاهی مسافران با طی کردن عرض جاده به واحد تجاری برسند که این امر باعث کشته شدن تعداد زیادی از عابران در جاده های برون شهری می شود.مدیرکل راهداری و حمل و نقل جاده ای کهگیلویه و بویراحمد با اشاره به اینکه 90 درصد حمل و نقل کشور با جاده انجام می شود و در این استان 99درصد حمل و نقل بار و مسافر با جاده ها انجام می شود بر عزم بیشتر برای حفاظت و ایمنی جاده ها تاکید کرد.وی گفت: 70درصد راه های کهگیلویه و بویراحمد کوهستانی و بقیه تپه ماهوری بوده و برای نگهداری از این مقدار جاده نیاز به اعتبارات بیشتری است.سالیانه 20 میلیون تردد در جاده‌های کهگیلویه و بویراحمد انجام می شود.افزون بر 6 هزار کیلومتر راه ارتباطی شامل بزرگراه، اصلی، فرعی و روستایی در کهگیلویه و بویراحمد وجود دارد. 159 کیلومتر بزرگراه، 986 کیلومتر راه اصلی، یک هزار و 998 کیلومتر راه فرعی و بیشتر از چهار هزار کیلومتر راه روستایی در کهگیلویه و بویراحمد وجود دارد.این در حالی است که طول راه های کهگیلویه و بویراحمد در ابتدای پیروزی انقلاب اسلامی 890 کیلومتر بود.استان کهگیلویه و بویراحمد با یک درصد جمعیت و وسعت ایران، حدود 713 هزار نفر جمعیت دارد.این استان در منطقه‌ای سخت گذر و کوهستانی در جنوب غربی ایران واقع شده است.8143/1662            "}