{"onTitr":"","titr":" 2 شکارچی متخلف در فیروزکوه دستگیر شدند","describe":" تهران- ایرنا- رئیس اداره حفاظت محیط زیست فیروزکوه گفت که دو شکارچی متخلف با سلاح غیر مجاز روز گذشته(سه شنبه) دستگیر شدند.", "text":"محمد فریدی روز چهارشنبه در گفت و گو با خبرنگار ایرنا افزود: ماموران محیط بانی این دو متخلف را در زمان اقدام به شکار مشاهده و دستگیر کردند.وی اظهار داشت: ماموران محیط بانی تنگه واشی در حین گشت زنی و کنترل منطقه بادرود، این دو شکارچی متخلف را مشاهده کردند.فریدی ادامه داد: این دو شکارچی متخلف یک قبضه سلاح شکاری غیر مجاز و دو دستگاه دوربین چشمی به همراه داشتند.رئیس اداره حفاظت محیط زیست فیروزکوه گفت: با دستگیری این دو شکارچی، از شکار غیر مجاز جلوگیری و پرونده تخلف آنان به مراجع قضایی تحویل شد.به گزارش ایرنا، منطقه گردشگری تنگه واشی در روستای جلیزجند بخش مرکزی فیروزکوه قرار دارد و محل زیست کل، بز، قوچ، میش و پرندگان است.شهرستان فیروزکوه با 34 هزار نفر جمعیت در 120 کیلومتری شمال شرقی پایتخت واقع شده است.تهرام/9897 / 1539            "}