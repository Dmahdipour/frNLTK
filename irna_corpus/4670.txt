{"onTitr":"","titr":" رگبار باران و وزش باد آذربایجان غربی را فرا می گیرد","describe":" ارومیه- ایرنا- رییس اداره پیش بینی اداره کل هواشناسی آذربایجان غربی گفت: هوای استان از فردا /سه شنبه/ توام با رگبار باران و وزش باد خواهد بود.", "text":"مهدی صابری روز دوشنبه در گفت و گو با خبرنگار ایرنا افزود: طبق نقشه های پیش بینی و پیش یابی بارش های رگباری تا آخر هفته در استان تداوم دارد.وی با اشاره به اینکه بارندگی های پاییزه مطلوبی برای استان پیش بینی شده اضافه کرد: از روز سه شنبه با آغاز بارش ها روند کاهش دمای استان متوقف شود.صابری با اشاره به اینکه دمای هوای ارومیه در 24 ساعت گذشته بین 6 و 19 درجه سانتیگراد در نوسان بود، گفت: شهرستان چالدران با دمای 2 درجه سانتیگراد بالای صفر و میاندواب و پلدشت با دمای 22 درجه سانتیگراد بالای صفر به ترتیب خنک ترین و گرمترین شهرهای استان بودند.به گزارش ایرنا هوای شهر ارومیه و دیگر شهرستان های آذربایجان غربی از اوایل شهریورماه رو به خنکی می گذارد.7125/2093            "}