{"onTitr":" جام حذفی فوتبال ؛    ","titr":" سپاهان صعود کرد","describe":" اصفهان - ایرنا - تیم فوتبال فولاد مبارکه سپاهان در مرحله یک هشتم نهایی جام حذفی باشگاه های کشور با ضربات پنالتی بر نساجی مازندران پیروز شد و به جمع هشت تیم مرحله بعد پیوست.", "text":"به گزارش ایرنا دیدار تیم های فولاد مبارکه سپاهان اصفهان و نساجی مازندران در مرحله یک هشتم نهایی جام حذفی فوتبال کشور از ساعت 18 و 15 دقیقه  با حضور بیش از 10 هزار هوادار سپاهان در ورزشگاه نقش جهان اصفهان برگزار شد و در پایان 90 دقیقه این دیدار با 5 دقیقه وقت اضافه مساوی شد تا در وقت های اضافی و در نهایت ضربات پنالتی برنده این دیدار مشخص شود. در این دیدار که تیم سپاهان از همان دقایق اول  این  دیدار را هجومی آغاز کرد توانست و در دقیقه 5  این دیدار با پاس گل ولادیمیر کومان و ضربه سر کی‌ روش استنلی از حریف خود پیش افتاد. در حالی که تیم سپاهان در این دیدار در حملات خوب ظاهر شد گل استنلی داوم چندانی نیافت و تیم سپاهان در دقیقه 26 این دیدار در ضربات ایستگاهی بر روی یک اشتباه با گل به خودی  توسط  سجاد شهباززاده باعث شد تا تیم نساجی مازندران بازی را به تساوی بکشاند.نیمه اول این دیدار با حملات هر دو تیم به پایان رسید ولی نتیجه بخش نبود.نیمه دوم این دیدار در حالی آغاز شد که هر دو تیم با  احتیاط به  فکر تغییر نتیجه بودند و یک بازی پا یا پای را به نمایش گذاشتند که سهم حملات سپاهان کمی بیشتر به چشم می آمد.در دقیقه 75 تیم سپاهان یک موقعت حساس را با ضربه پای کومان از دست داد و توپ از کنار دروازه نساجی مازندران به بیرون رفت.تیم سپاهان در حملات بعدی خود از موقعیت هایش به درستی بهره نبرد و نساجی مازندران هم در ضد حملات موفق نبود تا این دیدار به وقت های اضافی کشیده شود و هر دو تیم بعد از 5  دقیقه استراحت، در دو 15وقت  دقیقه شانس خود را امتحان کنند .در پایان دو نیمه وقت اضافه سپاهانی ها با نتیجه 4 بر 3 روی ضربات پنالتی به مرحله بعد صعود کردند.این دیدار را علیرضا فغانی با کمک های محمد رضا مدیرروستا و مهرداد نجفی  قضاوت کرد.در تیم سپاهان پیام نیازمند، محمد ایران پوریان، عزت الله پورقاز، خالد شفیعی، سعید آقایی (تعویض دقیقه 46 میلاد سرلک) ، مهدی کیانی، مهرداد محمدی، سجاد شهباززاده، ولادمیر کومان، ساسان انصاری و کی ‌روش استنلی سوارز با هدایت امیر قلعه نویی در این دیدار به میدان رفتند.دراین دیدار در تیم نساجی مازندران هم با هدایت جواد نکونام حامد لک، فرشاد فرجی، مجتبی ممشلی، علی رضا عاشوری، محمد آبشک،احمد عبدالله زاده، رحمان جعفری(تعویض دقیقه 72 محمد عباس زاده) ، حامد شیری، سید ممد میری، علی شجاعی و جورجی گولیسانی به میدان رفتند.8114/ 6022            "}