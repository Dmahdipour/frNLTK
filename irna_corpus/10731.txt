{"onTitr":" نشریه چاپ پاریس:    ","titr":" اروپا در چالش ایران، مقابل آمریکا قرار گرفته است","describe":" تهران - ایرنا - روزنامه 'لزاکو' چاپ پاریس روز سه شنبه طی گزارشی در مطلبی به قلم ' ژاک اوبر-رودیه' نوشت، اروپا در چالش ایران رو در روی آمریکا قرار گرفته است.", "text":"به گزارش ایرنا، این روزنامه افزود: فدریکا موگرینی مسئول سیاست خارجی اتحادیه اروپا در  نیویورک از تمایل اروپا، چین و روسیه برای بررسی مکانیسمی برای دور زدن تهدید تحریم آمریکا علیه شرکت هایی که با ایران تجارت می کنند، خبر داد. لزاکو اضافه کرد: اروپا با حمایت چین و روسیه در خصوص ایران چالشی جدی برای آمریکا ایجاد کرده است. اتحادیه اروپا یک هدف دارد؛ حفظ توافق بین المللی (هسته ای) که در سال 2015 در وین امضا شد. اما دونالد ترامپ رئیس جمهور آمریکا در برابر این هدف قرار دارد. وی نه تنها از برنامه جامع اقدام مشترک که توسط باراک اوباما رئیس جمهور پیشین آمریکا امضا شده بود خارج شد، بلکه شرکت هایی را که برای تجارت با ایران تلاش می کردند نیز تهدید کرد. همه این اقدامات به نام استثناگرایی آمریکا و فرا سرزمینی بودن قوانین این کشور انجام می شود. این همان مسئله ای است که اروپا با همراهی چین و روسیه که با حضور ایران هفته گذشته در حاشیه هفتاد و سومین نشست مجمع عمومی سازمان ملل متحد در نیویورک تشکیل جلسه دادند، قصد دارند به مقابله با آن بپردازند. این روزنامه فرانسوی در ادامه می نویسد: آیا این نبردی تازه میان داوود و جالوت است؟ در این نبرد فدریکا موگرینی در کنار جواد ظریف وزیر امور خارجه ایران از تمایل پنج کشور دیگر امضا کننده توافق هسته ای شامل انگلیس، فرانسه، روسیه، چین و آلمان برای بررسی مکانیسمی که اجازه حفظ کانال های مالی با ایران را با وجود تهدیدات آمریکا می دهد خبر داد. واقعیت این است که این مکانیسم که نوعی سیستم مبادلاتی است هنوز با تکمیل شدن به لحاظ فنی فاصله دارد. علاوه بر این نظریه جایگزین کردن یورو به جای دلار در مبالادت تجاری به ویژه مبادلات نفتی، یک پیشنهاد است.  این نشریه در پایان نوشت: باید دید آیا نشست شورای امنیت سازمان ملل متحد در زمینه منع گسترش سلاح های هسته ای آمریکا را منزوی خواهد کرد و اروپا را به سوی چین سوق خواهد داد؟اروپام**9041**1908            "}