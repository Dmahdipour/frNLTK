{"onTitr":"","titr":" انفجارها در افغانستان 5 کشته و 24 زخمی بر جای گذاشت","describe":" کابل - ایرنا - افغانستان روز پنجشنبه شاهد پنج انفجار در استان های «ننگرهار» ، «قندهار» ، «هرات » و «کابل» بود که بر اثر این حملات پنج غیر نظامی کشته و 24 تن دیگر زخمی شدند.", "text":"به گزارش ایرنا ، شهر هرات مرکز استانی به همین نام در شمال غرب افغانستان امروز شاهد دو انفجار بود که کشته ای نداشت اما در یکی از این انفجارهای ناشی از بمب نصب شده به خودرو پلیس ، یک کودک 10 ساله زخمی شد.عامل انفجار این بمب  در مرکز شهر هرات که عصرامروز رخداد در همان دقایق نخست انفجار با همکاری مردم دستگیر شد.«جیلانی فرهاد» سخنگوی استاندار هرات در این ارتباط گفت که این فرد بعد از کارگزاری بمب نصب شده روی یک خودرو پلیس مربوط به حوزه دوم امنیتی، هنگام فرار دستگیر شد.همچنین صبح امروز یک راکت در محل ستاد برگزاری کارزار انتخاباتی مربوط به یک نامزد مجلس در شهر هرات اصابت کرد که تلفات جانی نداشت.فرهاد همچنین خبر داد که امروز در این استان یک انبار مهمات گروه طالبان در شهرستان «شیندند» حاوی مهمات و مین‌های دست ساز  شناسایی و منهدم شد.امروز در استان قندهار در جنوب افغانستان بر اثر انفجار یک مین کنار جاده در شهرستان «ژیری» این استان دو غیرنظامی کشته و 16 تن دیگر زخمی شدند.«احمد ضیا درانی» سخنگوی پلیس قندهار با تأیید این رویداد به رسانه های محلی گفته است که  بعد از ظهر پنجشنبه خودرو حامل غیرنظامیان  در مسیر شهرستان 'ژیری کن' به طرف شهر قندهار در منطقه تانگری ژیری با یک مین کنار جاده برخورد کرده است.به گفت او، در این انفجار 2 زن کشته و 16 تن دیگر شامل دو مرد و 14 زن زخمی شدند و همه این افراد از اعضا و بستگان یک خانواده بودند.همچنین امروز بر اثر انفجار یک مین مغناطیسی در نزدیکی منطقه کارزار در حوزه پنجم امنیتی شهر کابل، یک تن جان باخته است.«عطاءالله خوگیانی» سخنگوی استاندار ننگرهار از انفجار یک مین جاسازی شده در شهرستان خوگیانی واقع در جنوب شرق افغانستان خبر داد و گفت که این انفجار دو کشته و هفت زخمی برجای گذاشته است.شبس***آساق*1104* 1917            "}