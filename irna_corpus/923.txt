{"onTitr":"","titr":" مانور پدافند غیرعامل علت کاهش خسارت سیل مازندران اعلام شد","describe":" نوشهر- ایرنا- مدیرکل پدافند غیر عامل مازندران گفت که برگزاری مانورهای پدافند غیرعامل علاوه بر افزایش آمادگی نیروها برای مدیریت بحران، در کاهش میزان خسارات ناشی از سیل اخیر استان نقش موثری داشته است.", "text":"به گزارش خبرنگار ایرنا، حسین منفردی روز پنجشنبه در جلسه شورای اداری شهرستان چالوس افزود: مازندران یکی از استان های حادثه خیز کشور محسوب می شود و برگزاری مانورهای پدافند غیر عامل باعث می شود تا نقاط ضعف نیروها به هنگام بروز حوادث غیرمترقبه رفع شود.وی توضیح داد: در سیل اخیر، نیروها با آمادگی کامل حاضر شده بودند و در نتیجه میزان خسارت وارده نسبت به حجم بالای سیل کمتر بوده است.منفردی گفت: باید همیشه آماده رو به رو شدن با حوادث بود و سطح این آمادگی را باید هر روز بالاتر برد و این کار نیازمند توجه بیش از پیش همه مسئولان در رده های مختلف است.مدیرکل پدافند غیر عامل مازندران همچنین تاکید کرد: برای هدفمند کردن فعالیت ها و عملکرد پدافند غیرعامل در استان، باید هر چه زودتر طرح جامع پدافند غیرعامل مازندران نیز تبیین و اجرایی شود.پدافند غیرعامل به مجموعه اقدامات غیر‎مسلحانه‎ای گفته می‎شود که موجب کاهش آسیب‎پذیری نیروی انسانی، ساختمان‎ها، تأسیسات، تجهیزات و شریان‎های کشور در مقابل عملیات خصمانه و مخرب دشمن می‎شود.مدیریت بحران نیز به فرآیند برنامه‌ریزی، عملکرد و اقدامات اجرائی گفته می شود که توسط دستگاههای دولتی، غیردولتی و عمومی پیرامون شناخت و کاهش سطح مخاطرات بلایای طبیعی و مدیریت عملیات مقابله و بازسازی و بازتوانی منطقه آسیب‌دیده انجام می‌پذیرد.مدیریت بحران بلایای طبیعی، نقش کنترل بحران و کاهش آثار سوء آن و عبور از بحران؛ با اعمال مدیریت در چهار مرحله پیشگیری، آمادگی، مقابله و بازسازی را بر عهده دارد.نماینده مردم نوشهر، چالوس و کلاردشت در مجلس شورای اسلامی نیز در این جلسه اظهار داشت: همزمان با مقاوم سازی واحدهای مسکونی بهتر است که به موضوع معماری به ویژه در روستاها نیز توجه خاصی شود.قاسم احمدی با اشاره به نگاه حمایتی دولت برای رفع سیل در منطقه گفت: بیشتر خسارات سیل در غرب مازندران بوده لازم است که اعتبارات تخصیصی در این منطقه هزینه شود.  1295/ 1602//1654            "}