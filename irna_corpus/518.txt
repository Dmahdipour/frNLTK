{"onTitr":" استاندار هرمزگان:    ","titr":" تمام منابع برای طرح نوسازی بافت های فرسوده بکار گرفته شود","describe":" بندرعباس - ایرنا - استاندار هرمزگان گفت: تمام منابع برای اجرای مطلوب و سریع طرح نوسازی بافت های فرسوده به خصوص در محله چاهستانی های بندرعباس بکار گرفته شود.", "text":"به گزارش ایرنا، فریدون همتی پنجشنبه شب در نشست ستاد بازآفرینی شهری هرمزگان اظهار داشت: اقدام های مهمی برای اجرای طرح نوسازی بافت های فرسوده در محله چاهستانی های بندرعباس صورت گرفته که می توان به بازگشایی معبر خیابان 24 متری در این محله اشاره کرد و باید ساخت و ساز خانه های جدید در این محله به سرعت آغاز شود.وی ادامه داد: هدف اصلی از اجرای این طرح؛ ساخت خانه های نو در این محله و ایجاد امکانات رفاهی برای مردم ساکن در آن است و بازگشایی معابر زمینه ساز این اقدام ها است.استاندار هرمزگان اظهار داشت: طرح نوسازی بافت های فرسوده در سایر شهرستان های هرمزگان هم اجرا شود و برای این منظور نیاز به واگذازی اختیار کافی به فرمانداران، شهرداران و مدیران راه و شهرسازی وجود دارد.همتی یادآور شد: مدل کاری که در مرکز استان در حال اجراست در سایر شهرستان ها پیاده و اجرایی شود.3219 /6048            "}