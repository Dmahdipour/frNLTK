{"onTitr":"","titr":" ورزشکار لرستانی صاحب نشان طلا رقابت های پاراآسیایی شد","describe":" خرم آباد - ایرنا - فرزاد سپهوند پرتابگر دیسک در بازی های پاراآسیایی جاکارتا با غلبه بر رقیبان خود صاحب نشان طلا این رقابت ها شد.", "text":"به گزارش ایرنا فرزاد سپهوند ورزشکار لرستانی با ثبت رکورد 54 متر و 61 سانتی‌متر ضمن کسب نشان طلا رکورد جهان را نیز جا به جا کرد.در این ماده پرتابگران هندی به ترتیب با 46.64 و 45.41 به نشان های نقره و برنز دست یافتند.سپهوند در گفت و گو با خبرنگار اعزامی ایرنا به جاکارتا افزود: گرمای هوا در اندونزی بر عملکرد ورزشکاران در این دوره از رقابت ها تاثیر زیادی دارد و با اینکه مدال طلا را بدست آورده ام اما از عملکردم چندان راضی نیستم.وی ادامه داد: در بازی های جاکارتا کلاس ها ادغام شده و من در کلاس f64 مسابقه دادم و خوشحالم که توانستم به مدال طلا برسم.سپهوند همچنین گفت: انتظار داشتم بتوانم رکورد بهتری از خودم به جا بگذارم اما گرمای هوا و رطوبت بالا در جاکارتا در عملکرد من و هم تیمی هایم تاثیر زیادی داشت.وی در پاسخ به اینکه آیا پیش از حضور در این مسابقات چنین فضایی را پیش بینی می کرد یا نه؟ ادامه داد: می دانستیم هوای جاکارتا گرم است اما تا این حد شرجی بودن و رطوبت را به هیچ عنوان پیش بینی نمی کردیم.او درباره سطح این دوره از رقابت ها گفت: با توجه به تعداد شرکت کنندگان به لحاظ فنی مسابقات در سطح خوبی برگزار شد اما به نظرم سطح کیفی اصلا خوب نبود و در مقایسه با دوره های قبلی این رقابت ها باید بگویم تقریبا افتضاح بود.سومین دوره بازی‌های پاراآسیایی از 14 تا 21 مهر با حضور بیش از سه هزار و 500 ورزشکار از 43 کشور در 18 رشته برگزار می شود و کاروان ورزشی ایران با 209 ورزشکار در این رقابت ها شرکت کرده است.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است. /6060/3210            "}