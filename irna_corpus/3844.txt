{"onTitr":"","titr":" اهالی شهرضا سه موکب در کربلای معلی برپا می کنند","describe":" اصفهان - ایرنا - معاون فرماندار شهرضا گفت:  سه موکب برای مراسم اربعین در کربلای معلی با خودیاری و کمک های مردمی این منطقه برپا می شود.", "text":"به گزارش ایرنا محمدحسین داراب  روز سه شنبه در جلسه ستاد اربعین شهرستان شهرضا که در محل فرمانداری این شهرستان برگزار شد، گفت: دوموکب شهدای شهرضا  وانصارالحسین شهر منظریه در شهر کربلا مستقر و هرکدام روزانه ظرفیت پذیرایی هزارنفر و اسکان 500 نفر را خواهد داشت .وی افزود : موکب شهدای شهرضا در فاصله 10کیلومتری کربلا مستقر و500 زائر را پذیرایی و اسکان خواهد داد.وی افزود: حمایت مالی، برنامه ریزی و ساماندهی زائران اربعین دراین تجمع بزرگ هرساله برعهده مردم و هیأت های مذهبی است.معاون فرماندار شهرضا گفت: اگر حمایت مردم و هیات های مذهبی از تجمع با شکوه اربعین نباشد هدایت و کنترل  این تجمع کار آسانی نخواهد بود.وی همچنین  به قرار گرفتن این شهرستان در محورهای مواصلاتی شمال به جنوب کشور اشاره کرد و گفت : در حاشیه این مراسم باید به زائرانی که از شهر ما می گذرند خدمات رفاهی ارائه شود.داراب افزود: ضروری است موکب یاران و زائران آموزش های بهداشتی و امنیتی را فرا بگیرند.120هیات ثابت و سیار در شهرستان شهرضا فعال است.شهرستان شهرضا با جمعیتی حدود 160هزار نفر در  70 کیلومتری جنوب اصفهان واقع است.پ/7144 / 6022            "}