{"onTitr":"","titr":" افزایش نرخ آب تصفیه شده در گناوه ممنوع است","describe":" گناوه- ایرنا- کمیسیون نظارت گناوه در نشستی در فرمانداری این شهرستان با  افزایش نرخ فروش آب آشامیدنی تصفیه شده توسط فروشندگان مخالفت کرد و طبق مصوبه اتخاذشده نرخ هر بشکه 20 لیتری 12 هزار و 500 ریال تعیین شد.", "text":"به گزارش ایرنا، فروشندگان در این نشست اظهارداشتند: باتوجه به بالارفتن هزینه ها از کمیسیون نظارت انتظار داریم برای جبران آن با نرخ پیشنهادی این صنف به مبلغ  15 هزارریال همانند شهر بوشهر موافقت کند.معاون برنامه ریزی و توسعه فرمانداری گناوه گفت: افزایش هر قیمتی در بازار باید در چارچوب قانون و طبق مصوبه کمیسیون نظارت صورت گیرد.حسین امیری افزود: فروشندگان آب تصفیه ملزم به اجرای نرخ مصوب شده کمیسیون نظارت هستند و درصورت مشاهده افزایش با متخلفان برخورد قاطع شود.رئیس اداره صنعت، معدن و تجارت گناوه گفت: نرخ مصوب شده این نشست به اتاق اصناف و اتحادیه ها ابلاغ خواهد شد و  فروشندگان ملزم به اعمال آن هستند.محمدحسین داریونی افزود: با توجه به مصوبه این کمیسیون در صورت رعایت نکردن، با متخلفان برخورد خواهدشد.وی اظهارداشت: کمیسیون نظارت علاوه بر کنترل قیمت ها، به  رعایت بهداشت توسط فروشندگان آب تصفیه نیز اهتمام ورزد.داریونی گفت: به منظور جلوگیری از هدر رفت آب تصفیه و استفاده صحیح از آن بویژه در فضای سبز، نشستی با شهرداری این شهر انجام شود.مسئول سازمان حمایت از مصرف کنتدگان گناوه گفت: با کارشناسی‌های انجام گرفته و استعلام از اداره آب و اداره برق و بررسی قیمت قطعات مصرفی دستگاه‌های تصفیه آب، نرخ مصوبه قبلی کمیسیون نظارت در فروشگاه ها با هدف صیانت و حمایت از حقوق مصرف کنندگان  باید اجرایی شود.عبدالعلی صیادی افزود: فروشندگان درصورت رعایت نکردن این مصوبه با آنان برخورد قانونی خواهد شد.شهرستان گناوه در شمال استان بوشهر دارای 15 فروشنده آب تصفیه است.6164/6043            "}