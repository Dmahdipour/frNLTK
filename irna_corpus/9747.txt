{"onTitr":"","titr":" 37 میلیون تن کالا در بندرشهید رجایی جا به جا شد","describe":" بندرعباس - ایرنا - مدیرکل بنادر و دریانوردی هرمزگان گفت: 37 میلیون و 678 هزار و 392 تن انواع کالای نفتی و غیرنفتی در شش ماه نخست سال 97 در بندر شهید رجایی جابه جا شده است.", "text":"به گزارش ایرنا، الله مراد عفیفی پور روز چهارشنبه در جمع خبرنگاران افزود: این میزان شامل 25 میلیون و 159 هزار و 303 تن کالای غیرنفتی و 12 میلیون و 519 هزار تن فرآورده نفتی است.وی بیان داشت: در این مدت 17 میلیون و 101 هزار و 856 تن کالای غیرنفتی از بندر شهید رجایی صادر، سه میلیون و 375 هزار و 247 تن وارد، دو میلیون و 524 هزار و 809 تن ترانزیت، یک میلیون و 428 هزار و 796 تن ترانشیپ و 15هزار و 862 تن نیز کابوتاژ شده است.مدیر منطقه ویژه اقتصادی بندر شهید رجایی اظهار داشت: همچنین در شش ماه گذشته سه میلیون و 881 هزار و 294 تن فرآورده نفتی صادر، 720 هزار و 335 تن وارد، هفت میلیون و 893 هزار تن کابوتاژ و 24 هزار و 415 تن نیز ترانزیت شد.عفیفی پور ادامه داد: از ابتدای سال جاری تا اول مهر، یک هزار و 925 فروند شناور در اسکله های 40 گانه بندر شهید رجایی پهلو گرفت که یک هزار و 632 فروند آن مربوط به کشتی های دارای تناژ بالای یک هزار تن بوده است.بندر شهید رجایی با ظرفیت سالانه 100 میلیون تن کالا، بزرگترین و مهم ترین بندر ایران است که به تنهایی 58 درصد کالاهای غیرنفتی، 43 درصد عملیات جابه جایی فرآورده های نفتی و 85 درصد از عملیات کانتینری بنادر کشور را برعهده دارد.40 پست اسکله، افزون بر 50 محوطه خدمات کانتینری و نگهداری کالا و 170 هزار متر مربع انبار سرپوشیده در گستره افزون بر دو هزار و 400 هکتاری بندر شهید رجایی وجود دارد.اتصال این بندر به شبکه سراسری راه آهن و همچنین برخورداری از 58 کیلومتر شبکه ریلی داخلی زیرساخت مناسبی برای بهره مندی صاحبان کالا از حمل و نقل ترکیبی است.همچنین احداث مخازن نفتی در بندر خلیج فارس با ظرفیت نگهداری یک میلیون و 800 هزار متر مکعب زمینه فعالیت شرکت های مختلفی در زمینه صادرات، واردات، ترانزیت و سوآپ فرآورده های نفتی را در بزرگترین بندر تجاری ایران فراهم کرده است.بندر شهید رجایی دروازه طلایی اقتصاد ایران است که 53 درصد صادرات و واردات، 70 درصد ترانزیت و تخلیه و بارگیری حدود 85 درصد کالاهای کانتینری درسطح کل بنادر کشور را پشتیبانی می کند.این بندر مهم و راهبردی در 23 کیلومتری غرب بندرعباس مرکز استان هرمزگان واقع شده است.7195/ 6048            "}