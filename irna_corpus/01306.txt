{"onTitr":"","titr":" مسابقات جایزه بزرگ قویترین مردان ایران در مشهد آغاز شد","describe":" مشهد- ایرنا- مسابقات جایزه بزرگ 'پدیده' قویترین مردان ایران، جام بزرگداشت شهدای مدافع حرم روز پنجشنبه در مشهد آغاز شد.", "text":"دبیر اجرایی مسابقات قویترین مردان ایران به خبرنگار ایرنا گفت: 27 شرکت کننده در دور مقدماتی این مسابقات با هم رقابت می کنند.مجتبی نعیمی افزود:در این دوره از مسابقات 80 درصد قهرمانان کشوری مسابقات سال گذشته حضور دارند.وی اظهار داشت: این ورزشکاران در دور مقدماتی در بخش های حمل اسکات تعادلی به وزن 430 کیلو گرم به مسافت 20 متر در مدت 60 ثانیه، هشت بار غلتاندن لاستیک 400 کیلو گرمی در مدت 60 ثانیه و حمل الوار 380 کیلو گرمی به مسافت 25 متر در مدت 60 ثانیه با هم به رقابت می پردازند.وی گفت: دور نهایی این مسابقات نیز با اجرای بخش های بلندکردن کنده فلزی به وزن 130 کیلو گرم در 75 ثانیه، حمل ماشین پژو به مسافت 20متر در مدت 60 ثانیه، چرخ عصاره به وزن 500 کیلو گرم در 60 ثانیه، لیفت گاری 400 کیلو گرمی در 75 ثانیه و گذاشتن گوی های 120، 140، 160، 180 و 200 کیلو گرمی بر روی سکو در مدت 60 ثانیه برگزار می شود.نعیمی افزود: داور این دوره از مسابقات 'فرامرز خودنگاه' است.وی اظهار داشت: این مسابقات تا 20 مهر در محل سنگ فرش پدیده شاندیز ادامه دارد و تماشای آن برای عموم آزاد و رایگان است.7496 / 6053            "}