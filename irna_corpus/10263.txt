{"onTitr":"","titr":" کلینیک بیمارستان امام خمینی اینترنتی نوبت می دهد","describe":" کرمانشاه - ایرنا - مدیرعامل مرکز آموزشی درمانی امام خمینی (ره) کرمانشاه ، از راه اندازی سامانه نوبت دهی اینترنتی کلینیک تخصصی و فوق تخصصی این مرکز در راستای رفاه حال مراجعین خبر داد.", "text":"دکتر بهنام رضا مخصوصی روز چهارشنبه در گفت و گو با خبرنگار ایرنا افزود: کلینیک مرکز شامل بخش های چشم پزشکی، گوش حلق و بینی، داخلی، جراحی، زنان، قلب، پوست و همچنین بخش های پاراکلینیک شامل سونوگرافی چشم، عکس چشم، تست ورزش، اکو، تعیین لنزهای طبی، لیزرهای چشمی و لیزیک است.او گفت: این کلینیک همه روزه از ساعت 8 صبح تا 8 شب فعال و آماده ارائه خدمات به مردم است. مدیرعامل مرکز آموزشی درمانی امام خمینی (ره) در ادامه اظهار داشت: با راه اندازی سامانه نوبت دهی اینترنتی مردم استان می توانند به سامانه ی nobat.kums.ac.ir مراجعه کنند و نوبت بگیرند. مخصوصی با اشاره به اینکه درخواست هایی که در سامانه ثبت می شود به صورت آنلاین و روزانه توسط پرسنل کلینیک بررسی می شود، افزود: بلافاصله پس از نوبت دهی در سامانه به فرد درخواست کننده پیامک ارسال می شود و تاریخ و زمان دقیق مراجعه به او اعلام می شود.وی تصریح کرد که چنانچه پس از نوبت دهی مشخص شود در تاریخ موردنظر پزشک نمی آید از طریق پیامک دوباره به فرد اطلاع رسانی می شود.بیمارستان امام خمینی (ره) کرمانشاه با مساحت 32 هزار و 500 متر مربع، زیربنای 12 هزار متر، 220 تخت مصوب و 224 تخت فعال، شامل بخش های چشم، گوش و حلق و بینی، سوختگی، داخلی، مسمومیت، آزمایشگاه، رادیولوژی، دیالیز، عفونی، اتاق های عمل، کلینیک و آی سی یو است.استان 2 میلیون نفری کرمانشاه در مجموع 17 بیمارستان دولتی دارد که از این تعداد هفت بیمارستان در کلانشهر یک میلیون نفری کرمانشاه و مابقی در شهرستان ها واقع شده است.3033/8066            "}