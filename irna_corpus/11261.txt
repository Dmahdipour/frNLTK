{"onTitr":"","titr":" نمایشگاه بین المللی گردشگری پاکستان با حضور ایران گشایش یافت","describe":" کراچی - ایرنا - نمایشگاه بین المللی صنعت گردشگری کراچی پاکستان، روز سه شنبه با حضور فعالان جهانی این عرصه و جمعی از شرکت های ایرانی، در مرکز نمایشگاه های بین المللی این شهر بندری گشایش یافت.", "text":"به گزارش ایرنا نمایشگاه بین المللی صنعت گردشگری پاکستان در شهر کراچی، امروز با حضور «سید سردار علی شاه» وزیر فرهنگ و گردشگری دولت محلی ایالت سند و 20 کشور جهان آغاز به کار کرد.در این نمایشگاه که از دهم تا دوازدهم مهرماه جاری به مدت سه روز در این شهر در حال برگزاری است، 20 کشور جهان نظیر «ایران، اندونزی، ترکیه، سنگاپور، ژاپن و آذربایجان» در مرکز نمایشگاه های بین المللی  شهر کراچی به معرفی آخرین دستاوردها و جاذبه های گردشگری کشور خود می پردازند.سه شرکت هوایی ایرانی، چند شرکت مشترک ایرانی و پاکستانی فعال در زمینه گردشگری و یک شرکت ایرانی ارائه دهنده خدمات گردشگری، در مدت برگزاری این نمایشگاه، به معرفی جاذبه ها و دستاوردهای کشورمان به علاقه مندان و فعالان این صنعت درآمدزا می پردازند.معرفی ظرفیت های گردشگری ایران به دیگر کشورها به ویژه مردم پاکستان و انعقاد قرارداد همکاری با شرکت های فعال این عرصه از اهداف حضور ایران در نمایشگاه عنوان شده است.غرفه ایران در نمایشگاه بین المللی گردشگری پاکستان به مساحت 60 متر مربع با حمایت و هماهنگی سرکنسولگری جمهوری اسلامی ایران در شهر کراچی راه اندازی شده است.به گزارش ایرنا با توجه به ظرفیت های فراوان ایران در جذب گردشگر از پاکستان، جمعیت قابل توجه پاکستان و با توجه به مشترکات فراوان دو کشور، صنعت گردشگری می تواند به عنوان فصل جدید رونق روابط فرهنگی تهران - اسلام آباد مطرح شود.همچنین با توجه به اشتراکات فرهنگی و تاریخی فراوان ایران و پاکستان، جای خالی حضور گردشگران ایرانی در این کشور و سفر گردشگران فرهنگی و تفریحی پاکستان به کشورمان بیش از گذشته احساس می شود.آساق*6125**1337            "}