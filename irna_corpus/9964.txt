{"onTitr":"","titr":" چند انتصاب در شبکه پنج سیما","describe":" تهران- ایرنا- با حکم مدیر شبکه پنج سیما، قائم مقام، مشاور اجرایی و رییس دفتر و سرپرست طرح و برنامه این شبکه تلویزیونی منصوب شدند.", "text":"به گزارش روز چهارشنبه ایرنا از روابط عمومی شبکه پنج سیما، حکم انتصاب سعید معدن کن به سمت قائم مقام شبکه پنج، مهدی امینی مشاور اجرایی و رییس دفتر شبکه و علی مهرگان سرپرست طرح و برنامه این شبکه تلویزیونی از سوی جواد رمضان نژاد امضا شد.در حکم سعید معدن کن، قائم مقام جدید شبکه پنج سیما آمده است: پوشش سراسری این شبکه با تمرکز ویژه بر موضوعات مربوط به کلان شهر تهران، از اهمیت فعالیت در شبکه پنج سیما به عنوان رسانه ای تاثیرگذار و با ضریب نفوذ بالا حکایت دارد. نقش حضرتعالی در پیگیری امور و ایجاد هماهنگی بین گروه ها و برنامه های مختلف شبکه به منظور ارائه تصویری پرنشاط، منسجم و پیشرو از ام القرای اسلامی بسیار حائز اهمیت است. همچنین تسهیل تعامل با بخش های درون و برون سازمانی به منظور دستیابی سریع تر به اهداف مد نظر شبکه در تولید پیام از مهمترین محورهای فعالیت شما است.در حکم مهدی امینی، مشاور اجرایی و رییس دفتر شبکه پنج نیز آمده است: توجه ویژه به ظرایف ارتباطی و پیگیری جدی امور مربوط به شبکه در ساختار درون و برون سازمانی، تعامل شایسته با همکاران شبکه پنج سیما به مثابه یک خانواده، تسهیل امور اداری و پشتیبانی و نظارت بر اجرای صحیح قوانین مربوط، از جمله مهمترین نکاتی است که باید مد نظر حضرتعالی باشد.در حکم علی مهرگان به عنوان سرپرست طرح و برنامه شبکه پنج سیما آمده است: نقش راهبردی این مدیریت در طراحی پیام با در نظرگرفتن اقتضائات زمان حال، آینده پژوهی&#173; و با تمرکز بر خلاقیت های رسانه ای، تشکیل شورای جدید طرح و برنامه شبکه را ایجاب می کند. همچنین نظارت بر روند تولید و محتوای برنامه ها به طوریکه کاملا منطبق بر طرح های تصویب شده و نظرات شورای طرح و برنامه باشد باید به طور جدی در دستور کار قرار گیرد. برگزاری کارگاه&#173; های تجزیه و تحلیل برنامه&#173; های شبکه با حضور عوامل برنامه&#173; ساز و کارشناسان و اقدام عملیاتی برای افزایش جذابیت و کارایی برنامه&#173; ها در هماهنگی کامل با مدیران گروه&#173; ها، ارائه پیشنهادهای ماهانه، فصلی و سالانه با در نظر گرفتن اقتضائات مختلف کشور و برای اجرای مستمر مأموریت&#173; های محوله به شبکه 5 سیما از مهمترین موضوعاتی است که باید&#173; در طرح و برنامه شبکه به آنها پرداخته شود.فراهنگ **1085** 1055            "}