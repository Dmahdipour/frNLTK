{"onTitr":"","titr":" خیز پرسپولیس برای حضور در سینماحقیقت","describe":" تهران- ایرنا- اُرد عطارپور، مستند «پرسپولیس- شیکاگو» را برای رقابت در جشنواره سینما حقیقت آماده کرد.", "text":"به گزارش روز سه شنبه گروه فرهنگی ایرنا از مرکز گسترش سینمای مستند و تجربی، مستند «پرسپولیس- شیکاگو» به کارگردانی و تهیه‌کنندگی اُرد عطارپور، سرنوشت بخشی از کتیبه‌های تخت‌جمشید را به تصویر می‌کشد.در سال 1312 در حین حفاری تخت‌جمشید که با همکاری دانشگاه شیکاگو و به سرپرستی «ارنست هرتسفلد» باستان‌شناس شهیر آلمانی انجام می‌گرفت، به هزاران لوح گلی حاوی متونی به خط میخی ایلامی کشف شد. این الواح با توافق طرف‌ها برای کشف رمز و خواندن متون به دانشگاه شیکاگو فرستاده شد. سال‌ها می‌گذرد بخشی از کتیبه‌ها خوانده می‌شود، اما با گذشت بیش از 80 سال هنوز موانعی بر سر راه بازگشت این الواح به ایران وجود دارد!عطار پور، پژوهشگر، نویسنده، کارگردان و تهیه‌کننده مستند  «پرسپولیس- شیکاگو» سرنوشت این الواح را در مستندی با روایت شهرام درخشان به تصویر کشید است.«پرسپولیس- شیکاگو» چندی پیش جایزه بهترین فیلم و بهترین کارگردانی مستند از جشن مستقل مستندسازان سینمای ایران و جشن خانه سینما را از آن خود کرده بود.دوازدهمین دوره جشنواره بین‌المللی فیلم مستند ایران «سینماحقیقت» از 18 تا 25 آذرماه 1397 در تهران برگزار خواهد شد.فراهنگ**9246** 9053            "}