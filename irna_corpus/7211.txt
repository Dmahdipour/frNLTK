{"onTitr":"","titr":" سیل در مازندران به راههای روستایی خسارت زد","describe":" ساری-ایرنا- معاون عمرانی استاندار مازندران گفت که بارش شدید باران 24 ساعت گذشته به راههای روستایی در بیشتر شهرستان های این استان خسارت زد.", "text":"علی نبیان روز شنبه در گفت و گو با خبرنگار ایرنا بیشترین خسارت در این بخش را مربوط به شهرستان های غرب استان شامل عباس آباد، تنکابن و رامسر اعلام کرد.وی آب گرفتگی معابر عمومی و برخی منازل در مناطق مختلف استان را از دیگر تبعات بارش سنگین 24 ساعت گذشته معرفی کرد.نبیان گفت که میزان خسارت های ناشی از بارندگی و سیلاب به راهها و منازل مسکونی روستایی پس از پایان باران و اعزام کارشناسان به صورت میدانی برآورد و اعلام می شود.بارندگی شدید و پیش بینی شده که از عصر دیروز جمعه در مازندران باریدن گرفت، همچنان ادامه دارد.بر اساس اعلام هواشناسی مازندران، شدت بارندگی 24ساعت گذشته در استان طی 17 سال گذشته بی سابقه بوده است.** برقراری تردد در محورهای اصلی و روستایی جانشین ستاد مدیریت بحران مازندران همچنین گفت که هم اکنون تردد در تمام محورهای اصلی و فرعی استان برقرار است.نبیان به رانندگانی که قصد سفر به مناطق کوهستانی را دارند توصیه کرد از سفر غیر ضروری به دلیل شرایط نامساعد جوی و احتمال بارش برف خودداری کنند و در صورت ضروری بودن سفر، زنجیرچرخ به همراه داشته باشند.معاون عمرانی استاندار مازندران با اعلام این که تاکنون مرگ یک  شهروند بهشهری در شرق استان بر اثر برق گرفتگی به تایید رسیده است، گفت که یک شهروند خرم آبادی هم که عصر دیروز بر اثر صاعقه در فریدونکنار به کما رفته بود، همچنان در بخش مراقبت های ویژه بیمارستان این شهر بستری است.وی مرگ دو شهروند ساروی بر اثر صاعقه و افتادن از بلندی را رد کرد و افزود که تاکنون گزارشی در این باره دریافت نشده است.بر اساس گزارش های منابع رسمی، یک راننده تاکسی هم صبح امروز در چالوس به خاطر فرورفتن خودرویش در آب انباشته شده در یک زیرگذر خفه شد.  6982/1654            "}