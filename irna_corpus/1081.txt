{"onTitr":" مسئول بسیج سازندگی،    ","titr":" جهادگران بسیجی قم در برپایی موکب های اربعین مشارکت می کنند","describe":" قم - ایرنا - مسئول سازمان بسیج سازندگی سپاه امام علی ابن ابیطالب(ع) قم گفت: اجرای مناسب برنامه های فرهنگی و مذهبی یکی از عرصه های مهم مورد توجه جهادگران بسیجی است و در این زمینه گروه های جهادی استان برای برپایی موکب های اربعین و پذیرایی از زائران مشارکت خواهند کرد.", "text":"سرهنگ پاسدار علی دستوری روز پنجشنبه درگفت و گو با خبرنگار ایرنا، افزود: بر اساس هماهنگی های انجام شده قرار است گروه های جهادی قم علاوه بر مشارکت در برپایی موکب های پذیرایی از زائران اربعین، در زمینه تبلیغ و بصیرت افزایی شرکت کنندگان در این مراسم معنوی نیز فعالیت کنند.وی بیان کرد: این گروه ها در نقاط مختلف مسیر پیاده روی زائران و به خصوص در مناطق مرزی کشورمان مستقر خواهند شد و همزمان با برپایی موکب به اقدامات مختلف فرهنگی و اجتماعی نیز می کنند.وی ادامه داد: گروه های جهادی طلاب و دانشجویان با آمادگی کامل در این موکب ها مستقر شده و علاوه بر انجام فعالیت های فرهنگی، پاسخگوی سئوالات دینی و اعتقادی زائران خواهند بود.** اجرای موفق رزمایش سپاهیان محمد رسول الله(ص) دستوری در بخش دیگری از سخنان خود با اشاره به برگزاری موفق رزمایش جهادی سپاهیان محمد رسول الله(ص) 2 در قم، گفت: این رزمایش از نهم تا بیست و نهم شهریورماه سال جاری به مدت 20 روز در مناطق حاشیه ای و کمتر برخوردار شهر قم برگزار و در آن برنامه های مختلف سازندگی و خدمت رسانی توسط گروه های جهادی اجرا شد.وی با بیان این که در این رزمایش یکهزار و 400 جهادگر خواهر و برادر در قالب 120 گروه جهادی حضور داشتند، ادامه داد: در این مدت شش هزار نفر روز اردوی جهادی در قم برگزار و خدمت رسانی لازم به جامعه هدف رزمایش ارائه شد.وی با اشاره به اجرای 26 طرح فنی و عمرانی توسط جهادگران قمی در این رزمایش  افزود: عرصه فعالیت گروه های جهادی در این رزمایش متفاوت و متنوع بود و در برنامه های عمرانی اقدام هایی همچون ساخت و مرمت منازل مسکونی و مساجد، رنگ آمیزی مدارس، بهسازی معابر شهری و جدول گذاری، ایجاد شبکه های آب رسانی و احداث زیرساخت های مورد نیاز مردم مناطق محروم، مورد توجه قرار گرفت.نخستین مرحله رزمایش سراسری سپاهیان محمد رسول الله (ص) از روز جمعه، نهم شهریورماه با حضور 14 گردان الی بیت المقدس و با برنامه ستون کشی، راهپیمایی و استقرار در نقاط اردوگاهی و تمرین های نظامی در قم آغاز شد.دومین مرحله رزمایش یاد شده که تا آغاز هفته دفاع مقدس ادامه پیدا کرد، شامل اردوی گروه های جهادی بود که با هدف خدمت رسانی و محرومیت زدایی به نقاط حاشیه ای و محروم استان انجام شد.سومین مرحله این رزمایش نیز به صورت همزمان در هفته دفاع مقدس برگزار شد و طی آن بسیجیان کشور اجتماع بزرگ عاشورایی و باشکوهی را برگزار کردند.بیش از سه هزار جهادگر بسیجی در قالب 75 گروه جهادی به صورت داوطلبانه در فعالیت های بسیج سازندگی استان قم، حضور دارند.بسیج سازندگی قم دارای 33 گروه جهادی از میان طلبه های حوزه های علمیه، 22 گروه جهادی از میان دانشجویان دانشگاه های استان و 20 گروه جهادی از بین داوطلبان حوزه های مساجد و محلات است.این مجموعه با هدف محرومیت زدایی و انجام طرح های عام المنفعه در اردیبهشت ماه سال 1379 به فرمان رهبر معظم انقلاب، تشکیل شد.7405/ 6133/            "}