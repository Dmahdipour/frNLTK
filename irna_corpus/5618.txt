{"onTitr":"","titr":" والدین با تلفن همراه، مربی کودکان می شوند","describe":" تهران- ایرنا- مجری سند حمایتی و برنامه اقدام توسعه خدمات فضای مجازی کودک از اجرای طرح «هر ولی؛ یک مربی کودک با تلفن همراه» با همکاری بخش خصوصی خبر داد تا براساس آن والدین، مربی کودکان خود شوند.", "text":"به گزارش یکشنبه تارنمای وزارت ارتباطات و فناوری اطلاعات، خسرو سلجوقی اعلام کرد: طرح «هر ولی؛ یک مربی کودک با تلفن همراه» بر 2 ظرفیت دانش جابجایی (Mobility) و اقتصاد اشتراکی متمرکز است.وی ابراز امیدواری کرد تولیدکنندگان محتوا، ارائه‌دهندگان خدمات و توانمندان تربیت دانش مربی کودک وارد عرصه شوند.به گزارش ایرنا، سیزدهم آبان ماه 1396 «پیش‌نویس سند حمایتی و برنامه اقدام توسعه خدمات فضای مجازی کودک و نوجوان» با حضور «محمد جواد آذری جهرمی» وزیر ارتباطات و فناوری اطلاعات، رونمایی شد و از فعالان بخش خواسته شد برنامه های خود در این باره را برای بررسی ارسال کنند.*برنامه 20 تا 20 اجرا می شودمجری سند حمایتی و برنامه اقدام توسعه خدمات فضای مجازی کودک گفت:  طرحی به نام «20 تا 20» درباره اینترنت کودک در دست اجراست که بیستم هر ماه دستکم یک طرح بخش خصوصی در ارتباط با کودک رونمایی و معرفی می شود و مشخصات آن در وبگاه www.cop.ir قرار می گیرد.سلجوقی افزود: در مسیر استانداردسازی فضای مجازی کودکان کارهایی شده که می‌توان به ترجمه استانداردهای بخش توان‌خواهان (معلولان) در وزارت ارتباطات و فناوری اطلاعات با همکاری سازمان ملی استاندارد ایران اشاره کرد که تصویب شده است و به‌ زودی ابلاغ می شود.به گفته وی، در سال 1396 برای شناخت میزان بهره‌برداری کودکان سه تا پنج ساله کشور از اینترنت و تجهیزات تلفن همراه و تبلت پژوهشی شد؛ بر اساس نتایج این مطالعه 66 درصد کودکان تلفن همراه یا تبلت داشتند و جالب اینکه برخی بچه‌های 6 ماهه نیز از تلفن همراه استفاده می‌کردند.وی گفت: باید برای مناسب‌سازی تبلت و تلفن همراه سرمایه‌گذاری شود و چند برنامه‌ساز ایرانی در این حوزه داریم.** خانواده ها به رتبه بندی بازی ها توجه کنندسلجوقی تصریح کرد: سه مرکز روی رتبه‌ بندی بازی‌ها کار می‌کنند که برای چه گروه سنی، کدام بازی خوب است و هر بازی چه میزان هیجان و استرس به کودک وارد می‌کند اما چند خانواده به این رتبه‌بندی مراجعه می‌کنند که چه بازی یا نرم‌افزاری را برای فرزند خود انتخاب کنند؟«سند حمایتی و برنامه اقدام توسعه خدمات فضای مجازی کودک و نوجوان» سیزدهم آبان ماه پارسال رونمایی شد این سند در چهار هدف کلان آموزش، فرهنگ‌سازی و ترویج فضای مجازی حوزه کودک، فراهم‌سازی زیرساخت‌های ارتباطی محتوایی و اعتمادی، توسعه بازار و مقاوم‌سازی کسب‌وکارها و مدیریت و راهبری برنامه اقدام تدوین شده و ذیل هریک از اهداف شامل ۴۰ اقدام اولویت نخست است.اقتصا**2078*1961*            "}