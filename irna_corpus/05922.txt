{"onTitr":"","titr":" قبض های نامتعارف آب و اعتراض روستاییان زنجانی","describe":" زنجان - ایرنا - افزایش دور از انتظار آب بهای قابل پرداخت تعدادی از مشترکان تحت پوشش شرکت آب و فاضلاب روستایی زنجان نسبت به دوره های قبل موجب اعتراض آنها و وارد عمل شدن شرکت آبفار برای حل این مشکل شد.", "text":"به گزارش ایرنا، تعدادی از مشترکان در روستاهای پایین کوه زنجان و سرخه دیزج شهرستان طارم نسبت به مبلغ قابل پرداخت آب بهای درج شده در قبوض آب خود معترض هستند.  تعدادی از این مشترکان ادعا می کنند که هزینه قبض آب آنها نسبت به دوره قبل 10 برابر افزایش یافته و برای مشترک خانگی دیگر نیز 80 میلیون ریال صادر شده است.** قبض های نامتعارف آب برای مشترکان روستایی صادر نمی شودمدیرعامل شرکت آبفار استان زنجان با بیان اینکه آب بهای بالای 10 میلیون ریال نامتعارف محسوب می شود، گفت: مشترکانی که میزان آب بهای آنها بیش از این رقم ثبت شود، قبض برای آنها صادر نمی شود و علت نامتعارف بودن این میزان مبالغ بررسی و علت یابی می شود.محمدرضا کابلی تاکید کرد: پس از بررسی و حصول اطمینان از خراب نبودن کنتور و اینکه هزینه نامتعارف به دلیل مصرف بالای مشترک بوده باشد، قبض آب صادر خواهد شد.وی ادامه داد: آبفار استان زنجان خطاهای زیادی دارند چون در گذشته قرائت کنتور آب مشترکان توسط آبدارها به صورت دستی انجام می شد که کم سواد نیز بودند و این مشکلاتی را به وجود آورده است.مدیرعامل شرکت آبفار استان زنجان اظهارداشت: آبدارها حتی گاهی برای قرائت کنتور آب به درب مشترکان مراجعه نمی کردند و به صورت غیرحضوری رقمی را به جای میزان کارکرد مشترک درج می کردند.کابلی خاطرنشان کرد: برای رفع این مشکلات پیش رو، از سال گذشته نیروهای آبدار از آبداران جدا شدند.وی افزود: ماموران قرائت کنتور در حال حاضر دارای  55 دستگاه تبلت هستند 90 درصد از کنتورهای آب مشترکان روستایی استان زنجان با این دستگاه بدون هیچ دستکاری قرائت می شود.مدیرعامل شرکت آبفار استان زنجان گفت: مشترکان این شرکت اطمینان داشته باشند که دستگاه های تبلت مجهز به GPS هستند و مراجعه به درب مشترک نیز ثبت می شود، طی یک سال اخیر هیچ مامور قرائتی کارکرد مشترک را به صورت دستی ثبت نکرده است.کابلی تاکید کرد: قرائت کنتور آب مشترکان روستایی در حال دقیق شدن است اما بازهم ضعف هایی در این خصوص وجود دارد.وی درباره ثبت قبض آب مشترک آبفار زنجان از خانگی به غیرخانگی یادآوری کرد: مشترکانی که سکونت دائمی در یک محل نداشته باشند، خوش نشین محسوب شده و قبض آنان غیرخانگی ثبت می شود.مدیرعامل شرکت آب و فاضلاب روستایی استان زنجان گفت: مامور قرائت کنتور علاوه بر ثبت رقم مصرفی مشترک در مورد ساکن و غیرساکن بودن آنها نیز پایش انجام می دهد.کابلی افزود: این پایش ها بر اساس گزارش های جمع آوری شده از سوی ساکنان همان محل انجام و نوع اشتراک مشترکان بر روی قبض آب آنها ثبت می شود.وی با بیان اینکه در حال حاضر شرکت آب و فاضلاب روستایی استان 130 هزار مشترک دارد، ادامه داد: در قرائت کنتور احتمال 2 درصد خطای انسانی نیز وجود دارد اما این خطاها به ندرت اتفاق می افتد. مدیرعامل شرکت آب و فاضلاب روستایی استان زنجان در ادامه به آب بهای 80 میلیون ریالی مشترک سرخه دیزج اشاره کرد و افزود: بدهی این مشترک به شرکت بیش از چهار میلیون ریال است که از اسفند سال 96 تاکنون هزینه مصرفی خود را پرداخت نکرده است.کابلی افزود: از طرفی کنتور آب این مشترک نیز شکستگی دارد که ملزم به تعویض آن است چون که استفاده مجدد از این کنتور منجر به افزایش مجدد هزینه قابل پرداخت می شود و تاکنون قبض نامتعارف برای این مشترک صادر نشده است.** تهدید به توقیف اموال شده امیکی از مشترکان آبفار در روستای سرخه دیزج شهرستان طارم طی تماسی تلفنی با ایرنای زنجان گفت: قبض آبی با مبلغ 80 میلیون ریال صادر شده و یکی از ماموران شرکت آبفار با گرفتن کد ملی این مشترک وی را تهدید به توقیف اموال در صورت نپرداختن هزینه کرده است.فیاض اسدی اظهار داشت: مصرف هر دوره آب وی مبلغی بین 150 تا 200 هزار ریال است و بجز آب آشامیدنی استفاده دیگری از آن ندارد.تعدادی از مشترکان آبفار روستای پایین کوه درباره افزایش هزینه مصرف و ثبت نوع مشترک از خانگی به غیرخانگی معترض بودند.با حضور نیروهای شرکت آبفار استان زنجان در این روستا و بررسی کنتور آب و نبود نشتی در سیستم لوله کشی خانگی، محرز شد که هزینه قابل پرداخت تعدادی از مشترکان به دلیل مصرف بالای آنها بوده است.قبض مشترک دیگر ساکن در روستای پایین کوه زنجان غیرساکن ثبت شده بود که این مهم نیز تصحیح و هزینه قابل پرداخت وی بر اساس ساکن بودن تعدیل شد.به گزارش ایرنا، مشترکان آبفار استان زنجان می توانند موارد و شکایت و پیشنهادهای خود را از طریق پیامک به شماره 30002425 اطلاع دهند و یا با شماره 1523 ارتباط حاصل کنند.9505/6085            "}