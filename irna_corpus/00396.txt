{"onTitr":" امام جمعه رشت    ","titr":" عزم بر ایستادگی با تاکید بر ظرفیت های کشور میسر است","describe":" رشت – ایرنا – خطیب جمعه رشت بیان کرد: اعتماد به نفس و عزم بر ایستادگی با تاکید بر داشته ها و ظرفیت های فراوان  کشور میسر است.", "text":"به گزارش خبرنگار ایرنا،آیت الله رسول فلاحتی در خطبه های آئین عبادی سیاسی نمازجمعه رشت اظهار داشت:مجلس شورای اسلامی عصاره ملت است و می بایست نگاه های مردم ارزشی را ببینند.وی با بیان اینکه آمریکا تا به امروز به هیچ وعده ای وفا نکرده است ، افزود :از همه وکلای مردم می خواهیم با جریان های کلان ملت، سیاسی برخورد نکنند؛مردم نیازمند تلاش های دلسوزانه هستند .وی ادامه داد: ظرفیت های بسیاری در کشور وجود دارد و در بسیاری از مقولات کشور دارای رتبه های جهانی است که می توان با تکیه بر آنها و استفاده از جوانان کارآمد بر مشکلات چیره شد.آیت الله فلاحتی با بیان اینکه تحریم ها پیش از دولت یازدهم و دوازدهم آغاز شده بود و این دولت با هدف گره گشایی و خروج از بحران وارد عمل شد ،گفت: مقام معظم رهبری تاکید کردند اگر بناست ما در امور هسته ای عقب نشینی کنیم این عقب نشینی باید با برداشت تحریم ها متناظر باشد.وی ادامه داد: رهبر معظم انقلاب اسلامی آگاه بودند که قدرت های سلطه از درون رو به متلاشی شدن هستند و فرمودند:مذاکره نخواهیم کرد و جنگ هم نخواهد شد؛ این دستور حاکمیتی است و همه می باید از آن تمکین کنند.آیت الله فلاحتی از مردم بویژه نمایندگان مردم خواست برای گرانی،تورم و مشکلات مردم چاره اندیشی کنند.نماز جمعه این هفته رشت با حضور گسترده نمازگزاران در مصلی امام خمینی(ره) رشت برگزار شد.1881 /6030            "}