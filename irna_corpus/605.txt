{"onTitr":" بازیهای پاراآسیایی 2018؛    ","titr":" 3 مدال پرتاب وزنه به بانوان ایران رسید","describe":" جاکارتا - ایرنا - بانوان ایران در ششمین روز از سومین دوره بازیهای پاراآسیایی اندونزی سه مدال پرتاب وزنه را به خود اختصاص دادند.", "text":"به گزارش خبرنگار اعزامی ایرنا به جاکارتا، در حالیکه صبح امروز «الناز دارابیان» موفق به کسب مدال طلا در ماده پرتاب دیسک شده بود، سه نماینده دیگر کشورمان صاحب مدال نقره، برنز و یک مقام پنجمی شدند.بر این اساس، امروز و در پرتاب وزنه بانوان کلاس F54 ، مرضیه صدقی نماینده کشورمان موفق به کسب مدال نقره مسابقات شد.وی در این رقابت موفق به ثبت رکورد 06 متر و 30 سانتی متر شد تا پس از ورزشکار چینی به مدال نقره برسد.مدال برنز این ماده نیز به شهلا حدیدی از کشورمان رسید که وزنه خود را 5 متر و 8 سانتی متر پرتاب کرد.همچنین فرشته مرادی دیگر نماینده کشورمان در پرتاب وزنه ماده F34 صاحب گردن آویز نقره شد.وی در این ماده رکورد 6 متر و 8 سانتی متر را به ثبت رسانده بود.در این ماده ورزشکار چینی به مدال طلا رسید و نماینده کویت نیز مدال برنز را از آن خود کرد.فائزه کرمانی دیگر نماینده ایران در این رقابت بود که در نهایت به عنوان پنجمی بسنده کرد.*مدال نقره و برنز پرتاب نیزه مردان به سیدی و حردانی رسیدهمچنین در پایان رقابت های پرتاب نیزه مردان نیز مدال نقره و برنز این ماده به ورزشکاران ایرانی رسید.امروز و در ماده پرتاب نیزه مردان کلاس F37/38 هرمز سیدی با ثبت رکورد 48 متر و 28 سانتی متر به مدال نقره دست یافت.پس از سیدی، جواد حردانی دیگر نماینده ایران با پرتابی به میزان 45 متر و 61 سانتی متر به مدال برنز دست یافت.در این ماده ورزشکار پاکستانی با ثبت رکورد 48 متر و 83 سانتی متر توانست به مدال طلا دست یابد.محسن مجیدی جمال آبادی دیگر نماینده ایران در پرتاب نیزه بود که عنوانی بهتر از دهمی را کسب نکرد.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابت ها شرکت کرده است.ورزشی**1597            "}