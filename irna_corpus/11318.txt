{"onTitr":"","titr":" سالانه 600 هزار نفر در مراکز جهاد دانشگاهی آموزش می بینند","describe":" شهرکرد- ایرنا- معاون هماهنگی و امور مجلس جهاد دانشگاهی با اشاره به توسعه فعالیت های این نهاد در نقاط مختلف کشور گفت: سالانه 600 هزار نفر از کلاس های آموزشی این نهاد بهره مند می شوند.", "text":"به گزارش ایرنا، احمد شریفی زاده روز سه شنبه در آئین معارفه رئیس جهاد دانشگاهی چهارمحال و بختیاری افزود: جهاد دانشگاهی 63 واحد سازمانی، 3 پژوهشگاه، 24 پژوهشکده، 135 گروه پژوهشی و 9 مرکز علمی دارد.وی با اشاره به وجود 2 دانشگاه و 6 موسسه آموزش عالی و 43 مرکز علمی کاربردی جهاد دانشگاهی تصریح کرد: 80 هزار دانشجو در مراکز علمی مشغول تحصیل و فراگیری علوم هستند.شریفی زاده تصریح کرد: همچنین 7 هزار همکار جهادگر در واحدهای جهاد دانشگاهی کشور مشغول فعالیت و خدمت هستند.معاون هماهنگی و امور مجلس جهاد دانشگاهی با اشاره به فعالیت های این نهاد در حوزه اشتغالزایی اظهار داشت: هم اکنون 3 پارک علم و فناوری، 23 مرکز رشد و 500 شرکت دانش بنیان زیرمجموعه جهاد دانشگاهی است که توانسته اند برای تعدادی از فارغ التحصیلان دانشگاهی شغل ایجاد کنند.شریفی زاده ادامه داد: کشور امروز با بحران بیکاری مواجه است و جهاد دانشگاهی نیز در این خصوص احساس مسئولیت و تکلیف می کند و شاید آنطور که شایسته است در این خصوص فعالیت نداشته و به این موضوع بخوبی نپرداخته است.وی با اشاره به فعالیت سازمان اشتغال فارغ التحصیلان جهاد دانشگاهی، خاطرنشان کرد: این سازمان از 18 سال گذشته فعالیت خود را آغاز کرده اما از سوی مسئولان حمایت های لازم را دریافت نکرده است.شریفی زاده با بیان اینکه جهاد دانشگاهی در تامین 80 درصد منابع مالی موردنیاز خودکفاست، افزود: این سازمان الگویی برای نهادهای دیگر است که با اتکا به فعالیت های خود درآمدزایی کنند و از نظر منابع مالی وابسته نباشند.به گزارش ایرنا، در این آئین از خدمات چهارساله وحید خلیلی اردلی قدردانی و سیروس رضایی بعنوان رئیس جدید این نهاد معرفی شد.7363/6021            "}