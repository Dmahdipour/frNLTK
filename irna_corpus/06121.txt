{"onTitr":"","titr":" 20 میلیون مرسوله پستی در خراسان رضوی جا به جا شد","describe":" مشهد- ایرنا- مدیرکل پست خراسان رضوی گفت: طی شش ماه نخست امسال 20 میلیون و 212 هزار و 369 مرسوله پستی شامل معمولی، سفارشی و پیشتاز، بسته، امانات و خدمات قراردادی با ادارات و سازمانها در این استان جا به جا شد.", "text":"سید احمد موسوی روز یکشنبه در گفت و گو با خبرنگار ایرنا افزود: حدود 85 درصد این میزان ترافیک مرسولات پستی مربوط به خدمات قراردادی و نیابتی با سایر دستگاهها و ارگانهای دولتی و بخش عمومی است.وی در ادامه همچنین گفت: اداره کل پست خراسان رضوی طی این مدت 23 میلیارد ریال زیان داده زیرا در راستای ارائه خدمات پستی به مشتریان بسیاری از خدمات خود را در اقصی نقاط استان با قیمتی پائین تر ارائه می دهد. مدیرکل پست خراسان رضوی افزود: شرکت ملی پست میز خدمتی است که در سراسر کشور گسترده شده و ارائه خدمات به آحاد مردم حتی در دوردست ترین نقاط روستایی را وظیفه خود می داند.نیمه نخست پارسال اداره کل پست خراسان رضوی 22 میلیون و 894 هزار و 935 خدمت پستی ارائه کرد که 86 درصد معادل 20 میلیون مورد آن شامل ارائه خدمات پستی قراردادی با دستگاههای دولتی، غیردولتی و اشخاص حقوقی بوده است.شهروندان خراسان رضوی پارسال 53 میلیون و 567 هزار مرسوله پستی شامل معمولی، مرسولات سفارشی و پیشتاز، بسته، امانات و خدمات قراردادی با ادارات و سازمانها دریافت و ارسال کردند. این استان با شش میلیون و 400 هزار نفر جمعیت سه میلیون نشانی پستی و 672 واحد پستی دارد.3221/1858            "}