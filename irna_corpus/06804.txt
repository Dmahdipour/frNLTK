{"onTitr":"","titr":" 67 هزار نفر در میانه از خدمات انتظامی و قضایی بهره مند شدند","describe":" تبریز- ایرنا- فرمانده انتظامی میانه گفت: در راستای نظم بخشی به امنیت داخلی در این شهرستان در سال جاری به 30 هزار نفر خدمات انتظامی و به 37 هزار نفر خدمات قضایی ارایه شده است.", "text":"به گزارش ایرنا، سرهنگ رمضان اللهوردیان روز شنبه در گفت و گو با خبرنگاران به مناسبت هفته نیروی انتظامی افزود: در این مدت به 11 هزار تماس با پلیس رسیدگی شده است که از این تعداد 5 هزار تماس عملیاتی و بقیه مشاوره بود.وی نسبت به افزایش جرایم اینترنتی به ویژه برداشت اینترانتی غیرمجاز از حساب های بانکی خبر داد و اظهار داشت: نشر اکاذب و هتک حیثیت در این مدت بیش از 100 درصد کاهش یافته است.فرمانده انتظامی میانه با اشاره به کشف بالای 90 درصدی پرونده های ارجاع شده به پلیس، یادآوری کرد: امسال 30 کیلوگرم مواد مخدر کشف و 64 مورد پاکسازی محیط انجام و 950 معتاد متجاهر از سطح شهرستان جمع آوری شده است. اللهوردیان با اشاره به افزایش 100 درصدی جمع آوری سلاح در سال جاری،  از برخورد با 15 مورد تخلف صنفی و 500 تذکر به اصناف متخلف خبر داد و افزود: با اقدام های به موقع و مطلوب پلیس شاهد کاهش 66 درصدی شکایت از پلیس هستیم.وی با اشاره به کاهش 17 درصدی سرقت های بزرگ و افزایش 20 درصدی سرقت های خرد در شهرستان میانه گفت: در سال جاری 7 باند سرقت متلاشی و کالاهای قاچاق به ارزش 10 میلیارد ریال کشف شده است.فرمانده انتظامی میانه با بیان اینکه در تصادفات عامل انسانی 75 درصد و راه و وسیله نقلیه 25 درصد نقش دارد، از افزایش تصادفات منجر به فوت در جاده های درون شهری و برون شهری و کاهش 2 درصدی تصادفات جرحی در این شهرستان خبر داد.سرهنگ اللهوردیان ادامه داد: تعداد مراجعان به کلانتری ها و پاسگاه ها کاهش یافته که این امر در سایه خدمات مشاوره ای در کلانتری ها و تلاش روزافزون نیروی انتظامی است.7231/8023/518            "}