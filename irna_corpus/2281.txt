{"onTitr":"","titr":" پیکر پاک شهید میلاد محمدیان در کامیاران تشییع شد","describe":" سنندج - ایرنا - پیکر پاک شهید میلاد محمدیان سرباز وظیفه هنگ مرزی مریوان که بامداد سه شنبه در درگیری با اشرار مسلح به درجه رفیع شهادت نایل آمده بود، روز چهارشنبه با حضور اقشار مختلف مردم در کامیاران تشییع شد.", "text":"به گزارش ایرنا، مراسم تشییع پیکر مطهر این شهید والامقام از خیابان امام خمینی (ره) تا مزار شهدای این شهر با حضور مقامات سیاسی، فرماندهان نظامی و انتظامی، مدیران و کارکنان دستگاه های اجرایی، خانواده های معظم شهدا و ایثارگران، اقشار مختلف مردم شیعه و سنی این شهرستان برگزار و در گلزار شهدا به خاک سپرده شد.درگیری بامداد سه شنبه میان مرزبانان هنگ مرزی مریوان با اشرار مسلح روی داد که طی آن مقادیر قابل توجهی سلاح و مهمات از آنها کشف و اشرار متواری شدند، سرباز وظیفه میلاد محمدیان در این درگیری به درجه رفیع شهادت نایل آمد.این درگیری بین مرزداران این هنگ مرزی با تعدادی از اشرار مسلح که قصد ورود و اقدامات خرابکارانه در داخل کشور را داشتند در نقطه صفر مرزی روی داده است.شهرستان کامیاران با 102 هزار نفر جمعیت در جنوب سنندج واقع شده است.7349/9102            "}