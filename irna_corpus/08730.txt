{"onTitr":" آیت الله مکارم شیرازی:    ","titr":" هدف دشمنان کم رنگ کردن نقش حوزه های علمیه است","describe":" قم - ایرنا - آیت الله ناصر مکارم شیرازی از مراجع تقلید گفت: حوزه های علمیه دارای دشمنان خارجی و داخلی است که درصدد کم رنگ کردن نقش حوزه ها و طلبه ها در عرصه های مختلف هستند.", "text":"به گزارش ایرنا، وی روز پنجشنبه در بیستمین اجلاسیه اساتید سطوح عالی و خارج حوزه علمیه قم، در مدرسه امام کاظم(ع) این شهر اظهار داشت: نقش حوزویان در حفظ دستاوردهای حوزه های علمیه و ادامه فعالیت آن ها موثر است.وی افزود: همچنین باید با برنامه ریزی صحیح و اعزام استادان برجسته به حوزه های شهرستان ها، به تقویت فعالیت این حوزه ها در همه نقاط کشور اهتمام ورزید.وی با اشاره به احادیث و روایت های مختلف در خصوص گسترش علوم اسلامی و انسانی گفت: بخشنده کسی است که علم و دانشی را که یاد می گیرد آن را به دیگران آموزش داده و منتشر کند.آیت الله مکارم شیرازی با تاکید بر این که استادان حوزه های علمیه باید پاسخگوی طلبه ها در مسائل مختلف باشند گفت: استاد موفق باید به مطالعه دقیق درس ها و دسته بندی آنها جهت فهم بیشتر طلبه ها بپردازد.این مرجع تقلید خاطرنشان کرد: استادان باید از مباحث و مفاهیم ساده و قابل فهم استفاده کنند و به طلبه ها راه و روش مباحثه و گفتمان سازی را بیاموزند تا بتوان از این روش در عرصه های مختلف بهره برد.آیت الله مکارم شیرازی اضافه کرد: باید با آگاه سازی، طلبه ها را با مسائل روز آشنا ساخت و آنان را به فراگیری درس هایی با مباحث آزاد و تدریس، تشویق و از ظرفیت آنان استفاده کرد.وی بر الگوسازی در حوزه های علمیه تاکید کرد و گفت: استادان برجسته در حوزه های علمیه باید الگوی اخلاقی و عملی برای طلبه ها باشند و با قصد قربت علوم اسلامی و انسانی را به طلبه ها بیاموزند.آیت الله مکارم شیرازی تصریح کرد: حوزه های علمیه از هر جهت باید به عنوان سطح بالا و دانشگاه عالی اسلام شناخته شود و زمینه فراگیری طلبه های شهرستان ها از استادان برجسته در حوزه های علمیه قم در سطح بالا امکان پذیر باشد.وی همچنین به ارائه کمک های مالی به طلبه های در حال تحصیل اشاره کرد و گفت: به طلبه هایی که مشکل مالی دارند باید کمک ها در قالب های مختلف تشویقی ارائه شود.بیستمین اجلاسیه اساتید سطوح عالی و خارج حوزه های علمیه قم با موضوع «رسالت اساتید در هدایت تربیتی و علمی» با حضور آیات اعرافی مدیر حوزه های علمیه، حسینی بوشهری دبیرشواری عالی حوزه های علمیه، سید احمد خاتمی عضو هیات رئیسه مجلس خبرگان رهبری و استادان حوزه های علمیه در مدرسه امام کاظم(ع) قم برگزار شد و در پایان از استادان برتر تقدیر به عمل آمد.8138 / 1175            "}