{"onTitr":"","titr":" میزگرد ضرورت اصلاح الگوی مصرف در ایرنا برگزار شد","describe":" اصفهان- ایرنا- میزگرد &#39;ضرورت اصلاح الگوی مصرف در جامعه &#39; روز چهارشنبه با حضور جمعی از استادان دانشگاه و کارشناسان در خبرگزاری ایرنا استان اصفهان برگزار شد.", "text":"به گزارش ایرنا، در این میزگرد، جهانگیر عابدی کوپایی استاد گروه مهندسی آب و رئیس دانشکده مهندسی کشاورزی دانشگاه صنعتی اصفهان، حمیدرضا صفوی استاد دانشکده عمران دانشگاه صنعتی اصفهان، محمود چیتیان مدیر سد و نیروگاه زاینده رود آب منطقه ای اصفهان، محمد شفائی مدیر روابط عمومی شرکت آب منطقه ای اصفهان و پرستو ایران پور مدرس ارتباطات و کارشناس روابط عمومی شرکت آب منطقه ای اصفهان حضور داشتند.این کارشناسان اصلاح الگوی مصرف در ابعاد مختلف را در شرایط کنونی ضروری دانسته و گفتند آموزش  این راهبرد می‌تواند در کاهش آسیب ‌های فرهنگی، اجتماعی و اقتصادی نقش بسزایی داشته باشد.آنان بر ضرورت ترویج اصلاح الگوی مصرف از نظام پایه آموزشی و فرهنگ سازی در جامعه و باور پذیری مدیران و مسوولان در اجرای این مهم و بازنگری در قوانین مربوط تاکید کردند.به اعتقاد این کارشناسان اصلاح الگوی مصرف، نیاز به برنامه ضربتی و کوتاه مدت ندارد، بلکه نیازمند برنامه اصلاحی، فرآیند مدار و مستمر است که تحقق آن نیاز به کوشش همگانی و فرهنگ سازی دارد.اسراف، تجمل گرایی و هدر دادن منابع در جامعه و خانواده ها امروز یکی از مهمترین مسائل اقتصادی است که آسیب های وارده بر بخش های فرهنگی، اجتماعی و اقتصادی آن ها نیازمند بررسی های علمی است.بیش از یک سوم فرآورده‌ های غذایی در ایران به دلیل الگوی غلط مصرف تلف می شود که اگر آن را فقط با میزان مصرف آب مقایسه کنیم، بیش از 28 میلیارد مترمکعب آب کشور هدر می‌ رود. خشکسالی امسال کشورمان در 70 سال اخیر بی سابقه بوده است به همین دلیل مدیریت مصرف آب باید مورد توجه جدی قرار بگیرد. گزارش تکمیلی این میزگرد روزهای آینده در سایت ایرنا قرار می گیرد.7150 /6026/            "}