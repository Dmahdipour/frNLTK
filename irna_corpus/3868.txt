{"onTitr":" مرکز ماهر:    ","titr":" تهران آلوده ترین شهر به بدافزار استخراج ارز دیجیتال است","describe":" تهران- ایرنا- مرکز مدیریت امداد و هماهنگی عملیات رخداد های رایانه ای کشور ضمن هشدار درباره افزایش حمله های بدافزاری اعلام کرد: بدافزار استخراج رمز ارز کوین هایو(COIN HIVE) منبع جدید تهدیدات امنیتی به شمار می رود و تهران آلوده ترین شهر ایران به آن است.", "text":"به گزارش روز سه شنبه ایرنا، در حوزه «استخراج ارزهای دیجیتال»، به تراکنش های ارزهای دیجیتال که در بسته های داده جمع می شوند، بلاک می گویند؛ پردازش به موقع این بلاک ها برای صحت انجام فرآیند تراکنش ضروری است و از آنجا که هیچ نهاد مرکزی وجود ندارد که بتواند همه  فرآیند پردازش را به درستی انجام دهد، کامپیوتر ها این مسئولیت را به عهده می گیرند به این کار استخراج گفته می شود . در همین پیوند و براساس گزارش مرکز ماهر، سال 2017 بدافزارهای شناسایی شده استخراج رمز ارز رشدی معادل هشت هزار و 500درصد داشته و پیش بینی می شود یکی از چالش های امنیتی در سال های پیش رو، گسترش صعودی بدافزار های استخراج رمز ارز باشد.گزارش مرکز ماهر اضافه می کند:‫کوین هایو(Coin Hive)، یک نرم افزار استخراج رمز ‫ارز بر پایه «جاوا اسکریپت»، مبتنی بر مرورگر ارائه می دهد؛ استفاده آسان از کتابخانه های جاوا اسکریپت به صاحبان وب سایت این اجازه را می دهد تا با سوء استفاده از بازدیدکنندگان بتوانند از این روش به کسب درآمد بپردازند.گزارش مرکز ماهر ادامه می دهد:حملات و بدافزارها در سال 2017 متمرکز بر ‫باج فزارها بوده و گسترش روز افزون رمز ارزها و افزایش قیمت آنها منبع جدید تهدیدات امنیتی و غیره منتظره است.مرکز ماهر در گزارش خود استفاده از آنتی ویروس معتبر، استفاده از افزونه های مسدود کننده رمزارز در مرورگر و مسدود کردن دستی دامنه های آلوده را از راهکارهای پیشگیری از این آسیب پذیری اعلام کرد.گزارش مرکز ماهر تاکید دارد: بیشترین میزان سوء استفاده از ضعف امنیتی مسیریاب (روترهای) میکروتیک، استخراج رمزارز با استفاده از تکنولوژی کوین هایو است و این حمله باعث استفاده بیش از حد از پردازنده میکروتیک شده بنابراین دستگاه قادر به عملکرد صحیح نخواهد بود.مرکز ماهر تهران را با تعداد 606 آلودگی در ردیف اول بیشترین آلودگی به این بد افزار اعلام کرده و اصفهان نیز با تعداد 244 آلودگی در مقام دوم قرار گرفته است.براساس گزارش مرکز ماهر شهرهای تبریزبا تعداد144 آلودگی، بوشهر با تعداد 88 آلودگی و خوی با 40 آلودگی در ردیف های بعدی شهرهای با بیشترین آلودگی قرار گرفته است.مرکز ماهر چهارسرویس دهنده دارای بیشترین آلودگی را پیشگامان توسعه ارتباطات، مخابرات فارس، پیشگامان هرمزگان و آسمان فرازسپاهان معرفی کرده است.اقتصام**2078**2025            "}