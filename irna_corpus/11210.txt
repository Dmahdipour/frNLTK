{"onTitr":"","titr":" 2 هزار تن انار در میرجاوه برداشت شد","describe":" زاهدان - ایرنا - مدیر جهاد کشاورزی شهرستان مرزی میرجاوه سیستان و بلوچستان گفت: امسال 2 هزار تن انار از سطح 200 هکتار از باغات این شهرستان برداشت و روانه بازار مصرف شده است.", "text":"محسن کهرازهی روز سه شنبه در گفت و گو با خبرنگار ایرنا اظهار داشت: 300 هکتار از سطح باغات میرجاوه به انار اختصاص دارد که 200 هکتار آن بارور و بقیه غیر بارور است.وی با بیان اینکه برداشت انار از شهریور در میرجاوه آغاز و در مهرماه به پایان می رسد افزود: سنگانی، بزمانی و ساوه عمده ارقام انار این شهرستان را تشکیل می دهند که بازار پسندی خوبی دارند.مدیر جهاد کشاورزی میرجاوه گفت: انار برداشت شده از باغات این شهرستان علاوه بر تازه خوری برای مصارف دیگر از جمله رب انار و ادویه محلی مورد استفاده قرار می گیرد.وی خاطرنشان کرد: شهرستان مرزی میرجاوه دارای افزون بر هفت هزار هکتار زمین زراعی و سه هزار هکتار باغ میوه است که هشت هزار نفر در این بخش مشغول فعالیت هستند.به گزارش ایرنا میرجاوه از توابع سیستان و بلوچستان در فاصله 75 کیلومتری شرق زاهدان مرکز این استان و در همسایگی کشور پاکستان واقع شده است.7316**3213            "}