{"onTitr":" سخنگوی وزارت امور خارجه :    ","titr":" درندگی و حیله‌گری از خصایص رژیم صهیونیستی است","describe":" تهران- ایرنا- سخنگوی وزارت امور خارجه درباره گستاخی رئیس رژیم نامشروع اسرائیل نسبت به مردم ایران، گفت: درندگی، تجاوز، حقارت و حیله‌گری از خصایص بارز رژیم صهیونیستی است.", "text":"به گزارش شامگاه جمعه ایرنا از اداره کل دیپلماسی رسانه‌ای وزارت امور خارجه، بهرام قاسمی در این باره افزود: سران کج‌اندیش، بدخوی و اهریمن‌صفت صهیونیستی که تاکنون تلاش می‌کردند با فریب، نیرنگ و ریاکاری خاص خود و در ادامه سیاست‌های تبلیغی مزورانه از نوع صهیونیستی آن، مردم ایران را از حکومت برخاسته از همان مردم جدا نمایند، عنان اختیار سخن از کف داده و این بار با وقاحت و خیره‌سری و صراحت افزون‌تر و با توهینی بی‌شرمانه ضمیر اهریمنی ضد ایرانی خود را آشکار کردند و باز هم نشان دادند که چگونه با موجودیت و واقعیتی به نام ایران و ایرانیان در تضاد و تعارض‌اند و در نفرتی زهرآگین و بی‌پایان می‌سوزند.وی تصریح کرد: بی شرمانه‌تر آن که سران رژیمی که «درندگی، تجاوز، حقارت، موذی‌گری، نیرنگ و حیله‌گری» از خصایص بارز آنان است، ملتی کهن، دیرپای، با فرهنگ و شجاع را که ناجی قوم یهود بود را چنین خطاب و تاکید کند که باید به آنان گرسنگی داد.سخنگوی وزارت امور خارجه اظهار داشت: ملت بزرگ و فرهیخته ایران ضمن احترام به شان و حقوق پیروان دین حضرت موسی کلیم الله (ع) جایگاه آنان را از اقلیت فاشیست، متجاوز و افسار گسیخته حاکم بر سرزمین‌های اشغالی جدا می‌داند.بهرامی تصریح کرد: این نژادپرستان خودشیفته و محروم از خرد و ادب را نسبت به عواقب آنچه از زبان بی‌نزاکت و تهی از اندیشه و تفکرشان نسبت به ملت ایران جاری می‌شود هشدار می‌دهیم.سیام * 1053** 1055            "}