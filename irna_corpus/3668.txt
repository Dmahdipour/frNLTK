{"onTitr":"","titr":" صهیونیستها مجری عملیات برکات را شبح توصیف کردند","describe":" تهران - ایرنا - وزارت جنگ رژیم صهیونیستی پس از اظهار ناتوانی نسبت به دستگیری 'اشرف نعالوه' مجری عملیات 'برکان'، وی را 'شبح' توصیف کرده و اقدام به اعزام دو گردان به کرانه باختری و اعلام آماده باش کامل در این منطقه نمود.", "text":"به گزارش روز سه شنبه پایگاه خبری 'فلسطین الیوم' به نقل از پایگاه خبری صهیونیستی' واللا'، با اعتراف به ناتوانی نظامیان صهیونیست از دستگیری مجری عملیات برکان که منجر به هلاکت دو صهیونیست و زخمی شدن دو تن دیگر شد، نسبت به عملیات دیگر وی اظهار نگرانی کرد . این رسانه صهیونیستی به نقل از منابع نظامی افزود: نعالوه مجری عملیات برکان خارج از دید رادارهای اسرائیلی فعالیت می کند و گویی که وی یک شبح است. رسانه صهیونیستی تاکید کرد که نعالوه مسلح است و مهمات کافی برای عملیات جدید علیه صهیونیستها در اختیار دارد .بر اساس اعلام پایگاه خبری واللا، نعالوه قبل از عملیات به مسجد الاقصی رفته و عکس گرفته و وصیت نامه خود را نوشته است. نظامیان رژیم صهیونیستی دیروز با حمله به منزل نعالوه در منطقه 'شویکه' در شمال 'طولکرم' و بازرسی وسائل آن، مادر و خواهر وی را دستگیر کردند.منابع محلی گفتند که دیشب برای دومین بار شمار زیادی از نظامیان رژیم صهیونیستی با حمله به منزل نعالوه تهدید به بازداشت همه افراد خانواده و تخریب منزل وی کردند .  نظامیان رژیم صهیونیستی در جست وجوی مجری عملیات برکان همچنین با حمله به شهرک های 'بیت لید' در شرق طولکرم ، 'کفر قدوم' در 'قلقیلیه' و 'دیر شرف' در 'نابلس' شماری از جوانان فلسطینی را دستگیر کردند.شهرک صهیونیستی برکان در منطقه 'سلفیت' در کرانه باختری قرار دارد.** اهالی غزه در راه پیمایی دریایی شمال نوار غزه شرکت کردنداهالی غزه دیشب با شرکت در یازدهمین 'راه پیمایی دریایی' در نزدیکی منطقه نظامی 'زکیم' در ساحل دریای شمال نوار غزه خواستار رفع محاصره از این منطقه شدند. شورای عالی ملی راه پیمایی های بازگشت و رفع محاصره غزه در بیانیه ای از مردم فلسطین خواست در راه پیمایی دریایی اردوگاه 'هربیا' در نزدیکی منطقه زکیم در شمال غربی غزه شرکت کنند. یازدهمین راه پیمایی دریایی در بندر غزه از زمان آغاز راه پیمایی بازگشت عصر دیروز با مشارکت کشتی های کوچک در شمال نوار غزه آغاز شد.از ابتدای راه پیمایی بازگشت و رفع محاصره در 10 فروردین تاکنون، 198 غیر نظامی فلسطینی شهید و بیش از 21 هزار تن دیگر زخمی شده اند.خاورم** 1453**1651            "}