{"onTitr":"","titr":" شمار حامیان ایتام آستارا کاهش یافت","describe":" آستارا - ایرنا - مدیر کمیته امداد امام خمینی (ره) آستارا گفت: تعداد حامیان ایتام و محسنین این شهرستان در سه ماه نخست امسال 734 نفر بود و اکنون به 619 نفر کاهش یافته و به حمایت بیشتر خیران از یتیمان نیاز است.", "text":"بهرام تسلی نیا روز پنجشنبه در مصاحبه با خبرنگار ایرنا افزود: خیران با کمک های نقدی و غیرنقدی از 290 فرزند یتیم و محسنین زیر پوشش کمیته امداد (ره) آستارا حمایت می کنند. وی ادامه داد: در نیمه نخست امسال یک میلیارد و 771 میلیون ریال به فرزندان یتیم و محسنین، کمک نقدی و غیر نقدی شد و میزان کمک نسبت به مدت مشابه سال قبل حدود 10 درصد افزایش داشت و بیشترین کمک ها در ماه رمضان بود.وی بیان کرد: علاقه مندان به حمایت از ایتام با مراجعه به کمیته امداد امام (ره) آستارا، سرپرستی ایتام مدنظر را بر عهده بگیرند و فرزندان دارای پدران بیمار، کهنسال و ناتوان در اداره زندگی در اولویت بهره مندی از خیران طرح محسنین هستند.تسلی نیا گفت: هر حامی ماهانه حداقل 200 هزار ریال به حساب فرزندان معنوی خود پرداخت می کند و با همکاری مرکز نیکوکاری از آغاز سال تحصیلی، 250 بسته اقلام مورد نیاز دانش آموزان به ارزش حدود 500 میلیون ریال توزیع می شود.بندر آستارا با 91 هزار نفر جمعیت در منتهی الیه غرب استان گیلان واقع است و 2هزار و 601 خانوار تحت پوشش کمیته امداد امام (ره) آن هستند. 7105 / 7124/2007            "}