{"onTitr":"","titr":" سد چمشیر 400 میلیارد ریال به بیمه و کارگران بدهکار است","describe":" گچساران -ایرنا- فرماندار گچساران با بیان اینکه حقوق کارگران سد در حال ساخت چمشیر 10 ماه پرداخت نشده گفت: این سد 400 میلیارد ریال بابت حق بیمه تأمین اجتماعی و دستمزد کارگران بدهکار است.", "text":"عبدالرحیم رحیمی روز سه شنبه در گفت و گو با خبرنگار ایرنا افزود: میزان بدهی شرکت سازنده سد به کارگران پیمانکاری را 200 میلیارد ریال اعلام کرد و افزود: مجموع بدهی این سد ملی بیش از 500 میلیارد ریال است.وی پیشرفت فیزیکی این طرح را 77 درصد اعلام کرد و  گفت: تاکنون بیش از 10 هزار میلیارد ریال اعتبار برای ساخت سد چم شیر گچساران هزینه شده است.رحیمی تصریح کرد: بیش از یکهزار نفر در این سد مشغول به فعالیت هستند.وی حجم کل مخزن این سد را 2 میلیارد و 300 میلیون متر مکعب با مساحت 51 کیلومتر مربع، طول دریاچه 48 کیلومتر و تراز نرمال از سطح دریا را 604 متر عنوان کرد.رحیمی بیان کرد: سه نیرو گاه 55 مگاوات و 2 نیرو گاه 5/5 مگاواتی هم اکنون در این سد در حال ساخت است که با بهره برداری از این طرح‌ها سالانه 482 گیگاوات انرژی در ساعت تولید می‌کند.رحیمی ابراز کرد: تأمین آب آشامیدنی و صنعت، بهره‌مند شدن 100 هزار هکتار از زمین‌های کشاورزی استان‌های کهگیلویه و بویراحمد، خوزستان و بوشهر، ذخیره و کنترل آب رودخانه زهره به میزان یک میلیارد و 800 میلیون متر مکعب، تولید 282 مگاوات برق آبی، کنترل سیلاب‌های مخرب رودخانه زهره، اشتغال زایی در زمان اجرای طرح و زیر ساخت‌های صنعت گردشگری و پرورش ماهی از مهمترین مزایای این سد است.تاکنون بیش از پنج میلیون متر مکعب حفاری، انفجار و سنگ برداری برای ساخت راه‌های دستری و محل سازه‌های اصلی طرح اجرا شده است.مطالعه احداث سد چم شیر در سال 77 از سوی سازمان آب منطقه‌ای فارس، بوشهر و کهگیلویه و بویراحمد آغاز و در سال 90 فاز اول مطالعه آن تکمیل شد.بیش از 2 هزار نفر در اوج فعالیت عمرانی در این سد مشغول بکار بودند که این تعداد در پایان سال 96 به یکهزار نفر رسید.در سال گذشته بیش از 300 نفر از کارکنان این سد از سوی پیمانکاران جزء اخراج شدند.نیروگاه و سد چم شیر در 25 کیلومتری جنوب شرقی شهر دوگنبدان در استان کهگیلویه و بویراحمد است.2082/6110            "}