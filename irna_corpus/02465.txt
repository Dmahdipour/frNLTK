{"onTitr":"","titr":" آرژانتین به تمرین نظامی انگلیس در جزایر فالکلند اعتراض کرد","describe":" تهران- ایرنا- آرژانتین روز گذشته اعتراض رسمی خود را به سفارت انگلیس در بوئنوس آیرس برای محکوم کردن تمرین های نظامی آتی لندن در جزایر فالکلند، اعلام کرد.", "text":"به گزارش روز چهارشنبه خبرگزاری فرانسه، وزارت خارجه آرژانتین این موضوع را در حالی اعلام کرد که نیروهای نظامی دو کشور در سال 1982 در این جزایر جنگیدند.وزارت خارجه آرژانتین در بیانیه خود این مسئله را متذکر شد که تمرین های نظامی انگلیس در جزایر فالکلند قرار است از 15 الی 29 اکتبر ( 23 مهر الی 7 ابان) برگزار شود و شامل شلیک موشک نیز می باشد.در ادامه این بیانیه آمده است: آرژانتین برگزاری این رزمایش را در خاک خود که به صورت غیرقانونی توسط انگلیس اشغال شده، محکوم می کند.وزارت خارجه آرژانتین در ادامه عنوان کرد که سازمان ملل و دیگر نهادهای بین المللی از بونئوس آیرس و لندن خواسته اند تا مذاکرات برای یافتن یک راه حل صلح آمیز و پایدار در مورد مناقشه جزایر فالکلند را از سر بگیرند. آرژانتین دو سال پیش نیز به رزمایش انگلیس در جزایر فالکلند اعتراض کرده بود اما لندن این تمرین های نظامی را امری عادی توصیف کرد.اعتراض بوئنوس آیرس به انگلیس در حالی مطرح شده که آرژانتین به دلیل کاهش چشمگیر ارزش واحد پولی خود شرایط اقتصادی باثباتی در این مقطع زمانی نداشته و مائوریسیو مکری رئیس جمهوری آرژانتین اخیرا به شهروندان این کشور هشدار داد که به دلیل اجرای سیاستهای ریاضت اقتصادی آنها باید چند ماه سخت را تحمل کنند. آرژانتین مجبور است برای پذیرفته شدن درخواست وام اش از صندوق بین المللی پول، یکسری تدابیر ریاضتی را اجرا کند.انگلیس از مذاکره در مورد شرایط جزایر فالکلند امتناع می کند و می گوید حدود سه هزار ساکن این جزایر در همه پرسی در سال 2013 ( 1392) اعلام کردند که خواهان آنند که جزایر فالکلند همچنان بخشی از  انگلیس باقی بماند.اروپام**9234**1485            "}