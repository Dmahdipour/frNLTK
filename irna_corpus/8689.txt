{"onTitr":" مجید انصاری در گفت وگو با ایرنا:    ","titr":" جلسات رییس جمهوری با اصلاح طلبان تداوم می یابد","describe":" تهران- ایرنا- عضو مجمع تشخیص مصلحت نظام، جلسه رییس جمهوری با اصلاح طلبان را مفید و خوب ارزیابی کرد و گفت: رییس جمهوری اصلاح طلبان را نه متحد بلکه شریک دولت تلقی و تاکید کردند دولت برای رفع موانع آمادگی همکاری با همه گروه ها چه اصلاح طلب چه اصولگرا و همه آحاد مردم و روشنفکران را دارد.", "text":"مجید انصاری روز پنجشنبه در گفت وگو با خبرنگار سیاسی ایرنا گفت: با اینکه دو روز پیش درباره این جلسه اطلاع داده شد، اما 24 نفر از مجموع سی نفر افراد دعوت شده در جلسه شب گذشته شرکت کردند. دیگر دوستان هم احتمالا به دلیل کوتاهی فاصله دعوت و برگزاری نتوانستند حضور یابند ولی تعداد خوبی از دوستان اصلاح طلب در جلسه با رییس جمهور حاضر شذند.دبیر اجرایی مجمع روحانیون مبارز افزود: بحث های مطرح شده در این جلسه مفید و خوب بود و نوزده نفر از دوستان نظرات خود را که حاوی تحلیل شرایط روز کشور، انتقاد از برخی عملکردهای دولت و ارائه راهکارها برای رفع مشکلات، بیان مسائل معیشیتی مردم و سیاست های داخلی و خارجی بود را مطرح کردند.به گفته وی رییس جمهوری برای این جلسه با حوصله وقت زیادی گذاشتند و با اینکه سقف جلسه قرار بود تا ساعت 6 بعد ازظهر باشد اما جلسه تا نزدیک ساعت هفت ادامه پیدا کرد. نماینده پیشین مجلس تصریح کرد: رییس جمهوری با حوصله صحبت ها را شنیدند و خودشان هم توضیحات خوبی درباره شرایط کشور، اقدامات دولت در زمینه مشکلات اقتصادی، مقابله با فشارهای تحریم و دشمنی های آمریکا، همچنین حضورشان در سازمان ملل و اقدامات دیپلماسی ایران در شورای امنیت و دادگاه لاهه دادند. انصاری افزود: رییس جمهوری پیشنهاد دادند یک کمیته کاری از دوستان حاضر در جلسه تشکیل داده شود و به صورت منظم راجع به مسائل مختلف کشور بحث و گفت وگو انجام گیرد و این کمیته پیشنهادات خود را به رییس جمهوری منعکس کند. تاکید جلسه هم بر تکرار و برگزاری چنین جلساتی با حضور رییس جمهوری بود. ‌سیام**9402** 1200            "}