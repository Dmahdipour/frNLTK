{"onTitr":"","titr":" هنرمندان صنایع دستی «ما می توانیم» را پاس کردند","describe":" تهران- ایرنا- نخستین دوره اعطای نشان دانش آموختی هنرهای صنایع دستی با عنوان «ما می توانیم» عصر سه شنبه برگزارشد و 34 هنرمند استان تهران توانستند این مرحله را پشت سر بگذرانند.", "text":"معاون صنایع دستی اداره کل میراث فرهنگی، صنایع دستی و گردشگری استان تهران گفت: این هنرمندان دوره مقدماتی تا پیشرفته( دوره آموزشی سه ماهه) را در رشته های  طراحی سنتی، سراجی، تراش سنگ های قیمتی و نیمه قیمتی و پته دوزی های سنتی در مدرسه صنایع دستی ایران (بوستان المهدی منطقه 9) گذراندند.محمد انشایی در گفت و گو با خبرنگار ایرنا افزود: همچنین در این مراسم بیش از 80 اثر از دست آفریده های هنرمندان این مرکز در معرض دید عموم قرار گرفت.وی ازجمله اهداف برگزاری این دوره را توسعه کیفی و علمی رشته های هنرهای سنتی اعلام و بیان کرد: در این دوره فرهنگ استاد شاگردی، تجلیل از استادان و مفاهیم بنیادی و تئوریک صنایع دستی نیز به دانش آموختگان ارائه شد.مدرسه صنایع دستی ایران 13 اردیبهشت ماه امسال به مناسبت هفته کارگر در بوستان المهدی منطقه 9 تهران با حضور برخی مسئولان و شهردار منطقه 9 گشایش یافت.تهرام/7247//1348            "}