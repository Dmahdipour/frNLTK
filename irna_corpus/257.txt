{"onTitr":" بازی های پاراآسیایی 2018    ","titr":" چهار مدال دیگر برای دوومیدانی کاران ایران","describe":" جاکارتا - ایرنا - مدال طلا و نقره پرتاب نیزه مردان در کلاس F53/54 ، مدال برنز پرتاب وزنه زنان در کلاسF55 و مدال برنز ماده پنج هزار متر مردان کلاس F12/13  چهار نشان دیگر است که توسط پارادوومیدانی کاران  در سومین دوره بازی های پاراآسیایی برای کاروان ایران بدست آمد.", "text":"به گزارش خبرنگار اعزامی ایرنا از جاکارتا در رقابت های پارا دوومیدانی امروز(جمعه ) در ماده پرتاب نیزه مردان کلاس F53/54 حامد امیری با ثبت رکورد 28 متر و 12 سانتی متر موفق به کسب مدال طلا شد و پس از وی ، عبدالرضا جوکار بود که با ثبت رکورد 19 متر و 62 سانتی متر به مدال نقره رسید.نشان برنز این ماده نیز به ورزشکاری از سوریه رسید.در ادامه این رقابت ها و در میکائیل دیانی دیگر ورزشکار کشورمان موفق شد تا با رکورد 16:19:96دقیقه روی سکوی سوم رفته و مدال برنز را از آن خود کند.مدال طلا و نقره ماده پنج هزار متر به دوندگانی از ژاپن و ازبکستان رسید.دیگر نماینده ایران در این ماده، علی الهی بود که نتوانست به خط پایان برسد.امروز همچنین پروین مقدم در ماده پرتاب وزنه در کلاس F55 با رکورد 6 متر و 68 سانتی متر مدال برنز این رقابت ها را به نام خود ثبت کرد.در پایان رقابت های این ماده ورزشکار چینی به مدال طلا رسید و نشان نقره را نیز نماینده بحرین داده شد.براساس این گزارش تیم پارادوومیدانی کاران ایران در ششمین روز از سومین دوره بازی های پاراآسیایی جاکارتا تا این لحظه 13 مدال کسب کرده اند جز چهار مدال بالا 10 مدال دیگر به شرح زیر است : الناز دارابیان  در پرتاب دیسک زنان  کلاس F51/52/53  با ثبت رکورد 10.71 متر به مقام نخست و مدال طلا رسید.سامان ن پاکباز و مسعود حیدری در پرتاب دیسک مردان کلاس F12 با حریفان رقابت کردند و مدال‌های طلا و نقره این ماده را کسب کردند.پیمان نصیری درماده یکهزار و 500 متر کلاس T20 در کنار 8 دونده دیگر به میدان رفت و در پایان مسابقه با به جا گذاشتن حد نصاب 04:07:10 دقیقه اول شد و به مدال طلا رسید.امین عبدل‌پور در دوی یکهزار و500  متر کلاس T45/46 در حالی که تا دور آخر از رقبای خود پیشی گرفته بود، در نهایت با ثبت رکورد 04:19:44 دقیقه به مدال برنز رضایت داد.مرضیه صدقی در پرتاب وزنه زنان در  کلاس F54 موفق به کسب مدال نقره شد. فرشته مرادی در ماده پرتاب وزنه زنان در کلاس  F34،  با ثبت رکورد 6.08 متر به مدال نقره دست یافت. هرمز سیدی در ماده پرتاب نیزه مردان کلاس F37/38 با ثبت رکورد 48.28 متر به مدال نقره دست یافت.جواد حردانی دیگر نماینده ایران با پرتابی به میزان 45.61 متر به مدال برنز رسید. عشرت کردستانی در ماده پرتاب وزنه بانوان کلاس F56/57 موفق به کسب مدال طلا شد. وی در این ماده وزنه را 9.39 متر پرتاب کرد. کردستانی با این رکورد علاوه بر کسب مدال طلا، موفق شد رکورد قهرمانی آسیا را هم از آن خود کند.سومین دوره بازی های پاراآسیایی از 14 مهرماه به میزبانی جاکارتا پایتخت اندونزی آغاز شده و 26 همین ماه به کار خود پایان می دهد .کاروان ورزشی ایران با 209 ورزشکار در این رقابت ها شرکت کرده است و تاکنون 134 مدال کسب کرده است که 30 مدال آن امروز برای کاروان ایران صید شده است.**2052**1601**            "}