{"onTitr":" عضو کمیسیون عمران مجلس:    ","titr":" استعفای آخوندی شایعه است","describe":" تهران-ایرنا- عضو کمیسیون عمران مجلس شورای اسلامی، استعفای عباس آخوندی وزیر راه و شهرسازی را شایعه اعلام کرد و گفت: وی هم اکنون برای بررسی وضعیت حمل و نقل بین المللی در کمیسیون امنیت ملی و سیاست خارجی است.", "text":"«سید ابوالفضل موسوی» عصر یکشنبه در گفت وگو با خبرنگار پارلمانی ایرنا اظهار داشت: موضوع استعفای آخوندی که مطرح شده شایعه ای بیش نیست.وی تصریح کرد: امروز قرار بود اعضای کمیسیون عمران مجلس جلسه ای با وزیر راه و شهرسازی داشته باشند، ولی به دلیل این که رییس کمیسیون امنیت ملی و سیاست خارجی از قبل با آخوندی هماهنگ کرده بود، وی نمی توانست امروز  در هر دو کمیسیون حضور یابد و هم اکنون در کمیسیون امنیت ملی است.عضو کمیسیون عمران مجلس ادامه داد: بنا شد آخوندی در جلسه بعدی کمیسیون عمران مجلس حضور یابد.به گزارش ایرنا، یکی از نمایندگان مجلس امروز شایعه استعفای وزیر راه و شهرسازی را مطرح کرد، این در حالی است که بنا بود امروز تقاضای استیضاح آخوندی در کمیسیون عمران مجلس بررسی شود، ولی به دلیل اولویت برنامه کمیسیون امنیت ملی و سیاست خارجی مجلس، وزیر به این کمیسیون رفت و بنا شد که تقاضای استیضاح وی در جلسه دیگری در کمیسیون عمران مجلس بررسی شود.وضعیت حمل و نقل بین المللی کشور امروز با حضور وزیر راه و شهرسازی و جمعی از مسوولان بانک مرکزی در کمیسیون امنیت ملی مجلس در حال بررسی است.سیام**9121**1336            "}