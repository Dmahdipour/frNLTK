{"onTitr":" رییس اداره ورزش و جوانان شهرستان قشم:    ","titr":" 20 برنامه فرهنگی و ورزشی در قشم اجرا می شود","describe":" قشم - ایرنا - رییس اداره ورزش و جوانان شهرستان قشم گفت: همزمان با هفته تربیت بدنی، بیش از 20 برنامه فرهنگی و ورزشی در سطح شهرستان قشم برگزار می شود.", "text":"فریدون نایبی عصر چهارشنبه در گفت و گو با خبرنگار ایرنا افزود: دیدار با امام جمعه های تشیع و اهل سنت قشم، دیدار با فرماندار، خانواده های شهدای ورزشکار،پیشکسوتان و بازنشستگان حوزه ورزش از جمله برنامه های مختلف در نظر گرفته شده است.** بهره برداری از 2 زمین چمن مصنوعیرییس اداره ورزش و جوانان شهرستان قشم تصریح کرد: 2 چمن مصنوعی در روستاهای زیرانگ و شیب دراز و یک خانه ورزش در روستای زینبی در هفته تربیت بدنی به بهره برداری می رسد.وی افزود: هر یک از زمین چمن های مصنوعی به وسعت یکهزار متر مربع و با اعتبار سه میلیارد ریال آماده بهره برداری است.نایبی ادامه داد: این طرح ها به صورت مشارکتی انجام می شود که 50 درصد از هزینه ها توسط اداره کل ورزش و جوانان و 50 درصد دیگر نیز توسط خیران تامین می شود.رییس اداره ورزش و جوانان شهرستان قشم افزود: یک خانه ورزش روستایی نیز در روستای زینبی افتتاح می شود که مکان از طریق دهیاری و شورای اسلامی روستا اختصاص می یابد و توسط دولت تجهیز می شود.** پیاده روی خانوادگی در 27 مهرماه برگزار می شودوی افزود: روز 27 مهر ماه نیز پیاده روی خانوادگی با همکاری شهرداری قشم، سازمان منطقه آزاد و سایر نهادهای دولتی و مردمی برگزار می شود.رییس اداره ورزش و جوانان شهرستان قشم گفت: مسابقات ورزشی 2 گانه شامل شنا و دو برای نخستین بار در جزیره به صورت داخلی برگزار می شود.** مسابقات ورزشی ویژه بانوانوی با اشاره به اینکه ورزش های بومی و محلی برای بانوان جزیره در نظر گرفته شد، افزود: این مسابقات با هدف افزایش فعالیت بدنی بانوان در جوامع محلی و تشویق آنان انجام می شود.نایبی تاکید کرد: همچنین برگزاری مسابقات چهار جانبه والیبال بانوان نیز از دیگر برنامه های تدارک دیده شده در این هفته است.**همایش ورزش های رزمیرییس اداره ورزش و جوانان شهرستان قشم اظهار داشت: جشنواره ورزش های رزمی نیز  با حضور ورزشکاران رزمی کار این شهرستان برگزار می شود.وی افزود: مسابقات کاراته با حضور مدرسان فدراسیون کاراته نیز در هفته تربیت بدنی برگزار می شود.نایبی ادامه داد: همچنین برگزاری مسابقات تنیس روی میز به صورت آزاد و نیز مخصوص کارکنان دولت با هدف ایجاد نشاط و ترویج بیشتر ورزش در نهادهای دولتی در نظر گرفته شد.به گفته وی، همایش موتور سواران نیز دیگر برنامه هایی است که در هفته تربیت بدنی در قشم برگزار می شود.وی افزود: مسابقات فوتبال نیز در رده های امید و نونهالان زیر 12 سال در شهرستان نظر گرفته شده است که در این هفته به انجام می رسد.در تقویم رسمی کشور، 26 مهر تا 2 آبان به عنوان هفته تربیت بدنی و ورزش در نظر گرفته شده است.در شهرستان قشم 12 هیات ورزشی فعالیت می کنند. این شهرستان شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}