{"onTitr":" امام جمعه شهرکرد خواستار شد:    ","titr":" نهضت اقامه نماز در مدارس چهارمحال و بختیاری ایجاد شود","describe":" شهرکرد- ایرنا- نماینده ولی فقیه در چهارمحال و بختیاری و امام جمعه شهرکرد خواستار ایجاد نهضت اقامه نماز در مدارس شد و دانش آموزان را به تحقق این نهضت فراخواند.", "text":"به گزارش ایرنا، حجت الاسلام محمدعلی نکونام چهارشنبه شب در شورای اقامه نماز چهارمحال و بختیاری تاکید کرد: کمبودهای موجود در آموزش و پرورش برای اقامه نماز ، با ایجاد نهضت اقامه نماز در مدارس استان رفع می شود.وی افزود: اقامه نماز در مدارس می تواند جوانان را در مسیر صحیح و درست زندگی قرار دهد واقامه نماز در مدارس به عنوان یک اصل است و هیچ چیزی نباید مانع این مهم شود.به گزارش ایرنا، نماینده ولی فقیه در چهارمحال و بختیاری و امام جمعه شهرکرد هر هفته با حضور در یکی از مدرسه های شهرکرد و امامان جمعه مراکز شهرستان های 9 گانه استان در یکی از مدرسه های مرکز شهرستان نماز به به صورت جماعت اقامه می کنند.وی یادآور شد: ظرفیت دستگاه های اجرایی چهارمحال و بختیاری در اقامه نماز جماعت به بالاترین میزان ممکن برسد.نماینده ولی فقیه در چهارمحال و بختیاری و امام جمعه شهرکرد اظهار داشت: در این راستا دستگاه های اجرایی برتر تشویق و به مسئولان ادارات سهل انگار در این حوزه تذکر داده شود.وی گفت: ریشه یابی علت و چرایی کاستی و کوتاهی احتمالی نماز جماعت در برخی دستگاه های اجرایی چهارمحال و بختیاری انجام شود.استاندار چهارمحال و بختیاری نیز گفت: مسئولان دستگاه های اجرایی استان نسبت به برپایی باشکوه نمازهای جماعت مسئولیت بیشتری داشته باشند.اقبال عباسی تاکید کرد: اختصاص بخشی از اعتبارات فرهنگی دستگاه های اجرایی برای هزینه در امور مرتبط با گسترش فرهنگ نماز جزو اولویت های مسئولان چهارمحال و بختیاری است.حجت الاسلام سید جعفر مرتضوی مدیرکل تبلیغات اسلامی چهارمحال و بختیاری نیز گفت:  نماز جماعت در 169 نقطه تجمع جمعیتی برگزار می شود.مدیرکل آموزش و پرورش چهارمحال و بختیاری نیز گفت: یکهزار و 372 امام جماعت روحانی و فرهنگی در مدارس استان اقامه نماز انجام می دهند.بهروز امیدی تاکید کرد: از این تعداد 387 امام جماعت روحانی و 985 امام جماعت فرهنگی نماز را در مدارس اقامه می کنند.وی یادآور شد: از مجموع 387 امام جماعت روحانی 235 آقا و 152 خانم هستند و همچنین از بین 985 ائمه جماعت فرهنگی 428 آقا و 557 خانم نماز را در مدارس اقامه می کنند.به گزارش ایرنا، بیش از دو هزار و 400 مدرسه با 190هزار دانش آموز و حدود 16هزار فرهنگی در چهارمحال و بختیاری فعال است.2097/7362            "}