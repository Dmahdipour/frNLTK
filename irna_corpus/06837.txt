{"onTitr":"","titr":" تجربه های قبلی، به یاری مردم گیلان آمد","describe":" رشت - ایرنا - تجربه های قبلی وقوع سیلاب ناشی از بارش های شدید باران در گیلان، این بار به مدد مردم استان آمد و دستگاه ها و نهادهای امدادی و خدمات رسان، با برنامه ریزی قبلی و اتخاذ تدابیر اصولی، زمینه ساز وارد آمدن خسارت هایی کمتر از سیلاب های پیشین شدند.", "text":"به گزارش ایرنا اداره کل هواشناسی گیلان هفته گذشته با صدور اطلاعیه ای از ورود جبهه هوای سرد و بارش زا به سواحل خزر خبر داد و بر ضرورت انجام تمهیدات لازم برای مدیریت بحران احتمالی ناشی از بارش های سیل آسا و وقوع سیلاب تاکید کرد.در همین زمینه جلسه های ستاد مدیریت بحران در شهرستان های مختلف استان گیلان تشکیل شد و نهادها و دستگاه های خدمات رسانی، آماده مقابله با بحران احتمالی شدند.گیلان طی سال های اخیر در کنار فرسودگی زیرساخت های ارتباطی، برداشت های غیراصولی خاک و ساخت و سازهای نامناسب ، از اواسط شهریورماه تا نیمه مهرماه، شاهد وقوع سیلاب هایی ناشی از بارش های رگباری بوده است. شهریورماه سال گذشته شهرستان های لاهیجان و لنگرود در شرق گیلان شاهد وقوع سیلاب بودند و اوایل مهرماه جاری نیز، بارش باران و طغیان رودخانه ها در شهرستان های رضوانشهر و تالش در غرب استان، خسارت هایی به بار آورد.** رودسر، رکورددار بیشترین بارش باران در گیلانطبق اعلام اداره کل هواشناسی گیلان، طی 24 ساعت گذشته (در بازه زمانی ساعت 9:30 جمعه تا 9:30 امروز) ، 301 میلیمتر باران در رودسر باریده است. بنا به اظهار علی وارسته بهمدانی سرپرست فرمانداری رودسر این میزان بارندگی طی 50 سال اخیر بی سابقه بوده و از شهر انزلی که شهر باران خیز گیلان بوده و بیشترین بارندگی را دارد نیز پیشی گرفته است.همچنین میزان بارندگی طی 24 ساعت گذشته در لاهیجان 145 میلیمتر، تالش 91 میلیمتر، آستارا 88 میلیمتر ، انزلی 64 میلیمتر و رشت 71 میلیمتر به ثبت رسیده است.** تعطیلی مدارس برخی شهرهای گیلان در ماه مدرسهبارش شدید باران و جاری شدن سیلاب امروز (شنبه) موجب تعطیلی مدارس در شهر صومعه سرا، دو روستای این شهرستان و مدارس روستایی اطاقور لنگرود در شرق استان گیلان شد. همچنین تمامی مدارس ابتدایی شهر املش به علت بارش شدید باران و آبگرفتگی معابر شهری تعطیل و تعطیلی مدارس متوسطه اول و متوسطه دوم این شهرستان با توجه به آبگرفتگی مسیر عبور دانش آموزان این مدارس، منوط به تشخیص مدیر مدرسه و نیز شورای دبیران اعلام شد.** قطعی راه های ارتباطی روستایی لنگرود و آبگرفتگی مناطق شهری رودسررضا جوادپور فرماندار لنگرود در گفت وگو با ایرنا از مسدود شدن راه ارتباطی 10 روستای این شهرستان در منطقه اتاقور خبر داد و گفت که تخریب پل بتنی کیازینیک بر اثر طغیان رودخانه در روستای کیاگاهان بخش کومله، ارتباط این بخش با دو شهرستان لنگرود و املش را قطع کرده است.وی با اشاره به حضور نیروهای امدادی برای بازگشایی معابر شهری لنگرود نظیر میدان امام حسین ، میدان هلال احمر و جاده چمخاله اظهار داشت: در این بارندگی خسارت جانی نداشته ایم و خسارت به سردهنه های کشاورزی و انهار بر اثر طغیان رودخانه ها اتفاق افتاده ولی به جاده ، پل، تاسیسات و واحدهای تجاری اشخاص خسارت هایی وارد آمده است.وارسته سرپرست فرمانداری رودسر نیز تصریح کرد: ورودی و خروجی شهر رودسر، روستاهای احمدآباد، میان پشته، گواسرا و چاف جیر در بخش مرکزی و خیابان 72تن رودسر، کوچه شهید عباس پور، منطقه باقرآباد، حسین آباد و خیابان گلسار در شهر رودسر دچار آبگرفتگی شده و رفت و آمد در برخی از روستاهای کوهستانی رحیم آباد مانند گذربان به کندی صورت می گیرد.وی اظهار داشت: شهر چابکسر هم به علت طغیان رودخانه ها ازجمله رودخانه آچین رود دچار آبگرفتگی منازل و خیابان ها شده و ریزش دیواره رودحانه های سیاهکلرود، اوشیان و میانده نیز مشکلاتی برای رفت و آمد اهالی ایجاد کرده که این ریزش ها تردد روستاییان این مناطق را با کندی مواجه کرده است.به گفته وارسته ، جاده شیرمحله که کریدور اصلی مسیر رودسر به کلاچای است و همیشه هنگام بارندگی ها دچارآبگرفتگی می شد، به دلیل لایروبی سه روز قبل، دچار آبگرفتگی نشد و با توجه به برنامه ریزی های اخیر ستاد مدیریت بحران شهرستان و اقدامات پیشگیرانه ای که به موقع انجام شد؛ برغم بیشترین بارندگی در رودسر، میزان خسارت آبگرفتگی و طغیان رودخانه ها به حداقل رسیده است.** بازدید استاندار گیلان از مناطق سیل گرفته و دستور معاون اول رئیس جمهوریمصطفی سالاری استاندار گیلان غروب جمعه از همان دقایق اولیه بارش باران، در خیابان های شهر رشت که دچار آبگرفتگی شده بودند، حضور یافت. وی همچنین با سفر به لاهیجان، لنگرود و رودسر، به صورت میدانی وضعیت شهرستان های یادشده که درگیر آب گرفتگی شده بودند را پیگیری کرد.وی صبح امروز (شنبه) نیز با حضور در شهرستان های شفت و فومن میزان خسارت سیل در این مناطق را از نزدیک بررسی کرد و از مسئولان استانی و شهرستانی خواست تا در اسرع وقت نسبت به رفع مشکلات پیش آمده ، تلاش کنند.اسحاق جهانگیری معاون اول رئیس جمهوری نیز در تماس تلفنی با استانداران گیلان و مازندران، بر لزوم بسیج همگانی و بکارگیری همه امکانات و نیرو‌های ستاد مدیریت بحران در استان‌های یادشده به منظور کمک‌رسانی و جلوگیری از بروز خسارت به زیرساخت‌ها و شبکه خدمات شهری تاکید کرد. ** خسارت به تأسیسات زیربنایی گیلانعلی اوسط اکبری مقدم سرپرست معاونت هماهنگی امور عمرانی استانداری گیلان با اشاره به شدت بارش ها و وقوع سیلاب در بعضی نقاط استان گفت که سیلاب به شماری از تاسیسات زیربنایی خسارت وارد کرده و بیشترین بارندگی ها و خسارت ها مربوط به شهرستان های ماسال، فومن، تالش، املش ، شفت، لنگرود و رودسر بوده است.وی خاطرنشان کرد که وقوع سیلاب موجب تخریب چند دهنه پل در فومن و املش و تخریب خطوط گاز و برق در شهرستان های فومن ، املش و تالش شده با این حال؛ همکاران ما در دستگاه های مربوطه در حال شناسایی مشکلات و برآورد خسارت ها هستند تا با فروکش کردن آب رودخانه ها ، امکان دسترسی مسئولان به این نقاط فراهم شود.رئیس پلیس راه فرماندهی انتظامی گیلان نیز گفت که سیلاب و آب‌گرفتگی موجب بسته شدن برخی راه های استان شده ضمن اینکه ریزش آب از کوه به داخل جاده موجب آب‌گرفتگی سطحی در محور اسالم - خلخال محدوده قبل از خرجگیل شده و دشواری هایی را برای تردد در این مسیر بوجود آورده است.سرهنگ حسین محمدپور اضافه کرد که در محدوده طولارود تالش سمت محور پونل - خلخال سقوط درخت و رانش کوه موجب بسته شدن مسیر پونل - خلخال شده و همچنین بر اثر آبگرفتگی در محدوده کتم جان از توابع صومعه سرا حوالی اسپند بدلیل بالا آمدن آب رودخانه محور پیر بازار - ضیابر بسته شده که جایگزین آن محور ضیابر به صومعه سرا تعیین شده است.مهدی ولی پور مدیرعامل هلال احمر گیلان نیز گفت که در پی بارندگی شدید و سیلاب در استان از روز گذشته تاکنون، 400 خانوار گرفتار در سیلاب از سوی نجاتگران این جمعیت امدادرسانی شده اند ضمن اینکه تیم های امدادی جمعیت هلال احمر استان برای امدادرسانی در سیلاب افزایش یافته و در زمان حاضر 65 تیم این جمعیت با 47 خودروی کمک دار، آمبولانس و سه قایق در حال امدادرسانی به آسیب دیدگان هستند.** تجربه پیشین، به یاری آمداگرچه سیلاب روز گذشته در برخی مناطق گیلان خسارت هایی به بار آورد و دشواری های در زندگی شهروندان ایجاد کرد اما بنا به اذعان مسئولان؛ برگزاری جلسه های ستاد مدیریت بحران، لایروبی به موقع انهار، جلوگیری از مسدود شدن آبراهه ها و برنامه ریزی های دقیق و اصولی قبل از آغاز بارش های سیل آسا در کنار بهره گیری از تجربه های قبلی سیلاب در استان، زمینه ساز کاهش خسارت ها در سیلاب اخیر گیلان شد و اگر اقدامات پیشگیرانه نبود، به طور قطع؛ خسارت هایی فزون تر به بار می آمد.7296/2007            "}