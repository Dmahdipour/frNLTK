{"onTitr":" معاون درمان دانشگاه علوم پزشکی:    ","titr":" سالانه 45 نفر در هرمزگان به دلیل مرگ مغزی فوت می کنند","describe":" بندرعباس- ایرنا- معاون درمان دانشگاه علوم پزشکی و خدمات بهداشتی و درمانی هرمزگان گفت: براساس آمارهای موجود سالانه به طور میانگین 45 نفر در استان به دلیل مرگ مغزی جان خود را ازدست می دهند.", "text":"دکتر عبدالله غریب زاده روز دوشنبه در گفت و گو با ایرنا اظهار داشت: متاسفانه براساس آمارهای وزارت بهداشت، هرمزگان در میان استان های کشور کمترین اهداء عضو را دارد.وی افزود: در سالهای 92 تا 97 تنها 2 مورد اهدای عضو در هرمزگان صورت گرفته، که اهدای عضو سال 97، روز گذشته در بیمارستان شهید محمدی بندرعباس انجام شد که در آن با اهدای عضو یک جوان 29 ساله مرگ مغزی، به سه نفر زندگی دوباره بخشیده شد. غریب زاده تصریح کرد: برای ترویج فرهنگ اهدای عضو در جامعه که یک امر خیرخواهانه محسوب می شود، نیازمند همکاری بیشتر رسانه های جمعی و  آگاهی بخشی هستیم.7198/ 6048            "}