{"onTitr":"","titr":" رییس جدید فدراسیون گلف: به وعده های خود پایبندم","describe":" تهران- ایرنا- رییس جدید فدراسیون گلف گفت: وعده های بسیار مهمی در مجمع انتخاباتی فدراسیون گلف دادم که به تمامی آنها پایبند خواهم بود.", "text":"حمید عزیزی روز چهارشنبه پس از انتخابش در مجمع فدراسیون گلف در جمع خبرنگاران اظهار داشت: در ابتدا باید از اعتماد اعضای مجمع تشکر کنم و خوشبختانه شاهد رقابت بسیار سالمی بودیم. وی ادامه داد: در مجمع انتخاباتی تعهداتی دادم که با تمام توان پای آنها می ایستم و برای رسیدن به این وعده ها نیاز به کمک خانواده گلف خواهم داشت. رییس جدید فدراسیون گلف گفت: باید دست به دست هم دهیم تا گلف را تقویت کنیم و از همه نامزدها دعوت می کنم با حضور در فدراسیون به رشد این رشته ورزشی کمک کنند. دقایقی قبل حمید عزیزی با کسب 21 رای به عنوان رئیس جدید فدراسیون گلف انتخاب شد.پیش از این ریاست فدراسیون گلف بر عهده کیکاووس سعیدی قرار داشت که به دلیل داشتن مسوولیت خزانه داری کمیته ملی المپیک از سمت خود استعفا داد. در چند ماه اخیر بهروز منتقمی سرپرستی این فدراسیون را بر عهده داشت. ورزشی **9118**1597            "}