{"onTitr":"","titr":" همایش موتورسواران قانونمند در همدان برگزار شد","describe":" همدان- ایرنا- همزمان با هفته ناجا عصر دوشنبه همایش موتورسوارن قانونمند از میدان باباطاهر تا ورزشگاه ملت واقع در منطقه سعیدیه شهر همدان برگزار شد.", "text":"به گزارش ایرنا رئیس پلیس راهنمایی و رانندگی استان همدان در این همایش گفت: این برنامه با هدف نشان دادن نقش رعایت قوانین و مقررات در کاهش سوانح و ارتقای فرهنگ رانندگی برگزار شده است.سرهنگ علی فکری افزود: موتورسواران در این گردهمایی نحوه عبور صحیح و ایمن از معابر شهری و رعایت حق تقدم را به نمایش گذاشتند.رئیس پلیس راهور همدان افزود: 35 درصد متوفیان و 45 درصد مجروحان درون شهری مربوط به موتورسواران است که اینآامار را می توان با رانندگی صحیح کاهش داد.سرهنگ فکری ادامه داد: میانگین سنی مجروحان و متوفیان موتورسوار 18 تا 24 سال است در حالیکه این گروه سنی جزو قشر فعال و پویای جامعه هستند.وی شایع ترین تخلف موتور سواران را استفاده نکردن از کلاه ایمنی عنوان کرد و گفت: بر اساس اعلام مراجع رسمی استفاده از کلاه ایمنی می تواند 60درصد آمار آسیب های ناشی از تصادف موتورسیکلت را کاهش دهد.رئیس پلیس راهنمایی و رانندگی استان همدان بیان کرد: موتورسیکلت با وقوع کوچکترین سانحه ای واژگون شده و بر اثر  ورود ضربه به قسمت سر، مصدومان دچار مرگ مغزی، معلولیت جسمی و قطعی نخاع و در نهایت مرگ می شوند.سرهنگ فکری ادامه داد: علت اصرار و تاکید پلیس بر ضرورت استفاده از کلاه ایمنی پیشگیری از معلولیت و مرگ موتورسواران است.وی بیان کرد: بنابراین برای ارتقای فرهنگ استفاده از کلاه ایمنی، در پایان برنامه همایش موتورسواران قانونمند، کلاه ایمنی به شرکت کنندگان اهدا شد.110 عنوان برنامه در هفته ناجا از 14 تا 20 مهر در همدان در حال برگزاری است.2087/7526            "}