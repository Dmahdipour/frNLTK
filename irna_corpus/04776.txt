{"onTitr":"","titr":" کشاورزان ایلامی با کمبود بذر کلزا مواجه شده اند","describe":" ایلام - ایرنا - مدیر زراعت سازمان جهاد کشاورزی ایلام گفت: همزمان با فصل کشت دانه روغنی کلزا کشاورزان این استان با کمبود دریافت بذر این محصول به مقدار 20 تن مواجه شده اند.", "text":"حشمت زرین جوب روز دوشنبه در گفت و گو با خبرنگار ایرنا اظهار داشت: در پی استقبال بی سابقه کشاورزان برای کشت کلزا، استان ایلام با نبود بذر این دانه روغنی برای تحویل به کشاورزان روبرو شده است.وی افزود: سهمیه از قبل تعیین شده برای توزیع بین کشاوران ایلامی 60 تن بود که این مقدار به صورت 100 درصدی در سطح استان توزیع شد اما تعداد تقاضای روزافزون برای دریافت کلزا باعث کمبود بذر این محصول شده است.مدیر زراعت سازمان جهاد کشاورزی ایلام یادآور شد: میزان بذر مورد نیاز استان ایلام به وزارت جهاد کشاورزی مخابره شده و این وزارتخانه در صدد تامین بذر کلزا از منابع خارجی است چرا که امسال سراسر کشور با کمبود بذر مواجه شده اند.زرین جوب ابراز امیدواری کرد: با توجه به پیگیری های مسئولان مشکل کمبود بذر دانه روغنی کلزا تا یک هفته آینده مرتفع و کشاورزان بذر مورد نیاز خود را تحویل بگیرند.وی اضافه کرد: با توجه به میزان استقبال کشاورزان از کشت دانه روغنی کلزا پیش بینی می شود 14 هزار هکتار از اراضی زراعی استان به پرورش این دانه روغنی باارزش اختصاص یابد.به گزارش ایرنا، کشت کلزا در استان ایلام تا اواخر آبان ماه ادامه دارد و اواخر فروردین یا اوایل اردیبهشت ماه سال بعد برداشت دانه روغنی کلزا آغاز می شود.کلزا یکی از گیاهان روغنی است که دانه آن حاوی حدود 45 درصد روغن و کنجاله آن نیز تا 40 درصد پروتئین دارد.کلزا دارای با کیفیت ترین روغن خوراکی بوده و کنجاله آن نیز یکی از مناسب ترین منابع در تغذیه دام و طیور است.علاوه بر آن از نظر صرفه اقتصادی و مصرف آب مور نیاز نیز نسبت به اغلب گیاهان زراعی برتری دارد لذا توسعه کشت و تولید این محصول از سیاست های راهبردی وزارت جهاد کشاورزی است.استان ایلام دارای 340 هزار هکتار اراضی زراعی است که 80 هزار هکتار آن آبی و مابقی دیم است.7172/6119            "}