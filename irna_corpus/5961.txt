{"onTitr":"","titr":" علائم دیابت 20 سال قبل از تشخیص شروع می شوند","describe":" تهران – ایرنا - محققان ژاپنی دریافتند 20 سال قبل از تشخیص ابتلا به بیماری دیابت نوع 2 می توان علائم آن را شناسایی کرد.", "text":"به گزارش روز یکشنبه گروه اخبار علمی ایرنا از پایگاه خبری ساینس دیلی، محققان در این تحقیقات 27 هزار داوطلب بالغ غیردیابتی با میانگین سنی 49 سال را بین سال های 2005 تا 2016 میلادی مورد مطالعه قرار دادند و دریافتند افزایش قند ناشتا، بالارفتن شاخص توده بدن و اختلال در حساسیت به انسولین تا 10 سال قبل از بروز بیماری دیابت یا پیش دیابت قابل تشخیص هستند.از آنجا که اغلب مبتلایان به دیابت نوع 2 مرحله پیش دیابت را نیز پشت سر می گذارند، بالارفتن نشانگرهای متابولیک مرتبط با دیابت بیش از 20 سال قبل از تشخیص این بیماری قابل شناسایی است. در این تحقیقات قند ناشتا، شاخص توده بدن و اختلال در حساسیت به انسولین در افرادی که به پیش دیابت یا دیابت مبتلا شدند، به طور جداگانه اندازه گیری شد. در شروع تحقیقات قند ناشتا و میانگین قند خون داوطلبان اندازه گیری شد و این اندازه گیری تا ابتلای آن ها به دیابت، پیش دیابت یا تا پایان سال 2016 میلادی تکرار شد. از بین داوطلبان 15778 نفر در اولین آزمایش سلامتی دارای قند خون طبیعی بودند که 4781 نفر از آن ها در دوره تحقیقات دچار پیش دیابت شدند. بر اساس این تحقیقات بالارفتن نشانگرهای متابولیک تا 10 سال قبل از ابتلای این افراد به پیش دیابت قابل شناسایی بوده است. اقدامات پیشگیرانه در افراد مبتلا به پیش دیابت، احتمال کنترل و درمان  این عارضه را به میزان قابل توجهی افزایش می دهد. گزارش کامل این تحقیقات در اجلاس سالانه انجمن مطالعات دیابت اروپا (EASD) در شهر برلین آلمان ارائه شده است.علمی (6)**9259**1440            "}