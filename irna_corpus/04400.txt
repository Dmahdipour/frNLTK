{"onTitr":"","titr":" فرماندار: ماشین آلات راهداری چاراویماق فرسوده است","describe":" مراغه - ایرنا - فرماندار چاراویماق با اشاره به اینکه بیشتر ماشین آلات راهداری این شهرستان فرسوده است، گفت: بیشتر ماشین آلات راهداری شهرستان بیش از 35 سال عمر داشته و نیاز به بازسازی و نوسازی دارند.", "text":"به گزارش ایرنا، صابر تقویمی روز دوشنبه در جلسه ستاد مدیریت بحران و پدافند غیر عامل چاراویماق افزود: اداره راهداری یکی از ادارت مهم در بحث بحران است اما متاسفانه امکانات این اداره محدود بوده و تمام هزینه ها آن صرف تعمیرات ماشین آلات می شود.وی با اشاره به اینکه ستاد بحران شهرستان آماده مقابله با حوادث احتمالی است، گفت: هر زمان که بحرانی ایجاد شود، وظیفه دستگاه های اجرایی است که اولویت را به حل بحران اختصاص داده و تمام امکانات موجود در سطح شهرستان را در اختیار مدیریت بحران قرار دهند.وی اضافه کرد: تمامی دستگاه های اجرایی شهرستان باید قبل از وقوع حوادث احتمالی برنامه ریزی کنند و با یکدیگر هم افزایی و همکاری داشته باشند.تقویمی به تجربه بارش برف سنگین در سال گذشته دراین شهرستان نیز اشاره کرد و افزود: باید از هم اکنون برای مقابله با برف و سرما برنامه ریزی کنیم و آمادگی لازم را داشته باشیم و از امکانات موجود بخش خصوصی نیز در این زمینه استفاده کنیم.وی گفت: تحت هر شرایط مدیران باید در مواقع بروز حادثه و بحران در حوزه شهرستان حضور تمام وقت داشته باشند به گونه ای که با حضور مدیر مربوطه در محل حادثه، بخشی از مشکلات حل و چاره اندیشی می شود.وی به  تهیه ارزاق عمومی نیز اشاره کرد و گفت: جهت تأمین ارزاق عمومی و امکانات پخت و پز نان تدابیر لازم اتخاذ و نسبت به تهیه سوخت و انرژی جایگزین برای صنوف نانوایی شهرستان اقدام شود.وی ادامه داد: توجه به امر ارتباطات و مخابراتی نیز از اهمیت بالایی برخوردار است که باید تدابیر لازم برای این مورد نیز اندیشیده شود که در مواقع بارش برف سنگین و تخریب احتمالی دکل های مخابراتی باید پیش بینی های لازم انجام گیرد و در بحث آنتن دهی موبایل باید اقدامات لازم صورت گیرد تا مردم در موارد بحران با مشکل مواجه نشوند.شهرستان چاراویماق از مناطق کوهستانی، سردسیر و برف گیر آذربایجان شرقی است که با 31 هزار نفر جمعیت در جنوب آذربایجان شرقی واقع است.3077/9880            "}