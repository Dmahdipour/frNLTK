{"onTitr":" با 844 مورد علیه مردم بحرین؛    ","titr":" رژیم آل خلیفه در نقض حقوق بشر رکورد زد","describe":" دوحه – ایرنا – انجمن حقوق بشر بحرین به  موارد نقض حقوق بشر از سوی رژیم آل خلیفه اشاره کرد و افزود که این رژیم تنها طی ماه ژوییه 2018 ( تیر و مرداد ) مرتکب 844 مورد نقض حقوق بشر علیه بحرینی ها شده است .", "text":"به گزارش روز جمعه ایرنا ، این انجمن در گزارش خود موارد نقض حقوق بشر را شامل ؛ بازداشت های خودسرانه، حمله به منازل، ناپدید شدن اجباری، محاکمه های ناعادلانه، سرکوب اعتراض های مسالمت آمیز، محدود کردن آزادی ها ، ممنوعیت برگزاری نماز جمعه، سخنان نفرت انگیز، شکنجه و بدرفتاری،  تخریب اموال و نقض آزادی مذهب  عنوان کرد .بر اساس این گزارش، روزنامه های وابسته به رژیم آل خلیفه نیز در مدت زمان یادشده 104 مقاله منتشر کردند که به نفرت پراکنی در جامعه علیه مخالفان دامن زده است .انجمن حقوق بشر بحرین افزود: در ماه ژوییه 94 بار به منازل و مراکز سکونت شهروندان حمله همراه با ایجاد رعب و وحشت شده است که طی آن 18 نفر به صورت اجباری ربوده شده اند.بر اساس این گزارش، طی این مدت همچنین از درمان 23 نفر زندانی جلوگیری شده ، 54 نفر تحت شکنجه و سوء رفتار قرار گرفته اند و 11 تجمع مسالمت آمیز نیز به طرز وحشیانه ای سرکوب شده است .انجمن حقوق بشر بحرین همچنین به ممنوعیت فعالیت های مدنی و جلوگیری رژیم آل خلیفه  از برگزاری تجمع های مسالمت آمیز اشاره کرد و ادامه داد: با وجود همه محدودیت ها در این ماه 235  تجمع اعتراضی در سراسر بحرین برگزار شد تا  تعداد این اعتراض ها از ابتدای سال 2018 به عدد 2 هزار و 185 مورد برسد.مرکز حقوق بشری بحرین در بیانیه خود یادآورشد که از ابتدای سال جاری میلادی دراین کشور 522 نفر از جمله 78  کودک بازداشت شدند و  685 نفر از جمله 5 زن و  کودک هم به زندان محکوم شده اند.این انجمن افزود: شهروندان بحرینی در مجموع به پنج هزار و 248 سال زندان و یک میلیون دلار جریمه نقدی محکوم شدند.بحرین از 14 فوریه 2011 ( 25 بهمن 1390) صحنه انقلاب مردمی ضد رژیم آل خلیفه است. مردم بحرین خواهان آزادی، برقراری عدالت و رفع تبعیض و روی کار آمدن دولتی منتخب و آزادی زندانیان سیاسی کشورشان هستند.ناآرامی‌های بحرین تاکنون ده ها کشته و هزاران زخمی بر جای گذاشته است. رژیم آل خلیفه همچنین صدها نفر را سلب تابعیت کرده است.گروه‌های مدافع حقوق بشر بارها رژیم آل خلیفه را به خاطر سرکوب مخالفان محکوم کرده‌ و خواستار اصلاحات در نظام سیاسی این کشور شده‌اند.خشونت های آل خلیفه به بازداشت، شکنجه و اخراج از محل کار محدود نمی شود، بلکه شیوه های شدیدتری از خشونت به کار گرفته می شود. صدور و اجرای حکم اعدام که به تازگی درباره شش جوان بحرینی به کار گرفته شد و همچنین &#39;ناپدیدشدگی اجباری&#39; از جمله این شیوه های خشن است که رژیم آل خلیفه اعمال می کند.سازمان عفو بین الملل جمعه گذشته اعلام کرد که زندانیان بیمار در بند زندان های رژیم آل خلیفه بحرین با قصور پزشکی روبه رو هستند .سازمان عفو بین الملل افزود: بیماران زندانی مبتلا به سرطان یا ام اس در زندان های بحرین به خدمات درمانی تخصصی و داروهای خاص دسترسی ندارند.شبد**خاورم**1508 **1010            "}