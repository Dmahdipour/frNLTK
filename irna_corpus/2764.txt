{"onTitr":"","titr":" ترامپ گزینه پس از هیلی در سازمان ملل را مطرح کرد","describe":" تهران- ایرنا- پس از استعفای نیکی هیلی سفیر آمریکا در سازمان ملل، ترامپ دینا پاول معاون پیشین مشاور امنیت ملی کاخ سفید را به عنوان یکی از گزینه های کرسی ایالات متحده در این نهاد بین المللی معرفی کرد.", "text":"به گزارش سه شنبه شب ایرنا به نقل از خبرگزاری رویترز، دونالد ترامپ رئیس جمهوری آمریکا گفت که پاول معاون پیشین مشاور امنیت ملی کاخ سفید در امور راهبردی را به عنوان جایگزی هیلی بررسی می کند.ترامپ گفت که برای تعیین گزینه نهایی برای سفیری آمریکا در سازمان ملل از کمک هیلی استفاده خواهد کرد.معرفی پاول از سوی ترامپ، به گمانه زنی ها پیرامون احتمال انتصاب ایوانکا ترامپ دختر وی به این سمت پایان داد.هیلی پس از اعلام استعفای خود در نشست خبری مشترک با ترامپ به تمجید از دختر وی و فعالیت های پشت پرده او پرداخت که باعث شد برخی از احتمال جایگزینی ایوانکا ترامپ سخن بگویند.ترامپ در این باره ضمن تایید شایستگی دختر خود برای این پست، تاکید کرد که در این صورت وی متهم به قوم پرستی و خانواده سالاری می شود.هیلی روز سه شنبه از سمت خود کناره گیری کرد و ترامپ با استعفای وی موافقت کرد. رئیس جمهوری آمریکا بدون اشاره به دلایل استعفای هیلی گفت: او در پایان سال میلادی از کار خود کنار می رود و می خواهد برای مدتی استراحت کند.پاول دی ماه سال گذشته از سمت خود به عنوان مشاورامنیت ملی آمریکا در امور راهبردی استعفا کرده و به بانک «گلدمن سکس» محل کار قبلی خود بازگشت.شبد**9416**1010            "}