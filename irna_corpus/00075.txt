{"onTitr":"","titr":" هک تلفن های آیفون در چین باعث سرقت پول مشتریان شد","describe":" پکن- ایرنا- نقص فنی در نرم افزارهای پرداخت پول و هک شمار زیادی از گوشی های آیفون در چین باعث شد تا پول زیادی از مشترکان این کشور به صورت اینترنتی سرقت شود.", "text":"به گزارش ایرنا رادیو بین المللی چین روز شنبه گزارش کرد بسیاری از مشترکان دارای گوشی های آیفون این روزها اعلام کرده اند که پول آنها از طریق نرم افزار 'علی پی' به سرقت رفته است.این گزارش می افزاید که تلفن های اپل و نرم افزار 'علی پی' که شرکت 'علی بابا' آن را طراحی کرده است، بیشترین هک را شاهد بوده اند و پول ها از طریق این نرم افزار و با روش های تقلبی فنی به سرقت رفته است.گزارش های دریافتی حاکی است که بسیاری از حساب های مشترکان این تلفن ها لو رفته است و به همین سبب سارقان توانسته اند به کدها و رمزهای تلفن ها دست یابند و وجوه آنها را به صورت آنلاین به حساب های دیگری انتقال دهند.این اتفاق در شرایطی می افتد که دولت های چین و آمریکا درگیر یک جنگ تجاری تمام عیار شده اند به همین دلیل برخی از مردم چین بر این باورند که این موضوع می تواند اقدامی تعمدی باشد تا باعث نارضایتی عامه مردم شده و آنها را نسبت به دولت بدبین کند.برخی از مشترکان به شعبه های فروش تلفن اپل در شهرهای مختلف چین رجوع کرده و نسبت به این موضوع اعتراض کرده و گفته اند که هزاران دلار از پول های آنها به سرقت رفته است.در چین مردم با کیف های دیجیتالی خریدهای خود را انجام می دهند آنها در واقع کارت های بانکی را به این نرم افزارها مرتبط کرده اند و دیگر کیف پول با خود همراه نمی برند و با دادن کدها و رمزها می توانند خریدها را انجام داده و پول انتقال دهند در صورتی که این حساب ها هک شود آن زمان سارقان می توانند وجوه کلانی را به صورت آنلاین و از حساب های این افراد برداشت کنند.البته گزارش هایی نیز وجود دارد مبنی بر اینکه شمار زیادی از مشترکان کسانی بوده اند که به توصیه برخی از رسانه های چینی اقدام به خرید شماری از نرم افزارهای بدون مجوز کرده اند و در واقع اپل در این زمینه تقصیری نداشته است.آساق**231**1904**            "}