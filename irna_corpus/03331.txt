{"onTitr":"","titr":" قصرشیرین ظرفیت های بسیار بالایی برای اشتغال دارد","describe":" قصرشیرین - ایرنا - فرماندار قصرشیرین گفت: این شهرستان توانمندی و ظرفیت های بسیار بالایی در زمینه آب ، خاک مرغوب و مرزها دارد که می تواند فرصتی برای ایجاد اشتغال پایدار مرزنشینان باشد.", "text":"به گزارش خبرنگار ایرنا ، مرادعلی تاتار روز سه شنبه در جلسه شورای اداری قصرشیرین افزود: مدیران دستگاه های اجرایی قصرشیرین باید از تمام توان خود برای استفاده از قابلیت های شهرستان برای ایجاد اشتغال جوانان استفاده کنند.وی ، بهره برداری از منابع آب سدها و سامانه گرمسیری ، وجود 2 مرز رسمی و فعال خسروی و پرویزخان و وجود زمین های کشاورزی مرغوب را بستری برای توسعه و پیشرفت این شهرستان ذکر کرد.وی در ادامه با اشاره به برنامه ها و توطئه های دشمن برای ضربه زدن به نظام اسلامی ، اظهارداشت: امروز دشمن با وضع تحریم و خروج از برجام و همچنین ورود به بازار سکه و ارز درصدد توطئه علیه کشورمان است که بخشی از این مشکلات داخلی است و در راستای رفع این مشکلات همه باید هوشیار و مشارکت داشته باشند.وی بیان کرد: اتحاد و انسجام ملی برای عبور از مشکلات فعلی امر انکارناپذیر است و همه باید در راستای توسعه بیش از پیش کشور اهتمام کنند.فرماندار قصرشیرین گفت که این شهرستان در مقایسه با دیگر مناطق استان کرمانشاه از ظرفیت های بالقوه ای برخوردار است و باید تلاش کنیم با توجه به حساسیت منطقه و وجود 2 مرز فعال و رسمی پرویزخان و خسروی ، پیگیر مطالبه های مردم باشیم تا این منطقه مرزی را بر مدار پیشرفت قرار دهیم.تاتار افزود: مردم قصرشیرین از ابتدای انقلاب تاکنون با حضور مثبت خود در تمامی عرصه ها نشان داده اند که همواره پای کار هستند و از این رو شایسته بهترین خدمت هستند.وی همچنین بر لزوم نظارت بیش از پیش اتاق اصناف و اداره صنعت معدن و تجارت بر بازار و رصد روزانه قیمت ها و همچنین تامین اقلام ضروری و اساسی مردم تاکید کرد.این مقام مسئول همچنین از بنیاد مسکن استان تهران به عنوان معین ستاد بازسازی قصرشیرین خواست در روند ساخت و سازهای شهرستان سرعت بیشتری داشته باشد تا مردم بتوانند زودتر در منازل خود سکونت یابند.امام جمعه قصرشیرین نیز گفت: جمهوری اسلامی ایران هم اکنون با رهبری ولی امر مسلمانان جهان امام خامنه ای ، محور و کانون حقیقی دین خداست و پرچمدار اسلام در دنیا است.حجت الاسلام علی ملکی افزود: خدمت کردن در حکومت اسلامی ، نعمتی است که نصیب مدیران شده و از این رو مسئولان دستگاه های اجرایی باید تمام توان خود را در راستای توسعه این شهرستان مرزی به کار گیرند.وی با بیان اینکه مردم صاحبان اصلی انقلاب و مدیران نیز خادم و نوکر مردم هستند ، اضافه کرد: مردم ایران اسلامی که در تمام صحنه های انقلاب امتحان و آزمایش خود را به خوبی پس داده اند و افتخارآفرین بوده اند ، شایسته بهترین خدمت هستند.در پایان این جلسه ، شماری از مدیران جدید دستگاه های اجرایی شهرستان معرفی و از زحمات مدیران سابق این ادارات تجلیل شد.قصرشیرین در غرب کرمانشاه بیش از 27 هزار تن جمعیت دارد.7079/3012/8066            "}