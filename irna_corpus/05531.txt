{"onTitr":"","titr":" کودکان در معبد آناهیتا کنگاور باستان شناس شدند","describe":" کرمانشاه - ایرنا - کودکان کنگاوری در جریان برنامه های متنوع هفته ملی کودک روز یکشنبه در محوطه تاریخی معبد آناهیتا، باستان شناسی را تجربه کردند.", "text":"مدیر پایگاه پژوهشی معبد آناهیتا کنگاور در حاشیه این برنامه در گفت و گو با خبرنگار ایرنا اظهار داشت: به مناسبت هفته ملی کودک کارگاه باستان شناسی با حضور تعدادی از کودکان مهدهای کودک کنگاور برگزار شد. صامت اجرایی افزود: در این کارگاه ابتدا به زبان ساده میراث فرهنگی برای رده‌های سنی مختلف کودک تشریح شد، سپس کودکان به بخش باستان شناس کوچک در جستجوی تاریخ هدایت شدند و در یک سایت بازسازی شده به کمک یک باستان شناس سفالهایی شبیه سفال‌های دوره‌های مختلف تاریخی و اشیا گرانقیمت را کاوش کردند.وی اضافه کرد: پس از یافتن ظروف، کودکان اشیای مکشوفه را به عنوان گنجینه ملی به موزه تحویل می‌دهند.اجرایی ادامه داد: کودکان با شور و شوقی فراوان به جستجوی اشیاء مدفون شده در زیر خاک پرداختند. به گفته این مسئول؛ هدف از برگزاری این کارگاه تاکید بر این نکته به کودکان بود که اگر شیئی تاریخی پیدا کردند را به باستان شناسان تحویل دهند. مدیر پایگاه پژوهشی معبد آناهیتا در ادامه اظهار کرد: از دیگر برنامه های معبد آناهیتا می توان نقاشی کودکان با موضوع میراث فرهنگی، بازدید از سایت تاریخی، توزیع دفترک معبد آناهیتا ویژه کودکان اشاره کرد.به عقیده باستان شناسان باید در بین خانواده ها و به ویژه کودکان فرهنگ سازی شود تا آنها بدانند اگر شیئی تاریخی از زیرزمین پیدا کنند آن را یک گنج ملی بدانند و به خرید و فروش غیرقانونی آن نپردازند چرا که این اشیا طی سالیان سال در زیر زمین باقی مانده اند و ارزش معنوی آنها پشتوانه کشور محسوب می شود که قابل مقایسه با ارزش مادی آن نیست.شهرستان کنگاور با جمعیتی افزون بر 76 هزار نفر در 94 کیلومتری شرق کرمانشاه واقع شده و دروازه ورودی این استان غربی است.8066/7447            "}