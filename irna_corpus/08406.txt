{"onTitr":"","titr":" مصرف آب شرب شهری در خوی 7.6 درصد کاهش یافت","describe":" ارومیه- ایرنا- مدیر شرکت آب و فاضلاب خوی گفت: مصرف آب شرب در میان شهروندان این شهر طی نیمه اول امسال، 7.6 درصد نسبت به مدت مشابه سال قبل کاهش یافت.", "text":"سلطانعلی ولیزاده روز پنجشنبه در گفت و گو با خبرنگار ایرنا افزود: فرهنگ سازی، توزیع بروشور، بررسی مصارف انشعابات خاص، شناسایی انشعابات غیرمجاز، بازدیدهای میدانی، نصب بنر صرفه جویی در سطح شهر، اجرای برنامه های نمایشی و فرهنگی و برگزاری جشنواره های مختلف از عوامل مهم این کاهش به شمار می رود.وی به اصلاح یکهزار و 500 متر از شبکه فرسوده و قدیمی شهر خوی اشاره کرد و ادامه داد: اصلاح شبکه های فرسوده آب یکی از راههای کاهش هدررفت آب است. وی اضافه کرد: یک هزار و 142 فقره کنتور خراب مشترکان در این مدت تعویض شده که این امر نیز در کاهش مصرف موثر بوده است.مدیر شرکت آب و فاضلاب خوی با قدردانی از مشترکان آب این شهر، کاهش مصرف آب را اتفاق قابل توجهی توصیف کرد و گفت: رسانه ها در این راستا نقش بزرگی ایفا کرده اند که باید از آنان نیز قدردانی کرد.به گزارش ایرنا، در حال حاضر 100 درصد شهروندان در آذربایجان غربی تحت پوشش شرکت آب و فاضلاب شهری قرار دارند و آب مورد نیاز شهروندان با دبی 9.4 مترمکعب در ثانیه در شهرهای مختلف تولید و عرضه می شود.7132/2093            "}