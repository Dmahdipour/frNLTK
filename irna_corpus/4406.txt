{"onTitr":"","titr":" 12 طرح فناور در مرکز رشد  کشاورزی اردبیل اجرا می‌شود","describe":" اردبیل - ایرنا - رییس مرکز تحقیقات و آموزش کشاورزی و منابع طبیعی استان اردبیل گفت: 12 طرح و ایده فناور تصویب و پذیرش شده و این طرح ها در مرکز رشد و واحدهای فناور کشاورزی استان اجرا خواهد شد.", "text":"به گزارش ایرنا ، حسین کربلایی خیاوی روز دوشنبه در گفت و گو با خبرنگاران افزود: هوا کشت ثعلب ، گوجه فرنگی و توت فرنگی، کنسانتره مناسب بره‌های مغانی شیرخوار، ریزازدیادی ارقام تجاری فندق تحت شرایط درون شیشه‌ ای، اصلاح ، تولید ، تکثیر و فروش ارقام جدید گندم در مناطق سردسیر کشور ، ریزازدیادی هیبرید هلو و بادام تحت شرایط درون شیشه ‌ای ، تولید نهال میکوریزی فندق ، تولید اسپان قارچ صدفی و تولید بذور گیاه ماشک در راستای کاهش خاک ورزی و افزایش توان تولید از جمله این طرح‌ هاست.وی اظهار داشت: افشانه و محلول ضد عفونی کننده و آنتی باکتریال سریع دست، اصلاح، تولید، تکثیر و فروش ارقام جدید گندم در مناطق نیمه گرمسیر، تولید اسپان قارچ دکمه ‌ای و  اصلاح ، تولید، تکثیر و فروش ارقام جدید گندم پرعملکرد و مقاوم به تنش‌ های زنده و غیرزنده در مناطق نیمه گرمسیر و سردسیر از دیگر ایده ‌های مصوب در مرکز رشد و فناور کشاورزی مرکز تحقیقات و آموزش کشاورزی و منابع طبیعی استان اردبیل است.وی با اشاره به نقش پارک‌ های علم و فناوری در پیشبرد اقتصاد جهان، بیان کرد: استفاده از این ظرفیت‌ برای رونق و توسعه بخش کشاورزی ضروری است. کربلایی خیاوی اضافه کرد: پارک‌ های علم و فناوری علاوه بر امکان فعالیت شرکت‌ های کوچک و متوسط دانش محور و کارآفرین در یک محیط اقتصادی، بستر لازم را برای انتقال و توسعه فناوری، تولید با ارزش افزوده بالا، جذب سرمایه‌ گذاری خارجی و ورود کارآفرینان و واحدهای صنعتی به بازارهای جهانی را فراهم می‌ کند.رییس مرکز تحقیقات و آموزش کشاورزی و منابع طبیعی استان اردبیل گفت: با استفاده از دانش و نوآوری دانشگاه ‌ها و مراکز تحقیقاتی، توجه به خلاقیت و اهمیت دادن به نوآوری جوانان تحصیل کرده می توان مشکلات بخش کشاورزی را حل کرد.وی بسترسازی برای تجاری کردن دستاوردهای تحقیقاتی، ایجاد جاذبه برای شکل گیری شرکت‌های خصوصی فناوری با ارائه سرویس‌های مورد نیاز، کاهش ریسک موسسات نوبنیاد با ارائه مشاوره ‌های لازم ، کمک به رونق اقتصاد محلی و منطقه ‌ای مبتنی بر فناوری و توسعه محصولات و فرآیندهای فناوری قابل عرضه به بازار و بسترسازی به منظور ایجاد فرصت‌ های شغلی مناسب در راستای جذب کارآفرینان و دانش آموختگان دانشگاهی در حوزه های فناوری را از جمله اهداف ایجاد مراکز رشد بیان کرد.6130/6018            "}