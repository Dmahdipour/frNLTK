{"onTitr":"","titr":" یک بانک آمریکایی به دلیل همراهی نکردن تحریمهای ایران جریمه شد","describe":" تهران-ایرنا- وزارت خزانه داری آمریکا اعلام کردکه بانک آمریکایی«جی پی مورگان چیس بنک» موافقت کرده که به دلیل نقض تحریم های واشنگتن از جمله علیه ایران و کوبا بیش از 5 میلیون دلار جریمه بپردازد.", "text":"به گزارش جمعه شب ایرنا، وزارت خزانه داری آمریکا درتارنمای رسمی خود از توافق حل و فصل با بانک«جی پی مورگان چیس بنک» (JPMC) برای پرداخت جریمه به دلیل نقض تحریم های واشنگتن خبر داد.براساس این گزارش، این بانک آمریکایی 87 مورد از تحریم های آمریکا از جمله تحریم ها علیه ایران و کوبا را نقض کرده است.بانک جی پی مورگان توافق کرده است که مبلغ 5 میلیون 263 هزار و 171 دلار جریمه به دولت آمریکا بپردازد.این بانک جزو بزرگ ترین بانک های آمریکایی است که تاکنون با سیاست های کاخ سفید علیه ایران همکاری نکرده اند.دونالد ترامپ رئیس جمهوری آمریکا اردیبهشت ماه سال جاری با اعلام خروج کشورش از توافق هسته ای با ایران، تحریم های واشگن علیه ایران را بازگرداند.دور اول تحریم ها در 15 مرداد ماه اعمال شد و دور دوم که شامل تحریم های نفتی است در 13 آبان اجرایی می شود.روزنامه واشنگتن فری بیکن چندی پیش گزارش داد که حتی بانک های آمریکایی نیز از تحریم های واشنگتن استقبال نکرده و سعی دارند در حفظ روابط مالی با ایران نقش داشته باشند. این روزنامه خبر داد، دو بانک بزرگ آمریکایی «جی.پی مورگان» و «سیتی بانک» برای «قطع دسترسی ایران به بازارهای مالی بین المللی متعهد نخواهند بود.»شبد**9416**1708            "}