{"onTitr":" معاون جنبش بین المللی اوراسیای روسیه:    ","titr":" مسکو مراقب به خطر نیفتادن منافع نفتی ایران باشد","describe":" مسکو- ایرنا- معاون جنبش بین المللی اوراسیای روسیه و سردبیر مجله روسی ژئوپلیتیک با بیان اینکه هدف آمریکا فاصله انداختن و تفرقه بین روسیه و ایران است و دو کشور باید متوجه چنین خطری باشند، با اشاره به پیشنهاد آمریکا برای افزایش تولید نفت گفت: مسکو باید مراقب باشد منافع  ایران به خطر نیفتد.", "text":"«لئونید ساوین» روز سه شنبه در گفت وگو با خبرنگار ایرنا اظهار داشت: تمام سیاست های آمریکا بر تفرقه انداختن میان روسیه و کشورهای دوست از جمله ایران و چین متمرکز شده است و این رویکرد از طرف مقام های آمریکایی اجرا می شود.وی افزود: مقام های روسیه و ایران باید مراقب این دام باشند و مهم ترین شیوه برای مقابله با این سیاست، توجه متقابل به منافع یکدیگر است که از راه رایزنی های منظم تحقق می یابد.کارشناس روس ادامه داد: مقام های آمریکایی به عنوان مثال به روسیه پیشنهاد می کنند تولید نفت خود را افزایش دهد و مسکو باید در این عرصه مراقب باشد منافع ایران به خطر نیفتد.**همکاری نفتی ایران و روسیه تضمین کننده منافع دو کشور است معاون جنبش بین المللی اوراسیای روسیه به نقل از وزیر انرژی روسیه گفت: روسیه به همکاری با ایران پس از اعمال بسته جدید تحریمی آمریکا در مورد ایران که بخش نفتی این کشور را ممکن است دربرگیرد ادامه خواهد داد.کارشناس روس ادامه داد: روسیه به اجرای قرارداد نفتی خود با جمهوری اسلامی ایران صرف نظر از تحریم های آمریکا ادامه خواهد داد. وی یادآوری کرد: مطابق برنامه ای که از چند سال پیش اجرا می شود روسیه مقادیری از نفت ایران را صادر می کند و این برنامه به توسعه همکاری های اقتصادی ایران و روسیه کمک می کند.ساوین در مورد امکان افزایش تولید نفت روسیه اظهار داشت: امکانات روسیه برای افزایش گسترده صادرات نفت خود محدود است و روسیه بیش از 200 هزار بشکه نفت در روز بیشتر نمی تواند تولید کند.وی این ادعا را که روسیه ممکن است کاهش نفت ایران را جبران کند نادرست و تحقق ناپذیر خواند.**سیاست های آمریکا چالش مشترک برای روسیه و ایران استسردبیر مجله روسی ژئوپلیتیک گفت: سیاست های آمریکا برای ایران و روسیه چالش بزرگی است.وی افزود: آمریکا رقیب ژئوپلیتیکی روسیه و دشمن دیرین ایران است و مسکو و تهران باید مراقب سیاست های این کشور و خطرات و پیامدهای آن باشند.وی تصریح کرد: آمریکا می خواهد در منطقه خاورمیانه هرج و مرج حاکم باشد و لازمه اصلی اجرای این سیاست شوم، تقویت گروه های تروریستی است که برای روسیه و ایران خطرناک است.ساوین گفت: روسیه می داند که این سیاست چه تاثیراتی را بر منطقه دریای خزر، آسیای مرکزی و منطقه قفقاز دارد و به همین دلیل با ایران در این عرصه و برای مقابله با تروریست ها همکاری نزدیک دارد.**همکاری ایران و روسیه به عرصه های امنیتی محدود نشود معاون جنبش بین المللی اوراسیای روسیه گفت: هر چند عرصه امنیتی بسیار مهم است اما همکاری ایران و روسیه نباید به این حوزه محدود شود و باید ساختار همکاری های دو کشور گسترش و حوزه های جدید را دربرگیرد.وی در این رابطه بر ضرورت توسعه همکاری های ایران و روسیه در عرصه های انرژی، حمل و نقل دریایی، ریلی و زمینی، هوافضا و بانکی و گردشگری تاکید کرد.ساوین گفت: ما باید برای مقابله با طرح های مخرب غرب علیه کشورهای خود همکاری هایمان را تقویت کنیم و هر مساله و اختلافی را با سنجیدن و ارزیابی دقیق رفع کنیم و در آن صورت می توانیم از ثمرات این همکاری ها ازجمله تحکیم ثبات منطقه ای بهره ببریم.اروپام*391* 1346 ** 1546            "}