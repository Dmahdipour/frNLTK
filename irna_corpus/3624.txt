{"onTitr":"","titr":" مجوز فعالیت برای هشت پایگاه خبری در همدان صادر شد","describe":" همدان- ایرنا- معاون فرهنگی و هنری فرهنگ و ارشاد اسلامی همدان گفت: از ابتدای سال تاکنون برای هشت پایگاه خبری مجوز صادر شده و مشغول فعالیت شده اند.", "text":"مجید فروتن روز سه شنبه در گفت و گو با خبرنگار ایرنا با بیان اینکه شمار پایگاه های خبری استان همدان با این تعداد به 33 پایگاه افزایش یافته است اظهار داشت: در مقابل افزایش کمی پایگاه ها از مقوله کیفیت محتوای این رسانه ها نباید غافل شد. معاون فرهنگی و هنری فرهنگ و ارشاد همدان گفت: پایگاه های خبری باید از تیم حرفه ای و تخصصی بهره مند بوده و توان تحلیل و بررسی موضوع های اقتصادی، سیاسی و اجتماعی را داشته باشند.فروتن همچنین از صدور مجوز برای 2 نشریه مکتوب در استان همدان خبر داد و افزود: این نشریات هفته نامه و 2 هفته نامه هستند که با این تعداد رسانه های مکتوب همدان به 130 افزایش می یابد. وی خاطرنشان کرد: رسانه های مکتوب از طریق امکانات رایگان که وزارت فرهنگ و ارشاد فراهم کرده می توانند از پایگاه های خبری بهره مند شده و مطالب خود را در فضای دیجیتال نیز منتشر کنند. معاون فرهنگی و هنری فرهنگ و ارشاد همدان گفت: اقبال عمومی مردم به سمت رسانه های دیجیتال و شیوه های نشر الکترونیکی موجب ازدیاد تقاضا برای پایگاه های خبری شده است.وی همچنین وضعیت نامطلوب اقتصادی رسانه های مکتوب، افزایش هزینه های تولید و مشکلات تامین مواد اولیه صنعت چاپ را در افزایش متقاضیان پایگاه های خبری بسیار اثر گذار دانست. بیش از ۱۶۰ رسانه دیجیتال و مکتوب در همدان وجود دارد که از این تعداد سه نشریه به صورت روزانه و مابقی هفته نامه ، دو هفته نامه، ماهنامه و فصل نامه های تخصصی هستند.7527/2087            "}