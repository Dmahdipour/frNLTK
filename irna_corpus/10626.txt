{"onTitr":" معاون وزیر جهاد کشاورزی:    ","titr":" محققان راهکار مقابله با تغییر اقلیم در کشاورزی را ارایه دهند","describe":" اهواز - ایرنا - معاون وزیر جهاد کشاورزی در امور زراعت نسبت به پیامدهای تغییر اقلیم در بخش کشاورزی هشدار داد و خواستار ورود محققان برای مطالعه و یافتن راهکاری در این زمینه شد.", "text":"به گزارش ایرنا عباس کشاورز روز سه شنبه در همایش یک روزه کلزا در سالن اجتماعات جهاد کشاورزی خوزستان، با بیان اینکه اثرات تغییر اقلیم بر کشاورزی کاملا محسوس است، افزود: تحقیقات برای بررسی اثرات ناشی از تغییر اقلیم بر بخش کشاورزی، ضروری است.وی با بیان اینکه تغییر اقلیم یک پدیده جدی در بخش کشاورزی است گفت: تغییر اقلیم شرایط بارندگی و تیپ آن را تغییر داده و دما را نیز برهم زده است که این مساله نیازمند تحقیقات خیلی سریع و پیشنهاد راهکار است.کشاورز در ادامه کمبود آب و اشتغالزایی را از موضوعات جدی بخش کشاورزی در کشور دانست و افزود:خوزستان بیش از سایران این مشکلات را حس کرده زیرا برخلاف تصور همه، در این استان سیلاب و 35 درصد آب های جاری وجود ندارد و بحران گرد و غبار نیز ناشی از نبود آب است.وی با بیان اینکه نخستین وظیفه وزارت جهاد کشاورزی تقویت امنیت غذایی در کشور است اضافه کرد: مساله آب را در کشور باید جدی بگیریم و رویکردهای گذشته خود را واکاوی کنیم، با مدیریت آب می توان به امنیت غذایی نیز دست یافت.معاون وزیر جهاد کشاورزی، با رد نظریه برخی کارشناسان مبنی بر ممانعت از کشت برخی محصولات و واردات آنها، گفت: ما به نظر این افراد تمکین نکرده ایم زیرا به جز هلند، لوکزامبورگ و فلسطین اشغالی، همه کشورهای دنیا داشتن امنیت غذایی را مورد توجه قرار داده اند؛ به طور نمونه آنهایی که درباره گندم نظر می دهند آیا می توانند به ترکیه گندم صادر کنند؟ و آیا می توان به سادگی به ژاپن برنج صادر کرد؟به گفته وی، همه کشورهای دنیا به فراخور اقلیم و شرایط اقتصادی، برای خود نسخه تولید روغن و کنجاله پیدا کرده اند و برخی از آنها سویا، نخل روغنی، آفتابگردان و... را انتخاب کرده اند؛ در کشور ما نیز بهترین نسخه، کشت کلزا است که هم پایداری خاک و هم نیاز روغن را تامین می کند.کشاورز، دیگر وظیفه وزارت جهاد کشاورزی را حفظ منابع کشور دانست و گفت: بخش کشاورزی مجاز نیست هر کالایی را به هر قیمتی تولید کند و حفظ منابع طبیعی، خاک و آب و نیروی انسانی باید مورد توجه قرار گیرد.وی سومین وظیفه وزارت جهاد کشاورزی را افزایش درآمد کشاورزان بیان کرد و افزود: کلید افزایش درآمد، افزایش بهره وری است زیرا توسعه زمانی اتفاق می افتد که فعالان اقتصادی پس انداز مکفیداشته باشند.کشاورز همچنین بیان کرد: از سال 86 کشت دانه های روغنی در دنیا آسیب شناسی شده و به شورای عالی امنیت ملی پیشنهاداتی ارایه شده است، این در حالیست که مجلس شورای اسلامی هیچگاه از وزارت جهاد کشاورزی درباره حجم زیاد واردات روغن و هزینه این واردات، سوال نکرده است؛ ما به دلایل این امر واقف هستیم و می دانیم که ورود به این جریانات هزینه بالایی دارد و آماده پرداخت این هزینه هستیم.وی افزود: آسیب شناسی موفق نبودن کشت دانه های روغنی در کشور نشان می دهد که آب و  قطعه بندی زمین، باعث شده این کشت در ایران رونق نگیرد.** طرح کاهش خطرپذیری دیممعاون وزیر جهاد کشاورزی در ادامه از اجرای یک طرح امیدبخش برای کاهش آسیب پذیری تولید محصولات دیم در اثر تغییر اقلیم خبر داد و گفت: تجربه 2 فصل زراعی باعث شد که برای به حداقل رساندن شکنندگی محصولات دیم امیدوار شویم.وی کشت دیم را از دغدغه های 40 ساله خود دانست و افزود: کشاورزان دیم پرخطرپذیرترین فعالان کشور هستند و این بخش اثرات اجتماعی و اقتصادی بسیاری در جامعه دارد.کشاورز درباره راهکار کاهش آسیب پذیری محصولات دیم بیان کرد: نیاز به داشتن چهار دوره محصول در کشت دیم (همانند کشت آبی)، کشت علوفه، برنامه ریزی برای استفاده حداکثری از باران، کشت با کارنده از راهکارهایی است که می توان به این هدف دست یافت.کشاورز ادامه داد: ادارات جهاد کشاورزی شهرستان ها امسال به صورت نمونه، زمین هایی را به کشت دیم با این شیوه اختصاص دهند.خوزستان با تولید 31 هزار تن کلزا و سطح زیر کشت 35 هزار هکتار، رتبه دوم در تولید این محصول در کشور را پس از استان گلستان دارد.9754/ 6037            "}