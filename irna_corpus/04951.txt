{"onTitr":"","titr":" بازدید رایگان از موزه تنوع زیستی پردیسان","describe":" تهران- ایرنا- مدیرکل دفتر موزه های تاریخ طبیعی و ذخایر ژنتیکی سازمان حفاظت محیط زیست از بازدید رایگان موزه تنوع زیستی در روزهای 15 تا 17 مهرماه خبر داد.", "text":"به گزارش روز دوشنبه ایرنا از پایگاه اطلاع رسانی سازمان حفاظت محیط زیست، طاهره افتخاری با بیان این که 16 مهرماه روز ملی کودک و محیط زیست نامگذاری شده است، گفت: به مناسبت هفته کودک از 15  تا 17 مهرماه بازدید از موزه تنوع زیستی این سازمان رایگان است.وی ادامه داد: دفتر موزه تاریخ طبیعی و ذخایر ژنتیکی با همکاری اداره کل حفاظت محیط زیست استان تهران در این ایام مسابقات متنوع محیط زیستی نیز برگزار می کند.افتخاری تصریح کرد: موزه های تاریخ طبیعی از جمله مکان های فرهنگی، اجتماعی، آموزشی و تحقیقاتی هستند که به منظور آشنایی جامعه و ارتقاء آگاهی های عمومی در مورد جانوران، گیاهان، فسیل ها، و همچنین زیستگاه های طبیعی آنها ایجاد شده اند.مدیر کل دفتر موزه های تاریخ طبیعی و ذخایر ژنتیکی سازمان حفاظت محیط زیست گفت: این مکان ها در واقع عامل انتقال و توسعه دانش و فرهنگ در زمینه آشنایی و حفظ محیط زیست هستند.به گفته وی، موزه ها از طریق نمایشگاه ها و برنامه های آموزشی که با اهداف خاص برای آنها تدوین می شوند به تفسیر و شرح جایگاه و اجزای طبیعت می پردازند.افتخاری خاطر نشان کرد: در عین حال بخش های علمی و بایگانی موزه های تاریخ طبیعی دارای مجموعه های متنوعی از گیاهان، جانوران، فسیل ها، سنگ ها و کانی ها هستند که می توانند مواد و اطلاعات لازم را برای تحقیق زیست شناسان و دانشجویان علوم طبیعی و محیط زیست فراهم آورند.به گفته مدیر کل دفتر موزه های تاریخ طبیعی و ذخایر ژنتیکی سازمان حفاظت محیط زیست، موزه تاریخ طبیعی یک خزانه ملی به منظور مطالعه و شناخت تنوع زیستی کشور ایران و سایر کشورها است.علمی 9014**2017            "}