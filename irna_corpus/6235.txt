{"onTitr":"","titr":" ایران میزبان چهارمین کنگره آسیا اقیانوسیه طب نظامی شد","describe":" تهران- ایرنا- معاون بهداشت و درمان ستاد کل نیروهای مسلح گفت: با توجه به میزبانی ایران، چهارمین کنگره آسیا اقیانوسیه طب نظامی 20 تا 24 مهر با حضور 30 کشور خارجی در تهران برگزار می شود.", "text":"به گزارش خبرنگار اجتماعی ایرنا، سردار حسن عراقی زاده روز یکشنبه در جمع خبرنگاران افزود: 107 مهمان خارجی و نیز 1700 مهمان داخلی در این کنگره در خصوص آخرین دستاوردهای طب نظامی بحث و تبادل نظر می کنند و مهمانان دعوت شده خارجی از پزشکان و مسئولان بهداری های نظامی هستند، معاون بهداشت و درمان ستاد کل نیروهای مسلح اضافه کرد: کمیته بین المللی طب نظامی یک سازمان بین المللی و بین دولتی است که با اهداف انساندوستانه و کاهش تلفات و امداد رسانی فعالیت خود را در سال 1920 میلادی در بلژیک آغاز کرد و از آغاز این کنگره، ایران به مدت دو سال رئیس منطقه ای کنگره آسیا و اقیانوسیه طب نظامی خواهد بود.سردارعراقی زاده تصریح کرد: کمیته بین المللی طب نظامی هم اکنون با عضویت 117 کشور و شش کشور ناظر فعالیت می کند.وی اضافه کرد: کنگره قبلی به میزبانی دهلی نو برگزار شد و رتبه دوم علمی به ایران تعلق گرفت و ایران از سال 1394 به عنوان عضو اصلی این کنگره فعالیت جدی تری از خود نشان داد است.معاون بهداشت ستاد کل نیروهای مسلح اظهار داشت: تاکنون 834 مقاله علمی خارجی و داخلی به دبیرخانه این کنگره ارسال شده که پس از بررسی های به انجام رسیده مقاله های برتر برای مطرح شدن در کنگره انتخاب شده است.سردار عراقی زاده گفت: کنگره امسال با شعار افق آینده طب نظامی در قالب چهار محور در قالب درمان ناشی از سلاحهای شیمیایی، سلامت روان و علوم شناختی در طب نظامی، مدیریت حوادث غیر مترقبه و آموزش طب نظامی برگزار می شود.اجتمام * 1933 * 3063            "}