{"onTitr":"","titr":" ظرفیت بانوان در توسعه اردستان مغفول مانده است","describe":" کاشان- ایرنا- فرماندار اردستان گفت: بانوان کمتر از 50 درصد جمعیت این شهرستان هستند اما تا کنون از ظرفیت بالای آنها استفاده نشده است.", "text":"به گزارش خبرنگار ایرنا، حمیدرضا تاملی روز چهارشنبه در کارگروه امور بانوان و خانواده اردستان بیان کرد: بانوان اثرگذاری بسیار زیادی در مسائل گوناگون جامعه دارند و انتظار می رود این قشر در توسعه شهرستان بیشتر فعال شوند.وی افزود: تسهیلات اشتغالزایی فرصت مناسبی برای بانوان روستایی جهت ایجاد اشتغال و رونق اقتصادی است و فرمانداری آمادگی استفاده از تخصص ها و ظرفیت آنها در گردشگری، کشاورزی، نساجی، پوشاک و دیگر حرفه ها را دارد. فرماندار اردستان در ادامه بیان کرد: این کارگروه باید به دنبال راهکار مناسب جهت شناسایی بانوان فعال شهرستان در عرصه های اجتماعی، اقتصادی و سمن ها (سازمان های مردم نهاد) باشد که حضورشان می تواند راهگشای بسیاری از مشکلات باشد.وی با اشاره به تهیه طرح اطلس بانوان در استان اصفهان اضافه کرد: این طرح در حال پیگیری است و تا تکمیل آن شبکه بهداشت و درمان، کمیته امداد و بهزیستی می توانند دستور کار کارگروه را تهیه و جهت تمهید راهکار در جلسه مطرح کنند. تاملی بر ضرورت تکمیل پارک بانوان نیز اشاره کرد و گفت: پیگیری هایی در بحث نشاط اجتماعی صورت گرفته و برنامه هایی اندیشیده شده تا زمینه شادابی این قشر فراهم شود.وی همچنین تصریح کرد: بحث سلامت روان با بی توجهی رو به رو شده و با توجه به وضعیت روحی و روانی موجود، راه اندازی مرکز مشاوره در اردستان به عنوان یک ضرورت باید در دستور کار قرار گیرد.اردستان با جمعیت افزون بر 42 هزار نفر در فاصله 118 کیلومتری شمال شرقی اصفهان واقع است. 7431/8123            "}