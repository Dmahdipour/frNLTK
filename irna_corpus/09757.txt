{"onTitr":"","titr":" طرح مرتعداری در 450 هزار هکتاراز زمین های تهران اجرا می شود","describe":" تهران- ایرنا- معاون فنی اداره کل منابع طبیعی و آبخیزداری استان تهران گفت: با هدف حفظ، احیاء، اصلاح، توسعه و بهره برداری صحیح از مراتع تاکنون برای حدود 450 هزار هکتار از مراتع استان تهران طرح های مرتعداری تهیه و به تصویب رسیده و در اختیار مجریان قرار گرفته است.", "text":"سید علی عظیمی روز چهارشنبه در جمع خبرنگاران با اشاره به اینکه از ابتدای سال جاری 10 طرح مرتعداری در سطحی بیش از 13 هزار هکتار از مراتع شهرستان های فیروزکوه و شمیرانات تهیه و مورد تصویب کمیته فنی این اداره کل قرار گرفت افزود: مراتع به عنوان منابع ارزشمند طبیعی از لحاظ اقتصادی و زیست محیطی دارای اهمیت بسیاری هستند که علاوه بر منابع تأمین غذای دام دارای کارکردهای متعددی از قبیل حفظ آب، خاک و بستری مناسب برای تولید و پرورش گیاهان داروئی و صنعتی هستند.وی ادامه داد: ضروری است برای حفظ این منابع و بهره وری بیشتر از آن طرح هائی همچون طرح های مرتعداری با رویکرد اقتصادی و احیائی و اصلاحی در مراتع اجرا شود.عظیمی تصریح کرد: طرح های مرتعداری از جمله ابزارهای مدیریتی جهت افزایش کمی و کیفی مراتع به شمار می آید که پس از تهیه توسط مجریان عملیات اصلاحی و احیائی با نظارت انجام می شود.وی خاطرنشان کرد: در طرح های مرتعداری به تمامی جنبه های یک اکوسیستم مرتعی یعنی آب، خاک و پوشش گیاهی توجه شده و در تهیه طرح های مرتعداری نکاتی مانند ظرفیت چرای مجاز مراتع در شرایط موجود، استعدادهای مرتع از لحاظ افزایش تولید، اراضی مستعد کشت جهت علوفه کاری، دام موجود در مرتع و... در نظر گرفته می شود.تهرام/7243/1539            "}