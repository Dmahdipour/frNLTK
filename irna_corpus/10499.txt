{"onTitr":"","titr":" 40نفر نامزد انتخابات سازمان نظام مهندسی آذربایجان غربی هستند","describe":" ارومیه- ایرنا- مدیرکل راه و شهرسازی آذربایجان غربی و رییس هیات نظارت بر انتخابات سازمان نظام مهندسی ساختمان گفت: 56 نفر برای هشتمین دوره انتخابات هیات مدیره این سازمان ثبت نام کرده بودند که 40 نفر برای انتخابات تایید صلاحیت شدند.", "text":"به گزارش ایرنا، ابراهیم مبارک قدم روز سه شنبه در گفت و گو با خبرنگاران افزود: این انتخابات در 6 رشته عمران، ترافیک، معماری، نقشه برداری، تاسیسات مکانیکی و تاسیسات برق برگزار می شود.وی ادامه داد: 13 نفر از ثبت نام کنندگان به عنوان اعضای هیات مدیره جدید معرفی شده و در 29 مهرماه جاری اعتبار نامه خود را دریافت می کنند.وی اضافه کرد: هشتمین دوره انتخابات هیات مدیره نظام مهندسی ساختمان آذربایجان غربی روز پنجشنبه /12 مهر سال جاری/ برگزار می شود.رییس هیات نظارت بر هشتمین دوره انتخابات هیات مدیره نظام مهندسی آذربایجان غربی بیان کرد: 14 شعبه برای این دوره از انتخابات تدارک دیده شده که پنج شعبه در شهرستان ارومیه و 9 شعبه نیز در شهرستان های مهاباد، خوی، میاندوآب، بوکان، نقده، سلماس، ماکو، پیرانشهر و سردشت قرار دارد.مبارک قدم افزود: هفت نفر هیات اجرایی برای برگزاری صحیح این انتخابات مشخص شده است و در طول هشت ساعتی که انتخابات به صورت الکترونیکی برگزاری می شود، بر آن نظارت می کنند.وی ادامه داد: 16 هزار و 645 نفر عضو سازمان نظام مهندسی ساختمان آذربایجان غربی هستند و  می توانند در این انتخابات شرکت کنند.به گزارش ایرنا، انتخابات سازمان نظام مهندسی ساختمان هر سه سال یک بار در گروه های عمران، معماری، تاسیسات برقی، مکانیک، نقشه برداری، ترافیک و شهرسازی در کشور و آذربایجان غربی برگزار می شود.سازمان نظام مهندسی ساختمان از سازمان های تخصصی دخیل در حوزه ساخت و ساز در کشور است که نقش بسیار مهمی در این حوزه ایفا می کند.9918/2093            "}