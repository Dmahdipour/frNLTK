{"onTitr":" واشنگتن اگزماینر:    ","titr":" جنگ افغانستان 18ساله و به ویتنامی دیگر تبدیل شد","describe":" تهران – ایرنا – تارنمای خبری واشنگتن اگزماینر درگزارشی نوشت:جنگ افغانستان با هزینه ای نزدیک به یک تریلیون دلار وارد هجدهمین سال خود شد و آن را به یکی از طولانی ترین جنگ های آمریکا و به باتلاقی مانند ویتنام مبدل ساخت.", "text":"به گزارش روز دوشنبه ایرنا، این تارنما در این گزارش به قلم'جمی مک اینتیر'(Jamie McIntyre)افزود: درس هایی که می توان از جنگ افغانستان که دیروز هفدهمین سال خود را پشت سرگذاشت،  گرفت. این است که می توان از ابتدا از نبردی مشقت بار و طولانی مدت اجتناب کرد.مک اینتیر که پیشتر خبرنگار سی ان ان در وزارت دفاع آمریکا (پنتاگون) بود، ادامه داد : جنگ آمریکا در افغانستان علیه طالبان در آغاز به نظر می رسید که یک پیروزی درخشان خواهد داشت و تاییدی بر متد جدید 'دونالد رامسفلد' وزیر دفاع سابق آمریکا مبنی بر پیروزی در جنگ های مدرن خواهد بود.اما نتیجه متفاوت از آن است.تارنمای خبری واشنگتن اگزماینر نوشت : کمتر از یک ماه پس از حملات یازده سپتامبر، آمریکا تصمیم خود را برای جنگ در افغانستان تحت عنوان ' جنگ جهانی علیه ترور'اعلام کرد و رامسفلد هم در عصر روز یکشنبه 7اکتبر 2001 اهداف این حمله را علیه طالبان که بعدها القاعده نیز ازآن برآمد، اعلام کرد.این تارنمای خبری نوشت: رامسفلد وعده داد که نبرد علیه تروریسم، گسترده، پایدار  و با حضور تمامی عوامل نفوذ و قدرت آمریکا باشد، وعده رامسفلد در واقع برگرفته از'دکترین پاول' بود. ژنرال 'کالین پاول'رئیس اسبق ستاد مشترک ارتش آمریکا خواستار به کار بردن قدرت قاطع در از میان بردن هرگونه دشمن با اطمینان از پیروزی سریع بود.مک اینتیر در ادامه این گزارش افزود: رامسفلد بعدها در خاطرات خود تحت عنوان 'دانسته ها و ندانسته ها' می نویسد،مناطق (تحت کنترل طالبان در افغانستان) با سرعتی هرچه تمام تر از آنچه بتوان تصور کرد سقوط و به دست متحدان افغان ما (آمریکا) می افتاد و تا اوایل ماه دسامبر، دو ماه پس از آغاز عملیات آمریکا، طالبان از اکثر شهرهای افغانستان بیرون رانده شدند.نویسنده این مقاله می نویسد: در حالی که آمریکا با چنین پیشرفت سریع نظامی مواجه بود، رامسفلد در مصاحبه ای با خبرنگار نیویورک تایمز با پرسشی مواجه شد، که آیا افعانستان می تواند به ویتنامی دیگر برای واشنگتن مبدل شده و بن بست و وضعیت بغرنجی دیگر برای آن رقم بخورد؟.واشنگتن اگزماینر نوشت:نیویورک تایمز پس از انجام این مصاحبه، درصفحه اول خود خبر از آغاز  'باتلاقی' دیگر داد که این واژه اکنون درمیان مقامات رسمی دولت و دانشجویان رشته سیاست خارجی هم استفاده می شود.مک اینتیر درادامه نوشت:بعدها راهبرد رامسفلد به منظور افزایش میزان حضور نظامیان آمریکا در افغانستان که  در نهایت بازگشت دوباره طالبان به صحنه نبرد را در پی داشت، از سوی تحلیلگران مورد انتقاد قرار گرفت.وی نوشت: هرچند در دو دولت 'جرج دبلیو بوش'و باراک اوباما تلاش شد تا نیروهای آمریکایی از افغانستان با آموزش و ایجاد ارتش آن کشور خارج شوند، اما امروزه حدود 300هزار نیروی آمریکایی در افغانستان وجود دارد که ترامپ سال گذشته خواستار بازگشت فوری آنها شد.واشنگتن اگزماینر نوشت:ترامپ با توصیه مشاورانش مبنی براینکه بازگشت نیروهای آمریکایی از افغانستان توهین به کشته شدگان دراین جنگ بوده و آمریکا را کشوری شکست خورده قلمداد خواهند کرد و بار دیگر محلی برای به بار آمدن تروریست ها خواهد شد، در نطقی در اوت سال  2017 از سیاست جدید آمریکا در افغانستان خبر داد.مک اینتیر نوشت:در حالی که نبرد در افغانستان از روز یکشنبه (روز گذشته) وارد هجدهمین سال خود شد، وضعیت همچنان در این کشور بغرنج  و در بن بست قرار دارد.وی در ادامه نوشت:'آنتونی کردزمن'(Anthony Cordesman) تحلیلگر 'مرکز راهبردی و مطالعات بین الملل'به تازگی در این زمینه  نوشت؛ هرگونه راهبرد واقعی آمریکا در افغانستان یک نبرد فرسایشی طولانی مدت خواهد بود تا نیروهای افغان قادر به کنترل امور و یا پذیرفتن توافقی مسالمت آمیز با طالبان باشند و آمریکا این کشور را ترک کند.کردزمن افزوده است: به نظر می رسد مداخله مستقیم آمریکا در افغانستان  با 2هزار و 200 نظامی کشته و بیش از 20 هزار مجروح و هزینه ای نزدیک به یک تریلیون دلار، تعهدی بی پایان است.واشنگتن اگزماینر نوشت:به گفته 'استفان بدل' استاد دانشگاه کلمبیا درسی که از جنگ افغانستان می توان گرفت این است که  برای اجتناب از یک مبارزه و نبرد طولانی مدت، (اقدام)درهمان ابتدای درگیری باشد.این تارنمای خبری آمریکایی افزود: بدل دراین باره  می گوید چنانچه آمریکا در همان سال 2002 میلادی زمانی که در قدرت بود و طالبان در موضع  ضعف قرار داشت، به آنها پیشنهاد مشارکت در قدرت(دولت افغانستان)را داده بود، احتمالا وضعیت بهتری نسبت به الان می داشت.اروپام **1302**1590            "}