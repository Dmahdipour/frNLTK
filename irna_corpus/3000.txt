{"onTitr":"","titr":" روستاهای دیلمان  از زباله  پاک می شوند","describe":" لاهیجان - ایرنا - بخشدار دیلمان گفت: طرح جمع آوری زباله با مشارکت  40روستا در بخش دیلمان از توابع شهرستان سیاهکل به اجرا درآمده که بیش از یک تن زباله جمع آوری شده است.", "text":"بهرام آریامنش عصر سه شنبه در گفت و گو با خبرنگار ایرنا افرود: جمع آوری پسماندهای روستایی در بخش دیلمان برای اولین بار با ابتکار بخشداری دیلمان و همکاری مردم ، بسیج و دهیاری ها در روستاهای این بخش به اجرا گذاشته شد که اهالی بیش از 40روستا در جمع آوری انواع زباله ها  همکاری کردند و بطری های نوشابه بخش عمده ای از  زباله های  جمع آوری شده بوده است.وی هدف از این کار را فرهنگ سازی و حضور مردم در صحنه، مشارکت در پاکسازی محیط و جلوگیری از آلودگی هایی که براثر ضایعات و پسماندها ایجاد می شود، دانست و اظهار داشت: زباله های مسیر جاده اسپیلی تا لاریخانی که بخش عمده آن توسط مسافران در حاشیه جاده جنگلی این منطقه ریخته شده نیز جمع آوری شدند و انواع لاستیک خودروهای این مسیر که با بی مبالاتی راننده ها رها می شوند، هم جمع آوری شدند.بخشدار دیلمان گفت: زباله روستاهای آسیابر ، کوپس، پیرکوه و شهر دیلمان به منطقه جلگه  حمل و در جایگاه  دفع پسماند در روستای تموشل شهرستان لاهیجان منتقل می شوند ولی بقیه روستاهای دیلمان زباله های خود را در روستاها بازیافت می کنند و زباله های  پلاستیکی را از طریق دهیاری ها به فروش می رسانند و زباله هایی که قابلیت تجزیه پذیری و  برگشت به طبیعت را دارند، به عنوان کود استفاده می کنند.آریامنش افزود: بخشی از این پسماندها مربوط به مسافرانی است که در فصل تابستان به این منطقه کوهستانی و زیبا مسافرت می کنند و زباله های خود را در حاشیه رودخانه ها، جاده ها و حاشیه جنگل می ریزند؛ در عین حال مردم روستاهای دیلمان همکاری خوبی در جمع آوری زباله دارند و نسبت به تمیزی و پاک بودن محیط خود حساس هستند.به گفته وی  طرح جمع آوری گروهی  زباله در  روستاهای این بخش  ادامه خواهد داشت تا در باره  زباله ها و پاک نگهداشتن محیط و آلوده نکردن طبیعت فرهنگ سازی  شود.وی ادامه داد: ماهانه در بخش کوهستانی دیلمان در فصل تابستان و گرما حدود سه تن زباله تولید می شود که میزان آن در فصل پاییز و زمستان  به کمتر از دو و نیم تن کاهش می یابد.بخشدار دیلمان  با اشاره به اینکه در روستاهای این بخش یک و نیم تن زباله تولید می شود، خاطرنشان کرد: فقط در دو روستای آسیابر و کوپس این بخش مشکل زباله وجود دارد و در بقیه روستاها مشکل زباله حل شده است.وی افزود: طرحی در دست تهیه است که در مسیر جاده گردشگری سیاهکل به لاریخانی، زباله مسافران از آنها دریافت و نسبت به بازیافت آن اقدام شود تا از رهاشدن حجم زباله ها در ارتفاعات و جنگل های منطقه جلوگیری شود.بخش گردشگری و کوهستانی دیلمان در 45کیلومتری شهر سیاهکل قرار دارد و بیش از 15هزار نفر جمعیت دارد. 65 روستای دارای بیش از 20 خانوار جمعیت در بخش دیلمان وجود دارد که تعداد زیادی از روستاهای این بخش نیز خالی از سکنه شده اند.6029 / 2007            "}