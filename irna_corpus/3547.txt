{"onTitr":" توصیف رسانه ترک از بازیکن ایرانی ترابوزان اسپور:    ","titr":" بازیکنی که به یکباره ارزشی 1.5میلیون یورویی پیدا کرد","describe":" تهران - ایرنا - روزنامه «دمغا» ترکیه در گزارشی نوشت: ارزش «مجید حسینی» مدافع سابق باشگاه استقلال و کنونی باشگاه ترابوزان اسپور ترکیه که در ابتدا همچون «جعبه ای ناشناخته» خرید ناموفقی پنداشته می شد، حالا 2 برابر شده است.", "text":"به گزارش ایرنا، دمغا روز سه شنبه در بخشی از گزارش خود آورده است: مدافع مستحکم تیم ترابوزان اسپور ترکیه که در ابتدای امر از سوی بسیاری افراد ناشناخته و اصطلاحا جعبه ای دربسته انگاشته می شد و اظهارنظرهای منفی پیرامون پیوستن وی به این باشگاه نقل محافل فوتبالی ترکیه شده بود، حالا بازی به بازی در حال بهتر شدن و پیشرفت است. ترابوزان در حضور حسینی تاکنون در 5 بازی 13 گل به ثمر رسانده و در یک قدمی صدر جدول قرار دارد و همین امر موجب شده تا بازیکن جوانی که پیش از جام جهانی روسیه فقط 800 هزار یورو ارزش داشت به یکباره ارزشی معادل 1.5میلیون یورو پیدا کند. به عبارت بهتر ارزش حسینی در بازار نقل و انتقالات 2 برابر شده است، این در حالی است که به اعتقاد بسیاری دیگر ارزش مدافع ملی پوش ترابوزان، حتی بیشتر از این مبلغ است.**حمایت بی اندازه از سوی هواداران ایرانیباشگاه ترکیه ای فصل جاری 2 بازیکن ایرانی را به ترکیب خود اضافه کرده است و همین امر موجب شده تا بازی های این تیم نه تنها از سوی صدها هزار هوادار ترک و ایرانی مورد توجه و استقبال قرار گیرد بلکه سیل کامنت ها و اظهارنظرهای مثبت و امیدوارکننده در مورد عملکرد وحید امیری و حسینی به سمت بازیکنان و باشگاه روانه شود.در این بین، موفقیت حسینی به شکلی ویژه مورد توجه قرار گرفته است و عملکرد چشمگیر وی آن هم در مدتی کوتاه قطعا نوید بخش حضور وی در تیم های بزرگ خواهد بود و تیم ملی ایران هم می تواند از حضور این بازیکن ارزشمند بهره مند شود. ورزشی**3991**1597            "}