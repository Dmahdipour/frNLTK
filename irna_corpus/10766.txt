{"onTitr":" فرماندار:    ","titr":" کمبود کالاهای اساسی در مهاباد وجود ندارد","describe":" مهاباد- ایرنا- فرماندار مهاباد گفت: مشکلی در ذخیره انواع کالاهای اساسی در این شهرستان وجود ندارد و کمبودی نیز در این زمینه احساس نمی شود.", "text":"ایرج شجاعی روز سه شنبه در نهمین جلسه تنظیم بازار مهاباد افزود: دولت از نظر تامین مایحتاج خوراکی مردم هیچ مشکلی نداشته و خرید کالا اضافه بر نیاز خانوار هیچ توجیهی ندارد.وی ادامه داد: مردم باید توجیه باشند که دولت توان کافی برای تامین کالای اساسی دارد و تنها برای حفظ تعادل بازار آن بر اساس نیاز و تقاضا عرضه می کند.شجاعی با بیان اینکه بیشتر کشورهای همسایه نیز کالای اساسی خود را از ایران دریافت می کنند، اضافه کرد: تبلیغات و جنگ نرم دشمن سبب شده مردم چند برابر نیاز خود اقدام به خرید کنند به طوری که هم اکنون شاهد احتکار کالا در منازل هستیم. وی با بیان اینکه نظارت به نحوه فروش و قیمت بازار با دقت و جدیت در حال انجام است، گفت: قیمت کالا و خدمات براساس مصوبه شورای تنظیم بازار استان تعیین شده و طبق آن نظارت ها بردوام است.فرماندار مهاباد تاکید کرد: قیمت ها باید در دسترس عموم قرار گیرد و با فروشندگانی که خارج از قیمت های تعیین شده از مردم پول دریافت کنند برخورد می شود.شجاعی همچنین بیان کرد: گران شدن اقلامی که هزینه های مصرفی تولید، آب و برق و افزایش حقوق نیروی انسانی نداشته اند نیز تخلف است و با جدیت با موارد مشاهده شده برخورد می شود.وی با اشاره به نقش رسانه ها در آرامش حاکم بر بازار افزود: صداو سیما، خبرگزاری ها و پایگاه های خبری باید نسبت به آگاه سازی مردم و توجیه آنها مبنی بر اینکه خرید خارج از نیاز لازم نیست، تلاش بیشتری انجام دهند.به گزارش ایرنا، در این نشست بر تشدید کنترل و نظارت های بازرسان بر بازار تاکید و در زمینه درج قیمت ها نظارت و برخورد با متخلفان تدابیری اتخاذ شد.شهرستان مهاباد با 237 هزار نفر جمعیت در جنوب آذربایجان غربی واقع شده و بیش از 997 واحد صنفی در 77 رسته مختلف در آن فعالیت دارند.9903/6185/2093            "}