{"onTitr":" با حضور نخست وزیر قطر    ","titr":" نمایشگاه بین المللی دوحه با حضور44 شرکت ایرانی افتتاح شد","describe":" دوحه - ایرنا - شیخ 'عبدالله بن ناصر آل ثانی' نخست وزیر و وزیر کشور قطر اولین 'نمایشگاه و همایش تولیدات بین المللی' (IPEC ) با حضور 44 شرکت ایرانی از بخش خصوصی را افتتاح کرد.", "text":"به گزارش روز دوشنبه خبرنگار ایرنا، وی در مراسم افتتاحیه، برگزاری این نمایشگاه را در راستای سند چشم انداز 2030 قطر با حضور کشورهای دوست و برادر عنوان و ابراز امیدواری کرد که این نمایشگاه فرصت مناسبی برای پایان طرح های در دست اجرای این کشور و میزبانی بهتر مسابقات جام جهانی فوتبال در سال 2022 میلادی باشد.'حمد بن احمد بن عبدالله آل ثانی' عضو شورای اداری اتاق قطر و از اعضای هیات مدیره نمایشگاه بین المللی نیز در این خصوص گفت که برگزاری این نمایشگاه منعکس کننده توجه دولت قطر به توسعه روابط تجاری و اقتصادی با کشورهای دوست و بازارهای جدید برای تولیدات قطری و توسعه سرمایه گذاری خارجی در این کشور استوی با بیان اینکه این نمایشگاه در سه بخش ، آموزش و پرورش ، گردشگری و تجارت عمومی برگزار می شود ، هدف از آن را ایجاد فرصت های سرمایه گذاری و بحث درباره راههای غلبه بر چالش های توسعه سرمایه گذاری در منطقه با مشارکت سیاسیون ، بازرگانان و مسئولان حکومتی از خاورمیانه و شمال آفریقا اعلام کرد.وی اضافه کرد : بخش آموزش و پرورش شامل دستاوردهای کشورها در زمینه دانشگاه ها ، مراکز آموزش زبان ، آموزش حرفه ای ، برنامه ریزی آموزشی و دانشگاهی ، بخش گردشگری شامل سازمان های گردشگری ، خطوط هوایی ، هتل ها ، کافه و فروشگاه های بهداشتی و بخش تجارت عمومی هم  فناوری اطلاعات ، وسایل منزل ، جواهرات ، کفش ، صنایع ، پارچه ، لوازم یدکی خودرو، وسایل ورزشی و وسایل ساختمانی را شامل می شود.کشف فرصت های کاری و سرمایه گذاری در قطر از نزدیک ، اطلاع از روند طرحها و بازار این کشور، دیدار با مسئولان و تصمیم گیرندگان در بخش های عمومی و خصوصی به صورت مستقیم ، عقد قراردادهای تجاری و امکان توسعه شبکه همکاریها و امکان فروش مستقیم محصولات از فواید مشارکت در این نمایشگاه عنوان شده است.در این نمایشگاه  که در فضایی به وسعت 15 هزار متر مربع از 8 تا 10 اکتبر (16 تا 18 مهر ) در مرکز نمایشگاههای بین المللی دوحه برگزار می شود ، 360 شرکت از قطر و شرکتهایی از کویت ، عمان ، الجزایر ، مغرب ، تونس ، ترکیه ، ایران ، پاکستان ، جمهوری آذربایجان، اردن و تاجیکستان حضور دارند.44 شرکت ایرانی از بخش خصوصی استان های مختلف که با حدود هزار متر فضا در این نمایشگاه حضور دارند، تولیدات خود در زمینه فرش ، مبلمان ، مواد غذایی ، تزئینات منازل و صنایع پلاستیکی عرضه کرده اند.منابع قطری دست اندرکار نمایشگاه در اینفوگرافی های منتشره حجم مبادلات تجاری قطر با 11 کشور شرکت کننده را حدود 6 میلیارد دلار برآورد کرده اند . بر اساس این گزارش پاکستان ، ترکیه و سلطنت عمان هر یک با بیش از یک میلیارد دلار در بالای این جدول و  تاجیکستان تنها با 411 هزار دلار در پایین ترین رده جدول قرار دارند.این منابع همچنین حجم مبادلات بازرگانی با جمهوری اسلامی ایران را 97.7 میلیون دلار اعلام کرده اند و این در حالی است که سفارت ایران در دوحه پیشتر این مبلغ را فراتر از 250 میلیون دلار و حتی حدود 300 میلیون دلار در پایان سال 96 اعلام کرده اند .حجم مبادلات اقتصادی ایران و قطر تا پیش از قطع روابط این کشور با عربستان ، بحرین و امارات به صورت سنتی بین 80 تا 100 میلیون دلار تخمین زده می شد که بخش عمده ای از آن هم شامل صادرات مواد غذایی و مصالح ساختمانی ایران به قطر بوده است .'عبدالکریم گراوند' استاندار بوشهر و دو تن از مدیران کل این استانداری هم به عنوان میهمان ویژه ایران در این نمایشگاه حضور دارند و قرار است در حاشیه برگزاری نمایشگاه  دیدارهای با برخی وزرای قطری از جمله وزیران راه ، بازرگانی و کشاورزی داشته باشد.خاورم**1508**1651            "}