{"onTitr":"","titr":" نظام مهندسی کشاورزی قزوین از توسعه گلخانه ها حمایت می کند","describe":" قزوین - ایرنا - رییس سازمان نظام مهندسی کشاورزی و منابع طبیعی قزوین گفت: ارایه مجوزهای لازم به سرمایه گذاران گلخانه ها اولویت تظام مهندسی کشاورزی قزوین در سال جاری است.", "text":"فرزاد خوش اخلاق روز دوشنبه در گفت و گو با خبرنگار ایرنا افزود: با توجه به اینکه توسعه گلخانه ها جزو سیاست های مهم وزارت جهاد کشاورزی قرار گرفته است، کمک به تسهیل در امور سرمایه گذاران و ارایه مجوز به واجدین شرایط برای سرمایه گذاری در این حوزه را جزو اولویت های کاری خود قرار داده ایم.وی اظهار داشت: مجوز به سرمایه گذاران احداث گلخانه در استان قزوین با رعایت چارچوب های قانونی بدون محدودیت خاص و در کم ترین زمان ممکن توسط نظام مهندسی کشاورزی قزوین ارایه می شود.رییس سازمان نظام مهندسی کشاورزی و منابع طبیعی قزوین اظهار داشت: توسعه گلخانه ها ارتقای بهره وری در بخش کشاورزی را بدنبال دارد و از آنجا که کشور ما دارای سرزمینی گرم و خشک بوده و شاهد خشکسالی نیز هستیم باید به سمت کشاورزی گلخانه ای روی بیاوریم.خوش اخلاق افزود: کاهش 50 تا 75 درصدی مصرف آب، افزایش اشتغال و رشد قابل توجه تولید از مزایای کشاورزی گلخانه ای به شمار می رود.وی اظهار داشت: در قزوین سیاست گذاری خوبی برای توسعه کشت گلخانه ای شده است و سازمان نظام مهندسی کشاورزی استان نیز از این رویکرد حمایت می کند.115 واحد گلخانه ای در استان در حوزه کشت انواع گل ها، صیفی جات و توت فرنگی به فعالیت می پردازند. از مجموع واحدهای یاد شده 66 واحد در مساحتی به وسعت 35 هکتار به کار تولید صیفی جاتی مانند خیار و گوجه و فلفل مشغول هستند و 17 واحد گلخانه ای نیز در مساحتی به وسعت 4.6 پرورش انواع گل و گیاه زینتی مشغول هستند.16 واحد نیز در مساحتی به وسعت 7.8 هکتار به کار پرورش و تولید انواع نشای گیاهان می پردازند و همین تعدادواحد نیز در 9 هکتار به تولید توت فرنگی اختصاص دارد.3013            "}