{"onTitr":"","titr":" عامل احتکار برنج جریمه میلیاردی شد","describe":" همدان- ایرنا- مدیرکل تعزیرات حکومتی همدان گفت: فردی که اقدام به احتکار برنج کرده بود به پرداخت یک میلیارد و 476 میلیون و 300 هزار ریال محکوم شد.", "text":"علیرضا حسن پور روز پنجشنبه در گفت و گو با ایرنا افزود: پس از دریافت گزارشی مبنی بر احتکار برنج در یکی از روستاهای فامنین، تیم گشتی اقدام به بررسی صحت موضوع کرد.وی بیان کرد: اعضای این تیم با حضور در محل متوجه انبار حاوی برنج شده که طبق بررسی های صورت گرفته 28 تن و 500 کیلوگرم برنج در این مکان احتکار شده بود.مدیرکل تعزیرات حکومتی همدان بیان کرد: پرونده فرد متخلف در تعزیرات حکومتی بررسی و او به پرداخت جریمه نقدی در حق دولت محکوم شد.حسن پور بیان کرد: این فرد نسبت به رای صادره در تعزیرات اعتراض کرده که پس از رسیدگی به این پرونده در شعبه تجدید نظر مجدد این رای تایید شد.وی ادامه داد: این رای برای اجرا در اختیار دایره اجرای احکام قرار گرفته و فرد متخلف مکلف به پرداخت جریمه نقدی است.امسال 43 انبار مظنون به احتکار کالا توسط تعزیرات حکومتی همدان پلمب شد که 12 انبار به علت ارایه مستندات کافی برائت شده و انبار آنها با دستور قضایی فک پلمب شد.7526/2087            "}