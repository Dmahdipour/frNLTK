{"onTitr":" مدیرکل امور استان های سازمان میراث فرهنگی:    ","titr":" نیروی انسانی متخصص سرمایه اصلی حوزه گردشگری کشور است","describe":" اردبیل - ایرنا - مدیر کل امور استان های سازمان میراث فرهنگی، صنایع دستی و گردشگری کشور نیروی انسانی متخصص را سرمایه اصلی حوزه گردشگری دانست.", "text":"به گزارش ایرنا ، سید محسن دلبری روز چهارشنبه در جلسه شورای معاونین اداره کل میراث فرهنگی استان اردبیل افزود:  استان ها برای توسعه گردشگری باید بیشترین اتکای خود را به نیروی متخصص داشته باشند.او اظهار داشت: در تمام استان ها اقدامات شاخصی برای رونق گردشگری انجام می شود اما در این بین تلاش نیروهای متخصص و دلسوز توانسته موتور محرکه رشد و توسعه گردشگری هر منطقه باشد.مدیرکل امور استان های سازمان میراث فرهنگی، صنایع دستی و گردشگری کشور گفت: در مقابل هر کوتاهی و سهل انگاری ضربه ای به طرح های توسعه است.دلبری خواستار رعایت قوانین و ضوابط و توجه به اصول اداری در پیشبرد برنامه ها و اهداف شد و اضافه کرد: انتظار می رود مدیران استانی با رعایت ضوابط و اصول فنی بویژه رعایت قوانین ، اهداف و سیاست های ابلاغی را پیش برند.او با تاکید به اینکه گردشگری محور توسعه کشور است، گفت: رونق گردشگری نیازمند مشارکت تمام حوزه ها و تعامل سازنده استان ها با یکدیگر و همچنین با سازمان میراث فرهنگی است.مدیرکل امور استان های سازمان میراث فرهنگی، صنایع دستی و گردشگری کشور ادامه داد: جذب سرمایه گذاری در حوزه گردشگری و میراث فرهنگی از جمله مهم ترین اهداف سازمان است.دلبری اظهارامیدواری کرد تمام استان ها اهتمام خود را برای جذب سرمایه بخش خصوصی در راستای تقویت تاسیسات گردشگری به کار بگیرند.    6018/6016            "}