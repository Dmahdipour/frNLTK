{"onTitr":"","titr":" جشنواره نقاشی کودکان در بوکان برگزار می شود","describe":" مهاباد- ایرنا- رییس اداره فرهنگ و ارشاد اسلامی بوکان گفت: جشنواره نقاشی ویژه کودک و نوجوان فردا/جمعه/ در بوستان محمدیه این شهر برگزار می شود.", "text":"منصور احمدی روز پنجشنبه در گفت و گو با خبرنگار ایرنا افزود: این جشنواره با همکاری &#39;انجمن ادبی کودک و نوجوان نیشتمان&#39; و با حضور کودکان چهار تا 12 سال برگزار می شود و هدف از آن، جلب مشارکت کودکان در مسائل اجتماعی، شهری و نوعی آموزش در این حوزه، آشنایی کودکان با موضوع های مختلف از جمله نحوه مشارکت در جامعه، روابط اجتماعی و ارتباط کودکان با بیرون از محیط خانواده است.وی ادامه داد: کودکان و نوجوانان می توانند با نام نویسی در مکان های تعیین شده در  این جشنواره حضور پیدا کرده و فضای با نشاطی را برای خود به وجود آورند.مسوول انجمن ادبی کودک و نوجوان نیز در این خصوص به خبرنگار ایرنا، هدف از اجرای این جشنواره را فراهم کردن فضای با نشاط برای کودکان عنوان کرد و گفت: برای هر یک از شرکت کنندگان، هدایایی با موضوعات کودکانه اهدا می شود.فاطمه بداقی افزود: کودکان با هر وسیله از جمله مداد رنگی، گواش، ماژیک، آب رنگ و سیاه قلم می توانند نقاشی خود را طراحی و خلق کرده و در جشنواره شرکت دهند.به گزارش ایرنا، بوکان در جنوب آذربایجان غربی قرار دارد.6185/7510/2093            "}