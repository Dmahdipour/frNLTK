{"onTitr":"","titr":" پلیس عربستان به دهها کارگر معترض تیراندازی کرد","describe":" تهران - ایرنا - پلیس عربستان روز پنجشنبه برای متفرق کردن دهها کارگر و کارکنان شرکت «ازمیل» وابسته به غول نفتی آرامکو که در اعتراض به عدم پرداخت حقوق شش ماهه خود در شهر «الظهران» در شرق این کشور تجمع کرده بودند، آتش گشود.", "text":"به گزارش پایگاه خبری «عربی 21»، فیلم منتشر شده در شبکه اجتماعی نشان می دهد که پلیس سعودی به کارگران معترض شلیک می کند.کاربران توئیتری عربستان با انتشار هشتگ #شرکت ازمیل _ تاخیر در پرداخت حقوق کارمندان_ تصاویر و کلیپ هایی را به اشترک گذاشتند که نشان می دهد، نیروهای امنیتی با خودرو به معترضان حمله می کنند و شیشه برخی خودروهای شخصی نیز در نتیجه شلیک پلیس آسیب دیده است. کاربران عربستانی ضمن ابراز خشم از برخورد پلیس این کشور با کارگران و عدم پرداخت حقوق آنان، دولت ریاض را مسئول این حادثه دانسته اند.این کاربران اعلام کردند، دولت سعودی برای جنگ علیه یمن و دیگر طرح های برون مرزی میلیاردها دلار خرج می‌کند، ولی بیش از شش ماه است که حقوق این کارگران را پرداخت نکرده است.اعتراض کارگران به عدم پرداخت حقوق شش ماهه خود همزمان با سخنان «دونالد ترامپ» رئیس جمهوری آمریکا صورت گرفت که وی اعلام کرد: عربستان هزاران میلیارد دلار سرمایه دارد و باید برای حمایت واشنگتن از آنها، هزینه زیادی بپردازد.درحالی که حقوق کارگران سعودی ماه ها با تاخیر پرداخت می شود، وزارت دارایی عربستان در تازه ترین گزارش خود اعلام کرد که بودجه نظامی این کشور در نیمه نخست سال میلادی جاری نسبت به مدت مشابه سال 2017 با رشد 34.2 درصدی به 30 میلیارد و 200 میلیون دلار (113.4 میلیارد ریال سعودی) رسیده است.عربستان از فروردین ماه 96 خود را درگیر جنگی فرسایشی در یمن کرد که این امر خسارت های مالی زیادی را برای ریاض در برداشته است، به گونه ای که کارشناسان بر این باورند در خوشبینانه ترین حالت هر روز جنگ برای دولت سعودی 200 میلیون دلار هزینه دارد.شبس**9363**1613            "}