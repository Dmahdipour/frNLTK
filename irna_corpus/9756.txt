{"onTitr":" اخبار کوتاه از دانشگاه ها؛    ","titr":" ۲۴۰ کانون پیشگیری از اعتیاد در دانشگاه ها تشکیل شد","describe":" تهران - ایرنا - مدیرکل دفتر تحقیقات و آموزش ستاد مبارزه با مواد مخدر گفت: ۲۴۰ کانون دانشجویی برای پیشگیری از اعتیاد با مشارکت موثر و شاداب دانشجویان در سطح دانشگاه‌های وزارت علوم تشکیل شده است.", "text":"به گزارش روز چهارشنبه ایرنا به نقل از سازمان امور دانشجویان، حمید صرامی گفت: روند آمار مصرف کنندگان مواد و همچنین افراد مشکل دار (معتادان) در جامعه جهانی رو به افزایش است، به گونه ای که براساس آمارهای اعلامی از دفتر مقابله با مواد مخدر و جرم سازمان ملل در سال ۲۰۱۵ نرخ شیوع مصرف مواد در جمعیت ۱۵ تا ۶۴ سال معادل پنج و سه دهم درصد و در سال ۲۰۱۶ به پنج و شش دهم درصد رسیده است.وی افزود: یکی از اقدامات قابل توجه صورت پذیرفته در دستگاه های فرهنگی و پیشگیری کشور، برنامه موثر وزارت علوم، تحقیقات و فناوری است که با توسعه و تقویت کانون های دانشجویی، موضوع پیشگیری از اعتیاد و مقابله با آسیب پذیری جوانان را در مواجهه با سیل ویرانگر اعتیاد، در دستور کار جدی خود قرار داده است.این مسئول خاطرنشان کرد: وزارت علوم هم زمان زمینه را برای توسعه مداخلات موثر توسط کانون های دانشجویی به منظور ضربه زدن به استراتژی های سیستم اعتیاد فراهم کرده است، به طوریکه در سال تحصیلی جاری شاهد شکل گیری ۲۴۰ کانون دانشجویی با مشارکت موثر و شاداب دانشجویان در سطح دانشگاه ها هستیم.صرامی افزود: این اقدام قابل توجه وزارت علوم، سبب می شود برنامه های پیشگیری در ابعاد مختلف و به صورت کاربردی، زمینه را برای ایمن سازی و توانمند کردن دانشجویان در برابر آسیب های ناشی از اعتیاد فراهم کند و نتیجه آن مشارکت و ایفای نقش موثر توسط جوانان علیه اعتیاد و همچنین جلوگیری از شیوع مصرف مواد خواهد بود.گفتنی است دفتر مشاوره و سلامت سازمان امور دانشجویان فعالیت های متنوعی را در راستای پیشگیری از آسیب های اجتماعی در دانشگاه ها در دست اجرا دارد.**امکان خرید آنلاین کتب درسی دانشگاه پیام نور فراهم شدحسن علیزاده گفت: سامانه فروش آنلاین کتاب درسی دانشجویان دانشگاه پیام نور از اول مردادماه سال جاری راه اندازی شده است.وی گفت: دانشجویان و تمام متقاضیان خرید کتاب های دانشگاه پیام نور می توانند منابع درسی خود را در بازه زمانی 24 تا 72 ساعت در هر نقطه در داخل یا خارج از کشور پس از ثبت سفارش دریافت کنند.معاون اداری، مالی و عمرانی دانشگاه پیام نور گفت: متقاضیان کتاب های دانشگاه پیام نور می توانند منابع درسی خود را از سامانه فروش آنلاین کتب درسی دانشجویان این دانشگاه تامین کنند.** تقدیر از دانشگاه تهران  شورای سیاستگذاری سمپوزیوم بین المللی روابط عمومی در راستای توسعه ارزش های متعالی ارتباطی، توسعه مردم داری، پی ریزی و گسترش ارتباطات انسانی، اجتماعی و شهروندی؛ به دلیل خدمات موثر، مساعدت در توسعه ارتباطات، توجه به افکارعمومی، ارتباط موثر با رسانه ها و نگاه تخصصی به روابط عمومی، از مجید سرسنگی تقدیر کرد.مجید سرسنگی، معاون فرهنگی و اجتماعی دانشگاه تهران در این مراسم گفت: برای ارزیابی مراکز آموزش عالی باید به میزان تاثیرگذاری دانشگاه ها در جامعه توجه ویژه شود و تلاش کنیم به دنبال ایجاد گفتمان مشترک بین نسل های قدیم و جدید باشیم. وی افزود: در سال 1397 شعار معاونت فرهنگی و اجتماعی دانشگاه تهران توجه به هویت دانشگاهی است و توجه به  نقش آفرینی دانشجویان در جامعه در تمام فعالیت های فرهنگی و فوق برنامه به عنوان هدف اصلی در نظر گرفته شده است.سرسنگی در ادامه اظهار کرد: به دنبال اجرای طرح ارتقا شایستگی های حرفه ای اعضای هیئت علمی برای کاهش آسیب های علمی و اجتماعی هستیم.معاون فرهنگی و اجتماعی دانشگاه تهران، تاکید کرد: تقویت اخلاق حرفه ای، مسئولیت پذیری اجتماعی، حفظ محیط زیست، دانشگاه ایده پرداز و کارآفرین و همچنین ارتقای جایگاه بین المللی و حضور موثر در چرخه تولید علم و فناوری جهانی از جمله اهداف پیش بینی شده در سومین برنامه راهبردی دانشگاه تهران است.9187** 1200            "}