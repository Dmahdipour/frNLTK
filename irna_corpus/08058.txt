{"onTitr":" امام جمعه زاهدان:    ","titr":" مهمترین شاخصه نیروی انتظامی تعامل با مردم است","describe":" زاهدان - ایرنا - نماینده ولی فقیه در سیستان و بلوچستان و امام جمعه زاهدان با بیان اینکه نیروی انتظامی و مرزبانی به عنوان نهادهایی که در طول انقلاب منشا خدمات ارزنده بوده اند گفت: مهمترین شاخصه این نیروها مردمی بودن آنهاست.", "text":"به گزارش ایرنا آیت الله عباسعلی سلیمانی در خطبه های نماز جمعه این هفته زاهدان با قدردانی از تلاش شبانه روزی نیروهای انتظامی و مرزبانی در برقراری نظم و انتظام بخشیدن به امورات مختلف؛ اظهار داشت: همه حکومت ها برای حفظ اقتدار، تمامیت ارضی و استقلال خود نیاز به نیروهای مسلح قوی، مقتدر و سازمان یافته دارند که در نظام جمهوری اسلامی ایران علاوه بر ارتش، سپاه پاسداران، نیروهای انتظامی، مرزبانی، وزارت دفاع و پشتیبانی، اطلاعات و بسیج مردمی در زمره قوای دفاعی قلمداد می شوند.نماینده ولی فقیه در سیستان و بلوچستان افزود: مرزبانی و نیروی انتظامی یک مجموعه گسترده با وظایف متنوع هستند که همواره مورد حمایت و پشتیبانی مردم به عنوان سرمایه های ارزشمند قرار گرفته اند.نماینده مقام معظم رهبری در امور اهل سنت استانهای سیستان و بلوچستان و کرمان ادامه داد: استقرار نظم و امنیت، تامین امنیت برای برقراری اجتماعات قانونی و جلوگیری از اجتماعات غیر قانونی، حراست از امکانات، تجهیزات و تسهیلات غیرنظامی، جمع آوری سلاح و مهمات غیر مجاز و صدور پروانه برای نگهداری سلاح شخصی، حفاظت از مسئولان و شخصیت های داخلی و خارجی از جمله موارد تعریف شده قانونی این نهاد مردمی است.آیت الله سلیمانی با بیان اینکه نیروی انتظامی یک ارگان گسترده به پهنای مجموعه دوران زندگی انسانهاست گفت: اگر این نیروها به افراد تذکر می دهند از باب خدمت به آنان است.نماینده مردم سیستان و بلوچستان در مجلس خبرگان رهبری گفت: باید اطلاعات افکار عمومی درباره وظایف نیروی های انتظامی که مربی و دلسوز آنان هستند رشد و گسترش یابد.امام جمعه زاهدان تاکید کرد: نیروهای مسلح کشور در برقراری امنیت نقش کلیدی را برعهده دارند.نماینده ولی فقیه در سیستان و بلوچستان با تسلیت شهادت امام زین العابدین (ع) تصریح کرد: آن حضرت در دورانی زندگی می کرد که شاهد اتفاقات سختی نظیر شهادت سرور و سالار شهیدان، بی حرمتی به قبله و تمام مقدسات مسلمان و تمسخر گرفته شدن قرآن توسط یزد بود.امام جمعه زاهدان افزود: مردم مسلمان عصر آن امام همام به علت تبلیغات و فعالیت های سیاسی و فرهنگی حکومت های نامشروع در برابر حقایق سیاسی و مذهبی در نهایت جهالت و بی دینی به سر می بردند، بدعتها و عقاید گمراه کننده و باطل به عنوان احکام و عقاید مذهبی مورد اعتقاد و عمل مسلمانان قرار گرفته بود. آیت الله سلیمانی ادامه داد: در چنین شرایطی بزرگترین و مهمترین مسئولیت امام سجاد (ع )احیای مجدد اسلام ناب محمدی (ص)، تبیین جایگاه امامت و رهبری اهل بیت علیه السلام، مبارزه با جهالت سیاسی و مذهبی مردم و تربیت مجاهدان واقعی بود.فرمانده مرزبانی سیستان و بلوچستان نیز در جمع نمازگزاران گفت: فرق نیروهای مسلح جمهوری اسلامی ایران با تمام دنیا مردمی بودن آن است.سردار سعید کمیلی از مردم و دیگر نیروهای مسلح سیستان و بلوچستان در برقراری امنیت کامل در این استان قدردانی کرد و افزود: مهمترین افتخار همه نیروهای نظامی بسیجی بودن آنان است به طوری که با عشق به خدمت با تمام فشارها و مشکلات مقتدارانه تا پای جان آماده جانفشانی برای انقلاب و این نظام الهی هستند.وی گفت: نیروهای مرزبانی در گستره پهناورترین استان کشور در هزار و 100 نقطه مستقر هستند و با تمام توان و اعتقاد راسخ به این نظام ولایی از هیچ تلاشی برای خدمت به مردم فروگذار نیستند.7316**3213            "}