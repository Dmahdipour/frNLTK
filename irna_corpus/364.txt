{"onTitr":" امام جمعه شهرکرد    ","titr":" امت اسلامی نباید از حقیقت جامعه غافل شوند","describe":" شهرکرد- ایرنا- نماینده ولی فقیه در چهارمحال و بختیاری و امام جمعه شهرکرد گفت: امت اسلامی در زیر پرچم ولایت فقیه و رهنمودهای کلام وحی، نباید از حق و حقیقت جامعه غافل شوند.", "text":"به گزارش ایرنا، حجت الاسلام محمدعلی نکونام در خطبه های نمازجمعه این هفته شهرکرد اظهار داشت: برخی از عوامل داخلی آگاهانه یا ناآگاهانه در جامعه، مروج ناامیدی در جامعه هستند که این مساله با دین و استکبارستیزی ما سازگاری ندارد.     وی، ترس از هیبت پوشالی استکبار جهانی و ترساندن مردم جامعه با تخریب افکار عمومی را خیانت به نظام و اسلام دانست.  حجت الاسلام نکونام  افزود: با تصویب لایحه اصلاح قانون مبارزه با تامین مالی تروریسم (FATF) که رهبر فرزانه انقلاب نیز بارها بر این مسائل تاکید داشتند، باید مراقب باشیم تا بیگانگان در بین امت اسلامی نفوذ نکنند. وی با اشاره به اهمیت اتحاد و همدلی بین مسئولان و مردم گفت: دشمن امروزه از زاویه اقتصادی و فرهنگی و جنگ روانی در صدد ایجاد شکاف بین مسئولان و مردم و تضعیف اقتدار و عظمت نظام به میدان آمده که همچون گذشته با اتحاد و همبستگی ملت، راه به جایی نخواهد برد.امام جمعه شهرکرد همچنین در بخش دیگری از خطبه های نمازجمعه شهرکرد با گرامیداشت شهادت حضرت رقیه (س) گفت: این فرزند کوچک حضرت سید الشهداء (ع) بزرگترین پیام رسان بزرگ نهضت عاشورا در تاریخ ثبت و جاودانه ماند.6199/6021            "}