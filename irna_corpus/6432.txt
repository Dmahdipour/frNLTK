{"onTitr":"","titr":" ظرفیت ایستگاه پمپاژ آب شرب کامیاران 10 درصد افزایش می یابد","describe":" سنندج - ایرنا - رئیس اداره آبفای شهری کامیاران گفت: با نصب یک دستگاه الکترو پمپ جدید در ایستگاه پمپاژ آب شرب شهرک بعثت این شهر، ظرفیت استحصال و پمپاژ این ایستگاه از محل پایاب سد گاوشان، 10 درصد افزایش می یابد.", "text":"یدالله اسدی روز یکشنبه در گفت و گو با خبرنگار ایرنا اظهار داشت: با اجرای این پروژه، توان تولید آب مورد نیاز شهر کامیاران به 120 لیتر در ثانیه می رسد.وی افزود: با تقویت و افزایش پمپاژ آب شرب از 108 لیتر به 120 لیتر در هر ثانیه از پایاب سد گاوشان، ظرفیت تامین آب شرب این شهر از محل این سد به 70 درصد افزایش می یابد. اسدی با بیان اینکه در گذشته آب شرب شهر کامیاران بوسیله 6 حلقه چاه آب عمیق تامین می شد، تاکید کرد: با تاسیس ایستگاه آب شرب بعثت و بهره برداری از سد گاوشان در حال حاضر این شهرستان حدود 60 درصد از آب شرب این شهر از این سد تامین می شو که 2 حلقه چاه تامین آب از مدار بهره برداری خارج شده است.وی در خصوص مزایای اجرای این طرح یادآور شد: خارج شدن یکی دیگر از چاه های تامین آب شرب شهر از مدار، موجب کاهش استفاده از منابع آب زیرزمینی می شود که مهمترین مزیت اجرای طرح است.اسدی اضافه کرد: طراحی، مهندسی، نصب همه مراحل بهره برداری از این طرح توسط اکیپ تاسیسات آبفای کامیاران با نظارت و همکاری دفاتر آب و انرژی ستاد شرکت آب و فاضلاب استان کردستان اجرا و برای راه اندازی آن به صورت کامل از امکانات داخلی شرکت استفاده شد. رئیس آبفای شهری کامیاران گفت: بسیاری دیگر از کارهای فنی و مهندسی این اداره قبلا در خارج از استان انجام می شد که در حال حاضر بومی سازی شده و توسط نیروهای متخصص بومی در حال انجام است.وی افزود: از جمله مهمترین این موارد می توان به تعمیر تاسیسات چاه های آب توسط مهندسین این اداره اشاره کرد که موجب کاهش هزینه های سنگین در این بخش شده است.به گزارش ایرنا، سال گذشته حجم آب تولیدی در شهر کامیاران چهار میلیون و 642 هزار و 402 مترمکعب بود و تعداد کل انشعابات موجود در بخش آب 17 هزار و 930 فقره است که از این تعداد 724 فقره پارسال به مشترکان واگذار شده است.کامیاران با 102 هزار نفر جمعیت در 65 کیلومتری جنوب سنندج واقع شده است.7349/9102            "}