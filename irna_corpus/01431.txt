{"onTitr":"","titr":" پیاده روی اربعین قدرت نمایی مسلمانان در برابر دشمنان اسلام است","describe":" زنجان- ایرنا- فرماندار شهرستان طارم گفت: پیاده روی و گردهمایی اربعین که همه مردم اعم از مسلمانان شیعه و اهل سنت همچنین غیرمسلمانان در آن شرکت می کنند، قدرت نمایی مسلمانان جهان در برابر دشمنان اسلام است.", "text":"به گزارش ایرنا، فریدون هاشم نژاد روز پنجشنبه در دومین جلسه ستاد اربعین حسینی شهرستان طارم، راز ماندگاری قیام امام حسین(ع) را بعد از 1400 سال، خیزش آن امام بزرگوار برای مبارزه با بی عدالتی و نابرابری توصیف کرد و افزود: حضور 20 میلیونی عاشقان امام حسین(ع) در پیاده روی اربعین از تمامی کشورهای جهان و ادیان مختلف باعث همبستگی مردم در زیر پرچم سید الشهدا(ع) شده است.هاشم نژاد، همایش عظیم عزاداران حسینی در اربعین سیدالشهدا(ع) را بزرگترین راهپیمایی شیعه در تاریخ اسلام دانست و خاطرنشان کرد: کشورهای غربی و استکبار با هزینه های سرسام آور و با برنامه های مختلفی چون برگزاری کنسرتها، فستیوالها و ... در نهایت تا پنج میلیون نفر را گرد هم می آورند این در حالی است که 20 میلیون نفر از تمام نقاط دنیا با میل خود و نهایت ارادت، با هزینه های شخصی و همچنین با سخت ترین شرایط  و کمترین امکانات در مدت یک هفته به پیاده روی و عزاداری سرور و سالار شهیدان، امام حسین(ع) می پردازند.فرماندار شهرستان طارم اعتماد سازی را بهترین راه جذب کمک های مردمی برای پیاده روی اربعین برشمرد و تصریح کرد: در بحث جمع آوری کمکهای مردمی، ستاد اربعین باید به طوری عمل کند که مردم با اعتماد کامل و با جان و دل کمکهای خود را به این ستاد اعطا کنند.هاشم نژاد عنوان کرد: ستاد اربعین حسینی فقط کارهای اجرایی را جهت هرچه باشکوهتر برگزار شدن این همایش انجام می دهد و در تمامی موارد تابع نمایندۀ ولی فقیه در شهرستان است و رئیس ستاد عتبات عالیات را به عنوان ناظر بر ستاد اربعین حسینی می داند.وی خاطرنشان کرد: باید تمام تلاش خود را به کار گیریم تا در سالهای آینده شهرستان طارم در همایش پیاده روی اربعین یک موکب مجزا داشته باشد.به گزارش ایرنا، در پایان جلسه اعضای ستاد به بیان دیدگاه ها و پیشنهادات خود در زمینه پیاده روی اربعین حسینی پیش رو پرداختند.شهرستان طارم با 47 هزار نفر جمعیت (حدود 5 درصد جمعیت و 10 درصد مساحت استان زنجان) در 90 کیلومتری شمال شرقی زنجان واقع شده است و با استانهای قزوین، اردبیل و گیلان همسایه است. 9886/6085            "}