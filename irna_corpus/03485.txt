{"onTitr":"","titr":" قدرت نمایی حین رانندگی نشانه ضعف در اخلاق فرهنگی است","describe":" همدان- ایرنا- رئیس پلیس راهنمایی و رانندگی استان همدان گفت: خشم و قدرت نمایی در حین رانندگی نشانه ضعف در اخلاق فرهنگی و نقض و اجرا نکردن قوانین رانندگی از شایع ترین تخلف ها در این حوزه است.", "text":"سرهنگ علی فکری روز سه شنبه در جمع طلایه داران فرهنگی ترافیک گفت: مهمترین عوامل موثر در بروز تخلف رانندگی، آشنا نبودن راننده با عواقب تخلف و میل به قانون شکنی در برخی رانندگان است.وی رویکرد پلیس راهور را استفاده از توان طلایه داران ترافیک برای هدایت آموزش به سمت کاهش این قبیل تخلف ها اعلام کرد.رئیس پلیس راهور همدان اضافه کرد: چانه زنی رانندگان با پلیس هنگام بروز تخلف از چالش های این حوزه است که باید با فرهنگسازی این مشکل حل شود.سرهنگ فکری با بیان اینکه مجازات ها قاطعیت و بازدارندگی لازم را ندارند توضیح داد: تخلف برخی رانندگان با مطرح شدن در کمیسیون ها حذف می شود با این وجود تلاش پلیس راهور کاهش گذشت توسط اعضای این کمیسیون است. وی گفت: بالا بودن آمار سوانح ترافیکی موید بی توجهی رانندگان به مقررات راهنمایی و رانندگی و میل به قانون گریزی است.رئیس پلیس راهنمایی و رانندگی استان همدان افزود: تخلف های رانندگی با توجه به بافت فرهنگی، اقتصادی و اجتماعی هر منطقه و استانی متفاوت است با این وجود پلیس راهور همدان در برخورد با متخلفان و کاهش سوانح عملکرد خوبی داشته است.سرهنگ فکری آموزش در حوزه خانواده، رسانه، پلیس، آموزش و پرورش، مدارس و دستگاه های فرهنگی مسئول در امر ترافیک را در کاهش سوانح رانندگی موثر دانست و از عملکرد ضعیف شماری از دستگاه ها گلایه کرد.وی اصلاح هندسی معابر و رفع نقاط حادثه خیز و نصب دوربین در مکان های پرترافیک و سانحه خیز را از اولویت های پلیس با همکاری شهرداری و شورای شهر دانست.رئیس پلیس راهور همدان گفت: در حوزه رعایت حقوق شهروندی وظایف و تعهدات دستگاه ها نسبت به مردم مطرح و مشخص شده اما در زمینه اخلاق شهروندی و تعهدات مردم در قبال دستگاه ها زیاد تبلیغ و صحبت نشده است.سرهنگ فکری هدف از برگزاری این همایش را هدایت رانندگان به سمت رعایت نظم و انضباط اجتماعی و توئج به فرهنگ ترافیک در جامعه و شهر عنوان کرد.40 هزار همیار پلیس با راهنمایی و رانندگی همکاری دارند.7526/2087            "}