{"onTitr":" رئیس سازمان شیلات اعلام کرد:    ","titr":" رشد 20 درصدی صادرات آبزیان در نیمه نخست امسال","describe":" تهران- ایرنا- رییس سازمان شیلات ایران گفت: از ابتدای امسال تاکنون، صادرات کل آبزیان به بیش از 80 میلیون دلار رسیده که نسبت به مدت مشابه سال گذشته از نظر ارزشی و وزنی 20 درصد رشد را نشان می دهد.", "text":"به گزارش خبرنگار اقتصادی ایرنا، «حسن صالحی» روز چهارشنبه در حاشیه افتتاح سومین نمایشگاه بین المللی «شیلات، آبزیان، ماهیگیری و صنایع وابسته» افزود: در صورتی که میزان تولید با همین روند رشد داشته باشد تا پایان امسال میزان صادرات کل آبزیان کشور به 550 تا 580 میلیون دلار خواهد رسید. وی اظهارداشت: اکنون بخش مهمی از صنایع پرورشی ماهی در قفس، ماشین آلات، فریم قفس، تور، تجهیزات مورد نیاز و خوراک آبزیان با مشارکت شرکت های پیش رو و خارجی در داخل تولید می شود اما نیاز داخلی (تقاضا) بیش از میزان تولید است. معاون وزیر جهاد کشاورزی یادآورشد: تاکنون بیش از 500 قفس در دریا و آبهای داخلی نصب شده که بخش عمده آن از تولیدات داخلی است. «تلاش داریم تولید ماهی در قفس بین 25 تا 35 هزار تن باشد که اگر همین روند تولید را پیش بگیریم، این میزان تا پایان برنامه ششم توسعه به 200 هزار تن خواهد رسید.»وی درباره تخصیص ارز دولتی به این بخش گفت: در حال حاضر ارز دولتی 4200 تومانی برای واردات تجهیزات شیلاتی تامین شده و محدودیتی در این بخش نداریم. ** تیلاپیا تا پایان سال به بازار عرضه می شود رئیس سازمان شیلات درباره تولید ماهی تیلاپیا در کشور نیز گفت: با همکاری جدید با موسسه تحقیقاتی علوم شیلاتی و محیط زیست، مجوز تولید و پرورش ماهی تیلاپیا در چهار استان خراسان جنوبی، سمنان، یزد و قم صادر شده است. وی اضافه کرد: تا پایان امسال، تیلاپیای پرورشی تولید داخل به بازار عرضه خواهد شد. به گفته وی، واردات تیلاپیا از سال گذشته به منظور حمایت از تولید داخل و جلوگیری از خروج ارز از کشور ممنوع شده است. ** رشد 100 درصدی صادرات میگو طی پنج ماهصالحی ادامه داد: سال گذشته 32 هزارتن تولید میگو تولید شده که از این میزان  26 هزار تن به ارزش 150 میلیون دلار صادر شده است. وی با بیان اینکه در پنج ماهه امسال صادرات میگو 100 درصد رشد داشته است، پیش بینی کرد، امسال میزان تولید میگوی کشور بین 38 تا 40 هزار تن برسد.** پیش بینی تولید پنج تن خاویار پرورشی تا پایان امسال این مقام مسئول در سازمان شیلات ایران گفت: یکی از بخش های اولویت دار ما پرورش ماهیان خاویاری است و اکنون تولید این گونه از ماهیان در 100 مزرعه پرورشی انجام می شود.وی افزود: برآوردهای ما نشان می دهد امسال پنج تن خاویار پرورشی در کشور تولید شود، همچنین قرار است تا پایان برنامه ششم توسعه این میزان تولید به 10 تن برسد.رئیس سازمان شیلات ایران، برگزاری چنین نمایشگاه هایی را در دریافت فناوری های نوین موثردانست و اظهارداشت: در این نمایشگاه پرورش ماهی با قلاب، صید یال اسبی با قلاب در خلیج فارس و دریای عمان و تن ماهیان دریای عمان مورد توجه قرار گرفته است.به گزارش ایرنا، سومین نمایشگاه بین‌المللی شیلات، آبزیان، ماهیگیری و صنایع وابسته (Ifex 2018) از 11 تا 14مهر‌ماه امسال به مدت چهار روز از ساعت 9 تا 17 در محل دائمی نمایشگاه‌های بین‌المللی تهران برپاست. در این نمایشگاه بیش از 80  شرکت داخلی و خارجی از کشور‌های ایران، ترکیه، یونان، نروژ و هلند حضور دارند.تبادل افکار و توسعه همکاری‌های اقتصادی و فنی‌، بازاریابی و شناخت امکانات تجاری و تولیدی در عرصه داخلی و بین‌المللی و ایجاد بستر صادرات محصولات شیلات‌، ارایه آخرین پیشرفت‌های داخلی و خارجی در عرصه صنعت شیلات، تقویت و بهبود سیستم توزیع و تسهیل ارتباطات تجاری و فنی‌، ارتقا دانش فنی در تولید، عمل‌آوری و بازاریابی‌، معرفی پتانسیل‌های جدید، تقویت آموزش و ترویج کاربردی آبزی‌پروری، ایجاد زمینه اشتغال بیشتر در صنعت شیلات کشور، فرهنگ‌سازی و ترویج الگوهای بهینه مصرف غذاهای دریایی و هماهنگی‌های بیشتر میان سازمان‌ها و تشکل‌های از جمله اهداف برگزاری این نمایشگاه است.این نمایشگاه در گروه‌های متنوع کالایی نظیر تولیدکنندگان و توزیع‌کنندگان تجهیزات صیادی، فرآوری محصولات شیلاتی، تولیدکنندگان و ارایه‌دهندگان غذاهای دریایی، تولیدکنندگان ماشین‌آلات و صنایع پرورش ماهیان زینتی و تجهیزات آکواریوم‌، تولیدکنندگان ماشین‌آلات حمل و نقل و انتقال آبزیان و فرآورده‌های شیلاتی، تولیدکنندگان و ارایه دهندگان تجهیزات پرورش و نگهداری آبزیان، تأسیسات و تجهیزات برودتی مرتبط با صنعت، پرورش‌دهندگان آبزیان، تجهیزات آبزی‌پروری و پرورش ماهی در قفس، صنایع پایین دستی دریایی، تکثیر و تولیدکنندگان بچه ماهی، تولیدکنندگان خوراک آبزیان و مواد غذایی مکمل آبزی‌پروری، تولیدکنندگان و ارایه دهندگان تجهیزات و ادوات تصفیه‌های آب، صنایع بسته‌بندی، ارایه و خدمات دامپزشکی و بهداشت دارویی، سازمان‌ها، تشکلات و جراید مرتبط، بازار الکترونیکی خرید و فروش کالاهای آبزیان، پرورش جلبک، بانک‌ها، مؤسسه های اعتباری و بیمه‌ها و، سازمان‌ها در حال برگزاری است.اقتصام**9186**9132 ** 2023            "}