{"onTitr":"","titr":" پیش بینی نیمار از نامزدهای اصلی توپ طلای سال 2018","describe":" تهران - ایرنا - «نیمار» ستاره باشگاه پاری سن ژرمن ضمن کنار گذاشتن نام خود از جمع نامزدهای بردن توپ طلای سال 2018، از «کیلین امباپه»، «کریستانو رونالدو» و «لیونل مسی» به عنوان سه گزینه اصلی کسب این جایزه نام برد.", "text":"به گزارش ایرنا، روزنامه دیلی میل انگلیس روز چهارشنبه نوشت: ستاره برزیلی پی اس جی که در سال های 2015 و 2017 یکی از سه نامزد کسب این جایزه معتبر بود، در پاسخ به این پرسش که چه کسانی شانس اصلی بردن این جایزه معتبر هستند، اظهار داشت: به نظرم رونالدو، مسی و امباپه سه گزینه اصلی هستند.رونالدو ستاره تیم یوونتوس پس از کمک به رئال مادرید در کسب سومین قهرمانی پیاپی این تیم در لیگ قهرمانان اروپا، گزینه محتمل به دست آوردن این جایزه است.این ستاره پرتغالی که با 5 قهرمانی در لیگ قهرمانان، از این حیث رکورد دار محسوب می شود، برای بردن توپ طلای امسال رقیبان سرسختی همچون مسی و البته امباپه، ستاره جوان پاری سن ژرمن را روبروی خود خواهد دید.نیمار که در جریان رقابت های جام جهانی عملکرد چندان چشمگیری را از خود به نمایش نگذاشت، نخستین گزینه خود را به کاپیتان تیم ملی پرتغال اختصاص داد.مهاجم 26 ساله تیم پاریسی که در فصل گذشته لوشامپیونه 28 گل برای تیمش به ثمر رساند و به کسب سه گانه پاری سن ژرمن کمک شایانی کرد، در فصل جدید با وجود اینکه به تازگی از کمند مصدومیت رها شده، 7 گل و 3 پاس گل به نام خود ثبت کرده است.با این حال، او معتقد است بخت های او برای بردن توپ طلا بسیار کم است.مراسم اهدای توپ طلا که هر ساله از سوی نشریه معتبر فرانس فوتبال به بازیکن برگزیده اهدا می شود، به صورت رسمی در ماه دسامبر برگزار خواهد شد.ورزشی**3991**9129            "}