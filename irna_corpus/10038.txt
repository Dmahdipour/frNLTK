{"onTitr":"","titr":" جشن عاطفه ها در مدارس قزوین برگزار شد","describe":" قزوین - ایرنا - مراسم جشن عاطفه ها همزمان با سراسر کشور در یک هزار و 300مدرسه استان با شعار لبخند مهر بسته به مهر شما با حضور جمعی از مسئولان و دانش آموزان در دبیرستان دخترانه سعادت قزوین برگزار شد.", "text":"به گزارش ایرنا، مدیرکل آموزش و پرورش استان قزوین روز چهارشنبه در این مراسم اظهار داشت: مهمترین هدف از برگزاری این جشن در سطح مدارس تقویت حس نوع دوستی و کمک به دانش آموزان نیازمند است.سالار قاسمی ادامه داد: برگزاری این جشن نشان دهنده تربیت عاطفی، ایجاد حس نیکوکاری و نوع دوستی دانش آموزان است تا بتوانند به صورت عملی کمک به هم نوع را آموزش ببینند.وی یادآور شد: کمک های جمع آوری شده از مدارس در راستای برگزاری جشن عاطفه ها برای دانش آموزان نیازمند، جدا از کمک برخی نهادها از جمله کمیته امداد است.قاسمی با بیان اینکه کمک های جمع آوری شده از مدارس بین دانش آموزان نیازمند همان مدرسه توزیع می شود، تاکید کرد: در صورت برخوردار بودن دانش آموزان، با نظر مدیر مدرسه و اولیای دانش آموزان کمک های یاد شده به دانش آموزان نیازمند سایر مدارس اختصاص پیدا می کند.7390/8054            "}