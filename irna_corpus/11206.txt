{"onTitr":"","titr":" 4.5 میلیارد ریال به فرزندان زندانیان البرز کمک شد","describe":" کرج-ایرنا-مدیرکل زندان های استان البرزگفت: چهار میلیارد و 500 میلیون ریال از سوی انجمن حمایت زندانیان کرج به  فرزندان دانش آموز و دانشجوی زندانیان استان کمک مالی شد.", "text":"جبار باقری روز سه شنبه در گفت و گو با خبرنگار ایرنا افزود: این رقم با آغاز سال تحصیلی جدید در اختیارفرزندان دانش آموز و دانشجوی زندانیان قرار گرفت.وی اظهار داشت: بنابر پیشنهاد هیات مدیره انجمن حمایت زندانیان مرکز استان البرز مقرر شد در آغاز سال تحصیلی جدید افزون  بر کمک های متداول غیر نقدی مبالغی نیز بر اساس مقطع تحصیلی به فرزندان زندانیان پرداخت شود.باقری گفت: براین اساس فرزندان دانشجو تا سقف10 میلیون ریال، مقطع متوسطه اول و دوم  پنج میلیون ریال و مقطع تحصیلی ابتدایی سه میلیون ریال تعلق گرفت.وی اظهار داشت: فرزندان 444  زندانی از این کمک تحصیلی بهره مند شدند.مدیرکل زندان های استان البرز در ادامه  با اشاره به عملکرد و درآمد انجمن های حمایت از زندانیان استان  گفت: مجموع درآمدهای  سال جاری انجمن حمایت از زندانیان مرکز استان البرز از منابعی مانند فروشگاه ها، پارکینگ خودرو و مرکز معاینه حامی و خیرین 13 میلیارد ریال بوده است .باقری افزود: خانواده زندانیان به خاطر محبوس بودن نان آور خانواده نیازمند حمایت خیرین هستند.اکنون چهار انجمن حمایت از زندانیان در شهرستانهای کرج ، فردیس ، ساوجبلاغ  و نظر آباد با عضویت معتمدان و مسئولان شهری فعال است.انجمن حمایت زندانیان کرج اکنون در جذب کمک های مردمی و تامین درآمد درسطح  کشور پیشتاز است. 500 خانوار تحت پوشش انجمن حمایت از زندانیان البرز قرار دارند.7413/ 6155            "}