{"onTitr":" مدیرکل مدیریت بحران گلستان:    ","titr":" پیشگیری رویکرد اصلی مسئولان برای مقابله با بحران است","describe":" گنبدکاووس - ایرنا - مدیرکل دفتر مدیریت بحران استانداری گلستان با تاکید برضرورت توجه به اقدامات پیشگیرانه در مدیریت بحران ها، گفت: رویکرد اصلی مدیریت بحران گلستان و مسئولان ارشد آن توجه به این نوع اقدامات است تا در زمان وقوع بحران یا حوادث احتمالی، میزان خسارت ها به حداقل برسد.", "text":"به گزارش خبرنگار ایرنا، مجتبی جمالی روز چهارشنبه درجلسه مشترک پدافند غیرعامل و شورای مدیریت بحران گنبدکاووس بر لزوم پیگیری و شناسایی نقاط حادثه خیز و مکان های روباز یا مسقف برای اسکان موقت و نیز تقویت سیستم های ارتباطی تلفنی و اینترنتی از سوی شورای مدیریت بحران در 14 شهرستان گلستان و ارسال آن به مدیریت بحران استان تاکید کرد.وی  از وجود برخی ناهماهنگی ها بین ادارات و نهادهای این استان هنگام بروز حوادث و بحران ها خبر داد و با تاکید بر ضرورت تلاش برای رفع نقایص، گفت: شوراهای مدیریت بحران در شهرستان ها باید با برگزاری مانورهای مختلف و آموزش برای افزایش هماهنگی بین ادارات و نهادها در هنگام بحران ها اقدام نمایند.وی خاطرنشان کرد: با این حال آمادگی ادارات و نهادها بویژه شرکت های خدمات رسان گلستان در شرایط بحرانی مطلوب است و نیروهای این دستگاه ها دراسرع وقت نسبت به رفع نواقص و خدمات رسانی به مردم اقدام می کنند. مدیرکل دفتر مدیریت بحران استانداری گلستان به بارندگی چند روز پیش در نقاط مختلف این استان اشاره کرد و افزود: این باران که مقدار آن از 20 تا 180 میلی متر و بموقع بود، کمترین خسارت را به همراه داشت.به گزارش خبرنگار ایرنا، فرماندار ویژه گنبدکاووس نیز دراین جلسه با قدردانی از تلاش های اعضای شورای مدیریت بحران و نیز پدافند غیرعامل این شهرستان، برلزوم آگاهی بخشی، فرهنگ سازی و تبیین اصول پدافند غیرعامل به اقشار مختلف مردم با استفاده از ظرفیت های مختلف تاکید کرد.عبدالقدیر کریمی، آموزش و پرورش، دانشگاه ها، علما و روحانیون، معتمدان و رسانه های گروهی را از بهترین ظرفیت ها در آموزش و فرهنگ سازی رعایت اقدامات پیشگیرانه و اصول پدافند غیرعامل دانست و گفت: هفته پدافند غیرعامل که از 8 تا 14 آبان است، فرصت خوبی برای اجرای برنامه های فرهنگی، آموزشی و ورزشی و نیز تبیین مباحث این حوزه است.وی اضافه کرد: درمباحث مدیریت بحران نیز اگرچه ادارات و نهادهای عضو از آمادگی خوبی برخوردارند اما باید به هماهنگی بین دستگاهی بیشتر توجه شود.کریمی همچنین پیشنهاد کرد تا ستاد فرعی مدیریت بحران گلستان درشرق این استان در گنبدکاووس راه اندازی شود تا خدمات رسانی به مردم در هنگام بروز حوادث بهتر انجام شود.به گزارش ایرنا، دراین جلسه علاوه بر رییس جمعیت هلال احمر گنبدکاووس، نمایندگان دو اداره مخابرات و گاز این شهرستان نیز گزارشی از وضعیت زیرساخت های ادارات خود در زمان بروز بحران ارائه دادند. شهرستان گنبدکاووس با 350 هزار نفر جمعیت درشرق استان گلستان واقع است./3039//1860            "}