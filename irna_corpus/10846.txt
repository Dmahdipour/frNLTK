{"onTitr":"","titr":" منطقه آسیا اقیانوسیه بزرگترین وارد کننده تسلیحات نظامی است","describe":" تهران - ایرنا - با توجه به مطالعات صورت گرفته توسط موسسه استکهلم، منطقه آسیا اقیانوسیه با پشت سر گذاشتن خاورمیانه در جایگاه بزرگترین وارد کننده تسلیحات نظامی در جهان قراردارد.", "text":"براساس گزارش اخیر موسسه مطالعاتی صلح بین الملل استکهلم در مورد تجارت جهانی تسلیحات در سال 2017، منطقه آسیا اقیانوسیه به یکی از بزرگترین خریداران تسلیحات نظامی نسبت به دیگر مناطق جهان تبدیل شده است. همچنین آمریکا 34 درصد از بازار تسلیحات را در دست دارد و با این حساب بزرگ‌ ترین فروشنده و صادرکننده تسلیحات در جهان است.آمریکا در طی سال‌های 2013 تا 2017 میزان فروش تسلیحات خود را در مقایسه با پنج سال پیش از آن 25 درصد افزایش داده و به مجموعا 98 کشور جهان سلاح فروخته و صادر کرده است.به گزارش موسسه استکهلم، منطقه آسیا در چند دهه اخیر بویژه از سال 2013 تا 2017 بزرگترین بازار وارد کننده تسلیحاتی جهان را داشته و در کل باید گفت که در حال حاضر 42 درصد از کل بازار تسلیحات بین الملل در اختیار منطقه آسیا و 32 درصد در اختیار منطقه خاورمیانه است. براساس این گزارش، در میان سال های 2013 تا 2017 پنج کشور بزرگ وارد کننده تسلیحات در منطقه آسیا هند، چین، اندونزی، استرالیا و پاکستان بوده اند و دیگر کشورهایی مانند ویتنام، کره جنوبی، تایوان در جایگاه 15 کشور بزرگ خریدار تسلیحات قراردارند. در میان سال های مذکور هند به تنهایی 12درصد از بازار کل تسلیحات جهان را به خود اختصاص داده و به عنوان بزرگترین خریدار تسلیحاتی جهان شناخته شده است. واردات تسلیحاتی هند میان سال های 2008 تا 2012 و 2013 تا 2017 با 24 درصد افزایش روبرو بوده است.   به گفته کارشناسان، تنش‌های میان هند و پاکستان و همچنین میان هند و چین سبب شده که میزان تقاضای هند برای خرید تسلیحات افزایش یابد، چرا که خود قادر به تولید اسلحه نیست.دومین واردکننده بزرگ تسلیحات در جهان عربستان سعودی است. میزان واردات تسلیحات به این کشور در پنج سال گذشته در مقایسه با پنج سال بین 2008 تا 2012 سه برابر شده است. مصر، امارات متحده عربی و چین در این رده‌بندی در رتبه‌های بعدی جای دارند.علاوه براین، کشور چین در بین سال‌های 2013 تا 2017 میلادی به میزان 20 درصد کمتر از پنج سال پیش از آن تسلیحات وارد کرده است، اما این کاهش بیش از همه از افزایش تولید داخلی اسلحه در خود چین ناشی می‌شود.افزایش تولید تسلیحات در عین حال افزایش میزان صدور تسلیحات از چین را در پی داشته که در پنج سال گذشته صعودی 38 درصدی را نشان می‌دهد. پاکستان، الجزایر و بنگلادش از جمله خریداران اصلی تسلیحات از چین هستند.آنگونه که در گزارش موسسه استکهلم آمده، کشورهای اروپایی در پنج سال گذشته به میزان 22 درصد کمتر تسلیحات وارد کرده‌اند.کارشناسان این موسسه اما پیش‌بینی می‌کنند که با توجه به افزایش تنش‌ها با روسیه میزان واردات تسلیحات در کشورهای اروپایی افزایش یابد.برای نمونه در سال‌2017 قراردهایی در رابطه با خرید سامانه‌های دفاع موشکی منعقد شد. این سامانه‌ها در طی سال‌های آتی تحویل داده خواهد شد. افزون بر این قراردادهایی با شرکت‌های آمریکایی بر سر خرید هواپیماهای جنگنده بسته شده که سبب خواهد شد، حجم معاملات تسلیحاتی اروپا در سال‌های آینده رو به افزایش گذارد.آساق**ع.ه**1663**            "}