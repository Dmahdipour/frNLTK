{"onTitr":" معاون جهاد کشاورزی:    ","titr":" یزد، 34 هزار تن گوشت مرغ سایر استان‌ها را تامین می کند","describe":" یزد - ایرنا - معاون بهبود تولیدات دامی سازمان جهاد کشاورزی یزد گفت: 34 هزار تن گوشت مرغ مازاد بر مصرف این منطقه به بازار استان‌های فارس، کرمان و سیستان و بلوچستان عرضه و مصرف می‌شود.", "text":"نادر سلیم، روز پنجشنبه در حاشیه بازدید از تعدادی مجتمع‌های دامداری ابرکوه در گفت‌وگو با خبرنگار ایرنا اظهار داشت: یزد جایگاه ویژه‌ای در تولید طیور دارد و سالانه 58 هزار تن گوشت مرغ در استان تولید و به بازار مصرف عرضه می‌شود. وی تعداد واحدهای پرورش مرغ گوشتی استان را 925 مورد ذکر کرد و افزود: این مقدار گوشت از 495 واحد پرورش مرغ گوشتی فعال تولید می‌شود. این مسئول سرانه مصرف گوشت مرغ استان را 27.1 کیلوگرم و نیاز استان را 27 هزار و 100تن ذکر کرد. وی تعداد افراد شاغل مرغداری‌های استان را یک هزار و 750 نفر و نقدینگی موردنیاز را 24 میلیارد و 380 میلیون ریال ذکر کرد. این مسئول یادآور شد: یزد ازلحاظ سرانه جمیعت در تولید گوشت مرغ در جایگاه نخست قرار دارد، در تولید پرورش کبک و بلدرچین نیز رتبه نخست کشوری رادار است . وی سرمایه‌گذاری صنعت طیور را مهم دانست و خاطرنشان کرد: در چهار سال گذشته در بخش دامی با ایجاد واحدهای کامل صنعتی مجهز به سیستم مکانیزه باهدف بهره‌وری بالا راه‌اندازی شد. سلیم ، مجموع تولیدات دامی و طیور استان را 338 هزار تن بیان کرد و گفت: با توجه به این میزان تولید، یزد درزمینهٔ کشاورزی و محصول دامی با توجه به کمبود منابع آبی از ظرفیت‌های بالایی برخوردار است. معاون بهبود تولیدات دامی جهاد کشاورزی یزد تصریح کرد: 6 واحد کشتارگاه طیور به ظرفیت 26 هزار قطعه در ساعت و 24 کارخانه تأمین خوراک دام و طیور با ظرفیت سالانه 392.7 هزار تن در حال فعالیت است. 7540/ 2047/            "}