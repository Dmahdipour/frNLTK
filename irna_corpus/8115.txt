{"onTitr":"","titr":" وحدت و انسجام ملت ایران همانند خاری بر چشم دشمنان است","describe":" زنجان - ایرنا - فرمانده انتظامی استان زنجان گفت: وحدت، انسجام و یکپارچگی ملت همیشه در صحنه ایران همانند خاری بر چشم دشمنان انقلاب و نظام اسلامی است.", "text":"سردار علی آزادی روز جمعه در همایش پیاده روی خانوادگی که به مناسبت گرامیداشت هفته نیروی انتظامی برگزار شد، افزود: دشمنان، همواره خواب شکست جمهوری اسلامی را می بینند اما خواب آنان هرگز تعبیر نخواهد شد. وی از ملت ایران به عنوان یک ملت بزرگ یاد کرد و اظهار داشت: پلیس در حفظ و ارتقا سطح امنیت و آرامش جامعه و مردم از هیچ تلاش و کوششی فروگذار نیست و در این راستا مقتدرانه عمل می کند.سردار آزادی از حضور پرشور مردم در این همایش پیاده روی تقدیر کرد و افزود: ورزش مایه نشاط، تندرستی و سلامتی است و ابراز امیدواری کرد که ورزش در زندگی و برنامه های مردم همواره جاری و ساری باشد.وی تصریح کرد: در هفته نیروی انتظامی، برنامه های مختلفی برگزار می شود و این همایش پیاده روی نیز یکی از این برنامه ها است که با مشارکت و همکاری تعدادی از اداره ها، سازمانها و شرکت ها برگزار شد.مدیرکل ورزش و جوانان استان زنجان نیز، گفت: امنیت و آرامش موجود در کشور مدیون تلاش نیروهای مسلح ازجمله نیروی انتظامی می باشد که این قابل تقدیر و تحسین است.علی خلیلی با بیان اینکه ورزش در سلامت و نشاط افراد و جامعه و در پیشگیری از بیماری واگیردار نقش اساس دارد، افزود: 26 مهر جاری تا دوم آبان نیز هفته تربیت بدنی است و در این هفته برنامه های مختلفی از سوی این اداره کل به برگزار خواهد شد.وی یادآور شد: ورزشکاران زنجان در رقابت های آسیایی 2018 جاکارتا با کسب نشان های مختلف فخرآفرین شدند و به حتم ورزشکاران جانباز و معلول نیز در مسابقات پاراآسیایی جاکارتا، با نشان دادن توانمندی و شایستگی های بالای خود به نشان های رنگارنگ دست خواهند یافت.در پایان به منظور قدردانی از حاضران در همایش پیاده روی جوایز نقدی و غیرنقدی به قید قرعه به شرکت کنندگان اعطا شد.6084/6085            "}