{"onTitr":" نماینده ولی فقیه در آذربایجان غربی:    ","titr":" بسیجیان از ارکان عزت و اقتدار مردمی ایران اسلامی هستند","describe":" ارومیه- ایرنا- نماینده ولی فقیه در آذربایجان غربی و امام جمعه ارومیه با اشاره به اینکه همه ملت ایران پیرو آموزه های حسینی در مقابله با توطئه دشمنان هستند، گفت: بسیجیان از ارکان مهم و اساسی عزت، اقتدار و عظمت مردمی ایران به شمار می روند.", "text":"به گزارش ایرنا حجت الاسلام والمسلمین سیدمهدی قریشی  روز پنجشنبه در رزمایش 40 هزار نفری بسیجیان گردان های بیت المقدس در ورزشگاه تختی ارومیه افزود: اقتدار ایران اسلامی نابودشدنی نیست و پرچم این انقلاب تا انقلاب جهانی حضرت مهدی (عج) در اهتزاز خواهد بود.وی اضافه کرد: اتحاد، انسجام و پیروی از فرمایشات مقام معظم رهبری از جمله مهمترین عواملی است که می تواند اقتدار ایران اسلامی را روز به روز افزایش دهد.فرمانده سپاه شهدای آذربایجان غربی نیز در این آیین گفت: رزمایش سراسری اقتدار عاشوراییان بسیج سپاهیان محمد رسول الله (ص) موج کوچکی از اقیانوس بیکران بسیج است.سردار حبیب شهسواری افزود: ما وارثان مکتب حسینی و حاملان رسالت حضرت زینب (س) پیام رسان فرهنگ کربلا هستیم و این شعور حسینی و شور انقلابی از امام راحل به ارث رسیده است.وی افزود: 35 گردان بیت المقدس با 320 گروه جهادی در این رزمایش حضور دارند و امروز مرحله پایانی با حضور 40 هزار نفر از بسیجیان سلحشور برگزار می شود.به گزارش ایرنا، رزمایش اقتدار عاشورایی محمد رسول الله (ص) 2 با هدف تقویت روح حمایت مردم از انقلاب و نظام و اثبات این حقیقت، مایوس کردن دشمن از تغییر در نظام، تقویت روحیه دفاع کننده بسیج و تقویت انسجام ملی طی سه مرحله برگزار شد.مرحله نخست این رزمایش از نهم شهریور ماه جاری با اعزام گروه های جهادی به مناطق محروم شد؛ در این مرحله از رزمایش 320 گروه جهادی با شرکت 6 هزار و 500 دانشجو و دانش آموز حضور داشتند و تا 29 شهریور به خدمات رسانی ادامه دادند.مرحله دوم رزمایش طی روزهای 22 و 23 شهریور با اعلام رمز &#39; لبیک یا حسین&#39; توسط سردار حبیب شهسواری و با حضور بسیجیان 37 گردان بیت المقدس در 17 شهرستان آذربایجان غربی برگزار شد؛ این مرحله از رزمایش در ارومیه با تجمع بسیجیان در خیابان امام خمینی (ره) ارومیه آغاز شد و با اعزام به اردوگاه‌های آموزشی جهت کسب آموزش‌های مختلف سیاسی، عقیدتی، اصول تاکتیک و ضد تاکتیک و رزمی به صورت علمی و عملی ادامه یافت.مرحله سوم این رزمایش نیز امروز /12 مهرماه/ با تجمع 40 هزار نفری بسیجیان گردان های بیت المقدس در ورزشگاه تختی ارومیه اجرا شد.این رزمایش یادآور اعزام 100 هزار بسیجی کشور به جبهه های نبرد حق علیه باطل در سال 1365 شمسی بود.6009/2093            "}