{"onTitr":"","titr":" 200 برنامه ویژه هفته کودک در کرمان اجرا می شود","describe":" کرمان - ایرنا - مدیرکل کانون پرورش فکری کودکان و نوجوانان استان کرمان با اشاره به اینکه 14  تا 20 مهر به عنوان هفته کودک نامگذاری شده است گفت: 200 عنوان برنامه طی هفته کودک و نوجوان در سراسر این استان برگزار می شود.", "text":"به گزارش ایرنا، محسن روحی روز سه شنبه در جمع خبرنگاران شعار هفته کودک و نوجوان را 'آینده را باید ساخت' عنوان کرد و افزود: برنامه های متنوعی در کارگروه فرهنگی و اجتماعی استان کرمان با همکاری دستگاه های اجرایی برای این هفته در نظر گرفته شده است.وی از فعالیت 44 مرکز ثابت کانون پرورش فکری و هشت مرکز سیار در استان کرمان خبر داد و اظهار داشت: 40 عنوان برنامه در این مراکز در طول سال برگزار می شود که با استقبال خوب کودکان و نوجوانان همراه است.مدیرکل کانون پرورش فکری کودکان و نوجوانان استان کرمان با بیان اینکه فرهنگ، آموزش و محیط زیست از مولفه‌ های توسعه پایدار است و هفته ملی کودک به این عناوین پرداخته است گفت: کشورهای علاقمند به توسعه پایدار باید به حوزه کودک و نوجوان توجه ویژه داشته باشند.روحی با اشاره به نامگذاری روزهای هفته ملی کودک افزود: به ترتیب روز 14 مهر روز 'کودک، خانواده، سبک زندگی ایرانی اسلامی'، 15 مهر 'کودک، محیط زیست و میراث فرهنگی'، 16 مهر (روز جهانی کودک) 'کودک، صلح، بازی و نشاط'، 17 مهر 'کودک، رسانه و ارتباطات'، 18 مهر 'کودک، آموزش، سلامت و ایمنی'، 19 مهر 'کودکان با نیازهای ویژه، فرصت‌ های برابر' و 20 مهر 'کودک، کتاب و فرهنگ مطالعه' نام گرفته است.وی از بازدید رایگان موزه های تاریخی استان کرمان و کارخانه ها به مناسبت هفته ملی کودک خبر داد و گفت: بیش از 100 عنوان برنامه به مناسبت این هفته با همکاری دستگاه های مختلف از جمله دانشگاه علوم پزشکی، هلال احمر و بهزیستی اجرا می شود.مدیرکل کانون پرورش فکری کودکان و نوجوانان کرمان، عیادت از کودکان و نوجوانان در بیمارستان ها و دیدار با نویسندگان ملی در این استان را از دیگر برنامه‌های این هفته در کرمان عنوان کرد و افزود: در مناطق محروم و روستاها و کانون اصلاح و تربیت اردوهای جهادی به منظور اجرای برنامه های فرهنگی و هنری، اهدا کتاب و اسباب بازی، نمایش عروسکی و پخش فیلم برگزار می شود.روحی با بیان اینکه بدون شک آینده را باید با تربیت نسلی پویا، آگاه و با بصیرت ساخت که در شعار امسال هفته ملی کودک به این نکته پرداخته شده است تصریح کرد: تربیت یافتگان کانون اکنون در جایگاه های بسیار خوبی قرار دارند و تاکید مقام معظم رهبری (مدظله العالی) بر توجه ویژه به حوزه کودک و نوجوان گویای این مهم است.وی با بیان اینکه به دنبال سرگرم کردن کودکان و نوجوانان نیستیم بیان داشت: تفاوت کانون پرورش فکری با دیگر دستگاه ها در این است هر فعالیت و برنامه ای که اجرای می کند پیوست پرورش ذهن کودکان را دارد.مدیرکل کانون پرورش فکری کودکان و نوجوانان استان کرمان با تأکید بر اینکه برای ساختن آینده باید به فکر یک توسعه فراگیر بود ادامه داد: معیار فراگیری کودکان و نوجوانان فقط سلامت جسمانی آنها نیست زیرا کودکان با نیازهای ویژه هم در این چرخه گنجانده می ‌شوند.روحی برنامه ریزی برای آینده‌ سازان کشور را ضرورتی انکارناپذیر دانست و گفت: باید تمام دست ‌اندرکاران حوزه کودک و نوجوان با همکاری و تعامل برای ساختن آینده روشن تلاش کنند تا به این واسطه برآیند فعالیت ‌ها افزایش یابد.ویژه ‌برنامه‌ های هفته ملی کودک از 14 مهرماه  آغاز شده و تا روز 20 مهرماه در تمام مراکز کانون پرورش فکری کودکان و نوجوانان استان کرمان ادامه دارد.3039/9895            "}