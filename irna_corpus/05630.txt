{"onTitr":"","titr":" بازدید از موزه‌های کرمان در روز جهانی کودک رایگان است","describe":" کرمان - ایرنا - مدیر امور فرهنگی اداره کل میراث ‌فرهنگی، صنایع‌دستی و گردشگری استان کرمان گفت: به‌ مناسبت 16مهرماه روز جهانی کودک، بازدید از موزه‌های تحت پوشش این اداره کل برای خانواده ها به‌ همراه کودکان تا سن 12 سال رایگان است.", "text":"محمد مهدی افضلی روز دوشنبه در گفت و گو با ایرنا افزود: خانواده ها به همراه کودکان تا سن 12سال کامل می توانند به مناسبت روز جهانی کودک، به‌ صورت رایگان از موزه‌های تحت پوشش اداره کل میراث‌فرهنگی، صنایع‌دستی و گردشگری استان کرمان بازدید کنند.وی بیان کرد: علاقمندان می توانند در 2 نوبت صبح و عصر از ساعت 9 الی 13 و 15 الی 19 از موزه های تحت پوشش اداره کل میراث ‌فرهنگی بازدید کنند.مدیر امور فرهنگی اداره کل میراث ‌فرهنگی، صنایع‌دستی و گردشگری استان کرمان تاکید کرد: این برنامه بر اساس موافقت معاون رئیس جمهوری و رئیس سازمان میراث فرهنگی، صنایع دستی و گردشگری کشور انجام می شود.مدیر امور فرهنگی اداره کل میراث ‌فرهنگی، صنایع‌دستی و گردشگری استان کرمان گفت: نسل امروز باید با میراث فرهنگی و هویت تاریخی این سرزمین آشنا شود و روز جهانی کودک، فرصت مناسبی برای آشنایی هرچه بیشتر کودکان و نوجوانان با فرهنگ و تمدن ایران زمین است.استان کرمان دارای بیش از 20 موزه مشارکتی و غیرمشارکتی است.7437/ 5054            "}