{"onTitr":"","titr":" شرایط حاشیه نشینی خوزستان متفاوت از سایر استان ها است","describe":" اهواز – ایرنا- مدیرکل امور اجتماعی استانداری خوزستان با خاص خواندن شرایط نقاط حاشیه ای استان گفت: نقاط حاشیه نشین و سکونتگاه های غیر رسمی خوزستان به نسبت سایر استان های دیگر متفاوت است‌.", "text":"به گزارش ایرنا محمدصادق کریمی کیا یکشنبه در نشست بازآفرینی شهری در سالن جلسات حوزه استانداری افزود: استان خوزستان در صد سال گذشته مورد آماج برنامه های توسعه ای و طرح های اقتصادی همچون سدسازی و جنگ تحمیلی بوده است که همین امر گسترش حاشیه نشینی را به دنبال داشته است.وی توسعه دفاتر تسهیل گری را راهی برای کاهش آسیب های اجتماعی در این نقاط دانست و اشاره کرد: نباید تنها به سخن گفتن اکتفا کرد و باید هرچه سریعتر وارد فاز اجرایی شویم و با تامین اعتبارات زمینه پشتیبانی از توسعه این دفاتر فراهم شود.کریمی کیا با بیان اینکه مردم از مداخلات صورت گرفته که منجر به گسترش حاشیه نشینی شده ناراضی هستند خاطر نشان کرد: درحال حاضر حتی شرایط زیست اولیه برای برخی شهروندان اهوازی وجود ندارد از همین رو تمام دستگاه ها باید برای بهبود شرایط همکاری کنند.به گفته وی هیچ دستگاهی حق ندارد از ارائه خدمات به شهروندان ساکن در مناطق حاشیه ای و سکونتگاه های غیر رسمی اجتناب کند. **بازآفرینی شهری نیازمند ورود تمام دستگاه هامدیرکل راه و شهرسازی استان خوزستان نیز اظهار داشت: بازآفرینی شهری در سه بخش بافت تاریخی، فرسوده و سکونتگاه های غیر رسمی تعریف می شود از همین رو فعالیت در تمام این بخش ها نیازمند همکاری تمام دستگاه ها است.عباس پورسلان با اشاره به اینکه طرح های بازآفرینی تنها به یک سازمان ختم نمی شود گفت: سهم هر دستگاه برای طرح بازآفرینی شهری مشخص شده که باید مطابق آن عمل کنند.وی ادامه داد: اقداماتی در حوزه طرح های بازآفرینی شهری صورت گرفته اما از آنجایی که در یک برنامه اقدام مشترک نبوده تاثیر قابل لمسی نیز نداشته است. **هویت بخشی کارون و پل های روی آن به اهوازعضو هیات علمی دانشگاه شهید بهشتی نیز در این نشست اهواز را دارای نمادهای بسیار دانست و افزود: این شهر دارای رودخانه کارون و پل های بسیاری است که به این شهر هویت بخشیده اند.علی غفاری با تاکید بر لزوم توجه به رویکرد مشارکت محوری برای طرح بازآفرینی شهری اظهار داشت: باید تلاش کنیم تا شهر اهواز از نابسامانی های موجود رها شود.مشاور طرح بازآفرینی معین التجار در ادامه ضمن اشاره به ویژگی های تاریخی و هویت ساز ساختمان معین التجار گفت:  این بنا به دلیل قرار گرفتن در نقطه جغرافیایی خاص دارای پتانسیل بسیاری است که باید در جهت بازسازی آن اقدام شود.به گفته مدیر پروژه تسهیل گری و توسعه محلی وزارت کشور، خوزستان از نظر جمعیت حاشیه نشین سومین استان و اهواز از نظر مساحت مناطق حاشیه نشینی در کشور اول است.9887/6002            "}