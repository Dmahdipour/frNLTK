{"onTitr":"","titr":" سی پک و نقش بندر گوادر و کانال سوئز در موفقیت آن","describe":" اسلام آباد - ایرنا -نمایندگان دولت، وزیران دفاع، مسئولان بلند پایه بانک های مرکزی، سرمایه گذاران، تاجران و فعالان اقتصادی پاکستان مصر، چین و اتحادیه اروپا اخیرا در قاهره گرد هم آمدند تا در خصوص راه های گسترش همکاری در چارچوب جاده ابریشم جدید متعلق به چین به تبادل نظر بپردازند.", "text":"به گزارش روز سه شنبه ایرنا از تارنمای خبری تحلیلی روزنامه «نیوز» پاکستان، هدف از برگزاری نشست همکاری جاده ابریشم جدید، بررسی نحوه استفاده بهینه از بندر گوادر و کانال سوئز برای ارتباطات تجاری بین سه قاره آسیا افریقا و اروپا است.رئیس موسسه ثبات راهبردی جنوب آسیا در اسلام آباد که در این اجلاس شرکت کرده بود، در این خصوص گفت:مصر در شمال غرب افریقای شمالی دروازه اصلی ارتباطی بین آسیا و اروپا است بنابراین این کشور نقش مهمی برای رسیدن به اهداف مورد نظر و مطرح شده جاده ابریشم جدید ایفا می کند.ماریا سلطان گفت: کریدور اقتصادی چین و پاکستان در کنار دیگر کریدورهای جاده ابریشم جدید به سرعت در حال تکمیل است و این کریدورها تاکنون صدها هزار شغل ایجاد کرده و همانطور که رهبران چین گفته اند برای همه طرف ها به صورت برابر، منافع زیادی است.کریدور مشترک اقتصاید چین  - پاکستان (سی پک) نقش مهمی در گسترش و توسعه ارتباطات منطقه دارد و یقینا مردم پاکستان می توانند از مزایای آن بهره مند شوند.اخیرا پاکستان توانسته است پس از ماه ها مذاکره و گفت گو عربستان سعودی را در طرح سی پک با خود همراه سازد.در اجلاس جاده ابریشم جدید، در خصوص اهمیت انتقال کالاهای تجاری (از چین) از بندر گوادر به اروپا و از طریق کانال سوئز بحث و تبادل نظر شد.آصف یاسین ملک از تحلیل گران و پژوهشگران امور دفاعی که در اجلاس قاهره شرکت کرده بود نیز در خصوص این اجلاس گفته است:وضع ژئوپولیتیک بین الملل به سرعت در حال تغییر است و هر روز شاهد حادثه و رویداد جدیدی در این زمینه هستیم، چین به کمک دیگر کشورهای جهان در آسیا اروپا و افریقا در حال گام نهادن به سوی جهانی شدن است و در این زمینه با پروژه های بزرگ زیربنایی به موفقیت های خوبی نیز دست یافته است، ولی آمریکا با اقدامات یکطرفانه و ملی گرایانه به سوی انزوا پیش می رود.تحلیل گر مسائل دفاعی پاکستان می گوید:با توجه به بحران هایی در کشورهای مختلف خاورمیانه، پاکستان، ایران و ترکیه نقش مهمی در گسترش روابط اقتصادی در منطقه بازی می کنند به عنوان مثال، ایران پس از خروج آمریکا از برجام، سیاست خود را در راستای گسترش روابط تجاری با همسایگان و کشورهای منطقه بنا نهاده است.از سوی دیگر بندر گوادر که از سال 2016 فعالیت خود را آغاز کرده است به دلیل عمق طبیعی زیاد، ظرفیت پهلوگیری چندین کشتی بزرگ تجاری را دارا است.این بندر که در منطقه آزاد تجاری واقع شده است سرمایه گذاران بسیاری را به سوی خود جلب کرده است، به نحوی که تا کنون 20 شرکت خارجی با سرمایه ای حدود 460 میلیارد دلار آماده سرمایه گذاری مستقیم در این بندرگاه هستند.جمعیت شهر گوادر از 80 هزار نفر در سال 2007 اکنون به 140 هزار نفر رسیده است.«کورم خان» که از شهر لاهور به گوادر نقل مکان کرده است کسب و کار خود را در این شهر راه اندازی کرده است.وی می گوید:شهر گوادر به سرعت در حال پیشرفت است و بزودی به جایگاه واقعی خود خواهد رسید.وی معتقد است به دلیل افزایش مهاجرت به این شهر هر نوع کار و کسب در این شهر پس از چند ماه رونق می گیرد و کسانی که به این شهر نقل مکان کرده اند به دلیل دستیابی به تسهیلات مختلف از زندگی در این شهر راضی هستند.آساق**6125**            "}