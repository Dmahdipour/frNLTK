{"onTitr":"","titr":" 67 طرح سرمایه گذاری در میراث فرهنگی اردبیل بررسی شد","describe":" اردبیل - ایرنا - سرپرست معاونت سرمایه گذاری اداره کل میراث فرهنگی، صنایع دستی و گردشگری استان اردبیل از بررسی 67 پرونده تقاضای سرمایه گذاری در نیمه اول امسال در میراث فرهنگی استان خبر داد.", "text":"به گزارش ایرنا ، ناصر محمودی روز سه شنبه گفت: از این تعداد 47 پرونده سرمایه گذاری تشکیل شده و چهار  طرح به دلیل مغایرت قانونی و عدم توجیه رد شده است.او اظهار داشت: در این مدت برای 43 طرح موافقت اصولی اولیه صادر شد.محمودی گفت: اشتغال پیش بینی شده طرح ها هزار و 455 نفر و حجم سرمایه گذاری سه هزار و 644 میلیارد و 279 میلیون ریال پیش بینی شده است.او افزود: در این مدت سه موافقت اصولی اولیه تمدید شده و 43 استعلام از ارگان های ذیربط صورت پذیرفته است.    وی از تعیین تکلیف طرح های گردشگری اردبیل خبر داد و گفت: 90 درصد از پرونده های مربوط به گردشگری تاکنون تعیین تکلیف شده است.اردبیل با یک میلیون و 248 هزار نفر جمعیت با استان های گیلان، زنجان و آذربایجان شرقی همسایه بوده و گردشگری در کنار کشاورزی و صنعت به عنوان سه محور توسعه این خطه در نظر گرفته شده است.پل معلق مشگین شهر ، کوه سبلان با ظرفیت کوهنوردی و وجود پیست اسکی آلوارس در 12 کیلومتری سرعین و شهر چشمه های بهشتی از جاذبه های گردشگری ، ورزشی استان اردبیل است.6018/ 1257            "}