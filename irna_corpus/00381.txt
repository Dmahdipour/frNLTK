{"onTitr":" امام جمعه گنبدکاووس:    ","titr":" همکاری سران قوا برای رفع مشکلات، مطالبه عمومی است","describe":" گنبدکاووس - ایرنا - امام جمعه گنبدکاووس با اشاره به سخنان چند روز پیش رهبری انقلاب در جمع سران سه قوه، همکاری و تعامل نزدیک مسئولان سه قوه را برای رفع مشکلات معیشتی و اقتصادی کشور مهم و آن را مطالبه عمومی مردم دانست.", "text":"به گزارش خبرنگار ایرنا حجت الاسلام و المسلمین محمود ترابی در خطبه های نمازجمعه گنبدکاووس اظهار داشت: سخنان رهبری انقلاب علاوه بر تاثیر روانی علیه جنگ روانی دشمنان، اقتدار جمهوری اسلامی را نیز به رخ آنان کشید. وی افزود: اگرچه این روزها شاهد تثبیت قیمت ها در بازار هستیم اما هنوز قیمت های فعلی بالاتر از انتظار مردم است و مسئولان بایستی با همکاری یکدیگر و اندیشیدن تدابیر مناسب، برای کاهش قیمت ها اقدام نمایند.حجت الاسلام ترابی به برگزاری چندی پیش رزمایش بزرگ بسیجیان و مانور نیروی دریایی سپاه نیز اشاره کرد و اضافه کرد: این رزمایش ها تنها بخشی از اقتدار جمهوری اسلامی بود که در کنار منویات رهبری سبب عقب نشینی و یاس دشمنان می شود.وی تصریح کرد: دشمنان می خواهند با جنگ روانی خود تلقین کنند که شرایط در جمهوری اسلامی بحرانی بوده و به بن بست رسیده ایم اما با وحدت، انسجام و حضور در صحنه مردم و نیز استفاده از ظرفیت های بی شمار داخلی، شرایط ما عادی بوده و بن بست نداریم.خطیب جمعه گنبدکاووس ادامه داد: ملت ایران بویژه جوانان آن، مردمانی هوشیار و مقاوم در برابر سختی ها هستند و این ویژگی ها را در 40 سال گذشته بویژه در پیروزی انقلاب، دوران دفاع مقدس و سازندگی کشور به نمایش گذاشته اند.حجت الاسلام ترابی به در پیش بودن مراسم اربعین حسینی و شروع پیاده روی زائران این اجتماع و حرکت انسجام بخش بزرگ انسانی اشاره کرد و برلزوم حمایت مادی و معنوی از موکب یحیی بن زید (ع) گنبد برای استقبال و پذیرایی از زائران از سوی افراد خیر و نیکوکار این شهرستان تاکید کرد.امام جمعه گنبدکاووس با اشاره به تصویب لایحه الحاق جمهوری اسلامی ایران به کنوانسیون مقابله با تامین مالی تروریسم در مجلس، تصویب آن را در شرایط فعلی اقتصادی کشور و تحریم های آمریکا به صلاح ندانست و ابراز امیدواری کرد، شورای نگهبان این لایحه را تصویب نکند.حجت الاسلام ترابی گفت: توجیهاتی که توسط وزیر امور خارجه برای تصویب این لایحه در مجلس بیان شد، توجیه خوبی نبود زیرا تصویب این لایحه به دشمن (آمریکا) اجازه می دهد تا راه ها ارتباطی ایران برای دور زدن تحریم ها را شناسایی و با مسدود کردن آن، فشارها را به ملت بیشتر کند.حجت الاسلام ترابی از نمایندگان مجلس شورای اسلامی که به تصویب این لایحه رای مثبت دادند نیز درخواست کرد تا در راستای شفاف سازی، اسامی خود را به ملت اعلام کنند.وی همچنین از کرسی ملی تلاوت قرآن کریم آستان قدس رضوی که شب گذشته در آستان امامزاده یحیی بن زید (ع) گنبدکاووس برگزار شد، قدردانی کرد و انجام بیشتر این گونه اقدامات فرهنگی را در جامعه ضروری دانست. شهرستان گنبدکاووس با 350 هزار نفر جمعیت درشرق استان گلستان واقع است./3039/1860            "}