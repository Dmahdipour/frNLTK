{"onTitr":"","titr":" 303 هزار مترمربع اراضی دولتی در کردستان رفع تصرف شد","describe":" سنندج - ایرنا - فرمانده یگان حفاظت زمین و مسکن اداره کل راه و شهرسازی کردستان گفت: در نیمه نخست سال جاری 303  هزار متر مربع از اراضی ملی در محدوده شهرهای این استان از دست مصرفان خارج و خلع ید شده است.", "text":"سرهنگ برزو شیروانی روز چهارشنبه در گفت و گو با خبرنگار ایرنا اظهار داشت: این میزان زمین دولتی در قالب 37 فقره پرونده قضایی و رفع تصرف فوری خلع ید شد و به مالکیت دولت در آمد.وی اضافه کرد: 270 هزار متر مربع از این اراضی در قالب 21 پرونده و حکم قضایی و 33 هزار متر مربع نیز در قالب 16 فقره پرونده رفع تصرف آنی خلع ید شده است.سرهنگ شیروانی با بیان اینکه ارزش ریالی 37 پرونده خلع ید شده کلی در این مدت حدود 260 میلیارد و 92 میلیون ریال برآورد شده است، افزود: 166 میلیارد و 467 میلیون ریال مربوط به احکام صادر شده و 93 میلیارد و 625 میلیون ریال نیز مربوط به رفع تصرف آنی است.فرمانده یگان حفاظت زمین و میکن اداره کل راه و شهرسازی کردستان یادآور شد: این یگان برنامه های خود را در راستای برخورد صریح و قاطع با زمین خواران و متصرفان به حریم بیت المال و اراضی ملی با همه توان انجام می دهد.وی تاکید کرد: پیشگیری از زمین خواری از دیگر برنامه این یگان است که در سال جاری در تمام شهرستان ها نقاطی را که بیشترین میزان زمین خواری در آن رخ می دهد را شناسایی و اقدام به برگزاری جلسات توجیهی با اهالی کرده است.سرهنگ شیروانی گفت: سنندج بیشترین میزان زمین خواری در محدوده شهری را دارد که در این راستا در سال جاری از 37 پرونده اجرا شده 17 مورد مربوط به این شهرستان است.به گزارش ایرنا، یگان حفاظت زمین و مسکن زیر نظر اداره کل راه و شهرسازی فعالیت می کند و از تابستان سال 95 برای تسهیل در کار حفاظت از اراضی ملی و اجرای احکام رفع تصرف، تشکیل شده است.مساحت زمین های ملی محدوده و حریم شهرهای کردستان که توسط راه و شهرسازی حفاظت می شود 40 هزار هکتار با ارزش تقریبی 100 هزار میلیارد ریال است که تاکنون برای هشت هزار و 500 هکتار آن سند ثبتی صادر شده است.کردستان با وسعتی معادل 28 هزار و 817 کیلومتر مربع در غرب ایران و 227 کیلومتر با کشور عراق مرز دارد و در مجموع یک میلیون و 493 هزار و 645 نفر جمعیت دارد که در 10 شهرستان، 29 شهر و یک هزار و 703 روستا ساکن هستند.3034/9102            "}