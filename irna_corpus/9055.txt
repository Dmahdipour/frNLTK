{"onTitr":" رسانه های شرق آسیا؛    ","titr":" حقانیت ایران برابر آمریکا در لاهه تایید شد","describe":" پکن- ایرنا- رسانه های چین، هنگ کنگ و منطقه شرق آسیا گزارش کردند دادگاه لاهه با رایی که حقانیت ایران را در برابر آمریکا به اثبات رساند، شکست دیگری را در صحنه بین المللی برای واشنگتن رقم زد.", "text":"به گزارش ایرنا 'سی سی تی وی' تلویزیون مرکزی و شینهوا، خبرگزاری رسمی چین گزارش کردند لاهه این بار ایران را در راس حق محوری و پیشاپیش آمریکا قرار داد و رای داد که تحریم های این کشور علیه تهران قابل قبول نیست و ظلم به مردم و شهروندان ایرانی است و باید متوقف شود.این گزارش ها تصریح می کند که رای دادگاه لاهه در واقع به این معناست که هرگز از تحریم هایی که باعث می شود تا زندگی مردم عادی به مخاطره بیفتد در عرصه بین المللی حمایت نمی شود.روزنامه 'ساوت چاینا' هنگ کنگ هم نوشته است که لاهه با رای خود پیروزی را تقدیم ایران و شکست را تسلیم آمریکا کرد و به این کشور تاکید نمود حقی برای تحریم شهروندان ایرانی و اقدامات غیر انسان دوستانه از این دست ندارد.بنا به این گزارش، عالی ترین دادگاه سازمان ملل خواستار آن شده است که آمریکا به هر دستوری درباره تحریم های غیرانسانی علیه ایران پایان داده و خدمات دارویی، قطعات یدکی هواپیما و خدمات بشر دوستانه دیگر را تحت تاثیر تحریم ها قرار ندهد.شبکه خبری 'ان اچ کی' ژاپن و روزنامه هرالد از کره جنوبی و تلویزیون های این دو کشور نیز در این باره گزارش کرده اند که جمهوری اسلامی ایران حقانیت خود را در این دادگاه به اثبات رساند.بنا به این گزارش ها این دادگاه عالی رتبه با صدور این رای در واقع آمریکا را متهم دانست مبنی بر اینکه پیمان مودت و دوستی سال 1955 میلادی را نقض کرده است.گزارش رسانه های شرق آسیا حاکی است که بر اساس رای دادگاه تحریم های ظالمانه آمریکا می تواند جان انسان ها را در ایران به خطر بیندازد و باعث مخاطرات مختلفی برای آنها در عرصه های مختلف خدماتی هوایی و پزشکی شود.آساق**231**1904**            "}