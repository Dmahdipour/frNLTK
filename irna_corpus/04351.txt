{"onTitr":" در گفت وگو با ایرنا    ","titr":" سه عامل مهم کاهش نیافتن قیمت میوه اعلام شد","describe":" تهران- ایرنا- با وجود کاهش قیمت نرخ ارز در روزهای اخیر، قیمت میوه های وارداتی و داخلی کاهش نیافته است که به گفته رئیس اتحادیه میوه و سبزی تهران، سه عامل «رشد تقاضای صادرات، افزایش نرخ کرایه حمل و نقل و جابجایی فصلی» دلیل این مساله است.", "text":"رییس اتحادیه میوه و سبزی تهران امروز(دوشنبه) در گفت و گو با خبرنگار اقتصادی ایرنا با تاکید براینکه میوه و صیفی جات مورد نیاز کشور تامین است و کمبودی در این زمینه نداریم، گفت: در حال حاضر بدلیل جابجایی فصلی، میوه های تابستانی و پاییزی در بازار موجود است.«اسدالله کارگر» افزود: بخشی از گرانی میوه و سبزی ناشی از افزایش نرخ دلار بود زیرا این نوسان در افزایش قیمت عموم کالاهای مصرفی مردم تاثیر داشته است.** کمبود تولید و عرضه سیب درختی قیمترییس اتحادیه میوه و سبزی تهران پیش بینی کرد: به دلیل سرمازدگی ابتدای سال و  کاهش 25 درصدی تولید سیب درختی، ممکن است امسال با کاهش عرضه این محصول در بازار مواجه شویم.وی از دولت خواست برای تنظیم بازار این محصول تدبیری اندیشه شود.وی درباره وضعیت بازار گوجه فرنگی نیز گفت: به نظر می رسد قیمت گوجه فرنگی برای یک ماه آینده کاهش نیابد زیرا اکنون علاوه بر خرید گوجه فرنگی توسط کارخانجات رب گوجه فرنگی و افزایش صادرات، عرضه گوجه فرنگی از شهرهای اقماری تهران کاهش یافته و باید منتظر برداشت گوجه فرنگی جنوب کشور باشیم؛ بنابراین همین امر می تواند در نوسان نرخ این محصول موثر باشد.گزارش ایرنا از قیمت عمده فروشی محصولات کشاورزی در میدان مرکزی میوه و تره بار تهران حاکی از آن است که از امروز تا  22 مهرماه برای هر کیلوگرم گوجه فرنگی رسمی (نو) سه هزار تا چهار هزار و 500 تومان، گوجه فرنگی گلخانه ای 4 هزار تا 6 هزار و 500 تومان، سیب زمینی 2 هزار و 500 تا 4 هزار تومان، پیاز زرد 800 تا 2 هزار تومان، پیاز شیری 800 تا 2 هزار و 200 تومان، هویج 2 هزار و 500 تا سه هزار و 500 تومان، خیار رسمی یک هزار تا سه هزار تومان و خیار گلخانه ای 800 تا 2 هزار و 500 تومان است. همچنین امروز قیمت هر کارتن 6 و 8 تایی آناناس 150 هزار تا 270 هزار تومان، موز بین هشت هزار و 500 تا 11 هزار تومان، انبه 12 هزار تا 20 هزار تومان عرضه شد؛ در حالی که اواخر شهریورماه نرخ هر کارتن آناناس به 400 هزار تومان نیز رسیده بود. پیش از نوسان نرخ ارز، قیمت هر کیلوگرم موز حدود 4 هزار و 500 تومان و کارتن آناناس بین 90 تا 140 هزارتومان بود.اکنون هر کیلوگرم انار به قیمت سه هزار تا 9 هزارتومان، توت فرنگی کرج هشت هزار تا 18 هزار تومان و زغال اخته بین 12 هزار تا 25 هزار تومان عرضه می شود، اما پیش از این، بهای هر کیلوگرم زغال اخته بین 6 هزار تا 16 هزار تومان بود.امروز هر کیلوگرم پرتقال جنوب بین چهار هزار تا 9 هزار تومان، خرمالو بین سه هزار و 500 تا 9 هزار تومان، سیب دو رنگ بین چهار هزار تا 9 هزار تومان، سیب گلاب پاییزه چهار هزار تا هشت هزار تومان، سیب لبنانی زرد چهار هزار تا 9 هزار تومان و سیب لبنانی قرمز سه هزار تا هشت هزار تومان، لیموشیرین چهار تا 6 هزار تومان، لیمو ترش ریز هشت هزار تا 13 هزار تومان، لیمو ترش سنگی سه هزار تا هفت هزار تومان و نارنگی تخم ژاپنی سه هزار تا هفت هزار تومان قیمتگذاری شد.همچنین هر کیلوگرم  انجیر زرد 6 هزار تا 13 هزار تومان، انگور بی دانه زرد سه هزار و 500 تا هفت هزار تومان، انگور بی دانه قرمز بین چهار هزار تا 12 هزار تومان، انگور شاهانی بین 4 هزار تا 6 هزار تومان، انگور مهری 4 هزار تا هفت هزار تومان، آلو شابلون پنج هزار تا 9 هزار تومان، شلیل شبرنگ چهار هزار تا 9 هزار تومان و شلیل شمس چهار هزار تا 10 هزار تومان، گلابی بیروتی هفت هزار تا 17 هزار تومان، گلابی شاه میوه هفت هزار تا 17 هزار تومان، هر کیلوگرم هلو انجیری چهار هزار تا 9 هزار تومان، هلو زعفرانی هسته جدا پنج هزار تا 10 هزار تومان تعیین قیمت شد.امروز همچنین قیمت هر کیلوگرم خربزه 700 تا 2 هزار و 500 تومان، طالبی یک هزار تا سه هزار و 500 تومان، هندوانه 400 تا یک هزار و 100 تومان است. نرخ هر کیلوگرم بادمجان دلمه ای بین یک هزار تا 2 هزار و 800 تومان، بادمجان قلمی یک هزار و 500 تا 2 هزار و 700 تومان، بادمجان گلخانه ای بین 2 هزار تا چهار هزار و  500 تومان، بامیه سه هزار تا هشت هزار تومان، سیر خشک چهار هزار تا 9 هزار تومان، کاهو پیچ یک هزار و 500 تا سه هزار تومان، کاهو رسمی یک هزار و 500 تا 2 هزار تومان، لوبیا سبز سه هزار تا پنج هزار تومان، کدو مسمایی یک هزار تا 2 هزار و 500 تومان و انواع سبزی خوردن بین یک هزار500 تومان و «سبزی جور» بین 2 هزار تا 2 هزار و 700 تومان است. قیمت سود برای اعضا در میدان میوه و سبزی تهران روی فاکتور خرید، 15 تا 20 درصد و برای خرده فروشی ها 25 تا 35 درصد محاسبه می شود. بر اساس آمارهای موجود، سالیانه بیش از 120 میلیون تن انواع محصولات کشاورزی و نزدیک 22 میلیون تن انواع محصولات باغی در کشور تولید می شود. طبق سیاست وزارت جهاد کشاورزی برای حمایت از تولید داخلی، واردات انواع میوه بجز نارگیل، آناناس، انبه و موز از سال 1390 ممنوع شده است. گمرک جمهوری اسلامی ایران سیزدهم اسفندماه پارسال در بخشنامه ای، میوه های «منگوستین» و «پاپایا» را از فهرست ممنوعیت خارج کرد اما چند روز بعد دوباره ممنوعیت واردات آنها برقرار شد.اقتصام**9186 ** 2023            "}