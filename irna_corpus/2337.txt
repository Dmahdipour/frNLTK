{"onTitr":" رییس انجمن ترویج زبان و ادب فارسی:    ","titr":" شکل گیری نظام آموزشی ادبیات خلاق در دستور کار است","describe":" شیراز- ایرنا- رییس انجمن ترویج زبان و ادب فارسی گفت : شکل گیری نظام آموزشی ادبیات خلاق در دانشگاه‌ها برای سال 1407 در دستور کار است.", "text":"به گزارش ایرنا، سید علی اصغر میرباقری فرد چهارشنبه در مراسم افتتاحیه سیزدهمین گردهمایی بین المللی انجمن ترویج زبان و ادب فارسی و نشست علمی «یادروز حافظ » در شیراز افزود: در سال 1397 بر اساس این دو شاخص به رشته زبان وادبیات فارسی توجه و نتیجه گرفته شد که تمام هم و غم گروه ادبیات فارسی متوجه ادبیات فارسی است و زبان فارسی در این میان مغفول مانده است در حالی که باید بر زبان فارسی و همزمان با ادبیات فارسی و ادبیات خلاق تمرکز کنیم.رییس انجمن ترویج زبان و ادب فارسی گفت: هم ادبیات و هم زبان فارسی در رشته زبان و ادبیات فارسی باید مورد توجه باشد اما زبان در مقایسه با وجه ادبی این رشته، فراموش ‌شده است.میرباقری فرد ادامه داد: در پژوهشی که در سال 1387 صورت گرفت چنین حاصل شد که در رشته زبان و ادبیات فارسی نیاز به برنامه ‌ای جدید است و وزارت علوم در این حوزه وارد شد و سندی بنیادین تعریف کرد که اجرایی شده است و امروز شاهد هستیم رکن زبان فارسی هم در مجموعه فعالیت‌ها نه به عنوان بخش فرعی که به عنوان رکن اصلی در کانون توجه است.وی با بیان اینکه توجه به شاخصه نوآوری و تولید علمی و همخوانی آن با اقتضائات روز و نیز رواج و حضور علم در جامعه، ضروری است، ابراز داشت: در بررسی و ارزیابی عملکرد رشته زبان وادبیات فارسی باید به این شاخص های مهم و نیز قلمرو فعالیت آن رشته‌ها توجه کنیم. وی با قدردانی از دست‌اندرکاران برگزاری این مراسم که با یادروز حافظ و نشست علمی آن پیوند خورده است، اعلام کرد: چهاردهمین گرد‌همایی بین‌المللی انجمن ترویج در مردادماه آینده در ارومیه  و در دانشگاه این شهر برگزار می‌شود.سیزدهمین همایش ملی انجمن ترویج زبان و ادب فارسی و نیز نشست علمی یادروز حافظ که امروز  آغاز شده تا 20 مهر ماه جاری با حضور چهره‌های ادبی کشور و جهان در شیراز ادامه دارند.7375 /1876            "}