{"onTitr":" نود و یکمین جلسه شورای شهر تهران؛    ","titr":" انتقاد از نادیده گرفتن مصوبات شورا تا منع استخدام فامیلی","describe":" تهران- ایرنا- اعضای شورای اسلامی شهر تهران در نود و یکمین جلسه خود ضمن انتقاد از نادیده گرفتن مصوبات شهر دوستدار سالمند، عملکرد نامناسب شهرداری تهران در بودجه سال، با تصویب طرحی استخدام های خویشاوندی را هم ممنوع کردند.", "text":"به گزارش ایرنا اعضای شورای اسلامی شهر تهران صبح امروز- سه شنبه - نود و یکمین جلسه خود را با حضور 15 عضو از 21 عضو به ریاست محسن هاشمی آغاز کردند.در جلسه امروز الهام فخاری به مناسبت روز سالمند (نهم مهرماه) نسبت به عدم تحقق مصوبه شورای چهارم با عنوان شهر دوستدار سالمند انتقاد کرد و گفت: هیچ یکی از بندهای این مصوبه عملیاتی نشده و هفت سال است که مصوبه روی زمین مانده است.وی اظهار داشت: امروز 9.27 درصد از جمعیت کل کشور سالمند هستند که این نسبت در شهر تهران حدود 2 برابر متوسط سالمندی در کشور یعنی 18.7 درصد است.فخاری با اشاره به مفاد مصوبه شهر دوستدار سالمند افزود: با توجه به الزام شهرداری تهران به مناسب‌سازی معابر و اماکن عمومی به ویژه در کالبد و مبلمان شهری هنوز اقدام چندانی انجام نشده است.وی تاکید کرد: این کاستی موجب شده سالمندان از حداقل حقوق خود در بهره مندی از امکانات شهری محروم باشند.حجت نظری عضو کمیسیون فرهنگی و اجتماعی شورای شهر تهران هم در این جلسه با اشاره به روز سالمند گریزی به دهه شصتی ها و مشکلات آنها زد.وی گفت: دهه شصتی‌ها، همان نسلی که زندگی‌شان با رشد جمعیت همراه شد و به تعبیر مقام مسئول دولتی، هرجا که پا گذاشتند مشکل ایجاد کردند، با بحران اوقات فراغت و مدارس دو شیفته و ... روبه رو بودند و حالا هم مشکلاتی چون بیکاری، تامین مسکن و ازدواج دارند.وی گفت: به عنوان نماینده این نسل، از شهرداری تهران و دولت می خواهم حداقل از حالا فکری به حال سالمندی و میانسالی دهه شصتی‌ها کنند. نظری همچنین از نهادهای فرهنگی خواست در نشان دادن سالمندان، بیشتر دقت کرده و آنها را نسلی با حسرت نشان ندهند. احمد مسجدجامعی عضو شورای اسلامی شهر با تشریح برنامه های پیشنهادی برای برگزاری باشکوه روز تهران گفت: شهرداری پایتخت برنامه های روز تهران را به‌ عنوان لایحه به شورا ارایه کند.وی نیم بها بودن بلیت سینما در روز تهران، بازدید از موزه ها بطور رایگان، اجرای برنامه های مشترک فرهنگی از سوی کانون های پرورش فکری و آموزش و پرورش، برپایی برنامه های مرتبط از سوی کانون های فرهنگی و هنری مساجد و رونمایی از تمبر ویژه تهران را از جمله برنامه های این روز برشمرد.سیدحسن رسولی خزانه دار شورای شهر تهران هم در این جلسه با ارایه گزارش ارزیابی کلی حساب‌های درآمد و هزینه تیر و مردادماه شهرداری تهران، گفت: تحقق 77 درصد دریافت ها، بیانگر آنست که شهرداری با 23 درصد کسری عملکرد در تامین منابع مواجهه است.وی در گزارش خود یادآور شد که 60 درصد کل مصارف شهرداری در تیر و مرداد ماه امسال صرف مصارف هزینه ای که عمدتا به نگهداشت شهر، حقوق و دستمزد و هزینه های اجتناب ناپذیر شهرداری است، اختصاص یافته است. رسولی تاکید کرد: شهرداری در بخش منابع حاصل از دارائی های مالی شاهد کسری عملکرد 74 درصدی در تامین منابع ناشی از استقراض مبتنی بر وام و سایر شیوه های تامین مالی، به مبلغ 726 میلیارد ریالی در دو ماه تیر و مرداد است.این عضو شورای شهر تهران تاکید کرد: ضروری است به منظور مدیریت اثرات این چالش ها از سوی شهردار تهران در تعامل و همراهی با همکارانم در شورای اسلامی شهر تهران تدابیر و راه حل های مناسبی در مدیریت هزینه ها و تلاش برای کاهش هزینه های غیر ضروری تبیین و ملاک عمل قرار گیرد. پس از ارائه گزارش خزانه دار شورای شهر ، چند تن از اعضای شورا نسبت به این عملکرد انتقاد کردند.محسن هاشمی در این خصوص افزود: شهرداری در زمینه بودجه نقدی مطلوب عمل کرده است و در بودجه غیرنقدی عملکردی مناسب نداشته است.وی گفت: در جلسه هم اندیشی هم با شهردار مطرح و مقرر شد سامانه ای در این خصوص طراحی و راه اندازی شود.زهرا صدراعظم نوری رئیس کمیسیون محیط زیست سلامت و خدمات شهری شورای اسلامی شهر تهران هم از عملکرد شهرداری در تحقق بودجه غیر نقدی انتقاد کرد و گفت: در بودجه سالانه شهرداری اعتبارات غیر نقد اختصاص داده می شود تا شهرداری بتواند برای تکمیل پروژه‌ها و برنامه های خود از آن استفاده کند و به اهداف مورد نظر در برنامه سالانه دست یابد اما بر اساس گزارشی که ارایه شد جذب اعتبارات غیرنقدی بسیار پایین بوده است از ٤٠٠٠ هزار میلیارد تومان بودجه غیر نقدی فقط ٢٠٠ میلیارد طی پنج ماه جذب شده است.مجید فراهانی رئیس کمیته بودجه و نظارت شورای شهر تهران هم اظهار داشت: در تیر ماه و مردادماه، 23 درصد نسبت به آنچه پیش بینی می شد، کسری بودجه نقدی و غیر نقدی داشتیم، یعنی 4000 هزار میلیارد تومان تا الان کمبود بودجه داریم و ما باید هر چه سریع تر با مصوبات گذشته بحث غیر نقدی را فعال کنیم‌.اعضای شورای اسلامی شهر تهران در ادامه به بررسی طرح پیشنهادی حجت نظری عضو کمیسیون فرهنگ و اجتماعی هر تهران پرداختند.بر اساس این طرح استخدام خویشاوندی مدیران شهرداری تهران و مناطق وابسته و اعضای شورای شهر ممنوع شد، همچنین در این طرح که با 16 رای تصویب شد، مقرر شد شهرداری تهران لیستی از کارکنانی که دارای پروانه نظام مندسی ساختمان هستند تهیه کند و این لیست به عنوان لیست ممنوعه به شوراهای معماری مناطق ارائه شود.همچنین وکلا، و کارشناسان دادگستری که با شهرداری به هر نحوی همکاری دارند از ارائه خدمات در پرونده هایی دعاوی که بر علیه شهرداری تشکیل می شود منع شدند.افرادی هم که قرار است در شهرداری تهران سمت دریافت کنند باید لیست بستگانشان را که قبل از تصدی در شهرداری فعالیت دارند را به شورای شهر ارائه کند.همچنین در ادامه اعضای شورای شهر تهران به لایحه ' اصلاحیه مصوبه تایید سی نفر از کارکنان شهرداری تهران به عنوان قائم مقام ذیحساب در واحدهای تابعه شهرداری تهران ' رای دادند.اعضای شورا دونفر از صاحب نظران و اساتید دانشگاهی را برای عضویت در کمیته برنامه ریزی و نظارت مصوبه اصلاحیه ' مقابله ، کنترل و کاهش آسیب ها و ناهنجاری های اجتماعی شهر تهران نتخاب کردند.در زمان برگزاری نودو یکیمن جلسه شورای شهر تهران فردی در مقابل ساختمان شورای شهر اقدام به خودسوزی کرد که ناکام ماند.تهرام/7244//1348            "}