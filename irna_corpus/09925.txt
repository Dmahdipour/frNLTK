{"onTitr":" مرحله یک هشتم نهایی جام حذفی؛    ","titr":" نگاهی به دیدار نمایندگان خوزستان در جام حذفی فوتبال کشور","describe":" اهواز – ایرنا – مرحله یک هشتم نهایی جام حذفی فوتبال کشور در حالی برای نمایندگان خوزستان آغاز می شود که 2 تیم استقلال خوزستان و صنعت نفت آبادان رو در روی یکدیگر قرار می گیرند.", "text":"به گزارش ایرنا 2 تیم استقلال خوزستان و نفت آبادان در مرحله یک هشتم نهایی رقابت های جام حذفی فوتبال به مصاف هم می روند تا بار دیگر شاهد یک فوتبال تمام خوزستانی در سطح کشور باشیم، پیش از این و در هفته چهارم رقابت های لیگ برتر 2 تیم به مصاف هم رفتند که این دیدار با نتیجه 2 بر 2 به پایان رسید.خوزستان خاستگاه فوتبال و بازیکنان بزرگی است که از دیرباز تاکنون، نمایش ‌های بسیار خوبی در سطح باشگاه های کشور و  تیم های ملی ارائه کرده اند، استعدادهای نهفته ای در این استان وجود دارد که در برهه های زمانی مختلف تیم های ملی ما را شکوفا کرده اند لذا توجه به فوتبال خوزستان باید اولویت کاری مسئولان کشور قرار گیرد. بار دیگر شاهد رویارویی دو تیم خوزستانی آن هم در رقابت های جام حذفی بین تیم های استقلال خوزستان و نفت آبادان هستیم که بازی بسیار مهمی برای همه خوزستانی‌ ها به شمار می رود و امیدواریم هواداران فوتبال دوست خوزستانی با استقبال از این دیدار، شاهد بازی جذابی باشند.شاگردان داریوش یزدی پس از شکست سنگین مقابل تراکتورسازی در هفته گذشته ، باید خود را برای یک جدال سخت با یکی از تیم های جنگنده لیگ یعنی تیم صنعت نفت آبادان، در ورزشگاه غدیر اهواز آماده کنند، شکست 6 بر یک آبی های خوزستان موجب شد تا بازیکنان این تیم به لحاظ روحی شرایط بدی را پشت سر بگذارند.تیم استقلال خوزستان در این فصل بر مبنای بازیکنان جوان و بومی بسته شد و به غیر از چند بازیکن قرارداد تمام بازیکنان این تیم زیر یک میلیارد ریال است این موضوع باعث شد که بسیاری از کارشناسان پیش از شروع مسابقات ، تیم استقلال خوزستان را یکی از گزینه های سقوط به لیگ یک بدانند اما درخشش بازیکنان جوان این تیم اکنون آبی های خوزستانی را برای تمام رقبا به یک حریف سرسخت تبدیل کرده است.اما در آن سوی میدان، برزیلی های فوتبال ایران در این فصل از رقابت ها با وجود تغییرات بسیاری که در کادر مربیگری و بازیکنان خود انجام دادند هنوز نتوانسته اند نتایج دلخواه هواداران و مردم فوتبال دوست آبادانی را کسب کنند و با گذشت هشت هفته از رقابت ها بدون برد و با کسب 6 امتیاز در مکان چهاردهم جدول رده بندی قرار گرفته اند، جایگاهی که قطعا نمی تواند  رضایت هواداران این تیم را جلب کند.تیم صنعت نفت آبادان اگر چه در این فصل بازیکنان بسیاری را از دست داد اما در فصل نقل و انتقالات بازیکنان بسیاری همچون اکبر ایمانی، بهنام برزای، سیروان قربانی، شهاب گردان، عقیل کعبی، مصطفی احمدی و وفا هخامنش را جذب کرد که تاکنون عملکرد درخشانی از خود به نمایش نگذاشته اند.نفتی های آبادان در هفته هشتم و در یک بازی دشوار در اصفهان در همان نیمه اول 2 گل به ذوب آهن زدند اما گل دقیقه آخر ذوبی ها برد فرصت ارزشمند را از برزیلی های فوتبال ایران گرفت، نفت اما با این مساوی به ششمین مساوی این فصل خود دست یافت و در رتبه چهاردهم قرار گرفت. عملکرد تیم نفت آبادان نشان می دهد که سرجیو سرمربی پرتغالی این تیم هنوز شناخت کاملی از فوتبال ایران ندارد و نیاز به زمان بیشتری دارد هر چند تساوی برابر تیم های قدرتمندی همچون ذوب آهن، سپاهان و پرسپولیس در لیگ، نشان می دهد که این مربی در ادامه فصل حرف های بسیاری برای گفتن دارد اما تنها در صورت برد برابر استقلال خوزستان می تواند هواداران متعصب آبادانی را راضی نگه دارد.* تیم فولاد خوزستان دیگر نماینده استان در مرحله یک هشتم نهایی این رقابت ها در مشهد به مصاف تیم پدیده ای می رود که این روزها گوی سبقت را از دیگر تیم ها ربوده و در صدر جدول مسابقات لیگ یکه تازی می کند.پیش از آغاز رقابت های لیگ هجدهم فولادی ها عزم خود را جزم کرده بودند تا خود را به ‌عنوان یک مدعی مطرح کنند اما نتایج ضعیف این تیم باعث شد که مدیران باشگاه سید سیروس پورموسوی را پس از گذشت 6 هفته از سمت خود برکنار، و دستیارش ایلی استان رومانیایی را به عنوان سرمربی جدید فولاد معرفی کنند؛ با تمام این اوصاف طرفداران این تیم امسال به چیزی کمتر از کسب سهمیه آسیایی فکر نمی ‌کنند.شاگردان ایلی استان رومانیایی (سرمربی تیم فولاد) از 2 بازی گذشته خود در لیگ تنها یک امتیاز کسب کرده اند که این موضوع چندان به مذاق هواداران فولادی خوش نیامده ، این مربی رومانیایی با گذشت یک سال و نیم از حضورش در ایران اکنون شناخت خوبی از فوتبال کشورمان دارد و هواداران فولاد انتظار دارند که جایگاه تیمشان در رده های بالایی جدول باشد.لوسیانو پریرا برزیلی و سروش رفیعی 2 ستاره فولاد خوزستان در خط حمله و میانی این تیم هستند و پیش از شروع لیگ از امیدهای اصلی تیم فولاد به شمار می رفتند اما این 2 بازیکن هنوز درخشش روزهای اوج خود را نداشته و هواداران از این موضوع ناراحت هستند.تیم فولاد خوزستان در 2 هفته گذشته مقابل تیم سپاهان و ماشین سازی نتایج ضعیفی کسب کرد و این امر موجب شد که این تیم در مکان نهم رده بندی قرار بگیرد.دیدارهای نمایندگان فوتبال خوزستان در مرحله یک هشتم نهایی جام حذفی به شرح ذیل است:پنجشنبه 12 مهرماه:استقلال خوزستان – نفت آبادان (ساعت 18:30 ورزشگاه غدیر اهواز)جمعه 13 مهرماه:پدیده مشهد – فولاد خوزستان (ساعت 16:35 ورزشگاه امام رضا (ع) مشهد)9879/6002            "}