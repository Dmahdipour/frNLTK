{"onTitr":"","titr":" رئیس جمهوری تاتارستان:مصمم به توسعه همکاری ها با ایران هستیم","describe":" مسکو - ایرنا - رئیس جمهوری تاتارستان با تاکید بر اهمیت روابط با جمهوری اسلامی ایران و تصمیم دولت متبوعش برای توسعه همکاری ها با ایران در عرصه های مختلف گفت : تاتارستان روابط اقتصادی با ایران را در حوزه های مختلف ازجمله ماشین سازی، فناوری های اطلاعاتی، کشاورزی و سایر حوزه ها گسترش خواهد داد.", "text":"به گزارش روز شنبه ایرنا، «رستم مینیخانف» با بیان این مطلب به ریانووستی خاطرنشان کرد:  روسیه و اتحادیه اروپا بر خلاف آمریکا مواضع دیگری در برابر ایران دارند و ما بر اساس موضع رهبری کشور خود جهت گیری می کنیم.رئیس جمهوری تاتارستان اضافه کرد: با شرکای ایرانی در تماس هستیم و در حوزه های مهم اقتصادی ازجمله ماشین سازی با این کشور همکاری می کنیم. وی خاطرنشان کرد که هیچ محدودیت و مانعی در روابط و همکاری اقتصادی با ایران وجود ندارد.   مینیخانف با اشاره به اینکه ایران نیاز به محصولات حلال دارد و ما برای صادرات این محصولات آمادگی داریم، اظهار داشت: تاتارستان راه برای همکاری با ایران را پیدا خواهد کرد ؛ نباید فراموش کرد که تاتارستان یکی از بزرگترین بازارهای مصرفی آسیاست که ضمن برخورداری از اقتصادی پویا، بر توسعه فناوری متمرکز شده و دولت ما علاقه زیادی به توسعه روابط تجاری و اقتصادی با ایران دارد.بر اساس اطلاعات موجود، ارزش صادرات تاتارستان به جمهوری اسلامی ایران در سال گذشته میلادی(سال 2016) 10 میلیون دلار و واردات از ایران سه میلیون دلار بوده است.شهر کازان پایتخت تاتارستان است که با جمعیت 1.8 میلیونی، در 800 کیلومتری مسکو واقع شده و یکی از مراکز صنعتی، بازرگانی و فرهنگی در مرز اروپا و آسیاست که از لحاظ اقتصادی و صنعتی با گسترش صنایع پالایشگاهی نفت و پتروشیمی و صنایع هوایی، رشد چشمگیری داشته است. اروپام*391*1346** 1546            "}