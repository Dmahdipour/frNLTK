{"onTitr":"","titr":" شورای معتمد پلیس در محله های ملایر تشکیل می شود","describe":" همدان- ایرنا- فرمانده انتظامی ملایر گفت: همزمان با هفته نیروی انتظامی سه شورای معتمد پلیس در محله های مختلف ملایر برای نخستین بار به منظور بررسی مشکلات و ارتباط مستمر مردم با پلیس تشکیل می شود.", "text":"به گزارش ایرنا، سرهنگ داود علی بخشی روز چهارشنبه در جمع خبرنگاران اظهار داشت: این شوراها در محله های 16 متری دوم شمس آباد، امامزاده عبدالله(ع) و ازناو و مسکن مهر راه اندازی می شود.وی با بیان اینکه بزودی در سایر نقاط شهرستان نیز شورای معتمد پلیس تشکیل می شود، افزود: برگزاری جلسه های این شورا دائمی است و در مدارس و مساجد تشکیل می شود.فرمانده انتظامی ملایر ادامه داد: کارشناسان نیروی انتظامی به عنوان اعضا در کنار سایر افراد متعمد محله ها در این جلسات حضور دارند.سرهنگ علی بخشی به اجرای بیش از یکصد برنامه همزمان با هفته نیروی انتظامی در این شهرستان اشاره و بیان کرد: در این هفته همایش پلیس و اصناف، همایش موتورسواران قانونمند و مسابقات مختلف ورزشی و فرهنگی برگزار می شود.وی دیدار با امام جمعه ملایر، همایش پیاده روی خانوادگی کارکنان نیروی انتظامی، شرکت در نماز جمعه، غبارروبی گلزار شهدا، تجلیل از اعضای پلیس افتخاری، مانور خودرویی پلیس و برگزاری نشست های متعدد با سمن ها را از دیگر برنامه های هفته نیروی انتظامی برشمرد.سرهنگ علی بخشی همچنین به عملکرد نیروی انتظامی در 6 ماهه نخست امسال در حوزه مبارزه با جرائم و مواد مخدر اظهار داشت: ملایر امسال موفق شد رتبه نخست استان را در مبارزه با انواع قاچاق کالا کسب کند.فرمانده انتظامی ملایر کاهش وقوع 32 درصدی کلاهبرداری و افزایش 20 درصدی دستگیری سارقان را نشان از عزم پلیس در مبارزه بی امان با مجرمان دانست و گفت: امیدواریم با مشارکت و همراهی مردم با پلیس شاهد آرامش و امنیت بیشتر در جامعه باشیم.سرهنگ علی بخشی همچنین به افزایش 50 درصدی کشف انواع مواد مخدر در نیمه نخست امسال اشاره و بیان کرد: در این راستا 617 قاچاقچی، خرده فروش و توزیع کننده موادمخدر دستگیر شدند. وی با بیان اینکه پلیس مبارزه بی امان و قاطعانه ای با سودگران مرگ را در دستور کار قرار دارد، ادامه داد: در این راستا 147 نفر معتاد متجاهر و کارتن خواب طبق مواد قانونی 15 و 16 دستگیر شدند.فرمانده انتظامی ملایر به کاهش 33 درصدی متوفیان در تصادف های مرگبار رانندگی و کاهش 33 درصدی تعداد تصادفات فوتی در این مدت اشاره کرد و اظهار داشت: کاهش درصد تصادفات از جمله توفیق های حوزه انضباط اجتماعی و ترافیکی پلیس است.سرهنگ علی بخشی با اشاره به اقدامات ارزشمند واحدهای مشاوره کلانتری در حوزه پرونده های قضایی گفت: از 831 فقره پرونده قضایی تشکیل شده در کلانتری های ملایر، 629 فقره منجر به مصالحه شد.وی ادامه داد: در حوزه آموزش همگانی و اطلاع رسانی نیز 133 جلسه آموزش همگانی برای 6 هزار و 326 نفر فراگیر توسط کارشناسان و مربیان پلیس تشکیل شد.سرهنگ علی بخشی همچنین برگزاری 16 نمایشگاه آگاه کننده و پیشگیرانه در برابر انواع تهدیدها طی 6 ماهه امسال در مناسبت های مختلف و با همکاری دستگاه های اجرایی و بخش خصوصی را از دیگر اقدامات برشمرد.به گزارش ایرنا، از 13 تا 19 مهرماه به نام هفته نیروی انتظامی نامگذاری شده است که شعار امسال هفته ناجا «پلیس مقتدر، امین مردم» تعیین شده است.7528/2090            "}