{"onTitr":"","titr":" 103 پروانه استاندارد در خراسان رضوی صادر شد","describe":" مشهد- ایرنا- معاون ارزیابی انطباق اداره کل استاندارد خراسان رضوی گفت: طی شش ماه نخست امسال 94 پروانه بهره برداری اجباری و 9 پروانه تشویقی برای واحدهای تولید و صنعتی در این استان صادر شده است.", "text":"حامد محمدی روز سه شنبه در گفت و گو با خبرنگار ایرنا افزود: صدور این تعداد پروانه نسبت به مدت مشابه پارسال تغییری نداشت و  142 پروانه بهره برداری از علامت استاندارد نیز طی این مدت تمدید شد.وی گفت: همچنین در این مدت هفت هزار و 458 مورد نمونه برداری به منظور بررسی کیفیت استاندارد کالاها از مراکز توزیعی و تولیدی در خراسان رضوی صورت گرفته است .معاون اداره کل استاندارد خراسان رضوی به بازرسی از مراکز تولیدی نیز اشاره و بیان کرد: طی این مدت هشت هزار و 50 مورد بازرسی از واحدهای تولیدی و توزیعی و هزار و هشت مورد بازرسی از تجهیزات تفریحی در سطح استان انجام شد.  هزار و 700 واحد تولیدی و خدماتی در خراسان رضوی زیر نظر اداره کل استاندارد هستند که نیمی از آنان در حوزه صنایع غذایی فعالیت دارند. دو هزار و 350 پروانه اجباری و 300 پروانه تشویقی استاندارد برای محصولات این واحدها صادر شده است.3221/1858            "}