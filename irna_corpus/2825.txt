{"onTitr":"","titr":" بیش از 1.6 تن مواد مخدر در سیستان و بلوچستان کشف شد","describe":" زاهدان - ایرنا - جانشین فرمانده انتظامی سیستان و بلوچستان از هلاکت 2 قاچاقچی مسلح موادمخدر، دستگیری چهار نفر دیگر و کشف یک تن و 663 کیلوگرم انواع مواد افیونی در این استان خبر داد.", "text":"به گزارش ایرنا از پایگاه خبری پلیس سردار احمد طاهری سه شنبه شب در این باره اظهار داشت: یگان های عملیاتی شهرستان ایرانشهر با پشتیبانی فنی و اطلاعاتی پلیس مبارزه با مواد مخدر سراوان یک باند بزرگ که به طور مسلحانه و با استفاده از خودروهای تیزرو قصد جابه جایی محموله سنگین مواد افیونی از مناطق مرزی به عمق کشور را داشتند، شناسایی کردند. وی افزود: تیم های اطلاعاتی پلیس با رصد مداوم تحرکات اعضای این باند مسلح، قاچاقچیان را در حال جابه جایی مواد مخدر با 2 دستگاه پژو پارس و 405 در محدوده ایرانشهر شناسایی کرده و تحت نظر قرار دادند. جانشین فرمانده انتظامی سیستان و بلوچستان تصریح کرد: افسران زبده پلیس مبارزه با مواد مخدر به محض ورود خودرو پژو پارس به منزلی در عملیاتی منسجم و اقدامی ضربتی با رعایت مسائل امنیتی وارد عمل شده و 2 سوداگر مرگ را دستگیر کردند. به گفته وی در بازرسی از این منزل 523 کیلوگرم تریاک، یک قبضه سلاح کلاش و 50 تیر فشنگ جنگی کشف شد.سردار طاهری ادامه داد: در همین راستا تیمی دیگر از ماموران انتظامی ایرانشهر که همزمان پژو 405 را تحت تعقیب قرار داده بود پس از خارج شدن از شهر با علائم هشدار دهنده به راننده آن دستور ایست دادند که سرنشین خودرو به سمت عوامل انتظامی تیراندازی کرد. وی افزود: در درگیری مسلحانه بین ماموران و قاچاقچیان موادمخدر خودرو 405 متوقف و در بازرسی از آن 998 کیلوگرم تریاک و 41 کیلو و 500 گرم حشیش، یک قبضه سلاح کلاش، چهار تیغه خشاب و 68 تیر جنگی کشف شد. جانشین فرمانده انتظامی سیستان و بلوچستان با اشاره به اجرای عملیات دیگر پلیس مبارزه با مواد مخدر در شهرستان سیب و سوران گفت: پلیس مبارزه با مواد مخدر ظهر روز گذشته با شناسایی یک باند قاچاق مواد افیونی در روستای &#39;سیب&#39; با آنان درگیر شدند. وی بیان کرد: در این عملیات که ساعتی طول کشید 2 تن از قاچاقچیان به هلاکت رسیدند و ستواندوم مرتضی کارچانی مجروح و پس از انتقال به بیمارستان رازی شهر سراوان به فیض شهادت نائل آمد. سردار طاهری با بیان اینکه در این عملیات 100 کیلو و 500 گرم تریاک، 2 قبضه سلاح کلاش، 2 تیغه خشاب و مقادیری مهمات از 2 خودرو قاچاقچیان کشف شد، خاطر نشان کرد: تحقیقات برای دستگیری دیگر اعضا متواری این باند قاچاق ادامه دارد.3213**6081            "}