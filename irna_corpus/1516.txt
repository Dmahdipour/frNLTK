{"onTitr":"","titr":" 150میلیارد ریال برای اجرای طرح هادی در ایلام هزینه می شود","describe":" ایلام-ایرنا- مدیر کل بنیاد مسکن انقلاب اسلامی ایلام اظهار داشت:150 میلیارد ریال از محل اعتبارات استانی و ملی  امسال برای اجرای طرح هادی در روستاهای این استان هزینه می شود.", "text":"حبیب اله محبی روز چهارشنبه در دهلران به خبرنگار ایرنا گفت: این اعتبار برای اجرای طرح هادی در 119 روستا و بازنگری طرح هادی در 21 روستا دیگر بکار گرفته می شود.وی  همچنین افزود:  آسفالت معابر  28 روستای استان امسال با 60میلیارد ریال هزینه  با مشارکت دهیاری ها انجام شد.مدیر کل بنیاد مسکن استان گفت: با اختصاص یک هزار و 500میلیارد ریال هم اکنون کار ساخت و بهسازی 5هزار واحد احداثی مسکن روستایی از منابع حوادث غیر مترقبه و طرح ویژه مسکن جریان دارد که سهم شهرستان دهلران از این محل تا کنون 60میلیارد ریال بوده است.محبی با ذکر اینکه از مجموع  607 روستای استان  377 روستا بالای 20 خانوار هستند افزود: تا کنون 26هزار جلد سند مسکن روستایی در استان ایلام صادر شده است.فرماندار دهلران نیز در دیدار با مدیر کل بنیاد مسکن استان با اشاره به وسعت،تعداد روستاهای این شهرستان و پراکندگی آنها گفت:توجه به عمران روستایی شهرستان و بویژه در بخش مرکزی مورد توجه باشد.سید حسینعلی موسوی افزود: امسال 19میلیارد ریال از محل کمیته برنامه ریزی شهرستان برای طرح هادی روستاها اختصاص یافته است ضمن اینکه از محل ارزش افزوده نیز 8میلیارد ریال برای عمران روستاهای فاقد دهیاری و مناطق عشایری هزینه شده است.وی عمران روستاها را موجب ماندگاری سکونت روستایی و جلوگیری از مهاجرت ذکر کرد و گفت:اختصاص قیر یارانه ای برای اسفالت معابر روستایی با مشارکت دهیاری ها مد نظر باشد.7175/6034            "}