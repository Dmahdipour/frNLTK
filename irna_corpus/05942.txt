{"onTitr":" به دلیل دود ناشی از هورالعظیم؛    ","titr":" آلودگی هوای آبادان 6 برابر شد","describe":" آبادان - ایرنا - رییس اداره حفاظت محیط زیست آبادان گفت: دود ناشی از سوختن تالاب هورالعظیم ، آلودگی هوا در شهرستان آبادان را در روز یکشنبه به 6 برابر حد مجاز رساند.", "text":"علی فتحی نیا روز یکشنبه در گفت و گو با خبرنگار ایرنا افزود: دودی که از صبح امروز آسمان آبادان را آلوده کرده و در حال گسترش است ناشی از آتش سوزی تالاب هورالعظیم بوده که بخش عمده ای از هوای این شهر را فرا گرفته است.وی گفت: شمالی شدن جریان هوا و جهت باد موجب انتقال دود ناشی از آتش سوزی تالاب هورالعظیم به سمت آبادان شده است.فتحی نیا افزود:پیش بینی می شود با جنوبی شده جریان هوا به تدریج دود ناشی از سوختن نیزارهای تالاب هور العظیم در منطقه برطرف شود. تالاب مرزی هورالعظیم در جنوب غربی کشور، در خوزستان قرار دارد که یک‌سوم از آن در ایران و دوسوم در عراق واقع است. آتش‌سوزی‌ در بخش عراقی هورالعظیم از اوایل تیر امسال آغاز شده است. هورالعظیم، آخرین بازمانده تالاب های بین النهرین در جنوب غربی کشور در خوزستان قرار دارد. فاصله هورالعظیم با آبادان حدود 170کیلومتر است. 7104/6068/ 6037            "}