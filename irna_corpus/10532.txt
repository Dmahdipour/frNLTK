{"onTitr":"","titr":" آتش سوزی جمعه بازار یاسوج مهار شد","describe":" یاسوج- ایرنا- شهردار یاسوج گفت: آتش سوزی جمعه بازار یاسوج که ساعتی پیش آغاز شده بود با تلاش آتش نشانان و عملکرد به موقع آنها مهار شد.", "text":"نستهن مقدم سه شنبه در گفت و گو با خبرنگار ایرنا اظهار داشت: هم اکنون عملیات ایمن سازی جمعه بازار یاسوج در حال انجام است.وی از شهروندان خواست که از مراجعه به محل آتش سوزی خودداری کنند.شهردار پیش از این گفته بود که همه غرفه‌های فعال جمعه بازار این شهر غیر استاندارد بوده و از لحاظ ایمنی به‌گونه‌ای است که در صورت بروز حوادث مختلف‌ از جمله آتش‌سوزی امکان خدمات رسانی کمتر وجود دارد.ساماندهی و جمع آوری جمعه بازار فعلی یاسوج به‌طور جدی در دستور کار این شهرداری قرار دارد.شهرداری در تلاش است که مغازه‌داران جمعه بازار با میل و رغبت خودشان به جمعه بازار جدید نقل و مکان کنند.جمعه بازار فعلی یاسوج با توجه به خطر آفرین بودن آن برای حفظ جان مردم به‌زودی ساماندهی و جمع آوری خواهد شد.مدیرکل بحران استانداری کهگیلویه و بویراحمد نیز گفت: هم اینک اطفاء حریق به طور کامل صورت گرفته اما ازدحام مردم مانع از کار عملیاتی نیرو های امدادی است. مدیرعامل سازمان آتش نشانی و خدمات ایمنی شهرداری یاسوج نیز پیش از این گفته بود که روز به روز احتمال وقوع حادثه از جمله آتش سوزی در صنوف جمعه بازار شهر یاسوج وجود دارد.رستمی عنوان کرد: جمعه بازار یاسوج از جمله کانون های حادثه خیزی است که احتمال وقوع حادثه در آن وجود دارد.وی افزود که وجود تعداد زیادی غرفه های پارچه فروشی، لباس و فرش در این مکان خطر وقوع آتش سوزی را افزایش می دهد.وی بیان کرد: سازه های موجود در بازار مقاوم نبوده و هر لحظه امکان تخریب وجود دارد. مدیرعامل سازمان آتش نشانی و خدمات ایمنی شهرداری یاسوج ابراز داشت: با بررسی کارشناسان تاکنون یکصدمین اخطار ایمنی به جمعه بازار در این شهر از سوی این نهاد به متولیان ابلاغ شد.900 غرفه در جمعه بازار یاسوج وجود دارد. شهر یاسوج مرکز استان کهگیلویه و بویراحمد نزدیک به 120 هزار نفر جمعیت دارد.9868/6110            "}