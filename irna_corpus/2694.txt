{"onTitr":"","titr":" سرعت وزش باد در آوج به 86 کیلومتر برساعت رسید","describe":" قزوین - ایرنا - کارشناس اداره کل هواشناسی قزوین گفت: بیشترین سرعت وزش بادهای شب گذشته در سطح استان مربوط به شهرستان آوج با سرعت 86 کیلومتر بر ساعت بوده است.", "text":"مهدی آخوندی روز چهارشنبه در گفت و گو با خبرنگار ایرنا افزود: براساس آخرین نقشه های پیش یابی و تصاویر ماهواره ای، وضعیت جوی استان تا روز حمعه هفته جاری با افزایش ابر و در پاره ای از مناطق نیز رعد و برق پیش بینی می شود.این کارشناس هواشناسی ادامه داد: طی همین مدت علاوه بر وزش بادهای به نسبت شدید در سطح استان شاهد بارش باران به خصوص در ارتفاعات استان نیز خواهیم بود.به گفته وی، شدت بارش ها در روز جمعه نسبت به سایر روزها بیشتر است.آخوندی با اشاره به میزان بارندگی های شب گذشته در سطح استان قزوین، گفت: میزان این بارندگی ها زیاد نبوده تا جایی که بیشترین آن در شهرستان های قزوین و بویین زهرا با 9 دهم میلی متر به ثبت رسیده است.وی یادآور شد: در شبانه روز گذشته آوج با 8 و شهر رازمیان در رودبار الموت غربی با 29 درجه سانتی گراد بالای صفر به ترتیب خنک ترین و گرمترین مناطق استان بودند.آخوندی افزود: دمای شهر قزوین نیز در این مدت 10 تا 26 درجه سانتی گراد در نوسان گزارش شده است.وضعیت جوی استان قزوین را 10 ایستگاه سینوپتیک اصلی و تکمیلی، پنج ایستگاه اقلیم شناسی، 33 ایستگاه باران سنجی مکانیکی، 9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.8054            "}