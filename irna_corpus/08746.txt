{"onTitr":"","titr":" نرخ واقعی دلار بین 80 تا 100 هزار ریال است","describe":" اصفهان - ایرنا - استاد دانشکده اقتصاد دانشگاه اصفهان گفت : اگر نرخ دلار بین 80 تا 100 هزار ریال باشد می توان گفت که قیمت آن، واقعی و بدون حباب است.", "text":"سید کمیل طیبی روز پنجشنبه در گفت و گو با ایرنا افزود : جو روانی بازار ارز در روزهای اخیر بسیار زیاد شده است اما می توان گفت که رنج قیمت بین 80 تا 100 هزار ریال برای دلار، بدون حباب است.وی با تاکید بر اینکه سیاست های مفید و مثبت دولت و بانک مرکزی می تواند رفتار واسطه گری را در این بازار کنترل کند، تصریح کرد : با اتخاذ برخی سیاست ها و رویکردها در چند روز اخیر، قیمت ارز ناگهان کاهش یافت و حباب نرخ ارز در حال تخلیه شدن است.این اقتصاد دان با بیان اینکه جو روانی می تواند بازار ارز را تعدیل کند، گفت : رسانه ها و شبکه های اجتماعی نیز با اطلاع رسانی می توانند در این زمینه موثر باشند.طیبی با اشاره به اینکه در چند هفته اخیر حالت هجومی  در بازار ارز ایجاد شده بود و همه برای خرید ارز می آمدند، افزود : در سه روز اخیر بیشتر مردم فروشنده دلار شده اند و واسطه گران تلاش می کنند که جلوی آن را بگیرند.وی موقعیت موجود را بهترین فرصت برای دولت به منظور مدیریت بازار ارز خواند و تاکید کرد که بهترین کار، تک نرخی کردن ارز است.به گزارش ایرنا، نرخ دلار از روز دوشنبه این هفته روند کاهشی گرفته است هرچند برخی از صرافان به دلیل آنچه که قطعی نبودن قیمت ارز عنوان می کنند، خرید و فروشی انجام نمی دهند.هرچند بر اساس گزارش های رسیده بسیاری از فروشندگان ارز خانگی در سه روز گذشته برای فروش ارز به مراکز خرید و فروش و واسطه گران مراجعه کرده اند.3011/  6022            "}