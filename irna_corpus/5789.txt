{"onTitr":"","titr":" پاکستان به دنبال منافع و مصالح ملی از کانال FATF","describe":" تهران - ایرنا - پاکستان، کشوری در جدال با پدیده تروریسم، به دلیل اتهاماتی که هر از گاهی از سوی مدعیان دروغین مبارزه با تروریسم علیه این کشور مطرح می شود، از جمله کشورهای زیر ذره بین نهاد جهانی و بین دولتی گروه ویژه اقدام مالی FATF است.", "text":"به گزارش ایرنا، هیاتی از سوی این نهاد جهانی به اسلام آباد سفر کرده است و از امروز وارد مذاکراتی 12 روزه با دولت پاکستان با هدف بررسی اقدامات انجام شده از سوی این کشور در راستای حصول اطمینان از متوقف شدن حمایت های مالی از گروه های تروریستی است؛ اتهامی که بارها از سوی آمریکا علیه پاکستان مطرح شده اما پاکستان همواره آن را مردود می داند.حالا دولت جدید پاکستان در راستای شفافیت بخشیدن به تلاش های این کشور در امر مبارزه جدی باتروریسم و پولشویی و اثبات این مهم که اتهامات مطرح شده از سوی آمریکا بهانه و دروغی بیش نیست، به استقبال گفت و گو با هیات FATF رفته است.این کشور آسیایی قربانی تروریسم، در تابستان امسال(ماه ژوئن 2018) به دلیل آنجه از سوی گروه اقدام مالی 'نقص های راهبردی در مبارزه با تامین مالی تروریسم و پولشویی' عنوان شد، رسما در فهرست خاکستری این گروه قرار گرفت. پاکستان از سال 2012 تا 2015 هم به دلیل مسائل مرتبط با پولشویی در فهرست خاکستری گروه ویژه اقدام مالی قرار گرفته بود.پاکستان که به ویژه در سال های اخیر گام های مهمی در مسیر مبارزه با تروریسم برداشته و اگرچه تا حد قابل توجهی موفق شده است با انجام عملیات های نظامی مختلف به ویژه عملیات گسترده ارتش معروف به 'ضرب عَضب' ، ضرباتی موثر بر پیکر گروه های تروریستی و گروه های شبه نظامی غیرقانونی به ویژه در مناطق قبایلی و شمال غرب این کشور وارد کند، همچنان از سوی آمریکا و برخی اروپایی ها متهم به مماشات و عدم برخورد جدی با پدیده تروریسم است و حتی گاهی متهم به حمایت مالی از برخی گروه های تروریستی می شود.اسلام آباد برای بی اثر کردن اتهامات مطرح شده از سوی آمریکا و برای اثبات حسن نیت خود به جهانیان در امر مبارزه علیه تروریسم، می کوشد تا نام پاکستان را از فهرست خاکستری FATF خارج کند و با این اقدام، ضمن دفاع از عملکرد خود در برابر مبارزه با پدیده هایی چون تروریسم و فساد مالی، جای پای خود را مناسبات تجاری و اقتصادی با کشورهای مختلف جهان قرص کند. گزارش رسانه های پاکستان به نقل از منابع دولتی حاکی است دولت این کشور پیشتر و بنا به توصیه گروه ویژه اقدام مالی، الحاقیه هایی از جمله الحاق پاکستان به کنوانسیون مبارزه با تامین مالی تروریسم CFT و قانون مبارزه با پولشویی AML  را تصویب کرده است.دولت جدید پاکستان که سعی دارد توسعه و پیشرفت اقتصادی این کشور را به عنوان یکی از مهم ترین شعارهایش جامه عمل بپوشاند، مسیر FATF  را برگزیده و دولتمردان و کارشناسان اقتصادی این کشور معتقدند قرار گرفتن پاکستان در مسیر گروه ویژه اقدام مالی و ملحق شدن آن به کنوانسیون مبارزه با تامین مالی تروریسم و مبارزه با پولشویی می تواند به روند رشد اقتصادی و توسعه این کشور کمک کند.اگرچه پاکستان خود را متعهد به مبارزه موثر با تروریسم و پدیده های شوم دیگری نظیر پولشویی می داند و طبق گفته های عالی ترین مقام های ارتش و دولت این کشور، اسلام آباد از هیچ تلاشی در این مسیر دریغ نمی کند، اما تلاش پاکستان برای خارج شدن از فهرست خاکستری گروه ویژه اقدام مالی موجب شفاف تر شدن وجهه بین المللی این کشور خواهد شد. پاکستان که قطعا مایل به ادامه حضور در فهرست خاکستری FATF  نیست و از تبعات منفی اقتصادی و بین المللی چنین شرایطی بخوبی آگاه است، در تلاش است تا با انجام یک سری اصلاحات برای اثبات حسن نیت خود در همراهی با FATF ، ضمن از بین بردن خطر سقوط از فهرست خاکستری گروه ویژه اقدام مالی به فهرست سیاه، خود را از این مخمصه رها کند تا بتواند یکی از موانع عمده در مسیر مناسبات و همکاری های اقتصادی خود با جهان را از پیش پا بردارد.دولت جدید پاکستان به نخست وزیری عمران خان که کوله بار سنگینی از بدهی های خارجی و اوضاع نابسامان اقتصادی را از دولت سلف خود به ارث برده و می کوشد راهی برای رهایی از این اوضاع آشفته پیدا کند، نا امید از ادامه کمک های مالی هم پیمان سابقش آمریکا و نه چندان دلگرم به تحقق وعده های مالی هم پیمانان منطقه ای، به دنبال راهی برای بهبود بخشیدن به اوضاع اقتصادی خود از طریق جلب اعتماد و توجه جهانی و برخورداری از امتیازهای اقتصادی بین المللی است و برای ایجاد چنین فضایی ، برای بازگشت به کانال همراهی با  FATF  براساس منافع و مصالح ملی این کشور، تلاش می کند.گزارش از : محمدرضا منافیآساق**1723 **1663            "}