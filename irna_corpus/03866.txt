{"onTitr":" مدیرکل پیشگیری قوه قضاییه:    ","titr":" 20 درصد محکومان متواری دستگیر شدند","describe":" تهران- ایرنا- مدیرکل پیشگیری های قضایی قوه قضاییه گفت: با تلاش های مضاعف نیروی انتظامی و امنیتی تا پایان سال گذشته حدود 20 درصد محکومان فراری دستگیر شده اند.", "text":"به گزارش گروه اجتماعی ایرنا از واحد اطلاع رسانی معاونت اجتماعی و پیشگیری از وقوع جرم قوه قضاییه، علی افتخاری روز سه شنبه با بیان اینکه محکومان متواری با هدف تسریع در اجرای احکام و کاهش آمار پرونده دستگیر می شوند، افزود: در بین دستگیر شدگان محکوم با سابقه فرار 15 ساله و محکوم به قصاص نفس، هم وجود دارد.این مقام قضایی آخرین مرحله از فرآیند رسیدگی قضایی و به تعبیر دیگر برآیند و نتیجه اقدام&#173;ها و تحقیقات را تعقیب، دادرسی و صدور حکم عنوان و اظهار داشت: اصل لازم الاجرا بودن آرای قضایی و اصل تأخیرناپذیری مجازات&#173;ها در کنار مبانی دیگری همچون قطعیت، سرعت و دقت در اجرای احکام متضمن تحقق اهداف پیش بینی شده برای مجازات&#173;ها هستند. افتخاری اضافه کرد: حین اجرای حکم ممکن است با دو گونه موانع مواجه شویم که موانع دسته نخست موجب توقف و سقوط اجرای حکم  (فوت محکوم علیه، عفو و مرور زمان) و دسته دیگر بدون اینکه اجرای حکم را منتفی یا ساقط کنند صرفا سبب تاخیر در اجرای حکم  (جنون، بی هوشی، فرار محکوم علیه) می شوند. اما آنچه مدنظر است مرتفع کردن برخی موانع قسم دوم باهدف تسریع در اجرای احکام کیفری است.این مقام قضایی تصریح کرد: تلاش می کنیم با ایجاد بسترهای لازم، پس از استخراج اسامی محکومانی که مجازات آنها مسجل شده است، با استفاده از ظرفیت ضابطین دادگستری مانند نیروی انتظامی، بسیج و مددگرفتن از توان بالقوه سازمان ها و نهاد&#173;های دیگری مانند اداره اطلاعات و سپاه محکومان متواری را به منظور اعمال مجازات، شناسایی و جمع آوری کنیم.وی ادامه داد: نتیجه اجرای این اقدام که از سال 95 شروع شده است، شناسایی و دستگیری تقریبا پنج درصد محکومان اعم از متواری و دستگیرنشده در15 استان کشور بوده است که پس از رسیدن به نتیجه مطلوب و موثر، استمرار طرح شناسایی و دستگیری محکومان در سال 96 در سطح ملی در دستور کار این معاونت قرار گرفت. اجتمام**٧٣٢٩*1834            "}