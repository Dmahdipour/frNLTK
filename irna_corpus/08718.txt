{"onTitr":"","titr":" صادرات کالا از گمرکات آذربایجان شرقی 30 درصد افزایش یافت","describe":" تبریز- ایرنا - ناظر گمرکات استان آذربایجان شرقی و مدیر کل گمرک تبریز گفت: صادرات انجام شده از طریق مبادی گمرکی استان در 6 ماهه امسال نسبت به مدت مشابه سال گذشته از لحاظ ارزش دلاری  30 درصد و از حیث وزن 47 درصد افزایش نشان می دهد.", "text":"لیلی اورنگی روز پنجشنبه به ایرنا گفت: در نیمه نخست سالجاری یک میلیون و90 هزار و 387 تن کالا به ارزش  760 میلیون و 258 هزار و 402 دلار از گمرکات استان صادر شده است.وی افزود: عمده گروه کالاهای صادره از طریق گمرکات استان شامل مواد پلاستیکی و اشیای ساخته شده از این مواد، چدن، آهن و فولاد، سوخت های معدنی روغن های معدنی و محصولات حاصل از تقطیر آنها، ماشین آلات و وسایل مکانیکی، اجزاء و قطعات آنها، شیرینی و شکلات، فرآورده های غلات آرد نشاسته، شیر و نان های شیرینی، میوه های خوراکی، پوست مرکبات،  شیشه و مصنوعات شیشه ای، کاکائو و فرآورده های آن است.ناظر گمرکات استان اعلام کرد: این محصولات به 85 کشور دنیا از جمله کشورهای عراق، ترکیه، افغانستان، گرجستان، ارمنستان، آذربایجان، پاکستان، ایتالیا، چین و بلغارستان صادر شده است.وی همچنین گفت: در 6 ماهه نخست امسال 152 هزار و 27 تن کالا به ارزش 420 میلیون و 497 هزار و57 دلار از طریق گمرکات استان وارد کشور شده است که از لحاظ وزن 40درصد  و از حیث ارزش دلاری  20 درصد کاهش نشان می دهد. عمده کالاهای وارده به کشور از طریق مبادی گمرکی استان شامل ماشین آلات و وسایل مکانیکی اجزاء و قطعات آنها، توتون و تنباکو، قطعات منفصله ماشین آلات و خودرو، چوب و اشیاء چوبی و زغال چوب، چدن آهن و فولاد، ماشین آلات و دستگاههای برقی، کاغذ و مقوا و اشیای ساخته شده از خمیر کاغذ یا مقوا ،الیاف سنتتیک یا مصنوعی غیر یکسره، فرآورده های خوراکی گوناگون و میوه های خوراکی و پوست مرکبات است.وی خاطرنشان کرد: این کالاها از 53 کشور مختلف دنیا و بطور عمده از کشورهای ترکیه ،آلمان، چین، امارات متحده عربی، ژاپن، ایتالیا، جمهوری کره، ارمنستان، هلند و دانمارک از طریق گمرکات استان وارد کشور شده است.وی همچنین با اعلام اینکه در همین مدت بیش از 755 هزار و 927 مسافر از مبادی مرزی گمرکات استان تردد کرده اند، گفت: نسبت به مدت زمان مشابه سال گذشته مسافرین خروجی 10 درصد و مسافرین ورودی 5 درصد افزایش نشان می دهد.اورنگی درآمدهای وصولی گمرکات استان در نیمه  اول سالجاری را افزون بر 2 هزار و 599 میلیارد و 127 میلیون و 667 هزار و 351 ریال اعلام کرد و گفت: این رقم نسبت به مدت زمان مشابه سال قبل 15 درصد افزایش داشته است.آذربایجان شرقی دارای سه اداره کل گمرک در تبریز، سهلان و جلفا و سه واحد گمرکی درمراغه، خداآفرین و نوردوز همچنین سه دفتر گمرکی در فرودگاه شهید مدنی تبریز، شهرک صنعتی شهید سلیمی تبریز و شهر بناب است.3071            "}