{"onTitr":" رئیس سازمان مدیریت و برنامه ریزی خوزستان:    ","titr":" اعتبارات ستاد ملی اقتصاد مقاومتی مناسب نرخ بیکاری استان نیست","describe":" اهواز- ایرنا- رئیس سازمان مدیریت و برنامه ریزی خوزستان گفت: اعتباراتی که ستاد ملی اقتصاد مقاومتی برای اشتغالزایی در استان اختصاص داده با میزان نرخ بیکاری موجود استان هیچ تناسبی ندارد.", "text":"به گزارش ایرنا، امید حاجتی چهارشنبه در نشست ستاد مقاومتی استان خوزستان با انتقاد از عملکرد ادارات تعاون، کار و رفاه اجتماعی و همچنین میراث فرهنگی، صنایع دستی و گردشگری استان در زمینه پیگیری و جذب اعتبارات اشتغالزایی ستاد ملی، گفت: با وجود اینکه نرخ بیکاری بالا در خوزستان ، دستگاه های اجرایی نسبت به جذب اعتبارات و استفاده آنها در مسیر ایجاد فرصت های شغلی مناسب توجه کافی را ندارند.وی ادامه داد: میزان اعتبارات اختصاص یافته در حوزه های اشتغالزایی که از سوی ستاد ملی اقتصاد مقاومتی تعیین شده، به هیچ وجه قابل قبول نیست.دبیر ستاد اقتصاد مقاومتی استان خوزستان با اشاره به اینکه مدیران کلی که در این زمینه عملکرد ضعیفی داشته اند باید پاسخگو باشد، عنوان کرد: ستاد اقتصاد مقاومتی محلی است برای اینکه کشور را از بحران های اقتصادی و تحریم های در پیش عبور دهد اما عملا مدیران خوزستانی نسبت به اهمیت این موضوع آگاه نیستند.حاجتی افزود: عدم پیگیری مطالبات و نیازهای اشتغالزایی استان از در وزارتخانه های متبوع دستگاه های غیرقابل قبول است و با وجود اینکه پیگیری مجدد در این خصوص نتیجه خاصی نخواهد داشت، اما دستگاه ها باید تلاش کنند تا میزان اعتبارات اختصاص یافته با میزان بیکاری موجود در استان همخوانی داشته باشد.اینکه خوزستانی ها فرهنگ کار آزاد ندارند، اشتباه استقائم مقام معاونت هماهنگی امور اقتصادی و توسعه منابع استانداری خوزستان در این نشست نیز با انتقاد از بیان برخی مدیران ارشد کشوری مبنی بر اینکه خوزستانی ها فرهنگ کار آزاد ندارند ، گفت: این سخن یک اشتباه جدی است،  مدیران و مسئولان استانی هم نباید بی توجهی های خود را به گردن مردم بیندازند.یداله مهرعلیزاده تصریح کرد: اگر امروز مدیران ارشد فکر می کنند مردم و بخصوص جوانان خوزستان به سمت اشتغالزایی غیر دولتی گرایش ندارند بخاطر ذهنیتی است برخی مسئولان استانی برای آنها به وجود آورده اند.وی ادامه داد: ترویج و تکرار چنین اظهاراتی به هیچ وجه به موضوع اشتغال استان کمک نخواهد کرد و در این راستا باید تاکید کرد که مشکل از مردم نیست، بلکه مشکل از مدیرانی است که قدرت تیم سازی و مطالبه گری ندارند. قائم مقام معاونت هماهنگی امور اقتصادی و توسعه منابع استانداری خوزستان  خاطرنشان کرد: ضعف اساسی در بدنه مدیریتی دستگاه هایی است که تلاش دارند مشکلات را به گردن مردم بیندازند.گفتنی است، بر اساس تصمیمات صورت گرفته در این نشست، جلسات ستاد اقتصاد مقاومتی استان از این به بعد هر دو هفته برگزار می شود و هر 34 دستگاه عضو در این ستاد باید در جلسات بعدی برنامه ها و میزان تاثیرپذیری ناشی از تحریم های جدید در حوزه تخصصی خود را اعلام و برنامه های برون رفت از مشکلات احتمالی را نیز ارائه دهند.7148/6002            "}