{"onTitr":" سفیر انگلیس:    ","titr":" لندن در جست‌وجوی منافع  اقتصادی برجام برای ایران است","describe":" یزد - ایرنا - سفیر انگلیس در تهران گفت: لندن در کنار کشورهای اروپایی در جست‌وجوی منافع و سودآوری اقتصادی برنامه جامع اقدام مشترک (برجام) برای ایران است.", "text":"« راب مک ایر( Rob Macaire) » روز چهارشنبه در گفت‌وگو با خبرنگار ایرنا با اشاره به برخی مشکلات تجار یزد افزود: ازجمله مشکلات، موانع بانکی برای تجارت با بازرگانان و تجار انگلیسی است. وی تأکید کرد: دراین‌ارتباط ما و کشورهای اروپایی در حال طراحی راهکاری هستیم که این امر جزو تأکیدات و تعهدات انگلیس است. مک ایر ادامه داد: مقابله با تحریم‌هایی که آمریکا ایجاد کرد، به دلیل وجود بزرگترین اقتصاد جهانی و ارتباط آن با سیستم‌های بانکی سایر کشورها ، کار راحتی نیست به همین دلیل نمی‌توان زمانی را برای تکمیل سیستم بانکی جدید مشخص کرد. سفیر انگلیس در تهران تصریح کرد: البته و با توجه به همکاری برخی کشورهای اروپایی و چندلایه بودن این سیستم ، امیدواریم بعد از اجرا بتواند با بخش بزرگی از تحریم‌ها مقابله کرد. مک ایر ادامه داد: مشکل دیگر ، پیدا کردن شریک تجاری مطمئن است که در این خصوص سازمان‌هایی در انگلستان وجود دارند که می‌توانند این خدمت را انجام دهند و شریکی را برای تجار ایرانی و یزدی پیدا کنند. وی درباره هدف سفرش به یزد گفت: همراه با یک تیم کامل از سفارت ، برای شناخت ظرفیت‌های همکاری با انگلستان به این استان سفر کردیم و ملاقاتی با بخش خصوصی در اتاق بازرگانی و بازدیدهایی از صنایع و دانشگاه داشته‌ایم. وی بابیان اینکه علاقه و انگیزه بالایی در انگلیس برای تجارت با ایران وجود دارد، تأکید کرد: به دنبال اجرای این علاقه‌مندی هستیم تا بتوانیم برای توسعه روابط تجاری و اقتصادی در حوزه‌هایی همچون اقتصاد و گردشگری برنامه‌ریزی کنیم. سفیر انگلیس سه‌شنبه در دیدار با تعدادی از فعالان اقتصادی در اتاق بازرگانی یزد بابیان اینکه به‌عنوان سفیر یک کشور اروپایی متعهد به روابط تجاری در قالب برجام با ایران هستیم ، گفت: اروپایی‌ها در حال ایجاد یک سیستم بانکی برای حل مشکلات ارتباطی با ایران هستند. مک ایر افزود: حضور چند رایزن و کنسول سفارت انگلیس در این سفر بیانگر عزم ما برای توسعه روابط با ایران و به‌ویژه این استان است. وی افزود: طراحی یک سیستم بانکی جدید برای ارتباط با ایران توسط اروپا ، کار ساده‌ای نیست به همین دلیل یک تیم کارشناسی مشغول کار است که بعد از تکمیل می‌تواند نه‌تنها کمک به ارتباط اروپا بلکه برای سایر کشورها در تجارت با ایران هم راهگشا باشد. 1968/ 2047            "}