{"onTitr":"","titr":" سیل حدود 15 میلیارد تومان به راههای مازندران خسارت زد","describe":" نوشهر- ایرنا - مدیر راهداری اداره کل راهداری و حمل و نقل جاده ای مازندران گفت که سیل روز گذشته حدود 15 میلیارد تومان به راههای اصلی و فرعی این استان خسارت وارد کرد.", "text":"بارندگی شدید همراه با سیلاب که از عصر جمعه در مازندران آغاز شد و تا ظهر امروز در بعضی از مناطق ادامه داشت عصر خسارات زیادی به بخش های مختلف زیربنایی، راههای ارتباطی، تاسیسات برق رسانی ، آبرسانی و بناهای مسکونی منطقه وارد کرده است. عباسعلی نجفی روز یکشنبه در حاشیه بازدید استاندار مازندران مناطق سیلزده نوشهر در گفت و گو با خبرنگار ایرنا افزود: بیشترین خسارت سیل مربوط به شهرستان های تنکابن و نوشهر بوده که باعث تخریب چندین دستگاه پل در مسیرهای اصلی و فرعی این شهرستان شد.وی گفت که سیل در بابل ، آمل ، سوادکوه ، بهشهر ، نکا ، نور و رویان نیز به راهها خسارت وارد کرده است.نجفی افزود : هم اکنون آمد و شد در تمامی راههای مازندران حوزه روستایی و شهری به جز روستای 'سلیمان آباد ' تنکابن برقرار است.نجفی ابراز گفت که امروز پس از بازدید استاندار مازندران از بخش های مختلف آسیب دیده ناشی از سیل گزارشی در این زمینه تهیه و برای تحقق اعتبار برای جبران خسارت ها پی گیری می شود.مازندران 10 هزار و 700 کیلومتر راه اصلی و فرعی دارد که 3 هزار و 600 کیلومتر آن محور اصلی است7078 /1602/1654            "}