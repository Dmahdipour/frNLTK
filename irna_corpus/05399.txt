{"onTitr":" نماینده مجلس:    ","titr":" لایحه تفکیک وزارت تعاون و کار در کمیسیون اجتماعی رای نیاورد","describe":" تهران- ایرنا- لایحه تفکیک وزارت تعاون، کار و رفاه اجتماعی در جلسه امروز کمیسیون اجتماعی مجلس مورد بررسی قرار گرفت و دو سوم اعضا رای به عدم تفکیک آن دادند.", "text":"محمدرضا بادامچی عصر یکشنبه در گفت و گو با ایرنا، اظهار داشت: لایحه تفکیک 4 وزارتخانه صنایع و معادن، بازرگانی، کار و تعاون و وزارت راه، مسکن و شهرسازی که قبلا در کمیسیون اجتماعی به تصویب رسیده بود، ولی روز چهارشنبه ضمن حضور اسحاق جهانگیری معاون اول رئیس جمهوری در مورد تفکیک این وزارتخانه ها بحث شد که فعلا قرار بر عدم تفکیک آنها گذاشته شده است.وی افزود: امروز در کمیسیون اجتماعی مجلس شورای اسلامی بررسی طرح ممنوعیت اشتغال بیش از یک شغل که قبلا از شورای نگهبان اعاده داده شده بود، مورد بررسی قرار گرفت.نماینده مردم تهران در مجلس ادامه داد: این قانون در سال 73 به تصویب رسید و در سال 91 نیز طرح اصلاح آن به کمیسیون اجتماعی مجلس آمد که اصلاحیه آن تصویب شد ولی شورای نگهبان با آن مخالفت کرد و آن را به مجلس عودت داد.بادامچی یادآور شد: طرح ممنوعیت بیش از یک شغل دولتی که از سال 91 تاکنون در کمیسیون اجتماعی مجلس مسکوت مانده بود در جلسه امروز به تصویب اعضای این کمیسیون رسید، بدین معنی که هر شخصی در یک شغل دولتی و سازمانی که از بودجه دولتی استفاده می کند، نمی تواند در جای دیگری که از بودجه دولتی استفاده می کند، مشغول بکار باشد. البته چند استثناء نیز در این مورد وجود دارد، از جمله پزشکانی که در مشاغل دولتی هستند می توانند بعد از اتمام کار، در کلینیک یا مطب خصوصی خود کار کنند.این نماینده مجلس یادآور شد: جلسه امروز کمیسیون اجتماعی مجلس به دلیل تصویب این اصلاحیه روز خوبی داشت. البته این طرح به صحن مجلس برده می شود و باید به تصویب نمایندگان برسد. سیام*3061*1535            "}