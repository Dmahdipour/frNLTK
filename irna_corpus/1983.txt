{"onTitr":" بازیهای پاراآسیایی 2018؛    ","titr":" کسب مدال طلا و رکوردشکنی نماینده ایران در پرتاب وزنه","describe":" جاکارتا - ایرنا - پرتابگر وزنه کشورمان علاوه بر کسب مدال طلای رقابت های این رشته، رکورد بازی‌های پاراآسیایی 2018 اندونزی را شکست.", "text":"به گزارش روز چهارشنبه خبرنگار اعزامی ایرنا از جاکارتا، در ادامه رقابت های دوومیدانی بازیهای پاراآسیایی 2018، نماینده کشورمان در ماده پرتاب وزنه کلاس F36 به مصاف حریفانش رفت که موفق به کسب مدال طلای مسابقات شد.عارف بهاروند با ثبت حد نصاب 12.57 ضمن کسب مدال طلا موفق به شکستن رکورد بازی ها نیز شد.همچنین در این رقابت، نمایندگان امارات با 12.40 و قزاقستان با 11.69 نقره و برنز گرفتند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار و 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9118**1597            "}