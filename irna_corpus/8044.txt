{"onTitr":" فرمانده انتظامی هرمزگان:    ","titr":" پلیس با اخلال گران امنیت اقتصادی کشور برخورد می کند","describe":" بندرعباس - ایرنا- فرمانده نیروی انتظامی هرمزگان این استان را جرو پنج استان امن کشور نام برد و گفت: برخورد قاطع با اخلالگران امنیت اقتصادی و باندهای اصلی قاچاق اولویت پلیس است.", "text":"به گزارش ایرنا، سردار عزیزاله ملکی پیش از خطبه های نماز جمعه این هفته بندرعباس &#39;پلیس مقتدر، امین مردم&#39; را شعار امسال پلیس معرفی کرد و اظهار داشت: تأمین امنیت، آرامش فردی، اجتماعی و اجرای عدالت از مهم ترین وظایف پلیس است.وی، اولویت های اصلی این نهاد انتظامی را مبارزه قاطع با اخلال گران امنیت اقتصادی کشور بخصوص باند های اصلی قاچاق، کاهش سرقت و نا امن کردن وقوع هرگونه جرم مشهود در جامعه اعلام کرد.  فرمانده انتظامی هرمزگان، کاهش تلفات ناشی از تصادف، پیشگیری انتظامی و مقابله با جرایم، آسیب های اجتماعی در فضای حقیقی ومجازی، توجه به استانداردهای حرفه ای و اخلاقی پلیس در قالب قرارگاه جهادی آموزش را بخش دیگری از ماموریت های امسال پلیس انتظامی نام برد. سردار ملکی از احساس امنیت و آرامش در شهروندان به عنوان ویژگی های یک جامعه سالم دینی یاد کرد و افزود: امروزه امنیت در توسعه همه جانبه کشور نقش به سزایی داشته و احساس امنیت، رشد و شکوفایی فعالیت های ارزشمند جامعه را به دنبال دارد. وی گفت: راه اصلی تحقق امنیت اجتماعی مطلوب، داشتن پلیسی مقتدر و در عین حال خوش رفتار و رئوف است، در واقع حکومت با اقتدار، بدون داشتن پلیس مقتدر، هوشمند، توانا و با کفایت محقق نخواهد شد.ملکی یاد آور شد: پلیس نهادی است که اقتدار قوانین هرحکومتی را به نمایش می گذارد و چگونگی عمل و رفتار آن بیانگر نگاه آن حکومت به حقوق انسان ها و شهروندان و میزان انضباط اجتماعی در جامعه است.به گفته این مقام انتظامی، اصلاح مداوم وضعیت عملکردی، رفتاری و اخلاقی پلیس و ارتقا کارآمدی و اثربخشی آن منوط به شناخت مولفه های پلیس مطلوب و بازسازی سازمان پلیس بر اساس این مولفه هاست. فرمانده انتظامی هرمزگان در پایان کسب رتبه برتر کاهش تلفات ناشی از تصادف در بیش از 4 سال متوالی، کسب رتبه اول کشوری درکشف و مبارزه با کالای قاچاق و سوخت، کسب رتبه سوم کشوری در مبارزه و کشف انواع مواد مخدر، کاهش بیش از 70 درصدی جرائم کارکنان به واسطه صیانت از آن ها را بخشی از فعالیت های پلیس این استان نام برد. 9887 / 6048            "}