{"onTitr":"","titr":" فراخوان نهمین جشنواره مردمی فیلم عمار منتشر شد","describe":" تهران - ایرنا - دبیرخانه جشنواره مردمی فیلم عمار، فراخوان نهمین دوره این رویداد سینمایی را منتشر کرد.", "text":"به گزارش گروه فرهنگی ایرنا از اعلام روز سه شنبه روابط عمومی جشنواره، دبیرخانه جشنواره مردمی فیلم عمار فراخوان نهمین دوره این رویداد سینمایی را در سه بخش «فراخوان مردمی معرفی سوژه و حمایت از تولید»، «بخش آثار رقابتی» و «اکران مردمی» منتشر کرد.**فراخوان جشنواره عمار هم مردمی شدمهمترین تفاوت فراخوان جدید جشنواره عمار نسبت به سال‌های گذشته، اتکای آن به فراخوان‌های مردمی است. جشنواره از تمام مؤسسات، تشکل‌های مردمی و افراد حقیقی دعوت کرده است موضوعات و دغدغه‌های مد نظر خود را در حوزه تولید، در قالب فراخوان‌ از سینماگران بخواهند و به فیلمسازانی که بهترین اثر را در این موضوعات تولید کرده‌اند هدیه‌ای مادی یا معنوی اختصاص دهند. دبیرخانه جشنواره اعلام کرده است قصد دارد تدریجا فراخوان‌های دریافتی از مردم تا دی‌ ماه را جایگزین فراخوان خود کند، اما در عین حال تعدادی از فراخوان‌های دریافتی تا امروز را نیز اعلام کرده است.براساس فراخوان این جشنواره، شیخ ابراهیم زکزاکی، رهبر شیعیان نیجریه از جمله افرادی است که در بخش «فراخوان‌های مردمی» نهمین جشنواره عمار، فراخوان داده است. زکزاکی، جایزه‌ای با عنوان «جایزه عثمان دَن فودیو» برای بهترین اثر درباره «حرکت اسلامی در آفریقا» اعلام کرده است. همچنین حجت‌الاسلام آل‌هاشم، امام جمعه تبریز نیز برای بهترین اثر پیرامون «سیره مسئول مردمی و نقد مسئولان»، جایزه‌ای با عنوان «شهید رجایی» فراخوان داده است.«سوران پیامی»، قهرمان مستند «آفراندن» از مهاباد نیز برای 3 اثر برتر با موضوع «الگوهای موفق کارآفرینی»، 3 جایزه با عنوان «جایزه استقامت» درنظر گرفته است. خانم چنور محمدی، قهرمان مستند «کرکم» از روستای جورآباد شهرستان روانسر هم دیگر فردی است در بخش فراخوان‌های مردمی نهمین جشنواره عمار، اعلام کرده به بهترین اثر درباره «بازنمایی امنیت در جامعه ایرانی»، «جایزه کرکم» اهدا می‌کند.برپایه این اعلام، در بخش «فراخوان معرفی سوژه و حمایت از تولید» نیز از تشکل‌ها و گروه‌های مردمی و افراد حقیقی خواسته شده است، سوژه‌های پیشنهادی خود را جهت تولید از طریق این جشنواره، به  فیلمسازان معرفی کنند و حتی به ‌طور خاص، سینماگران مورد علاقه خود را به ساخت یک سوژه‌ دعوت ‌کنند.در بخش رقابتی این جشنواره نیز که شامل فیلم‌های سفارشی و فراخوان دبیرخانه می‌شود، فیلمسازان و متقاضیان شرکت، تا 20 آبان ماه فرصت دارند آثار خود را در بخش های «فیلم»، «نقد، مقاله و پژوهش‌های سینمایی» و «فیلم ما» با مراجعه به تارنمایAmmarFilm.ir ثبت و حداکثر تا 5 روز پس از آن به دبیرخانه جشنواره ارسال کنند.همانند ادوار گذشته، دبیرخانه جشنواره عمار در فراخوان خود از علاقه‌مندان برای اکران مردمی آثار جشنواره دعوت کرده است تا با مراجعه به تارنمای جشنواره، نسبت به ثبت نام جهت نمایش فیلم‌ها در شهر و روستای خود اقدام کنند. همچنین آثاری که تا تاریخ یکم آبان ماه به دبیرخانه برسند با نظر هیات انتخاب، در اولین مرحله وارد شبکه اکران مردمی می‌شوند.نهمین جشنواره مردمی فیلم عمار، 6 تا 16 دی ماه 97 در سینما فلسطین تهران برگزار می‌شود و از آبان ماه سال جاری تا 30 مهر سال آتی اکران‌های مردمی این جشنواره هم در شهرها و روستاهای کشور برگزار می‌شود.فراهنگ**9246** 1418            "}