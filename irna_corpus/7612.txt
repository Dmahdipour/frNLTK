{"onTitr":" طی نیمه نخست امسال    ","titr":" 129 قلم کالای غیراستاندارد در قزوین شناسایی شد","describe":" قزوین - ایرنا - مدیرکل استاندارد قزوین گفت: طی نیمه نخست سال جاری 129 قلم کالای غیراستاندارد در بازرسی های انجام شده از واحدهای صنفی استان شناسایی و از سطح بازار جمع آوری شد.", "text":"سیروس صارمی روز شنبه در گفت و گو با خبرنگار ایرنا افزود: 2576 واحد صنفی استان طی نیمه نخست امسال توسط کارشناسان استاندارد مورد بازرسی قرار گرفتند.مدیرکل استاندارد قزوین یادآور شد: این بازرسی ها در راستای اجرای طرح طاها که با هدف پیشگیری از عرضه کالاهای نامرغوب و غیراستاندارد در بازار انجام می شود، صورت گرفته است.وی اظهار داشت: واحدهای صنفی مورد بازدید قرار گرفته توسط کارشناسان اداره کل استاندارد قزوین طی نیمه نخست امسال شامل یک هزار و 356 رستوران، 305 لوازم خانگی و الکترونیکی فروشی،267 اغذیه فروشی و قنادی، 114 لوازم و قطعات خودرو فروشی،101 مورد تعویض روغنی ها و 96 مورد ابزار یراق و رنگ فروشی بوده است.مدیرکل استاندارد قزوین همچنین گفت: در مدت یاد شده همچنین از 97 واحد فروش لوله و لوازم بهداشتی و ساختمانی، 68 مصالح فروشی، 115 لاستیک فروشی، 14 آهن فروشی،19 شیشه بری،12 واحد تجهیزات پزشکی و 12 واحد فروش و نصب شوفاژ و ابزار تهویه مورد بازرسی کارشناسان استاندارد قرار گرفتند.وی از شهروندان خواست هنگام خرید کالا از وجود نشان استاندارد بر روی آن اطمینان حاصل کرده و در صورت مشاهده عرضه کالاهای غیراستاندارد مراتب را با شماره پیامک 10001517 در میان بگذارند.3013            "}