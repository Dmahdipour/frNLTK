{"onTitr":"","titr":" 70 کودک به صورت رایگان معاینه شدند","describe":" قشم - ایرنا - مدیر امور اجتماعی و سلامت سازمان منطقه آزاد قشم گفت: طرح معاینه و ارایه خدمات رایگان توسط «موسسه خیریه حمایت از کودکان با ناهنجاری های مادرزادی (محکم)» در مرکز آموزشی و توانبخشی گل های بهشت هُلُر انجام شد که  70 کودک به صورت رایگان معاینه شدند.", "text":"به گزارش ایرنا، تراب ذاکری عصر چهارشنبه در جمع خبرنگاران افزود: از مجموع کودکان معاینه شده، 15 نفر به بیمارستان بندرعباس اعزام شدند و هفت بیمار نیز برای انجام جراحی رایگان به تهران اعزام می شوند.وی ادامه داد: ناهنجاری های مادرزادی همچون شکاف کام و لب، انسداد مجاری صفراوی، دیابت مادرزادی، گلوکوم چشم وغیر آن بیماری هایی بودند که پس از تشخیص برای معالجه معرفی شدند.ذاکری تصریح کرد: در همین راستا بین سازمان منطقه آزاد قشم و موسسه محکم تفاهم نامه ای منعقد می شود که به موجب آن تمامی کودکانی که دچار بیماری و ناهنجاریهای مادرزادی باشند به صورت رایگان در قشم، بندرعباس و تهران تحت درمان قرار می گیرند.موسسه محکم با هدف درمان و کمک به خانواده های کم توانی که دارای فرزندانی با بیماری های مادرزادی هستند در سال 1384 در تهران شکل گرفت و با گسترش شعب خود تمام کشور را پوشش داده است.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}