{"onTitr":"","titr":" 20 درصد اراضی کشاورزی جوین به سیستم آبیاری نوین مجهز است","describe":" سبزوار- ایرنا- مدیر جهاد کشاورزی جوین گفت: در چهار سال گذشته سامانه آبیاری کم فشار و تحت فشار در هفت هزار و 500 هکتار اراضی این شهرستان ایجاد شده که 20 درصد زمین های کشاورزی جوین را در بر می گیرد.", "text":"علیرضا هاشم آبادی روز پنجشنبه در گفت و گو با خبرنگار ایرنا افزود: امسال 85 میلیارد ریال تسهیلات بلاعوض برای اجرای طرح آبیاری نوین در سطح هزار هکتار به شهرستان جوین اختصاص یافته است.وی اظهار داشت: سال زراعی گذشته نیز با هزینه 70 میلیارد ریال حدود هزار هکتار از اراضی کشاورزی این شهرستان به سامانه آبیاری نوین مجهز شد.وی با بیان اینکه اجرای طرحهای آبیاری و انتقال آب با لوله از برنامه های جهاد کشاورزی برای مقابله با خشکسالی و کمبود منابع آب است گفت: انتقال آب کشاورزی با لوله به طول 77 کیلومتر با هزینه 26 میلیارد ریال در کشتزارهای جوین اجرا شده است.وسعت زمینهای باغی و زراعی جوین 35 هزار هکتار و محصولات عمده آن گندم، جو، چغندر قند، پیاز، هندوانه و پسته است. این شهرستان 12 هزار بهره بردار در بخشهای کشاورزی، باغداری، دامپروری و طیور دارد. شهرستان جوین در 320 کیلومتری غرب مشهد واقع است.8145/7495 / 6053            "}