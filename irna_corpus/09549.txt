{"onTitr":" ایرانشناس آلمانی در گفت و گو با ایرنا:    ","titr":" ایران از نظر سیاسی و فرهنگی پیشرفته ترین کشور خاورمیانه است","describe":" تهران - ایرنا - پژوهشگر و ایرانشناس آلمانی گفت: ایران از نظر سیاسی و فرهنگی پیشرفته ترین کشور خاورمیانه است و در زمینه علوم دانشگاهی و پژوهشی رشد چشمگیری داشته است.", "text":"سباستین هاینه(Sebastien Heine) روز چهارشنبه در گفت و گو با خبرنگار گروه دانشگاه ایرنا اظهار داشت: مردم ایران، مردمی مبارز و مقاوم هستند که دوران دفاع مقدس به عنوان نمونه بارز این مقاومت به شمار می آید. وی معتقد است که مردم ایران تعصب و دید منفی نسبت به ملت های غربی ندارند و با توجه به وجود تبلیغات منفی علیه ایران، برای شناساندن چهره واقعی این کشور باید بیشتر تلاش کرد.هاینه که برای دومین بار است به ایران سفر کرده، یکی از ضرورت ها برای شناساندن بهتر ایران به جهان را زمینه سازی حضور محققان غربی به کشور دانست.دانش آموخته دکتری در رشته های زبان شناسی تطبیقی از دانشگاه بن آلمان گفت: الگوهای منفی که از طرف کشورهای مشخص علیه ایران ارایه می شود بسیار است که رفع چنین نگرش هایی نیازمند تعامل بین محققان ایرانی و غربی و همکاری دانشگاه ها در این زمینه است.به گفته هاینه، آنچه علیه ایران در مجامع جهانی تبلیغ می شود با مقاصد خاص و با هدف تخریب صورت می گیرد.**ایرانشناسی ایران، پیشرفته ترین در شرق وی همچنین خاطرنشان کرد: همراه با ایرانشناسی ارمنی، ایرانشناسی ایران پیشرفته ترین در حوزه شرق است. ایران‌شناسی محدوده جغرافیایی کشورهای امروزی ایران، افغانستان ازبکستان و تاجیکستان را شامل می‌شود.به گفته هاینه در غرب نیز، در حوزه ایرانشناسی معاصر، ادبیات و زبان فارسی ایران جایگاه نخست را دارد. وی افزود: نسبت به پژوهش های ایران باستان ایران در سال های اخیر پیشرفت های چشمگیری به دست آمده است. این ایرانشناس آلمانی گفت: ایران دارنده تمدن بزرگی است که ریشه های آن به زمان های گذشته برمی گردد.وی اظهار داشت: باید به عنوان ایرانشناسان غربی، همکاری خود با محققان ایرانی را نزدیک کنیم تا ایرانشناسی در جهان رشد یابد.به گزارش ایرنا، ایران ‌شناسی مطالعه فرهنگ و تاریخ ایران‌ زمین را می گویند که البته به طور دقیق نمی توان تعریفی از آن ارائه کرد که جامع و مانع باشد اما می‌توان به تعاریفی دست یافت که بتوان حوزه مطالعات ایران‌شناسی را با آن تشریح کرد. ایران‌شناسی شاخه منظمی از دانش است که به مطالعه دانش فرهنگی ایران از زمان باستان تا حال(شامل ایران‌شناسی کهن و ایران‌شناسی نو) می‌پردازد.**6984** 1200            "}