{"onTitr":"","titr":" فرماندار مراغه: رفع مشکلات مردم جهاد در جبهه اقتصادی است","describe":" مراغه - ایرنا - فرماندار مراغه با تاکید بر لزوم اهتمام مسئولان و مدیران ادارات در رفع موانع توسعه و اشتغال گفت: رفع مشکلات مردم، جهاد در جبهه اقتصادی است.", "text":"به گزارش ایرنا، حمید شکری روز پنجشنبه در نشست شورای اداری مراغه افزود: با توجه به بروز برخی مشکلات اقتصادی در جامعه، مدیران دولتی و دستگاه های اجرایی باید با تمام توان آماده خدمات رسانی به مردم باشند.وی ادامه داد: در تامین ارزاق و کالاهای اساسی مورد نیاز مردم هیچ مشکلی در شهرستان وجود ندارد و دولت تدبیر و امید برنامه ریزی های مناسبی در این راستا داشته و با هرگونه تخلف و سو استفاده اقتصادی و احتکار برخورد می شود.وی اضافه کرد: در سایه همکاری اتاق اصناف، نهادهای نظارتی و بازاریان کالاهای اساسی برای تامین نیاز مردم پیش بینی شده و در اختیار آنان قرار داده می شود.وی با انتقاد از عدم پرداخت مناسب تسهیلات اشتغال زا توسط بانک های عامل شهرستان گفت: با وجود برگزاری جسلات متعدد و رایزنی با مدیران استانی این بانک ها، نتیجه ملموس و قابل توجهی در زمینه پرداخت وام های اشتغال زا در شهرستان حاصل نشده است.وی افزود: با توجه به کم کاری و عدم رفع موانع از سوی برخی از بانک ها، در پرداخت تسهیلات طرح های اشتغال زا هم اکنون از قافله سایر شهرستان های استان نیز عقب افتاده ایم.شکری با تاکید بر همراهی بانک ها برای رفع موانع تسهیلاتی ادامه داد: اگر روند نازل اعطای تسهیلات در این شهرستان ادامه یابد، مجبور به اعمال برخی اقدامات در این زمینه خواهیم بود.وی با اشاره به تبیین عملکرد ادارات و دستگاه های اجرایی در شورای اداری شهرستان گفت: این عملکرد ها باید مورد بررسی قرار گرفته و حتی در اختیار رسانه ها نیز قرار گیرد.وی با تاکید بر نظارت بر ساخت و نوسازی مسکن روستایی نیز افزود: با توجه به وجود برخی مشکلات فنی در مسکن روستایی و عدم استحکام آنها، نظارت بر این امر ضروری است.مدیر جهاد کشاورزی مراغه نیز در این نشست با اشاره به پتانسیل های بخش کشاورزی شهرستان گفت: هم اکنون این شهرستان در زمینه تولید سیب، گوجه درختی، عسل، ماهی، گوشت سفید و تخم مرغ در رتبه اول استانی قرار دارد.محمد نریمانی افزود: در راستای توسعه کشاورزی مدرن نیز تاکنون با تجهیز این بخش، ضریب مکانیزاسیون کشاورزی از 1.36 به 1.86 ارتقا یافته است.وی اضافه کرد: همچنین در راستای حمایت از بخش کشاورزی، در یکسال اخیر به خسارت دیدگان این بخش از سیل سال گذشته تاکنون 51 میلیارد ریال خسارت پرداخت شده است.وی ادامه داد: برای 25 واحد مرغداری تولید کننده تخم مرغ این شهرستان که از بیماری آنفلوانزای مرغی سال گذشته خسارت دیده بودند، 150 میلیارد ریال خسارت پرداخت شده است.رئیس اداره آب و فاضلاب روستایی مراغه نیز در این جلسه گفت: هم اکنون از 172 روستای این شهرستان با بیش از 93 هزار نفر جمعیت، 93 روستا با بیش از 67 هزار نفر جمعیت زیرپوشش مستقیم و 79 روستا نیز با بیش از 26 هزار نفر جمعیت به صورت غیرمستقیم زیرپوشش خدمات این اداره قرار گرفته است.مسعود بذرافشان افزود: درصد برخورداری روستاهای این شهرستان 98.68 و درصد بهره مندی جمعیت روستایی نیز 88.35 بوده است.مدیر بنیاد مسکن انقلاب اسلامی مراغه نیز گفت: در یک سال اخیر، 27 میلیارد ریال برای آسفالت ریزی 80 هزار متر مربع از معابر 10 روستای این شهرستان هزینه شده است.مقتومی افزود: همچنین 120 میلیارد ریال تسهیلات برای نوسازی مسکن روستایی در روستاهای این شهرستان برای امسال ابلاغ شده است.رئیس اداره تعاون، کار و رفاه اجتماعی مراغه با بیان اینکه این شهرستان در زمینه اجرای طرح کارورزی رتبه اول استانی را کسب کرده است گفت: در طول سال گذشته 104 نفر برای کارورزی به 16 واحد صنعتی و تولیدی  معرفی شده است.ناصر مظهریان افزود: اجرای 613 مورد بازرسی، 292 مورد نظارت موردی، 26 مورد بازرسی حوادث و حل اختلافات تشکل های کارگری بخشی از خدمات این اداره برای جامعه کارگری این شهرستان در شش ماهه اول امسال بوده است.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/7487            "}