{"onTitr":" استاندار:    ","titr":" بازپیرایی خانه های قدیمی نراق عامل توسعه گردشگری است","describe":" خمین - ایرنا - استاندار مرکزی گفت: بازپیرایی و نوسازی خانه ها و بافت قدیمی شهر نراق عامل توسعه صنعت گردشگری استان و کشور  است.", "text":"« سید علی آقازاده» عصر سه شنبه در حاشیه آیین گشایش دهمین نمایشگاه صنایع دستی و سوغات محلی (جوزغند) نراق گفت: این شهریکی از شهرهای قدیمی کشور است که اقدامات مناسبی در بافت تاریخی آن انجام شده است.وی افزود: راسته بازار تاریخی نراق پیشینه 400 ساله دارد که بخشی از آن به منظور راه اندازی چای سرا به بخش خصوصی واگذار شده است.آقازاده ادامه داد: بازپیرایی خانه ها و بافت های قدیمی نراق باعث رونق این شهر و درآمدزایی ساکنان آن از طریق تقویت صنعت توریسم می شود.استاندار مرکزی با اشاره به برگزاری نمایشگاه جوزغند اظهار داشت: در روز نخست نمایشگاه استقبال خوبی از توانمندی های اهالی نراق شد.استاندار مرکزی در نشست بررسی مشکلات دهستان جاسب گفت: این دهستان یکی از مناطق ییلاقی استان است که یکی از نقاط هدف گردشگری مسافران است.آقازاده افزود: به طور میانگین ماهانه در فصل تابستان 20 هزار نفر و حدود 200 هزار نفر در طول سال از این منطقه هدف گردشگری بازدید می کنند.وی ادامه داد: به منظور استفاده از ظرفیت گردشگری این منطقه برنامه های متنوعی تعریف شده است.استاندار مرکزی اظهار داشت: فرمانداری دلیجان در زمان کمتر از یک ماه مشکلات مطرح شده در خصوص جاسب را با برگزاری کارگروه و استفاده از نظر کارشناسان بررسی می کند.آقازاده ادامه داد: پیش از جشن های 40 سالگی پیروزی انقلاب اسلامی اقدامات لازم برای رفع تنگناهای دهستان جاسب در دستور کار قرار می گیرد.استاندار مرکزی در سفر به نراق، ضمن حضور در نمایشگاه در جوزغند، بازارچه صنایع دستی و موزه مردم شناسی این شهر را افتتاح کرد.نراق در جنوب استان مرکزی و از توابع شهرستان دلیجان است که چهار هزار نفر جمعیت دارد و حدود 140 کیلومتر با اراک فاصله دارد.13 اثر باستانی، تاریخی شهر نراق به ثبت ملی رسیده است که مهمترین آن ها شهاب سنگ آسمانی، بازار و کاروانسرای شمس السلطنه، امامزاده یحیی، مسجد پایین، مسجد جامع، امامزاده سلیمان و آب انبار حاج مهدی است.72277/3075            "}