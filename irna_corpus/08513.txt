{"onTitr":"","titr":" آستارا در حسرت موزه دفاع مقدس - عیسی پاشاپور **","describe":" آستارا - ایرنا - 166 شهید، 615 جانباز و 71 آزاده سند ولایتمداری و پشتیبانی مردم مومن بندر آستارا از انقلاب و نظام اسلامی است اما این شهرستان مرزی برای تجمیع، حفظ و نمایش آثار جانفشانی فرزندان خود به موزه دفاع مقدس نیاز دارد.", "text":"استقبال مردم آستارا از یادواره های شهدای آبروی محله نشانگر عمق باور به ارزش ها و ترویج معارف ایثار و پایداری در جامعه است اما نصب تصاویر شهیدان در گذرگاه ها و خیابان ها، به تنهایی برای انتقال آرمان های آنها به نسل های نو کافی نیست.در بسیاری از شهرستان ها با ایجاد موزه دفاع مقدس آثاری نظیر لباس و پوتین رزم، تکه های خمپاره و ترکش، دفترچه و قمقمه خونین، وصیت نامه شهدا، چفیه و لباس های جانبازان و آزادگان، دست نوشته ها و دلنوشته های رزمندگان، عکس ها و پوسترهای پایمردی و لحظه های وداع در شب های عملیات و نظایر آن در قاب ها و کلیشه های مزین برای بازدید عموم به نمایش گذاشته می شود و تماشاگران با نگاه به آنها، خود را برای لحظاتی در میدان نبرد حق علیه باطل در می یابند و به شاهکار ماندگار شهدا و ایثارگران پی می برند.توجه داشته باشیم در خفا و خانه ماندن آثار پیام دار شهدا و رزمندان اسلام، خسرانی است که جبران آن روز به روز دشوارتر خواهد شد.آستارا که به واسطه پیشینه فرهنگی غنی، شهدای آسمانی، رزمندگان بلند همت، عالمان نامدار و اتحاد شیعه و سنی در میان شهرستان های گیلان زبانزد عام و خاص است، نباید در معرفی تاریخ انقلاب اسلامی و سهم خود در دفاع مقدس، فاقد موزه باشد و مسئولان امر می توانند با جبران این نقیصه مهم، در اشاعه فرهنگ پایمردی در این شهرستان مرزی و انتقال آن به گردشگران داخلی و خارجی کار بزرگی انجام دهند.شهرستانی که سالانه در مسیر تردد میلیون ها مسافر داخلی، حدود 800 گردشگر خارجی و بیش از 10 هزار زائر خارجی اربعین حسینی قرار گرفته است باید از این فرصت برای به رخ کشیدن فرهنگ دفاع ایرانیان به جهانیان بهره گیرد و یکی از نقاط پیشنهادی برای ایجاد موزه دفاع مقدس در آستارا، خانه خالی شهید عظیم نوروزی در نزدیکی فرمانداری است و می توان با همکاری بنیاد شهید و امور ایثارگران و سپاه و با استفاده از ظرفیت خیران، به خرید و تبدیل آن به موزه اقدام کرد.این مکان به علت نزدیکی به فرمانداری آستارا، در زمان حضور مسئولان کشوری و استانی مورد بازدید قرار خواهد گرفت و حاشیه ها و محله های اطراف نیز به برکت خون شهدا و با توجه دیدار مکرر مردم و مسئولان از موزه، رونق و آبادانی بیشتر خواهد یافت.**مسئول دفتر ایرنا در آستارا7124/2007            "}