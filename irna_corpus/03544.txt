{"onTitr":" نماینده ولی فقیه در استان مرکزی:    ","titr":" پرورش استعدادهای کودکان از مولفه های مهم آموزش است","describe":" اراک - ایرنا - نماینده ولی فقیه در استان مرکزی گفت: پرورش استعدادهای کودکان در کنار تقویت ایمان و تقوا  از مولفه های مهم در نظام آموزشی است و باید از مهد کودک مدنظر قرار گیرد.", "text":"به گزارش ایرنا، آیت الله «قربانعلی دری نجف آبادی» روز سه شنبه در دیدار با مدیران و مربیان مهدهای کودک استان مرکزی در محل بیت نماینده ولی فقیه در این استان، افزود: آینده نظام اسلامی در دست نیروی انسانی ماهر، متعهد و خلاق است و دستیابی به این مهم با برنامه های هدفمند از مهدکودک ها کلید می خورد.وی اظهار داشت: بهزیستی نماینده حاکمیت اسلامی در رسیدگی به امور اقشار آسیب پذیر جامعه است که این مهم باید با اشاعه فرهنگ اسلامی از سنین پایه در مهدهای کودک آغاز شود. امام جمعه اراک خاطرنشان کرد: آموزش ها در مهدهای کودک باید بر اساس ارزش های اسلامی و انقلابی برنامه ریزی شود و از ترویج فرهنگ غیر اسلامی پرهیز شود. آیت الله دری نجف آبادی بیان کرد: تربیت صحیح نونهالان و خردسالانسرمایه بزرگی است که در سایه نقش افرینی هدفمند نهادهای آموزشی و پرورشی حاصل می شود. وی بیان کرد: برنامه ریزی های سازمان بهزیستی باید به شکلی تدوین شود که به خصوص کودکان تحت پوشش این نهاد احساس آسیب نکنند و استعدادها و توانمندی های این افراد باید به خوبی شناسایی شود. نماینده ولی فقیه در استان مرکزی اظهار داشت: استعدادها و توانمندی های کودکان معلول نیز باید از سوی بهزیستی شناسایی شود و برای شکوفایی آن ها سرمایه گذاری شود. آیت الله دری نجف آبادی گفت: بهزیستی وظیفه دارد با برنامه ریزی، پشتیبانی و بسیج مردمی نسبت به کاهش انواع آسیب های اجتماعی و تبدیل کردن آسیب های شناسایی شده به فرصت دارد و باید نیروهای این نهاد انقلابی به خوبی نسبت به وظایف خود آگاهی داشته باشند. وی تاکید کرد: حساسیت در جذب مدیران و مربیان مهدهای کودک و ارائه مجوزهای تاسیس این مراکز باید بالا باشد و تعهد، دلسوزی، باسوادی و معنویت گرایی افراد ثابت شود. امام جمعه اراک یادآوری کرد: اداره کل آموزش فنی و حرفه و آموزش و پرورش نیز باید همکاری و تعامل نزدیک با اداره کل بهزیستی استان داشته باشند و در تدوین برنامه های آموزشی و مهارت آموزی باید این نهاد خدمات رسان را پشتیبانی کنند. مدیرکل بهزیستی استان مرکزی در این نشست گفت: 119 مهد کودک در نقاط مختلف استان فعالیت می کنند که 90 مهد کودک در مناطق شهری و 29 مهد کودک در روستاها مستقر است. «زهرا امینی» افزود: در صورتی که جمعیت کودک روستایی در حد متعارف باشد امکان ارائه مجوز راه اندازی مهد کودک وجود دارد و اداره کل بهزیستی استان خدمات ویژه ای برای مهدهای کودک روستایی در نظر گرفته است. وی، عطرافشانی قبور مطهر شهدا، بهره برداری از چندین مهد کودک روستایی، برگزاری دوره ها و کارگاه های آموزشی با موضوعات ترویج سبک زندگی اسلامی برای مربیان و والدین، برگزاری مسابقات ورزشی برای کودکان کار و خیابانی، بازدید از موزه ها و اماکن تاریخی استان و زیارت امامزادگان نقاط مختلف استان از مهمترین برنامه های اداره کل بهزیستی استان مرکزی در هفته کودک است. هشتم اکتبر به عنوان روز جهانی کودک نامگذاری شده است. 3017/6013/            "}