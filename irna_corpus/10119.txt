{"onTitr":"","titr":" لایحه اصلاح قانون مبارزه با قاچاق کالا و ارز به کمیسیون اقتصادی ارجاع شد","describe":" تهران - ایرنا - نمایندگان مجلس شورای اسلامی لایحه اصلاح قانون مبارزه با قاچاق کالا و ارز را برای اعمال نظرات قوه قضاییه به کمیسیون اقتصادی ارجاع دادند.", "text":"به گزارش خبرنگار پارلمانی ایرنا، پس از بررسی بیش از 20 ماده از لایحه اصلاح قانون مبارزه با قاچاق کالا  و ارز در جلسات گذشته مجلس به درخواست قوه قضاییه این لایحه به کمیسیون اقتصادی ارجاع شد.نمایندگان برای اعمال نظر قوه قضاییه ادامه بررسی لایحه اصلاح قانون مبارزه با قاچاق کالا  و ارز را به کمیسیون اقتصادی واگذار کردند.رییس مجلس شورای اسلامی امروز اعلام کرد: شورای نگهبان خواستار توقف بررسی لایحه مبارزه با قاچاق کالا و ارز در مجلس است ،باید نظر قوه قضاییه در این لایحه اعمال شود و گرنه مصوبات نمایندگان در شورای نگهبان رد می شود.نمایندگان مجلس شورای اسلامی امروز پیش از ارجاع این لایحه به کمیسیون اقتصادی ، ماده 22 این لایحه را با 150 رای موافق، 5 رای مخالف و 4 رای ممتنع از 190 نماینده حاضر تصویب کردند.بر اساس این مصوبه مجلس، به منظور افزایش هزینه و خطر ارتکاب قاچاق در راستای تحقق موضوع ماده (5) این قانون، دولت مکلف است با ایجاد و استفاده از سامانه‌های هوشمند، تدابیری اتخاذ کند که از ارائه هرگونه خدمات نظیر خدمات بانکی، بیمه‌ای، مالی، حمل و نقل، نگهداری و ضمانت(گارانتی) به کالاهایی که تولید یا واردات آنها در سامانه‌های قانونی مربوطه ثبت نشده است، جلوگیری شود.با تصویب مجلس، تمامی مراکز مرتبط با تجارت داخلی و خارجی کشور موظفند در راستای تحقق این امر، همکاری لازم را با دستگاههای متولی این سامانه‌ها داشته باشند. نمایندگان در تبصره 1 ماده 22 تصویب کردند: ارائه خدمات مذکور به کالاهایی که در سامانه‌ موضوع این ماده ثبت نشده‌اند، ممنوع بوده و مرتکب به حبس یا جزای نقدی درجه هفت محکوم می‌ شود، مگر اینکه در این قانون یا قوانین دیگر مجازات شدیدتری پیش‌بینی شده باشد. نمایندگان در تبصره 2 این ماده نیز تصویب کردند: چنانچه ارائه خدمات، منجر به ورود و ثبت کالای قاچاق در سامانه‌های موضوع این قانون گردد مرتکب به حبس یا جزای نقدی درجه 6 محکوم می‌ شود مگر این که در این قانون یا قوانین دیگر مجازات شدیدتری پیش‌بینی شده باشد. **خرید و فروش ارز خارج از صرافی‌ها ممنوع شد نمایندگان ماده 23 لایحه اصلاح قانون مبارزه با قاچاق کالا و ارز را نیز با 148 رای موافق، 3 رای مخالف و 10 رای ممتنع از 199نماینده حاضر تصویب کردند که بر این اساس، بانک مرکزی موظف است برای پیشگیری و کنترل بازار مبادلات غیرمجاز ارز اقداماتی انجام دهد. نمایندگان مقرر کردند: تعیین و اعلام میزان ارز قابل نگهداری و مبادله در داخل کشور، همراه مسافر، همراه رانندگان عبوری و مواردی از این قبیل، ایجاد سامانه اطلاعات مالی صرافی‌ها و رصد و ارزیابی فعالیت آنها بر عهده بانک مرکزی خواهد بود. نمایندگان در تبصره 1 ماده 23 این لایحه، دولت را مکلف کردند ارز مورد نیاز اشخاص را تأمین و در صورت عدم کفایت آن، بازارهای مبادله آزاد ارز را به گونه‌ای ایجاد نماید که تقاضای اشخاص از قبیل ارز مسافری و عبوری از طرق قانونی تأمین شود. نمایندگان در تبصره 2 ماده 23 این لایحه تصویب کردند: عرضه و فروش ارز، خارج از واحدهای مجاز تعیین شده توسط دولت به وسیله اشخاص و واحدهای صنفی، ممنوع است و با مرتکبین مطابق قانون رفتار می‌شود. **بحرینی و حسینی عضو شورای عالی بورس و اوراق بهادار شدند نمایندگان در جلسه علنی امروز مجلس، حجت الاسلام حسین زاده بحرینی نماینده مشهد را با 113 رای و سیده فاطمه حسینی نماینده تهران را با 82 رای از مجموع 171 رأی، برای عضویت شورای عالی بورس و اوراق بهادار انتخاب کردند. سیام**9121 ** 1336            "}