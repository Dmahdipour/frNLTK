{"onTitr":" فرماندار کرمانشاه:    ","titr":" خواسته بازاریان دیزل آباد مورد رسیدگی قرار می گیرد","describe":" کرمانشاه - ایرنا - فرماندار کرمانشاه با بیان اینکه کسبه بازار دیزل آباد به نصب برخی از تابلوهای راهنمایی و رانندگی اعتراض داشتند، گفت: با هماهنگی معاون هماهنگی امور عمرانی استانداری به خواسته بازاریان دیزل آباد و صنف تعمیرکار خودروهای سنگین رسیدگی می شود.", "text":"فضل الله رنجبر روز دوشنبه در پاسخ به این سوال خبرنگار ایرنا که آیا تعطیلی بازار دولت آباد صحت دارد، بشدت این موضوع را تکدیب کرد و گفت: جمعی از کسبه بازار تعمیرکاران خودروهای سنگین به صورت مسالمت آمیز نسبت به برخی تابلوهای ورود ممنوع کامیون ها اعتراض کردند.وی با بیان اینکه آنان خواستار اصلاح تابلوهای ورود ممنوع خودروهای سنگین به دیزل آباد بودند، گفت: پس از این اعتراض در جمع آنها حاضر شدیم و ضمن ارائه توضیحاتی، رسیدگی به این درخواست را آغاز کردیم.فرماندار کرمانشاه اضافه کرد: برخی مطالب منتشر شده در فضای مجازی مبنی بر اعتصاب در بازار کرمانشاه صحت ندارد.دیزل آباد یکی از محله های شهر یک میلیون نفری کرمانشاه است که در آن صنف نمایشگاه داران و تعمیرکاران خودروهای سنگین فعالیت می کنند. 7445/8066            "}