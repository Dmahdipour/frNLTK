{"onTitr":"","titr":" اهالی روستاهای سخت گذر آستارا رایگان ویزیت شدند","describe":" آستارا - ایرنا - بسیج جامعه پزشکی آستارا به مناسبت هفته جهانی سالمندان، 120 نفر از اهالی روستاهای سخت گذر مشند، زره ژیه و شاغوله بخش مرکزی این شهرستان را به طور رایگان ویزیت کرد.", "text":"به گزارش ایرنا، سرپرست شبکه بهداشت و درمان آستارا روز یکشنبه در جمع خبرنگاران در مدرسه ابتدایی روستای مشند این شهرستان گفت: در این طرح، هفت تیم از پزشکان متخصص زنان و اطفال، پزشکان عمومی، جراح عمومی، عوامل بهداشتی و تدارکات و پشتیبانی مشارکت کردند.نظام عباسی افزود: ارزش داروهای تجویز شده بالغ بر 10 میلیون ریال بود و طرح ویزیت رایگان بسیج جامعه پزشکی به مناسبت های مختلف نظیر هفته سلامت، دفاع مقدس، بسیج، دهه فجر، دهه کرامت و سالروز آزادسازی خرمشهر در آستارا اجرا می شود.وی ادامه داد: اگر فرد بیمار بنا به تشخیص پزشک معالج به عمل جراحی یا پیگیری درمان نیاز داشته باشد، ادامه درمان او رایگان انجام می گیرد.به گفته عباسی، از سال 1385 علاوه بر ویزیت رایگان بیماران توسط بسیج جامعه پزشکی در بیشتر روستاهای دورافتاده آستارا، با حضور کارشناسان شبکه بهداشت و درمان، آموزش های بهداشتی رایگان به روستائیان ارائه می شود.استقرار کاروان سلامت شبکه بهداشت برای ارائه کمک های اولیه و تست قند و فشار خون از دیگر برنامه های بهداشتی درمانی به مناسبت هفته سالمندان، در مدرسه روستای مشند آستارا بود.از نهم تا پانزدهم مهرماه هفته جهانی سالمندان نامگذاری شده است.شهرستان مرزی بندر آستارا با 91 هزار نفر جمعیت در دو بخش و 62 روستا، در 200 کیلومتری غرب مرکز استان گیلان و همسایگی جمهوری آذربایجان قرار دارد.7105 / 7124/2007            "}