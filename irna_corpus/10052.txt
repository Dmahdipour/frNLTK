{"onTitr":"","titr":" شهرکرد میزبان تجمع 20 هزار نفری بسیجیان است","describe":" شهرکرد- ایرنا- فرمانده سپاه حضرت قمر بنی هاشم(ع) چهارمحال و بختیاری از آمادگی کامل استان برای برگزاری تجمع رزمایش 20 هزار نفری بسیجیان در شهرکرد خبر داد.", "text":"به گزارش ایرنا، سردار علی محمد اکبری روز چهارشنبه در همایش سیاسی اصحاب رسانه چهارمحال و بختیاری تاکید کرد: تجمع 20 هزار نفری بسیجیان چهارمحال و بختیاری فردا پنجشنبه 12 مهر برگزار می شود. به گفته وی، آمادگی دفاعی نیروهای مسلح تنها به دفاع فیزیکی و مرزی محدود نمی شود، بلکه به منزله دفاع از مرزها و حوزه های اجتماعی، اقتصادی، سیاسی، فرهنگی و روانی است.وی افزود: تشکیل قرارگاه های دفاعی برای سربلندی نظام جمهوری اسلامی در مقابله با دشمن در جنگ های مختلف صورت می گیرد.اکبری تصریح کرد: دشمن با ایجاد جنگ روانی و اقتصادی در بازار طلا و ارز، به دنبال کاهش آستانه تحمل مردم بود اما با تدابیر اندیشیده شده، نتوانست به اهداف خود برسد.وی یادآور شد: رزمندگان ایران در دوران دفاع مقدس با تهدید و تحریم توأمان دشمنان مواجه بودند اما با ایستادگی تمام قد توانستند استکبار جهانی را به زانو درآورند.فرمانده سپاه حضرت قمر بنی هاشم (ع) چهارمحال و بختیاری اظهار داشت: توان امروز ایران در زمینه موشکی حاصل ایستادگی رزمندگان ایران در دوران دفاع مقدس و پاسخ کوبنده ای به تروریست ها و تکفیری ها بود.وی با اشاره به قدرتمندی ایران در منطقه و دنیا گفت: جمهوری اسلامی با تکیه بر توان جوانان توانست به موففقیت های زیادی دست یابد که البته هنوز ضعف هایی وجود دارد و باید برای رفع آن تلاش شود.اکبری تاکید کرد: سپاه با طراحی و اجرای رزمایش بزرگ محمد رسول الله (ص) و انعکاس آن از طریق رسانه های گروهی، توانست توان و اقتدار کشور را به دنیا نشان دهد.به گزارش ایرنا، رزمایش بزرگ 20 هزار نفری بسیجیان متشکل از 20 گردان عاشورا و الزهرا (س) از 14 تا 29 شهریور امسال با رمز محمد رسول الله (ص) در شهرکرد و دیگر شهرستان های استان برگزار شد.فرمانده سپاه حضرت قمر بنی هاشم (ع) با اشاره به پاسخ کوبنده ایران به تروریست ها در حادثه اهواز افزود: براساس اظهارات فرمانده نیروی هوایی سپاه، در این حمله با شلیک 6 موشک به مواضع تروریست ها 40 نفر از سران داعش به هلاکت رسیدند.مسئول نمایندگی نهاد ولی فقیه در سپاه قمر بنی هاشم (ع) چهارمحال و بختیاری نیز گفت: عاشورا و واقعه کربلا در حصار زمان و مکان متوقف نمی شود.حجت الاسلام کریم سرافراز تاکید کرد: مقاومت تاریخی ملت ایران در دوران دفاع مقدس اقتدار، اراده، ظرفیت و استعداد یک ملت بزرگ را به نمایش گذاشت.وی افزود: استکبار جهانی امروز به موازات جنگ تمام عیار اقتصادی، رسانه ها را نیز در جنگ روانی خود مورد هجمه قرار داده است تا از طریق آن بین مردم ایجاد یاس، نا امیدی و بدبینی کند.سرافراز، اصحاب رسانه و خبرنگاران را از خواص و نخبگان جامعه دانست و یادآور شد: رسانه های گروهی برای انسجام بین مردم و مسئولان و جلوگیری از القای یاس و ناامیدی بین جامعه نقش آفرین هستند.مدیرکل فرهنگ و ارشاد اسلامی چهارمحال و بختیاری نیز گفت: رسانه های گروهی در تبیین اهداف برگزاری تجمع 20 هزار نفری بسیجیان استان در روز پنجشنبه 12 مهر امسال به منظور حمایت از نظام جمهوری اسلامی در عرصه های مختلف و به ویژه شرایط کنونی عظمت ایران را به رخ جهانیان می کشند.جواد کارگران دهکردی تاکید کرد: رسانه به عنوان یکی از مهمترین مؤلفه های قدرت در تقویت روحیه مردمی حمایت از نظام جمهوری اسلامی نقش اساسی ایفا می کنند.وی افزود: ترویج گفتمان انقلاب اسلامی ایران از مهمترین محورهای فعالیت رسانه های گروهی است.کارگران با اشاره به تلاش و هجمه های دشمن در تشویش اذهان عمومی یادآور شد: اصحاب رسانه در خنثی کردن این هجمه ها می توانند نقش مهمی داشته باشند.به گزارش ایرنا، در ادامه رزمایش بزرگ سپاهیان محمد رسول الله (ص) اجتماع بزرگ 20 هزار نفری بسیجیان چهارمحال و بختیاری فردا پنجشنبه در مجموعه ورزشی شهدای دانش آموز شهرکرد برگزار می شود.7362/2097            "}