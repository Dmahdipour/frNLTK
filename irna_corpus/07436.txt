{"onTitr":"","titr":" رکورد شکنی 17 ساله بارندگی در مازندران","describe":" ساری- ایرنا- مدیرکل هواشناسی مازندران گفت که بارش 262 میلیمتری باران کمتر از 24 ساعت در میانلاب رامسر  طی 17 سال گذشته بی سابقه بوده است.", "text":"محمدرضا رضوی روز شنبه در گفت و گو با خبرنگار ایرنا افزود: سابقه بارش بیش از 250 میلمتری در غرب مازندران که همواره شهرستان رامسر رکورددار آن بود، مربوط به 10 مهر سال 80 بود که در زمان کمتر از 24 ساعت حدود 318 میلمتر بارش ثبت شد.مدیرکل هواشناسی مازندران شدت و میزان بارندگی در شرق استان را هم کم سابقه دانست و گفت که در 24 ساعت گذشته حدود 140 میلمتر بارندگی در ایستگاه گلوگاه در شرق مازندران به ثبت رسید که بیش از یک دهه اخیر سابقه نداشت.وی افزود: احتمال می رود این رکورد زنی بیشتر از یک دهه اخیر باشد، ولی به دلیل نبود ایستگاه هواشناسی در این شهرستان محاسبه از زمان استقرار ایستگاه انجام شد.** حرکت شدت بارش ها به شرق مازندران رضوی پیش بینی کرد که از میزان بارش ها در غرب مازندران از عصر امروز شنبه کاسته می شود و بارش ها بیشتر در شرق استان رخ می دهد.مدیرکل هواشناسی مازندران اظهارداشت : بارش باران در این استان تا بامداد فردا یکشنبه 16 مهرماه ادامه خواهد داشت و از مازندران خارج می شود.وی افزود: سامانه دیگر بارشی اواسط هفته جاری از جنوب وارد استان می شود که ولی بارش ها از شدت کمتری برخوردار خواهد بود.در سال زراعی گذشته (97-96) 504 میلمتر در مازندران باران بارید که نسبت به مدت مشابه سال قبل 10 درصد کاهش داشت.بیشترین کاهش بارندگی در سال زراعی گذشته با 30 درصد مربوط به امیرآباد در شرق مازندران و بیشترین بارش نیز با بیش از یک هزار میلمتر مربوط به شهرستان رامسر بوده است است.*آبگرفتگی در چالوس موجب مرگ یک نفر شد  معاون فرماندار چالوس نیز از مرگ یک راننده تاکسی در چالوس بر اثر خفگی در سیلاب  خبر داد.    حمید محمدی فیروز توضیح داد: راننده 72 ساله تاکسی به هنگام عبور از زیرگذر تازه آباد که به دلیل بارش های شدید باران، سطح آب در آن بالا آمده بود دچار خفگی شد. معاون فرماندار چالوس با اشاره به تلاش شبانه روزی تمامی نیروهای شهرستان از روز گذشته گفت: در حال حاضر در روستاهای خرمنه علیا و سفلی، تازه آباد، اشکاردشت، ایشبن، آبرنگ و دلگشاه بخش مرکزی شهرستان آبگرفتگی معابر و برخی از منازل به وقوع پیوست که نیروها در حال رفع آن هستند. وی اظهار داشت: در روستای سنگ وارث بخش مرکزی شهرستان نیز بارش شدید باران موجب ریزش سنگ از کوه شد که هم اکنون لودر در حال پاکسازی منطقه است. محمدی با اشاره به حجم بالای بارش در 12 ساعت گذشته افزود: اجرای عملیات لایروبی رودها و انهار از 2 هفته گذشته در شهرستان موجب کاهش قابل توجه میزان آبگرفتگی و سیلاب در چالوس شد. از عصر روز گذشته(جمعه) تا صبح امروز بیش از 150 میلی متر در شهرستان چالوس باران باریده است. شهرستان چالوس دارای ‎ 150هزار نفر و بیش از ‎ 100روستا است.   /1654/6982            "}