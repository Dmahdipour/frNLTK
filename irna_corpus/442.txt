غفور راستین روز جمعه در گفت و گو با ایرنا افزود : این حادثه بامداد امروز در داخل چادر یکی از باغ های سیب روستای بازارگاه پادنا از توابع این شهرستان اتفاق افتاد که پیک نیک در آن روشن بود. وی اظهارداشت : مسمومیت این افراد جوانان 27 و 29 ساله ساعت 7 و 20 دقیقه صبح به اورژانس 115 اعلام و به دنبال آن یک واحد امدادی اورژانس پیش بیمارستانی به محل اعزام شد. منواکسید کرین، گازی است که بر اثر سوختن ناقص کربن به وجود می آید، این گاز بسیار سمی است اما رنگ و بوی خاصی ندارد، به همین دلیل این گاز قاتل نامریی نیز نامیده می شود، میل ترکیبی این گاز با هموگلوبین خون حدود 300 برابر بیشتر از میل ترکیب گاز اکسیژن است.استفاده از آبگرمکن یا بخاری مستعمل و دارای نقص فنی و بدون دودکش یا دارای دودکش بدون عملکرد مناسب در محل سکونت و کپسول پیک نیک در چادر و محیط بسته بیشترین موارد ابتلا به مسمومیت را تشکیل می دهد. فوریت‌های پزشکی شهرستان سمیرم با برخورداری از پنج پایگاه جاده‌ای، یک شهری، یک اتاق فرمان و 14 نفر نیرو به صورت 24 ساعته در حال ارائه خدمات اورژانس پیش‌ بیمارستانی به مصدومان حوادث است. سمیرم در 160 کیلومتری جنوب اصفهان واقع شده است. /7135/6026/7147
      
      