{"onTitr":"","titr":" سلبریتی‌ها و مقامات، نیازمند کسب دانش رسانه‌ای","describe":" تهران- ایرناپلاس- در روزهای اخیر افکار عمومی در شبکه‌های اجتماعی نسبت به حرف‌های برخی مسئولان واکنش‌های منتقدانه‌ای داشتند و حاشیه‌های فراوانی برای این مسئولان ایجاد شده است. در این بین به نظر می‌رسد حضور مشاوران رسانه‌ای توانمند بتواند بخشی از مشکل را حل کند.", "text":"اظهارنظرهای برخی از مسئولان، چهره‌های شناخته شده و افراد تاثیرگذار در جامعه عواقبی به همراه دارد و این عواقب تا حدی است که این افراد برای بیان کردن یک حرف، انتشار یک تصویر و یا بازنشر یک متن ممکن است مشروعیت و مقبولیت خود را در بین افراد جامعه از دست بدهند. برای مثال وقتی وزیر بهداشت در برنامه تلویزیونی در مورد تقسیم بودجه وزارتخانه و اختصاص ندادن بخشی از این بودجه به درمان برخی بیماری‌ها حرف زده و با واکنش‌های متفاوتی از سوی افکار عمومی مواجه می‌شود، این واکنش‌ها ناشی از رویکرد اجتماعی افراد و مخالفت با کلام این فرد است.افکار عمومی به حرف‌های غیرمسئولانه واکنش می‌دهندنوع مواجهه افکار عمومی با این دیدگاه‌ها از جنس همدلی با افرادی است که در این گفتارها از حقوق اجتماعی خود محروم یا طرد می‌شوند. بیان دیدگاه‌های این‌چنین در بین مسئولان کشور مسبوق به سابقه و در دوره اخیر نیز به دفعات تکرار شده است. برای مثال یکی از مسئولان در مورد خروج افغان‌ها از کشور و یا شهردار تهران درباره بازگشت متکدیان به شهر خود صحبت می‌کند که واکنش افکار عمومی را به دنبال دارد.این اظهار نظرها در مواقعی به قدری تولید بحران می‌کنند که می‌تواند مسیر حرکتی یک نهاد یا سازمان را مختل کند و یا اگر از سوی یک چهره‌ اجتماعی مطرح شود، موجب از دست رفتن جایگاه آن شخص در بین افکار عمومی می‌شود. برای مثال چهره اجتماعی برخی از سلبریتی‌ها با یک عکس، ویدئو و یا اظهار نظر کوتاه در فضای اجتماعی تخریب می‌شود و آنها دیگر نمی‌توانند مثل سابق با طرفداران خود ارتباط برقرار کنند.حرف‌هایی که جایگاه مدیر را تنزل می‌دهدسخنان ولایتی رئیس هیئت امنای دانشگاه آزاد در مورد مقاومت مردم و قیاس آن با مردم یمن، اظهار نظر حجتی وزیر جهاد کشاورزی در مواجهه با یک کشاورز و یا شوخی‌های قاضی‌زاده هاشمی وزیر بهداشت با نانوای بجستانی از جنس این اظهار نظرهاست. این اظهار نظرها فضایی به وجود آوردند که فعالیت نهادهای تحت امر این افراد را با اختلال مواجه کرده و این شخصیت‌ها را در موضع ضعف قرار دادند.به نظر می‌رسد بیان این حرف‌ها ناشی از مشاوره‌های غلط اطرافیان و افرادی است که تنها مواجهه‌شان با مقام مسئول تایید و ترس از دست دادن جایگاه است. برخی از مدیران وقتی در بین اطرافیان خود صحبت می‌کنند به دلیل تاییدهایی که از این افراد می‌گیرند، گمان می‌کنند موضع درستی اتخاذ کرده‌اند و بدین‌ترتیب حرف‌های معمولی و بی‌پشتوانه‌شان را در فضای عمومی نیز مطرح می‌کنند.لزوم دسترسی به مشاوران خیرخواهدر اینجا بیش و پیش از هر چیز لزوم دسترسی به مشاورانی خیرخواه و نقاد برای مدیران، مسئولان و چهره‌های اجتماعی احساس می‌شوند. مشاوران باید از جایگاه نمادین فاصله بگیرند و با اعلام مواضع صریح سعی کنند جلوی انحراف یک فرد را بگیرند. در حال حاضر برخی مشاوران تنها از مدیر خود حقوق می‌گیرند تا در مواقع لزوم حرف‌های آنها را تایید کنند و اگر نیاز شد به دفاع از آنها در برابر نقدها بپردازند.مشاور رسانه‌ای برای هر مقام مسئول، چهره‌ اجتماعی و یا فردی که جایگاهی در بین افکار عمومی دارد لازم است. اگر این افراد از مشاوره استفاده کنند دیگر هر حرفی را به زبان نمی‌آورند و در هر موقعیتی هر نکته‌ای را نمی‌گویند. ضروری است یک فرد برای سخنرانی، مصاحبه و یا حتی فعالیت در شبکه‌های اجتماعی از یک کارشناس مشورت بگیرد و سپس حرف خود را بیان کند.یادداشت از مهدی نجفی‌خواه**اداره کل اخبار چندرسانه‌ای **ایرناپلاس**            "}