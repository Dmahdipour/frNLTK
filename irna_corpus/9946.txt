{"onTitr":"","titr":" مراقب کلاه بردارهای تلفنی باشیم","describe":" جیرفت - ایرنا - سرپرست فرماندهی انتظامی شهرستان جیرفت گفت: با توجه به افزایش کلاهبرداری به شیوه برقراری ارتباط تلفنی و فریب شهروندان با وعده های وسوسه کننده از مردم می خواهیم در این زمینه مراقب باشند و فریب کلاه برداران را نخورند.", "text":"سرهنگ رضا محمدرضایی روز چهارشنبه در گفت و گو با خبرنگار ایرنا افزود: اخیرا فریب و کلاهبرداری به شیوه ارتباط تلفنی بیش از قبل شایع شده که در این شیوه افراد سودجو و کلاهبردار که بیشتر دارای سوابق کیفری نیز هستند با بهره گیری از امکانات مخابراتی و تجهیزات رایانه ای و سوء استفاده از فضای مجازی قربانیان خود با ارسال پیامک یا برقراری تماس تلفنی تحت عناوین برنده شدن در قرعه کشی جشنواره های مختلف، سفرعتبات عالیات، خرید و فروش اجناس، کالا و ارائه خدمات وسوسه برانگیز به دام می اندازند.وی ادامه داد: این کلاه برداران به بهانه پرداخت و یا واریز وجه به حساب آن ها اطلاعات مهمی همچون شماره کارت، شماره حساب، رمز دوم، عبارت CCV2 و اطلاعات شخصی مردم را دریافت و فرد قربانی را با ترفندهای مختلف به عابر بانک هدایت کرده و با انجام یک سری عملیات بانکی مبالغی از آن ها کلاهبرداری می کنند.وی اظهار داشت: کاربران به منظور پیشگیری از این نوع کلاهبرداری، هیچگاه دستورات افراد ناشناس در ارتباطات تلفنی را دنبال نکنند و از مراجعه به دستگاه های خوپرداز خودداری کنند.شهروندان در صورت مشاهده موارد بالا بلافاصله تماس را قطع و در صورت تکرار تماس، مورد را به مرکز فوریت های پلیسی گزارش دهند.شهرستان جیرفت با 308 هزار نفر جمعیت در جنوب استان کرمان واقع شده است.3029/7450/7429            "}