{"onTitr":"","titr":" رای الیوم: هیلی نژادپرست و حامی جنایت های اسرائیل بود","describe":" تهران-ایرنا-روزنامه فرامنطقه ای رای الیوم نوشت: «نیکی هیلی» نماینده آمریکا در سازمان ملل متحدکه از مقام خود استعفا کرد یک نژاد پرست بود و بیشترین نفرت را از اعراب و مسلمانان داشت.", "text":"رای الیوم نوشت: در دنیا هیچ کس پیدا نمی شود که به اندازه هیلی با اعراب و مسلمانان در جهت حمایت از رژیم صهیونیستی دشمن باشد.این روزنامه افزود: وی که از خانواده مهاجران هندی است از سیاست های دونالد ترامپ رئیس جمهوری آمریکا ضد ایران، نیز انتقال سفارات واشنگتن از تل آویو به قدس، به رسمیت شناختن این شهر به عنوان پایتخت رژیم صهیونیستی، و باقی ماندن نیروهای آمریکایی در سوریه حمایت می کرد.وی پیش تر در ماه آوریل (فروردین/اردیبهشت) در کنفرانس لابی یهودی «ایباک» در آمریکا گفته بود که من 'کفش پاشنه بلند می پوشم نه به دلیل این که مد است بلکه برای اینکه هرکسی از اسرائیل انتقاد کرد زیر پایم له کنم.این روزنامه ادامه داد که دلیل حقیقی استعفای ناگهانی هیلی از منصبش مشخص نیست اما بی شک رفتن او برای هیات اسرائیلی در سازمان ملل متحد خوشایند نخواهد بود.چه بسا هیلی به دلیل اختلافاتش با «مایک پمپئو» وزیر خارجه آمریکا  استعفا کرده باشد همانطور که با «رکس تیلرسون» وزیر خارجه سابق آمریکا اختلاف پیدا کرد. و یا ممکن است دلیل استعفای هیلی آمادگی برای ورود به انتخابات آینده ریاست جمهوری آمریکا از سوی حزب جمهوری خواه باشد زیرا افکار نژاد پرستانه ضد مهاجرین دارد و از سوی لابی صهیونیستی و «جراد کوشنر» داماد و مشاور ترامپ حمایت می شود.رای الیوم نوشت : استعفای هیلی از منصبش به این معنی نیست که شخصی بهتر از وی جایگزین خواهد شد زیرا  نژادپرستی، نفرت از اعراب و مسلمانان و حمایت از جنایت های جنگی رژیم صهیونیستی از جمله ارزش ها و اصول سیاست های دولت ترامپ است.خاورم**9366**1049            "}