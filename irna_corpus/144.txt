به گزارش گروه تحلیل، تفسیر و پژوهش های خبری، رسانه های فارسی زبان در 48 ساعت گذشته، علاوه بر بررسی پرونده خاشقچی، به ماجرای خون گیری در تاکستان، تبعات یک برنامه تلویزیونی پربیننده، هشدار وزارت خزانه داری آمریکا درباره معامله با ایران، ابهامات در پرونده مرگ کودک کردستانی و پیروزی حقوقی ایران در دادگاه استیناف رم پرداختند.** شواهد جدید از قتل خاشقجی پس از طرح شواهدی جدید در 48 ساعت گذشته از پرونده جمال خاشقچی، این پرونده وارد مرحله جدیدی شده است. رسانه های فارسی زبان داخلی و خارجی به صورتی گسترده و به بحث در این باره پرداختند. «صدای آمریکا» پس از چند روز انفعال در برابر خبر مفقود شدن خاشقجی، در 48 ساعت گذشته به انتشار موضع گیری های مقامات مسوول آمریکایی در این خصوص پرداخته و این مسئله را یک بحران توصیف کرده است. اکنون این خبرگزاری از زبان مقامات آمریکایی احتمال برخوردی جدی تر با عربستان را محتمل می داند. «BBC فارسی» در گزارش خبری مفصل خود، احتمال قتل خاشقجی را بیش از پیش قابل باور می داند و در گزارش خود بر انفعال «دونالد ترامپ» برای مقابله با عربستان تاکید کرده و انتقادها از وی برای تداوم قرارداد تسلیحاتی آمریکا با عربستان را منتشر کرده است. در گزارش این شبکه خبری می خوانیم: آقای ترامپ به سوال خبرنگاران که در مورد اقدام احتمالی مورد نظر او پرسیدند جواب نداده اما گفته از نظر او بر هم زدن معامله تسلیحاتی 110 میلیاردی با عربستان سعودی با توجه به جایگزین و رقبایی که آمریکا در بازار تسلیحاتی جهان دارد، منطقی نیست. انتظار می‌رود این اظهارات رئیس جمهوری آمریکا به زودی با واکنش تند منتقدانش روبرو شود که او را به نادیده گرفتن ارزش‌های آمریکا در ارجح دانستن حقوق‌بشر بر اولویت های اقتصادی متهم کنند. وکس، وبسایت لیبرال‌ آمریکایی در یکی از نخستین واکنش‌ها نوشته: ترامپ برای جان خاشقجی قیمت تعیین کرد.«یورونیوز فارسی» در دو گزارش، ضمن تاکید بر موج انصراف رسانه ها از شرکت در نشست عربستان، از تاکید ترامپ بر قرارداد تسلیحاتی عربستان خبر داده است. یورو نیوز همچنین از فشار نمایندگان مجلس سنای آمریکا بر ترامپ برای توقف قرارداد فروش سلاح به عربستان نوشته است. «رادیو فردا» در یادداشتی به قلم «علم صدر زاده» و با تیتر «جمال خاشقجی؛ نمودی از «عربستان بن‌سلمان» به نقد و بررسی «بن سلمان» و عملکرد او می پردازد و نقش روزنامه نگاران در افشای پشت پرده اقدامات او را برجسته می کند.«ایران اینترنشنال» نیز همچنان به انتشار منظم اخبار پیرامون ماجرای مرگ جمال خاشقجی پرداخته و تیتر اصلی خود را هم به این ماجرا اختصاص داده و در آخرین گزارش خود به صورت تلویحی از عدم تلاش دولت آمریکا برای جلوگیری از وقوع قتل احتمالی وی، انتقاد می کند. «رادیو اسراییل» همچنان ترجیح داده به سکوت خبری خود در ماجرای خاشقجی ادامه دهد و «العربیه» نیز به صورتی جدی تلاش دارد تا اخبار منتشر شده در مورد خاشقجی را دروغ و تهمت رسانه ای بشمارد. این خبرگزاری ضمن تاکید بر زنده بودن خاشقجی، گمانه زنی ها درباره مرگ وی را ترفند رسانه های قطری و وابسته به اخوان المسلمین دانسته است.  «رادیو زمانه» نیز در گزارشی با تیتر «اسناد ترکیه از قتل خاشقجی؟» تا جای ممکن تلاش دارد تا موضعی خنثی را اتخاذ کند.«دویچه وله فارسی» نیز از ارایه شواهدی از قتل و شکنجه جمال خاشقجی در کنسولگری عربستان خبر داده و به بازتاب انصراف اصحاب رسانه از شرکت در اجلاس عربستان پرداخته است. رسانه های خبری فارسی زبان داخلی همچون «ایرنا»، «ایسنا»، «فارس» و «تسنیم» نیز در ارتباط با شواهد جدید ترکیه از قتل جمال خاشقجی گزارش هایی را منتشر کردند.   تارنمای خبری «الف» نیز در یادداشتی به قلم «سیدجعفر قناد باشی» از استانداردهای دوگانه غرب برای برخورد با تروریسم دولتی نوشت و برخی واکنش تند به ماجرای خاشقجی را ترفندهای دولت های غربی برای گرفتن امتیازات جدید از عربستان و همچنین تلاش تبلیغاتی در آستانه انتخابات میان دوره ای آمریکا دانست و صداقت دولت آمریکا در این زمینه را زیر سوال برد. ** خون گیری مشکوک در تاکستانپس از انتشار خبر خون گیری مشکوک از دانش آموزان یک دبیرستان دخترانه در تاکستان، موجی خبری پیرامون این ماجرا آغاز شد. رسانه های داخلی و خارجی فارسی زبان، به صورتی گسترده و مشترک، این خبر را دنبال کردند. در 48 ساعت گذشته BBC فارسی چهار گزارش درباره این خبر منتشر کرد و رسانه های فارسی زبانی همچون دویچه وله، رادیو زمانه، یورونیوز و ایران اینترنشال نیز به بازتاب این خبر پرداختند. خبرگزاری های داخلی نیز ابتدا موجی خبری پیرامون این ماجرا به راه انداختند. بطور مثال تارنمای خبری «عصر ایران» اخبار و گزارش های متعددی را در این باره منتشر ساخت.پس از مشخص شدن چند و چون ماجرا، خبر شکایت «هلال احمر» از سوی خبرگزاری ایرنا بازتاب یافت و خبرگزاری تسنیم از احتمال یک شیطنت با انگیزه های عاشقانه نزد جوان متخلف سخن گفت. خبرگزاری ایلنا نیز از واکنش فوری سازمان های بهداشتی و پزشکی خبر داد و اعلام کرد که افرادی که مورد تزریق سرنگ مشترک قرار گرفته اند، در برابر بیماری احتمالی به سرعت واکسینه خواهند شد. ** افشای گری درباره یک برنامه تلویزیونیپس از شرکت یک پدر و پسر در یکی از برنامه های تلویزیونی و اعلام آن که پدر توان مالی برای خرید داروهای فرزندش ندارد، موجی از کمک های مالی برای این پدر سرازیر شد اما پس مدتی موسسه محک اعلام کرد این پسر دو سال پیش درمان شده است و به اقدامات خاصی نیاز ندارد. همین مساله موجی از انتقادات را متوجه صدا و سیما کرد.تارنمای خبری «تابناک» در گزارشی با تیتر «برای به آتش کشیدن اعتماد عمومی، چه چیزی بهتر از رسانه ملی؟» به شدت به عملکرد صدا و سیما تاخت و نوشت: اعتباری که ماحصل سال‌ها تلاش و کوشش برخی خیرین و دلسوزان در این خیریه‌ها بود و به سادگی هر چه تمام‌تر به تاراج می‌رفت؛ رویدادی که پیشتر هم نمونه‌های آن در رسانه ملی رقم خورده و موجب شده بسیاری از ادعا‌های مطرح در این رسانه ها، واقعی به نظر نرسد. مثل حکایت معرفی کودکی که ادعا می‌شد از چندین خودروساز مشهور جهان دعوت به کار شده یا موارد متعدد دیگری که همه از اعتبار رسانه ملی کاستند و می‌کاهند.سرمایه‌های گران سنگی که برای به آتش کشیدنشان راهی بهتر از پرداختن به آن‌ها در رسانه ملی نیست چراکه در این رسانه بی هیچ تحقیق و بررسی، می‌شود به خیریه‌ها تاخت و حتی برای این کار از نسخه‌های معمولی پزشکی که تاریخ گذشته هستند بهره برد، بی آنکه نیازی به تحقیق و پرس و جو از مسئولان خیریه احساس یا حتی بررسی شود کودک نیازمند درمان است یا خیر.تلخ‌تر آنکه وقتی روی زشت ماجرا عیان می‌گردد نیز رسانه ملی مسئولیتی برای تصحیح اشتباهش احساس نمی‌کند و ترجیح می‌دهد، دیده را ندیده بیانگارد و هیچ به روی خود نیارود؛ گویی نه خانی آمده و نه خانی رفته است، بماند که در این میان بسیاری از ایرانیان آسیب دیدند. چه آن گروه اندکی که در کار‌های خیر مشغول به فعالیت هستند و چه انبوه ایرانیانی که در این روز‌ها احساس کردند فریفته شده اند و ممکن است دیگر به خیریه‌ها کمک نکنند!تارنمای خبری عصر ایران نیز به نقل از انجمن خیریه حمایت از بیماران کلیوی نوشت که فرد مذکور که در برنامه تلویزیونی مدعی شده بود کلیه خود را برای فرزندش فروخته است، سه سال پیش از تولد فرزند خود به این اقدام دست زده و اضافه کرد: ای کاش دست اندرکاران برنامه های مختلف تلویزیونی قبل از تولید و انتشار چنین برنامه هایی که احساسات مردم را جریحه دار می کند، از انجمن های مردم نهاد مانند انجمن خیریه حمایت از بیماران کلیوی با 200 شعبه و نمایندگی در سطح کشور و 40 سال سابقه فعالیت، صحت و سقم ادعاها را بررسی میکردند و ای کاش کمک های مردمی به گونه ای باشد که اطلاعات صحیح و منطقی به مردم ارائه شود و مردم بتوانند امور خیریه خود را در مسیر صحیح و منطقی، انجام دهند.ایران اینترنشنال نیز در گزارشی درباره این ماجرا به انتشار اخبار و واکنش ها پرداخته و از ابهام در نحوه استفاده از پول های کمک شده سخن گفت.** پرونده دنیا ویسی و ابهامات موجودخبرگزاری های فارسی زبان خارجی و داخلی، درباره ابهامات موجود در مورد مرگ «دنیا ویسی»، کودک کردستانی که بر اثر ریزش دیوار مدرسه جان خود را از دست داده است، نوشتند. در حالی که خبرگزاری «هرانا» و ایران اینترنشنال از بررسی مجدد پرونده دنیا ویسی خبر دادند، دویچه وله فارسی در گزارشی عنوان کرد که اظهار نظر دادستان کردستان مبنی بر اینکه پزشکی قانونی باید در مورد علت مرگ نظر دهد، باعث ابهامات بیشتر در این پرونده شده است. خبرگزاری تسنیم نیز گزارشی در این رابطه منتشر ساخت و به نقل از دادستان کردستان تاکید کرد به جای دامن زدن به شایعات، باید منتظر نظرات و تحقیقات تخصصی ماند. تارنمای خبری تابناک نیز در گزارشی مشروح، ضمن مصاحبه با برخی کارشناسان، تلاش کرد تا نشان دهد ماجرای تجاوز یک شیطنت رسانه ای و حاصل دامن زدن به شایعات در فضای مجازی است و به هیچ وجه نمی تواند صحت داشته باشد. ** هشدار آمریکا به کشورهای جهان درباره همکاری با ایرانخزانه داری ایالات متحده آمریکا به نهادهای مالی برای رابطه با ایران توصیه هایی جدید منتشر و ادعا کرد ممکن است ایران برای دور زدن تحریم ها از این نهادها استفاده کند. این خبر به عنوان تیتر مهم در رسانه هایی همچون صدای آمریکا، رادیو فردا، رادیو زمانه، دویچه وله، BBC فارسی و ایران اینترنشنال بازتاب یافت در حالی که در میان این رسانه ها، تفاوت هایی جدی در رویکرد به چشم می خورد.در حالی که صدای آمریکا و رادیو فردا برای دستور العمل وزارت خزانه داری آمریکا از واژه «هشدار» استفاده کردند، BBC فارسی ترجیح داد از واژه «توصیه» استفاده کند. ایران اینترنشنال نیز از «بررسی» حساب های مشکوک سخن گفت و به هیچ پیامی به نهادهای مالی در تیتر خود اشاره نکرد. رادیو زمانه از هر دو واژه توصیه نامه و هشدار استفاده کرد. این در حالی بود که یورونیوز فارسی و رادیو فرانسه در امتداد حمایت خود از تداوم برجام، ترجیح دادند تا جای ممکن در رابطه با این خبر سکوت اختیار کنند یا آن را کم اهمیت جلوه دهند.**تداوم خط خبری رسانه ها داخلی درباره CFTبا وجود تصویب لایحه CFT، بحث بر سر آن ادامه دارد. رسانه های اصولگرا همچنان تلاش دارند تا با افزایش فشار خود مانع از تصویب CFT در شورای نگهبان شوند. خبرگزاری های «مهر» و فارس و همچنین تارنماهای خبری الف و تابناک، به انتشار اسامی نمایندگان مخالف لایحه CFT دست زدند و تلاش کردند تا به نوعی از این نمایندگان تجلیل نمایند. خبرگزاری تسنیم اما ترجیح داد ضمن حفظ موضع مخالف خود، بیش از این به بحث درباره تصویب این لایحه در مجلس نپردازد. این در حالی بود که خبرگزاری های اصلاح طلب همچون ایسنا، ضمن پرداختن به موضوع پیامک های تهدید آمیز علیه نمایندگان مجلس، در مصاحبه با نمایندگان موافق، به برجسته سازی نتایج مثبت تصویب این لایحه اقدام کردند. ** پیروزی حقوقی ایران در دادگاه استیناف رمپیروزی ایران در دادگاه استیناف رم، به عنوان تیتر اول اغلب روزنامه های اصلاح طلب انتخاب شد. روزنامه های «شرق»، «آرمان امروز»، «سازندگی»، «اعتماد» و «مردم سالاری» در صفحه اول خود به این خبر پرداختند و آن را یک پیروزی و موفقیت برای دولت در نظر آوردند. روزنامه آرمان امروز از دومین پیروزی دستگاه دیپلماسی ایران برابر آمریکا سخن گفت. «آفتاب یزد» نیز این پیروزی حقوقی را به عنوان دستاورد دیپلماسی ایران تلقی کرد. رسانه های خارجی و رسانه های اصولگرا ترجیح دادند چندان به این خبر نپردازند.پژوهش**ب.س**9279
      
      