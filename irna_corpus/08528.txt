{"onTitr":"","titr":" صیانت از کیان خانواده مهم ترین رسالت کلینیک های حقوقی است","describe":" کرمانشاه-ایرنا- سرپرست کلینک های حقوقی زنان و خانواده کرسی حقوق بشر دانشگاه شهید بهشتی گفت: ریشه هرنارسایی، آسیب و تنش به خانواده باز می گردد از همین رو کار کلینیک های حقوقی حفظ و صیانت از کیان خانواده است.", "text":"به گزارش خبرنگار ایرنا، مهرشاد شبابی روز پنجشنبه در مراسم افتتاح کلینیک حقوقی خانواده و کودک کرمانشاه در سرسرای اجتماعات دانشگاه آزاد اسلامی کرمانشاه افزود: اگر خانواده را به عنوان بنیان اصلی جامعه به معنای واقعی به رسمیت بشناسیم و سرمایه گذاری ویژه ای در راستای حفظ بقا و استحکام این نهاد داشته باشیم دچارمعضل اجتماعی که هم اکنون در جامعه ایجاد شده نخواهیم بود.وی ادامه داد: براساس آمار رسمی سال 96، در هر سه دقیقه شاهد وقوع یک مورد طلاق در ایران بودیم به عبارتی در هرساعت شاهد 20 طلاق و در یک روز شاهد 440 طلاق در کشور به وقوع پیوسته که برای حل این معضل، توجه به حفظ بنیان خانواده اهمیت دوچندان دارد.سرپرست کلینک های حقوقی زنان و خانواده کرسی حقوق بشر دانشگاه شهید بهشتی در ادامه گفت: در این کلینیک ها آگاهی لازم حقوقی و تکلیف اعضای خانواده نسبت به یکدیگر بیان می شود و این آگاهی بخشی در راستای اهمیت قداست خانواده صورت می گیرد.**کلینیک های حقوقی به دنبال افزایش سلامت اجتماعی استدر ادامه این مراسم، رئیس دانشگاه آزاد اسلامی استان کرمانشاه نیز با تاکید بر اینکه دانشگاه پرچمدارعلم و آگاهی است، گفت: کلینیک های حقوقی خانواده و کودک اقدامی خداپسندانه در راستای ایجاد صلح و سازش و کاهش خشوت در جامعه است .محمدرضا حبیبی افزود: بدیهی است که مداخله به موقع توسط کارشناسان موجب کاهش و رفع بسیاری از مشکلات اجتماعی و حقوقی است و همواره رعایت سه اصل دانایی، آگاهی و تدبیر موجب سازش می شود.وی با تاکید براینکه باید آگاهی اجتماعی مردم بالا رود از افزایش سلامت اجتماعی به عنوان مهم ترین اقدام کلینیک های حقوقی یاد کرد.وی در ادامه از دانشگاه نسل سوم به عنوان دانشگاهی یاد کرد که چابک باشد و به تولید علم بپردازد و بتواند در کاهش آسیب ها و مشکلات جامعه تاثیرگذار باشد.استان کرمانشاه 2میلیون نفر جمعیت دارد که از این تعداد نیمی را زنان تشکیل می دهند.براساس سرشماری سال 95، حدود 30درصد از جمعیت استان کرمانشاه زیر 18سال سن دارند. 7460/3033            "}