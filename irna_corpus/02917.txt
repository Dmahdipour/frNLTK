{"onTitr":" روزنامه آمریکایی؛    ","titr":" برجام اروپا را به سمت استقلال راهبردی از آمریکا پیش می برد","describe":" تهران- ایرنا- روزنامه نیویورک تایمز در گزارشی اعلام کرد: شکافی که توافق هسته ای در اتحاد اروپای غربی و آمریکا انداخته، بسیار جدی تر از جنگ عراق در سال 2003 میلادی است به طوریکه اروپایی ها را به سمت استقلال راهبردی از واشنگتن پیش می برد.", "text":"به گزارش سه شنبه شب ایرنا، به نوشته نیویورک تایمز، «وولکر پرتهس» مدیر موسسه امور بین المللی و امنیت در برلین گفت: شکافی که توافق هسته ای ایران میان آمریکا و اروپا انداخته، بعید است تا پایان دولت ترامپ از بین برود.وی افزود: اروپا و آمریکا تنها رویکردشان در قبال ایران متفاوت نیست، بلکه دو طرف در این زمینه سیاسی که اهمیت راهبردی ویژه ای برایشان دارد، فعالانه علیه یکدیگر تلاش می کنند.این تحلیلگر آلمانی همچنین تاکید کرد: اختلاف بر سر توافق هسته ای ایران نیروی محرک بزرگی در مباحث اروپایی ها پیرامون استقلال راهبردی از آمریکا است و شکافی که این توافق میان متحدان غربی انداخته، بسیاری جدی تر از جنگ عراق در سال 2003 است.نیویورک تایمز همچنین به نقل از دیپلمات های ارشد اروپایی گزارش داد که مسئولان این اتحادیه از ایران خواسته اند برای حفظ برجام، ضمن پایبندی کامل به این توافق تا پایان دولت ترامپ صبر کند.این روزنامه آمریکایی در گزارشی نوشت: درمیان همه موضوعات که میان اروپا و دولت دونالد ترامپ رئیس جمهوری آمریکا شکاف انداخته، موضوع ایران شدیدترین آن ها است که باعث شده اروپایی ها با چین، روسیه و ایران برای مقابله با آمریکا همراه شوند.به گفته اتحادیه اروپا، کشورهای اروپایی در حال ایجاد سامانه ای برای پرداخت های مربوط به صادرات و واردات ایران با اروپا هستند که تجارت بی خطر با ایران را برای عاملان اقتصادی این کشورها تضمین می کند.این روزنامه آمریکایی افزود: اگرچه هنوز مشخص نیست که تلاش های اروپا تا چه حد موفقیت آمیز خواهد بود اما فروپاشی کامل برجام بدون شک به گسترش فعالیت های هسته ای ایران می انجامد و شرایط به پیش از سال 2013 باز می گردد که این قطعا چیزی نیست که اروپایی ها بخواهند.به گزارش ایرنا، این مسائل در حالی است که گزارش های اخیر رسانه ها از مباحث داخلی کاخ سفید حاکی از تشدید شکاف میان ایران ستیزان و حامیان حفظ برجام در دولت ترامپ است.تلاش کشورهای اروپایی و ساختار سیاستگذاری خارجی آمریکا برای جلوگیری از قطع همکاری سوئیفت با ایران نشان می دهد که فشارهای داخلی و خارجی غلبه رویکرد بولتونی در کاخ سفید را به عقب رانده است.اخبار چند روز گذشته مبنی بر احتمال استثنا شدن برخی کشورها در خرید نفت از ایران و نیز ادامه دسترسی ایران به سوئیفت (سامانه جهانی مبادلات مالی) موجب شد تا این پرسش مطرح شود که آیا دولت ترامپ از سیاست تحریم یکجانبه در قبال ایران عقب نشینی کرده یا سازمان تصمیم گیری در سیاست خارجی این کشور دچار تغییراتی شده است؟تارنمای «واشنگتن فری بیکن» روز دوشنبه نوشت: برخی مقام های دولت ترامپ تلاش می کنند تا دسترسی ایران به بازارهای مالی بین المللی را حفظ کنند.این تارنمای آمریکایی افزود: مقام های ارشد وزارت خزانه داری دولت آمریکا از جمله مقام هایی که امیدوار به حفظ توافق هسته ای هستند تلاش می کنند تا ایران به سیستم بانکی سوئیفت متصل بماند.به گفته منابع آگاه، مقام های سوئیفت هفته گذشته در واشنگتن دیدارهایی با مقام های دولت آمریکا انجام دادند تا اطمینان حاصل کنند که ایران همچنان به سیستم بانکی بین المللی دسترسی خواهد داشت.سوئیفت یک سامانه پولی بین المللی است که تراکنش های مالی فرامرزی از طریق آن انجام می شود.براساس این گزارش، از زمانی که ترامپ خروج واشنگتن از برجام را اعلام کرد، کشورهای اروپایی برای حفظ این توافق تلاش کرده اند و در حال حاضر نظام مالی پرداخت مستقل از آمریکا را در این راستا بررسی می کنند.همزمان با این تلاش ها، اروپا از ایران خواسته تا با حفظ پایبندی کامل به برجام هر بهانه ای را برای آغاز یک جنگ از آمریکا و رژیم صهیونیستی بگیرد.به گفته دیپلمات های ارشد اروپایی، کشورهای اروپایی همچنین به ایران توصیه می کنند که خویشتن داری کرده و برای حفظ برجام تا پایان دولت ترامپ در سال 2020 صبر کند.شبد**9416**9122            "}