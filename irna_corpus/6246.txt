{"onTitr":"","titr":" چشم انتظاری مادر شهید تا سوریه","describe":" تهران- ایرنا- شهید روزبه هلیسایی، پسری که چشم‌ انتظاری‌های مادر را به آن ‌سوی مرز‌ها امتداد داد و پیکر مطهرش در خاک غریب سوریه در دفاع از حرم حضرت زینب (س) جا ماند.", "text":"شهید روزبه هلیسایی از مدافعان حرم حضرت زینب (س) و جانباز هشت سال دفاع مقدس و از پیشکسوتان ورزش تکواندوی استان خوزستان بود که بعد از 30 سال به جمع دو برادر شهیدش پیوست.اخلاق و رفتار روزبه بی نظیر بود. او مجاهدت فی سبیل الله را تا قبل از شهادتش کنار نگذاشت و غریبانه به شهادت رسید.سردار سرلشکر روزبه هلیسایی جانباز 70 درصد و یکی از مظلومترین شهدای مدافع حرم استان خوزستان در ایمان، تقوا، خضوع و فروتنی در بین مساجد اهواز زبانزد بود و به تمام معنا استحقاق شهادت را داشت. او در 31 فروردین ماه 1394 در منطقه درعا سوریه به فیض شهادت نائل و پیکر مطهرش نزد حضرت زینب (س) به امانت باقیمانده است.وقتی از خانواده سرداران شهید ‌رضا و کورش (صادق) هلیسایی و شهید مدافع حرم روزبه هلیسایی، سخن می گوییمریال از پسرانی سخن می گوییم که هر کدام برای دفاع از این آب ‌و خاک جانفشانی ها کرده اند.* چشم انتظاری را یادآوری می کنندمنزل شهیدان همیشه پر از سبد گل و دسته‌گل‌های است که بوی خوش آنها همه منزل را پرکرده، روی دیوار، پوستری از تصویر سرداران شهید مدافع حرم نصب‌شده و کاملا مشخص است که چشم انتظاری‌ شان را یادآوری می کنند. چشم‌انتظاری با مادر،‌ زاده و با او عجین شده است. از وقتی ‌که پا به خانه حاج رحیم علی (پدر شهیدان) گذاشته رفتن‌ها و آمدن‌ها، بودن‌ها و نبودن‌ها و در کنار همه اینها چشم ‌به راه بودن، جزو جدا نشدنی زندگیش بوده است. مادری که ‌رضا و کورش را در شلمچه تقدیم کرده و 31 فروردین 94 روزبه‌اش را جزو شهدای مدافع حرم دیده است. چشمان مادر خسته از انتظار، نیاز به عمل پیداکرده است. * خواهر وارث خاطرات شهدای خانوادهلیدیا‌ خواهر شهیدان هلیسایی با روی خوش پاسخگوی ما شد. لیدیا تنها خواهرشهیدان هلیسایی نیست بلکه وارث همه خاطره‌های این خانواده است. وقتی از کفش به جای مانده رضا، جوراب‌های فوتبال، سکه‌ها و تمبرهای یادبود کورش و چمدان قدیمی پدر مراقبت می کند، به‌یقین می‌رسیم که برادر‌ها خاطراتشان را دست این خواهر سپرده‌اند چون می‌دانند که به خوبی از آنها محافظت می‌کند. چمدان قدیمی پدر، چمدانی که سالیان سال همیشه با چند دست لباس تا شده حاضر و آماده بوده که هر موقع که احساس خطر شد، حاجی چمدانش را بردارد و برود و بعد از مدتی دوباره شب برگردد و زیر بالش همه فرزندان سوغاتی بگذارد. * خلوص نیت شهید هلیسایی  سردار سرتیپ پاسدار حسن شاهوار پور، فرمانده سپاه حضرت ولی‌عصر (عج) خوزستان درباره خصوصیات این شهید می گوید: شهید مدافع حرم روزبه هلیسایی انسان بسیار با اخلاصی بود و وجود بابرکت وی سرشار از ایمان، تقوا و خلوص بود.وی افزود: از خصلت‌های مهم و برجسته شهید هلیسایی امانتداری وی بود. هر جا که برنامه‌ای برای شهدا بود شهید هلیسایی در آن پیشقدم می‌شد.این فرمانده دوران دفاع مقدس یاد آور شد: شهید هلیسایی یکی از کسانی بود که در قضیه راه‌اندازی حرکت راهیان نور در استان خوزستان نقش بسزایی داشت.سردار شاهوار پور با اشاره به جانبازی شهید هلیسایی در دوران دفاع مقدس گفت: با وجود اینکه شهید هلیسایی جانباز 70 درصد بود و یک‌چشم خود را در جنگ تحمیلی ازدست‌داده بود ولی با شنیدن حمله تکفیری‌ها به سوریه، با جمعی از ایثارگران استان خوزستان جمع شدند و برای دفاع از حرم حضرت زینب (س) راهی سوریه شدند.او گفت: شهید هلیسایی در اوج مظلومیت در خاک سوریه شهید شد و پیکر پاکش در همان‌جا ماند. اگر ایثار و ازجان‌گذشتگی امثال شهید هلیسایی نبود، ما باید امروز در خاک خودمان با تکفیری‌ها می‌جنگیدیم.از: رضا رضایی مجداجتمام * 1095 * 3063            "}