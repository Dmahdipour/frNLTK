{"onTitr":"","titr":" سودای دلار در میدان تره‌بار","describe":" یکی از موضوعات مطرح شده درباره قیمت بالای گوجه فرنگی و سیب زمینی در بازار مصرفی استان با وجود حجم زیاد تولید، صادرات قاچاقی این دو محصول پر مصرف به کشور عراق است که هر روزه واسطه ها از میدان میوه و تره بار خریداری کرده و با حمل به استانهای مرزی همچون کردستان، سنندج و کرمانشاه به صورت قاچاق از کشور خارج می شود.", "text":"قیمت گوجه فرنگی و سیب زمینی دو محصول پر مصرف سبد خانوارها چندی پیش و به بهانه بالا رفتن دلار و ارز و مطلوب بودن بازار هدف صادراتی روند افزایشی به خود گرفت و در کنار آن ارزش یک قوطی 900 گرمی رب گوجه فرنگی نیز یک شبه از رقم حدود 6 هزار به 18 هزار رسید هر چند مسئولان ذیربط از ممنوعیت صادرات محصولاتی کشاورزی خبر می دهند که از اواخر شهریورماه ابلاغ شده است اما همچنان عده ای معتقد هستند که صادرات زیاد محصولاتی همچون گوجه فرنگی و سیب زمینی به کشورهای همسایه که استقبال خوبی از ورود محصولات ایرانی دارند سبب شده است تا به یکباره و نجومی این دو محصول در صدر قیمت گذاری میوه ها قرار گیرند و از سوی دیگر با پایین آمدن قیمت دلار و ارز و سکه در طی دو روز گذشته نیز میل رها شدن از قیمت های حبابی را ندارند و همچنان مصرف کنندگان نرخ های غیر متعارف را می پردازند.واسطه ها محصول را به قیمت بالاتر می خرندیکی از موضوعات مطرح شده درباره قیمت بالای گوجه فرنگی و سیب زمینی در بازار مصرفی استان با وجود حجم زیاد تولید، صادرات قاچاقی این دو محصول پر مصرف به کشور عراق است که هر روزه واسطه ها از میدان میوه و تره بار خریداری کرده و با حمل به استانهای مرزی همچون کردستان، سنندج و کرمانشاه به صورت قاچاق از کشور خارج می شود.در این باره سید مرتضی هاشمی رئیس اتحادیه میوه و تره بار استان وجود واسطه ها برای خرید سیب زمینی و گوجه فرنگی را تایید کرده و ابراز کرد: نزدیک چهل روز است که واسطه ها با ورود محصولات از باغات آنها را به قیمتهای بالاتر و عمده خریداری کرده و بار کامیون می کنند و مقصد نیز شهرهای کردستان، سنندج و کرمانشاه است که متاسفانه در این باره بارها با مسئولان صحبت شده اما بازرسی و نظارتی وجود ندارد.رئیس اتحادیه فروشندگان میوه و تره بار استان اضافه کرد: واسطه ها محصولی مانند سیب زمینی را به قیمت 3 هزار و 200 تومان خریداری می کنند و باغداران نیز ترجیح می دهند تا محصول خود را به این واسطه ها و نه میوه فروشان سطح شهر بفروشند که اینکار باعث شده است محصول بلافاصله بعد از ورود به بازار خریداری شده و در نتیجه در بازار داخلی کم شود و  قیمت ها برای عرضه به خرده فروشان نیز بالا رود.این فعال بازار میوه و ترهبار با ابراز اینکه بایستی نظارتها جدی تر شده و خرید دلالان و واسطه ها مدیریت شود، اذعان کرد: اگر محصولی در بازار کم شود قیمت آن گران خواهد شد و این یک امر بدیهی است و کار واسطه ها در میدان باعث شده تا میوه فروشان قیمت بالاتری را برای خرید بپردازند و در نهایت مصرف کننده نیز مجبور است قیمت بالاتری را بپردازد.وی قیمت فروش اقلام گوجه و سیب زمینی به مغازه داران و میوه فروشان را متغییر دانست و گفت: در روزهای گذشته قیمت برای خرید میوه فروشان بین 2هزار و 400 تا 3هزار و 200 تومان بوده این در حالی است که دلالان بین 3هزار  تا 3 هزار و 200 برای آن محصول میپردازند.برداشت بالغ بر 281 هزار تن گوجه فرنگی از مزارع استانکمبود محصول سیب زمینی و گوجه فرنگی در بازار بدلیل خرید دلالان در حالی است که  روز های گذشته حسین عامری مدیر امور زراعت سازمان جهاد کشاورزی استان در جمع خبرنگاران استان از برداشت بالغ بر 281 هزار تن گوجه فرنگی از مزارع استان خبر داده و گفته بود: متوسط عملکرد محصول گوجه فرنگی در استان 54 تن در هر هکتار بوده و  برداشت طبق روال سال های گذشته از تیر ماه آغاز شده و تا اواخر مهر و اوایل آبان ماه ادامه دارد.وی خاطرنشان کرد: همه ساله کشت گوجه فرنگی در استان زنجان کلا به صورت نشایی انجام می گیرد و غالب مزارع استان به روش‌های نوین آبیاری می شود که همین امر سبب شده تا میزان برداشت محصولات بالاتر شود.این مقام مسئول با اذعان به اینکه امسال کشاورزان زنجانی بالغ بر 211 هزار تن سیب زمینی برداشت می کنند، ابراز کرد: از سطح 6 هزار و 200 هکتار مزارع سیب زمینی استان بالغ بر 211 هزار و 500 تن محصول برداشت می شود که خرداد و تیر ماه زمان عرضه سیب زمینی طارم بوده و کشاورزان سایر شهرستان های استان نیز  عمدتا از شهریور ماه تا اوایل آبان سیب زمینی تولیدی خود را به بازار عرضه می کنند.وی با بیان اینکه استان زنجان جزو استان های مهم تولید کننده سیب زمینی در کشور محسوب می شود، افزود: بخشی اعظمی از محصول تولیدی به بازار دیگر شهرها ارسال می شود.مدیر امور زراعت سازمان جهاد کشاورزی استان به آمار برداشت محصول پیاز نیز اشاره داشته و تصریح کرد: 3 هزار و 480 هکتار از اراضی زراعی استان به کشت محصول پیاز تصریح کرد: امسال برداشت 187 هزار و 500 تن پیاز از مزارع استان زنجان برآورد شده است که کشاورزان استان امسال به طور متوسط از هر هکتار 56 تن محصول پیاز برداشت می کنند و برداشت پیاز در استان عمدتا از مرداد ماه در شهرستان طارم آغاز شده و تا اواخر مهر در سایر شهرستان ها ادامه پیدا می کند.سود جویی دلالان و واسطه ها قیمت ها را بالا نگه داشته استبا وجود آمار ارائه شده از برداشت محصول در استان که عمدتا بسیار بالاتر از نیاز استان است همچنان قیمت برای مصرف کننده بالاتر است که در این باره جعفری مدیر توسعه بازرگانی سازمان جهاد کشاورزی استان زنجان با اذعان به اینکه گرانی بوجود آمده در محصولاتی همچون گوجه فرنگی و سیب زمینی ارتباط مستقیم با سود جویی واسطه ها و دلالان دارد،تاکید کرد: در کل کشور این محصولات به اندازه و نیاز بازار مصرفی تولید شده و هیچگونه کمبود تولید نداریم و بر اساس آمار در سالجاری حدود280 هزار تن گوجه فرنگی در زنجان تولید می شود که 60هزار تن آن در استان مصرف شده و 220 هزار تن مابقی به سایر استانها و صنایع فرآوری ارسال می شود.مدیر توسعه بازرگانی سازمان جهاد کشاورزی استان زنجان با علام اینکه براساس برآوردها در سالجاری  در کشور بیش از  5 میلیون تن گوجه فرنگی تولید شده است، تصریح کرد: در استان مقدار بیش از 220 هزارتن سیب زمینی در ارقام مختلف و برای مصارف گوناگون تولید شده که بخش عمده آن مازد بر نیاز است ،و در این زمینه کمبودی نداریم .وی در پاسخ به سوال صدای زنجان در خصوص افزایش قیمتها بدلیل خرید عمده توسط دلالان برای انجام صادرات به کشورهای همسایه ،  با اشاره به ابلاغیه 27 شهریورماه وزارت صنعت، معدن و تجارت که صادرات گوجه فرنگی ممنوع اعلام شده است، عنوان کرد: قبل از ابلاغ این موضوع نیز میزان صادرات کم بود و تا اندازه ای نبوده است که مشکل ساز شده  و قیمتها را بالا ببرد چرا که افزایش قیمت اتفاق افتاده،  کاذب و حبابی و متاثر از افزایش قیمت ارز است.مدیر توسعه بازرگانی سازمان جهاد کشاورزی استان دلیل اصلی این را امر سودجویی دلال ها و تعمیم قیمت صادرات با نرخ ارز خارجی  به بازار داخل و دانست و گفت: افزایش قیمت ارز انگیزه تجار و دلال و واسطه ها برای صادرات محصولات کشاورزی را افزایش داده بود، که همین امر سبب شده است تا قیمت صادراتی توسط واسطه ها مبنای توزیع محصول در داخل کشور قرار داده شود .جعفری این شیوه تعیین  قیمت برای محصولات پر مصرف و مورد نیاز بازار داخلی را غیر قابل قبول دانست و اظهار کرد: قیمت سیب زمینی و گوجه فرنگی صادراتی متمایز از قیمتی است که به مصرف کننده داخلی ارائه میشود و مسلما قیمت داخلی پایین تر بایستی باشد و در این باره تشدید نظارتها برای جلوگیری از سود جویی واسطه ها از جمله راهکارهایی است که می تواند به تعدیل قیمتها کمک کند .همراهی مردم در خرید منطقی و خرید به مقدار نیاز کمک کننده و تسهیل گر اجرای سیاست ها استوی خبر از کاهش قیمت این محصولات داده و ابراز کرد: در روزهای اخیر روند رشد قیمتها متوقف و  تا حدودی کاهش پیدا کرده و پیش بینی این است که این روند بر اساس سیاستهای اتخاذ شده در کشور در طی روزهای آینده نیز ادامه یابد و قطعا همراهی مردم در خرید منطقی و خرید به مقدار نیاز کمک کننده و تسهیل گر اجرای سیاست ها و موثر در پایین آمدن قیمتها خواهد بود.این مقام مسئول در پاسخ به سوال صدای زنجان در خصوص استفاده از ظرفیتهای صادراتی  و ارائه راهکارها در این زمینه، گفت: در زمینه صادرات محصولات کشاورزی استاندارد کشورها، متفاوت بوده و با لحاظ این استانداردها صادرات به بسیاری از کشورها صورت می گیرد و اینکه گفته می شود محصولات کشاورزی داخلی استانداردهای لازم را ندارند حرف درستی نیست و روند صادرات نیز این موضوع را رد میکندمدیر توسعه بازرگانی سازمان جهاد کشاورزی استان اضافه کرد: در شرایط فعلی و باتوجه به الویتهای دولت که تامین نیاز داخلی است هدف گذاری صادرات برای مازاد محصولات بوده و در صورت تامین نیاز داخل و وجود مازاد، طبق روال قبل صادرات بویژه به کشورهای حوزه خلیج فارس و آسیای میانه و... انجام خواهد شد.* روزنامه صدای زنجان، هاجر کشاورزی، 1397،7،12.3088/8068            "}