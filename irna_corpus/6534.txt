{"onTitr":"","titr":" لاریجانی بر اهمیت جایگاه والای سپاه تاکید کرد","describe":" تهران- ایرنا- علی لاریجانی رئیس مجلس شورای اسلامی در دیدار حجت‌الاسلام والمسلمین عبدالله حاجی صادقی نماینده ولی فقیه در سپاه براهمیت جایگاه والای سپاه پاسداران انقلاب اسلامی تاکید کرد.", "text":"به گزارش شنبه شب ایرنا به نقل از سپاه نیوز، در این دیدار، حجت‌الاسلام والمسلمین حاجی صادقی گزارشی از برنامه های جدید نمایندگی ولی فقیه در سپاه برای ارتقای سطح آگاهی دینی پاسداران و بسیجیان ارائه کرد.وی به سوابق پاسداران در علاقه مندی به مباحث اعتقادی و سیاسی از ابتدای انقلاب اسلامی اشاره کرد و گفت که کوشش فعلی در جهت افزایش بصیرت دینی ، افزایش فضای معنوی در سپاه و تداوم روند دوری‌گزینی از وارد شدن به دسته‌بندی و جناح‌بندی های سیاسی به مثابه یک تکلیف و اصل غفلت ناپذیر است.حجت الاسلام و المسلمین حاجی صادقی تاکید کرد: وظیفه سپاه پاسداران، حراست از دستاوردهای انقلاب اسلامی در برابر برنامه های دشمنان انقلاب است.رئیس مجلس شورای اسلامی نیز بر اهمیت جایگاه والای سپاه تاکید کرد و گفت: حفظ این نهاد از اولویت های همه دوستان و یاران انقلاب اسلامی است .لاریجانی یادآورشد: مراقبت از عظمت سپاه در گرو رفتار سنجیده در همه امور و اطاعت کامل از تدابیر فرمانده معظم کل قوا و وارد نشدن به امور خرد و به خصوص به گروه ها و جناح‌های سیاسی درون نظام که سبب خدشه وارد شدن به موقعیت برجسته و ممتاز سپاه است، می باشد.رئیس مجلس شورای اسلامی همچنین بهره گیری از آثار شهید مطهری و سایر بزرگان حوزه اندیشه اسلامی را در افزایش بنیه دینی و اخلاقی پاسداران امری مطلوب عنوان کرد.شبد**1953**1010            "}