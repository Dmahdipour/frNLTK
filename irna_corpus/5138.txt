{"onTitr":"","titr":" هلال احمر البرز به 62 هزار بیمار خدمات ارائه کرد","describe":" کرج- ایرنا- مدیرعامل جمعیت هلال ‌احمر استان البرز گفت: 62 هزار بیمار و معلول ، امسال از خدمات درمانی و توانبخشی هلال احمر استان بهره مند شدند.", "text":"ناصر چرخساز روز دوشنبه در گفت و گو با خبرنگار ایرنا افزود: اکنون معاونت درمان جمعیت هلال احمر در بخش های مختلف درمانگاه، توانبخشی و داروخانه به مراجعان خدمات ارائه می کند.وی اضافه کرد: دربخش داروخانه در این مدت 60 هزار و 163 نفر در قالب نسخه های بیمه و آزاد خدمات دریافت کردند که شامل 46 هزار ‌و 130 نسخه بیمه و 14هزار و 33 نسخه آزاد بوده است.چرخساز همچنین با اشاره به فعالیت بخش مرکز توانبخشی جمعیت هلال احمر دراین استان گفت: امسال نیز 299 نفر در بخش توانبخشی فیزیکی کار درمانی و فیزیوتراپی، 56 نفر در حوزه کاردرمانی و 130 نفر در بخش گفتار درمانی  خدمات دریافت کردند.وی خاطرنشان کرد: در حوزه واکسیناسیون نیز طی این مدت یک هزارو 511 تزریق واکسن مننژیت در استان البرز انجام شده است.جمعیت هلال احمر البرز یک درمانگاه ، یک داروخانه و 16 پایگاه امدادی دارد.2098/ 6155            "}