{"onTitr":" معاون وزیر علوم:    ","titr":" نظام دانشگاهی باید پاسخگوی نیازهای مختلف جامعه باشد","describe":" تهران-ایرنا- معاون فرهنگی وزیرعلوم، تحقیقات و فناوری گفت: مهم ترین مساله برای نظام دانشگاهی کشور این است که علاوه بر حل مسائل جامعه به نیازهای مختلف در حوزه های فنی، اجتماعی، فرهنگی، سیاسی و محیطی نیز پاسخگو باشد.", "text":"به گزارش گروه دانشگاه ایرنا، غلامرضا غفاری روز سه شنبه در آیین معارفه مسئول بسیج اساتید وزارت علوم، تحقیقات و فناوری با گرامیداشت یاد و خاطره شهیدان دوره دفاع مقدس، به جایگاه ویژه و حضور بسیجیان در جبهه های نبرد حق علیه باطل اشاره کرد و اظهار داشت: افراد دغدغه مند همواره در هر دوره ای در تلاش برای حفظ و تقویت نظام جمهوری اسلامی ایران بوده و با اقتضای شرایط این دغدغه ها تغییر پیدا می کند.معاون فرهنگی وزیر علوم، تحقیقات و فناوری خدمت به جمهوری اسلامی و حل مسائل آن را یکی از مهم ترین نکات و مطالبات جامعه از نظام آموزش عالی خواند و اظهار امیدواری کرد که این خدمت اثر گذاری بیشتری داشته باشد.غفاری جایگاه و موقعیت افراد را در انجام ماموریت ها و رسالت ها مهم دانست و افزود: انتظار مردم از جامعه دانشگاهی به دلیل وجود نخبگان کشور در این بخش بیشتر بوده و این مطالبه به جایی است.به گزارش روابط عمومی وزارت علوم، مجتبی زارعی، رئیس سازمان بسیج اساتید کشور در حکمی رشید جعفر پور را به سمت مسئول بسیج اساتید وزارت علوم منصوب کرد. محمدرضا ابن الدین، قائم مقام سازمان بسیج اساتید کشور نیز در ادامه این مراسم با تقدیر از زحمات محمد رخشانی مهر، مسئول سابق بسیج اساتید وزارت علوم، رشید جعفرپور را از پیشقراولان و بسیجیان حوزه علم خواند و برای وی در مسئولیت جدید در راستای انجام ماموریت های سازمان بسیج اساتید آرزوی توفیق کرد.وی رویکرد اصلی این سازمان را رویکرد حل مسئله دانست و اظهار امیدواری کرد که بسیج اساتید وزارت علوم با توجه به جایگاه ویژه ای که دارد و با استفاده از ظرفیت های علمی و توجه به مسائل و مشکلات اجتماعی بتواند به کمک انقلاب و جمهوری اسلامی ایران بیاید و یاریگر آن در حل مسائل و مشکلات باشد.ابن الدین آمایش آموزش عالی در کشور و تحول در نظام بنیادین آموزش و تربیت در دانشگاه ها، حرکت جهادی، انقلابی و بسیجی، به منظور هماهنگ ساختن آموزش عالی با ظرفیت شبکه های بسیج اساتید جهت ایجاد نظام آموزشی موثر را از جمله مواردی اعلام کرد که از مجموعه بسیج اساتید انتظار می رود.قائم مقام سازمان بسیج اساتید کشور با اشاره به مطالبه رهبری در دیدار با اساتید دانشگاهی در خصوص مشارکت دانشگاه ها در حل مسائل اجتماعی گفت: تازمانی که پژوهش ها در کشور اجتماعی نشده و در حل مسائل و مشکلات جامعه موثر نباشند فاقد ارزش است.وی همچنین از ایجاد اندیشکده های مطالعات راهبردی در دانشگاه ها خبر داد و این اقدام را در جهت حل این مسئله و دستیابی به مطالبه رهبری تاثیر گذار دانست.قائم مقام سازمان بسیج اساتید کشور، سهم بالای ایران در تولید مقالات علمی در دنیا، را فرصت مغتنمی دانست و نقش بسیج اساتید را نسبت به سایر مسئولان بسیج خطیر تر دانست و افزود: بسیج اساتید باید با استفاده از ظرفیت های زیادی که دارد در راستای تحولاتی همچون اجتماعی کردن علم، کمک به سند تحول بنیادین، اسلامی شدن دانشگاه ها و حل مسائل جامعه قدم بردارد.9187**1601**            "}