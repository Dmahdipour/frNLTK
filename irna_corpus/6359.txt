{"onTitr":" نماینده مجلس:    ","titr":" گردشگری روستایی تکمیل کننده توسعه اقتصادی استان سمنان است","describe":" سمنان - ایرنا - نماینده مردم دامغان در مجلس شورای اسلامی گفت: گردشگری روستایی و افزایش اقامتگاه های بوم گردی تکمیل کننده توسعه اقتصادی و رونق کسب و کار در استان سمنان است.", "text":"ابوالفضل حسن بیگی روز یکشنبه در گفت و گو با ایرنا افزود: توسعه صنعت گردشگری روستایی در استان نیازمند توجه به زیرساخت ها است و باید مسوولان امر برای جلوگیری از مهاجرت در این مناطق، این بخش از اقتصاد سمنان را رونق بخشند.وی خاطر نشان کرد: راه اندازی اقامتگاه های بوم گردی یکی از اقدام های مهم برای افزایش اشتغال در روستاهای سمنان است و میراث فرهنگی استان برای رونق اقتصادی در این مناطق، برنامه جامعی تدوین و اجرایی کند.نماینده مردم دامغان در مجلس شورای اسلامی اضافه کرد: استان سمنان با برخوداری از جاذبه های طبیعی دلنواز و منحصر به فرد ظرفیتی ارزشمند برای کاهش آمار بیکاری در منطقه دارد که با بازسازی زیرساخت ها می توان گام های عملیاتی و موثر برای توسعه منطقه های روستایی برداشت.حسن بیگی ادامه داد: بیش از 50 درصد از جاده های روستایی استان سمنان نیازمند بازسازی است که تخریبی بودن جاده های ارتباطی به این مناطق بکر مانع توسعه اقتصادی در استان است.وی تصریح کرد: برای توسعه گردشگری در مناطق روستایی سمنان بیش از 100 اقامتگاه بوم گردی نیاز است که اکنون با تلاش میراث فرهنگی استان بیش از 40 واحد از این اقامتگاه ها در این مناطق راه اندازی شده است.نماینده مردم دامغان در مجلس شورای اسلامی اضافه کرد: باتوجه به کاهش بارش باران و خشکسالی، توسعه بخش گردشگردی یکی از اقدام های موثر برای افزایش اشتغال در استان سمنان است و احیاء آثار تاریخی در مناطق روستایی و توسعه فرهنگ گردشگر پذیری در مناطق کمتر برخوردار سمنان در بلند مدت به توسعه اقتصادی این مناطق منجر می شود.براساس آمار سرشماری نفوس و مسکن 1395، بیش از 142 هزار نفر در مناطق روستایی استان سمنان زندگی می کنند.این استان دارای 62 مرکز اقامتی شامل 10 هتل، 2 هتل آپارتمان، پنج مهمانپذیر، 34 اقامتگاه بوم گردی، هفت خانه مسافر، یک متل و سه مجتمع، محوطه و مجموعه گردشگری است و این واحدها در مجموع دارای یکهزار و 89 تخت برای اقامت گردشگران است و ظرفیت اقامتی رسمی در استان سمنان حدود 2 هزار نفر شب است. یک هزار اثر تاریخی ، فرهنگی و طبیعی در استان سمنان شناسایی شده که بیش از 700 اثر در فهرست آثار ملی به ثبت رسیده است.7339/7408            "}