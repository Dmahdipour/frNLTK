{"onTitr":"","titr":" نقاشی های هنرمندان اوتیستیک بر دیوار گالری شمیده","describe":" تهران- ایرنا- نمایشگاه نقاشی های محمد کاظم‌زاده و ژینا گرگانی دو هنرمند دارای اختلال اوتیسم با عنوان «رنگها با ما شاد‌تر می‌شوند» به صورت مشترک در گالری «شمیده» به نمایش گذاشته می شود.", "text":"به گزارش روز دوشنبه خبرنگار ایرنا، نقاشی های مشترک محمد کاظم‌زاده 27 ساله و ژینا گرگانی 13 ساله دو هنرمند دارای اختلال اوتیسم، جمعه 20 مهر در گالری «شمیده» گشایش می‌یابد و تا دوشنبه 30 مهر برای دیدار عموم علاقه‌‌مندان ادامه خواهد داشت.در این نمایشگاه مجموعاً 30 اثر نقاشی و مجسمه ارائه شده و این آثار با استفاده از مداد‌رنگی، آکریلیک، پاستل، روان‌نویس و کولاژ روی بوم، مقوا و کاغذ توسط این دو هنرمند خلق شده‌اند.دبیر انجمن علمی کار درمانی ایران و مدیر اجرایی این نمایشگاه با اشاره به نقش هنر در بهبود شرایط بیماران دارای اختلال اوتیسم به خبرنگار فرهنگی ایرنا گفت: تجربه نشان داده است که هنر در تمرکز و کنترل هیجانات این افراد بسیار موثر بوده است و همچنین با توجه به ادارک ذهنی بسیار قوی این افراد، شاهد خلق آثار هنری با جزییات بسیار خلاقانه هستیم.عماد ملازاده افزود: بیماری اوتیسم در سالهای اخیر به یکی از دغدغه های خانواده ها بدل شده است و طبق آمار جهانی از هر 67 نوزادی که به دنیا می آید، یک نفر به اوتیسم مبتلاست و با توجه به فراگیری آن در سالهای اخیر شناخت جامعه نسبت به این بیماری و آموزش های لازم در مواجهه با کودکان مبتلا به اوتیسم از ضرورت های موجود است.وی با اشاره به ضرورت فرهنگ سازی در مواجهه با این بیماری گفت: در درمان بیماری اوتیسم، مثلث خانواده، درمانگر و جامعه بسیار موثر است و هدف ما از برگزاری چنین رویدادهایی شکستن تابوی این بیماری در سطح جامعه است با این پیام که «اوتیسم پایان راه نیست.» ملازاده افزود: هنرمندان در زمینه عادی سازی این بیماری در سطح جامعه بسیار موثرند، بسیاری خانواده ها به دلیل برخورد نامناسب جامعه با این افراد، موافق حضور در مکان های عمومی نیستند و حتی برخی خانواده ها بیماری فرزندشان را از اعضای فامیل پنهان می کنند.وی خاطرنشان کرد: برگزاری این نمایشگاه یک اقدام فرهنگی و اجتماعی است و هدف ما این است که تابوی ناتوانی افراد دچار اختلال اوتیسم در میان مردم شکسته و به توانایی خارق‌العاده این افراد پی برده شود، چرا که در آثار این دو هنرمند متناسب با سن و سالی که دارند کاملاً خلاقیت و نوآوری مشاهده می‌شود و لازم به ذکر است که هر دو این هنرمندان علاوه به پرداختن به هنر نقاشی در موسیقی نیز فعال هستند.ملازاده در پایان سخنانش افزود: با توجه به اینکه خدمات توانبخشی کار درمانی و گفتار درمانی این افراد در کشور ما زیر پوشش هیچ بیمه‌ای نیست، بخشی از عواید حاصل از فروش آثار نمایشگاه «رنگها با ما شادتر می‌شوند» به خدمات توانبخشی عزیزان دارای اوتیسم که خانواده‌‌هایشان بضاعت مالی مناسبی ندارند تعلق می‌گیرد.در این نمایشگاه، کاظم‌زاده نیز یک اثر مجسمه دارد که آن را با استفاده از بُتن سبک ساخته است. این هنرمند که در آثارش تصاویر اقتباسی و انتزاعی از طبیعت، خواب‌ها و رویاهایش  به تصویر ‌کشیده است از سال 88 به صورت حرفه‌ای زندگی هنری خود را آغاز کرد.وی علاوه بر برگزاری نمایشگاه‌های متعدد در گالری‌های داخلی مانند گالری مهرین، ماه‌مهر، سین، خانه هنرمندان، موزه معاصر، کاخ سعد‌آباد، گالری زیرزمین دستان، فرهنگسرای نیاوران در گالری‌های کپنهاک دانمارک، برلین، بیروت و کانادا هم آثارش را به نمایش گذاشته است.ژینای 13 ساله نیز در موسیقی و نواختن پیانو مهارت بالایی دارد و پیش از این، آثارش در نمایشگاه گروهی نقاشی گالری شفق به نمایش درآمده است.علاقه‌مندان برای دیدار از این نمایشگاه می‌توانند از 21 تا 30 مهر به گالری «شمیده» واقع در خیابان میرداماد، خیابان سنجابی، بن‌بست یکم، شماره 8، طبقه اول‌‌، واحد 12 مراجعه کنند.فراهنگ **9031** 1055            "}