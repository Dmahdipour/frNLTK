{"onTitr":"","titr":" 103 طرح سفر رهبری در اسفراین به سرانجام رسید","describe":" بجنورد - ایرنا - فرماندار اسفراین گفت: از 105 طرح عمرانی و خدماتی سفر سال 91 رهبر معظم انقلاب به این شهرستان، 103 طرح تاکنون تکمیل و به بهره برداری رسیده است.", "text":"به گزارش ایرنا جواد نوروزی روز چهارشنبه در نشستی خبری اظهار داشت: 990 میلیارد ریال اعتبار تا کنون برای 105 طرح مذکور اختصاص یافته است .وی با بیان اینکه اختصاص اعتبارات سفر رهبری به اسفراین در سال های 91 تا 96 کمک بزرگی به بخش های عمرانی و خدماتی این شهرستان کرد افزود: پارسال 17 طرح در این شهرستان با 120 میلیارد ریال از محل سفر رهبری اجرایی شد که بخشی از آن به بهره برداری رسیده و بخشی نیز تا پایان امسال آماده بهره برداری می شود.رهبر معظم انقلاب، 19 مهرماه سال 91 در سفری هشت روزه مهمان مردم استان خراسان شمالی بودند که روز 22 مهرماه در شهرستان اسفراین حضور یافتند.شهرستان 120 هزار نفری اسفراین در 60 کیلومتری جنوب شرقی بجنورد، مرکز استان خراسان شمالی قرار دارد.5132/7189            "}