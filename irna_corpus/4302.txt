{"onTitr":"","titr":" مشکل صدور اسناد مالکیت شهرک میلاد مرند رفع شد","describe":" تبریز - ایرنا - فرماندار شهرستان ویژه مرند گفت: مشکل صدور اسناد مالکیت واحدهای مسکونی شهرک میلاد رفع شده است.", "text":"به گزارش ایرنا، داود گرشاسبی روز دوشنبه در جلسه کارگروه مسکن شهرستان اظهار داشت: با توجه به اینکه شهرک میلاد دارای درآمد است باید متولی آن و اینکه درآمد آن نصیب چه کسانی می شود مشخص شده و ایجاد امکانات مورد نیاز شهرک نیز طبق قانون از آنها خواسته شود.وی تاکید کرد: زیرساخت های لازم در شهرک میلاد باید تامین شود تا خانوارهایی که در آن سکونت دارند بتوانند از امکانات آن بهره مند شوند.فرماندار شهرستان مرند خاطرنشان کرد: پس از توافق بین شهرداری، اداره مسکن و شهرسازی و شرکت کوثر آذربایجان نسبت به واگذاری قطعات آماده شده اقدام می شود.وی در خصوص خط انتقال فاضلاب شهرک میلاد و دیگر مشکلاتی که در این شهرک وجود دارد، از دستگاه های مربوطه خواست با تعامل و نگاه مثبت بطور جدی نسبت به رفع مشکلات این شهرک اقدام کنند.فرماندار مرند تاکید کرد: روسای ادارات مدیریت یکپارچه شهری را ایجاد کنند تا علاوه بر کاهش هزینه ها، موجب تسریع در رفع مشکلات شوند.شهردار مرند نیز گفت: هر موقع شهرک میلاد آماده و تکمیل شود از طرف شهرداری تحویل گرفته می شود و وظیفه شهرداری صدور پروانه ساختمانی است.حسین کاوه افزود: شهرداری 10 درصد زمین شامل حدود 400 قطعه از تعاونی گرفته است و در زمان حاضر هیچ گونه آمادگی وجود ندارد تا شهرداری بخواهد شهرک میلاد را تحویل گرفته و خدمات ارائه کند.مدیرعامل شرکت کوثر آذربایجان نیز با بیان اینکه شهرک میلاد 276 هکتاری با ظرفیت اسکان حدود 35 هزار نفر در حال آماده سازی است، گفت: هم اکنون بیش از 6 هزار نفر در قالب یکهزار و 700 خانوار در این شهرک ساکن هستند.افخم اظهار داشت: متاسفانه متولی تاسیسات روبنایی شهرک میلاد و اینکه کدام یک از سه ارگان شهرداری، مسکن و شهرسازی و شرکت کوثر آذربایجان مسئول هستند، شفاف نیست.وی با اشاره به فعالیت مدرسه دو شیفته در این شهرک یادآوری کرد: ایجاد ساختمان آتش نشانی و استقرار کلانتری در جهت تامین امنیت شهرک از جمله نیازهای مطرح شده در شهرک میلاد است.افخم خاطرنشان کرد: تاکنون با هزینه کرد 10 میلیارد ریال، آسفالت معابر اصلی شهرک میلاد به اتمام رسیده و قرار شده همزمان با انجام ساخت و سازها معابر فرعی نیز آسفالت شود.زاهدیان مدیر شرکت توزیع برق شهرستان مرند هم در مورد تامین روشنایی شهرک میلاد اظهار داشت: تاکنون روشنایی مسیرهایی که تردد در آن برقرار است تامین شده و تنها مسیرهای کم تردد باقی مانده که آن هم به محض تامین اعتبار انجام خواهد شد.رئیس شرکت مخابرات مرند نیز در مورد تقاضای ساکنان شهرک میلاد جهت ایجاد شبکه تلفن ثابت گفت: در مجتمع های مسکونی مسکن مهر ظرفیت 4 هزار شماره ای ایجاد کرده ایم و مشکلی در این زمینه وجود ندارد و مشکل ما در تک واحدها است که بصورت پراکنده احداث شده اند و این واحدها نیز با متراکم شدن ساخت و سازها، مجهز به شبکه تلفن ثابت خواهند شد.شهرستان مرند با 250 هزار نفر جمعیت در 60 کیلومتری شمال غرب تبریز واقع است.9916/6132/3071            "}