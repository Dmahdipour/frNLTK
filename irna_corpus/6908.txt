{"onTitr":" امام جمعه مشگین شهر:    ","titr":" اقتدار ویژگی شاخص پلیس ایران است","describe":" اردبیل - ایرنا - امام جمعه مشگین شهر گفت: اقتدار توام با معنویت از ویژگی های شاخص پلیس ایرانی می باشد.", "text":"به گزارش ایرنا ، حجت الاسلام رضا باوقار روز شنبه در مراسم تجلیل از پرسنل نمونه مرکز آموزش انتظامی و فرماندهی مشگین شهر افزود: اتکال به خداوند عالم ، اتصال به مردم ، سخت کوشی ، مقاومت و ایستادگی از جمله  عوامل اقتدار نیروی انتظامی است.او همچنین اعتماد به نفس ، خودباوری ، سازماندهی ، مدیریت و برنامه ریزی ، تخصص گرایی  ،نظم و انضباط ، قانون گرایی  و همکاری با ادارات و نهادها ، ولایت مداری ، داشتن روحیه انقلابی و جهادی را از جمله رمز موفقیت نیروی انتظامی در عرصه های مختلف دانست.امام جمعه مشگین شهر با تاکید بر لزوم آموزش و تربیت پرسنل و فراگیران انتظامی از فرماندهی و کارکنان مرکز آموزش انتظامی مشگین شهر در کسب رتبه های برتر در زمینه آموزش در کشور قدردانی کرد.ویزیت رایگان بیماران توسط تیم پزشکی فرماندهی انتظامی و برپایی نمایشگاه عفاف و حجاب از دیگر برنامه های دومین روز از هفته نیروی انتظامی در شهرستان مشگین شهر بود. 7117/6018            "}