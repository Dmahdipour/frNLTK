{"onTitr":"","titr":" طرح یک وعده غذای گرم در روستا مهدهای استان اصفهان اجرا شد","describe":" اصفهان - ایرنا - معاون امور اجتماعی اداره کل بهزیستی استان اصفهان گفت:  حدود پنج هزار و 800 کودک در روستا مهدهای استان از « یک وعده غذای گرم » بهره مند می شوند.", "text":"مجتبی ناجی روز سه شنبه در گفت و گو با خبرنگار ایرنا زمان آغاز این طرح را امروز عنوان کرد و گفت : امسال براساس برآوردهای صورت گرفته پیش بینی می شود که 25 میلیارد ریال برای اجرای این طرح اختصاص یابد.وی سرانه هر وعده غذای گرم برای هر کودک  را 22 هزار ریال عنوان کرد و گفت:  این طرح به مدت 120 روز در سطح روستا مهدهای استان اجرا می شود.معاون امور اجتماعی بهزیستی استان اصفهان افزود: این طرح از اقدامات عملیاتی بسیار خوب بهزیستی کشور در 12 سال اخیر است که با هدف رشد توانمندی های فیزیکی کودکان و آشنایی خانواده ها با الگوی غذایی سالم و ترکیبات غذایی مفید با تایید متخصصان تغذیه اجرا می شود.وی یادآوری کرد: اگر مواردی هم از سوی کارشناسان علوم پزشکی استان مبنی بر فقر غذایی و رشد زیراستاندارد کودکان در مناطق حاشیه ای گزارش شود زیرپوشش این طرح قرار می گیرند.ناجی ارزش غذایی یک وعده غذای گرم  کودکان روستامهد را شامل200 تا 300 کالری و 30 تا 40 گرم پروتئین گیاهی عنوان کرد.در سال گذشته هفت هزار و 300 کودک در روستا مهدها زیرپوشش یک وعده غذای گرم قرار گرفتند که اعتباری معادل 2 میلیارد و 200 میلیون تومان برای این امر اختصاص یافته بود.هم اکنون در استان اصفهان 600 مهد کودک شهری، 150 مهد روستایی و 50 آدینه مهد زیر پوشش بهزیستی فعال است.6994            "}