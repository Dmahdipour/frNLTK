{"onTitr":" فرمانده مرزبانی :    ","titr":" ساعت کار مرکزهای صدور پروانه گذر مرزی هرمزگان  افزایش یافت","describe":" بندرعباس- ایرنا- فرمانده مرزبانی هرمزگان گفت: به مناسبت هفته نیروی انتظامی، ارائه خدمات مضاعف به مردم در دستور کار مرزبانی استان قرار گرفته و در این راستا ساعت کار مرکزهای پروانه گذر مرزی و مراکز صدور دفترچه تردد شناوری افزایش یافت.", "text":"به گزارش روز دوشنبه ایرنا به نقل از مرکز اطلاع رسانی مرزبانی، سرهنگ علی اصغر خرم روی افزود: پیش از این مراکز یاد شده تا ساعت 14فعال بودند که در هفته نیروی انتظامی تا ساعت 17افزایش یافته است.وی ادامه داد: هفته  ناجا بستری مناسب برای نمایش دستاوردها و ماموریت های نیروی انتظامی است و اطلاع رسانی و جلب مشارکت های اجتماعی در اولویت برنامه های این هفته قرار دارد و مرزبانی نیز امسال با شعار ' مرزبان مقتدر – امین مردم، رویکرد جامعه محور خود را به نمایش می گذارد.به گفته سرهنگ خرم روی فعالیت های نیروی انتظامی بیش از سایر دستگاه های دولتی در معرض دید و قضاوت مردم قرار دارد و در راستای برخورد صحیح و عالمانه با مردم و تعامل و مشارکت هر چه بیشتر با اقشار جامعه و نهادینه شدن پلیس جامعه محور، کارکنان ناجا باید دارای رفتارهای صحیح و آموزش های لازم در این رابطه باشند.2094 /6048            "}