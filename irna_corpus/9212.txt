{"onTitr":"","titr":" هواشناسی قزوین نسبت به وزش بادهای شدید هشدار داد","describe":" قزوین - ایرنا - اداره کل هواشناسی قزوین با صدور اطلاعیه ای نسبت به وزش بادهای شدید و کاهش محسوس دما در استان هشدار داد.", "text":"به گزارش عصر چهارشنبه ایرنا و به نقل از اداره کل هواشناسی استان قزوین، در این اطلاعیه آمده است: براساس آخرین نقشه های هواشناسی به دلیل نفوذ زبانه های پرفشار و استقرار آن تا روز یکشنبه هفته آینده، وزش بادهای شدید شمالی، کاهش محسوس دما و در ارتفاعات شمالی استان پدیده مه پپیش بییی می شود.در ادامه این اطلاعیه آمده است: طی همین مدت و با گذر امواج ناپایدار، افزایش ابر و در پاره ای مناطق بارش های رگباری گاهی همراه با رعد و برق نیز پیش بینی می شود.براساس این گزارش، کاهش دمای 10 تا 15 درجه ای برای روزهای شنبه و یکشنبه، لغزندگی سطح جاده ها و کاهش دید افقی به سبب بارش باران و پدیده مه، تنظیم دما و رطوبت گلخانه ها، انبارها، دامداری ها و مرغداری ها از دیگر پیش بینی های هوای استان خواهد بود.این گزارش اضافه می کند: برداشت محصولات مزارع سبزی و صیفی جات، به ویژه گوجه فرنگی به کشاورزان نیز توصیه می شود.وضعیت جوی استان قزوین را 10 ایستگاه سینوپتیک اصلی و تکمیلی،پنج ایستگاه اقلیم شناسی،33 ایستگاه باران سنجی مکانیکی،9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.8054            "}