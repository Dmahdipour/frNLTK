{"onTitr":"","titr":" قرارداد نظامی هند با روسیه، بی اعتنایی آشکار به آمریکا","describe":" دهلی نو - ایرنا - سفر دو روزه ولادیمیر پوتین به دهلی نو که به امضای چندین موافقت نامه همکاری از جمله در زمینه های موشکی انجامید از آن جهت اهمیت فوق العاده ای می یابد که در میان تهدیدهای آمریکا برای اعمال تحریم علیه هند انجام شد.", "text":"هند و روسیه روز جمعه (دیروز) نوزدهمین نشست سالانه سران خود را در دهلی نو بین نخست وزیر نارندرا مودی و رئیس جمهور ولادیمیر پوتین برگزار کردند.این دو کشور در طول این نشست چندین سند مهم از جمله یک قرارداد 5 میلیارد دلاری برای فروش 5 دستگاه سیستم پدافند هوایی موشکی اس-400 به هند امضا کردند.همچنین هشت قرارداد مهم دیگر برای تشدید بیش از پیش همکاری فیمابین در زمینه های نظامی، فضایی، انرژی هسته ای و اقتصادی امضا شدند.براساس قرارداد همکاری فضایی، روسیه به هند در اجرای یک طرح جاه طلبان برای اعزام انسان به فضا تا سال 2022 کمک خواهد کرد.موضوعات نظامی و هسته ای دو زمینه عمده برای همکاری بین هند و روسیه هستند، بطوریکه روسیه هنوز هم بزرگترین تامین کننده تجهیزات نظامی به هند است.همکاری نظامی بین هند و روسیه از چارچوب خرید و فروش فراتر رفته و اکنون بصورت یک مشارکت دوجانبه در انجام تحقیق، ابداع و تولید تجهیزات پیشرفته نطامی در آمده است و تولید انواع موشکهای مافوق صوت براهموس، جنگنده های سوخوی اس.یو.-30 و تانکهای تی-90 در هند نمونه بارزی از این همکاری است.هند و روسیه در طول هفدهمین نشست سران این دو کشور قراردادهایی را در مورد تامین پدافند هوایی اس-400، ساخت چندین فروند کشتی جنگی و تشکیل یک شرکت مشترک برای ساخت بالگردهای کاموف-226 تی در هند نهایی کردند.هند روسیه را به عنوان یک شرکت مهم در زمینه استفاده از انرژی هسته ای تلقی می کند، بطوریکه بخش انرژی هسته ای هند و شرکت روس اتم روسیه یک سند راهبردی را در دسامبر 2014 به منظور تشدید هر چه بیشتر همکاری بین هند و روسیه در استفاده غیرنظامی از انرژی هسته ای امضا کردند. نیروگاه برق هسته ای کودانکولام در هند با همکاری روسیه ساخته شده است و واحدهای 1 و 2 این نیروگاه از قبل فعال شده اند.نخست وزیر مودی و رئیس جمهور پوتین همچنین عملیات بتون ریزی را برای احداث واحدهای 3 و 4 این نیروگاه در 15 اکتبر سال 2016 از طریق کنفرانس ویدوئی براه انداختند.هند و روسیه قراردادی را برای تولید تجهیزات هسته ای در هند در 24 دسامبر سال 2015 امضا کردند و قرارداد ساخت واحدهای 5 و 6 نیروگاه برق کودانکولام در طول هیجدهمین نشست سران این دو کشور در روسیه در ژوئن 2017 نهایی شد.پروفسور سواران سینگ، استاد دیپلماسی و خلع سلاح در دانشگاه جواهر لعل نهرو در دهلی نو،در گفت و گو با ایرنا در مورد نشست نوزدهمین سران هند و روسیه در دهلی نو در بحبوحه تحریمهای اعمالی آمریکا بر روی خریدهای نظامی از روسیه گفت: ' هند یک سیاست خارجی مستقل را دنبال می کند و سعی دارد که روابط خود را با کشورهای عمده، در صورت بروز خصومت بین آنها، متوازن کند و بهبود روزافزون روابط دهلی نو با همه کشورها از ایران گرفته تا عربستان امارات نمونه بارزی این روند است.'وی افزود: 'هند همچنین مشارکت راهبردی خود را با ایران، برغم فشار دولتهای متوالی آمریکا، حفظ کرده است. واقعیت این است که روسیه قابل اعتمادترین شریک هند در بخشهای حساس نظامی، فضایی و هسته ای اشست و حتی امروزه 65 درصد از تجهیزات نظامی هند ساخت روسیه هستند، هر چند که وضعیت در طول دهه های آتی احتمالا تغییر خواهد کرد.'این تحلیلگر تحولات بین المللی، در مورد برنامه هند برای تدارک منابع دیگر برای تامین تجهیزات نظامی خود، گفت: 'هند سعی دارد که منابع تامین تجهیزات نظامی خود را متنوع کند ولی آن همچنان به روابط خوب خود با روسیه ادامه خواهد داد و امضای قرارداد 5 میلیارد دلاری سیستمهای پدافند هوایی اس-400 در روز جمعه صحت این ادعا را ثابت می کند. آمریکا چین را از قبل بخاطر خرید این سیستم ها از روسیه تحریم کرده است ولی ترامپ احتمالا هند را از اعمال تحریمها بطور مشروط معاف خواهد کرد و این بهترین نتیجه برای همه طرفهای ذیربط در این قضیه خواهد بود.این دو کشور همچنین رزمایشهای مشترک سالانه را بین نیروهای زمینی و دریایی خود در هند و روسیه انجام می دهند.**نکاهی به تاریخچه روابط بین هند و روسیهروابط بین هند و روسیه بسیار تاریخی است و به دوره جنگ سرد باز می گردد. این روابط در طول جنگ سرد و عصر اتحاد جماهیر شوروی راهبردی، نظامی، اقتصادی و دیپلماتیک قوی بودند و روسیه این روابط را بعد از فروپاشی اتحاد جماهیر شوروی به ارث برد و این امر منجر به برقراری یک رابطه ویژه بین هند و روسیه شد.رابطه بین هند و روسیه بطور سنتی بر روی پنج زمینه عمده امور سیاسی، نظامی، انرژی هسته ای، همکاری در مبارزه با تروریسم و فضایی متمرکز می باشد. ولی یک بعد ششم یعنی اقتصادی در طول سالهای اخیر به روابط بین این دو کشور افزوده شده است بطوریکه هند و روسیه تصمیم گرفته اند که ارزش مبادلات تجاری سالانه فیمابین را تا سال 2025 به 30 میلیارد دلار افزایش دهند .و آنها در نظر دارند که یک قرارداد تجارت آزاد را برای این منظور امضا کنند.کمیسیون بین دولتی هند و روسیه نهاد اصلی برای اداره امور بین این دو کشور در سطح دولتی می باشد و هر دوی این کشورها با یکدیگر در نهادهای بین المللی از قبیل سازمان ملل، بریکس، گروه-20 و سازمان همکاری شانگهای در جهت تامین منافع یکدیگر همکاری می کنند.روسیه از عضویت هند در شورای امنیت سازمان ملل حمایت و نسبت به الحاق به انجمن همکاری منطقه ای جنوب آسیا (سارک) به عنوان یک ناظر ابراز تمایل کرده است. هند یک عضو بنیانگذار سارک است و حمایت دهلی نو از الحاق مسکو به این سازمان حائز اهمیت می باشد.هند دومین بازار بزرگ برای صنعت نظامی روسیه است، بطوریکه روسیه تقریبا 68 درصد از تجهیزات نظامی مورد نیاز هند را تامین می کند.   2017 هفتادمین سال برقراری روابط دیپلماتیک را بین هند و روسیه رقم زد. مشارکت بین این دو کشور از آن موقع تا کنون در سطوح مختلف دوجانبه و بین المللی بطور یکنواخت رشد کرده است ولی روند این رشد در طول سالهای اخیر در اثر نزدیکی روزافزون هند به آمریکا و دوستی روسیه با چین و پاکستان چندان چشمگیر نبوده است. بهبود روابط بین هند و روسیه همیشه یک عنصر اصلی در سیاست خارجی هند بوده است. همکاری بین هند و روسیه تقریبا در زمینه های دوجانبه از جمله نظامی، سیاسی، امنیتی، بازرگانی و اقتصادی، علوم و فناوری، فرهنگ، هسته ای و فضایی از زمان امضای 'اعلامیه مشارکت راهبردی بین هند و روسیه' در طول دیدار رئیس جمهور روسیه ولادیمیر پوتین از هند در اکتبر سال 2000 تا کنون بشدت افزایش یافته است و براساس این مشارکت راهبردی، چندین مکانیزم برای انجام گفتگوهای رسمی در سطوح سیاسی و رسمی به منظور پیگیری همکاری بین طرفین ایجاد شده اند.این مشارکت راهبردی در طول دیدار رئیس جمهور روسیه از هند در دسامبر 2010 به سطح یک مشارکت ویژه و ممتاز ارتقاع یافت. نشست سالان سران بین نخست وزیر هند و رئیس جمهور روسیه مهمترین مکانیزم برای انجام گفتگوهای رسمی بین هند و روسیه در رابطه با مشارکت راهبردی می باشد.تا کنون هیجده نشست سران بین هند و روسیه بطور متناوبی در هند و روسیه صورت گرفته اند. رئیس جمهور روسیه ولادیمیر پوتین در 15 الی 16 اکتبر سال 2016 از گوا برای شرکت در هفدهمین نشست سران این دوکشور دیدن کرد. 19 فقره سند در رابطه با همکاری بین این دو کشور در زمینه های نظامی، فضایی، امنیت اطلاعات، سیاست خارجی، تجارت و سرمایه گذاری، نفت و گاز، کشتی سازی، خطوط راه آهن، علوم و فناوری امضا شدند.نخست وزیر مودی و رئیس جمهور پوتین همچنین یک بیانیه مشترک 'مشارکت برای صلح و ثبات جهانی' و یک تقویم رویدادها را به منظور بزرگداشت هفتادمین سالگرد برقراری روابط دیپلماتیک بین هند و روسیه در سال 2017 امضا کردند.مودی در ژوئن 2017 از روسیه به منظور شرکت در هیجدهمین نشست سران در سینت پیترسبوگ دیدن کرد. 12 فقره سند در رابطه با همکاری بین هند و روسیه در زمینه های گوناگون امضا شدند. هیجدهمین نشست سران هند و روسیه همچنین شاهد امضای اعلامیه سینت پیترسبورگ به منظور نمایش همکاری چندمنظوره و تدارک یک برنامه جامع برای همکاری بین این دو کشور در آینده بود.آساق**1424**1663**            "}