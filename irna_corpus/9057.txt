{"onTitr":"","titr":" سهمیه گاز مایع پلدختر پاسخگوی نیاز شهروندان نیست","describe":" خرم آباد - ایرنا - مدیر داخلی شرکت بوتان گاز پلدختر گفت: سهمیه گاز مایع اختصاص یافته به این شهرستان پاسخگوی نیاز شهروندان نبوده و مسئولان باید در این راستا اقدامات لازم را انجام دهند.", "text":"لطیف محمدی روز پنج شنبه در گفت و گو  با خبرنگار ایرنا با اشاره به گلایه شهروندان پلدختری نسبت به کمبود سیلندر گاز مایع اظهارداشت: در ماه جاری فقط 2 تریلر گاز مایع به این شهرستان اختصاص یافته که این میزان پاسخ گوی نیازمردم نبوده و این مهم نیز به مسئولان ارشد استان گزارش شده است.وی افزود: با توجه به تعداد بالای روستاهای فاقد شبکه گاز شهری درشهرستان پلدختر برای رفع مشکل تامین گاز مایع باید تدابیر لازم اندیشیده شود.به گزارش ایرنا نبود سیلندرگاز مایع در این شهرستان مشکلاتی را برای شهروندان پلدختری به ویژه ساکنان مناطق روستایی ایجاد کرده است.شهرستان پلدختر در 120 کیلومتری جنوب غربی مرکز استان لرستان واقع شده است .7273/7272            "}