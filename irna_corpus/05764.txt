{"onTitr":" مدیرکل راهداری و حمل و نقل جاده ‌ای خوزستان:    ","titr":" پل کابلی شوشتر برای 10 روز مسدود می شود","describe":" اهواز - ایرنا - مدیرکل راهداری و حمل و نقل جاده ای خوزستان گفت: پل کابلی شوشتر به مدت 10 روز مسدود می شود.", "text":"غلامعباس بهرامی روز یکشنبه در گفت و گو با خبرنگار ایرنا، افزود: دلیل مسدود شدن این پل، انجام تعمیر و بهسازی آن است.وی گفت: این پل از 18 تا 27 مهر به روی وسایط نقلیه بسته خواهد شد.وی با اشاره به اینکه در مدت مسدود بودن  10 روزه این پل مسیرهای جایگزین دیگری برای عبور و مرور شهروندان تعیین شده، افزود: خودروهای سواری می توانند از درون شهر شوشتر و خودروهای سنگین نیز می توانند از مسیر شوش - اهواز و بالعکس تردد کنند.مدیرکل راهداری و حمل و نقل جاده ای خوزستان با اشاره به اینکه پل کابلی شوشتر اردیبهشت سال 1385 به بهره برداری رسید، گفت: این پل 675 متر طول دارد.گفتنی است، پل بزرگ شهید بهرامی(پل کابلی) شوشتر به عنوان نخستین پل ترکه ای خاورمیانه پس از عبور از جاده شوشتر - دزفول و گذر از روی رودخانه کارون به طرف اهواز و نیز مسجدسلیمان ادامه می یابد.7148/ 6037            "}