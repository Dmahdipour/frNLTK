{"onTitr":"","titr":" طرح جامع مدیریت پسماند کرج رونمایی شد","describe":" کرج- ایرنا- طرح جامع و برنامه راهبردی- عملیاتی توسعه مدیریت پسماند کلانشهر کرج عصر دوشنبه در آئینی با حضور مسئولان شهری رونمایی شد.", "text":"به گزارش ایرنا، اصغر نصیری  سرپرست سازمان مدیریت پسماند شهرداری کرج در آئین رونمایی از طرح جامع و برنامه راهبردی- عملیاتی توسعه مدیریت پسماند کلانشهر کرج گفت: این طرح  با همکاری دانشگاه تربیت مدرس و با آنالیز داده های شیمیایی تهیه و تنظیم شده است.وی بیان داشت: در اجرای  طرح جامع مدیریت پسماند شهر کرج مباحثی مانند تفکیک از مبدا، تولید کمپوست از مواد عالی و زباله سوزی از موادی مانند پارچه که ارزش حرارتی بالا دارند، مورد توجه قرارگرفته است. وی ادامه داد: واگذاری حمل و دفن پسماند به بخش خصوصی از محورهای این طرح بوده که اجرایی شده است .نصیری گفت: با واگذاری حمل و دفن زباله ها به بخش خصوصی ، 17 میلیارد تومان برای یک بازه سه ساله صرفه جویی در هزینه ها خواهیم داشت.وی بیان داشت: طبق بررسی های کارشناسی برای دفن زباله  به ازای هر تن یکهزار تومان صرفه جویی درپی دارد.سرپرست سازمان مدیریت پسماند شهرداری کرج افزود:  اگر به سمتی حرکت کنیم که زباله ها یک روز در میان از سطح شهر کرج جمع آوری شود شهروندان در بحث جداسازی زباله های تر و خشک مشارکت خوبی خواهند داشت.نصیری گفت: اکنون کارخانه کمپوست کرج با ظرفیت تولیدی 400 تن دوباره راه اندازی شده  لیکن بایستی  امکانات و تجهیزات آن به روز رسانی شود.وی افزود: قرار است بخشی از کود تولیدی این کارخانه برای تامین کود  پارک ها و فضای سبز شهرداری کرج استفاده شود.وی گفت: اکنون حدود یکصد هزار مترمکعب شیرابه  در منطقه حلقه دره کرج (محل دفن زباله ها ) تولید می شود.وی اظهار داشت:  شیوه نامه وزارت کشور برای ساماندهی پسماندهای عمرانی و ساختمانی در سطح شهر  با مشارکت بخش خصوصی عملیاتی خواهد شد. روزانه 900 تن تولید زباله در کرج تولید می شود ومیزان تولید زباله های بیمارستانی و عفونی کرج هر 24 ساعت  حدود 5.5 تن برآورد شده است.335 مرکز درمانی تولید کننده زباله عفونی در کرج هستند.7410/ 6155            "}