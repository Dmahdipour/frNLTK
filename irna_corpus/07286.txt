{"onTitr":"","titr":" ششمین محاکمه شهردار و اعضای سابق شورای شهر مرودشت برگزار شد","describe":" شیراز - ایرنا - ششمین نشست محاکمه شهردار و اعضای سابق شورای اسلامی شهر مرودشت به اتهام اختلاس و فساد مالی و اقتصادی، شنبه 14 مهر 97 در شعبه 101 کیفری استان فارس برگزار شد.", "text":"به گزارش ایرنا ، این پرونده در  دادگاه کیفری 2 استان فارس تحت نظارت و رسیدگی است و براساس گزارش‌های ارائه شده؛ شهردار سابق، کارکنانی از شهرداری، تعدادی از اعضای شورای شهر و تعدادی از افراد دیگر دراین پروند متهم هستند که مجموعا 29 نفر را شامل می‌شود. اتهامات این افراد مشارکت در پرداخت رشوه و دریافت رشوه اعلام  شده است، متهمان ردیف‌های اول تا پنجم و هفتم تا دهم این پرونده با قرار بازداشت موقت در زندان بسر می‌برند و یک نفر هم با قرار وثیقه آزاد است؛ متهمان ردیف‌های یازده تا 29 هم که عمدتا پرداخت کنندگان رشوه را شامل می‌شود، با قرار وثیقه آزاد هستند.رئیس کل دادگستری استان فارس پیشتر اعلام کرده بود: دادگاه‌هایی برای رسیدگی به  جرایم اقتصادی پیش بینی شده که تحت عنوان دادگاه ویژه رسیدگی به جرایم اقتصادی در دادگاه انقلاب در نظر گرفته شده که با ترکیب ویژه‌ای به این جرایم رسیدگی می‌کنند.علی القاصی با بیان اینکه در این دادگاه‌ها سه قاضی با سابقه 20 سال کار قضایی فعالیت دارند افزود:  رسیدگی‌ها یک مرحله‌ای و احکام این دادگاه‌ها قطعی است به غیر از  احکام اعدام که قابل فرجام خواهی در دیوان عالی کشور است.اوایل اردیبهشت ماه 97 اعلام شد که شهردار و شماری از اعضای شورای اسلامی شهر مرودشت در پی اتهامات وارده دستگیر شدند. سی و یکم خرداد 97 رئیس کل دادگستری فارس اعلام کرد: پرونده‌ شهرداری و شورای شهر مرودشت به اتهامات مربوط به ارتشا در دادسرای مرکز استان تحت نظارت و رسیدگی است.مرودشت در 45 کیلومتری شمال شیراز است. 6113 /1876            "}