{"onTitr":"","titr":" تزریق واکسن آنفلوآنزا؛ آری یا خیر","describe":" شیراز- ایرنا - هر ساله با شروع فصل سرما، مبتلا نشدن به سرماخوردگی و آنفلوآنزا یکی از دغدغه های مهم مردم است  تا از درس، کار و زندگی عادی خود جا نمانند.", "text":"یکی از سوالات متداول عموم مردم در مورد واکسن آنفلوآنزا، تاثیر و عوارض آن است. با توجه به فراگیر بودن شبکه‌های اجتماعی و فضای مجازی یکی از مواردی که گاه بصورت ضد و نقیض مطرح شده و گاهی ترس را در جامعه ایجاد می‌کند عوارض تزریق واکسن آنفلوآنزاست.ایرنا برای پاسخی قطعی و مطمئن به این شایعات و مطالب با خلیل صفری، مسئول واحد مبارزه با بیماری‌های واگیر در دانشکده علوم پزشکی لارستان گفت ‌و گو کرده است. خلیل صفری در این گفت و گو ، با اشاره به اینکه واکسن‌های آنفلوآنزا از جانب وزارت بهداشت، درمان و آموزش پزشکی تامین می‌شود اظهارداشت: واکسن آنفلوآنزا قبلا از ویروس زنده ساخته می‌شد اما هم اکنون از آنتی ژن های سطحی ویروس گرفته می‌شود که این موضوع باعث شده تا حداقل عوارض رخ دهد.وی با بیان اینکه توصیه می‌شود سالانه این واکسن تزریق شود افزود: ما مجوز تزریق این واکسن را به افراد از 6 ماه تا بزرگسال داریم اما این واکسن غالبا برای افراد خاص مانند افراد مسن بالای 65 سال، زنان باردار، افراد با مشکلات دیابت، قلبی، کلیوی، بیماران سرطان درحال شیمی درمانی، مصرف کنندگان آسپرین و بیماران HIV توصیه نمی‌شود.مسئول واحد مبارزه با بیماری های واگیر در دانشکده علوم پزشکی لارستان با اشاره به اینکه نمی‌توان گفت اثر بخشی این واکسن بصورت 100 درصدی است بیان کرد: بیماری آنفلوآنزا عوامل زیادی دارد و در هر سال بر علیه شایع ترین نوع آن در همان فصل واکسن تهیه می‌شود.** آنفلوآنزا با سرماخوردگی فرق داردوی با بیان این نکته که ویروس سرماخوردگی متفاوت از آنفلوآنزاست اعلام کرد: برخی افراد سرماخوردگی را با آنفلوآنزا اشتباه گرفته اند و تصور می‌کنند با زدن واکسن دیگر نباید دچار سرماخوردگی شوند که این یک تصور غلط است.صفری با اشاره به اینکه واکسن‌های موجود فعلی ساخت هلند، فرانسه و کره است گفت: همه این داروها مفید هستند ولی ماده تشکیل دهنده آن‌ها متفاوت است.مسئول واحد مبارزه با بیماری‌های واگیر در دانشکده علوم پزشکی لارستان با اشاره به شایعاتی که در رابطه با عوارض این واکسن در فضای مجازی و یا شبکه‌های اجتماعی وجود دارد عنوان کرد: هر دارویی عوارض خود را دارد اما بد نیست بدانیم که این واکسن از ایمن ترین واکسن‌هاست و هیچ ممنوعیتی برای تزریق آن وجود ندارد مگر برای افرادی که سال های گذشته تزریق کرده اند و به مواد تشکیل دهنده آن حساسیت داشته باشند.آخرین عوارض جدی این واکسن مربوط به سال 2011 است.صفری با بیان اینکه امسال تعداد بیشتری از این واکسن را سفارش داده‌ایم گفت: سرای سالمندان، مجتمع معلولین و کارکنان بیمارستان گروه‌های آسیب پذیری هستند که برای آن‌ها این واکسن را در نظر گرفته‌ایم تا با توجه در معرض بودن افراد دچار این ویروس نشوند و با عدم توان کار در فرد و در نتیجه عدم خدمت رسانی مواجه نشویم.** واکسن آنفلوآنزا را از محل مطمئن تهیه کنیدوی افزود: به مردم توصیه می‌کنم واکسن‌ها را از مکان های معتبر و مطمئن تهیه کنند چرا که واکسن آنفلوآنزا از لحظه تحویل تا لحظه تزریق باید در محیطی سرد و در کنار یخ باشد.مسئول واحد مبارزه با بیماری‌های واگیر در دانشکده علوم پزشکی لارستان با برشمردن توصیه‌های لازم برای جلوگیری از بیمار شدن در فصول سرد سال ادامه داد: با توجه به اینکه ما نمی‌دانیم چه اشخاصی بیمارند و روزانه با پول، وسایل عمومی مانند اتوبوس، تاکسی و بسیاری وسایل دیگر در ارتباط هستیم حتما در اولین فرصت قبل از تماس دست با بدن و یا خوردن خوراکی دست های خود را با دقت بشوییم.مهم ترین توصیه وزارت بهداشت و درمان و سازمان جهانی شست و شوی دست هاست.وی با بیان اینکه سرفه، عطسه و یا تماس با وسایلی مانند کتاب و خودکار آلوده در بین دانش آموزان می‌تواند عوامل انتقال بیماری باشد گفت: باید دقت کنیم که ماسک برای فرد بیمار است نه افراد سالم تا فرد بیمار از ایجاد ترشحات آلوده خودداری کند.7375 /1876            "}