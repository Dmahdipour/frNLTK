{"onTitr":"","titr":" 770 میلیارد ریال تسهیلات اشتغال روستایی مصوب شد","describe":" خمین - ایرنا - مدیرکل دفتر امور روستایی و شوراهای اسلامی استانداری مرکزی گفت: 770 میلیارد ریال تسهیلات اشتغال روستایی از طریق بانک عامل سینا در این استان مصوب شد.", "text":"به گزارش ایرنا، «سعید فائض پور» روز چهارشنبه در حاشیه نشست بررسی طرح های اشتغال روستایی خمین در گفت وگو با ایرنا افزود: از این میزان تسهیلات مصوب 580 میلیارد ریال آن انعقاد قرارداد و 430 میلیارد ریال آن نیز پرداخت شده است.وی اظهارداشت: تاکنون 120 طرح اشتغال روستایی از طریق بانک عامل سینا مصوب و پرداخت شد که 750 اشتغال جدید روستایی در نقاط مختلف این استان ایجاد شده است.مدیرکل دفتر امور روستایی و شوراهای اسلامی استانداری مرکزی گفت: پرداخت تسهیلات مصوب، یک هزار و 600 فرصت شغلی در زمینه کشاورزی، صنعتی، خدمات و گردشگری ایجاد می کند.وی اعتبار تخصیصی استان برای ایجاد شغل روستایی از طریق بانک سینا را 500 میلیارد ریال بیان کرد و افزود: 200 میلیارد ریال این اعتبارات برای شهرستان خمین مصوب شده است.فرماندار خمین نیز گفت: 317 طرح اشتغال روستایی برای معرفی به بانک سینا در کارگروه  های اشتغال روستایی مصوب شده که از این تعداد 37 طرح موفق به دریافت تسهیلات از بانک سینا شدند.«احمد طهرانی» افزود: برای اجرای این طرح ها 90 میلیارد ریال تسهیلات پرداخت و اجرای این طرح ها 110 فرصت شغلی فراهم کرده است.وی ادامه داد: سه طرح در دفترخانه ها در حال انعقاد قرارداد به میزان 16 میلیارد ریال، پنج طرح به میزان 43 میلیارد ریال تسهیلات مصوب به بانک معرفی و 10 طرح دیگر به مبلغ 57 میلیارد ریال در حال ارائه وثیقه به بانک است.فرماندار خمین افزود: برای توسعه طرح های کارآفرینی و اشتغالزایی روستایی و نواحی صنعتی خمین هیچ گونه محدودیت مالی وجود ندارد و بسترهای لازم برای برخورداری از منابع مالی فراهم است.طهرانی با تاکید بر اینکه ایجاد مشاغل خرد و کوچک مولفه اصلی حل مشکل بیکاری است، افزود: طرح های کوچک اقتصادی نیاز به تسهیلات محدودتری دارند اما به سرعت وارد مدار تولید و عرضه محصول می شوند.فرماندار خمین ادامه داد: دولت دوازدهم همه شرایط را برای ایجاد اشتغال به ویژه در روستاها فراهم کرده و عزم راسخ بر توسعه مشاغل روستایی دارد.شهرستان خمین از توابع استان مرکزی 105 هزار نفر جمعیت دارد./30757277            "}