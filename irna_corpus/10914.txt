{"onTitr":"","titr":" 2 میلیارد ریال لاستیک احتکار شده خودرو در شهرستان یزد کشف شد","describe":" یزد - ایرنا - معاون اجتماعی فرماندهی انتظامی یزد گفت: در 24 ساعت گذشته با تلاش مأموران در یکی از انبارها 190 حلقه لاستیک خودرو سواری و کامیون احتکار شده در این شهرستان کشف شد.", "text":"به گزارش عصر روز سه‌شنبه پایگاه خبری پلیس، سرهنگ محدرضا مزیدی افزود: با تلاش مأموران آگاهی و همکاری مردم در این ارتباط یک متهم دستگیر و تحویل مقام قضایی شد. وی با اشاره به اینکه مردم می توانند موارد مشکوک و احتکار کالا را به پلیس 110 اطلاع دهند ادامه داد: مأموران به صوت جدی وظایف خود را در این خصوص انجام می دهند. قبلاً مدیرکل تعزیرات حکومتی استان یزد با اشاره به تشکیل چهار هزار و 315 پرونده در شش‌ماهه اول سال 1397 در این اداره کل گفته بود: عدم درج قیمت و گران‌فروشی همچنان در صدر تخلفات بازار یزد قرار دارد. غلامرضا سالاری از مردم خواست در صورت مواجه، مشاهده و احراز تخلف اقتصادی مراتب را به ستاد خبری سازمان صنعت ، معدن و تجارت ، اتاق اصناف به ‌صورت مکتوب یا با شماره تلفن 124 و سامانه 135 سازمان تعزیرات حکومتی گزارش کنند. راه‌های استان نقش موثری در اتصال استان‌های جنوبی و شرقی به مرکز کشور دارد و با توجه به موقعیت آن در مسیر کریدور شمال - جنوب و شرق و غرب ، بعضا راه‌های آن برای انتقال کالای قاچاق مورد سوءاستفاده قرار می‌گیرد. از جمعیت یک‌میلیون و 138 هزارنفری استان حدود 65 درصد در مرکز استان(شهرستان یزد) سکونت دارند. 7536/ 2047            "}