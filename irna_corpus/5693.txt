{"onTitr":" گزارشی از نشست علمی در دانشگاه علامه    ","titr":" همراهی دانشگاه با آموزش و پرورش در تبیین جایگاه مشاور مدرسه","describe":" تهران- ایرنا- حل مشکلات راهکارهای مرتبط با جایگاه مشاور در مدرسه در سند تحول بنیادین موضوع نشستی علمی - تخصصی با حضور اساتید حوزه تعلیم و تربیت و مسئولان اجرایی وزارت آموزش و پرورش شد.", "text":"به گزارش روز یکشنبه خبرنگار ایرنا، جایگاه مشاور در مدرسه یکی از مفاد سند تحول بنیادین است که آیین نامه اجرایی آن اخیرا ابلاغ شد، اما مشکلات واقعی در اجرای راهکارهای مرتبط با این موضوع در سند چیست و چطور می توان آنها را حل کرد.  دانشکده روان شناسی و علوم تربیتی دانشگاه علامه طباطبایی امروز (یکشنبه) میزبان شماری از کارشناسان، اساتید دانشگاه و خبرگان تعلیم و تربیت، مسئولان وزارت آموزش و پرورش و مشاوران مدارس بود تا در مورد ضرورت تبیین جایگاه مشاوران در مدارس با یکدیگر رایزنی کنند. این نشست علمی و تخصصی به منزله پیش درآمد یا پیش نشست همایشی به نام اولین همایش ملی مشاور مدرسه برگزار شد که قرار است 21 و 22 آبان جاری در همین دانشکده با حضور اساتید، کارشناسان فن و مسئولان وزارت آموزش و پرورش به عنوان مقام های اجرایی سند تحول بنیادین برگزار شود.حضور نخبگان دانشگاهی در این نشست از جمله استاد رحمت الله نورانی پور از دانشگاه شهید بهشتی، دکتر احمد برجعلی رئیس دانشکده روان شناسی و علوم تربیتی دانشگاه علامه همراه با مسئولان اجرایی آموزش و پرورش از جمله رضا مددی مشاور وزیر و رئیس ستاد اجرایی سند تحول بنیادین، احمد عابدینی معاون شورای عالی آموزش و پرورش، مسعود شکوهی مدیر کل دفتر امور تربیتی و مشاوره وزارت آموزش و پرورش با هدف هم افزایی بین علم و عمل و افزایش اثربخشی دانشگاه در امور اجرایی کشور در این نشست انجام شده بود. ***ضرورت گسترش مشاوره به دوره پیش دبستانمشاور وزیر و یکی از اساتید برجسته رشته مشاوره در این نشست در شناخت وضع موجود این رشته در دانشگاه ها گفت: مشاوره 60 سال در کشور قدمت دارد و در این مدت با فراز و نشیب زیادی روبرو بوده است. امروز 750 منطقه آموزشی داریم که 724 هسته و مرکز مشاوره در آنها دایر است تا اگر دانش آموزی مشکل داشت به مشاوره به عنوان سیستم ارجاع، مراجعه کند.دکتر احمد صافی ادامه داد: همچنین 18 هزار مشاور در مدارس در سه سطح ابتدایی و متوسطه اول و دوم کار می کنند و بیشتر آنها دانش آموخته رشته مشاوره هستند. وی به شرح وظیفه مشاور در مدارس بر اساس مصوبه سازمان مدیریت و برنامه ریزی کشور پرداخت و اظهار داشت: این وظایف بسیار گسترده و در عین حال خطیر است و شامل استفاده از خدمات راهنمایی و مشاور در همه دوره های تحصیلی می شود، بر همین اساس در دوره دبستان که امروز 7 میلیون و 500 هزار دانش آموز داریم این خدمات چطور باید ارائه شود و سوال دیگر اینکه چرا در دوره پیش دبستان نباید مشاور وجود داشته باشد. دکتر صافی در ادامه به مشکلات مشاور در مدارس پرداخت و گفت: اولین مشکل این است که مشاور ردیف استخدامی ندارد و نگاه های مسئولان معمولا به وی متفاوت است، یک نگاه این است که باید روی راندمان تحصیلی و هدایت تحصیلی کار کند و نگاه دیگر اینکه مشاوره در مدرسه ارائه دهد. وی با تاکید بر هم افزایی آموزش عالی با آموزش و پرورش برای بهبود جایگاه مشاور در مدارس افزود: شورای سیاستگذاری و مشاوره در آموزش و پرورش پیش از این با حضور اساتید، وزرای مرتبط به کار و آموزش، مدیران و راهنمایان در آموزش و پرورش در دهه 70 تشکیل شد.دکتر صافی همچنین به سند تحول بنیادین آموزش و پرورش اشاره کرده و گفت: سند حاوی کلیات است و در زمان اجرا بایثد زمینه های اجرا بر اساس اصول فراهم شود، در زمان اجرا باید بتوانیم به پاره ای سوالات پاسخ دهیم از جمله اینکه گستره مشاوره چقدر است، انتظارات از آموزش و پرورش چیست و چه امکاناتی برای آن لازم است.***سند تحول بخش مهمی از تربیت دانش آموز را از مسیر معلم دیده استرئیس ستاد اجرایی سند تحول بنیادین آموزش و پرورش نیز در این نشست توضیح مختصری در مورد سند تحول بنیادین آموزش و پرورش و تلاش برای تدوین زیرنظام ها و آیین نامه اجرایی آن داد و افزود: در مبانی نظری سند تاکید بر تربیت متوازن در مسیر دستیابی به حیات طیبه ذیل شش ساحت دیده شده است که مبنای هر نوع تصمیم گیری در حوزه آموزش و پرورش است.رضا مددی اظهار داشت: همه تحولات در آموزش و پرورش و در ارتباط با دانش آموزان باید در همین شش ساحت صورت گیرد، اهداف دوره های تحصیلی مشخص و شورای عالی آموزش و پرورش آن را تصویب کرده است و نهایت سند چرخش های تحول آفرین است.وی ادامه داد: بر اساس سند باید از وضع موجود که نواقصی دارد به سوی وضع مطلوب برویم که در این زمینه 46 چرخش در سند دیده شده است. مددی با پذیرش وجود نواقص در نظام آموزش و پرورش ادامه داد: تدوین و ارائه سند تحول مجریان را مطلع کرد که نواقص در کدام بخش است و باید برای رفع آن چه کرد. مشاور وزیر آموزش و پرورش افزود: سند تحول در راهکارهای 3.7 ، 3.6، 3.21، 4.21 به موضوع مشاور در مدرسه پرداخته و کاملا مشخص کرده در مبانی نظری و در راهکارها تکلیف آموزش و پرورش در این زمینه چیست. وی ادامه داد: سند تحول به جایگاه معلم و نقش وی بسیار تاکید دارد و تلاش شده تفاوت معلم را برجسته نکند و به کارکرد همه معلم ها تاکید کرده است، وقتی سند به نقش پررنگ معلم می پردازد نیاز به مشاور و متخصص را رد نمی کند ولی بخش مهمی از تربیت دانش آموزی را از مسیر معلم تعیین کرده است. وی افزود: سند تحول بنیادین آموزش و پرورش و 131 راهکار عملیاتی این سند که باید توسط آموزش و پرورش اجرا شود و به گفته وزیر این وزارتخانه هیچ ماموریتی غیر از اجرای سند یادشده ندارد، به برنامه نیاز است و در این سال ها یکی از کوتاهی ها این بود که آیین نامه اجرایی آن بموقع تدوین و تصویب نشده است.مددی با اشاره به شش زیرنظام سند تحول بنیادین آموزش و پرورش افزود: بر اساس این زیرنظام ها و حتی آیین نامه اجرایی سند بیش از 50 دستگاه را احصا کردیم که در اجرای سند تحول مسئولیت دارند و دقیق تعیین شده است هر دستگاهی چه مسئولیتی برعهده دارد. وی تاکید کرد: در سند به مقوله مشاوره به خصوص نقش معلم و خانواده و کمک گرفتن از کرسی های دانشگاهی و علمی توجه ویژه ای شده است.  مددی با تاکید بر ضرورت نزدیکی بیشتر حوزه اجرا با مراکز علمی و دانشگاه ها گفت: این مراکز می توانند به صورت تجربی در چند مدرسه فعالیت کنند و نتیجه آن را به اطلاع مسئولان اجرایی برسانند. ***سند تحول بنیادین هرگز به دانشگاه نیامد معاون دانشجویی دانشگاه علامه نیز در این نشست با ابراز نارضایتی از فاصله موجود بین مراکز علمی و تصمیم گیری گفت: سند تحول بنیادین آموزش و پرورش هرگز در دانشگاه ها به بحث گذاشته نشده است، ولی از بررسی آن می توان نتیجه گیری کرد قابلیت عملیاتی تر شدن در بخش های مختلف را دارد و می تواند بازنگری شود. دکتر حسین سلیمی بجستانی اظهار داشت: سیاستگذاران باید در اولین گام به مشاوره و ضرورت آن باور داشته باشند، ماموریت ها و اهداف مشاور در مدارس مشخص شود، این ماموریت ها قابل اندازه گیری و تحقق پذیر در بازه زمانی مشخص باشد و برخی خدمات مشاور مستقیم و پاره ای غیرمستقیم است. وی ادامه داد: مشاوره شورای سیاستگذاری لازم دارد و همه فعالیت ها باید هر لحظه مرور شود و مرتب بازخورد بگیریم تا بدانیم به کدام سمت می رویم. ***تجمیع سامانه های مشاوره در آموزش و پرورش مدیرکل دفتر امور تربیتی مشاوره آموزش و پرورش نیز در این نشست با اشاره به اینکه سند تحول جایگاه قانونی مشاور را مشخص کرده، گفت: این فرصت ارزشمندی است که با کمک اساتید و کرسی های علمی می توانیم از آن به خوبی استفاده کنیم.مسعود شکوهی با اشاره به آمار دقیق مشاور در آموزش و پرورش گفت: در سال 90 و 91 حدود 10 هزار مشاور استخدام شدند که تحصیلات 30 درصد آنها غیرمرتبط بود به همین دلیل بعضی از آنها را از سیستم خارج کردیم هر چند مخالفت های زیادی صورت گرفت و در نهایت امروز 11 هزار و 790 مشاور در مدارس داریم.وی با تاکید بر استخدام نیروهای بیشتر گفت: پیگیر استخدام نیروهای حدید هستیم، در این زمینه با وزیر جلسه داشته ایم و با جدیت دنبال می کنیم. شکوهی به سند نظام جامع راهنمایی و مشاوره تربیتی نیز اشاره کرده و گفت: در اجرای این سند هم حتما از استاتید دانشگاه کمک خواهیم گرفت. وی با اشاره به طرح های شهاب (شناسایی و هدایت استعدادهای برتر) و نماد (نظام مراقبت اجتماعی دانش آموزان) نیز گفت: هر کدام از این طرح ها در بخش های دیگری و خارج از اداره کل امور تربیتی و مشاوره آموزش و پرورش انجام می شد که با دستور وزیر همه این طرح ها یکجا تجمیع می شود و حتی سامانه های آنها نیز برای هم افزایی تبدیل به یک سامانه به نام سامانه جامع راهنمایی و مشاوره می شود که قرار است 22 مهر با حضور وزیر آموزش و پرورش رونمایی شود. شکوهی در ضمن از تولید محتوا در زمینه مشاوره خبر داد و گفت: نشریه جدید مشاور با محتواهای جدید منتشر و به مراکز مرتبط ارسال می شود و مجلات رشد مشاور را هم داریم که توسط همکاران دفتر انتشارات و تکنولوژی منتشر می شود. کتاب راهنمای کار مشاوره در مدرسه نیز آماده شده است و با برگزاری دوره های ویژه در راستای توانمندسازی مشاوران قدم برمی داریم.*** از دانشگاه راهکار می خواهیم معاون شورای عالی آموزش و پرورش نیز با تاکید بر ضرورت برگزاری جلساتی بین مسئولان اجرایی و دانشگاهیان گفت: در این جلسات باید پیشنهاد و راهکار بیابیم و بدانیم آنچه به عنوان عوامل در آیین نامه هدایت تحصیلی آمده درست است یا خیر.احمد عابدینی افزود: در این آیین نامه ما به دنبال استانداردها و شاخص ها بودیم و می خواستیم بدانیم به لحاظ کمّی برای چند دانش آموز یک مشاور نیاز داریم و به 4 استاندارد مشخص رسیدیم؛ نسبت معاون و مربی پرورشی به دانش آموز 96 دانش آموز بود برای هر دانش آموز یک ساعت، نسبت دانش آموز به مشاور هر 15 دانش آموز یک ساعت که مبنای ما برای جذب مشاور باشد. وی ادامه داد: عمده ترین کار ما در حوزه اجرا در آموزش و پرورش به لحاظ فرهنگ ساز در بیان ضرورت های مشاوره است و به هر دلیلی نتوانسته ایم این کار را به درستی انجام دهیم.عابدینی یکی از مشکلات را عملکرد مشاوران نیز دانست و اظهار داشت: وقتی دانش آموز و خانواده عملکرد مشاور را می بینند و از آن راضی نباشند، بر توسعه حضور مشاوران تاثیر منفی دارد. وی همچنین گفت: جذب مشاور از طریق آزمون علمی به تنهایی درست و کافی نیست و حتما باید مصاحبه نیز انجام شود زیرا حتی اگر یک فرد عملکرد خوبی نداشته باشد بر تمام روند تاثیر منفی خواهد داشت. ***مطالبه گری را به متولیان امر عرضه می کنیمبه گفته دبیر علمی این نشست و استاد دانشکده روان شناسی و علوم تربیتی دانشگاه علامه طباطبایی این نسشت نیز همایش ملی مشاوره مدرسه مشاور مدرسه تاثیرگذار است و این نشست به همراه همایش ملی مشاور در مدرسه به دنبال مطالبه گری برای تحقق اصلی این جایگاه حرفه ای است. دکتر آتوسا کلانتر هرمز محورهای همایش ملی مشاوره در مدرسه را شامل موارد ذیل دانست: مشاوران مدارس و اثر بخشی خدمات آنان، کارکردها، نقش ها و وظایف مشاوران مدارس، جایگاه و نقش مشاوره و مشاوران در سند تحول بنیادین و برنامه درسی ملی، نظریه های مشاوره: کاربست نظریه ها و الگوهای مشاوره در مدرسهآموزش و برنامه های تربیت مشاوران مدارس، مطالعات تطبیقی در مشاوره مدرسه، اجرای موثر برنامه راهنمایی و مشاوره مدرسه در دوره تحصیلی: چالش ها و فرصت ها، مشاوران، تعامل خانواده و مدرسه، رشد، هدایت و موفقیت تحصیلی/ شغلی، برنامه همیار مشاوران: مهارت های زندگی، پیشگیری توانمندسازی، مشاوره گروهی در مدارس: فرصت ها و چالش ها، مشاوران مدارس: منابع حمایتی و اجتماعی (سازمان ها ) در توسعه ی کمی و کیفی خدمات مشاوره.وی ادامه داد: ما این مطالبه گری را برای تبیین مشاوره مدرسه ایجاد کنیم به این امید که متولیان در مواجهه این مطالبه گری و در نهایت پاسخ گویی قرار بگیرند.در پایان این نشست نیز شماری از دانشجویان که خود سابقه مشاوره و هدایت تحصیلی در مدارس را داشتند مشکلات شان را با مسئولان اجرایی آموزش و پرورش در میان گذاشتند.علمی**9157**1440            "}