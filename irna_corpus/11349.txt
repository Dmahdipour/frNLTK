{"onTitr":"","titr":" خدمات سلامت هلال احمر آذربایجان غربی به 1076 نفر عرضه شد","describe":" ارومیه- ایرنا- سرپرست جمعیت هلال احمر آذربایجان غربی با اشاره به اعزام 12 کاروان سلامت به روستاهای محروم استان، گفت: در نیمه نخست سال جاری یکهزار و 76 نفر از ساکنان مناطق روستایی استان از خدمات رایگان این کاروان بهره مند شدند.", "text":"'سعید رهبر سوره' روز سه شنبه در گفت و گو با خبرنگار ایرنا افزود: 338 نفر مرد، 552 نفر زن و 186 کودک از خدمات کاروان سلامت هلال احمر آذربایجان غربی بهره مند شدند.وی ادامه داد: با اعزام این کاروان ها روستاییان آذربایجان غربی خدماتی نظیر ویزیت رایگان پزشکان عمومی و تخصصی، کنترل قند خون، فشار خون و ارایه داروی رایگان به ارزش 2 میلیارد و 660 میلیون ریال دریافت کردند.وی بیان کرد: جمعیت هلال احمر با اعزام تیم پزشکی و درمانی خود برای کمک به بهبود سطح سلامت محرومان جامعه در روستاهای کم برخوردار استان، طرح کاروان سلامت را اجرا می کند.سرپرست جمعیت هلال احمر آذربایجان غربی ادامه داد: هر کاروان سلامت شامل پزشک متخصص، پزشک عمومی، پیراپزشک، پرستار، دارویار و داوطلب هلال احمر است که به مردم ارائه خدمات می کنند.'رهبر سوره' اضافه کرد: یک کاروان در ارومیه، 2 کاروان در چایپاره، یک کاروان در خوی، 2 کاروان در سردشت، 2 کاروان در سلماس، یک کاروان در شاهین دژ، 2 کاروان در ماکو و یک کاروان در مهاباد خدمات بهداشتی و درمانی را به متقاضیان ارایه کردند.به گزارش ایرنا یکهزارو 280 امدادگر در سطح آذربایجان غربی فعالیت می کنند که 350 نفر از آنان زن و 930 نفر مرد هستند.9918/3072            "}