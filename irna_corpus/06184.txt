{"onTitr":"","titr":" بهسازی راه های عشایری میامی آغاز شد","describe":" شاهرود - ایرنا - رییس اداره امور عشایری میامی گفت: عملیات مرمت و تیغه کشی راه های عشایری سیل زده سرحدات میامی به طول 100کیلومتر آغاز شد.", "text":"تقی صادقی یکشنبه درگفت و گو با خبرنگار ایرنا افزود : این عملیات در منطقه سرحدات روستاهای ارمیان ، قدس ، جودانه ، محمدآباد و کلاته اسد با استفاده از یک دستگاه گریدر انجام می شود .   وی گفت : در جریان بارندگی های شهریورماه امسال  به راه های قشلاقی و ییلاقی عشایر این شهرستان خسارت هایی وارد شد. به گفته وی جمعیت عشایری منطقه سرحدات 21خانوار به تعداد85تن می باشد. رئیس اداره امور عشایری میامی با اشاره به اهمیت مرمت راه های عشایری دراین شهرستان اظهارداشت : امسال250 کیلومتر از راه های عشایری درنیمه نخست سال مرمت شده است.وی یادآور شد: توزیع نهاده دامی، آبرسانی سیار و پرداخت تسهیلات با نرخ پایین از جمله خدمات واقدامات این اداره برای عشایر است.به گفته وی این اداره خدمات دیگری مانند مرمت و نوکنی و لایروبی قنوات و چشمه سارها در مناطق ییلاقی و قشلاقی عشایر، آبرسانی در طول مسیر کوچ ، توزیع تانکر ، لوله های پلی اتیلن و ساخت آبشخور به عشایر ارایه می کند.رئیس اداره امورعشایری میامی افزود : عشایر در عرصه دفاع مقدس از کیان اسلام و کشور دفاع کردند و اکنون در سنگر تولید و تحقق اقتصاد مقاومتی ایفای نقش می کنند .  جمعیت عشایری میامی افزون بر 458خانوار است که بیش از70هزار راس دام  دارند.   ازاین تعداد 220خانوار درمنطقه پل ابریشم ، 120خانوار در منطقه عباس آباد بخش مرکزی و 118خانوار در بخش کالپوش مستقر هستند.  شهرستان میامی باجمعیتی بیش از 40هزارتن درشرق استان سمنان واقع می باشد .15 مهر روز روستا و عشایر نامگذاری شده است.7357/6167            "}