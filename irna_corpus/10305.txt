{"onTitr":"","titr":" پیکر شهیدی از میانه پس از 33 سال به زادگاهش برمی گردد","describe":" تبریز- ایرنا - مدیر کل بنیاد شهید و امور ایثارگران آذربایجان شرقی گفت: پس از 33 سال پیکر مطهر شهید 'سلطانعلی عبدالهی نیک آبادی' به زادگاهش 'میانه' باز می‌گردد.", "text":"قاسم صمدیان روز چهارشنبه به ایرنا گفت: مراسم استقبال از پیکر مطهر این شهید والامقام روز جمعه 13 مهرماه راس ساعت 10 صبح در فرودگاه بین‌المللی شهید مدنی تبریز-سالن حجاج انجام خواهد شد.وی اعلام کرد: مراسم تشییع پیکر مطهر شهید نیز روز جمعه 13 مهرماه بعد از اقامه نماز جمعه از مصلای امام خمینی(ره) به طرف میدان ساعت تبریز برگزار می‌شود.صمدیان گفت: روز شنبه 14 مهرماه نیز مراسم 'تشییع و تدفین' راس ساعت 10 صبح در شهرستان میانه برگزار شده و پیکر مطهر شهید از میدان آزادی به طرف گلزار شهدای میانه تشییع و تدفین خواهد شد.شهید سلطانعلی عبداللهی نیک آبادی، سال 1364 در عملیات والفجر 8 به شهادت رسید و پس از 33 سال غربت و گمنامی با انجام آزمایش DNA شناسایی شده است.3071/6120            "}