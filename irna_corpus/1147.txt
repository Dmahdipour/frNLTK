{"onTitr":" دبیر شورای عالی فضای مجازی:    ","titr":" لایه ارتباطی کشور در معرض تهاجم است","describe":" ساری-ایرنا- دبیر شورای عالی فضای مجازی کشور گفت: تقریبا صد درصد مردم ایران کاربران فضای مجازی و پیام رسان ها هستند، بنابراین در حوزه لایه ارتباطی کشور با توجه به بیگانه بودن این پیام رسان ها در معرض تهاجم هستیم.", "text":"به گزارش ایرنا، سیدابوالحسن فیروزآبادی روز پنجشنبه در ششمین گردهمایی فرماندهان رده های مقاومت بسیج ادارات کل تابعه وزارت تعاون، کار و رفاه اجتماعی در پلاژ بهزیستی ساری گفت: در آستانه تحول تاریخی از نوع دوره های تاریخی گوناگون هستیم و اکنون در دوره اطلاعاتی با تکنولوژی های مربوط به اطلاعات و ارتباطات قرار داریم.وی افزود: با فضایی مواجهیم که کارکردهای ارتباطی، اطلاعاتی، نقش خدماتی و سرگرمی دارد و متاسفانه در کشور ما حوزه سرگرمی خیلی توسعه پیدا کرده است، جمعیت شهرنشین ما به طور میانگین روزانه 3 ساعت با فضای مجازی مرتبطند‌.فیروزآبادی گفت: این کارکردها در چهار طبقه صورت می گیرد به این معنا که چهار طبقه بازیگر و سازنده این کارکردها هستند، یک لایه 'فیزیکال' شامل سخت افزارها و نرم افزارها، لایه اطلاعات مانند گوگل و وب سایت ها و غیره، 'پلتفرم' یا نرم افزارهای خدمت رسانی مثل پیام رسان ها یا سکوهای اتوماسیون و لایه مردم یا کاربران می باشند.به گفته وی غربی ها این لایه ها را به تصرف صددرصدی خود در آورند و خدماتی در فضای جهانی وجود دارد که انسان یا کاربر را احاطه و تصرف می کند.فیروزآبادی گفت: 95 درصد مردم ایران از گوگل استفاده می کنند و در حوزه پیام رسان ها می توان گفت تقریبا صد درصد مردم کابران این فضا هستند، بنابراین در حوزه لایه رشد ارتباطی کشور با توجه به بیگانه بودن این فضاها و پیام رسان ها در معرض تهاجم هستیم. وی افزود: در دوره های تاریخی گوناگون نظام اقتصادی تغییر کرده و در دوره جدید، اقتصاد به سمت خدماتی شدن می رود، تئوری صنعتی تولید انبوه به تولید بر اساس 'خواسته هرکس' تغییر می کند، چون در دنیا صنعت و اقتصاد به اشباع رسیده و یک زنجیره ای که به دنبال این امر می آید و سالمندی دنیا دیگر دلیل خدماتی شدن اقتصاد است.فیروز ابادی با اشاره به اهمیت فرم حکومت در دوران اقتصاد صنعتی و خدماتی گفت: برای تبدیل جامعه صنعتی به جامعه اقتصاد خدماتی نیاز به حکومت های قدرتمند جهت تصرف لایه مردم نداریم، در غرب اتفاقی که رخ داده برای خرید اقتصاد دنیا کمپانی های بزرگ اقتصادی تشکیل شده و  این امر باعث می شود نقش حکومت خودبخود کمرنگ شود.وی اظهار کرد: نیروی کار، مواد اولیه، سرمایه و تکنولوژی چهار عامل تولید در اقتصاد صنعتی هستند و در قیمت گذاری برای این عوامل تولید گرانترین بخش قیمت را به تکنولوژی و سرمایه اختصاص دادند و نکته قابل تامل این است که مواد اولیه و نیروی کار ارزانترین بخش هستند که در ایران هم متاسفانه به همین شکل است.رئیس بسیج کارگری کشور نیز در این مراسم گفت: هیچ معادله ای در جهان بدون حضور ایران اثربخش نیست، در این شرایط ضروریست نخبگان وزارت تعاون کار و رفاه اجتماعی با حرکتی جهادی در اقتصاد کشور، ایران را به جایگاه حقیقی ‌اش برسانند.     علی حسین رعیتی فرد افزود: قدرت دفاعی کشور در حال حاضر با استفاده از بدنه مردمی و حضور بسیج برای دفاع از کشور بقدری بالاست که احدی فکر دست درازی به این مرز و بوم را نمی‌کند. وی افزود: شعار انقلاب در تمامی زمینه ها محقق شده است و ایران به الگویی برای کشورهای منطقه و جهان اسلام بدل شده است به همین دلیل دشمن تمام همت خود را در حوزه اقتصادی معطوف کرده است. رییس بسیج کارگری کشور گفت: پاشنه آشیل کشور در حوزه اقتصاد است و شعار هرسال علاوه بر اثبات افق دید وسیع مقام معظم رهبری، نشان دهنده عمق اهمیت موضوع اقتصاد در کشور است. وی افزود: دشمن تمام سعی خود را برای آسیب رساندن به مولفه های اقتصادی و امنیت اجتماعی کشور بکار بسته است و امروز در جنگ نرم حضور بسیج اهمیت دوچندان یافته است. به گفته رعیتی فرد القای حس نا امنی و نا امیدی، تقویت احساس عجز، فقر و ناتوانی اقدامات دشمن در جنگ نرم است و لازمه تقویت روحیه بسیجی و مبارزه با اقدامات خصمانه دشمن ایمان و دوری از تردید و یأس است.  وی افزود: استفاده از تمامی ظرفیت ها برای ایجاد وحدت و همبستگی ملی برای عبور از شرایط حساس کنونی ضروریست و بسیج، حداکثر پتانسیل خود در جهت حمایت و خدمت به دولت بکار می گیرد. 7335 /1899            "}