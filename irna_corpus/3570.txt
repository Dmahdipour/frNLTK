{"onTitr":"","titr":" هوشمندسازی و کارآمدی 2 مولفه مهم در صنعت پست","describe":" تهران- ایرنا- پُست از بزرگترین نهادهای اجتماعی به شمار می رود که در سال های اخیر به منظور همگامی با تغییرات عرصه فناوری به مقوله هوشمندسازی توجه ویژه ای داشته و کوشیده است تا با بهره گیری از این مهم پویایی و کارآمدی خود را حفظ کند و همچون گذشته از جایگاهی شایسته در در روابط بین الملل برخوردار باشد.", "text":"به گزارش گروه اطلاع رسانی ایرنا، پیام و پیام رسانی به عنوان یک نیاز اجتماعی از آغاز شهرنشینی، مطرح بوده و در این میان پُست به منزله تامین کننده این مهم از دیرباز نقش تعیین کننده ای در زندگی بشر داشته است. به همین دلیل جوامع توسعه یافته همواره در مسیر تحقق اهداف خود به شبکه های ارتباطی توجه داشته اند و روی آن برنامه ریزی های کلان می کنند. اهمیت مقوله پست در جهان سبب شد تا با پیشنهاد آلمان شرقی در 9 اکتبر 1874 میلادی، اتحادیه پست بین الملل پایه گذاری شود و سپس با گذشت چهار سال  اتحادیه جهانی پست(UPU) جایگزین آن شد. که اکنون از موسسه های تخصصی وابسته به سازمان ملل است و بیش از 192 کشور عضو آن هستند. ایران نیز در 22 مهر 1256خورشیدی به عنوان بیست و نهمین عضو به این اتحادیه پیوست. اینک این نهاد اجتماعی با مجهز شدن به پیشرفته ترین امکانات، سهم و نقش بیشتری در حوزه ارتباطات برعهده دارد. در شرایط کنونی ارتباط پستی سازماندهی شده، فاصله ها را از میان برده، زمان را کاهش داده است و در توسعه اجتماعی، فرهنگی و اقتصادی به عنوان زیربنای پیشتاز در جهت حرکت عمومی به شمار می رود. در سال های اخیر صنعت پست در ایران دستخوش تغییرات بسیاری شده و شیوه های نوین پستی روز به روز گسترش و کمیت و کیفیت خدمات آن ارتقا یافته است. تغییر ساختار پست و فعالیت آن را به عنوان یک شرکت مستقل دولتی در 1367 خورشیدی می توان یکی از  مهمترین رویداد این دوره برشمرد. اکنون شرکت ملی پست ایران در راستای تحقق سیاست های کلی اصل 44 قانون اساسی وظایف گسترده تری را نسبت به گذشته پیدا کرده و در بخش های مختلف از جمله ایجاد و بهره برداری از خدمات نوین پستی، ارتقای کیفی خدمات، حذف سیستم سنتی و اجرای مکانیزاسیون  شبکه پستی به پیشرفت های قابل توجهی نایل شده است. «حسین نعمتی» مدیر عامل شرکت ملی پست ایران، تقویت سرویس‌ های نوین پستی و تجارت الکترونیکی را از اقدام های مهم در این حوزه بیان کرد و گفت: «اقدام های صورت گرفته در این شرکت با هدف ارائه تمام خدمات پست به صورت هوشمند انجام می شود. تمرکز مجدد مرکز مکانیزه و تقویت معاونت حوزه فناوری اطلاعات پست برای تامین زیرساخت‌های سخت ‌افزاری و نرم ‌افزاری پست از دیگر اقدامات انجام‌شده در برنامه اصلاح ساختار پست است.»پژوهشگر گروه اطلاع رسانی ایرنا به مناسبت روز جهانی پست به گفت وگو با «مهدی مقصودی» مدیر کل پست تهران پرداخته است.** هوشمندسازی لازمه رسیدن به پستی کارآمدهوشمندسازی لازمه رسیدن به پستی پویا و کارآمد است که خدمات رسانی مهمترین وظیفه و کارکرد پست شناخته می شود و این مساله باید پیش از ارایه خدمات در حین و پس از ارایه خدمات بتواند پاسخگوی نیاز مشتریان باشد و همچنین در بازار رقابت نیز این کارآمدی را حفظ کند زیرا مهمترین عامل پیشرفت در هر حوزه ای پارامتر رقابت سالم است. پست، سیستمی مبتنی بر نیروی انسانی به شمار می رود و در زمان حاضر نیز شرکت ملی پست مجهز به سامانه هوشمند مدیریت حمل و نقل مرسوله‌ های پستی شده که رضایت مشتریان را به دنبال دارد. در این شرایط، مصرف کننده بر پایه عواملی از قبیل کیفیت، قیمت، تنوع سرویس و خدمات حق انتخاب پیدا می کند. اکنون شاخص های قیمت و تنوع خدمات پس از فروش در شرکت ملی پست از وضعیت مطلوبی برخوردار است اما توجه ویژه به کیفیت و ایجاد تسهیلات برای مشتری در راستای رسیدن به این مهم اقداماتی نیز در دست انجام دارد که به طور کلی با ایجاد فضای رقابتی مشروط به رعایت اصول حرفه ای رقابت سالم، بخش پست در آینده رشد قابل ملاحظه ای خواهد یافت.** سرویس کارت پستال الکترونیکیدر گذشته سرویس تمبر یاد بود به صورت دستی انجام می شد و امکان نظارت و مدیریت کمتر بود و اکنون با راه اندازی خدمات الکترونیکی تمبر یادبود، سرویس های جدید طراحی می شود و پست هوشمند، پست سریع و مورد اعتماد مردم با بهره گیری از آخرین خدمات فناوری های نوین است. این سامانه  یک وب سایت اینترنتی به شمار می رود که متقاضیان از همه جا می‎‎توانند با مراجعه به آن بر پایه مناسبت‎‎ها و ایام خاص از میان کارت پستال‎‎های متنوع عکس‎‎های دلخواه خود را انتخاب و هزینه‏‏های آن را به صورت الکترونیکی پرداخت کنند که سفارش واحدهای پستی بررسی و با آماده‎‎ سازی به نشانی گیرندگان توزیع می‎‎شود. با این اقدام با احیای  فرهنگ مکاتبه و ارسال پیام فیزیکی که دارای اثرگذاری به مراتب بالاتری نسبت به پیام‏‏های الکترونیکی، نیاز و اشتیاق کاربران محیط‎‎ های مجازی نیز مورد توجه قرار گرفته و تامین شده است.** جلب رضایت مشتریان شبکه پستی در راستای تحقق منشور حقوق شهروندیسامانه جامع رسیدگی به غرامت های  پستی با هدف تسریع در فرآیند حقوق مصرف کننده، کاهش هزینه های عملیاتی، ایجاد شفافیت و ... در جهت جلب رضایت مشتریان شبکه پستی و در راستای تحقق منشور حقوق شهروندی تشکیل شده است که بر پایه این مکانیزم تمامی واحدهای اجرایی، مکلف به پرداخت غرامت قانونی به شاکیان در مدت کمتر از 48 ساعت هستند و تمامی فرایند این رویکرد الکترونیکی انجام می شود. فرایند پستی چهار مرحله عمده قبول، پردازش، تجزیه و تحویل مرسوله به مقصد دارد که این مرحله به وسیله نامه رسان ها انجام می‌شود و شرکت پست تمامی رخدادهایی را که برای مرسوله به وجود می آید، ثبت و پیگیری و اگر حادثه ای در این میان رخ دهد خود را موظف به غرامت می کند.  همچنین در راستای اجرای خدمات بهینه شرکت ملی پست مبنی بر توسعه ارایه در مناطق روستایی از جمله وظایف این سازمان به شمار می رود. این سیستم به صورت متمرکز جهت مدیریت صندوق های  شخصی و ثبت مکانیزه اطلاعات مشتریان و مرسولات تحویل شده به آنها در صندوق شخصی تولید و راه اندازی شده است. سامانه هوشمند تمبر شخصی با ایجاد دسترسی الکترونیک مشتریان به کارتابل مرسوله ها، امکان اطلاع رسانی وضعیت مرسولات مشتریان در بستر ایمیل و پیامک میسر می شود که این سامانه به صورت یکپارچه جهت تبادل اطلاعات لازم با دیگر سیستم های عملیاتی پستی در ارتباط است. ** جایگاه برتر شرکت ملی پست ایران برپایه ارزیابی اتحادیه جهانیبرپایه ارزیابی اتحادیه جهانی کشور شاخص های اصلی و جایگاه برتری در پست داشته به طوری که جوایزی در حوزه کیفیت دریافت کرده و برپایه مولفه های اقتصاد دیجیتال، نقش پست به عنوان یک مکمل مطرح است که برای ایفای موثر این نقش باید همگام با فناوری های روز شرایط را مهیا ساخت. البته وضعیت شرکت ملی پست اکنون به لحاظ رشد فناوری، افزایش کیفیت، سرعت و کاهش قیمت ها هماهنگ با پست دنیا در حال حرکت و در مقایسه با کشورهای همسایه جایگاه مطلوبی دارد اما باید تحرک بیشتری پیدا کند. مرسولات پستی را از نظر شناسایی و تمایز در جریان فرآیندهای پستی به 2 گروه اصلی مرسولات عادی یا غیرثبتی که بدون هیچگونه عملیات نشانه ‌گذاری و ثبت از صنادیق پستی منصوبه در معابر تخلیه و وارد شبکه پستی شده اند و در قبال آنها قبض (رسید دریافت مرسوله) صادر نمی‌شود اما مرسولات ثبتی به مرسولاتی اطلاق می‌شود که فرستندگان با مراجعه مستقیم و یا بر اساس قراردادهای منعقده مرسولات خود را به واحدهای پستی تحویل داده و در قبال آن رسید دریافت می‌کنند.در واقع استفاده از پست می تواند از سفرهای غیرضروری جلوگیری کند و تاثیر مستقیمی در توسعه سطح شهر بگذارد و با نگاه ویژه ای به پست می‌توان به عنوان بخشی کوچک در حل مشکلات زیست محیطی تاثیرگذار باشد. در صورتی که پست نقش خود را به درستی در اجتماع به انجام برساند، به دولت و مردم  کمک می کند و اینگونه بهره وری ملی افزایش می یابد و کاهش فساد، کاهش ارتباطات رو در رو را به ارمغان می آورد.پژوهش**9117**2002**9131            "}