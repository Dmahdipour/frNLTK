{"onTitr":"","titr":" بیش از سه میلیارد ریال کالای احتکار شده در نیشابور کشف شد","describe":" مشهد- ایرنا- فرمانده انتظامی نیشابور گفت: بیش از سه میلیارد و 800 میلیون ریال کالای احتکار شده از چهار انبار در این شهرستان کشف شد.", "text":"به گزارش روز سه شنبه پایگاه خبری پلیس، سرهنگ حسین دهقان پور افزود: در پی دریافت خبری مبنی بر احتکار ضد یخ و روغن موتور خودرو در یک انباری در شهر نیشابور ماموران پلیس امنیت عمومی با شناسایی این انبار و هماهنگی مراجع قضایی و با همراهی کارشناسان ادارات تعزیرات حکومتی و صنعت، معدن و تجارت به محل اعزام شدند.وی اظهار داشت: در بازرسی از این انبار انواع روغن موتور خودرو ،ضد یخ و گریس در مجموع به ارزش تقریبی سه میلیارد ریال کشف شد.وی گفت: در عملیات دیگری از یک منزل مسکونی حدود پنج تن برنج و 270 بسته پوشک به ارزش تقریبی 610 میلیون ریال و در بازرسی از انبار منزل دیگری تعداد 230 حلب روغن 17 کیلیویی به ارزش 250 میلیون ریال کشف شد.سرهنگ دهقان پور افزود: در ارتباط با کشفیات مزبور چهار نفر دستگیر و برای سیر مراحل قانونی به مراجع قضایی معرفی شدند.* سارقان حرفه ای منزل در نیشابور دستگیر شدند به گزارش دیگری از پایگاه خبری پلیس، فرمانده انتظامی نیشابور گفت: در پی وقوع چند فقره سرقت منزل در روستای گلبوی سفلا در این شهرستان، فرد 52 ساله ای دستگیر شد.سرهنگ دهقان پور افزود: در بازجویی از این متهم سابقه دار وی به سه فقره سرقت از منازل روستای مزبور با همدستی 2 نفر دیگر که آنان نیز سابقه دار بودند اعتراف کرد.وی با اشاره به دستگیری همدستان متهم اظهار داشت: در پی گزارش شهروندان مبنی بر سرقت منزل در محدوده شهرک بسیج، ماموران دایره تجسس کلانتری 13 قدس نیز پس از رد زنی های پلیس متهم 29 ساله را دستگیر و در بازرسی از مخفیگاه وی تعدادی لوازم سرقتی شامل مانیتور، اسپیکر و امثال آن کشف کردند.وی گفت: متهم در مواجهه با ادله و مستندات پلیس به سه  فقره سرقت منزل با کمک و همدستی دوستش اعتراف کرد که همدست وی نیز دستگیر شد.فرمانده انتظامی نیشابور افزود: متهمان هر 2 پرونده به مراجع قضایی معرفی شدند.شهرستان 450 هزار نفری نیشابور در 127 کیلومتری غرب مشهد واقع است. 9869 / 6053            "}