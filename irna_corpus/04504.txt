{"onTitr":"","titr":" نماینده مازندران در لیگ برتر فوتبال نیازمند مساعدت مسولان","describe":" ساری – ایرنا – درحالی تا آغاز لیگ برتر فوتبال بانوان تنها 40 روز باقی مانده است تیم فوتبال بانوان سپیدار قائمشهر تنها نماینده مازندران در لیگ برتر فوتبال زنان برای رفع کمبودها  نیازمند مساعدت مسولان است.", "text":"به گزارش خبرنگار ایرنا، تیم سپیدار بانوان قائمشهر با سوت پایان لیگ دسته یک فوتبال بانوان کشور که ششم مرداد ماه گذشته نواخته شد، جامه نمایندگی مازندران را در لیگ برتر به تن کرد تا زنان مازنی هم در این سطح فوتبال صاحب نماینده شوند. هم اکنون این تیم با 25 بازیکن به صورت خودجوش و بدون توقع مالی در حال تمرین کردن هستند و برغم این مساله بازیکنان تیم سپیدار با مشکلات متعدد و بویژه نداشتن زمین مناسب دست و پنجه نرم می کنند. کاپیتان تیم سپیدار بانوان قائمشهر روز دوشنبه در گفت و گو با خبرنگار ایرنا، گفت: حدود 15 سال است که به صورت حرفه ای فوتبال بازی میکنم و 2 سالی است که با هدایت ( سارا آذری  سرمربی تیم ) فعالیت دارم.کلثوم آهنگری افزود: به بازی های لیگ برتر نزدیک می شویم و در حال حاضر برای رسیدن به شرایط ایده آل تمرینات فشرده ای را انجام می دهیم.وی با اشاره به اینکه برای تمرینات نیاز است تا زمین مناسبی داشته باشیم، افزود: سرمربی تیم همه تلاش خود را به کار برد تا زمین مورد نظر را انتخاب کند تا ما بتوانیم تمرینات خوبی را داشته باشیم و  از مسئولین انتظار حمایت داریم.مهسا موسوی یکی دیگر از بازیکنان تیم سپیدار قائمشهر که از آذربایجان شرقی به این تیم پیوسته است در گفت و گو با خبرنگار ایرنا ، گفت: از لحاظ بدنی شرایط ایده آلی دارم  و به عنوان یک بازیکن در حال تمرین هستم و با تمرینات مکرر می خواهم تا با همراهی این تیم بازی خوبی را در لیگ برتر به نمایش بگذارم. وی با بیان اینکه گاهی برای تمرین با مشکل زمین مواجه هستیم، افزود: از مسئولین می خواهیم به فکر حل مشکلات این تیم باشند ، زیرا در حال حاضر سرمربی این تیم به تنهایی بار مشکلات را به دوش می کشد.** سپیدار چشم انتظار حمایت مسئولان سرمربی تیم بانوان سپیدار قائمشهر در گفت و گو با خبرنگار ایرنا در خصوص مشکلات این تیم، گفت: مشکل اسکان برای بازیکنان غیربومی داریم و با رئیس اداره ورزش و جوانان این شهرستان صحبت کردیم که اگر مشکل اسکان این بازیکنان به زودی حل شود، هزینه ها خیلی کمتر می شود.تیم سپیدار قائمشهر دارای 25 بازیکن است که از این تعداد 6 بازیکنان غیربومی بوده و در یکی از مجموعه های آموزش و پرورش  شهرستان قائمشهر اسکان داده شده اند.سارا آذری  افزود: دیگر مشکل اصلی این تیم زمین است که ما باید برای هر سانس تمرین مبلغی را پرداخت کنیم، این تیم متعلق به شهرستان قائمشهر است و بنابراین از مسئولین می خواهیم با حمایت از این تیم، حداقل زمین رایگان در اختیار ما قرار دهند.وی هزینه اجاره هر سانس تمرین را بین 40 تا 50 هزار تومان اعلام کرد و گفت: البته این میزان مبلغ در هر زمینی متغییر است.سرمربی تیم سپیدار قائمشهر با اعلام اینکه بازیکنانم سه روز در هفته در زمینی واقع در کلاگر محله به تمرین می پردازند، گفت:  مابقی روزها برای هماهنگی زمین با مشکل مواجه هستیم.آذری در خصوص جذب اسپانسر برای این تیم گفت: برغم آنکه با سه حمایت کننده مالی از استان های گلستان، سمنان و تهران به صحبت پرداخته ایم اما تاکنون جواب قطعی از هیچ کدام نگرفته ایم که امیدواریم هر چه زودتر اسپانسری جذب تیم ما شود. ** بازیکنان به صورت خودجوش در حال تمرین هستندوی از قرارداد با  25 بازیکن در این تیم خبر داد و گفت: از این تعداد 6 بازیکن از استان های گلستان، آذربایجان شرقی و البرز غیربومی هستند و همچنین 90 درصد از بازیکنان این تیم از بچه های لیگ یک هستند که به کار گیری شده اند.سرمربی تیم بانوان سپیدار قائمشهر با بیان اینکه آغاز بازی های لیگ برتر از 27 آبان ماه است، افزود: این بازی ها به صورت هفتگی و منظم، رفت و برگشت انجام می شود و با حضور 12 تیم شرکت کننده ما یازده بازی را میزبان و یازده بازی را میهمان خواهیم بود. آذری با اعلام اینکه تا زمان بازی ها چیزی باقی نمانده است، گفت: تمرینات به صورت روزانه 2 ساعت در حال انجام شدن است ، بازیکنان در سطح خوبی قرار دارند و ما با تمرینات مکرر و مداوم درصدد هستیم تا امادگی بازیکنان را به سطح بالایی برسانیم.سرمربی تیم سپیدار قائمشهر در خصوص اولین حریف این تیم، گفت: تیم ذوب آهن اصفهان یکی از سابقه دارترین تیمهای لیگ برتر است که طی سال های گذشته نتایج خوبی را به ارمغان آورده است.آذری افزود: البته بازی فوتبال فراز و نشیب ها و سختی های خاص خود را دارد، بنابراین بنده به عنوان یک سرمربی تمام تلاش خود را خواهم کرد تا بهترین نتیجه را در این بازی ها رقم بزنیم.وی با بیان اینکه هدفمان در لیگ برتر نگه داشتن تیم در نیمه بالای جدول است، گفت: به نظرم این اتفاق رقم خواهد خورد زیرا بازیکنانم با شرایط دشوار در حال تمرین هستند تا بهترین نتایج را رقم بزنند.** برای حل مشکل اسکان بازیکنان غیربومی با آموزش وپرورش صحبت شدرئیس اداره ورزش و جوانان شهرستان قائمشهر در گفت و گو با خبرنگار ایرنا در خصوص وضعیت بازیکنان غیربومی تیم سپیدار قائمشهر ، گفت: اداره ورزش و جوانان خوابگاهی ندارد، اما برای حل این مشکل با رئیس آموزش و پرورش شهرستان صحبت کرده ایم تا با تخفیف ارائه شده این بازیکنان بتوانند در سوئیت آموزش و پرورش اقامت کنند.فرشید قدیمی در خصوص سانس زمین رایگان برای تمرین بازیکنان، افزود: سرمربی تیم برای یک روز سانس رایگان با ما هماهنگ کنند ، هیچ مشکلی برای هماهنگی در زمین های کلاگر محله و آهنگرکلا نخواهیم داشت. وی هیچنین در خصوص اینکه مسابقات لیگ برتر بانوان در کدام زمین برگزار خواهد شد، گفت: هنوز تصمیمی در این مورد اتخاذ نشده است .فوتبال لیگ برتر بانوان از 27 آبان ماه با حضور 12 تیم آغاز می شود و تیم سپیدار مازندران در اولین مسابقه به مصاف تیم ذوب آهن اصفهان خواهد رفت.7334/1899            "}