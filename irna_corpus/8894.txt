{"onTitr":"","titr":" نام نویسی خادمین اربعین در سیستان و بلوچستان آغاز شد","describe":" زاهدان - ایرنا - دبیر ستاد مردمی اربعین سیستان و بلوچستان گفت:️ نام نویسی خادمین افتخاری زوار اربعین حسینی از امروز/پنجشنبه/ در استان آغاز شد. ‏", "text":"رضا بختیاری در گفت و گو با خبرنگار ایرنا اظهار داشت: افراد می توانند برای نام نویسی علاوه بر شماره‌‏09150134444 از طریق ‏تارنمای اینترنتی ‏www.40054.ir ‌‏  اقدام کنند.وی افزود: نشانی 40054 مخفف 40 نماد و نشانه اربعین شهادت سرور و سالار شهیدان و 054 ‏سیستان وبلوچستان است که افراد می توانند نسبت به نام نویسی اقدام کنند.دبیر ستاد مردمی اربعین سیستان و بلوچستان گفت: 700 خادم از مردم این استان سال گذشته برای ارائه خدمات مطلوب به زائران پاکستانی اربعین حسینی ساماندهی شده بودند.وی گفت: ستاد مردمی اربعین سیستان و بلوچستان در زمینه ارائه پنج خدمت حمل و نقل، فرهنگی، اسکان، اطعام و بهداشت و درمان به زائران پاکستانی فعالیت می کند.به گزارش ایرنا سیستان و بلوچستان تنها راه ارتباطی پاکستان به حوزه آسیای میانه، اروپا و نیز کشور عراق و قلب آن یعنی کربلا است که مرز این استان پس از پیروزی انقلاب اسلامی به روی زوار پاکستانی برای رسیدن به این قلب زمین باز شده است.فرهنگ غنی و عشق و علاقه مردم ایران زمین به ویژه دلسوختگان دیار نخل و آفتاب به سرور و سالار شهیدان سبب شده تا از این کاروان ها همچون میهمانی عزیز پذیرایی کنند تا احساس غربت نداشته باشند.میرجاوه در 75 کیلومتری شرق زاهدان مرکز استان سیستان و بلوچستان و در همسایگی پاکستان واقع شده است.ایران اسلامی از طریق استان سیستان و بلوچستان افزون بر 900 کیلومتر مرز زمینی با کشور پاکستان دارد.7316 **6081            "}