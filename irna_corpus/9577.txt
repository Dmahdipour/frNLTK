{"onTitr":"","titr":" گنابادیها چهار میلیارد ریال به جشن عاطفه ها کمک کردند","describe":" گناباد- ایرنا- رئیس کمیته امداد امام خمینی(ره) گناباد گفت: نیکوکاران در ابتدای سال تحصیلی و در جشن عاطفه ها چهار میلیارد ریال کمک نقدی و غیرنقدی به دانش آموزان بی بضاعت در این شهرستان کمک کردند.", "text":"هادی آریان نژاد روز چهارشنبه در آیین مهر عاطفه های گناباد افزود: از این میزان سه میلیارد ریال از طریق پایگاههای جشن عاطفه ها در مدارس جمع آوری و یک میلیارد ریال هم کمکهای خیران به صندوقهای کمیته امداد امام خمینی(ره) پرداخت شد.وی گفت: جشن عاطفه ها در دو نوبت پانزدهم و شانزدهم شهریور و یازدهم مهر ماه در 141 مدرسه و پایگاه مناطق شهری و روستایی گناباد برای جمع آوری کمکهای مردمی برپا شد. او افزود: 160 سبد تحصیلی از محل کمکهای نیکوکاران تهیه و بین چهار هزار دانش آموز محروم گنابادی توزیع می شود.دو هزار و 705 خانوار شامل چهار هزار و 407 مددجو زیرپوشش کمیته امداد امام خمینی (ره) گناباد قرار دارند که چهار هزار نفر آنان را دانش آموزان تشکیل می دهند.گناباد در فاصله 287 کیلومتری جنوب مشهد واقع است.2095/1858            "}