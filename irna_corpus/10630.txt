{"onTitr":"","titr":" مطالبه گری سمن ها در حساسیت جامعه برای حل مشکلات موثر است","describe":" قزوین - ایرنا - مدیرکل امور اجتماعی و فرهنگی استانداری قزوین گفت: مطالبه گری سمن ها (سازمان های مردم نهاد) در حساس سازی ارکان مختلف جامعه برای حل مسایل و مشکلات موجود موثر است.", "text":"به گزارش ایرنا، مریم بیدخام روز سه شنبه در نشست تخصصی با سازمان های مردم نهاد حوزه زنان و خانواده افزود: سلامت اجتماعی هر جامعه در گرو مشارکت همه ارکان آن است چرا که دولت و حاکمیت به تنهایی در این عرصه نمی توانند تاثیرگذار باشند.وی از سمن ها به عنوان بازوان اجرایی دولت برای خدمت رسانی بهتر به مردم یاد کرد و اظهار داشت: نقش سمن ها با توجه به واسط بودن بین جامعه و حاکمیت در کنترل و پیشگیری از آسیب های اجتماعی انکار ناپذیر است.مدیرکل امور اجتماعی و فرهنگی استانداری قزوین از آسیب های اجتماعی به عنوان مهم ترین چالش پیش روی جامعه یاد کرد و گفت: باید با تقویت مشارکت سمن ها بتوانیم در کنترل و پیشگیری این آسیب ها بهتر و موثرتر عمل کنیم.بیدخام اظهار داشت: اداره کل امور اجتماعی و فرهنگی استانداری قزوین از طرح هایی که در زمینه تقویت سرمایه اجتماعی، کنترل آسیب ها و معضلات اجتماعی و تحکیم و تقویت بنیان خانواده باشد و همچنین نشاط اجتماعی را افزایش دهد و با ارتقای حقوق شهروندی را به همراه بیاورد، حمایت می کند.7388*3013            "}