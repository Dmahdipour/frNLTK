{"onTitr":" لیگ برتر فوتسال بانوان؛    ","titr":" برنامه دیدار نمایندگان خوزستان در هفته نهم مشخص شد","describe":" اهواز - ایرنا – برنامه دیدارهای هفته‌ نهم لیگ برتر فوتسال بانوان کشور در فصل 98 - 97 مشخص و نمایندگان خوزستان حریفان خود را شناختند.", "text":"به گزارش ایرنا رقابت های هفته نهم لیگ برتر فوتسال بانوان کشور در روز 13 مهر برگزار می شود و 2 تیم ملی حفاری اهواز و پالایش نفت آبادان که به نمایندگی از خوزستان در این مسابقات حضور دارند به مصاف حریفان می روند.با تصمیم فدراسیون برنامه دیدارهای هفته نهم لیگ برتر فوتسال بانوان کشور به شرح ذیل مشخص شد:جمعه 13 مهر:پالایش نفت آبادان – استقلال ساری (داوران: زری فتحی، سارا چقا قاسمی، نسیمه علاف پور و زهرا اطمینان)هیات فوتبال خراسان رضوی – ملی حفاری ایران (داوران: راضیه باقری، سمیه خزایی، مریم پورجعفریان و مهری رسولی)سرمربی تیم فوتسال بانوان ملی‌حفاری بیان کرد: تمرینات تیم به خوبی در حال سپری شدن است و بازیکنان به لحاظ جسمانی و روحی در شرایط خوبی قرار دارند.زیور بابایی روز سه شنبه در گفت و گو با خبرنگار ایرنا با اشاره به اینکه در برابر تیم هیات فوتبال خراسان رضوی، فاطمه رحمتی را به دلیل مصدومیت در اختیار نداریم افزود: هفته گذشته با قرعه استراحت روبه رو شدیم و این موضوع باعث شد تا بیشتر تمرین کنیم و نقاط ضعف خود را برطرف کنیم.وی به کمبود بازیکن در تیمش در این فصل از رقابت ها اشاره کرد و گفت: در مجموع 10 بازیکن داریم که 2 نفر از این تعداد دروازه بان هستند که در ادامه مسابقات اگر بازیکنان ما مصدوم شوند با مشکل جدی روبه رو می شویم. در صورتی که باشگاه بودجه لازم را داشته باشد خواهان جذب بازیکن هستیم.گفتنی است هم اکنون 2 تیم خوزستانی ملی حفاری و پالایش نفت آبادان به ترتیب در مکان های دوم و ششم جدول رده بندی لیگ برتر فوتسال بانوان قرار دارند.9879/ 6037            "}