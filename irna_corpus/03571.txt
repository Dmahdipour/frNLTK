{"onTitr":"","titr":" 249 شعر به کنگره سراسری آیین های عاشورایی قروه رسید","describe":" سنندج - ایرنا - رئیس اداره فرهنگ و ارشاد اسلامی قروه گفت: 249 شعر از سراسر کشور به دبیرخانه دائمی سوگواره های عاشورایی در این شهرستان رسیده است.", "text":"شهلا مژده روز سه شنبه در گفت و گو با خبرنگار ایرنا اظهار داشت: 103 شاعر آیینی این تعداد اثر را تاکنون به دبیرخانه این کنگره فرستاده اند.وی با اشاره به تمدید مهلت ارسال آثار به یازدهمین کنگره سراسری شعر عاشورایی و نخستین کنگره آیین های عاشورایی قروه افزود: علاقه مندان تا 20 مهر مهلت دارند آثار خود را به دبیرخانه کنگره به نشانی «استان کردستان، شهرستان قروه، شهرک فرهنگیان، اداره فرهنگ و ارشاد اسلامی قروه» و یا به آدرس الکترونیکی Delbaranadabi2010@gmail.com ارسال کنند.   مژده تاکید کرد: این کنگره امسال و در یازدهمین دوره خود، میزبان آیین های عاشورایی شامل عکس و آیین نمایشی است.وی یادآور شد: بخش آیین های عاشورایی شامل تعزیه خوانی و پرده خوانی است که بخش تعزیه آن در شهرهای قروه، دلبران، دزج، سریش آباد، بیجار، کامیاران و سنندج اجرای عمومی خواهد داشت.مژده گفت: نمایشگاه عکس های عاشورایی هم در قروه، سنندج و بیجار پذیرای علاقه مندان به این هنر آیینی است و از برگزیدگان این بخش هم همزمان با دیگر برترین های بخش شعر و آیین های نمایشی، در آیین پایانی کنگره تقدیر می شود.رئیس اداره فرهنگ و ارشاد اسلامی قروه هدف از این کنگره را معرفی ظرفیت های فرهنگی شهرستان قروه در زمینه فرهنگ عاشورایی، گسترش فرهنگ و تمدن ایرانی - اسلامی بویژه فرهنگ و هنر عاشورایی، صیانت از آداب و سنن ایرانی - اسلامی و ایجاد فضای وحدت فرهنگی و اجتماعی مرتبط با فرهنگ عاشورا اعلام کرد.    تحکیم پیوند بین دین، هنر و رسانه با معرفی صحنه های عزاداری خاص ویژه محرم در قالب آثار فرهنگی، شناسایی و معرفی تأثیرگذارترین آیین های سوگواری، رصد فرهنگی عاشورا و آشنایی با توانمندی های نهفته در این زمینه و از دیگر اهدافی بود که مژده به آن اشاره کرد.یازدهمین کنگره سراسری شعر و نخستین کنگره آیین های عاشورایی قروه، دوم و سوم آبان برگزار می شود.مراسم افتتاحیه این کنگره در دانشگاه آزاد اسلامی واحد قروه و اختتامیه آن هم در سالن آمفی تئاتر شهید ورمقانی مجتمع فرهنگی، هنری فردوسی این شهرستان برگزار می شود.شرکت کنندگان می توانند برای کسب اطلاعات بیشتر به سایت اینترنتی اداره فرهنگ و ارشاد اسلامی کردستان مراجعه و یا با شماره های 08735247420 و 08735222260 تماس بگیرند.7345/9102            "}