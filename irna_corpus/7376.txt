{"onTitr":"","titr":" راه آهن آخرین زیرساخت توسعه جنوب کرمان","describe":" جیرفت – ایرنا - بیشتر زیرساخت های اقتصادی جنوب کرمان مهیا شده و هم اینک راه آهن به عنوان آخرین زیرساخت توسعه و تعالی این دیار پر گهر به شمار می رود که با راه اندازی آن بسیاری از مشکلات به ویژه در بخش صادراتِ تولیدات کشاورزی برطرف خواهد شد.", "text":"به گزارش ایرنا، فرودگاه، پایانه صادراتی، اداره کل حمل و نقل، نمایندگی گمرک و راههای آسفالته از جمله زیرساخت های مهم منطقه جنوب کرمان بوده که تاکنون محقق شده و راه آهن تنها  زیرساخت توسعه است که هنوز ایجاد نشده است .جنوب کرمان با توجه به موقعیت استراتژیکی و حساسی که در قسمت جنوبی کشور دارد نیازمند احداث راه آهن است تا خط ریلی شمال به جنوب ایجاد شود و خواهیم دید که با نواختن صدای سوت قطار جیرفت، تحول عظیمی در بخش حمل و نقل محصولات کشاورزی جنوب کرمان رقم خورده و اقتصاد این منطقه دگرگون می شود.همچنین همه می دانند کشاورزان جنوب کرمان هر ساله تحت تاثیر بحران کم آبی و نوسانات بازار دچار خسارات مالی زیادی می شوند و با توجه به ظرفیت های معدنی و صنعتی این خطه، می طلبد با تغییر رویکرد از کشاورزی به صنعت شاهد تغییرات اساسی در این منطقه خواهیم بود.به هر حال روزگاری است که زنگ خطر بحران آب در جنوب کرمان به صدا درآمده و بنا به اذعان کارشناسان اقتصادی، تغییر رویکرد کشاورزی به صنعت از مسائل ضروری این دیار است که این مسیر با راه اندازی خطوط ریلی، زودتر محقق می شود.*پیمانکار راه آهن جنوب کرمان مشخص شده استمدیرکل راه‌ و شهرسازی جنوب استان کرمان گفت: قرارداد راه آهن جنوب کرمان منعقد و پیمانکار این طرح نیز تعیین شده است.محمد ساردویی در گفت و گو با خبرنگار ایرنا افزود: باتوجه به مهم بودن این طرح، مناقصه آن از طریق وزارتخانه برگزار شد و هنوز پیمانکار به ما هم معرفی نشده است.وی ادامه داد: همه طرح‌ها هزینه ‌بر هستند از این رو طرح راه‌ آهن هم طبعا هزینه دارد اما محور توسعه صنعتی هر منطقه خط ‌آهن است.ساردویی تصریح کرد: پر واضح است که طرح راه آهن، کشاورزی جنوب کرمان را تحت تاثیر خود قرار می دهد و این در حالی است که این منطقه با وجود دارا بودن معادن غنی زیادی نظیر کرومیت، مس و غیره تنها به علت نداشتن راه آهن موفق به بهره‌ برداری مناسب از مواد معدنی نشده است.مدیرکل راه‌ و شهرسازی جنوب کرمان گفت: با توجه به خشکسالی های اخیر این منطقه باید به سمتی برویم که اشتغالزایی بیشتری را رقم بزنیم. وی تصریح کرد: خط‌ راه آهن جنوب کرمان با نظر وزیر راه و شهرسازی قراراست به بندرجاسک متصل شود زیرا توسعه سواحل مکران و بندرجاسک در اولویت‌های دولت بوده و می‌توانیم از سواحل دریای عمان هم استفاده کنیم.ساردویی ادامه داد: مطالعات قبلی این مسیر ریلی در زمینه بخش کشاورزی بود اما به نظر من این مطالعات به سمت توسعه معادن رفت تا جنوب به منطقه‌ای صنعتی تبدیل شود.وی گفت: مساله منطقه ‌ویژه اقتصادی جازموریان هم که سالهاست مصوب شده هنوز اجرایی نشده و قطعا با ایجاد راه آهن به مرحله اجرا درمی‌آید.**عملیات اجرایی راه ‌آهن جنوب کرمان به ‌زودی آغاز می شودنماینده مردم پنج شهرستان جنوبی استان کرمان در مجلس شورای اسلامی گفت: به زودی عملیات اجرایی طرح راه‌ آهن جنوب کرمان آغاز می شود اما باید قبول کنیم که این طرح زمان بر است.احمدحمزه افزود: این طرح بسیار پرهزینه ‌بوده و مردم باید صبوری بیشتری به خرج دهند چرا که این یک پروژه سنگین به شمار می رود.وی اظهار داشت: راه‌ آهن یکی از رکن‌های توسعه اقتصادی بوده و این نوید را می دهیم که معادن منطقه جنوب کرمان به ‌زودی فعال‌ تر شده و در زمینه تولیدات کشاورزی نیز نبود خطوط‌ ریلی به شدت احساس می‌شود که برای توسعه اقتصادی حتما به این مقوله نیازمندیم.**راه‌ آهن جنوب کرمان ضرورتی غیر قابل ‌انکارمعاون سیاسی فرماندار کهنوج هم گفت: راه‌آهن برای جنوب کرمان یک ضرورت غیر قابل ‌انکار است.محمود قانعی‌ فرد افزود: پایین‌ آمدن هزینه‌ها رغبت بیشتری برای کشاورزان به وجود می‌آورد و اگر کشاورز بداند تضمینی برای صادرات محصولش است قطعا با رغبت بیشتری کار می‌کند.وی ادامه داد: در حال حاضر کشاورزان با وجود مشکلاتی که کشاورزی به بار آورده مردد هستند که حتی باغ‌هایشان را احیا کنند یا نه و زیرساخت‌هایی نظیر راه ‌آهن اگر فراهم باشد مطمئنا در احیای باغ ها تردید نخواهند کرد.قانعی فرد تصریح کرد: در حال حاضر میزان تولیدات کشاورزی جنوب کرمان در سطح کشور به حدی بالاست که نیاز دارد تمامی زیر ساخت‌ها را برای صادرت محصولات باغی و زراعی در این منطقه راه ‌اندازی کنیم و مسلما راه‌ آهن یکی از این زیر ساختها است.** راه ‌آهن مشکلات کشاورزان را کاهش می دهدمعاون برنامه ‌ریزی و اقتصادی فرماندار رودبار جنوب نیز با بیان اینکه ایجاد راه‌آهن مشکلات کشاورزان را تا حد زیادی کاهش می دهد، گفت: با توجه به تجربیاتی که سال‌های اخیر به ویژه پارسال به دست آوردیم و مشاهده ‌کردیم کرایه حمل و نقل در پیک ‌بار به چهار میلیون ‌تومان رسید و از آنجا که روزانه یکهزار تا یکهزار و 200 کامیون 10 تن محصولات کشاورزی را از رودبار خارج می‌کنند، اگر راه‌آهن در این منطقه احداث شود مشکل کشاورزان به خصوص در بخش ارزش ‌افزوده و کاهش قیمت تمام شده محصول حل می‌شود.محمد خانه ‌گیر افزود: راه‌اندازی راه‌آهن در جنوب کرمان را ضروری می‌دانم چرا که محصولات کشاورزی خیلی زود دچار فساد می‌شود و تولیدات کشاورزی جنوب باید سریع به بازارهای هدف برسد و قطعا در چنین شرایطی، بسیار مهم است که راه‌آهن در جنوب کرمان احداث شود.بحث ایجاد راه آهن و خطوط ریلی سالهاست که دغدغه کشاورزان سختکوش جنوب کرمان بوده و در هر دوره، مسئولان مختلف برای این موضوع مهم تلاش هایی کرده اند اما هنوز نتیجه ای حاصل نشده است و اهالی این دیار همچنان چشم امیدشان به تدبیر مدیران است تا با روحیه ای جهادی این نیاز اساسی را برطرف کنند.گزارش: هادی شفیعی مجاز/7450/7429/ 5054            "}