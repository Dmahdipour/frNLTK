{"onTitr":"","titr":" پوستر 10 شهید محوری در آبادان رونمایی شد","describe":" آبادان - ایرنا - پوستر فاتحان شامل تصاویر 10 شهید محوری روز چهارشنبه با حضور جمعی از خانواده معظم شاهد در حوزه هنری آبادان رونمایی شد.", "text":"به گزارش ایرنا مسئول دفتر فرهنگ و ادبیات پایداری حوزه هنری آبادان در این مراسم گفت: 2 هزار پوستر از شهدای محوری سال 97 چاپ و در واحدهای آموزشی، مساجد مراکز فرهنگی هنری و اداره‌های آبادان توزیع می‌شود.احمد یلالی اظهار داشت:این پوستر شامل عکس 10نفر از شهدای هشت سال دفاع مقدس، مدافع حرم، ترور و فاجعه مناست.وی افزود:پوستر شامل عکس های شهید حجت‌الاسلام احمد ظریفیان زنگنه اولین روحانی جاویدالاثر دفاع مقدس، شهید سید مسعود ساجد مسئول اطلاعات کمیته عشایری آبادان، شهید عنایت‌الله رئیسی دبیر ورزش و قهرمان بوکس کشور، شهید عارف کایدخورده مدافع حرم ،شهید مرتضی دهکردیان پور شهید رسانه، سرلشکر خلبان شهید علیرضا یاسینی، شهید اسماعیل فرخی نژاد فرمانده گردان لشکر 41 ثارالله کرمان، شهید محمدسعید سعیدی زاده شهید فاجعه منا، بانوی شهید میترا(زینب) کمایی شهیده ترور و جهادگر شهید غلامرضا شیخ‌زاده کیانی است.یلالی جنگ تحمیلی را دوران گهربار انقلاب اسلامی و نبردی نابرابر در برای جهان استکبار توصیف کرد و بیان داشت: جنگ تحمیلی شامل نبرد ایمان در برابر دنیای جهل و نادانی بود.وی گفت: زنده نگه‌داشتن یاد و خاطره شهدا به‌عنوان یک وظیفه عمومی مطرح است به همین علت همگان باید برای انجام این رسالت مهم اهتمام داشته باشیم.مسئول دفتر فرهنگ و ادبیات پایداری حوزه هنری آبادان افزود: ملتی که یاد و خاطره شهدایش را زنده نگاه می‌دارد، در برابر دشمن اقتدار و عزت می‌یابد، زیرا شهید، قدرت و جان برکفی ملت را به نمایش می‌گذارد.در این مراسم جمعی از رزمندگان و فرمانده هان هشت سال دفاع مقدس و خانواده شهدا خاطراتی از دوران جنگ تحمیلی بیان کردند.مردم آبادان در هشت سال دفاع مقدس چهار هزار و 700 شهید، سه هزار جانباز و 242 آزاده تقدیم انقلاب کردند.3015/6068            "}