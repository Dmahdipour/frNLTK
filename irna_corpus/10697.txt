{"onTitr":"","titr":" بیش از 8300 زائر خراسان رضوی در سامانه سماح ثبت نام کردند","describe":" مشهد- ایرنا- دبیر ستاد اربعین استان خراسان رضوی گفت: تا پایان وقت اداری دهم مهر ماه هشت هزار و 387 زائر پیاده اربعین از این استان در سامانه سماح سازمان حج و زیارت ثبت نام کرده اند.", "text":"مهدی فروزان روز سه شنبه در گفت و گو با خبرنگار ایرنا افزود: این تعداد برای تشرف پیاده به زیارت بارگاه مطهر حضرت امام حسین (ع) در قالب چهار هزار و 469 گروه ثبت نام و ساماندهی شده اند. وی با اشاره به برنامه ریزی برای فعالیت 59 موکب در کشور عراق توسط استان خراسان رضوی اظهار داشت: ظرفیت اسکان و پذیرایی از 75 هزار زائر پیاده در عراق را داریم. وی گفت: زائران خراسان رضوی در این سفر به شهرهای نجف، کربلا، کاظمین و سامرا رفته و از خدمات در نظر گرفته شده برخوردار خواهند شد.فروزان افزود: هزینه کلی روادید مبلغ 41 دلار معادل سه میلیون و 862 هزار و 675 ریال برای افرادی که از طریق دفاتر زیارتی ثبت نام نمایند در نظر گرفته شده و در سامانه سماح اعمال گردیده است. وی اظهار داشت: افرادی که شخصا در سامانه ثبت نام نمایند نیز باید مبلغ سه میلیون و 852 هزار و 675 ریال پرداخت نمایند.ثبت نام از زائران پیاده برای سفر در ایام اربعین حسینی از چهارم مهر ماه آغاز شده است. 7496 / 6053            "}