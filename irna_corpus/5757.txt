{"onTitr":"","titr":" جدیدترین فصلنامه 15 خرداد از دانشنامه انقلاب روانه بازار شد","describe":" تهران- ایرنا- شماره 56 از فصلنامه تخصصی 15 خرداد حاوی مقالاتی با محتوای تحولات تاریخ انقلاب اسلامی و نهضت حضرت امام (ره) به همت بنیاد تاریخ پژوهی و دانشنامه انقلاب اسلامی تدوین و روانه بازار نشر شد.", "text":"به گزارش روز یکشنبه ایرنا از بنیاد تاریخ پژوهی انقلاب، شماره 56 فصلنامه 15 خرداد که همچون گذشته به تحولات تاریخ انقلاب اسلامی و نهضت حضرت امام (ره) می پردازد، در برگیرنده مقالات، گزارش ها و نقدهایی در این عرصه است.از جمله مطالب مندرج در این شماره نقد کتاب «الف لام خمینی» اثر هدایت الله بهبودی است که به قلم حجت الاسلام و المسلمین سید حمید روحانی با عنوان «الف لام؛ خدمت یا خیانت» به نگارش درآمده و قسمت اول آن حاوی نکات مهمی از تاریخ نهضت امام (ره) و رد نسبتهای ناروایی است که به ایشان داده شده است.روحانی قصد دارد این نقد را در شماره های آتی، با ذکر مطالب مهمی از این اثر ادامه دهد.«انقلاب واژگان» اثر سهراب مقدمی شهیدانی، «حکومت ولایت فقیه» اثر ابوالقاسم کریمی و عبدالحسین مسلمی مقالات دیگری از این شماره هستند.در بخش فلسطین، علیرضا سلطانشاهی در یادداشت فصل به مرور و تحلیل تحولات این حوزه ظرف چند ماه اخیر می پردازد و در ادامه، کتاب صهیونیستی «ایران من» اثر آیزیک یوم ‌توبیان را به نقد می کشد.نامدار طبق روال شماره های گذشته با سخن سردبیری خود با عنوان «شبح جنگ، بازی مذاکره و عکس العمل ترسوها» به نقد گفتمان رایج مذاکره در میان واداده های به ظاهر انقلابی می پردازد.در این شماره هم چنین مصاحبه ای با یعقوب توکلی و مطلبی در مورد میرزا صادق آل آقا مجتهد تبریزی و جنبش اجتماعی مشروطه درج شده است.علاقه مندان به تهیه این شماره از فصلنامه 15 خرداد می توانند طی تماس تلفنی با دفتر مرکزی بنیاد به شماره های 5-22579192 یا ایمیل Bonyad.tarikh@gmail.com این نسخه از فصلنامه را دریافت کرده یا مشترک شوند.فراهنگ**3009** 1055            "}