{"onTitr":"","titr":" 174 کیلوگرم مواد مخدر در مرزهای شرقی خراسان رضوی کشف شد","describe":" مشهد- ایرنا- فرمانده هنگ مرزی تایباد گفت: 174 کیلوگرم مواد مخدر از نوع هروئین فشرده، تریاک و حشیش در 2 عملیات جداگانه توسط نیروهای مرزبانی در مرز دوغارون این شهرستان در شرق خراسان رضوی کشف شد.", "text":"سرهنگ کاظم صمدی روز جمعه در گفت و گو با خبرنگار ایرنا افزود: در پی دریافت گزارشی مبنی بر ورود یک گروه قاچاقچی به حوزه استحفاظی این هنگ، مرزبانان مستقر با عملیاتی 150 کیلوگرم هروئین و تریاک را کشف و ضبط کردند.وی اظهار داشت: در عملیاتی دیگر قاچاقچیان و سوداگران مرگ قصد انتقال محموله ای مواد مخدر از استان های جنوبی کشور به خراسان رضوی را داشتند که در این عملیات نیز 24 کیلوگرم مواد مخدر از نوع حشیش کشف شد.وی ادامه داد: در این ارتباط 2 متهم دستگیر و یک خودرو توقیف شد.وی گفت: از ابتدای امسال بیش از یک تن انواع مواد مخدر در مرزهای مشترک ایران و افغانستان کشف و ضبط شده که نسبت به مدت زمان مشابه پارسال 50 درصد کاهش نشان می دهد.فرمانده هنگ مرزی تایباد به افزایش کشفیات کالای قاچاق در مبادی ورودی از سمت کشور افغانستان به مرز دوغارون اشاره کرد و افزود: در 6 ماهه نخست امسال بیش از 57 میلیارد ریال انواع کالای قاچاق در مبادی ورودی مرز دوغارون کشف شده که نسبت به مدت زمان مشابه سال قبل افزایش پنج برابری نشان می دهد.استان خراسان رضوی بیش از 300 کیلومتر مرز مشترک با کشور افغانستان دارد که از این امتداد 90 کیلومتر در شهرستان تایباد قرار دارد.شهرستان 120 کیلومتری تایباد در 225 کیلومتری جنوب شرقی مشهد قرار دارد.5132/7494            "}