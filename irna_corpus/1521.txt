{"onTitr":" در نامه ای به رییس جمهوری ترکیه؛    ","titr":" امیر کویت خواستار حل اختلافات کشورهای اسلامی و عربی شد","describe":" دوحه – ایرنا – شیخ 'صباح الاحمد الجابر الصباح' امیر کویت در نامه ای به 'رجب طیب اردوغان' رییس جمهوری ترکیه خواستار حل اختلافات میان کشورهای اسلامی و عربی شد.", "text":"گزارش چهارشنبه شب ایرنا به نقل از خبرگزاری دولتی کویت (کونا) حاکیست: ' مرزوق علی الغانم ' رییس مجلس امت کویت بعد از دیدار با رییس جمهوری ترکیه گفت که در این ملاقات، نامه شخصی امیر کویت به اردوغان درباره اهمیت حل اختلافات و ضرورت ثبات و امنیت میان کشورهای منطقه را به وی تسلیم کرده است.الغانم که برای شرکت در سومین نشست مجالس کشورهای اور آسیا در آنتالیا به ترکیه سفر کرده است، افزود: در این دیدار بر موضع کویت در خصوص لزوم یکسان شدن صفوف و حل اختلافات میان کشورهای اسلامی و عربی برای مقابله با چالش های منطقه تاکید شد. به نظر می رسد منظور کویت از اختلافات کشورهای عربی و اسلامی، تنش 16 ماه اخیر میان اعضای شورای همکاری خلیج فارس باشد که دامنه آن به سایر کشورهای اسلامی هم کشیده شده است. عربستان، بحرین، امارات و مصر 5 ژوئن 2017 میلادی ( 15 خرداد 96) با متهم کردن قطر به حمایت از تروریسم کلیه روابط خود با این کشور را قطع کردند و مرزهای زمینی، دریایی و هوایی با قطر را هم بستند. این کشورها 13 شرط برای از سرگیری روابط با قطر تعیین کردند که یکی از این شروط قطع روابط با ترکیه بود.روابط ترکیه با قطر بعد از بروز بحران در تمامی زمینه های رشد قابل توجهی داشته است. رئیس‌ جمهوری ترکیه، نوامبر سال گذشته و تنها چند ماه بعد از شروع بحران در حاشیه سفرش به قطر، از فرماندهی ارتش ترکیه در پایگاه نظامی این کشور با نام «طارق بن‌زیاد» واقع در دوحه بازدید کرد. پایگاه نظامی ترکیه که در جنوب دوحه مستقر است نخستین پایگاه نظامی این کشور در خاورمیانه محسوب می شود و ظرفیت پذیرش 5 هزار سرباز را هم دارد.خاورم ** 1508 *شبس*1488 **            "}