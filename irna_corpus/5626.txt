{"onTitr":"","titr":" شکایت در حوزه راهداری خراسان رضوی 19 برابر شد","describe":" مشهد- ایرنا- مسئول رسیدگی به شکایات و میز خدمت اداره کل راهداری و حمل و نقل جاده ای خراسان رضوی گفت: طی نیمه نخست امسال 804 شکایت در حوزه راهداری رسیدگی شد که نسبت به 41 شکایت مدت مشابه پارسال 19 برابر افزایش داشت.", "text":"محسن رکنی روز یکشنبه در گفت و گو با خبرنگار ایرنا افزود: از این تعداد شکایت 705 مورد از طریق شهراه (سامانه مدیریت ارتباط شهروندی وزارت راه و شهرسازی)، 54 مورد از طریق سامانه ارتباط مردم و دولت (سامد)، 12مورد از طریق سامانه سازمان بازرسی کشور، 15 مورد از طریق سامانه پیامکی 1000525 و همچنین 18 مورد نیز به صورت حضوری و پستی دریافت، رسیدگی و پاسخگویی شده است.وی با اشاره به پیگیری جدی مطالبات رانندگان حرفه ای حمل و نقل جاده ای از سوی این اداره اظهار داشت: از ابتدای سال جاری رسیدگی به مطالبات و مشکلات رانندگان قوت گرفت و در این مدت بیش از 700 شکایت رانندگان توسط سامانه‌ های ویژه ‌ای که برای این منظور در نظر گرفته شده بود دریافت و به تمام آنها رسیدگی شد.وی ثبت شکایات مزبور در این مدت را حاکی از اعتماد رانندگان به اداره کل راهداری و حمل و نقل جاده ای دانست و گفت: عمده شکایات رانندگان حوزه حمل و نقل جاده‌ای شکایت از شرکتهای حمل و نقل در بخش کمیسیونها و پرداخت هزینه بار بود که هر یک از این شکایات پس از بررسی به اداره مربوطه ارجاع داده شد و نتیجه پیگیری آن نیز به رانندگان اعلام گردید.رکنی افزود: در این مدت پرونده 212 شرکت حمل‌ و نقل متخلف در کمیسیون ماده 12 این اداره مورد بررسی قرار گرفت که موجب لغو موقت پروانه فعالیت 16 شرکت شد.وی اظهار داشت: خدمات گیرندگان حوزه راهداری و حمل و نقل جاده ای می توانند از طریق سامانه ‌های شکایات شامل تلفن گویای ۱۴۱ (داخلی ۵)، سامانه پیامکی 1000525، سایت www.141.ir ، صندوق پستی 698-91735 ، پورتال www.razavi.rmto.ir  و تلفن 33158333 شکایات و انتقادات خود را مطرح نمایند که حداکثر طی 2 تا پنج روز به شکایات آنان رسیدگی و پاسخ داده خواهد شد.هم اکنون 760 شرکت حمل و نقل داخلی و بین المللی کالا و مسافر در خراسان رضوی فعالیت دارد.پارسال بیش از 30 میلیون تن بار توسط 40 هزار راننده با 37 هزار وسیله نقلیه در حوزه حمل و نقل بار جاده ای داخلی و بین المللی از خراسان رضوی جابه جا شد.هشت هزار و 612 راننده نیز با پنج هزار و 373 دستگاه خودرو مسافربری جاده ای در قالب 124 شرکت حمل و نقل مسافر در این استان فعالیت دارند که پارسال 19 میلیون و 300 هزار نفر را جابه جا کردند.3221 / 6053            "}