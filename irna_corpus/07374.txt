{"onTitr":"","titr":" 14 کامیون حامل گوجه فرنگی از مرز شلمچه عودت داده شد","describe":" آبادان - ایرنا - مدیر کل گمرک خرمشهر با تکذیب قاچاق سازمان یافته و بدون هر گونه نظارت گوجه فرنگی از مرز شلمچه گفت: 14 کامیون حامل محصول گوجه فرنگی از پنجم مهرماه تاکنون از مرز شلمچه عودت داده شد.", "text":"عارف باوی شنبه در گفت و گو با خبرنگار ایرنا اظهار داشت: با دستور تعزیرات حکومتی شهرستان خرمشهر گوجه فرنگی توقیف شده طبق ماده 55  قاچاق اعلام شده و برای تنظیم بازار عرضه شد.وی افزود:  بر اساس بخشنامه هیات وزیران و نیز بخشنامه ابلاغ شده به گمرک کشور از جمله گمرک شلمچه در راستای کاهش قیمت  صادرات محصول گوجه فرنگی از مرز شلمچه ممنوع است و از تاریخ ابلاغ این بخشنامه تاکنون محموله گوجه فرنگی از این مرز ترخیص نشده است.باوی گفت: پس از ابلاغ بخشنامه ممنوع شدن صادرات گوجه فرنگی برخی افراد سودجو سعی داشتند با تحت فشار قرار دادن گمرک نسبت به صادرات گوجه فرنگی اقدام کنند که چنین اجازه ای به آنها داده نشد.صادرات محصول گوجه فرنگی از مرز شلمچه از اوایل مهرماه ممنوع شد.روزانه به طور متوسط 600 دستگاه کامیون حامل بار از جمله تره بار ، مواد غذایی و لبنی از مرز بین المللی شلمچه به عراق صادر می شود.پایانه تجاری مرز شلمچه ظرفیت صادرات روزانه یک هزار دستگاه کامیون حامل بار را دارد.مرز بین المللی شلمچه یکی از مبادی مهم تردد کالا و مسافر در 15 کیلومتری خرمشهر واقع است.3015/6068            "}