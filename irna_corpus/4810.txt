{"onTitr":"","titr":" انبار داروی قاچاق به ارزش یک میلیارد ریال کشف شد","describe":" تهران- ایرنا- بازرسان معاونت غذا و دارو دانشگاه علوم پزشکی شهید بهشتی، یک انبار داروی قاچاق به ارزش تقریبی یک میلیارد ریال را در منطقه چهار تهران کشف کردند.", "text":"به گزارش ایرنا سازمان غذا و دارو روز دوشنبه اعلام کرد: در این انبار، 116 قلم داروی قاچاق وجود داشت که به انبار معاونت غذا و دارو منتقل و پرونده تخلف نیز برای رسیدگی بیشتر به مراجع قضایی ارسال شد.لازم است شهروندان هنگام خرید حتما به اصل بودن برچسب اصالت نصب شده روی کالاها دقت کنند تا سودجویان نتوانند داروهای قاچاق را وارد چرخه مصرف کنند زیرا به تازگی افراد فرصت طلب، با نصب برچسب اصالت جعلی، اعتماد عموم را جلب و اقدام به فروش کالای تقلبی می کنند. * لزوم استعلام برچسب اصالت کالاهای سلامت محور انتخاب کالاهای سلامت محور اصیل یکی از مهمترین دغدغه‌های مصرف کنندگان این محصولات است که یکی از راه های اطمینان از اصالت و سلامت اینگونه کالاها وجود برچسب های اصالت روی کالا است.تمام محصولات سلامت محور باید دارای برچسب اصالت یا برچسب ردیابی، رهگیری و کنترل اصالت باشند و هیچگونه برچسب دیگری مورد تایید نیست.محصولات سلامت محور شامل فرآورده های دارویی، داروهای گیاهی، فرآورده های بیولوژیک، مکمل های تغذیه ای، شیرخشک، فرآورده های خوراکی و آشامیدنی، آرایشی و بهداشتی، تجهیزات و ملزومات پزشکی و لوازم کودک است.از بین محصولات سلامت محور، فرآورده ای اصیل است که از طریق مسیر و شبکه مجاز مورد تایید و تعریف سازمان غذا و دارو باشد و در حلقه های مختلف زنجیره تامین تا عرضه و حتی بعد از آن دارای صاحب و مسئول مشخص و پاسخگو باشد.شناسه اصالت نیز شناسه ای 16 رقمی است که بر اساس استاندارد اعلامی کمیته برای ایجاد امکان کنترل اصالت توسط مصرف کننده نهایی روی هر واحد فرآورده الصاق می شود؛ این شناسه با لایه ای پوشانده شده و پس از برداشتن این لایه توسط مصرف کننده آشکار خواهد شد.برچسب اصالت نیز قسمتی مشخص روی بسته بندی هر واحد فرآورده است که شناسه های ردیابی، رهگیری و کنترل اصالت و سایر اطلاعات مربوط بر اساس استاندارد تعریف شده روی آن درج یا الصاق می شود.شناسه ردیابی و رهگیری نیز 20 رقمی و شناسه تجاری فرآورده (GTIN) یا شماره جهانی اقلام تجاری نیز 14 رقمی است. شناسه اختصاصی برای فرآورده در سطح جهان است که بر مبنای استانداردهای سازمان GSI صادر شده و دارای طول ثابت 14 رقمی است.بنابراین برچسب ردیابی، رهگیری و کنترل اصالت فرآورده های سلامت شامل شناسه تجاری فرآورده (GTIN)، شناسه های ردیابی، رهگیری (UID) و کنترل اصالت، شماره سری ساخت و تاریخ انقضا است که می تواند از طریق شماره تلفن 216185، شماره پیامک 20008822 و سایت www.ttac.ir استعلام شود.این گزارش تاکید کرده است که برچسب ردیابی، رهگیری و کنترل اصالت فرآورده ها برخلاف هولوگرام ها و برچسب های امنیتی به خودی خود بیانگر اصالت فرآورده نیستند و برای کسب اطمینان باید مورد راستی آزمایی قرار گرفته و داده های مربوطه باید از سامانه سازمان استعلام شوند.اجتمام*9185*1834            "}