{"onTitr":" رئیس کمیسیون فرهنگی مجلس:    ","titr":" روش معترضان به تصویب لوایح FATF، کشور و مجلس را دو قطبی کرد","describe":" تهران- ایرناپلاس- رئیس کمیسیون فرهنگی مجلس با بیان اینکه «از مقام معظم رهبری حکم حکومتی و یا سیاستی کلی برای عدم تصویب FATF ابلاغ نشده‎است»، می‎گوید که معترضان به نمایندگان برای تصویب این لوایح، قصد ایجاد فشار روانی بر نمایندگان را داشتند.", "text":"احمد مازنی، رئیس کمیسیون فرهنگی مجلس شورای اسلامی در گفت‌وگو با ایرناپلاس، در واکنش به اعتراضات اخیر به تصویب لوایح FATF و برخورد با نمایندگان مجلس، می‌گوید: من با این روش برخورد با نمایندگان مجلس از چند جهت مخالفم. اول اینکه همه نمایندگان، نماینده همه ملت هستند و بر اساس قانون اساسی حق دارند که درباره همه امور مربوطه، اظهارنظر کنند. اما آن‌ها برای نمایندگان مجلس، با اشکال و انواع مختلف، فشار روانی ایجاد می‎کنند.**تعرض به حریم خصوصی نمایندگانمازنی همچنین ادامه می‎دهد: یک روش برای ایجاد فشار روانی، پیامک زدن به نمایندگان است. از خود پیامک‎ها مشخص است که در جای معینی تهیه و تولید می‌شوند و برای نمایندگان فرستاده می‎شوند. این پیامک‎ها هم اشکال مختلفی دارد؛ بعضی‎ها به آیات قرآن استناد می‎کنند، بعضی‎ دیگر هم به فرمایشهای امام و مقام معظم رهبری و یا اینکه توهین و تهدید می‎کنند.رئیس کمیسیون فرهنگی مجلس با بیان اینکه «این افراد فکر می‎کنند که کشور باید به روش و سلیقه آن‎ها اداره شود»، می‌افزاید: آن‌ها اعتقادی به حق‌الناس ندارند. زیرا از ساعت 12 شب به بعد تا صبح مرتباً پیامک می‌فرستند و به حریم خصوصی نمایندگان تعرض می‌کنند.**ایجاد فشار روانی برای نمایندگاناو همچنین می‎گوید: آن‌ها می‎خواهند نمایندگان مجلس را در یک فشار روانی شدید قرار بدهند. از طرف دیگر، دارند کاری می‎کنند که همه ارزش‎ها را قربانی مسئله‌ای ‎کنند که اگر این موضوع به ضرر کشور شود، جوری دیده شود که انگار همه ارزش‌ها زیر پا گذاشته شده است.مازنی با بیان این نکته که «ما از مقام معظم رهبری حکم حکومتی و یا حکم ابلاغی دریافت نکرده‎ایم» تصریح می‎کند: نکته دوم این است که به هرحال، مجلس به‌عنوان یکی از ارکان نظام، بر اساس سیاست‎های ابلاغی مقام معظم رهبری عمل می‎کند. مقام معظم رهبری هم یا باید طبق سیاست‎های ابلاغی حکم را به ما ابلاغ کنند، یا این‌که حکم حکومتی بدهند. ما از آقا نه حکم حکومتی داریم و نه سیاست کلی که از ایشان ابلاغ شده باشد. چارچوب آن را هم قانون اساسی مشخص کرده است. من معتقدم که هرکدام از این دو مورد اتفاق بیفتد، نمایندگان مردم در مجلس  بر اساس قانون و اعتقادات شرعی تبعیت می‎کنند.رئیس کمیسیون فرهنگی مجلس تصریح می‎کند: علاوه بر این‎ها، فرض کنید مجلس اشتباه کند و رأی اشتباه بدهد، کائنات که به زمین نمی‌آید، مثل همه تصمیم‎های دیگری که گرفته می‎شود. مانند مابقی تصمیم‎هایی که شورای محترم نگهبان در آن شورا با 6 فقیه منصوب رهبری درباره آن اعلام نظر می‎کنند و همچنین حقوقدانان این شورا نیز پیشنهاد شده از رئیس قوه قضاییه هستند که او خود منصوب مقام معظم رهبری است.مازنی ادامه داد: نمایندگان مجلس، منتخب مردم هستند. آن‌ها می‎توانند بگویند که مصوبه مجلس خلاف شرع یا قانون اساسی است و آن‎ را رد کنند. حالا اگر دوباره به مجلس بیاید و مجلس هم روی تصمیم خود که از نظر آقایان غلط است، اصرار بورزد، در آن صورت مجمع می‌تواند تصمیم بگیرد.**چرا کشور را دو قطبی می‎کنند؟نماینده مردم تهران تصریح می‎کند: چرا این همه روی مجلس فشار می‌آورند؟ چرا کشور را دو قطبی می‎کنند؟ مگر وقتی احمدی‌نژاد می‎خواست کاندیدا شود، مقام معظم رهبری نفرمود که گفته می‎شود کاندیدا شدن شما منجر به دو قطبی شدن مردم می‎شود، کاندیدا نشوید تا کشور دو قطبی نشود.مازنی با تأکید بر این نکته که « آن‌ها با این روش کشور و مجلس را دو قطبی کرده‎اند» می‎افزایند: یک عده معتقدند که با تصویب FATF کشور را فروخته‌ایم و ترکمنچای اتفاق می‌افتد. عده دیگری هم معتقدند که با عدم تصویب آن، کشور را با خطرات مهمی در حوزه اقتصاد مواجه می‌کنیم که البته مردم از جهتی هم حق دارند.او در پایان می‌افزاید: چرا این کارها را می‌کنند؟ آدم‌های منطقی، تحصیل کرده و منطقی باید بیایند با یکدیگر گفت‌و‌گو و بحث بکنند. من فکر می‌کنم که این روش‌ها غلط است و باید از آن دست بردارند. به نظر من روشی که آن‌ها دارند ادامه می‌دهند روش دوستان انقلاب نیست.گفت‌و‌گو از فرحناز غالبی**اداره کل اخبار چندرسانه‌ای**ایرناپلاس**            "}