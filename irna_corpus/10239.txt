{"onTitr":"","titr":" الشروق: افزایش قیمت نفت پاسخ بازار به درخواست ترامپ برای کاهش","describe":" الجزیره-ایرنا- روزنامه الجزایری «الشروق » امروز چهارشنبه در گزارشی در مورد بازار نفت و درخواست رئیس جمهوری آمریکا برای کاهش قیمت آن نوشت: بازار به درخواست ها و فشارهای «دونالد ترامپ» رئیس جمهوری امریکا بی توجه است و به جای کاهش نفت، قیمت آن طی روزهای گذشته افزایش یافت.", "text":"به گزارش ایرنا، الشروق افزود، قیمت نفت در بازارهای جهانی روز گذشته/سه شنبه/ شاهد افزایش بی سابقه ای طی چهارسال گذشته بود و شاید کسی  پیش بینی آن را نمی کرد .قیمت نفت برنت که قیمت نفت الجزایر نیز بر اساس آن محاسبه می شود، ساعت 16 روز گذشته /سه شنبه/ به 85 دلار و 30 سنت رسید و نفت خام سبک غرب تگزاس هم به 75دلار و 56 سنت رسید.این روزنامه در ادامه نوشت: درحالی قیمت نفت افزایش بی سابقه ای یافت که دونالد ترامپ با تمام قدرت و نفوذ خود وارد میدان شده بود و بر عربستان و کشورهای عربی حاشیه خلیج فارس فشار وارد می کرد تولید خود را افزایش دهند تا قیمت نفت کاهش یابد یا حداقل بازار با ثبات باشد. الشروق افزود: با توجه به سیاست های آمریکا در خصوص ایران و فروش نفت، انتظار می رود قیمت طلای سیاه طی هفته های آینده باز هم افزایش یابد.'نروبرت روکر » مدیر پژوهش های بازار کالاهای اولیه در بانگ «ژولیوس بایر» سوئیس گفته است، قیمت نفت در آینده نزدیک افزایش می یابد زیرا وضعیت عرضه و تقاضا مناسب نیست و هرگونه کمبود عرضه نفت باعث کاهش نفت در بازار می شود.کارشناسان بانک 'اچ اس بیس ی » نیز پیش بینی کرده اند طی چهارماه سوم سال جاری قیمت نفت افزایش یابد و به 100 دلار برسد.این روزنامه الجزایری همچنین به نقل از بیژن زنگنه وزیر نفت جمهوری اسلامی ایران نوشت، رئیس جمهوری آمریکا مسئول افزایش قیمت نفت است و تنها راه ایجاد توازن در بازار نفت، برداشتن قید و بندها در خصوص نفت ایران است.زنگنه افزود، اوپک توان تولید کافی برای جبران نفت ایران ندارد و در این میان چین و اروپا از کمبود عرضه نفت زیان خواهند دید.ترامپ دو هفته پیش گفته بود: ما از کشورهای خاورمیانه حمایت می‌کنیم و آنها بدون ما مدت چندانی در امان نخواهند بود و با این حال همچنان قیمت‌های نفت را بالا و بالاتر می‌برند! ما این را به خاطر خواهیم سپرد. اوپک باید قیمت‌های نفت را اکنون پایین بیاورد.&#39;خاورم **2041**1211            "}