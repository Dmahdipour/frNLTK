{"onTitr":"","titr":" تیرانداز زن زنجانی در مسابقات پاراآسیایی به نشان طلا رسید","describe":" زنجان - ایرنا - رئیس هیات ورزش جانبازان و معلولان استان زنجان گفت: رقیه شجاعی، ورزشکار منتخب و شایسته این استان در بازی‌ های پاراآسیایی 2018 جاکارتا در رشته تیراندازی با تفنگ به نشان طلا دست یافت.", "text":"مهدی مرادی روز سه شنبه در گفت و گو با خبرنگار ایرنا افزود: این ورزشکار زنجانی تنها نماینده بانوان ایران در ماده تفنگ بادی کلاس SH1 (اس اچ یک) با کسب 247 امتیاز عنوان قهرمانی را از آن خود کرد.وی اظهار داشت: این نخستین تجربه این ورزشکار زن زنجانی در بازی های پاراآسیایی بود که با کسب نشان طلا توانست از 2 نماینده چین بالاتر و توانمندتر ظاهر شود.به گزارش ایرنا، نماینده چین با 246.1 امتیاز عنوان دوم را کسب کرد و دیگر ورزشکار چین نیز با 224.9 امتیاز در جایگاه سوم قرار گرفت.رئیس هیات ورزش جانبازان و معلولان استان زنجان گفت: در سومین دوره بازی ‌های پاراآسیایی 2018 جاکارتا 13 ورزشکار زنجانی در رشته‌های بوچیا، تیراندازی، دوچرخه‌ سواری، دو و میدانی و بسکتبال با ویلچر حضور دارند.مرادی افزود: سولماز بازرگان، پروین مقدم، ژیلا یوسفی و احمد اجاقلو در رشته دو و میدانی، فرشید استجلو در رشته بوچیا، مهدی محمدی در رشته دوچرخه سواری، رقیه شجاعی در رشته تیراندازی با تفنگ، لیلا ملکی، رقیه امیری، ثریا نوری، سحر حیدری، لیلا عباسی و احمد اجاقلو در رشته بسکتبال با ویلچر، ورزشکاران زنجانی اعزامی به این رقابت ها هستند. وی با بیان اینکه 2 سرمربی، سه مربی و یک دستیار فنی از زنجان در این بازی های پاراآسیایی حضور دارند، افزود: فرهاد عصفوری به عنوان سرمربی دوچرخه سواری، آذر همایون پور سرمربی بسکتبال باویلچر، علیرضا مکوندی مربی دوچرخه سواری، ماهرخ مرادی مربی دو و میدانی و فرحنار قاسمی نیز به عنوان دستیار فنی بوچیا، هستند. 6084/6085            "}