{"onTitr":"","titr":" شکایت2میلیاردی ایران از آمریکا از فردا در لاهه بررسی می شود","describe":" تهران – ایرنا – دیوان لاهه از فردا(دوشنبه)بار دیگر و در پرونده ای جدید به بررسی شکایت ایران از آمریکا در زمینه نقض پیمان مودت از طریق مصادره غیرقانونی اموال بانک مرکزی می پردازد.", "text":"به گزارش ایرنا، پس از بررسی و صدور رای در مورد پرونده درخواست قرار موقت ایران در ارتباط با از سرگیری تحریم های آمریکا و نقض پیمان مودت سال 1955، دیوان بین المللی دادگستری (دیوان لاهه) از فردا به مدت چهار روز جلسات استماع علنی در پرونده تصرف 2 میلیارد دلار اموال ایران در آمریکا و نقض متعاقب پیمان مودت را در کاخ صلح لاهه هلند برگزار خواهد کرد.جمهوری اسلامی ایران 26 خرداد 1395در باره اختلاف مربوط به تخلفات دولت آمریکا نسبت به پیمان مودت روابط اقتصادی و حقوق کنسولی میان ایران و آمریکا که در روز 15 اوت 1955 (23 مرداد 1344) از سوی دو طرف امضا و در 16 ژوئن 1957(26 خرداد 1336) لازم الاجرا شده است، دادخواستی را در دفتر دیوان بین‌المللی دادگستری ثبت کرد. در دادخواست ایران به دادگاه لاهه آمده است: ایالات متحده با این موضع که ایران حامی تروریسم است (موضعی که ایران آن را قویاً رد می‌کند) شماری اقدامات اجرایی و قانون‌گذاری اتخاد کرده است که اثر عملی آن‌ها تاثیر بر منافع و دارایی‌های ایران و موسسات ایرانی از جمله بانک مرکزی ایران و برخلاف پیمان مودت و از طریق اجرای رسیدگی‌ هایی قضایی علیه ایران است. به نوشته تارنمای مرکز امور حقوقی بین المللی ریاست جمهوری، برنامه زمان‌بندی جلسات به شرح ذیل است: (تمامی زمان ها به وقت تهران است)* دور اول دفاعیات شفاهی: - آمریکا : دوشنبه (16 مهر) 11:30 صبح تا 2:30 بعد از ظهر و 4:30 بعد از ظهر تا 6:30 بعد از ظهر- ایران: چهار‌شنبه (18 مهر) 11:30 صبح تا 2:30 بعد از ظهر و 4:30 بعد از ظهر تا 6:30 بعد از ظهر* دور دوم دفاعیات شفاهی- آمریکا: پنجشنبه (19 مهر) 4:30 بعد از ظهر تا 7:30 بعد از ظهر- ایران: جمعه (20 مهر) 4:30 بعد از ظهر تا 7:30 بعد از ظهردیوان لاهه11مهر نیز پس از چند هفته بررسی شکایت ایران از تحریم های 15 مرداد آمریکا، با تائید برخی از درخواست های ایران تا صدور رای نهایی، رای به تعلیق تحریم های ضد ایرانی واشنگتن در حوزه های دارویی، وسایل پزشکی، غذایی و هوانوردی داد.آراء دیوان لازم الاجرا بوده و غیر قابل فرجام خواهی است.وزارت امور خارجه آمریکا پس از صدور رای دیوان اعلام کرد که پیمان مودت را فسخ می کند. بر اساس بند 3 ماده 23 پیمان مودت، هر یک از طرفین می تواند با دادن اخطار کتبی به مدت یک سال به طرف دیگر این عهدنامه را فسخ کند.اروپام**3092**1590            "}