{"onTitr":"","titr":" آزمایشگاه تخصصی تشخیص آبزیان در چابهار تاسیس می شود","describe":" زاهدان - ایرنا - مدیر کل دامپزشکی سیستان و بلوچستان گفت: آزمایشگاه تخصصی تشخیص بیماریهای آبزیان با استانداردهای بین‌المللی سال آینده در چابهار راه اندازی می شود.", "text":"دکتر مهدی حسینی در حاشیه بازدید رئیس کمیسیون کشاورزی، آب، محیط زیست و منابع طبیعی مجلس شورای اسلامی و اعضای این کمیسیون، معاون شیلات ایران و رئیس سازمان جهاد کشاورزی سیستان و بلوچستان از این آزمایشگاه به خبرنگار ایرنا اظهار داشت: این طرح بزرگ که عملیات ساخت آن امسال آغاز شده هم اینک 20 درصد پیشرفت فیزیکی دارد.وی افزود: تجهیزات آزمایشگاهی این آزمایشگاه بین المللی به ارزش 70 میلیارد ریال خریداری شده و ساختمان آزمایشگاه با 20 میلیارد ریال اعتبار در دست ساخت است که سال آینده به بهره برداری می‌رسد.مدیر کل دامپزشکی سیستان و بلوچستان تصریح کرد: در این آزمایشگاه آزمایشات مولکولی، میکروبی، هیستامین، فلزات سنگین و آنالیز برای صدور مجوز واردات و صادرات انواع آبزیان و محصولات شیلاتی انجام خواهد شد.حسینی  اظهار داشت: با توجه به اینکه چابهار گذرگاه صادرات آبزیان وترانزیت محصولات شیلاتی است وجود این آزمایشگاه بین المللی حیاتی است.به گزارش ایرنا این آزمایشگاه در محل دامپزشکی شهرستان چابهار در حال ساخت است.احمدعلی کیخا رئیس کمیسیون کشاورزی، آب، محیط زیست و منابع طبیعی مجلس شورای اسلامی در این بازدید در زمینه تامین منابع مالی برای تسریع در ساخت آزمایشگاه قول مساعد داد.به گزارش ایرنا چابهار به عنوان تنها بندر اقیانوسی ایران و سرزمین موج و مرجان در فاصله 645 کیلومتری جنوب زاهدان مرکز استان سیستان و بلوچستان از 3 شهر به نام های چابهار، پلان و نگور، سه بخش مرکزی، دشتیاری و پلان، 6 دهستان و 438 روستا تشکیل شده است.7316 **6081            "}