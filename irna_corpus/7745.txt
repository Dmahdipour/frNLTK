{"onTitr":"","titr":" اعضای شورای امنیت سازمان ملل به کنگو رفتند","describe":" نیویورک- ایرنا- اعضای شورای امنیت سازمان ملل متحد برای بررسی شرایط جمهوری دمکراتیک کنگو به این کشور سفر کردند.", "text":"به گزارش خبرنگار ایرنا، 15 عضو شورای امنیت روز جمعه در فرودگاه کنساشا فرود آمدند تا از نزدیک روند برگزاری انتخابات و فرایند حل بحران طولانی مدت این کشور آفریقایی را مشاهده کنند.سفرا یا معاونان نمایندگی های عضو شورای امنیت این سفر را که به ابتکار نماینده بولیوی رئیس دوره فعلی شورای امنیت انجام شده، با حضور در کمیسیون مستقل انتخابات این کشور آفریقایی آغاز کردند.با شروع جنگ داخلی در جمهوری دمکراتیک کنگو بیش از 400 هزار کودک فقط در استان کسای این کشور قربانی شدند و مردم آن در خطر قحطی و گرسنگی قرار گرفته اند.براساس برآورد نهاد برنامه جهانی غذا، شاخه کمک غذایی سازمان ملل متحد، حدود 7.7 میلیون نفر یعنی نزدیک به 10 درصد از جمعیت این کشور در آستانه قحطی و گرسنگی قرار دارند که نیمی از آنان در منطقه کسای ساکن هستند. حدود 4 میلیون نفر از مردم این کشور به خارج از مرزهای آن گریخته و آواره شده‌اند. در فوریه سال 2017 ویدیویی توسط نیویورک تایمز منتشر شد که نشان می‌داد سربازان وفادار به دولت این جمهوری دمکراتیک کنگو در قتل‌عام مردم این کشور دست دارند و بر روی مخالفان آتش می‌گشایند. سربازان همچنین بالای سر زخمی‌ها رفته و به سر آنان شلیک می‌کردند. بسیاری از قربانیان زنان و مردان جوان غیر مسلح بودند.در همین راستا شورای امنیت سازمان ملل متحد دو مامور خود با نام‌های میشل شارپ و زایدا کاتالان را برای تحقیق در این باره به جمهوری دمکراتیک کنگو فرستاد اما هر دو مامور به همراه بتو شینتالا مترجمشان ربوده و سپس در منطقه‌ای تحت کنترل حکومت این کشور به قتل رسیدند.همچنین محققان سازمان ملل متحد 76 گور دسته‌جمعی از مخالفان دولت را یافتند که نیاز به اقدام جامعه جهانی در قبال فجایع رخ داده در این کشور را نشان می داد. اروپام*1429            "}