{"onTitr":"","titr":" ووشوکاران خراسان جنوبی 20 مدال کسب کردند","describe":" بیرجند - ایرنا - دبیر هیات ووشو خراسان جنوبی گفت: 20 مدال رنگارنگ 6 ماه نخست امسال توسط قهرمانان رشته ووشو استان در مسابقات مختلف کشوری کسب شده است.", "text":"به گزارش ایرنا مسعود قلی زاده سه شنبه شب در یادواره شهدای ورزشکار و همایش اولیای ووشوکاران و مربیان ووشو استان اظهار داشت: هفت کارگاه آموزشی از اول امسال در رشته ووشو برگزار شده که دوره های داوری، مربی گری و ارتقای فنی و بازآموزی از آن جمله بوده است. وی با اشاره به بازسازی خانه ووشو استان با همراهی اداره کل ورزش و جوانان و مشارکت خیران ورزشی افزود: با تغییرات ساختاری ساختمان هیات در سالن بهاران بخش قابل توجهی به سرانه ورزشی اضافه شد. دبیر هیات ووشو خراسان جنوبی بیان کرد: همچنین سکوی استاندارد برای ورزشکاران در ساختمان هیات ووشو مستقر و فضای مناسب برای تمرینات و میزبانی اردوها فراهم شد. وی با اشاره به اعزام نماینده استان به دوره داوری بین المللی گفت: تنها داور بین المللی شرق کشور که جزو 17 مدرس برتر داوری کشور نیز است در خراسان جنوبی حضور دارد. قلی زاده تجلیل از دست اندرکاران مسابقات قهرمانی استان در حوزه بانوان و آقایان را از دیگر برنامه های امسال هیات ووشو استان برشمرد و افزود: اولین بار اردوی فشرده برای آماده سازی تیم های آقایان و بانوان در مرداد ماه برگزار شد.وی از اعزام ووشوکاران استان در 2 گروه بانوان و آقایان به مسابقات کشوری خبر داد و گفت: شرکت در مسابقات قهرمانی بسیج و دانشجویی نیز از عملکرد هیات ووشو استان در نیمه اول امسال بوده است. دبیر هیات ووشو خراسان جنوبی با اشاره به فعالیت 400 ووشوکار در هشت شهرستان استان بیان کرد: امید است با توجه والدین هیات ووشو بتواند فضایی شایسته برای رشد ورزشکاران این رشته باشد.9893*3028            "}