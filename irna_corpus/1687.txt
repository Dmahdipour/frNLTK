{"onTitr":" لیگ دسته 2 کشور/    ","titr":" شهرداری همدان مقابل مقاومت تهران تن به شکست داد","describe":" همدان- ایرنا- تیم فوتبال شهرداری همدان در دیدار خانگی مقابل مقاومت تهران تن به شکست داد تا دومین باخت این تیم در گروه یک لیگ دسته 2 فوتبال کشور رقم بخورد و به رتبه هشتم سقوط کند.", "text":"به گزارش ایرنا، در این دیدار که عصر امروز در مقابل دیدگان کمتر از 500 تماشاگر حاضر در ورزشگاه شهدای قدس همدان برگزار شد، تیم مقاومت با یک گل میزبان خود شهرداری همدان را شکست داد.در دقیقه 1+45 نیمه نخست این مسابقه مصطفی اولادی بازیکن مقاومت تهران در میان مدافعان شهرداری همدان توانست روی خط شش قدم گل برتری تیمش را به ثمر برساند.محمدرضا کرمی، سپهر ایزدی، حسن مهدلویی، سعید نعمتی، فرشید عظیمی، مصطفی اولادی (از دقیقه 68 – مهدی احمدزاده) ، علیرضا قاسمی، جواد مولایی، محمود انیسی، سجاد حسامی (از دقیقه 73 – محمد شاه محمدی) و امیر ابراهیم بیگی (از دقیقه 76 - حمید خدابنده لو) ترکیب تیم مقاومت تهران در این بازی را تشکیل دادند.در ترکیب تیم شهرداری همدان نیز محمدرضا خزایی، میلاد باقری، حامد بختیاری، پیمان حشتمی(از دقیقه 84 - مجید شعبانی)، امین کعبی، کاظم صالحی، حسین کاظمی، رضا کوهی، پارسا قلی پور (از دقیقه 46 - حامد میرزایی)، مهدی زارعی، سیدامین ناصرالدینی (از دقیقه 46 - نیما پرتویی) به میدان رفتند.فرهادامینی به همراه هاشم خدابنده لو و مهران مصطفوی این دیدار را قضاوت کردند.شهرداری در اوایل نیمه نخست این مسابقه می توانست به گل برسد اما حضور دو بازیکن کم تجربه در ترکیب اصلی این تیم و از دست دادن موقعیت ها توسط آنها سبب شد تا در حسرت گل باقی بماند.گل مقاومت تهران نیز در شرایطی به دست آمد که خط دفاعی تیم شهرداری ناهماهنگ نشان داد و پرتاب مصطفی اولادی مهاجم حریف به سمت توپ باعث گلزنی میهمان مسابقه شد.شهرداری در نیمه دوم به رغم تلاش دوچندان نتوانست به گل برسد تا دومین شکست نماینده همدان در لیگ دسته 2 رقم بخورد.شاگردان بابک صمدیان در تیم شهرداری همدان در پنج بازی انجام داده صاحب یک برد، 2 تساوی و 2 شکست شدند.شهرداری با این شکست در رتبه هشتم جدول 13 تیمی گروه یک لیگ دسته 2 قرار گرفت.** حاشیه نگاری ایرناپیش از آغاز این مسابقه، کامران گردان رئیس شورای اسلامی شهر همدان از فرزند شهید مدافع حرم محمدحسین بشیری همزمان با روز جهانی کودک تقدیر کرد. با وجود وعده اعضای شورای اسلامی شهر همدان مبنی بر حمایت از تیم فوتبال شهرداری، فقط رئیس شورای اسلامی شهر همدان تماشاگر این مسابقه بود. تیم شهرداری در این مسابقه اغلب دقایق با سیستم 1-3-2-4 بازی کرد و مقاومت برای حفظ گل برتری بازی در نیمه دوم با سیستم 1-6-3 وارد میدان شد. دقیقه 33 مولایی از ضربه کرنر می توانست مقاومت را به گل برساند اما ضربه سر بی دقت کاپیتان مقاومت تهران این موقعیت حساس را از دست داد. در دقیقه 47 بازی مصطفی اولادی می توانست گل دوم تیم مقاومت را به ثمر برساند که ضربه سر بی دقت این بازیکن از بالای دروازه شهرداری به بیرون رفت. دقیقه 68 شوت زیبای حامد بختیاری مدافع شهرداری با اختلاف کم از کنار دروازه مقاومت تهران به بیرون رفت. اعتراض شدید بازیکنان شهرداری همدان به خطای پنالتی در دقیقه 73 با بی اعتنایی داور مسابقه همراه شد. بازیکنان شهرداری همچنین نسبت به عملکرد کمک داور اول بازی اعتراض داشتند. تعویض های بابک صمدیان سرمربی تیم شهرداری همدان در این مسابقه نه تنها موثر نبود بلکه تغییری در مثبت شدن جریان مسابقه به سود این تیم نداشت. در حالیکه بازی تیم های شهرداری همدان و مقاومت تهران تا دقیقه 49 از سیمای مرکز همدان در حال پخش بود به یکباره به دلیل اخبار استانی، پخش مستقیم مسابقه قطع شد. محمد صابری سنگربان همدانی مقاومت تهران در این مسابقه به تشخیص کادر فنی حضور نیافت. فرهادامینی داور زنجانی این دیدار 6 بار از کارت زرد خود برای جریمه بازیکنان دو تیم استفاده کرد. وزش شدید باد در نیمه دوم مسابقه در جریان بازی 2 تیم تاثیرگذار بود. مقاومت تهران با این پیروزی ارزشمند به رتبه دوم جدول گروه یک لیگ دسته 2 فوتبال کشور صعود کرد. 7520/2090            "}