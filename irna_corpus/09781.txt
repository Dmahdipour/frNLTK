{"onTitr":" گزارش ایرنا از فروش فیلم‌های سینمایی ؛    ","titr":" «مغزهای کوچک زنگ زده» برنده رقابت فیلم‌های تازه اکران","describe":" تهران- ایرنا- در بررسی نخستین هفته فروش فیلم تازه اکران شده «مغزهای کوچک زنگ زده» با اختلاف نسبت به چهار فیلم دیگر در صدر پُرفروش‌ها قرار گرفت.", "text":"به گزارش روز چهارشنبه خبرنگار سینمایی ایرنا، از هفته گذشته و با اکران 5 فیلم جدید علاوه بر خانه تکانی پرده نقره‌ای، در حوزه ژانرها نیز تنوع خوبی به وجود آمده است تا علاقه مندان هنر هفتم با هر سلیقه‌ای فیلم مورد علاقه خود را به تماشا بنشینند.از امروز فیلم سینمایی «ماهورا» نیز به جمع این 5 فیلم تازه اکران اضافه شده است، تا تنوع ژانرهای این روزهای هنر هفتم با نمایش یک فیلم دفاع مقدسی تکمیل شود.در «ماهورا» هنرمندانی چون ساعد سهیلی، یوسف مرادیان، بهاره کیان افشار، مونا فرجاد و میترا حجار ایفای نقش کرده اند.این فیلم یک درام عاشقانه در بستر جنگ است که تمام مراحل فیلمبرداری آن در لوکیشن‌های بکر و واقعی در تالاب‌ها و روستاهای جنوب ایران انجام شده است.اما در بررسی پُرفروش ترین فیلم های در حال اکران، «مغزهای کوچک زنگ زده» یک میلیارد و 851 میلیون تومان فروش داشته است و شروعی طوفانی را تجربه کرد.این فیلم در نخستین هفته اکران در 117 سالن سینما نمایش داده شد و با فروش یک میلیارد و 800 میلیون تومانی در صدر پرفروش ها قرار گرفت که اگر به همین منوال پیش رود در حوزه فروش فیلم‌های اجتماعی رکورد خوبی به ثبت خواهد رساند.«مغزهای کوچک زنگ زده» تازه ترین ساخته هومن سیدی مدلی جدید از روایت در سینمای ایران است که در آن هنرمندانی چون نوید محمدزاده، فرید سجادی حسینی، فرهاد اصلانی، نازنین بیاتی، نوید پورفرج، مرجان اتفاقیان و هامون سیدی ایفای نقش می کنند.در خلاصه داستان این فیلم آمده است: «میگن اگه چوپان نباشه گوسفندها تلف میشن، یا گم میشن یا گرگ بهشون میزنه یا از گرسنگی می میرن، چون مغز ندارن. هرکی که مغز نداره به چوپان احتیاج داره، یه چوپان دلسوز... چوپان حکم پدر گوسفندها رو داره، آدم بدون پدر هیچی نیست. اون به ما میگه کِی بریم، کجا بریم، چی کار کنیم، کِی بشینیم، کِی پاشیم، کِی بمیریم.»«هزاپا» نیز در دوره جدید اکران و در سیزدهمین هفته نمایش در 78 سالن سینما، 412 میلیون و 378 هزار تومان فروخت و در رده دوم پرفروش ها قرار گرفت.«عرق سرد» دیگر فیلم تازه اکران شده سینما نیز در نخستین هفته فروش خود در 56 سالن سینما، 289 میلیون و 367 هزار تومان فروخت تا در رده سوم پرفروش‌های هفته قرار گیرد.قصه فیلم درباره دختر فوتبالیستی است که حقش را تضییع می‌کنند و مانع از حضورش در فینال بازی‌های آسیایی می‌شوند. باران کوثری در این فیلم در نقش یک دختر فوتبالیست به نام افروز اردستانی ظاهر می‌شود و لیلی رشیدی نقش وکیل شخصیت اصلی فیلم (افروز اردستانی) را ایفا می‌کند.امیر جدیدی، هدی زین العابدین و سحر دولتشاهی دیگر بازیگران اصلی فیلم سینمایی «عرق سرد» هستند.«هشتک» فیلم کمدی تازه اکران شده این روزهای سینما نیز در نخستین هفته فروش در 83 سالن سینما، گیشه بهتر از 285 میلیون و 329 هزار تومانی نداشته تا در رده چهارمین فیلم پرفروش هفته قرار گیرد.بازیگران فیلم کمدی «هشتگ» نیوشا ضیغمی، بهاره رهنما، بیژن بنفشه خواه، حدیث فولادوند، محمدعلی کیانی، مهرداد فلاحتگر، ارسلان قاسمی، امید روحانی، محسن ملکی و سیدجواد هاشمی هستند.در خلاصه داستان این فیلم آمده است: نغمه و روژین مادرانی از طبقه متوسط جامعه هستند و باشگاه بدنسازی دارند. این دو چشم و هم چشمی زیادی در زمینه های پوشش و اتومبیل و تلفن همراه و .. با هم دارند و دیاکو پسر نغمه و رایکا پسر روژین هر دو در یک مدرسه درس می خوانند که از سطح ضعیف درسی برخوردار هستند. امیرعلی یکی دیگر از دانش آموزان درسخوان همان مدرسه است. او وقتی چشم و هم چشمی مادران همکلاسی های خود را می بیند پیشنهادی به مدیر مدرسه می دهد.فیلم سینمایی «تنگه ابوقریب» که از این هفته باید جای خود را به دیگر فیلم دفاع مقدسی «ماهورا» بدهد در هشتمین هفته اکران خود در 141 سالن سینما، 247 میلیون و 692 هزار تومان فروش کرد و در رده پنجم قرار گفت.ششمین فیلم پرفروش هفته نیز از دیگر آثار تازه اکران شده سینما یعنی «جاده قدیم» است. این فیلم در نخستین هفته اکران خود در 50 سالن سینما، 119 میلیون و 641 هزار تومان فروخته است.در این فیلم هنرمندانی چون مهتاب کرامتی، آتیلا پسیانی، ترلان پروانه، محمدرضا غفاری، شیرین یزدان بخش، هدی زین العابدین، لیلی رشیدی، محمدرضا هدایتی، بهناز جعفری، بانیپال شومون، پوریا رحیمی و پرویز پورحسینی ایفای نقش می کنند.در خلاصه داستان «جاده قدیم» به اختصار آمده است: در شب سال نو مینو به خانه باز نمی‌گردد .....فیلم سینمایی «دم سرخ‌ها» نیز در نهمین هفته از اکران خود 58 میلیون و 647 هزار تومان فروخته است و در رده هفتمین فیلم پُر فروش قرار گرفت.پنجمین فیلم تازه اکران شده نیز «سوفی و دیوانه» ساخته مهدی کرم پور است که در نخستین هفته اکران فروشی بهتر از 50 میلیون و 274 هزار تومان نداشته است.این فیلم که در 40 سالن سینما اکران خود را آغاز کرده حالا در رده هشتمین فیلم پرفروش هفته قرار دارد. در «سوفی و دیوانه» هنرمندانی چون امیر جعفری، به آفرید غفاریان، محمدرضا شریفی نیا، سیامک صفری، سعید امیر سلیمانی، الهه حصاری و رضا یزدانی ایفای نقش می کنند.در بررسی میزان فروش فیلم های در حال اکران «مغزهای کوچک زنگ زده» بیش از چهار اثر دیگر مورد توجه قرار گرفته است. دو فیلم «عرق سرد» و «هشتک» با استقبال نسبتاً خوبی از سوی مخاطبان مواجه شده‌اند اما دو فیلم دیگر «جاده قدیم» و «سوفی و دیوانه» اکران ناامید کننده ای در گیشه آغاز کرده اند و باید دید در ادامه هفته‌های نمایش و افزایش سالن سینما چه آینده‌ای در فروش برای این دو فیلم رقم خواهد خورد.فراهنگ**9246** 1055            "}