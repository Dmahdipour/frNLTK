{"onTitr":" معاون درمان وزیر بهداشت:    ","titr":" 250 راهنمای بالینی خدمات سلامت تدوین شد","describe":" تهران- ایرنا- معاون درمان وزیر بهداشت گفت: تاکنون 250 راهنمای بالینی یا همان استانداردهای خدمات سلامت توسط وزارت بهداشت نوشته شده و تدوین این راهنماها همچنان ادامه دارد. اجرای راهنماهای بالینی با خرید راهبردی خدمات سلامت معنی پیدا می کند.", "text":"به گزارش ایرنا از وزارت بهداشت، درمان و آموزش پزشکی، قاسم جان بابایی روز سه شنبه درباره خرید راهبردی خدمات سلامت و نقش آن بر مدیریت منابع افزود: وقتی ‏راهنماهای بالینی و استانداردهای خدمات سلامت، نوشته می‌شوند، باید خرید راهبردی نیز برای آن طراحی شود، در غیر این ‏صورت، نگارش راهنماهای بالینی هیچ ارزشی ندارد.‏وی اضافه کرد: اگر سازمان‌های بیمه‌گر نتوانند از ارائه کنندگان خدمت، خرید راهبردی و بهینه انجام دهند، از منابع سلامت کشور به درستی ‏محافظت نمی‌شود.‏معاون وزیر بهداشت گفت: خرید راهبردی خدمات سلامت شامل ‏دو قسمت است که یک قسمت داخل بیمارستانها و قسمت دیگر خارج از بیمارستانها انجام می‌شود. وی افزود: باید بستر الکترونیک برای ‏اجرای خرید راهبردی شکل بگیرد. اصلی‌ترین مشکل ما در خارج از بیمارستان است که این موضوع نیازمند داشتن بستر الکترونیک ‏توسط سازمان‌های بیمه‌گر است. برای مثال اگر فردی می‌خواهد سی تی اسکن یا ام آر آی انجام دهد، باید انجام این کار در سیستم ‏الکترونیک ثبت شده باشد تا مشخص شود که آیا چند روز قبل نیز این خدمات را دریافت کرده است یا خیر.‏وی ادامه داد: اگر قرار باشد که خرید راهبردی به درستی اجرا شود، باید بستر الکترونیک برای آن فراهم شود. البته در حال حاضر سازمان‌های بیمه‌گر به این سمت در حرکت هستند.‏جان بابایی درباره لزوم افزایش منابع مالی سازمان بیمه سلامت برای سال آتی نیز بیان کرد: فهرست مشخصی از خدمات بهداشتی و درمانی ‏در کشور وجود دارد که اگر قرار باشد همین فهرست خدمات با منابع فعلی در سال آتی نیز ارائه شود، برخی خدمات غیر ضروری یا ‏غیر اورژانسی باید حذف شوند. همچنین اگر بودجه سازمان‌های بیمه‌گر برای سال آینده افزایش پیدا کند، میزان پوشش مردم افزایش یافته و در ‏نتیجه پرداختی از جیب مردم کاهش پیدا می‌کند.علی حسن زاده، عضو هیئت مدیره سازمان بیمه سلامت پیش از این درباره خرید راهبری خدمات سلامت گفته بود: در جریان خرید منابع جمع آوری شده صرف خرید خدمات می‌شود. این کار به دو شکل خرید منفعل و راهبردی انجام می‌شود. در خرید منفعل، بودجه پیش‌بینی ‌شده و مشخص به پرداخت صورتحساب‌ها اختصاص پیدا می‌کند، اما در خرید راهبردی، بیمه وارد فرآیند خرید می‌شود و بررسی ‌می‌کند که چه خدمتی را از چه کسی و با چه قیمتی بخرد و چطور پرداخت کند. ‌به گزارش ایرنا، سازمان های بیمه گر به عنوان خریدار خدمات سلامت می توانند با انجام خرید راهبردی، با ارائه کنندگان خدمات سلامت درباره ‏حجم، کیفیت، تعداد و غیره مذاکره کنند. همچنین استقرار مکانیزم‌های قرارداد و بودجه‌بندی و پرداخت، در فرآیند خرید راهبردی خدمات مشخص می‌شود. البته انجام خرید راهبردی خدمات سلامت توسط سازمان بیمه‌گر، بعد از تعیین بسته و نیاز ‏جامعه توسط تولیت یعنی وزارت بهداشت اتفاق می‌افتد.‏اجتمام*9482 * 3063            "}