{"onTitr":" فرانس 24:    ","titr":" استعفای وزیر کشور چالش تازه برای مکرون است","describe":" تهران - ایرنا - ژرار کلمب در حالی روز چهارشنبه از سمت خود به عنوان وزیر کشور فرانسه کناره گیری کرد، که بسیاری از کارشناسان و ناظران سیاسی معتقدند این موضوع می تواند به  مشکل جدیدی برای دولت نه چندان محبوب امانوئل مکرون تبدیل شود.", "text":"به گزارش شنبه شب ایرنا به نقل از شبکه تلویزیونی فرانس 24، پس از موافقت مکرون رئیس جمهوری فرانسه با استعفای کلمب،، ادوار فیلیپ، نخست‌وزیر فرانسه بطور موقت مسئولیت وزارت کشور را برعهده گرفت.کلمب در مراسم تودیع در محل وزارت کشور، در سخنانی، ضمن ابراز 'تاسف' از ترک این وزارتخانه، گفت: به دلیل بروز 'دشواری‌های بسیار' تصمیم به استعفا گرفته است. وی در حالی از سمت خود کناره گیری کرد که اکنون موضوع های امنیتی و پناهندگان غیرقانونی، از چالش‌های وزارت کشور فرانسه است.مکرون که در مرحله نخست با استعفای کلمب مخالفت کرده بود، در نهایت سه‌شنبه شب با کناره گیری وی موافقت کرد و تا زمان تعیین وزیر جدید، فیلیپ نخست‌وزیر فرانسه، بطور موقت زمامداری وزارت کشور را برعهده خواهد داشت.کناره‌‌گیری کلمب از مقام خود، یکی دیگر از مشکلات دولت مکرون در ماه‌های اخیر به شمار می‌رود. بر اساس این گزارش ، ماجرای مربوط به سرکوب تظاهرکنندگان در روز اول ماه می(11 اردیبهشت) توسط الکساندر بنالا محافظ شخصی  مکرون و یکی از اعضا دفتر رئیس‌جمهوری، همچنین کناره‌گیری نیکلا اُولو وزیر پیشین محیط‌ زیست ازچالش‌های اخیر رئیس‌جمهوری فرانسه است.کلمب در هفته های اخیر انتقاداتی به مکرون وارد کرد و گفت که دولت وی «فاقد فروتنی» است. وی همچنین گفته بود: تعداد کمی از ما با مکرون صحبت می کنیم. طولی نمی کشد که او دیگر تحمل من را نخواهد داشت. اما اگر همه ما مقابل او تعظیم کنیم او در نهایت منزوی خواهد شد.بر اساس این گزارش ، محبوبیت مکرون به حدود 30 درصد کاهش پیدا کرده و منتقدان می گویند که سیاست های وی به نفع ثروتمندان و منش شخصی اش متکبرانه است.شبد**اروپام**9041**1010            "}