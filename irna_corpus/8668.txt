{"onTitr":"","titr":" وزش باد و کاهش دما برای لرستان پیش بینی می شود","describe":" خرم آباد - ایرنا - بنا بر اعلام اداره کل هواشناسی لرستان از فردا جمعه تا روز یکشنبه وزش باد نسبتا شدید، همراه با رگبار باران و کاهش دمای بین چهار تا 6 درجه برای استان پیش بینی می شود.", "text":"به گزارش ایرنا بنا براطلاعیه روز پنجشنبه روابط عمومی اداره کل هواشناسی لرستان، بر اساس تحلیل آخرین نقشه های پیش یابی، از فردا جمعه تا روز یکشنبه هفته آینده ریزش هوای سرد به نیمه شمالی کشور، سبب کاهش دمای بین چهار تا 6 درجه برای اغلب نقاط استان لرستان خواهد شد.همچنین برای فردا و روز شنبه عبور امواجی ناپایدار از جو منطقه، به تناوب سبب وزش باد، و رشد ابر در جو استان خواهد شد.بنا بر اعلام اداره کل هواشناسی لرستان، این شرایط طی ساعات بعدازظهر فردا و روز شنبه، عمدتاً در نواحی شمالی و شرقی استان، با وزش باد قابل ملاحظه تا نسبتاً شدید، رگبارهای موقت باران و نیز رعد و برق و برای روز یکشنبه با احتمال ضعیف تر  پیش بینی می شود.بنا بر اعلام اداه کل هواشناسی لرستان ؛ توصیه می شود جهت پیشگیری از خسارات احتمالی تمهیدات لازم بکار گرفته شود.1920/7273            "}