{"onTitr":"","titr":" رئیس سازمان مدیریت بحران از پل کیازنیک املش بازدید کرد","describe":" رشت - ایرنا - اسماعیل نجار رئیس سازمان مدیریت بحران کشور صبح چهارشنبه از پل تخریب شده کیازنیک شهرستان املش واقع در شرق استان گیلان بازدید کرد.", "text":"به گزارش خبرنگار ایرنا نجار با همراهی سرپرست معاونت هماهنگی امور عمرانی استانداری گیلان، از پل های کیازنیک و لرداسرای شهرستان املش که بر اثر سیلاب اوایل هفته جاری تخریب شده بودند، بازدید کرد.علی اوسط اکبری مقدم سرپرست معاونت هماهنگی امور عمرانی استانداری گیلان به ایرنا گفت که برای احداث این پل، مشاور تعیین شده و به زودی کار اجرایی ساخت آن آغاز می شود.پل بزرگ کیازنیک املش تنها راه ارتباطی مردم مناطق لات لیل و اطاقور لنگرود به املش بود که بر اثر سیلاب تخریب شد.محمدباقر نوبخت معاون رئیس جمهوری و رئیس سازمان برنامه و بودجه کشور نیز دوشنبه گذشته در جریان سفر به گیلان، از این منطقه بازدید کرد.بارش های شدید جمعه و شنبه گذشته در گیلان موجب آبگرفتگی شهرها و جاری شدن سیلاب شد؛ وقوع سیلاب خسارت هایی را نیز به تاسیسات زیربنایی استان وارد کرد و تاکنون موجب تخریب چندین دستگاه پل، بسته شدن برخی راه های فرعی و بروز مشکلاتی برای مردم شده است. شهرستان املش با دو بخش مرکزی و رانکوه، در 70 کیلومتری شرق مرکز استان گیلان واقع است.7291/2007            "}