{"onTitr":" بازیهای پاراآسیایی جاکارتا؛    ","titr":" ملی پوش ایران: هدفم کسب سهمیه بازیهای پارالمپیک توکیو است","describe":" جاکارتا - ایرنا - ملی پوش با سابقه و صاحب عنوان ایران در بازی های پاراآسیایی و پارالمپیک می گوید که آمادگی خوبی دارد و همه هدفش کسب سهمیه ورودی بازی های پارالمپیک 2020 توکیو است.", "text":"به گزارش روز پنجشنبه خبرنگار اعزامی ایرنا به بازی های پاراآسیایی جاکارتا؛ هاشمیه متقیان در سخنانی با اشاره به تمرینات غیرمتمرکزی که در استان خوزستان داشته است، اظهار داشت: بعد از مسابقات جهانی لندن که موفق شدم مدال نقره این رقابت ها را کسب کنم، تمریناتم را به صورت اردوهای غیر متمرکز تحت نظر مربی و در شهر خودم آغاز کردم. وی افزود: آمادگی کاملی برای حضور در بازی های پاراآسیایی جاکارتا دارم و امیدوارم بتوانم رکورد خوبی را به ثبت رسانده و سهمیه بازی های پارالمپیک 2020 توکیو را کسب کنم.ملی پوش پارادوومیدانی ایران که در دو ماده پرتاب دیسک و نیزه در سومین دوره بازی های پاراآسیایی اندونزی رقابت خواهد کرد درباره کلاس بندی ها و ادغام برخی کلاس ها اظهار داشت: خوشبختانه کلاس بندی من تغییر نکرده و در کلاس F56  رقابت خواهم کرد. البته ادغام کلاس بندی ها در ماده پرتاب نیزه تاثیر خواهد داشت، چون کلاس من با یک کلاس پایین تر ادغام شده و امیدوارم بتوانم رکورد خوبی را به ثبت برسانم. برای من کسب سهمیه بازی های پارالمپیک توکیو مهم است، اما امیدوارم بتوانم مدال خوش رنگی را نیز به دست آورم.سومین دوره این بازی ها در روزهای 14 تا 21 مهر با حضور 2 هزار 880 ورزشکار از 41 کشور در 18رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در بخش میکس است.ایران با 209 ورزشکار و در 13 رشته ورزشی در سومین دوره بازی های پاراآسیایی 2018 جاکارتا حضور دارد.ورزشی**2052**1597            "}