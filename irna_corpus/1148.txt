{"onTitr":"","titr":" 2 هکتار از اراضی قمیشلو رفع تصرف شد","describe":" اصفهان - ایرنا - رئیس اداره پارک ملی و پناهگاه حیات وحش قمیشلو گفت: از ابتدای امسال تاکنون حدود 2 هکتار از اراضی  تصرف شده این منطقه با حکم مراجع قضایی آزاد شده است.", "text":"مرتضی جوهری روز پنجشنبه در گفت و گو با ایرنا افزود:  این مقدار زمین با پیگیری اداره کل حفاظت محیط زیست استان اصفهان و پارک ملی و پناهگاه حیات وحش قمیشلو و با حکم مراجع قضایی آزاد و متخلفان نیز جریمه شدند.جوهری با بیان اینکه پارک ملی قمیشلو  قدیمی ترین منطقه حفاظت شده جهان است ،  گفت: در سال های اخیر مشکل کمبود آب در این  پارک  نیز برای حیوانات مشکل ساز شده است.  وی گفت: در سه ماه گذشته حدود 720 هزار لیتر آب  بوسیله  یک دستگاه تانکر برای  آبگیری آبشخورهای  وحوش به منطقه قمیشلو ارسال شده است.جوهری اظهار داشت: پارک ملی و پناهگاه حیات وحش قمیشلو ظرفیت های زیادی در حوزه گردشگری به دلیل وجود  قلعه تاریخی در آن دارد و در این زمینه اقدام هایی در حال انجام است.پارک ملی و پناهگاه حیات وحش قمیشلو با مساحت 113 هزار هکتار در 45 کیلومتری شمال غرب شهر اصفهان واقع شده  و دارای سه زیستگاه مهم تپه استپی و دشتی، تپه ماهوری و زیستگاه کوهستانی و برف‌ گیر است.این منطقه مهم زیستی علاوه بر برخورداری از بیش از 371 گونه گیاهی، زیستگاه گونه‌های مختلف حیات وحش از جمله آهو، قوچ،  پازن ، میش، کل  بز، گرگ، کبک، تیهوو کفتار است.8114/ 6022            "}