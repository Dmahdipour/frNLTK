{"onTitr":"","titr":" همایش ملی «اوقات فراغت بچه‌های مسجد» برگزیدگانش را شناخت","describe":" تهران - ایرنا - همایش ملی «اوقات فراغت بچه‌های مسجد» با حضور وزیر ارشاد و با معرفی 16 کانون برتر مساجد به کار خود پایان داد.", "text":"به گزارش خبرنگار فرهنگی ایرنا، آیین اختتامیه همایش ملی «اوقات فراغت بچه‌های مسجد» با حضور سیدعباس صالحی؛ وزیر فرهنگ و ارشاد اسلامی، ائمه جمعه، مدیران کل و مسئولان دبیرخانه‌های استانی ستاد عالی کانون‌های فرهنگی هنری مساجد چهارشنبه؛ 18 مهرماه در تالار سوره حوزه هنری برگزار و از 16 کانون برتر تقدیر شد.این کانون‌ها در موضوعات مختلفی مانند قرآنی، اردویی، ورزشی، کتاب و کتابخوانی، علمی، کارآفرینی، جذب جوانان، مهدویت، سرود، تئاتر، فضای مجازی، روستایی، آموزشی، هنرهای تجسمی، اجتماعی و خواهران به شرح ذیل به عنوان کانون برتر معرفی شدند:در بخش کانون برتر در موضوع «کارآفرینی»، «کانون فرهنگی هنری تبیان» از استان قم برگزیده و از مهدی جمالان مدیر این کانون تقدیر شد.طراحی، ساخت، تولید و اجرای شهربازی موضوعی در حوزه معارف دینی و سبک زندگی ایرانی – اسلامی، تحقیق و توسعه شهربازی و ساخت وسایل و لوازم شهر بازی، برگزاری اردوهای کارآفرینی و توانمندسازی اعضا و اختراع دستگاه تی ان تی 5 محور از جمله مهمترین شاخص‌های برتری این کانون بر شمرده شد.در ادامه، کانون فرهنگی هنری «شهید محمدیانی» استان خراسان رضوی، شهرستان سبزوار به عنوان کانون برتر در موضوع «ورزشی معرفی» و از قدرت الله خوشدل تجلیل شد.از جمله شاخص‎ترین فعالیت‌های این کانون می‌توان به افتتاح نمایندگی باشگاه گیتی پسند خراسان رضوی در کانون در رشته فوتسال در مقاطع نونهالان، نوجوانان و جوانان، برگزاری کلاس های پهلوانی و زورخانه ای در سطح شهرستان، آموزش رشته های ورزشی، مرشدی، باستانی، کشتی، بهره‌مندی از تیم 25 نفره دوچرخه سواری، راه اندازی سایت آرزوی شهید؛ خاطرات شهید محمدیانی، برگزاری همایش ستاره های دنباله دار با موضوع قصه‌های جانبازان، کسب عنوان نایب قهرمانی کشور در رشته کشتی توسط اعضا و کسب مقام اول مسابقات کشوری گود باستانی در رشته چرخ و میل توسط اعضا اشاره کرد.کانون فرهنگی مذهبی «مدینه النبی» به مدیریت صدیقه میرصادقی از استان فارس، شهرستان شیراز دیگر برگزیده مراسم در موضوع «جذب نوجوانان و جوانان به مسجد» بود و ایجاد قرارگاه دانش آموزی با همکاری 25 مدرسه در نواحی آموزش و پرورش شیراز، پیاده سازی روش های جذب جوانان در پارک ها و مکان های عمومی، برپایی اردوهای جوانان عاشورایی، برپایی کلاس های فرهنگی هنری با حضور جوانان تازه جذب شده،  برگزاری اردوهای درون شهری و برون شهری سیاحتی و زیارتی جهت جذب، برگزاری کارگروه تخصصی عفاف و حجاب در مدارس تمامی مقاطع تحصیلی دخترانه و برپایی نمایشگاه های حس خوب در حوزه عفاف و حجاب از مهمترین محورهای فعالیت این کانون به به شمار آمد.در بخش «ترویج فرهنگ مهدویت»، کانون فرهنگی هنری «شهدای محراب» به مدیریت یعقوب شیرمحمدی از استان آذربایجان شرقی، شهرستان ملکان مورد تقدیر قرار گرفت و انتشار نشریه انتظار موعود ویژه بزرگسالان، نشریه شکوفه های انتظار ویژه کودکان، بهره مندی از 145 نمایندگی توزیع نشریه انتظار موعود در سطح کشور، برگزاری همایش های تخصصی با موضوع مهدویت، برگزاری همایش پیاده روی انتظار با حضور تقریبا دو هزار نفر در سطح شهر، برپایی راهپیمایی کودکان و نونهالان با قرائت دعای فرج و سرود در خیابان های شهر، برگزاری کلاس های آموزشی قرآن و مهدویت، دستگیری از مستمندان و بهره‌مندی از 120 مشاور خانوادگی از جمله مهترین شاخصه‌های برتری این کانون عنوان شد.سپس از کانون فرهنگی هنری «ولیعصر (عج الله تعالی فرجه الشریف)» به مدیریت مجید رحیم آبادی از استان کرمان، روستای رحیم آباد به عنوان کانون برتر در موضوع  «ترویج فرهنگ وکتابخوانی» تقدیر به عمل آمد.برگزاری طرح قطار مطالعه و مروج کتاب در زمینه کتابخوانی، راه اندازی تلفن گویا برای سفارش کتاب جهت مطالعه، تدوین سیر مطالعاتی ویژه نوجوانان و جوانان، برگزاری مسابقات کتابخوانی و کسب رتبه برتر کشوری در زمینه امنیت اطلاعات از جشنواره جوان خوارزمی در سال 89 توسط اعضا، مهمترین فعالیت‌های این کانون برشمرده شد.در ادامه این مراسم، از ولی الله نادعلی زاده مدیر کانون فرهنگی هنری «شهید علی گرائیلی» از استان مازندران، شهرستان قائم شهر، روستای خرماکلا در موضوع  «برگزاری اردو» تجلیل شد. برگزاری اردوی فرهنگی تربیتی فصل رویش، برگزاری کوهپیمایی تمثیلی از ایستگاه اول تا ایستگاه پنجم،  برگزاری اردوی زندگی در شرایط سخت برای مقطع راهنمایی، بهره‌مندی از اردوگاه بزرگ شهدای خرماکلا با پذیرش سالانه سه هزار نفر و حضور 600 دانش آموز در طرح اوقات فراغت مهمترین شاخصه های برتری این کانون عنوان شد.سپس کانون «امام جعفر صادق (علیه السلام)» به مدیریت محمد شرف پور از استان فارس (جنوب فارس)، شهرستان لارستان به عنوان کانون برتر در موضوع «سرود» مورد تجلیل قرار گرفت و بهره‌مندی از 8 گروه سرود از برادران و خواهران،  300 عضور گروه سرود، راه اندازی استودیوی تخصصی آهنگ سازی، کسب مقام اول کشوری در جشنواره ترنم الهی در سمنان، کسب مقام دوم کشوری در جشنواره آواها و نغمه های کانون‌های مساجد در همدان و اجرا در حضور مقام معظم رهبری در سفر به لارستان و اجراهای گوناگون در کربلا و نجف، آموزش گسترده سرود با حضور 28 مربی و اعزام آنها به کانون های روستایی و کسب مقام دوم و سومی تکخوان برتر نوجوان کشوری در جشنواره نغمه های آسمانی تهران توسط اعضا، به عنوان فعالیت‌های شاخص این کانون توصیف شد.همچنین هیات انتخاب، کانون فرهنگی هنری «امام حسن مجتبی (علیه السلام)» به مدیریت اکبر مهدی زاده تهرانی از استان اصفهان، شهرستان تیران را به دلیل فعالیت های همچون: راه اندازی درگاه ملی بچه های مسجد، برگزاری جشنواره ملی رسانه های دیجیتال غدیر و علوی، برگزاری طرح نشاط دیجیتالی و مسابقات جام دیجیتال، برگزاری همایش در حوزه آسیب های اجتماعی و جشنواره ربو ترافیک، تیم سازی در حوزه فناوری اطلاعات و فضای مجازی، راه اندازی پویش مردمی کاهش تصادفات، کسب عنوان برتر جشنواره جهاد مجازی، انتخاب مرکز برتر دیجیتال در حوزه فناوری اطلاعات در جشنواره فناوری اطلاعات و رسانه های دیجیتال، برگزاری جشنواره دومینو و سازه ماکارونی، جشنواره عکاسی گردشگری و مسابقه کتابخوانی کوچه داناییبه عنوان کانون برتر در موضوع  «فضای مجازی» معرفی کرد.در ادامه این همایش کانون فرهنگی هنری «امام المنتظر (عج الله تعالی فرجه الشریف)» به مدیریت ابراهیم زاکری از استان هرمزگان، شهرستان میناب، روستای کردر رضوی به عنوان کانون برتر در موضوع «روستایی» مورد تقدیر قرار گرفت و برگزاری جشنواره فرهنگی هنری ورزشی آسمان هشتم در ایام دهه کرامت در طول 12 سال پیاپی، اخذ امتیاز جشنواره سرود رضوی روستاهای کشوری، برگزاری همایش ملی حجاب گلدسته های عفاف و همایش انتظار عاشوراییان، اجرای طرح محرم با قرائت 40 زیارت عاشورا در 40 منزل از 11 عاشورا تا اربعین، برگزاری مراسم محرم در 100 شب متوالی از قبل از محرم و برگزاری دوره آموزشی و اردوی زیارتی مشهد به عنوان  مهمترین فعالیت های این کانون مطرح شد.حجت الله قاسمی، مدیرکانون فرهنگی هنری «نورالحسین (علیه السلام)» دیگر برگزیده این مراسم بود که در بخش کانون برتر در «موضوع  آموزشی»  به دلیل فعالیت هایی چون: برگزاری بیش از 300 کلاس آموزشی در ایام تابستان، برگزاری کلاس های اشتغال زایی فنی و حرفه ای، برگزاری کلاس های جامع کمک تحصیلی، برگزاری دوره آموزشی نسخه خوانی و تزریقات پزشکی، برگزاری کلاس های حفظ قرآن و بهره‌مندی از باشگاه ورزشی و چند تیم ورزشی،  مورد تقدیر قرار گرفت.هیات انتخاب اما در بخش کانون برتر در موضوع «هنرهای تجسمی»، کانون فرهنگی هنری  «نورالزهرا (سلام الله علیها)» به مدیریت مدیریت علی شعبانی از استان مرکزی، شهرستان اراک را شایسته تقدیر دانست.برگزاری دوره های تخصصی و آموزشی هنری، برپایی نمایشگاه آثار قرآنی هنرمندان مسجدی در ماه رمضان در پاریس، برگزاری دوره سواد هنری، عکاسی، طراحی، نقاشی و ارتباط تصویری، برپایی نمایشگاه عکس و پوستر، برگزاری جشنواره اقامه بیداری در زمینه پوستر، کاریکاتور و عکس، برگزاری دوره های استعدادیابی هنری و پرورش مربی هنری ویژه مساجد، تولید بسته های فرهنگی حجاب،کسب مقام برگزیده کشوری در جشنواره کاریکاتور توسط اعضا و کسب رتبه بین المللی کاریکاتور در روز جهانی قدس توسط اعضا مهمترین محورهای فعالیت این کانون بود.کانون فرهنگی هنری «المهدی(علیه السلام)» به مدیریت مرتضی کرباسیان از استان همدان به عنوان کانون برتر در موضوع  «اجتماعی» تجلیل و فعالیت های شاخص این کانون بدین شرح اعلام شد: پیگیری و مشارکت در ساخت مرکز بهداشت شهید کرباسیان در کوی خضر پیگیری، ساخت یک پایگاه بهداشت امام صادق (علیه السلام) در کوی جنت، تحت پوشش قرار دادن 130 خانواده محروم و توزیع بسته غذایی هر سه ماه یک بار، برگزاری کلاس های تقویتی رایگان برای بچه های محروم در ایام امتحانات و برگزاری جلسات مشاوره مادران به صورت عمومی و خصوصیسپس از محسن نیک نفس، مدیر کانون فرهنگی هنری «دانش پژوهان نخبه» از استان تهران در بخش کانون برتر در موضوع «علمی» تقدیر به عمل آمد و تدوین و انتشار کتاب برنا (بستر سازی رویش نخبگان انقلابی) در 8 جلد، حضور در المپیادهای جهانی، کسب 150 مدال المپیاد کشوری و جهانی و اهدای مدال به امام خامنه ای (مظله العالی) توسط اعضای کانون، برگزاری دوره های تربیت پژوهشگر، پرورش خلاقیت، راه اندازی سایت استعداد یابی و نخبه‌یابی در فضای کشور، تولید بسته های تربیتی برای خانواده ها و کسب 7 مدال المپیاد جهانی ریاضی و کامپیوتر مهمترین شاخص های انتخاب این کانون به عنوان کانون برتر برشمرده شد.هیات انتخاب همچنین کانون فرهنگی هنری «حضرت رقیه (سلام الله علیها)» به مدیریت حجت فتوحی از استان یزد، را در موضوع  «تئاتر» شایسته تقدیر دانست و فعالیت های شاخص این کانون بدین شرح بیان شد: راه اندازی گروه های تئاتر، کسب مقام برتر در جشنواره حضور استانی، برگزیده در دو بخش نگاه نو به تئاتر و طراحی صحنه و لباس در جشنواره کشوری حضور، اجرای عمومی با عنوان کابوس سرخ، ساخت و تولید مستند و فیلم کوتاه، کسب مقام برتر در جشنواره بین المللی فیلم رشد و فیلم رضوی و اجرای تئاتر خیابانی به مناسبت عید غدیر در میادین اصلی .اما کانون فرهنگی هنری «رسول اکرم (صلی الله علیه و اله)» به مدیریت خلیل شعبانی از استان سمنان، شهرستان شاهرود مورد غفلت واقع نشد و به عنوان کانون برتر در موضوع  «قرآنی» معرفی شد.فعالیت هایی چون: برگزاری چهاردهمین دوره جشنواره قرآن و عترت خورشید آل یاسین، برگزاری جشنواره نغمه های آسمانی در زمینه مداحی، شعر و سرود، برگزاری دوره های آموزشی قرآن ویژه کودکان و نوجوانان، تربیت مربیان کودک، برگزاری نشست ماهیانه در حوزه سبک زندگی اسلامی، ایجاد مهد قرآنی ویژه کودکان جهت آشنایی با مفاهیم و آموزه های قرآنی و برگزاری اردوهای زیارتی و سیاحتی قرآنی از جمله مهمترین دلایل این برتری عنوان شد و تقدیر از کانون فرهنگی هنری «شهید مطهری(رحمه الله علیه)» به مدیریت مریم شورمیچ از استان البرز شهر کرج در موضوع «خواهران» پایان بخش همایش ملی «اوقات فراغت بچه‌های مسجد» بود.برگزاری کلاس های آموزشی، هنری و عقیدتی، راه اندازی  گروه‌های  نمایشی، اجرای نمایش هایی به مناسبت سالروز شهادت و وفات بانوان بزرگ اسلام و برگزاری مسابقات و اردوهای زیارتی و سیاحتی به عنوان مهمترین شاخص های برتری در این بخش مطرح شد.این همایش با هدف جذب و سازمان‌دهی جوانان در پایگاه‌های اوقات فراغت کانون‌های مساجد و توانمندسازی آن‌ها در فعالیت‌های روز جامعه و معرفی و حمایت مادی و معنوی کانون‌های برتر در این حوزه برگزار شد.فراهنگ**9246**1418            "}