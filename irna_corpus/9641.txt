{"onTitr":" جام جهانی بسکتبال سه نفره چین؛    ","titr":" پیروزی دختران بسکتبال ایران در گام نخست","describe":" تهران - ایرنا - تیم بسکتبال سه نفره دختران زیر 23 سال ایران در جام جهانی چین مقابل تیم ملی سریلانکا قرار گرفتند و نخستین بازی خود را با پیروزی شروع کردند.", "text":"به گزارش ایرنا از فدراسیون بسکتبال، تیم بسکتبال دختران ایران در نخستین مسابقه خود ظهر امروز (چهارشنبه) مقابل تیم ملی سریلانکا قرار گرفتند و این تیم را با نتیجه 21 بر 5 شکست دادند. تیم ایران در دومین مسابقه خود امروز به مصاف تیم ملی سه نفره آندورا می رود.دختران بسکتبال ایران در این رقابت ها با تیم های سریلانکا، آندورا، روسیه و مالزی هم گروه هستند. این تیم با ترکیب سمیه ثابت زاده، ناهیده اسدی، مائده پورحیدر و شیدا شجاعی با سرمربیگری آزاده زمان پور در این رقابت ها شرکت کرده است. جام جهانی بسکتبال سه نفره زیر 23 سال چین در بخش زنان در چهار گروه پنج تیمی برگزار می شود.مسابقات جهانی بسکتبال سه نفره زیر 23 سال زنان از امروز به میزبانی چین آغاز شده است.ورزشی ** 1528 **1584            "}