{"onTitr":"","titr":" صادرات گمرکات آذربایجان غربی 66 درصد افزایش یافت","describe":" ارومیه- ایرنا- رییس سازمان صنعت، معدن و تجارت آذربایجان غربی گفت: طی نیمه نخست سال جاری، 655 هزار تن کالا به ارزش 298 میلیون دلار از گمرکات این استان صادر شد که نسبت به مدت مشابه سال گذشته 66 درصد بیشتر است.", "text":"جعفرصادق اسکندری روز یکشنبه در گفت و گو با خبرنگار ایرنا افزود: همچنین در این مدت 194 میلیون دلار واردات کالا به این استان انجام شد که 40 درصد کمتر از مدت مشابه سال گذشته است.وی ادامه داد: اغلب کالاهای وارداتی از کشورهای ترکیه، چین، ایتالیا، آلمان، انگلستان و اکوادور بوده است.وی بیان کرد: عمده کالاهایی مانند مواد غذایی، مواد شیمیایی، مصالح ساختمانی، آبمیوه، کنسانتره میوه و سبزیجات، مواد لبنی، قطعات خودرو و انواع سنگ های معدنی از این استان به کشورهای مقصد صادر می شود.به گزارش ایرنا آذربایجان غربی با سه کشور ترکیه، عراق و جمهوری آذربایجان دارای مرز مشترک بوده و شهرستان های ارومیه، بازرگان، پلدشت، ساری سوی، پیرانشهر، خوی، رازی، سردشت، سرو و مهاباد در این استان از مزیت فعالیت گمرک برخوردار است. 6009/3072            "}