{"onTitr":"","titr":" جایزه توردوفرانس رکابزن ولزی به سرقت رفت","describe":" تهران - ایرنا - جایزه مسابقات تور دو فرانس که در تابستان جاری به «گراینت توماس» رکابزن ولزی رسیده بود، به سرقت رفت.", "text":"به گزارش ایرنا، شبکه تلویزیونی راشا تودی روز چهارشنبه با درج این خبر نوشت: این جایزه مسروقه به همراه 2 جایزه دیگر «گرند تور» که پیش تر توسط دوچرخه سواران بریتانیایی فتح شده بود در مرکز نمایشگاهی ملی بیرمنگام انگلیس (NEC) در معرض نمایش عموم قرار گرفته بود.تیم دوچرخه سواری اسکای بریتانیا با انتشار بیانیه ای ضمن تایید خبر قرض دادن این جایزه به شرکت پینارلو (تولید کننده دوچرخه های اعضای این تیم) به منظور نمایش در نمایشگاه مذکور، نوشت: متاسفانه در جریان عملیات مرتب سازی و تمیزکاری پایانی نمایشگاه، جایزه گراینت توماس لحظه ای بدون مراقبت رها و ربوده شد.'بدیهی است مسئولیت رسیدگی به این موضوع بر عهده پلیس خواهد بود اما در حال حاضر تیم اسکای برای پیگیری مناسب ترین اقدام برای حل موضوع با تمامی عناصر ذیربط همکاری می کند.'توماس ضمن اینکه سرقت مذکور را یک «بدشانسی بزرگ» توصیف کرد، اظهار داشت: امیدوارم هر کسی که این جایزه را به سرقت برده است، لطف کرده و آن را بازگرداند؛ اهمیت این جایزه بر کسی پوشیده نیست اما آنچه اهمیت بیشتری دارد خاطرات بی اندازه خوشایندی است که از رقابت های تابستان جاری برجای مانده؛ خاطراتی که هیچکس هرگز نمی تواند آن را بدزدد.ورزشی**3991**2024            "}