{"onTitr":"","titr":" تصادف در تنگستان 2 کشته داشت","describe":" بوشهر-ایرنا- رئیس پلیس راه استان بوشهر گفت: براثر تصادف 2 دستگاه خودرو سواری که پیش از ظهر امروز در جاده ساحلی شهرستان تنگستان این استان رخ داد 2 تن کشته شدند.", "text":"سرهنگ جابر پاپری روز چهارشنبه در گفت و گو با ایرنا افزود: در این حادثه 2 خودروی سواری پژو 405 و برلیانس با یکدیگر برخورد کردند که در اثر واژگونی هر 2 خودرو رانندگان آنها در محل وقوع حادثه جان باختند.وی بیان کرد: علت وقوع این حادثه در دست بررسی است.پاپری ادامه داد: عمده سوانح رانندگی استان بوشهر ناشی از توجه نکردن به جلو و انحراف به چپ است که در این ارتباط انتظار داریم رانندگان از تخلف های حادثه ساز و بویژه سبقت های غیرمجاز و انحراف به چپ پرهیز کنند.وی تاکید کرد: همچنین رانندگان باید با هدف کاهش سوانح رانندگی نسبت به رعایت نکات ایمنی و قوانین و مقررات راهنمایی و رانندگی اهتمام جدی داشته باشند.7212/6043            "}