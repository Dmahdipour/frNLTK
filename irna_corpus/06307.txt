{"onTitr":"","titr":" باند صید و قاچاق پرندگان شکاری در درگز متلاشی شد","describe":" مشهد- ایرنا- رئیس اداره حفاظت محیط زیست درگز گفت: باند حرفه ای صید و قاچاق پرندگان شکاری در این شهرستان شمالی خراسان رضوی شناسایی و سه نفر در این ارتباط بازداشت شدند.", "text":"اداره کل حفاظت محیط زیست استان خراسان رضوی روز یکشنبه به نقل از حسین اصلاحی گزارش داد: این افراد که با هدف صید و قاچاق پرندگان شکاری از استانهای بوشهر و گلستان به درگز فعالیت آمده بودن در پی تحقیقات ماموران یگان حفاظت محیط زیست این شهرستان طی عملیات ضربتی به دام افتادند. وی گفت: در تحقیقات و بازجویی صورت گرفته متهمان به صید یک بهله بالابان و یک بهله لیل اعتراف کرده اند. هفته پیش نیز یک باند حرفه ای صید و شکار پرندگان شکاری در درگز بازداشت و تحویل مرجع قضایی شده بودند. پارک ملی 73 هزار و ۴۳۵ هکتاری 'تندوره' به عنوان یکی از بهترین زیستگاههای جانوران وحشی ایران در محدوده شهرستان درگز واقع است. درگز در فاصله 254 کیلومتری شمال مشهد قرار دارد. خراسان رضوی دارای 41 منطقه چهارگانه و شکار ممنوع شامل 28 اثرملی طبیعی، پارک ملی، پناهگاه حیات وحش، مناطق حفاظت شده و 13 منطقه شکار ممنوع است. حدود 80 گونه پستاندار، 285 گونه پرنده، دو گونه دو زیست، 68 گونه خزنده و 24 گونه ماهی در طبیعت خراسان رضوی زیست می کنند. 7496/1858            "}