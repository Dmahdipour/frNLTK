{"onTitr":"","titr":" کمیته انضباطی تیم منحل شده را سه بر صفر بازنده اعلام کرد","describe":" تهران- ایرنا- کمیته انضباطی فدراسیون فوتبال تیم منحل شده نفت تهران را به دلیل حضور نیافتن برابر تیم سیاه جامگان سه بر صفر بازنده اعلام کرد.", "text":"به گزارش ایرنا از فدراسیون فوتبال، کمیته انضباطی فدراسیون فوتبال تیم نفت تهران نیز به دلیل عدم حضور در مسابقه برابر تیم سیاه جامگان مشهد از سری رقابت های لیگ دسته اول، سه بر صفر بازنده این دیدار اعلام شد. تیم نفت تهران همچنین باید مبلغ 100 میلیون ریال جریمه نقدی پرداخت کند.این حکم در حالی صادر شده است که نه تنها تیم نفت تهران به دلیل مشکلات مدیریتی منحل شده است بلکه تیم سیاه جامگان نیز به خاطر مشکلاتی که وجود داشت، منحل شده است.همچنین کمیته انضباطی رای خود را درباره دیدار جنجالی سپیدرود رشت و ملوان بندرانزلی که با حواشی بسیاری همراه بود نیز صادر کرد. دیدار تیم های ملوان بندر انزلی و سپید رود رشت از سری رقابت های جام حذفی برگزار و از سوی تیم ملوان بندر انزلی تخلفاتی مبنی بر فحاشی به تیم حریف و داوران قبل از شروع مسابقه، پرتاب اشیا به داور مسابقه و اصابت به وی، معلق ماندن بازی به مدت 20 دقیقه و تکرار تخلف و سنگ پرانی در نیمه دوم که سبب مصدومیت کمک داور و بازیکن تیم مقابل شد. تماشاگران این تیم به یک جلسه محرومیت از همراهی تیم در مسابقه رسمی و خانگی محکوم شدند و تیم ملوان نیز به پرداخت 150 میلیون ریال جریمه نقدی محکوم شد. کمیته انضباطی این رای را قابل تجدید نظر اعلام کرده است.تیم سپید رود رشت به دلیل پرتاب سنگ به سوی تماشاگران تیم مقابل و فحاشی به پرداخت 50 میلیون ریال جریمه نقدی محکوم شد.ورزشی**ع.ک**9129            "}