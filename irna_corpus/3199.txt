{"onTitr":"","titr":" مدیرکل صنعت سازمان منطقه آزاد قشم استعفا کرد","describe":" قشم - ایرنا - مدیرکل صنعت، معدن و تجارت سازمان منطق آزاد قشم گفت: به دلیل مسایل خانوادگی باید جزیره قشم را ترک کنم، از این رو استعفا کردم که مورد موافقت مدیر عامل سازمان منطقه آزاد قشم نیز قرار گرفت.", "text":"جهانگیر مجیدی عصر سه شنبه در گفت و گو با خبرنگار ایرنا افزود: هیچ دلیلی جز مسایل خانوادگی برای ترک قشم وجود ندارد.وی درباره وضعیت صنعت و تجارت قشم اظهار داشت: در کمتر از چهار سال تعداد واحدهای صنعتی از 126 به 204 واحد رسید که به زودی به 210 واحد خواهد رسید و شوک ازری فقط باعث ایجاد یک وقفه کوتاه در پیشرفت آنان شد.مدیرکل سابق صنعت، معدن و تجارت سازمان منطقه آزاد قشم با اظهار خوشبینی نسبت به آینده قشم، افزود: زنجیره ارزشی پرورش میگو و ماهی در جزیره تکمیل شد و آینده درخشانی در بر دارد.وی تصریح کرد: شناور سازی سبک و پر سرعت در جزیره قشم به خوبی در حال پیشرفت است که ساخت شناور مسافربری 158 نفره نمونه بارز آن است.مجیدی با اشاره به اینکه در حوزه تولید عطر و شوینده قشم گام های مهمی برداشته شد، ادامه داد: تولید زیور آلات نیز در قشم به خوبی پیش می رود و در صورت همکاری گمرک ایران، می تواند در منطقه به عنوان یک قطب مهم طلاسازی و زیور آلات مطرح شود.وی بیان داشت: با حمایت وزارت نفت از صنایع نفتی قشم و خرید و پرداخت به موقع هزینه محصولات و مواد اولیه، این صنعت نیز روندی صعودی را در پیش دارد.مدیرکل سابق صنعت، معدن و تجارت سازمان منطقه آزاد قشم ادامه داد: در صورت حمایت همه جانبه از صنایع نفتی در قشم، نیاز کشور به واردات در این حوزه به صفر می رسد.وی در حوزه صادرات نیز خاطرنشان کرد: سال گذشته میزان صادرات جزیره به مرز 100 میلیون دلار رسید.204 شرکت صنعتی با 14 هزار و 99 میلیارد و 66 میلیون ریال در جزیره قشم فعال است.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500            "}