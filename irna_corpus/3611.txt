{"onTitr":" ثبت افتخاری دیگر در ورزش بانوان؛    ","titr":" پدیده طلایی ایران بار دیگر بر سکوی نخست آسیا ایستاد","describe":" جاکارتا- ایرنا- «ساره جوانمردی» بانوی تیرانداز طلایی ایران روز سه شنبه و در ادامه بازی های پاراآسیایی 2018 اندونزی با کسب دومین نشان زرین در ماده تپانچه بادی ۱۰ متر بانوان کلاس Sh1 شگفتی ساز شد و با اقتدار بر سکوی قهرمانی ایستاد.", "text":"به گزارش خبرنگار اعزامی ایرنا؛ جوانمردی که روز گذشته در تپانچه 50 متر خفیف ایران را صاحب نشان طلا کرده بود، امروز در تپانچه بادی در رقابتی سخت برابر حریفانی از عراق، تایلند، کره جنوبی و چین بر سکوی نخست قاره کهن ایستاد.وی با کسب دومین مدال طلای خود در این بازی ها و با توجه به تغییر قوانین، رکورددار آسیا در فینال این پیکارها شد. بانوی تیرانداز معلول ایران در رقابت های اخیر قهرمانی جهان با کسب نشان طلا، به نخستین سمهیه بازیهای پارالمپیک 2020 توکیو دست یافته بود. جوانمردی در مصافی ایرانی با کسب 237.6 امتیاز عنوان قهرمانی را کسب کرد. سمیرا ارم که نخستین حضور خود را در این رویداد تجربه می کند، صاحب نشان نقره شد و سحر الشبانی از عراق در جایگاه سوم قرار گرفت. عالیه محمودی نیز هشتم شد. جوانمردی دارنده 2 نشان طلای پارالمپیک ریو و مدال برنز لندن است. این بانوی ورزشکار شیرازی که پیش از این، برای نخستین بار نام خود را، با تصاحب 2 نشان طلای پارالمپیک ریو در تاریخ ورزش ایران جاودانه کرده بود، در ریو در رقابت با مردان رکورد فینال این بازی ها در رشته تپانچه خفیف 50 متر را نیز ارتقا داد و برگ زرین دیگری بر افتخارات حرفه ای و قهرمانی خود افزود.رقیه شجاعی روز گذشته در ماده تفنگ بادی ایستاد و  صاحب نشان طلا و رکورددار آسیا شد.ساره جوانمردی، مجید اردشیر فلاح، سمیرا ارم، زهرا غلام زاده پستکی، معصومه خدابخشی، رقیه شجاعی و عالیه محمودی کرد خیلی تیراندازان اعزامی به این رویداد هستند. سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1584            "}