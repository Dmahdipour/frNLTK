{"onTitr":"","titr":" دوره مدیریت بحران در قشم برگزار شد","describe":" قشم - ایرنا - دوره تخصصی «مدیریت بحران» با شرکت مدیران اجرایی شهرستان روز چهارشنبه با همکاری سازمان منطقه آزاد قشم و آتش نشانی بندرعباس در این جزیره برگزار شد.", "text":"به گزارش ایرنا، رییس آتش نشانی و خدماتی ایمنی شهرداری بندرعباس در این برنامه گفت: مدیریت احساسی باعث می شود کارایی امدادگران کاهش پیدا کند و از این رو برای یک مدیریت عقلانی باید از پیش برای بحران آمادگی کسب کرد.فرجام دانش افزود: برای ایجاد آمادگی نیز باید آموزش، افزایش نیروی انسانی، و تهیه تجهیزات و اقلام ضروری را سرلوحه خود قرار داد.**مردم اصلی ترین امداد رسان هاوی ادامه داد: امداد رسان های اصلی مردم هستند و در حوادث طبیعی به طور میانگین 80 درصد مجروحان توسط مردم نجات پیدا میکنند و نقش نیروهای امدادی حدود 20 درصد است.رییس آتش نشانی بندرعباس تصریح کرد: از این رو بحث آموزش به مردم یکی از مهم ترین ارکان های آمادگی برای بحران است که باید مد نظر مسوولان قرار بگیرد.وی افزود: مردم باید بدانند که هنگام بحران به جای انتظار برای رسیدن امدادگران، خود به عنوان نیروی امداد عمل کنند.دانش ادامه داد: اگر مردم آموزش لازم را دیده باشند، می توان از انها به عنوان یک فرصت استفاده کرد و اگر اطلاعات کافی درباره امداد و نجات نداشته باشند، وجود آنها در محل بحران مخل روند امدادرسانی می شود و گاه حتی ازدحام آنها خود یک بحران می شود.** تعدد شماره های سه رقمی موجب سردرگمی مردموی اظهار داشت: تجهیزات و امکانات آتش نشانی تا اندازه ای مهم است که آتش نشان بدون آن با دیگر مردم تفاوتی ندارد.دانش افزود: هم چنین تعدد شماره های سه رقمی برای موارد اورژانسی باعث سر درگمی مردم می شود و بهترین حالت آن است که ستاد بحران فقط یک شماره داشته باشد.وی ادامه داد: کارشناس ستاد بحران نیز باید فرد خبره ای باشد که بتواند تشخیص دهد چه نهادهایی به یک حادثه اعزام شوند و بقیه نهادها باید با ستاد بحران در تماس باشند.** آمادگی محله برای بحرانرییس آتش نشانی بندرعباس گفت: باید برای آمادگی با بحران، مردم هر محله با ایجاد مانورهای مختلف نیازها را بررسی و بر اساس آن وظایف هر فرد در محله مشخص شود.وی افزود: همچنین باید در هر محله نقاطی تعبیه شود که تجهیزات امداد و امکانات رفاهی اولیه برای همه افراد در آن دپو شود تا محله در زمان بحران غافلگیر نشود.** رسانه ها در مدیریت بحران نقش اساسی دارنددانش تاکید کرد: رسانه های در زمان وقوع بحران به عنوان حلقه واسط ستاد بحران و افکار عمومی نقش اساسی دارند.وی افزود: رسانه ها در فضاسازی، اطلاع رسانی، آموزش و به طور کلی در ارتقا و رشد جامعه و حتی فرد مؤثر هستند. رییس آتش نشانی بندرعباس  ادامه داد: مدیریت افکار عمومی از طریق رسانه ها زمانی موفق خواهد بود که فاصله خواسته های مردم با پشتیبانی های حاکمیتی و رسانه ای در مراحل مختلف بحران نزدیک باشد.وی تصریح کرد: رسانه ها پیش از وقوع بحران می توانند در حوزه های آموزش پیشگیری از بحران، آموزش مواجهه وتهیه قوانین و برنامه های لازم برای مقابله با بحران نقش ایفا کنند.به گفته دانش، اعلام خطر و تخلیه سازی محیط، اطلاع رسانی آنی در خصوص پراکندگی خسارات جانی و مالی اطلاع رسانی در خصوص امکانات و نحوه استفاده از آن، اعلام نیازهای واقعی آسیب دیدگان و ترغیب و تشویق مردم برای کمکهای فوری به آسیب دیدگان از مهم ترین وظایف رسانه ها در هنگام بروز بحران است.وی ادامه داد: رسانه ها بعد از بحران می توانند جهت ترغیب و کمک در جمع آوری کمک های نقدی و غیر نقدی مردم و نهادها، نظارت بر تحقق وعده های مالی داده شده، تعیین اولویت بازسازی و ساماندهی خسارت دیدگان، بررسی پیامدهای نامریی، غیرمستقیم و بلند مدت بحران، بررسی نقاط ضعف نظام مدیریت بحران و رفع آنها و بازنمایی مصیبت های ناگوار برای پیشگیری در وقایع بعدی نقش ایفا کنند.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500            "}