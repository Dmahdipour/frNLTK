{"onTitr":"","titr":" هفت هزار میلیارد ریال وام ازدواج در خراسان رضوی پرداخت شد","describe":" مشهد- ایرنا- معاون فرهنگی و امور جوانان اداره کل ورزش و جوانان خراسان رضوی گفت: طی نیمه نخست امسال هفت هزار و 71 میلیارد و 560 میلیون ریال وام ازدواج در سطح این استان به متقاضیان پرداخت شد.", "text":"مجید پوررضایی روز سه شنبه در گفت و گو با خبرنگار ایرنا افزود: در این مدت 73 هزار و 291 نفر درخواست وام 150 میلیون ریالی ازدواج را به بانکها در خراسان رضوی ارائه و 62 درصد آنها این تسهیلات را دریافت کردند.وی گفت: همچنین در این مدت 28 هزار و 601  مورد پیوند ازدواج و هشت هزار و 226 واقعه طلاق در خراسان رضوی به ثبت رسیده است.معاون اداره کل ورزش و جوانان خراسان رضوی افزود: پارسال 105 هزار و 670 مورد وام ازدواج 100 میلیون ریالی به زوجین واجد شرایط در این استان پرداخت شده بود. یک میلیون و 600 هزار نفر از جمعیت شش میلیون و 400 هزار نفری خراسان رضوی را جوانان 15 تا 29 ساله تشکیل می دهند. بر این اساس خراسان رضوی پس از تهران دارای بیشترین جمعیت جوان در سطح کشور است. 3221/1858            "}