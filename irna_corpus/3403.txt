{"onTitr":"","titr":" قوی ترین وزنه بردار جهان در پی رکوردشکنی دوباره در جاکارتاست","describe":" مهاباد- ایرنا- قوی ترین ورزشکار پارالمپیک و جهان گفت: آماده رکورد شکنی دوباره در بازی های پاراآسیایی جارکارتا هستم اما این امر به تصمیم کادر فنی تیم ملی بستگی دارد.", "text":"سیامند رحمان روز سه شنبه در گفت و گو با خبرنگار ایرنا افزود: با روحیه عالی به مسابقات پاراآسیایی جارکاتا آمده ام و اکنون در اوج آمادگی بدنی هستم.وی ادامه داد: انتخاب وزنه های درخواستی در وزنه برداری با تشخیص کادر فنی تیم ملی است که باتوجه به شرایط مسابقه و عملکرد حریفان انتخاب می شود و من تابع آن هستم.وی اضافه کرد: برای رکورد شکنی انگیزه و آمادگی خوبی دارم و منتظر تصمیم نهایی کادر فنی تیم ملی هستم.رکورددار دسته فوق سنگین وزنه برداری معلولین جهان بیان کرد: ورزشکاران کشورهای عربستان، امارات، ژاپن، اردن و چین حریفان اصلی ما در این دوره از رقابت ها هستند.به گزارش ایرنا، سیامند رحمان در بازی های پارالمپیک 2016 ریو توانست با زدن وزنه ۳۱۰ کیلوگرم رکورددار دسته فوق سنگین وزنه برداری معلولان جهان شود.سیامند رحمان متولد سال 1367 اشنویه از توابع آذربایجان غربی است و در سال 1387 برای نخستین بار به اردوی وزنه برداری معلولان ایران دعوت شد؛ وی 14 مدال طلا در مسابقات جهانی و المپیک را در کارنامه خود دارد.سومین دوره بازی های پاراآسیایی از 14 تا 23 مهر ماه با حضور 2 هزار و 880 ورزشکار از 41 کشور در 18 رشته ورزشی در شهر جاکارتا اندونزی در حال برگزاری است.9903/3020/2093            "}