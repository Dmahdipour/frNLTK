{"onTitr":"","titr":" 133 هزار و 700 دلار در فرودگاه مشهد کشف شد","describe":" مشهد- ایرنا- مدیرکل تعزیرات حکومتی خراسان رضوی گفت: 133 هزار و 700 دلار به همراه 500 دینار عراقی از مسافر پرواز مشهد به تهران کشف و ضبط شد.", "text":"حمیدرضا کریم روز پنجشنبه در گفت و گو با خبرنگار ایرنا افزود: این میزان ارز ظن به قاچاق از فردی که قصد عزیمت به تهران از طریق فرودگاه بین المللی شهید هاشمی نژاد را داشت، کشف  و متهم مزبور دستگیر شد.وی با اشاره به تشکیل پرونده تعزیراتی در این زمینه اظهار داشت: متهم در بازپرسی اظهار کرده است این میزان ارز را از صرافی های مجاز خریداری کرده که تحقیقات در این باره ادامه دارد.مدیرکل تعزیرات حکومتی خراسان رضوی ادامه داد: طبق قانون پولی و بانکی حداکثر ارز خروجی توسط مسافر هوایی پنج هزار یورو است و میزان جریمه ارز قاچاق برای متهم در مرتبه اول ارتکاب جرم 2 تا چهار برابر ارز کشف شده می باشد.بطور میانگین سالانه بیش از 10 میلیون مسافر از طریق فرودگاه مشهد جا به جا می شوند. 7505/ 6053            "}