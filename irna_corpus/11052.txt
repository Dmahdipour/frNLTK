{"onTitr":"","titr":" بیش از 35 هزار تن تخم مرغ در استان قزوین تولید شد","describe":" قزوین - ایرنا - مدیر امور طیور سازمان جهاد کشاورزی قزوین گفت: طی نیمه نخست سال جاری 35 هزار و 85 تن تخم مرغ در استان توسط 72 واحد مرغداری در استان تولید شد.", "text":"حمیدرضا عزتی روز سه شنبه در گفت و گو با خبرنگار ایرنا افزود: پیش بینی می شود این رقم تولید تا پایان سال جاری به بیش از 65 هزار تن افزایش یابد.مدیر طیور سازمان جهاد کشاورزی قزوین با بیان اینکه بخش چشم گیری از تولید تخم مرغ استان در آبیک انجام می شود،گفت: این شهرستان با 23 هزار و 276 تن بیشترین میزان تولید تخم مرغ در بین شهرستان های استان را طی نیمه نخست سال جاری به خود اختصاص داده است.وی با بیان اینکه ماهیانه یک هزار و 100 تن تخم مرغ در استان مصرف می شود، یادآور شد: مرغداری های استان قزوین برای تولید سالانه 100 هزار تن تخم مرغ ظرفیت دارند.مدیر امور طیور سازمان جهاد کشاورزی قزوین همچنین گفت: با توجه به میزان تقاضا و حجم تولید، هیچ گونه کمبودی در زمینه تخم مرغ در استان وجود ندارد.این مسئول با بیان اینکه قزوین بخش قابل توجهی از تخم مرغ استان های همجوار از جمله تهران را تامین می کند،گفت: مرغداری های استان در صورت ایجاد بسترهای لازم قادر به صادرات این محصول نیز هستند.3013            "}