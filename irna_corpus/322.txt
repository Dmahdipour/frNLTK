{"onTitr":"","titr":" امام جمعه بجنورد بر برگزاری باشکوه آیین اربعین تاکید کرد","describe":" بجنورد- ایرنا- نماینده ولی فقیه در خراسان شمالی و امام جمعه بجنورد گفت: مردم متدین و ولایتمدار با حضور گسترده خود در اربعین حسینی اجازه نخواهند داد که برگزاری آیین های دینی کمرنگ شود.", "text":"به گزارش ایرنا، حجت الاسلام والمسلمین ابوالقاسم یعقوبی در خطبه های امروز نماز جمعه مرکز خراسان شمالی اظهار داشت: حضور گسترده در آیین راهپیمایی اربعین به دشمنان ثابت خواهد کرد که مسائل اقتصادی هیچ گونه خللی در اعتقادات مردم به دین و ولایت ایجاد نکرده است.حجت الاسلام والمسلمین یعقوبی با اشاره به وجود نعمت رهبری صالح، حکیم و هوشمند در کشور، اظهار داشت: ولایت، نعمت مطلقی است که خداوند نصیب مردم کشور کرده است.وی به فرمایشات رهبری مبنی بر اینکه تا من هستم نمی گذارم ایران وابسته باشد اشاره کرد و افزود: هم اکنون 40 سال است که زیر چتر ولایت زندگی می کنیم و بنابراین باید این نعمت را به خوبی قدر بدانیم.نماینده ولی فقیه در خراسان شمالی گفت: رهبری برای امنیت مردم، عمر خود را گذاشته اند پس نباید نعمت ولایت را کم حساب کنیم.وی یادآور شد: رهبر معظم انقلاب 19 مهر سال 91 به این استان سفر کردند که این سفر، برکات مادی و معنوی فراوانی درپی داشت به طوریکه اعتبارات این سفر به اندازه 6 سال اعتبارات عمرانی استان بود.امام جمعه بجنورد در ادامه به شرایط فعلی جامعه اشاره و تصریح کرد: باید راهی پیدا کرد که وابستگی به نفت کم شود و نفت را خام نفروشیم.حجت الاسلام والمسلمین یعقوبی همچنین گفت: گرچه عده ای خائن در گفتار و نوشتار خود یاس و ناامیدی را در کشور تبلیغ می کنند ولی این چنین نیست و ایران اسلامی ثباتی قابل قبول و حرکت رو به جلو دارد.وی به تصویب لایحه الحاق ایران به کنوانسیون مقابله با تامین مالی تروریسم (سی.اف.تی) در مجلس شورای اسلامی اشاره کرد و گفت: این لایحه هم اکنون در شورای نگهبان در حال بررسی است.حجت الاسلام یعقوبی گفت: عده ای از نمایندگان مخالف و عده ای موافق پیوستن به این لایحه بودند ولی امیدواریم در نهایت آنچه به صلاح کشور است تصویب شود.امام جمعه بجنورد افزود: ولی باید بدانیم زیر هر کاسه دشمن نیم کاسه ای وجود دارد و تا مساله ای به نفعشان نباشد به ما نمی گویند امضا کنیم.وی اظهار داشت: نمایندگان و شورای نگهبان حواس خود را جمع و با دقت این مساله را دنبال کنند تا مبادا کلاه تاریخی دیگری بر سرمان برود.ط/ 6042            "}