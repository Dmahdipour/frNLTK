{"onTitr":"","titr":" 12 هزار لیتر سوخت قاچاق در بویین زهرا کشف شد","describe":" قزوین - ایرنا - فرمانده انتظامی بویین زهرا گفت: ماموران انتظامی این شهرستان موفق به کشف 12 هزار لیتر سوخت خارج از شبکه توزیع شدند.", "text":"به گزارش عصر دوشنبه ایرنا و به نقل از مرکز اطلاع رسانی ناجا، سرهنگ حسین علیان نژادی افزود: ماموران انتظامی بخش شهرستانک هنگام گشت در حوالی روستای موین، به یک دستگاه کامیون نفتکش مشکوک و آن را متوقف کردند.این مسئول انتظامی ادامه داد: در بررسی ماموران از مدارک راننده خودرو، مشخص شد نامبرده فاقد مجوز حمل سوخت بوده و کامیون برای بررسی بیشتر به مقر پلیس منتقل و در بازرسی از آن 12 هزار لیتر سوخت گازوئیل قاچاق کشف شد.فرمانده انتظامی بویین زهرا ارزش تقریبی سوخت کشف شده را برابر اعلام نظر کارشناسان 288 میلیون ریال اعلام و یادآور شد: خودروی نفتکش به همراه سوخت و راننده جهت ادامه مراحل قضایی تحویل پلیس آگاهی شهرستان شد.**کشف بیش از 6 تن کود شیمیایی غیرمجاز در قزوین رییس پلیس آگاهی قزوین در این رابطه اظهار داشت: در پی اقدامات اطلاعاتی و کسب اخبار، ماموران از عرضه کود شیمیایی خارج از شبکه توسط یک دستگاه کامیون در قزوین مطلع شدند.سرهنگ آرش مرادی ادامه داد: پلیس با انجام گشت های نامحسوس و مراقبت های لازم کامیون یاد شده را در شهر قزوین شناسایی و متوقف کردند.این مقام انتظامی تاکید کرد: با حضور نماینده جهاد کشاورزی و بازدید صورت گرفته از کامیون مشخص شد کود بارگیری شده غیرمجار بوده و در بازرسی از آن 6 هزار و 800 کیلوگرم کود شیمایی کشف و ضبط شد.سرهنگ مرادی در پایان با اشاره به اینکه کود کشف شده تحویل جهاد کشاورزی قزوین شد، تاکید کرد: متهم جهت تکمیل پرونده و انجام تحقیقات به اداره آگاهی قزوین انتقال یافت.8054            "}