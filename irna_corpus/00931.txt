{"onTitr":" فرماندار کرمانشاه:    ","titr":" موکب ها به ترویج امور معنوی بپردازند","describe":" کرمانشاه-ایرنا- فرماندار کرمانشاه با تاکید بر اینکه پذیرایی در موکب نباید به تنها هدف تبدیل شود، گفت: برقراری امور معنوی همانند پخش مداحی ها، در نظر گرفتن مکانی برای برپایی نماز و استقرار تانکر سیار برای آّبرسانی از دیگر اهدافی است که در موکب ها باید لحاظ شود.", "text":"به گزارش ایرنا، فضل اله رنجبر روز پنجشنبه در سومین جلسه ستاد اربعین حسینی در سرسرای اجتماعات فرمانداری کرمانشاه افزود: وضعیت بازگشایی مرز خسروی مشخص نیست و تاکنون مسوولان مربوطه عراقی در این زمینه همکاری نکرده اند این در حالی است که همه زیرساخت های بازگشایی آماده است.وی با بیان اینکه بخشی از کار ددست دولت ایران نیست به تلاش های بی وقفه استاندار کرمانشاه برای تحقق این هدف اشاره کرد و گفت: کرمانشاه از دیرباز مسیر زوار عتبات عالیات بوده و امسال نیز با شکوه و عظمت خاصی آماده این میزبانی است.رنجبر تصریح کرد: هدف از برگزاری جلسه این است تا دستگاه های خدمات رسان همانند شهرداری و زیر مجموعه آن به همراه ادارات برق، آب و فاضلاب روستایی، آب و فاضلاب شهری، آب منطقه ای، مرکز بهداشت و راه و شهرسازی هرکدام وظایف خود را در قبال خدمت رسانی به موکب ها و زوار انجام دهند.وی بر تامین آب موکب ها به وسیله تانکر سیار توسط آب و فاضلاب روستایی و با همکاری شهرداری تاکید کرد.رنجبر ادامه داد: در حوزه شهرستان کرمانشاه از بیستون تا گردنه مرصاد، بیستون تا ماهیدشت و هم در محور بخش بیلوار باید زمینه تردد زوار به خوبی فراهم شود.فرماندار کرمانشاه اضافه کرد: بی شک بهتر از گذشته موکب هایی در این مسیرها دایر می شوند که همه آنها زیر نظر ستاد عتبات عالیات است و با مجوز این ستاد دایر می شوند.وی از همایش اربعین به عنوان همایش دشمن شکن یاد کرد و افزود: یکی از راه های کاهش مشکلات اقتصادی توجه به اقتدار جوانان مسلمان است که برگزاری هرچه بهتر این رویداد بزرگ به همه مسولان اسلامی اقتدار می بخشد.رنجبر در پایان بر رعایت مسایل بهداشتی در زمینه اعطای مواد غذایی توسط موکب داران تاکید کرد.مرز خسروی نزدیکترین نقطه از کشورمان به بغداد، کربلا، کاظمین و سامراست که این مرز رسمی تا بغداد پایتخت کشور عراق 190، نجف 380، کربلا 300، کاظمین 203 و تا سامرا 326 کیلومتر فاصله دارد.عملیات ساخت پایانه بین المللی مرز خسروی از سال 77 در نقطه صفر مرزی آغاز شد و این مجموعه در سال 81 با 75 میلیارد ریال اعتبار به بهره برداری رسید.مرز خسروی در 20 کیلومتری شهر قصرشیرین واقع شده است.اربعین حسینی (ع) امسال با روز هشتم آبان مصادف شده است.7460/7346            "}