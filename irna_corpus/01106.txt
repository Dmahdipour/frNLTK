{"onTitr":"","titr":" آمران به معروف در مشهد 360 هزار تذکر لسانی انجام دادند","describe":" مشهد- ایرنا- دبیر ستاد امر به معروف و نهی از منکر خراسان رضوی گفت: طلایه داران معروف در نیمه نخست امسال 360 هزار تذکر لسانی در شهر مشهد انجام دادند.", "text":"سید عبدالله ارجائی روز پنجشنبه در گفت و گو با خبرنگار ایرنا افزود: از این تعداد 827 مورد با مقاومت مواجه شد که با گفت و گوی بیشتر در محل به پایان رسید.وی اظهار داشت: اولویت طلایه داران معروف تذکر لسانی در زمینه اقتصاد مقاومتی و تشویق به خرید کالای ایرانی، فرهنگ میزبانی، فرهنگ ترافیک، عفاف و حجاب و مبارزه با کالای قاچاق است.وی با بیان اینکه هزار و 281 نفر از طلایه داران معروف در طرح تذکر لسانی شرکت کردند گفت: هم اکنون چهار هزار و 600 نفر از افراد مختلف آموزش های مربوط به طرح طلایه داران معروف را فرا گرفته اند که این تعداد تا پایان سال جاری به هشت هزار نفر می رسد.دبیر ستاد امر به معروف و نهی از منکر خراسان رضوی افزود: افراد مختلف با دست کم مدرک دیپلم و سن 25 تا 60 سال که سابقه کیفری نداشته باشند می توانند در دوره های طرح طلایه داران معروف شرکت کنند.وی اظهار داشت: هم اکنون کمیته امر به معروف و نهی از منکر در 27 شهرستان این استان فعال شده و طرح طلایه داران معروف نیز در 12 شهرستان در حال اجراست.7507 / 6053            "}