{"onTitr":"","titr":" 11 میلیارد ریال داروی احتکارشده از خانه ای در عجب شیر کشف شد","describe":" مراغه - ایرنا - فرماندار عجب شیر از کشف دارو احتکار شده در خانه ای در این شهرستان به ارزش 11 میلیارد ریال خبر داد.", "text":"به گزارش ایرنا، عادل اصغرپور روز چهارشنبه در گفت و گو با خبرنگاران افزود: در راستای طرح مبارزه با احتکار و اخلال گران نظام اقتصادی، داروهای احتکار شده از سوی نیروی انتظامی و بسیج و با کسب اطلاعات مردمی کشف و توقیف شد.وی گفت: اقلام کشف شده شامل انواع دارو و شیرخشک بدون اطلاع و نظارت شبکه بهداشت و درمان در شرایطی غیر استاندارد نگهداری می شد و به مراجع قانونی اعلام نشده بود.وی نقش امنیت اقتصادی را در حفظ و ارتقای امنیت عمومی موثر دانست و افزود: دادگستری شهرستان عجب شیر ضمن تشکیل پرونده در این زمینه اقدامات قانونی لازم را انجام داده و پرونده پس از طی مراحل به سازمان تعزیرات حکومتی ارسال خواهد شد. شهرستان عجب شیر با حدود 85 هزار نفر جمعیت در 98 کیلومتری جنوب غربی تبریز مرکز آذربایجان شرقی واقع است.3077/7485            "}