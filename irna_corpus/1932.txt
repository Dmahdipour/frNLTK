{"onTitr":"","titr":" نمایشگاه آیینه های زندگی در دلگان برگزار شد","describe":" زاهدان - ایرنا - مسئول کانون پرورشی فکری کودکان و نوجوانان دلگان گفت: نمایشگاه آیینه های زندگی به مناسبت هفته ملی کودک توسط کانون پرورش فکری در این شهرستان برگزار شد.", "text":"به گزارش ایرنا مهری بامری روز چهارشنبه در گفت و گو با خبرنگار ایرنا اظهار داشت: این نمایشگاه با هدف ارج نهادن به کودکان و شکوفا کردن استعدادهای درونی آنان با حضور پنج تیم 6 نفره برگزار شد.وی تصریح کرد: بیشترین صنایع دستی که توسط دانش آموزان در این نمایشگاه به نمایش گذاشته شد سکه دوزی، دستبند، سفال، سوزن دوزی و طراحی با وسایل دوریختنی بوده است.مسئول کانون پرورشی فکری کودکان و نوجوانان دلگان میزان استقبال خانواده ها و اولیای دانش آموزان را از این نمایشگاه خیلی خوب توصیف کرد و اظهار داشت: توجه به استعدادهای درونی و کمک برای شکوفایی یکی از نیازهای اصلی در کودکان است و باید خانواده ها اهمیت بیشتری برای استفاده از ظرفیت های خوب فکری به آنها بدهند.به گزارش ایرنا دلگان از توابع سیستان و بلوچستان در 400 کیلومتری جنوب زاهدان مرکز این استان واقع شده و دارای یک شهر، 2 بخش، پنج دهستان و 277 پارچه آبادی است.9914**3213            "}