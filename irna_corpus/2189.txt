{"onTitr":" ایندیپندنت:    ","titr":" انتظار رسانه های آمریکا از انتخابات کنگره استیضاح ترامپ است","describe":" تهران – ایرنا – نشریه انگلیسی'ایندیپندنت'در تحلیلی پیرامون انتخابات کنگره آمریکا نوشت: در حالیکه نتایج و پیامدهای این انتخابات درشش نوامبر(15آبان)برای دو طیف مردم و رسانه های خبری حائز اهمیت است، اما انتظار رسانه های آمریکا در حقیقت تاثیر آن در استیضاح ترامپ است.", "text":"به گزارش روز چهارشنبه ایرنا، ایندیپندنت در سرمقاله خود افزود:طبیعی است که هر انتخابات در هر کشوری مهم است، اما انتخابات کنگره آمریکا بخصوص برای شهروندان 36 ایالت که دربرخی از آنها مثل فلوریدا، اوهایو و نوادا انتخابات فرمانداری ها نیز برگزار می شود، از اینکه یک جمهوریخواه و یا یک دمکرات آن را در اختیار بگیرد و اینکه کدام نامزد از این دو حزب وارد کنگره آمریکا شود، بسیار حائز اهمیت است. درحالی که اهمیت این انتخابات از یک سو برای شهروندان آمریکایی مهم است،از سوی دیگر  رسانه های آمریکایی نیز به شدت علاقه مندند بدانند که آیا دمکرات ها قادرند تا اکثریت مجلس نمایندگان و اکثریت سنا را بدست آورند، یا اینکه بار دیگر این نهادها در اختیار جمهوریخواهان قرار می گیرد. البته انتخاب مجدد ترامپ در دور بعد هم موضوعی است که مسکوت  مانده است.ایندیپندنت درتحلیل خود افزود: از نقطه نظر روزنامه نگاران آمریکایی مهم ترین موضوع درانتخابات کنگره آمریکا این است که نتایج و پیامد آن چگونه می تواند بر چشم انداز استیضاح دونالد ترامپ رئیس جمهوری آمریکا، تاثیر داشته باشد.چرا که با کنترل و کسب اکثریت کنگره توسط دمکرات ها، استیضاح شخص رئیس جمهوری آمریکا تنها نیازمند آرای اکثریت درمجلس نمایندگان است که این موضوع احتمالا درصورت بدست آوردن اکثریت کنگره از سوی دمکرات ها می تواند واقعیت پیدا کند.این نشریه انگلیسی ادامه داد:'نت سیلور'(Nate Silver)یک کارشناس امور آمار و احتمالات که با پیش بینی های درست نتایج آراء در 49 ایالت از 50 ایالت آمریکا در سال 2008وهمچنین نتایج درست تمامی 50 ایالت درانتخابات 2012 شهره است، پیش بینی کرد که چنانچه دمکرات ها اکثریت کرسی ها را در کنگره بدست آورند، آنگاه 75 درصد احتمال آن می رود که اقدام به استیضاح ترامپ کنند.با این حال بعید به نظر می رسد که مخالفان ترامپ بتوانند دو سوم آرای لازم برای این موضوع را جمع آوری  و سنا نیز قادر باشد تا شخص رئیس جمهوری را به جنایت و کاری خلاف واقع محکوم سازد.باز شدن روند استیضاح رئیس جمهوری نیز ممکن است مخاطره آمیز باشد و ماجرا و نتیجه ای مانند نامزدی'برت کاوانا'برای قضاوت در دادگاه عالی آمریکا را به دنبال داشته باشد.ایندیپندنت تصریح کرد: درحالی که به میانه دوره چهارساله ریاست جمهوری ترامپ نزدیک می شویم،پیش بینی وخواندن افکارعمومی آمریکا همچنان دشوار است، از طرفی دیگر میزان محبوبیت ترامپ دراین مرحله چندان فرقی با روسای جمهوری پیشین آمریکا همچون ریگان،کلینتون و اوباما که دو دوره رئیس جمهور شدند و یا فورد و کارتر که به این مهم دست نیافتند، ندارد.ترامپ یک چشم انداز واقع گرایانه ای برای انتخاب دوباره خود دارد، با این وجود شواهد بیانگر این موضوع است که شانس انتخاب ترامپ برای یک دوره دیگر ریاست جمهوری پنجاه - پنجاه است، به همین دلیل لازم است تا هر موضوع از آراء ششم ماه نوامبر در ارتباط با سرنوشت و آینده آمریکا و جهان  مورد تحلیل و بررسی قرار گیرد.به گزارش ایرنا، نشریه انگلیسی ایندیپندنت درحالی به تحلیل نگرانی از امکان انتخاب دوباره ترامپ به عنوان رئیس جمهوری آمریکا پرداخت که نشریه آمریکایی واشنگتن پست دیروز در تازه ترین نظرسنجی و پژوهشی که به مدت بیش از دوهفته زمان برده به بررسی شاخص های آماری رای دهندگان آمریکایی در 69 حوزه انتخابیه که نامزدهای دمکرات و جمهوریخواه برای ورود به کنگره با یکدیگر رقابت خواهند کرد،پرداخت.واشنگتن پست در نظرسنجی مشترک خود که با یکی از دانشکده های دانشگاه 'جرج میسون' به عمل آورد، اعلام کرد که از دو هزار و  672 رای دهنده احتمالی آمریکایی 50درصد علاقه مند به نامزدهای حزب دمکرات و تنها 46 درصد نامزد حزب جمهوریخواه را ترجیح می دهند.نکته حائز اهمیت در نظرسنجی مشترک واشنگتن پست این بود که از 69 حوزه رقابتی، 63 حوزه در اختیار جمهوریخواهان بوده و تنها شش حوزه در اختیار دمکرات ها است و  نکته حائز اهمیت  دیگر این که ترامپ در انتخابات ریاست جمهوری توانسته بود  آرا 48 حوزه از این 69 حوزه رقابتی را به خود اختصاص دهد و هیلاری کلینتون نیز در آن زمان تنها آرای 21 حوزه دیگر را به خود اختصاص داده بود.** همه پرسی برای ترامپواشنگتن پست در گزارش خود به این موضوع نیز اشاره کرد، در حالی آمار رای دهندگان احتمالی از این حوزه های انتخاباتی از جمهوریخواه به دمکرات گرایش پیدا کرده که ترامپ توانسته است وضعیت اقتصادی آمریکا را بهبود دهد و درحقیقت واشنگتن پست انتخابات کنگره را نوعی همه پرسی برای شخص ترامپ قلمداد کرده بود.انتخابات کنگره آمریکا قراراست سه شنبه ششم نوامبر2018برابر با 15 آبان 1397 برگزار شود، دراین انتخابات تمامی 435کرسی مجلس نمایندگان و 35 کرسی از یکصد کرسی مجلس سنا به رای گذارده شود.برگزاری این انتخابات درست درمیانه دوران ریاست جمهوری دونالد ترامپ خواهد بود که درصورت پیشی گرفتن دمکرات ها دراین انتخابات و به دست آوردن اکثریت کرسی ها در مجلس نمایندگان، کار برای دولت ترامپ که هم اکنون اکثریت سنا و مجلس نمایندگان را در اختیار دارد، به مراتب دشوار تر خواهد ساخت.درحال حاضر از 435 کرسی مجلس نمایندگان آمریکا، جمهوریخواهان با در اختیار داشتن 240 کرسی در برابر 194 کرسی حزب دمکرات، از اکثریت برخوردار هستند.درصورتی که حزب دمکرات بتواند دراین انتخابات 24 کرسی دیگر را از حزب جمهوریخواه پس بگیرد، آنگاه با کسب 218 کرسی در قبال 216 کرسی و تنها با اختلاف دو کرسی این حزب قادر خواهد بود اکثریت مجلس نمایندگان را از آن خود کند.در سنا نیز دمکرات ها به سه کرسی و جمهوریخواهان نیز به هشت کرسی برای کنترل و داشتن اکثریت در این مجلس از کنگره آمریکا نیاز دارند.اروپام **1302**1590            "}