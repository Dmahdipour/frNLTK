{"onTitr":"","titr":" حمایت از ایده های فناورانه جوانان موجب  اشتغال پایدار می شود","describe":" لاهیجان-ایرنا- مدیرکل ارتباطات و فناوری اطلاعات استان گیلان( ICT ) گفت: به منظور ایجاد اشتغال پایدار  و رونق کسب و کار اقتصادی  از اجرای ایده های فناورانه جوانان حمایت می شود.", "text":"فرزاد توکلی روز پنجشنبه در اولین جلسه هم‌اندیشی فرصت‌ها و چالش‌های پیش روی جوانان در حوزه  ICT در لاهیجان  اظهار داشت:در  بهره‌گیری از فناوری اطلاعات و ایجاد نرم‌افزارهای کاربردی با تمرکز بر حوزه بوم‌گردی و توسعه بازار ، اقدامی برای رونق اقتصادی و ایجاد اشتغال پایدار است و در فضای کنونی فناوری اطلاعات مشکل کمبود ایده وجود ندارد بلکه مشکل  مدیریت و اجرایی شدن این ایده‌ها است که استانداری  با تمام توان پشت تصمیمات و نوآوری‌های جوانان در تمامی دستگاه‌ها و دانشگاه‌های استان خواهدبود.وی خاطرنشان کرد:استان گیلان سودآوری بسیار خوبی در بخش فناوری اطلاعات دارد اما متأسفانه سهم قابل‌ملاحظه‌ای از این سودآوری به خود استان بازنمی‌گردد و در بخش‌های دیگری هزینه می‌شود.وی اظهارداشت:با عنایت به تأکید و هدف‌گذاری استاندار در جلسه کمیته ارتباطات در خصوص برنامه‌ریزی مناسب برای استقرار شهر هوشمند در چهار شهر رشت، لاهیجان، انزلی و آستارا  این موضوع در حال انجام است که از اقدامات شهرداری لاهیجان در خصوص فراخوان سرمایه‌گذار برای ایجاد شهر هوشمند تقدیر می شود.وی تصریح کرد: گرچه بستر اولیه شهر هوشمندICT بوده، ولی این کار  مشارکت آحاد جامعه را طلب می‌نماید و باید از توانمندی‌های فعالان این حوزه و  نخبگان و دانشگاهیان هم  استفاده کرد و با تشکیل کارگروهی تخصصی با همکاری شهرداری و نظارت فرمانداری برای رسیدن به شهر هوشمند قدم برداشت.توکلی هدف اصلی توسعه کسب ‌و کارهای جدید را شکوفایی اقتصاد استان دانست و افزود: با توجه به وجود هشت هزار فارغ‌التحصیل و متخصص در رشته‌های مرتبط با حوزه ICT در استان و با بهره‌گیری از زیرساخت‌های موجود در این حوزه و همچنین فکر و ایده‌های مناسب می‌توان شاهد پویایی اقتصاد، کارآفرینی، ایجاد اشتغال، رشد سرمایه و توسعه استان بود.مدیرکل ارتباطات و فناوری اطلاعات گیلان گفت: لاهیجان با ضریب نفوذ 48.82 درصدی تلفن ثابت کل در رتبه دوم استان، ضریب نفوذ 139 درصدی مشترکان تلفن همراه در رتبه سوم استان، ضریب نفوذ 72.76 درصدی مشترکان تلفن همراه (اپراتور اول) رتبه دوم، ضریب نفوذ 63.67 درصدی مشترکان تلفن همراه (ایرانسل) رتبه سوم و ضریب نفوذ 68 درصدی اینترنت ADSL برحسب خانوار رتبه سوم را در استان دارا است.وی در ادامه با ارائه مواردی در خصوص تولید و رونق محتواهای اینترنتی اثرگذار  افزود: جوانان استان باید با تولید محتوای  بازی‌های رایانه‌ای، تولید محتوا اعم از فیلم‌ها و پویانمایی‌ها، فعال و اثرگذار بوده و از درآمد قابل‌توجه این حوزه سهم خود را کسب نمایید.سرپرست فرمانداری شهرستان لاهیجان در این نشست هدف برگزاری این جلسه را برقراری ارتباط میان دستگاه‌های مرتبط ، جوانان و بیان راه‌حل‌هایی جهت حمایت از طرح‌ها و ایده‌ها و فراهم آوردن مقدمات شناسایی جوانان فعال و متخصص این حوزه ذکر کرد.امیرجانبازی گفت:اگر می‌خواهیم رشد خوب و جهشی در شهرستان داشته باشیم باید به حوزه فناوری اطلاعات و تجارت الکترونیک و موضوعات مرتبط بپردازیم و با استفاده از فناوری اطلاعات و کسب ‌و کارهای الکترونیک با کمترین هزینه امکان فراهم آوردن زمینه اشتغال جوانان را فراهم ‌شود.وی اظهارداشت: امروزه با پیشرفت علم و تکنولوژی بسیاری از موارد، کارها و مشغله‌های فیزیکی رفع شده است و به  صورت آنلاین یا الکترونیکی بسیاری از امور قابل انجام است.وی گفت: باید حلقه ارتباطی میان اشتغال سنتی و کسب‌ وکارهای اینترنتی برای افزایش فروش و کمک به رشد و توسعه در حوزه‌های مختلف اقتصادی، گردشگری، کشاورزی گسترش  پیدا کنند تا شاهد رشد و توسعه سریع در شهرستان و استان باشیم.جانبازی ادامه داد: زیرساخت‌های مناسب، وجود چندین مرکز دانشگاهی در لاهیجان می‌تواند در توسعه شهرستان و دنبال کردن اهداف این جلسه کمک کنند و  دانشگاه‌ها و دستگاه‌ها باید زمینه شناسایی افراد فعال این حوزه‌ را فراهم سازند.نخستین نشست اقتصاد دیجیتال،  هم‌اندیشی فرصت‌ها و چالش‌های پیش روی جوانان در حوزه ICT با هدف هم‌اندیشی و بیان دغدغه‌های پیش روی جوانان در حوزه فناوری اطلاعات، کسب‌وکارهای اینترنتی و تجارت الکترونیک با حضور فرماندار لاهیجان، مدیرکل فناوری اطلاعات و ارتباطات استان گیلان، مدیرکل فناوری اطلاعات و شبکه دولت استانداری گیلان، جمعی از مدیران دستگاه‌های مرتبط شهرستان و جوانان فعال این حوزه در سالن جلسات فرمانداری لاهیجان برگزار شد.6029 /6030            "}