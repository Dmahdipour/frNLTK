{"onTitr":" وزیر نیرو در مجلس:    ","titr":" مدیریت و ساماندهی مخازن آبی کشور آغاز شده است","describe":" تهران-ایرنا- وزیر نیرو گفت: مدیریت و ساماندهی مخازن آبی در ایران را در مقیاس کوچک آغاز و دستورالعمل لازم در این خصوص ابلاغ شده است.", "text":"به گزارش خبرنگار پارلمانی ایرنا، رضا اردکانیان روز یکشنبه برای پاسخ به سوال حبیب‌الله دهمرده نماینده زابل در مورد اقدامات این وزارتخانه در خصوص تبخیر و رسوب گذاری سدهای ایران در جلسه علنی امروز - یکشنبه - مجلس شورای اسلامی حضور یافت. وزیر نیرو اظهار داشت: در جهان سالانه به صورت متوسط 60 درصد بارش ها به صورت تبخیر از دست می‌رود، در ایران نیز به دلیل شرایط اقلیمی این نسبت اندکی بیش از 72 درصد است.اردکانیان گفت: تبخیر از سطح سدها در جهان حدود ۵ درصد و در ایران در حدود ۶ درصد است، در حالی که این نسبت‌ها زیاد نیست اما در بعضی مناطق خاص با توجه به موقعیت اقلیمی این میزان بیشتر می‌شود.وی با اشاره به حجم ۵۰ میلیارد مترمکعبی مخازن در ایران، گفت: تبخیر ما حدود ۲ میلیارد مترمکعب است یعنی حجم آن ۳ درصد و تبخیر آن حدود ۱۷ درصد است. وی تصریح کرد: در دنیا روش‌های مختلفی برای جلوگیری از تبخیر آب سدها وجود دارد که استفاده از پنل‌های خورشیدی، استفاده از صنعت شیمیایی و بیولوژیکی و مدیریت مخزن‌ها از جمله آنها است که در ایران بهترین روش، روش مدیریت مخزن‌ها است.وزیر نیرو گفت: ما در ایران مدیریت مخازن آبی را در مقیاس کوچک آغاز و دستورالعمل لازم را ابلاغ کرده ایم، مدیریت مخازن آبی در چاه‌نیمه‌های استان سیستان به ویژه در چاه‌نیمه چهارم به اجرا درخواهد آمد.وی شرایط ایران در زمینه تبخیر را نزدیک به میانگین جهان عنوان کرد و گفت: اکثر سدهای ایران در مناطق کوهستانی است، بنابراین میزان تبخیر در این سدها کم است اما میزان تبخیر از سدهای  استان سیستان و بلوچستان  چهار هزار و 500 میلیمتر در سال است.وی خاطر نشان کرد: جهت وزش باد قالب بر چاه‌نیمه‌های استان سیستان و بلوچستان تاثیرگذار است و تبخیر قابل ملاحظه‌ای از مخازن نسبت به سایر مخازن کشور اتفاق می‌افتد. اردکانیان در مورد وضعیت چاه نیمه ها نیز اظهار داشت: چاه‌نیمه‌ها به عنوان سازه‌های طبیعی در شرق و جنوب شرق از عوامل تعیین کننده‌ای برای ذخیره آب هستند و وزارت نیرو برنامه‌های مختلفی برای حفظ آنها در دستور کار دارد. وی همچنین درباره وضعیت آب کشور در تابستان گذشته، گفت: در سال آبی گذشته حدود 31 درصد بارش کمتری داشتیم و این باعث شد که حدود 340 شهر کشور با 34 میلیون نفر جمعیت و 6700 روستا با جمعیتی بیش از دومیلیون و 250 هزار نفر تحت تنش آبی قرار بگیرد و این با کاهش چهار هزار و 500 مگاواتی تولید برق همراه بود.وی ادامه داد: با مجموعه اقدامات و برنامه ریزی های انجام شده و همکاری هایی که در دولت، مجلس و سایر قوا انجام شد، با صبوری و بردباری مردم، ایام گرم تابستان به نحو مناسب مدیریت شد.**نماینده زابل از پاسخ های وزیر نیرو قانع شدحبیب‌الله دهمرده نماینده زابل در طرح سوال خود گفت: وزارت نیرو برای تامین آب شرب سیستان هیچ گزینه پایداری پیش بینی نکرده است و آب شرب زابل را به رودخانه هیرمند متصل کرده است.وی ادامه داد: امروز بیکارترین استان کشور، آلوده ترین شهر جهان و رکورددار حاشیه نشینی استان سیستان و بلوچستان است، گاز و راه آهن به این استان نرسیده است و در زمینه تأمین آب شرب استان با مشکلات جدی روبرو هستیم. وی افزود: مردم سیستان چه گناهی مرتکب شده اند که با این همه مشکلات مواجه هستند.نماینده مردم زابل در ادامه با گریه، گفت: اگر وزیر مرد و مردانه قول دهد که مشکلات عدیده مردم سیستان را حل کند نیازی به رای‌گیری نیست، از شما می‌خواهم برای حل مشکلات مردم مانع‌تراشی کنید.رضا اردکانیان، وزیر نیرو قول داد خواسته‌های نماینده مردم زابل اجرایی شود.از این رو حبیب الله ده مرده از پاسخ های وزیر نیرو قانع شد.همچنین هیات رییسه مجلس اعلام کرد: سوال حسن کامران نماینده اصفهان از وزیر نیرو روز سه‌شنبه در دستور کار مجلس قرار می‌گیرد.سیام**9121**1535            "}