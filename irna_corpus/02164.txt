{"onTitr":"","titr":" ورزشکاران آذربایجان شرقی از مسابقات پارا آسیایی 7 مدال گرفتند","describe":" تبریز - ایرنا - نمایندگان آذربایجان شرقی در سومین دوره مسابقات پاراآسیایی جاکارتای اندونزی تا امروز یک طلا، 4 نقره و 2 برنز کسب کردند.", "text":"به گزارش ایرنا، بتول جهانگیری در پرتاب وزنه کلاس F33 با 5/68 متر به مدال طلا دست یافت.همچنین اسداله عظیمی در 2 ماده پرتاب دیسک و پرتاب وزنه 2 مدال نقره گرفت .این ورزشکار میانه‌ای که در هر دو ماده بعد از ورزشکاران هموطنش به مدال نقره مسابقات دست یافت، در بازی های پاراآسیایی اینچوان نیز  مدال نقره پرتاب دیسک را از آن خود کرده بود. صالح فرج‌زاده دیگر ورزشکار آذربایجان‌شرقی در پرتاب وزنه کلاس F34 در فینال مسابقات به مصاف 8 پرتابگر رفت و در پایان با 12 متر و 7 سانتیمتر بعد از ورزشکار کشور اردنی دوم شد و مدال نقره را به گردن آویخت.میثم بنی‌طبا جودوکار نابینای آذربایجان‌شرقی هم در 60 کیلوگرم در مسابقات پاراآسیایی بعد از 2 پیروزی و یک شکست، به دیدار رده‌بندی این مسابقات راه یافت و با برتری مقابل حریف هندی مدال برنز بازی‌های پاراآسیایی اندونزی را از آن خود کرد.به گزارش ایرنا، لیلا زارع زاده شطرنج باز روشندل آذربایجان شرقی هم در بازیهای پاراآسیایی جاکارتا 2018، موفق به کسب مدال برنز انفرادی و نقره تیمی شد.تیم اعزامی آذربایجان شرقی با 8 ورزشکار و 8 مربی در مسابقات پاراآسیایی اندونزی حضور دارند.این مسابقات از 14 تا 21 مهر ماه جاری در جاکارتای اندونزی برگزار می شود.9853/3071            "}