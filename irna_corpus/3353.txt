{"onTitr":"","titr":" برداشت محصول سیب در کهگیلویه و بویراحمد آغاز شد","describe":" گچساران- ایرنا- مدیر امور باغبانی سازمان جهاد کشاورزی کهگیلویه و بویراحمد گفت: برداشت 110 هزار تن محصول سیب از پنج هزار و 700 هکتار باغ در این استان آغاز شد.", "text":"زواره آزادپور روز سه شنبه در گفت و گو با خبرنگار ایرنا بدون اشاره به آمار اظهار داشت: تنش های خشکسالی و توفان تابستانه میزان برداشت سیب در کهگیلویه و بویراحمد را نسبت به پارسال کاهش داده است.وی بیان کرد: امسال سه واحد فراوری میوه خشک کتی و تولید سرکه محصول سیب باغداران این استان را خریداری می کند.مدیر امور باغبانی سازمان جهاد کشاورزی کهگیلویه و بویراحمد تصریح کرد: برای حمایت از باغداران ، 300 تن محصول سیب از باغداران خریداری و برای مصرف شب عید ذخیره سازی می شود.آزادپور ابراز داشت: امسال ظرفیت سردخانه های تولید سیب کهگیلویه و بویراحمد به 15 هزار و 500 تن رسیده است.وی گفت: 2 واحد سردخانه نگهداری به ظرفیت سه هزار و 500 تن امسال بهره برداری شد و یک واحد دیگری به ظرفیت چهارهزار  و 500تن در مراحل پایانی احداث است.مدیر امور باغبانی سازمان جهاد کشاورزی کهگیلویه و بویراحمد ابراز داشت: متوسط درآمد هر کیلوگرم سیب برای بهره بردار 30 هزار ریال است که بهای خوبی نسبت به سال های قبل است.آزادپور اظهار داشت: کار بسته بندی و جداسازی سیب در منطقه کاکان این استان از سوی واسطه ها انجام و برای ذخیره سازی به استان فارس منتقل می شود. وی افزود:هم اکنون یکهزار و 700 بهره بردار در زمینه تولید سیب در کهگیلویه و بویراحمد فعالیت می کنند.آزاد پور گفت: کشت متراکم با استفاده از نهال های پاکوتاه که تعداد درختان در واحد سطح بیشتر است از سیاست های جهاد کشاورزی برای توسعه محصول سیب است.آزادپور گفت: پیش بینی می‌شود امسال 270 تا 280 هزار تن انواع میوه شامل، سیب، مرکبات، میوه‌های تابستانه و سایر میوه‌ها در باغستان‌های کهگیلویه و بویراحمد تولید شود.بیش از 43 هزار و 402 هکتار باغ در این استان وجود دارد.سطح باغ‌های این استان نسبت به ابتدای پیروزی انقلاب اسلامی در سال 1357، 14 برابر شده است.در سال 1396 حدود یک هزار و 800 هکتار باغ در اراضی شیبدار این استان احداث شد.استان کهگیلویه و بویراحمد یک درصد مساحت ایران را در اختیار دارد.جمعیت این استان طبق سرشماری نفوس و مسکن سال 95 از مرز 713 هزار نفر گذشته است.کهگیلویه و بویراحمد 270 هزار هکتار زمین کشاورزی دارد که 80 هزار هکتار آن آبی است، با یک درصد از مساحت خاک ایران هشت درصد منابع آبی کشور را دارد و میانگین بارش سالانه آن حدود 600 میلیمتر است.کهگیلویه و بویراحمد با مساحتی حدود 16 هزار و 249 کیلومترمربع، سرزمینی مرتفع و کوهستانی با اقلیم سردسیری و گرمسیری در جنوب غربی ایران قرار دارد.8143/1662            "}