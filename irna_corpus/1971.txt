{"onTitr":" بازیهای پاراآسیایی 2018؛    ","titr":" اتفاقی کم نظیر در جاکارتا؛ 2 قهرمان به روی یک سکو رفتند","describe":" جاکارتا- ایرنا- شناگران ژاپنی و فلیپینی در بازی های پاراآسیایی 2018 اندونزی در ماده 100متر کرال پشت با یک رکورد مشترک قهرمان شدند که این اتفاق در این رشته ورزشی کم نظیر است.", "text":"به گزارش روز چهارشنبه خبرنگار اعزامی ایرنا؛ در رقابت های شنا در جاکارتا نمایندگان ژاپن و فیلیپن به صورت مشترک، رکورد یک دقیقه و 19 ثانیه و 90 صدم ثانیه را از آن خود کردند تا حتی در صدم ثانیه نیز شریک باشند. کمیته مسابقات نیز هر دو نفر را به عنوان قهرمان انتخاب کرد و به هر دو ورزشکار مدال طلا داد. سپس سرود ملی هر دو کشور به صورت پشت سر هم در سالن نواخته شد و پرچم شان نیز با هم به عنوان تیم های نخست، به اهتزاز درآمد. نکته جالب تر اینکه سومین نفری که روی سکو حضور داشت، به مدال برنز رسید. در واقع این مسابقه، مدال نقره نداشت و بعد از آن که دو نفر طلایی شدند، به نفر سوم مدال برنز اهدا شد.این اتفاق یکی زیبایی ها و چالش های مهم در داوری شنا به حساب می آید.سومین دوره بازی های پاراآسیایی 2018 از 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی در این دوره از بازیها حضور یافته است. ورزشی**9250**2052**1584            "}