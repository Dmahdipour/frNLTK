{"onTitr":"","titr":" پایگاه های جمع آوری نذورات اربعین در شهرری شناسنامه دار شود","describe":" شهرری- ایرنا- فرماندار ویژه شهرستان ری با بیان اینکه پایگاه های جمع آوری نذورات جاماندگان اربعین شناسنامه دار می شوند، گفت: شهروندان نذورات خود را به متولیان دارای کارت شناسایی تحویل دهند.", "text":"به گزارش ایرنا، کاروان عظیم عاشقان اباعبدالله الحسین(ع) استان تهران با عنوان جاماندگان کربلای حسینی امسال برای ششمین سال پیاپی از مسیر اصلی ، میدان امام حسین (ع) پیاده روی 17 کیلومتری را تا حرم حضرت عبدالعظیم حسنی(ع) برای کسب ثواب این حدیث امام هادی (ع) درخصوص منزلت حضرت عبدالعظیم (ع) که می فرمائید: «اگر قبر عبدالعظیم (ع) را که در نزد شماست زیارت می کردی مانند کسی بودی که امام حسین(ع) را در کربلا زیارت کرده است». هدایت الله جمالی پور عصر چهارشنبه در جلسه برنامه ریزی جاماندگان اربعین حسینی اظهار داشت: تمامی متولیان جمع آوری نذورات باید کارت شناسایی خود را از کمیته ستاد اربعین دریافت کنند.وی تصریح کرد: با توجه به ازدحام و حجم جمعیتی که در روز اربعین از سمت تهران به شهرری وجود دارد، پیش بینی می شود مشکلاتی در این مراسم بوجود آید که بایستی از هم اکنون چاره جویی شود.جمالی پور ادامه داد: در راستای ارائه خدمات مطلوب و مناسب به زائران باید از تجربیات سالهای گذشته بهره گرفت و نواقص و کمبودها را رفع کرد.وی افزود: تردد معلولان و سالمندان از موارد مهم و مورد توجه است، چرا که ارائه خدمات و ایجاد تسهیلات برای این گروه ضروری است.معاون استاندار تهران افزود: رعایت نکردن موازین بهداشتی در توزیع نذورات طی ایام محرم از سوی برخی تکایا، هیات ها و مساجد منجر به بروز بیماری های عفونی شد، بنابراین شرایط امنیتی و سلامت زائران از سوی شورای تامین با تدبیر و هوشیاری پیش بینی شده است.وی اظهار داشت: با توجه به شرایط اقتصادی موجود پیش بینی می شود تعداد زائران اربعین نسبت به سال قبل 15 درصد افزایش یابد بنابراین باید تمامی تمهیدات لازم ترافیکی اندیشیده شود.شهرستان  ری با جمعیت یک میلیون و 400 هزار نفر در جنوب استان تهران واقع شده است.1970/6003            "}