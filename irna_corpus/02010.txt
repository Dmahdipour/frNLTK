{"onTitr":"","titr":" چهار پروژه آبخیزداری در تنگستان بوشهردر دست اجراست","describe":" بوشهر- ایرنا- مدیرکل منابع طبیعی وآبخیزداری استان بوشهر گفت: چهار پروژه آبخیزداری با 42میلیارد ریال اعتبار از محل اعتبارات استانی و ملی در مناطق خائیز و سمل از توابع شهرستان تنگستان در دست اجراست.", "text":"به گزارش ایرنا، سهیل مهاجری روز چهارشنبه در بازدید از این پروژه ها افزود: از این شمار سه پروژه در روستاهای مخدان، گشی و تنگ کیسی در دست ساخت است که انتظار می رود در هر بارندگی 277هزار مترمکعب آبگیری شود و بدون شک تاثیر قابل توجهی برآب های زیرزمینی منطقه دارد.وی بیان کرد: منطقه خائیز تنها یکی از منطقه هایی است که پروژه های آبخیزداری درآن بصورت جدی در دست پیگیری است.مهاجری اضافه کرد: همچنین پروژه S13 از دیگر پروژه های آبخیزداری در منطقه سمل شهرستان تنگستان است که با بهره برداری از این پروژه در هر بارندگی 120هزار مترمکعب آبگیری داشته باشد.وی با اشاره به ضرورت توسعه  طرح های آبخیزداری در شهرستان تنگستان گفت: در چند حوزه از این شهرستان سازه های آبخیزداری در اولویت اجرا قراردارند و نظارت، سرعت و کیفیت در اجرای این طرح ها حائز اهمیت است.مهاجری ادامه داد: شهرستان تنگستان از جمله شهرستان های کم بارش استان بوشهر است و با اجرای طرح های آبخیزداری ضمن کاهش حجم و شدت سیلاب ها، می توان به منابع  آب دائمی شهرستان نیز کمک کرد.وی اضافه کرد: سازمان جنگل ها، مراتع  و آبخیزداری کشور بر مدیریت جامع منابع طبیعی و آبخیزداری با رویکرد مشارکتی تاکید دارد و در صدد است تا با ترویج فرهنگ منابع طبیعی و آبخیزداری و افزایش مشارکت های عمومی از نقش بی بدیل مردم در مدیریت حوزه های آبخیز بهره مند شود.سرپرست اداره منابع طبیعی و آبخیزداری شهرستان تنگستان نیز با اشاره به اهمیت مشارکت مردم در حفاظت از عرصه های منابع ملی گفت: حفاظت بدون مشارکت و حمایت دلسوزانه مردم به طور قطع محقق نمی‌ شود.آزاده قاسم زاده افزود: با توجه به بارندگی اندک این شهرستان، گاهی با از بین رفتن بوته‌ها و گیاهان مرتعی ارزشمند دیگر امکان رویش مجدد آنها وجود ندارد و باید از مراتع و اراضی ملی شهرستان درست و علمی استفاده شود.وی ادامه داد: امیدواریم با تعامل مستقیم مردم و منابع طبیعی و آبخیزداری شهرستان، تحولات بزرگ و تاثیرگذار در حوزه های مختلف مرتبط با منابع طبیعی رخ دهد. قاسم زاده گفت: تلاش می شود اطلاع‌ رسانی و ارائه خدمات به مردم و تکریم ارباب رجوع در کمترین زمان ممکن انجام شود و تسریع به پاسخگویی به مطالبات و درخواست‌های مردمی و بهره‌برداران از اولویت های این اداره است.6047/6043            "}