{"onTitr":" رئیس مجمع نمایندگان خراسان شمالی:    ","titr":" تحریم های دشمن اثرگذار اما ناموفق است","describe":" بجنورد- ایرنا- رئیس مجمع نمایندگان خراسان شمالی در مجلس شورای اسلامی گفت: تحریم ها بر روی وضعیت اقتصاد کشور موثر است اما موفق نیست و مردم باید در جریان این مشکلات باشند.", "text":"به گزارش ایرنا، علی قربانی روز پنجشنبه در نشست شورای برنامه ریزی و توسعه خراسان شمالی با ابراز نگرانی از کاهش رشد اقتصادی کشور، رشد اقتصادی کشور در سال گذشته 3.7 درصد بود اما اکنون کاهش یافته است. نماینده مردم بجنورد، راز و جرگلان، گرمه، جاجرم و مانه و سملقان در مجلس گفت: جمعیت فعال کشور 26 میلیون نفر است و نرخ مشارکت اقتصادی 40 درصد است که این رقم در کشورهای رشد یافته 60 تا 70 درصد گزارش شده است. قربانی با بیان اینکه باید وابستگی اقتصاد به نفت قطع شود، افزود: اگر نیمی از منویات رهبری برای رسیدن به اهداف اقتصاد مقاومتی محقق می شد، بسیاری از مشکلات ما حل می شد. وی با بیان اینکه مشکل اصلی کشور مدیریتی است، افزود: اکنون 32 درصد از پول نفت به صندوق توسعه ملی واریز می شود که اگر این سهم به 20 درصد کاهش یابد می توان بخشی از مشکلات را مدیریت کرد. رئیس مجمع نمایندگان خراسان شمالی با اشاره به افزایش قیمت کالاها در کشور افزود: بودجه عمرانی کشور در 11 سال گذشته 2.5 برابر شده اما اکنون قدرت خرید مردم در مقایسه با سال 85 به 40 درصد کاهش‌ یافته است.* تنش های داخلی، هم جهتی با ترامپ استنماینده مردم اسفراین در مجلس شورای اسلامی نیز با انتقاد از وابستگی اقتصاد کشور به پول نفت گفت: متاسفانه اقتصاد نفت اکنون به بلای سیاهی برای کشور بدل شده است.هادی قوامی اظهار داشت: این تصور که پول نفت سبب ایجاد شغل، توسعه کشور و کاهش فقر می شود محقق نشد و در اقتصاد ایران، از همان زمان که اولین چاه نفت وارد بودجه شد، نتوانست منجر به رشد درون زا شود. عضو کمیسیون برنامه و بودجه مجلس افزود: محاسبات و ارزیابی های علمی در اقتصاد ما نشان می دهد نفت نتوانسته چه قبل و چه بعد از انقلاب منجر به رشد درون زا شود و اقتصاد نفت تا کنون در سه مرحله همچون یک بیماری، گریبانگیر کشور بوده است.قوامی تصریح کرد: آنچه از نفت در اقتصاد می بینیم همچون بیماری است که البته در سه مرحله در سال 55 که درآمد ارزی افزایش یافت، در دهه 70 و اکنون شاهد این بیماری در اقتصاد هستیم. قوامی با تاکید بر اینکه اکنون در تحریم و در جنگ اقتصادی هستیم گفت: تلاش ترامپ این است که هم جهتی میان اتحادیه اروپا، چین و روسیه ایجاد کند که بتواند قطع نامه هایی که در برجام برداشته شد را دوباره برقرار کند.عضو کمیسیون برنامه و بودجه مجلس شورای اسلامی افزود: در داخل کشور هم تنش هایی هست که البته این تنش ها، خواسته و ناخواسته، هم جهتی با ترامپ است. وی افزود: برخی مشکلات ساختاری در کشور هست که به انقلاب هم ربطی ندارد و برای حل آن باید با نظرداشت اعتلای کشور، تلاش کنیم تا در حد امکان هر آنچه از دست برمی آید در استان ها انجام دهیم.نماینده اسفراین در مجلس با تاکید بر لزوم هم افزایی و همسویی برای حل مشکلات خاطرنشان کرد: 70 درصد از نارضایی ها حاصل ناهماهنگی دستگاه ها است.قوامی با انتقاد از خروج سرمایه های استان ها توسط موسسات مالی گفت: اکنون 62 درصد از حجم یک میلیون و 900 هزار میلیارد تومان نقدینگی کشور در استان تهران است و تمام منابع بانک های خراسان شمالی شاید به اندازه یک شعبه بانک تهران نباشد و این منابع به یقین از استان ها در بانک های پایتخت جمع شده است.وی گفت: این نقدینگی باید در استان بچرخد و باید اندیشه شود که چگونه می توان این امر را محقق کرد. نماینده مردم اسفراین گفت: موسسات مالی، سکوی پرتاب نقدینگی خراسان شمالی به تهران شده اند. قوامی در ادامه با انتقاد از تامین نشدن اعتبار برای ساماندهی مجموعه تاریخی بلقیس در اسفراین گفت: در سفر رهبری برای انجام اقداماتی همچون کاوش های باستان شناسی، تامین 40 میلیارد ریال اعتبار مورد موافقت قرار گرفت اما محقق نشده است. وی افزود: در سفر رهبری بنا بود با تامین اعتبار برای عشایر استان، این تولیدکنندگان نسبت به تولید سیاه چادر اقدام کنند اما در این سال ها حتی یک سیاه چادر توسط عشایر تولید نشد و به جای آن چادرهای برزنتی در اختیار آنان قرار گرفت.عضو کمیسیون برنامه و بودجه مجلس شورای اسلامی خاطرنشان کرد: سیاه چادر یک نماد فرهنگی از زندگی عشایر است و رویکرد این بود تا با کمک مصوبه رهبری، این فرهنگ احیا شود که محقق نشد. * مالیات 40 دستگاه خراسان شمالی در تهران پرداخت می شود  رئیس خزانه معین خراسان شمالی نیز گفت: مالیات عملکردی 40 دستگاه این استان در تهران پرداخت می شود که انتظار می رود در استان پرداخته شود و سود آن نصیب مردم این منطقه شود.    سیدمحسن ابراهیمی افزود: مالیات حقوق کارکنان 44 دستگاه استان نیز در تهران پرداخت می شود که رقم آن سالانه 30 میلیارد ریال است.رئیس خزانه معین خراسان شمالی اظهار داشت: حل این مشکل، مستلزم بسترسازی در سطح کلان است که الزامات لازم باید در این باره ایجاد شود. وی با اشاره به ابلاغ اوراق تسویه برای تهاتر بدهی های دستگاه های مختلف گفت: در استان 130 میلیارد ریال درخواست اوراق تسویه به خزانه رسیده است که البته این میزان کم است و از دستگاه ها و بویژه پیمانکاران و بخش خصوصی انتظار می رود هر چه زودتر برای استفاده از ظرفیت اوراق تسویه اقدام کنند. وی در باره درآمدهای استان نیز گفت: کل درآمد پیش بینی شده خراسان شمالی در سال 97 سه هزار و 370 میلیارد ریال است که در نیمه نخست امسال یکهزار و 220 میلیارد ریال آن محقق شده است. رئیس خزانه معین خراسان شمالی افزود: در این مدت 72 درصد برنامه نیمه نخست سال محقق شده است. 7185/5132            "}