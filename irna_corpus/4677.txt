{"onTitr":"","titr":" چهار هنرمند ایرانی در آرت فِر ابوظبی","describe":" تهران- ایرنا- آثاری هنری از پروانه رزاقی، امیرحسین کولیوند، حسین اکرمی و علیرضا بند گلستانی از سوی موسسه توسعه هنرهای تجسمی در آرت فِر ابوظبی به نمایش گذاشته خواهد شد.", "text":"به گزارش دوشنبه ایرنا از موسسه توسعه هنرهای تجسمی، یک اثر نقاشی آبستره ملهم از نگارگری ایرانی، دایره‌ای شکل به قطر 50 سانتی‌متر از «پروانه رزاقی» از تهران و سه اثر حجمی از سه هنرمند شهرستانی در آرت فر ابوظبی به تماشا در خواهد آمد.حجم سفالین دورانی از امیرحسین کولیوند از لرستان که نمایی از حروف در هم تنیده و ترکیبی از سفال، سرامیک و خوشنویسی را خلق کرده در کنار مجسمه‌ای از فلز که با حروف فرم گرفته با عنوان رستاخیز برگرفته از شعر محتشم کاشانی با همین عنوان از حسین اکرمی هنرمند کاشانی در این رویداد هنری به تماشا در خواهد آمد. علیرضا بند گلستانی از مشهد نیز هنرمند دیگر حاضر در این آرت فِر است و حجم آیینه‌کاری زیبایی را به شکل هلال ماه در قطع دو متر به ابوظبی می‌برد.موسسه توسعه هنرهای تجسمی، کتاب جشنواره بین‌المللی هنرهای تجسمی فجر سه سال اخیر را در اختیار نمایندگان آرت فِر ابوظبی قرار داده و آنها طی بررسی‌های متفاوت و هماهنگی با محیط و فضای آرت فِر و نمایش هنر ایرانی در قالب آثاری گویا و خلاق این چهار اثر را که مربوط به نهمین جشنواره بین‌المللی هنرهای تجسمی فجر است را برای حضور در آرت فِر ابوظبی 2018 برگزیدند. آرت ابوظبی محلی برای هنر معاصر است که هنرمندان نامدار را در معتبرترین گالری های جهان به علاقه‌مندان آثار هنری معرفی می‌کند و نقطه اوج این رویداد فرهنگی ماه نوامبر (آبان ماه) است که زمینه اقتصادی برای گالری‌های شرکت‌کننده ایجاد می‌کنند.گالری «سلوا زیدان» ابوظبی 14 تا 17 نوامبر برابر با 23 تا 26 آبان ماه 97 میزبان چهار هنرمند ایرانی است.فراهنگ **9031** 1055            "}