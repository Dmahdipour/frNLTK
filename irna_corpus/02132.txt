{"onTitr":" معاون استاندار قم:    ","titr":" بانک های قم در اعطای تسهیلات به مددجویان فعالتر باشند","describe":" قم - ایرنا - معاون امور اقتصادی و توسعه منابع استاندار قم خواستار همکاری بیشتر بانک ها در اعطای تسهیلات به مددجویان کمیته امداد امام خمینی (ره) این استان شد.", "text":"به گزارش ایرنا، روابط عمومی استانداری قم روز چهارشنبه اعلام کرد که مهرداد غضنفری در نشست با مدیران کمیته امداد امام خمینی(ره) و برخی مدیران بانک ها، با اشاره به در اولویت قرار دادن ارائه تسهیلات به مددجویان افزود:‌ مدیران بانک ها به دنبال حل مشکل هستند، ولی به دلیل برخی ملاحظات نسبت به نهادهای نظارتی نمی توانند تسهیل گری لازم را داشته باشند.وی با بیان این که مجموعه مدیریت استان حامی مدیران ریسک پذیر است، خاطرنشان کرد: در صورتی که مسیر مدیران در جهت خدمت به مردم باشد ما نیز با برگزاری جلسات دستگاه های نظارتی مشکلات قانونی آنها را حل می کنیم.وی با اشاره به این که بانک ها در زمینه ارائه تسهیلات طی یک سال اخیر عملکرد بسیار بهتری نسبت به گذشته داشته اند، ادامه داد: بانک های خصوصی هنوز همکاری لازم را در مصرف منابع در استان خود ندارند و باید جهت گیری شان در جهت ایجاد اشتغال باشد.معاون استاندار قم گفت: مدیران بانک های خصوصی با رایزنی با مرکز، موانع خدمت در استان خود را بردارند.غضنفری همچنین با بیان این که متوسط سرمایه مورد نیاز برای ایجاد اشتغال در حوزه صنعت حدود 400 میلیون تومان است، اظهار داشت: در حوزه فعالیت های کمیته امداد امام خمینی (ره) با کمتر از 50 میلیون تومان ایجاد اشتغال می شود که یک خانواده را که در معرض آسیب است نجات می دهد.وی با اشاره به اهمیت نقش آفرینی افراد تحت پوشش کمیته امداد در تولید و اشتغال افزود: نرخ تسهیلات رونق تولید 18 درصد است درحالی که تسهیلات مددجویان 4 درصد است و بانک ها باید حمایت های لازم را داشته باشند.در حال حاضر حدود 35 هزار تن از جمعیت استان قم زیر پوشش کمیته امداد امام خمینی(ره) هستند که از خدمات گوناگون معیشتی، درمانی، فرهنگی و اشتغالزایی بهره مند می شوند. 1175 /            "}