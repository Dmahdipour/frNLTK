{"onTitr":" مدیر کل ثبت احوال سیستان و بلوچستان:    ","titr":" افزون بر 200 هزار نفر در استان برای کارت ملی نام نویسی کردند","describe":" زاهدان - ایرنا - مدیر کل ثبت احوال سیستان و بلوچستان گفت: 201 هزار و 749 درخواست کارت هوشمند ملی در 6 ماهه نخست امسال در سطح این استان اخذ شده است.", "text":"رضا راحت دهمرده روز چهارشنبه در گفت و گو با خبرنگار ایرنا اظهار داشت: 81 درصد از جمعیت سیستان و بلوچستان از سال 1391 تاکنون کارت هوشمند ملی دریافت کردند. وی بیان کرد: نام نویسی برای کارت هوشمند ملی تنها از طریق پایگاه اینترنتی www.ncr.ir  انجام می شود و تمامی افراد بالای 15 سال می توانند نسبت به این کار اقدام کنند.مدیر کل ثبت احوال سیستان و بلوچستان گفت: ضروری است افراد با توجه به اطلاع رسانی از طریق پیامک برای نام نویسی و یا تحویل کارت در تاریخ تعیین شده بر روی برگه درخواست به ادارات ثبت احوال مراجعه کنند.دهمرده خاطر نشان کرد: هموطنان می توانند برای اطلاع از مراحل صدور کارت ملی هوشمند خود از کد ussd موبایل استفاده کنند.به گزارش ایرنا، جمعیت سیستان و بلوچستان با وسعتی حدود 187 هزار و 502 کیلومترمربع (معادل 5/11 درصد مساحت کشور) بر اساس سرشماری نفوس و مسکن سال 95 با 19 شهرستان به افزون بر 2 میلیون و 775 هزارنفر شامل بیش از 704 هزار و 888 خانوار رسیده است.7316**3213            "}