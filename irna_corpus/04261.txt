{"onTitr":"","titr":" ربوده شدن خاشقجی به اختلافات آل سعود دامن زد","describe":" دوحه - ایرنا - ربوده شدن 'جمال خاشقجی' روزنامه نگار مخالف دولت سعودی به اختلافات میان اعضای خاندان سعودی که اخیرا به شکل بیسابقه ای افزایش یافته بود دامن زد به طوری که یکی از شاهزادگان مقیم آلمان گفت:در صورت اثبات نقش ریاض در ترور خاشقجی مردم را به قیام علیه حاکمیت فرا می خواند.", "text":"جمال خاشقجی روزنامه نگار ملی گرا و از مخالفین دولت سعودی به ویژه ولیعهد این کشور از سه شنبه هفته گذشته بعد از مراجعه به کنسولگری عربستان در استانبول ترکیه مفقود شده و برخی منابع احتمال کشته شدن او توسط رژیم حاکم بر ریاض را مطرح کرده اند. ربوده شدن و مرگ این روزنامه نگار ناراضی به یکی از پیچیده ترین پرونده های جنایی سالهای اخیر تبدیل شده و چهره دولت سعودی را بیش از پیش مخدوش کرده است .به گزارش روز دوشنبه ایرنا، 'خالد بن فرحان آل سعود' که پس از به قدرت رسیدن 'محمد بن سلمان' به عنوان ولیعهد عربستان از کشور گریخت و به آلمان رفت در صفحه توئیتر خود نوشت: در صورت اثبات نقش عربستان در ترور خاشقجی از مردم خواهم خواست از طریق نافرمانی مدنی علیه دولت حاکم بایستند.وی افزود : بعد از تغییر نظام سیاسی فعلی ، کشور عربی سعودی چهارم بر مبنای قانون اساسی ایجاد و قدرت به ' احمد بن عبدالعزیز ' منتقل خواهد شد.احمدبن عبدالعزیز که در لندن به سر می برد شهریور ماه گذشته در اظهاراتی بی سابقه ، &#39;سلمان بن عبدالعزیز&#39; پادشاه و &#39;محمدبن سلمان&#39; ولیعهد عربستان را مسئول جنایات انجام گرفته در یمن معرفی کرد.احمد که پسر بلافصل موسس عربستان و برادر ملک سلمان محسوب می شود کسی است که دو بار یک بار در دوران ابتدای حکومت ملک عبدالله و بار دیگر در حکومت فعلی از رسیدن به تخت پادشاهی بازماند.اظهارات شاهزاده احمد که در فضای مجازی و شبکه های اجتماعی بازتاب بسیاری وسیعی داشته، اشاره آشکاری به میزان اختلافات و جبهه بندی های درون خاندان ال سعود دارد.وی از ژوئیه تا نوامبر سال 2012 میلادی به مدت 5 ماه وزیر کشور عربستان بود. &#39;عبدالله بن عبدالعزیز&#39; پادشاه وقت سعودی با برکناری وی ، محمدبن نایف را جایگزین او کرد.احمدبن عبدالعزیز نوامبر گذشته و ساعاتی پیش از بازداشت 11 نفر از شاهزادگان توسط بن سلمان، موفق به فرار و عزیمت به آمریکا شد.ده ها نفر از شاهزادگان، بازرگانان و تجار عربستانی سپتامبر گذشته به جرم فساد دستگیر شدند و تعدادی از آنها پس از چند ماه حبس و تنها بعد از پرداخت مبالغ هنگفتی موفق به کسب آزادی شدند.خاورم**1508**3404            "}