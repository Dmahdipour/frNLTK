{"onTitr":"","titr":" هلندی های در شهرک کشاورزی دیلم سرمایه گذاری می کنند","describe":" گناوه-ایرنا- فرماندار دیلم استان بوشهر گفت: شرکت هایی از کشور هلند و دو شرکت داخلی کشت و صنعت کوثر این استان و آستان قدس رضوی در فراخوان واگذاری طرح احداث شهرک های کشاورزی این شهرستان به عنوان سرمایه گذار اصلی  پذیرفته شدند.", "text":"به گزارش ایرنا، عبدالامیر قاسمی روز یکشنبه در نشست با مدیریت شهرک های گلخانه جهاد کشاورزی استان بوشهر افزود: پس از مراحل واگذاری و مزایده قیمت گذاری اراضی، نشستی با شرکت های سرمایه گذار برای عملیاتی شدن این طرح که بزودی اجرایی خواهد شد، تشکیل می شود.وی اظهارداشت: طراحی و مطالعه سایت شهرک کشاورزی این شهرستان در زمینی به مساحت 123 هکتار انجام شده که 78 هکتار آن سطح مفید گلخانه ای و مابقی برای استفاده کارخانه ها و زنجیره تولید استفاده خواهد شد. فرمانداردیلم گفت: در این شهرک بیش از 2 هزار میلیارد ریال سرمایه گذاری برای تامین زیرساخت، سازه ها و منابع آبی انجام می شود.وی افزود: امیدواریم با اجرای این طرح حدود 600 نفر اشتغال مستقیم و یکهزار و 200  نفر اشتغال فصلی ایجاد کند.قاسمی اظهارداشت: این شهرستان در حوزه های کشاورزی، صیادی، تجاری و گردشگری دارای ظرفیت های زیادی است که باید نهایت استفاده از آنها برای رونق، پیشرفت، درآمدزایی و اشتغال مردم صورت گیرد. محمد طاهری معاون برنامه ریزی و امور عمرانی فرمانداری دیلم گفت: از بین سه شرکت پیش بینی شده احداث شهرک های کشاورزی  استان بوشهر شامل دشتستان، تنگستان و  دیلم بزودی عملیات اجرایی اولین آن در این شهرستان  آغاز خواهد شد.شهرستان دیلم با بیش از 34 هزارنفر جمعیت در 200 کیلومتری شمال مرکز استان بوشهر قراردارد.6164/7215/6043            "}