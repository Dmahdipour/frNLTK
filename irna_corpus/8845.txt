{"onTitr":"","titr":" وزیر آلمانی: آمریکا چیزی بیش از کاخ سفید است","describe":" تهران-ایرنا- «هایکو ماس» وزیر امور خارجه آلمان در دیدار با «مایک پمپئو» همتای آمریکایی خود ضمن تاکید بر همکاری آلمان با آمریکا تاکید کرد و اظهار داشت: آمریکا چیزی بیش از کاخ سفید است.", "text":"به گزارش امروز (پنج شنبه) تارنمای دویچه وله، وزیران امور خارجه آلمان و آمریکا در نشست خود در واشنگتن بر همکاری های ترانس آتلانتیک (اروپا- آمریکا) تاکید کردند. دویچه وله نوشت: این نشست که 45 دقیقه طول کشید در بحبوحه تنش در روابط برلین - واشنگتن بر سر توافق هسته ای شش کشور جهان با ایران (برجام)، تحریم های اقتصادی و موضع خصمانه دولت «دونالد ترامپ» رئیس جمهوری آمریکا در قبال سازمان های بین المللی و سایر مسائل انجام شد.وزیر خارجه آلمان افزود: با وجود تصمیم آمریکا به خروج از توافق هسته ای (برجام)، واشنگتن و برلین 'اهداف مشترکی' درباره ایران و سوریه دارند.وی همچنین در صفحه توئیتر خود نوشت: آمریکا نزدیک ترین شریک آلمان در خارج از اروپا است.در بیانیه ای نیز که کاخ سفید درباره این دیدار منتشر کرده آمده است: ماس و پمپئو درباره مقابله با تهاجم ایران و روسیه، راه حلی برای سوریه و برخی دیگر از اولویت های مشترک دو کشور از جمله سهیم شدن در فشار مالی سازمان پیمان آتلانتیک شمالی (ناتو) مذاکره کردند.قرار است ماس با 'رابرت لایتیزر' نماینده تجاری و 'جان بولتون' مشاور امنیت ملی آمریکا گفت وگو کند.آلمان، از دولت ترامپ به دلیل خروج از توافق هسته ای (برجام) انتقاد کرده است با این حال ماس در گفت وگو با خبرنگاران تاکید کرد که آلمان و آمریکا خواستار مهار برنامه موشک های بالستیک ایران هستند. ماس در این زمینه گفت: ما و آمریکا اهداف مشترکی را درباره ایران دنبال می کنیم، فقط مسیرما متفاوت است.دویچه وله نوشت: آلمان و آمریکا به دنبال خروج ایران از سوریه و یافتن راه حلی سیاسی برای پایان دادن به جنگ این کشور هستند.ماس ضمن حمایت از فعالیت های آمریکا در سوریه تاکید کرد که مشارکت نظامی آلمان در واکنش به حملات احتمالی شیمیایی در سوریه بعید است مورد تایید پارلمان قرار گیرد. دو کشور توافق کردند هدف اولیه جلوگیری از بروز چنین حملاتی است.وزارت خارجه آمریکا همچنین اعلام  کرد که ماس و پمپئو همچنین درباره تهدیدهای امنیت جهانی و تلاش برای خلع سلاح کره شمالی گفت وگو کردند.اروپام**9158**1144            "}