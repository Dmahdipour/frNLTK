{"onTitr":" لاریجانی پیش از عزیمت به ترکیه؛    ","titr":" تسهیل توسعه تجاری کشورهای اوراسیا از اهداف سفر به ترکیه است","describe":" تهران – ایرنا – رییس مجلس شورای اسلامی گفت: توسعه مبادلات تجاری بین کشورهای اوراسیا از اهداف سفر به ترکیه است و پارلمان ها باید تلاش کنند زمینه های این اقدام و روابط را از نظر مسیر قانونی و تعاملاتی که با دولت هایشان دارند، تسهیل کنند.", "text":"به گزارش روز دوشنبه ایرنا از خانه ملت، علی لاریجانی پیش از سفر به ترکیه برای شرکت در اجلاس بین المجالس کشورهای عضو اتحادیه اوراسیا درباره این سفر، گفت: سفر به ترکیه از امروز آغاز و تا فردا شب به طول می انجامد.وی با بیان این که این سفر به پیشنهاد و طراحی رییس پارلمان دومای روسیه و کره جنوبی از مدت ها پیش انجام شده است، افزود: بر این اساس کشورهای منطقه اوراسیا می توانند جلساتی با یکدیگر داشته باشند و اقتصاد و توسعه کشورهای منطقه اوراسیا را با رایزنی با یکدیگر انجام دهند.رییس مجلس شورای اسلامی به افزایش اعضای مجالس اوراسیا به بیش از 40 کشور افزایش یافته است، یادآور شد: منطقه اوراسیا یکی از مکان هایی است که باید به آن توجه کرد و اتفاق نظر بین ایران و روسیه در زمینه توسعه همکاری ها نیز در این قالب است.لاریجانی با بیان اینکه این اجلاس، سومین اجلاس مرتبط با این موضوع است، اظهار داشت: پیش از آن، این اجلاس هایی در روسیه و کره جنوبی برگزار شده بود و در حال حاضر نیز قرار است ترکیه برگزار شود.وی در خصوص اهداف سفر، افزود: تمرکز اهداف این سفر توسعه کشورهای منطقه و تبادلات تجاری بین این کشورها است.رییس مجلس شورای اسلامی با بیان اینکه پارلمان ها نیز باید تلاش کنند زمینه های این اقدام و روابط را از نظر مسیر قانونی و تعاملاتی که با دولت هایشان دارند، تسهیل کنند، ادامه داد:  برگزاری این اجلاس، ایده خوبی است و در صورت سامان یافتن آن یکی از نهادهای بسیار خوب در منطقه اوراسیا می شود که می توان از آن استفاده کرد.لاریجانی تاکید کرد: از زمانی که دومای روسیه این موضوع را با ایران مطرح کرده است، ما از آن استقبال کردیم و از اولین کشورهایی بودیم که در این زمینه به صورت فعال ظاهر شده ایم.وی با بیان اینکه شرکت در این اجلاس فرصت خوبی است تا با رؤسای مجالس کشورهای حاضر گفتگو داشته باشیم، تصریح کرد:دیدارها و گفتگوهای ما از عصر امروز آغاز می شود و تا فردا شب ادامه خواهد داشت.سیام**9314**1535            "}