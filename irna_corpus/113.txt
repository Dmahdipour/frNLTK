{"onTitr":"","titr":" نهاد رهبری در دانشگاه ها ورود جدی به مسائل اجتماعی خواهد داشت","describe":" بیرجند - ایرنا - رئیس نهاد نمایندگی مقام معظم رهبری در دانشگاه ها گفت: امسال در حد توان و با همکاری دانشگاه ها ورود جدی تری به حوزه مسایل آسیب های اجتماعی خواهیم داشت.", "text":"به گزارش ایرنا حجت الاسلام مصطفی رستمی روز جمعه در حاشیه دیدار با نماینده ولی فقیه در خراسان جنوبی در جمع خبرنگاران گفت: نهاد نمایندگی مقام معظم رهبری در دانشگاه های کشور وظایفی بر عهده دارد که تعمیق معارف دینی و انقلابی از جمله آنها است. وی با تاکید بر همکاری دانشگاه ها در اجرای برنامه های این نهاد افزود: تلاش می شود با کمک دانشگاه ها نیروهای متخصص، متعهد و دانشمند تربیت شود. رئیس نهاد نمایندگی مقام معظم رهبری در دانشگاه ها گفت: برنامه های اصلی نهاد در سال جاری به روز کردن دروس معارف اسلامی، متون و سرفصل ها است که انتخاب، پالایش و به هنگام سازی با مسایل روز در دستور کار قرار دارد.وی درباره ازدواج دانشجویی اظهار داشت: امسال پیگیری های جدی تری دنبال می شود و در سایر مجموعه ها نیز بازنگری نسبت به ابزارها و امکانات خواهیم داشت و به دنبال هم افزایی با دستگاه های دولتی و آموزش عالی در حوزه فرهنگ هستیم. رستمی با اشاره به گستردگی فعالیت های نهاد رهبری در دانشگاه ها گفت: اگر هم افزایی وجود داشته باشد امیدواریم با اهداف مشترک نتایجی خوبی حاصل شود.رئیس نهاد نمایندگی مقام معظم رهبری در دانشگاه ها همراه با وزیر علوم، تحقیقات و فناوری به خراسان جنوبی سفر کرده است. 9893*3028            "}