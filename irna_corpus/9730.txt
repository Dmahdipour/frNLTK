{"onTitr":"","titr":" بیش از 75 برنامه طی هفته ناجا در ایلام اجرا می شود","describe":" ایلام - ایرنا - فرمانده انتظامی ایلام با بیان این که 'پلیس مقتدر، امین مردم' به عنوان شعار هفته ناجا در سال جاری انتخاب شده است، گفت: بیش از 75 برنامه اجتماعی، فرهنگی، انتظامی، ترافیکی و غیره طی این هفته در استان اجرا می شود.", "text":"به گزارش ایرنا، سردار نورعلی یاری روز چهارشنبه در جمع خبرنگاران اظهار داشت: برخورداری از پلیس و نیروی مقتدر از اصلی ترین مطالبات مردم است که نیروی انتظامی استان در پی آن است تا بر اساس شاخص ها و استانداردهای لازم پلیسی محبوب، مقتدر و مطلوب به جامعه معرفی کند.وی با بیان اینکه امسال برنامه های هفته ناجا در 2 مرحله برنامه ریزی و اجرایی شده است، افزود: مرحله اول برنامه های هفته ناجا با دهه ولایت همزمان شد که بالغ بر 100 برنامه فرهنگی، اجتماعی به اجرا درآمد.فرمانده نیروی انتظامی ایلام تاکید کرد: در مرحله دوم هفته نیروی انتظامی که از 13 مهرماه آغاز می شود بیش از 75 برنامه اصلی و 500 برنامه فرهنگی در مدت یک هفته اجرایی خواهد شد.سردار یاری حضور 100 در صدی کارکنان در نماز جمعه ، برگزاری صبحگاه مشترک نیروهای نظامی و انتظامی، دیدار با نماینده ولی فقیه در استان، همایش پلیس و اصناف و ...  را از برنامه های این هفته عنوان کرد.وی گفت : محور برنامه های امسال هفته ناجا در راستای تحقق شعار سال جمهوری  اسلامی ایران حمایت از کالای ایرانی، تولید و اشتغال با محوریت بهینه سازی منابع مالی، کاهش هزینه ها، صرفه جویی و استفاده از امکانات موجود سازمانی و رعایت شان و فضیلت های ماه محرم اجراء و برگزار می شود.فرمانده انتظامی ایلام افزایش احساس امنیت در جامعه، ارتقاء سرمایه های اجتماعی پلیس، جلب مشارکت مردم در تولید امنیت و توسعه، قانون مداری درجامعه و ارتقاء روحیه خدمتی کارکنان را از رویکردهای اصلی پلیس در برنامه های هفته ناجا عنوان کرد.وی با اشاره به در پیش بودن راهپیمایی برزگ اربعین حسینی (ع) گفت: زیرساخت ها نسبت به سال گذشته بسیار توسعه پیدا کرده و تمام شرایط و امکانات و امنیت مطلوب در منطقه برقرار و استان ایلام با آمادگی کامل میزبان زائران اربعین حسینی (ع) است.7177/6034            "}