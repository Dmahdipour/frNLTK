{"onTitr":"","titr":" جمعی ازمربیان پیش دبستانی ایذه خواستارحل مشکل خودشدند","describe":" اهواز - ایرنا - حدود 30 نفر از مربیان پیش دبستانی عشایر شهرستان ایذه روز دوشنبه در اعتراض به آنچه که استخدام نشدن خود بیان کردند، در مقابل ساختمان استانداری خوزستان در اهواز تجمع کردند.", "text":"به گزارش ایرنا یکی از مربیان پیش دبستانی در این تجمع در گفت و گو با خبرنگار ایرنا بیان کرد: در مجموع 86 مربی پیش دبستانی عشایر در شهرستان ایذه وجود دارد که 40 نفر از این تعداد جذب شدند و 46 نفر دیگر هنوز جذب نشده اند.وی که خواست نامش در خبر ذکر نشود با بیان اینکه چه تفاوتی با افرادی که جذب شدند داریم گفت: ما را با شرایط برابر جذب و استخدام نکردند.این مربی پیش دبستانی درادامه با اشاره به اینکه بیشتر این مربیان از سال 89 با شرایط سخت و بدون بیمه در حال فعالیت هستند بیان کرد: سهمیه و مجوز جذب 46 نفر دیگر وجود دارد اما آموزش و پرورش خوزستان با جذب این افراد مخالفت می کند.وی افزود: به ما وعده داده بودند که تابستان امسال جذب خواهیم شد اما هنوز آموزش و پرورش به وعده خود عمل نکرده است.' حمید قنبری ' مدیر آموزش و پرورش عشایر خوزستان نیز در گفت و گو با خبرنگار ایرنا بیان کرد: در حال پیگیری حل مشکل این افراد هستیم و تا دستیابی به نتیجه نهایی نمی توانم اطلاعات بیشتری را بیان کنم.پارسال نیز این مربیان پیش دبستانی عشایر شهرستان ایذه در اعتراض به جذب و استخدام نشدن خود چندین بار در مقابل ساختمان استانداری خوزستان در اهواز تجمع کرده بودند.این تجمع پس از ساعاتی به آرامی خاتمه یافت.7158/ 6037            "}