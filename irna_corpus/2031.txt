{"onTitr":"","titr":" صیادان متخلف در داورزن دستگیر شدند","describe":" سبزوار- ایرنا- رئیس حفاظت محیط زیست سبزوار گفت: دو شکارچی که برای زنده گیری پرندگان شکاری از استان بوشهر به شهرستان داورزن واقع در غرب خراسان رضوی آمده بودند توسط ماموران یگان حفاظت محیط زیست دستگیر شدند.", "text":"حمید صادقی روز چهارشنبه در گفت وگو با خبرنگار ایرنا افزود: از این صیادان دو قطعه کبوتر و دو عدد شفچه کشف و در ادامه از طریق بررسی گوشی متخلفان یک بهله بالابان و دو بهله دلیجه نیز کشف شدند. وی گفت: میزان خسارت وارده از سوی شکارچیان متخلف به حیات وحش یک میلیارد و 600 میلیون ریال است که باید به حساب خزانه واریز شود.رئیس حفاظت محیط زیست سبزوار افزود: بالابان و خانواده شاهین مهمترین گونه پرندگان شکاری مورد هدف سودجویان است.شهرستانهای سبزوار وداورزن دارای دو منطقه حفاظت شده شیراحمد و پروند با مساحت 39 هزار هکتار و 2 منطقه شکار ممنوع ریوند و کمرقلعه با مساحت 108 هزار هکتار است. داورزن در فاصله 310 کیلومتری غرب مشهد واقع است. 8145/7495/1858            "}