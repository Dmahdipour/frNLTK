{"onTitr":" اردوغان:    ","titr":" توافق سوچی امنیت ساکنان ادلب سوریه را تضمین کرد","describe":" آنکارا- ایرنا- رجب طیب اردوغان رئیس جمهوری ترکیه گفت که توافق سوچی، امنیت 3.5 میلیون مردم ادلب سوریه را تضمین کرد.", "text":"به گزارش سه شنبه شب ایرنا، اردوغان  امروز در نشست کاری ترکیه - مجارستان در بوداپست افزود: پیشنهاد آنکارا برای ایجاد مناطق امن در سوریه برای نجات جان صدها هزار نفر و تامین شرایط ادامه حضور میلیون ها نفر دیگر در کشور خود مورد هجمه قرار گرفت.وی مساله پناهجویان پرشمار سوری را دردی برای بشریت خواند و ادامه دادکه 3.5 میلیون پناهجوی سوری در ترکیه حضور دارند و آنکارا متحمل هزینه زیادی برای اسکان و مدیریت و ارائه خدمات به آنها شده است. اردوغان با بیان اینکه 'جامعه جهانی به مسئولیت خود در قبال پناهجویان عمل نکرده است'، از اقدام های جامعه جهانی در قبال حل مساله پناهجویان انتقاد کرد.رئیس جمهوری ترکیه تحرک های نظامی کشورش در عراق و سوریه را برای تامین امنیت کشورش عنوان کرد و ادامه داد: این کار که برای تضمین امنیت مردم ترکیه انجام شده، برخی را ناراحت کرده است.وی بدون اشاره به مخالفت دولت سوریه در اشغال چهار هزار کیلومتر از خاک خود توسط ارتش ترکیه مدعی شد که آنکارا با عملیات شاخه زیتون و سپر فرات در شمال سوریه، ضربه سنگینی به تهدیدات تجزیه طلبانه درباره آینده این کشور وارد کرد.اردوغان همچنین اقتصاد ترکیه را با اقدام ها و پیشگیری‌های انجام شده در حال بازگشت به تعادل و ثبات عنوان کرد.وی اقتصاد ترکیه را در برابر شوک های اقتصادی مقاوم دانست و گفت: ساختار اقتصاد کشورم  مستحکم است و کسی نمی تواند سیستم اقتصادی و بانکداری ترکیه را متزلزل کند.اردوغان از همکاری با کشور مجارستان در زمینه صنایع دفاعی خبر داد و افزود: در دیدارهای انجام شده بر این موضوع تاکید شد.رئیس جمهوری ترکیه که برای سفری دو روزه به بوداپست سفر کرده است، با ویکتور اوربان نخست‌وزیر مجارستان دیدار و گفت وگو کرد.شبد**خاورم/1905 **1010            "}