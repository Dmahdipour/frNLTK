{"onTitr":" ظریف در مصاحبه با تلویزیون چین؛    ","titr":" ایرانی ها به تهدید و تحریم آلرژی دارند","describe":" پکن- ایرنا- وزیر خارجه جمهوری اسلامی ایران در مصاحبه با شبکه تلویزیونی گلوبال چین درباره تهدیدهای رژیم صهیونیستی و آمریکا علیه ایران تاکید کرد تهدید، تحریم و فشار هرگز پاسخ نداده است ایرانی ها به تهدید آلرژی دارند بهتر است با آنها با زبانی غیر از فشار، تهدید و تحریم صحبت شود.", "text":"به گزارش روز چهارشنبه ایرنا 'محمد جواد ظریف' در گفت و گو با شبکه 'سی جی تی ان' بخش انگلیسی زبان شبکه تلویزیونی 'سی سی تی وی' چین تاکید کرد گفت و گو میان ایران و آمریکا باید براساس شرایط واقعی و با واقعگرایی همراه باشد زیرا نفس مذاکره به تنهایی مشکلی را حل نمی کند.او تاکید کرد در مذاکرات باید موضوع احترام و اعتماد متقابل وجود داشته باشد تا بتوان از آن نتیجه گرفت.وی در پاسخ به سوال خبرنگار این شبکه درباره امکان دیدار وی و 'مایک پمپئو' وزیر خارجه آمریکا تاکید کرد: او نماینده دولت آمریکا است موضوع فقط ژست گفت و گو و یا دیدار دو شخص نیست.ظریف افزود: متاسفانه مقام های دولت آمریکا به رهبری 'دونالد ترامپ' رییس جمهوری این کشور با نقض برجام و نادیده گرفتن یک سند بین المللی نشان داده اند که به اعتماد متقابل و احترام طرفین توجهی نشان نمی دهند و پیمان های بین المللی را نیز برای خود بی اعتبار می دانند.وی در مورد انتقادهایی که آمریکا از نفوذ ایران در عراق می کند، گفت: ما دارای روابط خوب و نفوذ در عراق هستیم اما این به معنای کنترل عراق نیست زیرا آمریکا هم با کشورهای دیگر رابطه خوبی دارد و این را نباید مصداق کنترل ملت های آنها از سوی آمریکا دانست.وزیر خارجه جمهوری اسلامی ایران در بخش دیگری از این مصاحبه به سوالاتی راجع به مناسبات ایران و چین جواب داد و گفت دو کشور دارای روابط بسیار قوی در عرصه های مختلف هستند.ظریف، چین را شریک شماره یک تجاری ایران دانست و گفت که دو کشور به مناسبات و معاملات اقتصادی و تجاری خود ادامه خواهند داد.او گفت به رغم تحریم ها و تهدیدها روابط دو کشور ایران و چین در طول سال های اخیر گسترش چشمگیری داشته است و همچنان رو به رشد است.آساق**231**1904**            "}