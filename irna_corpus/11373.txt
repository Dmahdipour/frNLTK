{"onTitr":"","titr":" تأمین اجتماعی رایتل را واگذار می کند","describe":" تهران- ایرنا- روابط عمومی شرکت سرمایه گذاری تامین اجتماعی (شستا) اعلام کرد: به منظور خروج از بنگاهداری و حرکت به سمت سهامداری، مذاکره درباره واگذاری سهام شرکت های مختلف از جمله رایتل با شرکت های متقاضی انجام می شود.", "text":"به گزارش روز سه شنبه ایرنا از روابط عمومی شرکت سرمایه گذاری تامین اجتماعی، اعلام کرد: این شرکت در مسیر خروج از بنگاهداری فارغ از گفت و گوهای اولیه برای فروش و واگذاری سهام شرکت های خود، همه ضوابط قانونی و قوانین و مقررات مرتبط با رگولاتوری را رعایت می کند.روابط عمومی شستا اعلام کرد: هنوز با هیچیک از این خریداران به توافق قطعی نرسیده ایم و شستا برای حفظ و ارتقای سهام ذینفعان خود با دقت و کمک دستگاههای نظارتی تلاش خود را مبذول خواهد داشت.این گزارش می افزاید: بر همین اساس سهام سه واحد تولیدی و صنعتی «حریر»، «چوب اسالم» و «کارتن البرز» به مزایده عمومی گذاشته و تشریفات قانونی برای واگذاری فولاد اکسین نیز انجام شده است.روند واگذاری و فروش سهام شرکت های زیرمجموعه شرکت سرمایه گذاری تامین اجتماعی که به علت نوسان های ارزی و بدهی مالیاتی و بیمه ای با مشکلاتی رو به رو شده است با برنامه ریزی و تمهیدات جدید تسریع می شود.شستا پیش از این در جریان فروش شرکتهای قابل واگذاری خود، ضمن عرضه عمومی این شرکت ها در سه نوبت از طریق جراید عمومی، در پنج نوبت عرضه سهام این شرکتها را در پنج استان توسط استانداران و اتاق های بازرگانی استان ها و فعالان اقتصادی صورت داد.اجتمام * ٧٢68 * 3063            "}