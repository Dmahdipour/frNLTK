{"onTitr":" با مشارکت خیران:    ","titr":" 6 کارگاه فرش دستبافت در شهرستان بشاگرد راه اندازی شد","describe":" بندرعباس- ایرنا- رییس سازمان صنعت، معدن و تجارت هرمزگان گفت: 6 کارگاه فرش دستبافت با هزینه 13 میلیارد ریال خیران نیک اندیش با حضور استاندار در شهرستان بشاگرد راه اندازی شد.", "text":"به گزارش ایرنا، خلیل قاسمی سه شنبه شب در مراسم فعالیت این کارگاهها افزود: با راه اندازی این کارگاهها برای 90 نفر اشتغالزایی شده است.وی ادامه داد:  فرش‌های بافته شده در این کارگاه‌ها را اتحادیه فرش بافان استان یزد بصورت تضمینی خریداری می ‌کند.همچنین عملیات ساخت ناحیه صنعتی بشاگرد نیز در سفر استاندار هرمزگان به این شهرستان در زمینی به وسعت 21 هکتار با ظرفیت استقرار 52 واحد صنعتی آغاز شد.هزینه 450 میلیارد ریالی ساخت این ناحیه صنعتی از محل اعتبارات استانی تامین می شود و با راه اندازی آن 400 نفر مشغول به کار خواهند شد.همزمان با سفر استاندار هرمزگان به بشاگرد، عملیات احداث 2 واحد آموزشی نیز در این شهرستان آغاز شد.این واحدهای آموزشی شامل مدرسه شبانه روزی 12 کلاسه سردشت بشاگرد با زیربنای 2 هزار و 570 مترمربع و دبیرستان 9 کلاسه تیرور با زیربنای هزار و 300 متر مربع هستند که هزینه 70 میلیارد ریالی ساخت این واحد‌های آموزشی را خیران تقبل کرده اند.شهرستان بشاگرد در 300 کیلومتری شرق بندرعباس مرکز استان هرمزگان واقع شده است.این شهرستان از جمله نقاط محروم استان هرمزگان است که البته در سالهای پس از پیروزی انقلاب اسلامی به ویژه در چند سال اخیر گام های ارزشمندی در جهت بهبود عمران و آبادانی آن برداشته شده است.7198/6048            "}