{"onTitr":"","titr":" شیشه؛ راننده کامیون را به کام مرگ برد","describe":" همدان- ایرنا- فرمانده انتظامی شهرستان همدان گفت: سقوط بار شیشه در منطقه بلوار اسلامیان این شهر بر روی یک راننده کامیون، وی را به کام مرگ برد.", "text":"سرهنگ جمشید باقری روز پنجشنبه در گفت و گو با ایرنا اظهار داشت: راننده غیربومی، کامیون حامل شیشه را از ساوه به مقصد همدان بارگیری کرد.وی با بیان اینکه این راننده در شهر همدان به همراه 2 کارگر قصد تخلیه بار را داشتند که بر اثر سهل انگاری شیشه بر روی سر آنها سقوط  کرد افزود: راننده و یک تن از کارگران که در پشت کامیون در حال جابجایی بار بودند زخمی شدند.فرمانده انتظامی شهرستان همدان بیان کرد: هر 2 مجروح به بیمارستان منتقل شدند اما راننده 54 ساله پیش از رسیدن به مرکز درمانی جان باخت و کارگر مجروح نیز بستری شد.طبق آمار رسمی منتشر شده توسط پزشکی قانونی همدان، حوادث کار در نیمه نخست سال جاری جان 18 تن را گرفت و همچنین در این مدت 216 شهروند شامل چهار زن و 212 مرد امسال بر اثر حوادث کار مجروح و مصدوم شدند.7526/2087            "}