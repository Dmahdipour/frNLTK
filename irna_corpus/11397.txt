{"onTitr":"","titr":" تجهیزات ورزشی به مناطق محروم لرستان ارسال شد","describe":" خرم آباد -ایرنا - مدیرکل آموزش و پرورش لرستان گفت: یک کاروان شامل تجهیزات ورزشی، سلامت و ایمنی روز سه شنبه به مناطق محروم و شهرستان های استان ارسال شد.", "text":"به گزارش ایرنا رضا زینی وند مقدم در آئین برگزاری کاروان مهر با شعار پویایی، شادابی وسلامت با هدف ارسال تجهیزات ورزشی و ایمنی به مدارس شهرستان ها و مناطق لرستان افزود: امسال پنج میلیارد و 700 ریال اعتبار ورزشی برای مدارس و مناطق استان اختصاص یافته است.وی افزود: سه میلیارد ریال نیز تجهیزات ایمنی، سلامت و ورزشی در نظر گرفته شده که امروز این کاروان به همه مناطق و شهرستان های استان ارسال می شود.زینی وند مقدم ادامه داد: جمعیت دانش آموزی مناطق و شهرستان ها و محرومیت ها اولویت توزیع این تجهیزات است.مدیرکل آموزش و پرورش لرستان گفت: تجهیزات ورزشی مورد نیاز رشته ها و تجهیزات سلامت جهت ارتقا زنگ ورزش و سلامت مدارس در قالب کاروان مهر به مدارس ارسال شد.7274/6060            "}