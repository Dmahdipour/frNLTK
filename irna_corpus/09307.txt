{"onTitr":" عضو ناظر شورای پول و اعتبار:    ","titr":" شورای پول و اعتبار گزارش بانک مرکزی را بررسی می کند","describe":" تهران- ایرنا- عضو ناظر شورای پول و اعتبار در مجلس شورای اسلامی گفت: اعضای شورا از معاونت نظارت خواستند گزارش بانک مرکزی درباره بدهی های بانکی را به طور دقیق بررسی و پیشنهادهای لازم را برای چگونگی کاهش بدهی ها در جلسه بعدی ارائه کند.", "text":"به گزارش ایرنا، محمدرضا تابش امروز (چهارشنبه) در پایان نشست شورای پول و اعتبار یادآوری کرد: قائم مقام بانک مرکزی در اجرای مصوبه قبلی شورای پول و اعتبار مبنی بر گزارش میزان بدهی سیستم بانکی به بانک مرکزی، گزارشی ارائه کرد.وی ادامه داد: رییس کل بانک مرکزی نیز امروز گزارشی از مجموعه اقدامات انجام شده را ارایه کرد که موجب کاهش قیمت طلا و ارز شده است. به گفته تابش، «همتی ابراز داشت کاهش و تثبیت قیمت ارز و طلا تا دستیابی به قیمت واقعی تداوم می یابد و این راهبرد مورد تاکید و حمایت سران سه قوه است».نایب رییس فراکسیون امید مجلس شورای اسلامی بیان کرد: اعضای شورا تداوم اعتمادسازی مردم را خواستار شدند و بر تداوم روند کاهشی قیمت ها و تثبیت آن در مرز واقعی تاکید کردند.به گزارش ایرنا، شورای پول و اعتبار مطالعه و اتخاذ تصمیم درباره سیاست کلی بانک مرکزی جمهوری اسلامی ایران و نظارت بر امور پولی و بانکی کشور را بر عهده دارد.اعضای شورای پول و اعتبار شامل وزیر امور اقتصادی و دارایی یا معاون وی، رییس کل بانک مرکزی جمهوری اسلامی ایران، رییس سازمان برنامه و بودجه یا معاون وی، 2 تن از وزیران به انتخاب هیات وزیران، وزارت صنعت، معدن و تجارت، دادستان کل کشور یا معاون وی، رییس اتاق بازرگانی، صنایع، معادن و کشاورزی، رییس اتاق تعاون و یک نفر از نمایندگان کمیسیون های اموراقتصادی و برنامه و بودجه و محاسبات مجلس شورای اسلامی به عنوان ناظر با انتخاب مجلس است.ریاست شورا بر عهده رییس کل بانک مرکزی جمهوری اسلامی ایران است.ریزش نرخ ارزهای عمده از 2 روز پیش (نهم مهر) آغاز شد.علاوه بر عوامل روانی و سیاسی موثر بر بازار، ورود بانک مرکزی نیز بر شکستن نرخ ها اثر مثبت گذاشته است.در کنار آغاز موج ریزش نرخ ها، امروز دیوان لاهه شکایت ایران از آمریکا درباره اعمال تحریم ها علیه کشور ما را وارد دانست و به لغو موقت تحریم های دارویی، غذایی، بشردوستانه و هوایی رای دادند که همین امر اثر روانی خود را بر بازار ارز نیز گذاشت و به کاهش قیمت ها کمک کرد.اقتصام*3061*1961*            "}