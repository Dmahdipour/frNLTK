{"onTitr":"","titr":" امسال تولید 600هزار تن کلزا در کشور پیش بینی شد","describe":" ساری- ایرنا- مشاور مجری طرح دانه های روغنی وزارت جهاد کشاورزی با بیان اینکه سالانه حدود چهار میلیارد دلار ارز برای واردات دانه های روغنی، روغن و کنجاله صرف می شود، گفت: امسال هدف تولید کلزا در کشور 600هزار تن است که نسبت به پارسال حدود 2 برابر افزایش نشان می دهد.", "text":"به گزارش ایرنا، شاپور شکاری روز پنج شنبه در گردهمایی کشت پائیزه مازندران با محوریت دانه روغنی کلزا، نیاز سالانه کشور به روغن را یک میلیون و 300هزار تن اعلام کرد و افزود: پارسال 340هزار تن دانه روغنی کلزا در کشور تولید شده است.وی سرانه مصرف روغن در کشور را هفت کیلوگرم بیشتر نسبت به متوسط دنیا اعلام کرد و گفت: در حال حاضر ، سرانه مصرف روغن درکشور 20 کیلو گرم است.شکاری با بیان اینکه طرح توسعه کشت دانه های روغنی کشور از سال  78آغاز شده است، اظهار داشت: بی توجهی به بازرگانی محصول کلزا و حمایت نشدن به موقع کشت این محصول استراتژیک، روند تولید ان را  با فراز و نشیب های زیادی روبرو کرد.مشاور مجری طرح دانه های روغنی وزارت جهاد کشاورزی با بیان اینکه دولت تدبیر و امید با بسته های حمایتی ویژه توانسته سال گذشته رکورد سطح کشت کلزا را افزایش دهد، ادامه داد: سال زراعی گذشته 174هزار هکتار از زمین های کشور زیر کشت کلزا رفته است.شکاری تصریح کرد: بر اساس برنامه وزارت جهاد کشاورزی برای سال زراعی جاری سطح زیر کشت کلزا باید تا 330هزار هکتار برسد.وی با بیان اینکه در سه سال اخیر سه هزار دستگاه ماشین الات با یارانه حدود 50 درصدی در اختیار کشاورزان قرار گرفته است، بیان داشت: اعلام بموقع نرخ خرید تضمینی، پرداخت بموقع مطالبات کشاورزان، تخصیص تسهیلات بلاعوض و یارانه ای برای تهیه نهاده های کشاورزی بویژه بذر و علف کش و همچنین توجه به کشت مکانیزه از جمله بسته های حمایتی بوده است که به کلزاکاران ارائه شد.شکاری گفت: افزایش قیمت خرید تضمینی کلزا متناسب با هزینه تولید در دستور کار وزارت جهاد کشاورزی قرار دارد تا انگیزه کشاورزان برای کشت بیشتر شود.وی از استان های گلستان و  مازندران به عنوان استان های مهم تولید دانه های روغنی کلزا نام برد و بیان داشت: کشت کلزا به عنوان کشت دوم باید در زمین های شالیزاری استان های شمالی گسترش بیابد.بر اساس برنامه سازمان جهاد کشاورزی مازندران کشت دانه روغنی کلزا با 30هزار هکتار محور توسعه کشت پائیزه استان قرار گرفته است.کشاورزان مازندران سال گذشته 31 هزار و 600 تن کلزا به ارزش 860میلیارد ریال تحویل مراکز خرید  داده اند.مازندران 230 هزار هکتار اراضی شالیزاری دارد که با انجام طرح تسطیح و یکپارچه سازی و توجه به برداشت زودتر، دانه روغنی کلزا می تواند به عنوان کشت دوم مورد توجه قرار گیرد.6990/1899            "}