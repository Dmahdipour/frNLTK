به گزارش ایرنا محمدمهدی مروج الشریعه شامگاه جمعه در حاشیه گشایش نمایشگاه بزرگ کنگره ملی 2 هزار شهید خراسان جنوبی با عنوان «از حرا تا حرم » در جمع خبرنگاران افزود: همه ما باید قدردان و ادامه دهنده راه شهدا باشیم.وی اظهار داشت: بخشی از فداکاری های الهی و خدایی بهترین جوانان کشورمان در صحنه های نبرد با کفر، شرک و استکبار جهانی در این نمایشگاه چیده شده است تا یاد شهدا همیشه در تاریخ کشورمان زنده بماند. استاندار خراسان جنوبی گفت: نمایشگاه «ازحرا تا حرم» تجسمی از وقایع و عظمت تاریخ اسلام و جانفشانی های رزمندگان در هشت سال دفاع مقدس است و آنچه در این مجموعه تاریخی، فرهنگی و هنری به مناسبت گرامیداشت کنگره 2 هزار شهید خراسان جنوبی طراحی و قابل رویت شد یک کار بی نظیر، عظیم و مهم و دارای رسالت مثال زدنی است.وی بیان کرد: نمایشگاه از حرا تا حرم بهترین اقدام فرهنگی است که توسط سپاه انصارالرضا (ع) با مشارکت دستگاه های اجرایی و اقشار مختلف مردم اجرا شده است و در این نمایشگاه حضور رزمندگان اسلام در صحنه های نبرد علیه باطل به خصوص هشت سال دفاع مقدس نیز پیش بینی شده که کار بسیار باارزشی است.مروج الشریعه افزود: بشخصه نمایشگاه های میدانی زیادی در داخل و خارج از کشور دیده ام و نمایشگاه فرهنگی از حرا تا حرم کار باارزشی بود که باید به تمامی دست اندکاران که این نماد را به یاد شهدا اجرا کرده اند، دست مریزاد و خداقوت گفت، امید است نسل جوان جامعه با وقایع تاریخ اسلام و هشت دفاع مقدس آشنا شوند و از آن درس بگیرند.7556*3028
      
      