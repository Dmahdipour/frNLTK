{"onTitr":" نماینده ایلام در مجلس:    ","titr":" صدا و سیما مخاطبانش را از دست داده است","describe":" تهران - ایرنا- نماینده مردم ایلام در مجلس شورای اسلامی گفت: صدا و سیما به دلیل عملکرد یک سویه و حمایت از یک طیف خاص، مخاطبانش را از دست داده است.", "text":"«جلال میرزایی» روز شنبه در گفت وگو با خبرنگار پارلمانی ایرنا اظهارداشت: رسانه ملی باید در خدمت مردم و نظام باشد و یک سویه عمل نکند، تعجب می کنیم که چرا صدا و سیما تبدیل به سازمانی با عملکرد یک سویه شده است.وی افزود: عملکرد جناحی صدا و سیما دربرخورد با مسائل کشور باعث شده که این سازمان مخاطب خود را از دست دهد و برنامه هایش دیگر هیچ کمکی به رشد و توسعه کشور نکند.عضو فراکسیون امید مجلس خاطرنشان کرد: صدا و سیما به جای خدمت رسانی تحت تسلط طیف خاصی است که بیشتر به واگرایی های سیاسی دامن می زند.میرزایی یادآور شد: رسانه ملی به جای پخش سخنان موافقان و مخالفان CFT و FATF فقط به پخش سخنان مخالفان بسنده می کند و به تریبون طیف خاصی تبدیل شده است.وی تاکید کرد: البته این افراد اصولگرا نیستند بلکه طیف خاصی هستند، ما شاهدیم که اصولگرایان  درمورد لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) و گروه ویژه اقدام مالی (FATF ) عقلانی نظر می دهند و با موضوع برخورد می کنند.وی تاکید کرد: صدا و سیما تبدیل به تریبون افرادی شده که به صورت محفلی عمل می کنند و می خواهند نظر خود را به عنوان نظر غالب جامعه القا کنند.نماینده مردم ایلام در مجلس همچنین گفت: نمی دانم آنها در نهایت می خواهند به کجا بروند ولی این گونه اقدامات یک سویه آخر و عاقبتی نخواهد داشت.میرزایی ادامه داد: صدا و سیما باید بداند که با پخش این گونه برنامه ها، موضوعات مهم را نمی تواند به حاشیه ببرد و جنگ روانی ایجاد کند.به گزارش ایرنا، صدا و سیما شب های گذشته گزارش هایی درمورد FATF و لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) پخش کرد ، یکی از این گزارش با عنوان «سراب»، روایتی از داستان FATF در پاکستان بود که با واکنش کارشناسان رسانه و صاحبنظران سیاسی همراه شد.این کارشناسان پخش چنین گزارش هایی را بی ارتباط با در دستور کار قرار گرفتن و بررسی CFT در مجلس ندانستند.سیام**9121**1336            "}