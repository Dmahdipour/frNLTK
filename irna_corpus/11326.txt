{"onTitr":"","titr":" اسامی 15 گزینه برای تصدی پست شهرداری رشت معرفی شد","describe":" رشت - ایرنا- سخنگوی شورای اسلامی رشت گفت: اسامی 15 نفر برای تصدی پست شهرداری این کلانشهر معرفی شد.", "text":"فاطمه شیرزاد روز سه شنبه در گفت و گو با خبرنگار ایرنا اظهار داشت : در جلسه غیرعلنی روز گذشته شورای اسلامی کلانشهر رشت اسامی، 15 گزینه نهایی برای تصدی در پست شهرداری رشت جمع بندی و معرفی شد.وی تصریح کرد : تعدادی از این افراد خودشان برای تصدی در پست شهرداری رشت نامزد شده و تعدادی هم از سوی اعضای شورای اسلامی این کلانشهر معرفی شده اند.شیرزاد افزود: در جلسه عصر روز گذشته شورای اسلامی کلانشهر رشت قرار بر این شد تا امروز (سه شنبه) با 15 گزینه تصدی پست شهرداری رشت تماس گرفته و تایید نهایی از آنها دریافت شود.سخنگوی شورای اسلامی کلانشهر رشت خاطر نشان کرد: پس از تایید نهایی از گزینه ها، آنها بایستی سابقه کاری ارایه داده و پس از بررسی آن از سوی اعضای شورا و روند انتخاب شامل مصاحبه و گزینش و غیره، یک نفر برای تصدی شهرداری رشت انتخاب و معرفی خواهد شد.وی بیان داشت: اگر روند انتخاب به خوبی پیش رود به امید خدا در جلسه شورای اسلامی کلانشهر رشت در دوشنبه هفته آینده شهردار را انتخاب و معرفی می کنیم.مسعود نصرتی قزوینی نژاد آخرین شهردار کلانشهر رشت که با انتخاب اعضای شورای دوره پنجم، با شعار رشت به سوی شکوفایی به عنوان شصت و پنجمین شهردار سکان مدیریت شهری رشت را به دست گرفته بود، سی ام تیرماه سال جاری پس از 10 ماه، استعفایش را به رئیس شورا تقدیم کرد. اعضای شورای اسلامی رشت نیز پس از قبول استعفای نصرتی ، علی بهارمست را به عنوان سرپرست شهرداری این کلانشهر انتخاب کردند. شورای اسلامی کلانشهر رشت 11 عضو دارد. کلانشهر رشت حدود 700 هزار نفر جمعیت ثابت دارد که در طول روز به بیش از یک میلیون و 200 هزار نفر می رسد. 7286 /6030            "}