{"onTitr":"","titr":" 42 درصد از مددجویان کمیته امداد البرز سالمند هستند","describe":" کرج- ایرنا- قائم مقام کمیته امداد البرزگفت: 14هزارو500 نفر معادل 42 درصد مددجویان تحت پوشش این استان را سالمندان تشکیل می دهند.", "text":"به گزارش ایرنا، اسماعیل رحیمی روز چهارشنبه در همایش کرامت سالمندان دراستان البرز افزود: بیشتر مددجویان سالمند تحت حمایت این کمیته ساکن در مناطق روستایی شهرستان‌های طالقان، ساوجبلاغ، نظرآباد و جاده کرج - چالوس هستند.وی گفت: ارائه خدمات ویژه معیشتی و درمانی و اولویت در اعزام به سفرهای زیارتی عتبات عالیات و مشهد مقدس ازجمله خدمات کمیته امداد برای خدمت‌رسانی سالمندان تحت حمایت است.رحیمی بیان داشت: امسال مددجویان سالمند شرکت‌کننده درهمایش کرامت سالمندان از برنامه های آموزش بهداشت تغذیه، بهداشت روان و راه‌های ایجاد نشاط در دوران سالمندی که توسط اساتید دانشگاه علوم پزشکی البرز ارائه شد، بهره‌مند شدند.قائم مقام کمیته امداد البرز بابیان اینکه در این همایش مربیان هلال‌احمر راه‌های آمادگی برای مقابله با بلایای طبیعی را به سالمندان آموزش دادند، افزود: اجرای برنامه هنری، تست فند و فشارخون و اهدای هدیه نقدی یک‌ میلیون ریالی به همه سالمندان شرکت‌کننده در همایش از دیگر بخش‌های همایش تکریم مددجویان سالمند بود.وی یادآور شد: استفاده از خدمات درمانی، مراقبت‌های بهداشتی، چکاب پزشکی و تامین بخشی از هزینه‌های نگهداری سالمندان در مجموعه آسایشگاه کهریزک استان البرز از جمله خدمات این نهاد به سالمندان تحت حمایت کمیته امداد است.8029/ 6155            "}