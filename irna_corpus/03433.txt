{"onTitr":" لیگ دسته یک فوتبال کشور    ","titr":" 90 ارومیه برای کسب پیروزی به دیدار آلومینیوم اراک می رود","describe":" ارومیه- ایرنا- مدیر تیم فوتبال 90 ارومیه گفت: این تیم فردا /چهارشنبه/ برای کسب نخستین پیروزی خود در لیگ دسته یک امسال به دیدار آلومینیوم اراک می رود.", "text":"یحیی بهاری روز سه شنبه در گفت و گو با خبرنگار ایرنا افزود: تیم 90 ارومیه، یک ماه پس از آغاز بازی های لیگ دسته یک کشور تشکیل شد ولی در زمان بسیار کمی به هماهنگی و انسجام لازم رسید.وی اضافه کرد: در سه دیدار گذشته با جنگندگی بازیکنان سه امتیاز در مقابل تیم های قدرتمند شهرداری تبریز، اکسین البرز و مس کرمان کسب کرده ایم که این امر روحیه بازیکنان را بالا برده است.وی با رد برخی گمانه زنی های تبلیغاتی در خصوص دوپینگ بازیکنان این تیم بیان کرد: این اتهام افکنی ها به خاطر بازی خوب تیم 90 ارومیه است ولی بازیکنان این تیم با تعصب و غیرت و بدون هیچ چشمداشتی بازی کرده و همه توان خود را برای پیروزی به کار می گیرند.مدیر تیم فوتبال 90 ارومیه با اشاره به اینکه پس از دیدار با مس کرمان نیز بازیکنان این تیم آماده ارائه تست دوپینگ بودند ولی این کار از طرف مسوولان میسر نشد، ادامه داد: در صورتی که پس از بازی با آلومینیوم اراک نیز درخواست تست دوپینگ داده شود، از آن استقبال می کنیم.به گزارش ایرنا امسال پس از گذشت سه دهه بار دیگر با حضور تیم 90 ارومیه در لیگ دسته یک کشور، فوتبال ارومیه جان تازه ای به خود گرفته ولی این تیم برای بقا در جام آزادگان نیازمند حمایت همه جانبه مسوولان آذربایجان غربی است. این تیم تا پایان هفته ششم رقابت های لیگ دسته یک باشگاه های کشور &#39;جام آزادگان&#39; با کسب سه امتیاز در رده چهاردهم جدول رده بندی قرار دارد.تیم 90 ارومیه فردا /چهارشنبه 18 مهر/ در ورزشگاه تختی ارومیه میزبان آلومینیوم اراک /صدرنشین رقابت ها/ است.7156/2093            "}