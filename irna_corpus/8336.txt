{"onTitr":" مربی تیم نفت آبادان:    ","titr":" عادلانه نبود که بازنده میدان باشیم","describe":" اهواز – ایرنا - مربی تیم فوتبال نفت آبادان گفت: بازی خوبی به نمایش گذاشتیم و عادلانه نبود که امشب ما بازنده بازی شویم، خوشحالم که حق به حقدار رسید.", "text":"به گزارش ایرنا کاظم فرحانی پنجشنبه شب در نشست خبری بعد از پیروزی تیمش مقابل استقلال خوزستان در مرحله یک هشتم نهایی جام حذفی بابیان این که به فوتبال ایران بابت این بازی هجومی و تماشاگرپسند تبریک می گویم اظهار داشت: با پیروزی که امشب کسب کردیم قطعا شرایط تیم ما در آینده بهتر می شود.وی با بیان این که موقعیت ‌های بیشتری نسبت به حریف داشتیم افزود: این دومین بازی بود که بعد از عقب افتادن از حریف، توانستیم نتیجه بازی را جبران کنیم، همان گونه که دیدید برگشت خوبی به بازی داشتیم و توانستیم راهی مرحله بعد شویم.مربی دروازه‌ بانان تیم نفت آبادان در خصوص عملکرد داور این دیدار گفت: ما در این فصل به اندازه کافی از داوری متضرر شدیم، در این بازی هر2 پنالتی گرفته شده از سوی داور درست بود و ما به حقمان رسیدیم و تصمیمات داور در این دیدار اثرگذار نبود. وی‌ در خصوص نتایج تیم نفت آبادان در این فصل گفت: در این چند سال که در تیم نفت هستم کسی مثل سرجیو ندیدم که این گونه برای تیم وقت بگذارد، قطعا حضور سرجیو می‌ تواند به کل فوتبال خوزستان کمک کند. فرحانی ادامه داد: برد امشب باعث می ‌شود که شرایط تیم ما برای بازی ‌های بعدی بهتر شود و در ادامه با روحیه بهتری کار کنیم.دیدار تیم های استقلال خوزستان و نفت آبادان در مرحله یک هشتم نهایی جام حذفی با نتیجه پنج بر 2 به سود تیم نفت آبادان به پایان رسید.9879/6002            "}