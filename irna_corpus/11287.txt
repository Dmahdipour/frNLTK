{"onTitr":" معاون وزیر صنعت اعلام کرد:    ","titr":" سهم بیش از 20 درصدی صنایع معدنی در صادرات غیرنفتی","describe":" تهران- ایرنا- معاون وزیر صنعت، معدن و تجارت گفت: حوزه معدن و صنایع معدنی با سهم 20 درصدی در صادرات غیر نفتی، نقش بسزایی در ایجاد ارزش افزوده و اشتغال و ارزآوری در کشور دارد.", "text":"به گزارش خبرنگار اقتصادی ایرنا، «مهدی کرباسیان» روز سه شنبه در نخستین همایش «چشم انداز صنایع غیرآهنی ایران و فناوری های وابسته» در مرکز همایش های بین المللی صدا و سیما، افزود: یکی از افتخارات وزارت صنعت و سازمان توسعه و نوسازی معادن و صنایع معدنی ایران (ایمیدرو) در دولت‌های یازدهم و دوازدهم، ارتقای جایگاه معدن و صنایع معدنی در بین مردم، سیاستگذاران و تصمیم‌گیران است.به گفته این مقام مسئول، در پنج سال گذشته معدن و صنایع معدنی و جایگاه آن در اقتصاد و توسعه کشور، جدی گرفته شده به طوری که اکنون بیش از 23 درصد ارزش بورس کشور متعلق به شرکت های معدنی و صنایع معدنی است.کرباسیان ادامه داد: ایران کشوری معدنی است و این جایگاه می‌تواند بیش از پیش ارتقا یابد.وی افزود: باوجود تحریم های ظالمانه آمریکا و نامبرده شدن از آلومینیوم و مس در تحریم‌های اقتصادی، اما حوزه معدن و صنایع معدنی می‌تواند با وجود همه مشکلات روی پای خود بایستد؛ معتقدیم ضربه پذیری این حوزه در صورت توجه و تدبیر نسبت به سایر حوزه های صنعتی و اقتصادی کمتر است.رئیس هیات عامل ایمیدرو بر لزوم توجه به صادرات در این حوزه نیز تاکید کرد و هشدار داد: هرگونه کم توجهی به صادرات می‌تواند این بخش را وارد رکود و چالش‌های جدی کند.وی یادآور شد: فراموش نکنیم 50 درصد تولید انواع محصولات معدنی در جهان در اختیار چینی هاست و می‌توان با همکاری با چین و اخذ تصمیم های منطقی، تحریم‌ها را کم اثر کرد.کرباسیان، به جنگ تجاری آمریکا با چین، روسیه و اتحادیه اروپا اشاره کرد و گفت: این جنگ تجاری به طور مستقیم در حوزه فلزات غیرآهنی نیز تاثیرگذار است و باید در این زمینه و همچنین رشد بهره دلار تحلیل هایی انجام داد که چقدر در اقتصاد کشورمان تاثیرگذار خواهد بود.وی تاکید کرد: باید از اخذ تصمیم های شتابزده و هیجانی در حوزه معدن و صنایع معدنی کشور پرهیز کرد.به گفته این مقام مسئول، ایران با وجود زیرساخت های مختلف نفت، گاز، معدن، راه آبی و نیروی انسانی تحصیل کرده، آماده جهش اقتصادی است و چنین پتانسیل‌هایی در جهان وجود ندارد.** سیاست در اقتصاد کم رنگ شودمعاون وزیر صنعت، معدن و تجارت تاکید کرد: باید سیاست را هر چه بیشتر در حوزه اقتصاد کمرنگ کنیم و اجازه دهیم اقتصادی ها کار خود را انجام دهند؛ زیرا اگر سیاسیون بگذارند این کشور می تواند جهش کند؛ سیاسیونی که هرچند دلسوزند اما در پاره ای موارد منافع ملی را در نظر نمی‌گیرند.وی خواستار آن شد تا «سیاسیون اجازه دهند اقتصادی ها این روزها بیشتر حرف بزنند، زیرا در حالی مدام دم از بخش خصوصی می زنند که حتی اجازه نمی دهند بخش اقتصاد دولتی حرف بزند.» ** لزوم تهیه نقشه راه برای صنایع غیرآهنیرئیس عامل ایمیدرو ادامه داد: امروز در حوزه فولاد و زغال سنگ از طرح‌های جامع و نقشه راه جامع برخورداریم، اما در سایر حوزه‌ها از جمله فلزات غیرآهنی چنین نقشه هایی تهیه نشده و جای آنها خالی است.وی ادامه داد: پژوهش و آموزش و توجه به آنها یکی از مباحث جدی است که در حوزه معدن و صنایع معدنی کمرنگ است و باید توجه بیشتری به آن کرد. به گفته این مقام مسئول، امروز مجلس شورای اسلامی در حوزه معدن و صنایع معدنی کمک کننده است و آمادگی برای همراهی دارد.کرباسیان، یکی از افتخارات ایمیدرو در چند سال گذشته را توجه به مقوله توسعه اکتشافات معدنی در کشور برشمرد و گفت: تاکنون مقدمات اکتشافات معدنی در پهنه ای به وسعت 270 هزار کیلومتر مربع فراهم شده که 200 هزار کیلومتر مربع آن در 2 سال گذشته ژئوفیزیک هوایی شد.وی همچنین بر لزوم حمایت از معادن کوچک و اقتصادی کردن آنها تاکید کرد و افزود: معادن روباز کشور به پایان رسیده است و باید کم کم به سمت تجمیع معادن کوچک حرکت کنیم تا فعالیت در این حوزه را اقتصادی کنیم.نماینده مجلس: توسعه فلزات غیر آهنی در کشور نیازمند سرمایه‌گذاری استعضو کمیسیون شوراها و امور داخلی مجلس شورای اسلامی در این همایش گفت: توسعه فلزات غیر آهنی در کشور نیازمند سرمایه گذاری است و مجلس آمادگی دارد به ویژه در مورد طرح هایی که مورد حمایت جامعه علمی کشور باشد به حمایت بپردازد.'عبدالرضا هاشم زایی' افزود: اگر دولت لوایح لازم را برای حل مشکلات در این زمینه بیاورد، مجلس آماده است برای رفع آنها اقدام کند.وی گفت: توسعه فلزات غیر آهنی همپای فلزات آهنی و فولاد در کشور در حالی نیازمند سرمایه‌گذاری است که متاسفانه سرمایه‌گذاران به عنوان افرادی 'زالوصفت' شناسانده می شوند و ارج و قربی برایشان قائل نیستیم؛ در این شرایط حضور سرمایه گذاران خارجی در کشور جای خود دارد.هاشم زایی یادآور شد: یکی از مشکلات و چالشها در حوزه معدن و صنایع معدنی، مداخله دولت در قیمت گذاری هاست که از ابتدای پیروزی انقلاب نیز این مشکل وجود داشت.وی که مدیرعامل اسبق شرکت ملی مس است، یادآور شد: نخستین بار که وارد این شرکت شدم توانستیم رانتی که در جیب دلالان و برخی صادر کنندگان غیر واقعی می رفت را به تولید بازگردانیم.'علاوه بر آن طی مصوبه ای موفق شدیم با درآمدهای ارزی حاصله به توسعه شرکت ملی مس بپردازیم'.به گزارش ایرنا، در حاشیه این همایش، نمایشگاه چشم انداز صنایع غیرآهنی ایران و فنآوری های وابسته با نگاهی به تولید و بازار گشایش یافت.این همایش تا فردا در مرکز همایش‌های بین‌المللی صدا و سیما ادامه دارد.اقتصام*3065*9132*2023*1961*            "}