{"onTitr":" رئیس مرکز مطالعات راهبردی دمشق    ","titr":" ایران به خوبی سیاست های نادرست آمریکا را بر ملا کرد","describe":" دمشق - ایرنا - 'بسام ابوعبدالله' رئیس 'مرکز مطالعات راهبردی دمشق' تاکید کرد که جمهوری اسلامی با سیاست های نادرست آمریکا در منطقه آشنا است و به خوبی فتنه انگیزی واشنگتن را بر ملا کرده است.", "text":"ابوعبدالله امروز (یکشنبه) در گفت و گوی اختصاصی با خبرنگار ایرنا با اشاره به مواضع ایران در باره 'برجام' گفت: جمهوری اسلامی به قانون بین المللی و مقررات سازمان ملل متحد احترام می گذرد، اما سیاست های غلط 'دونالد ترامپ' در موضوع هسته ای سبب شده تا آمریکا هر روز منزوی و هیچ کشوری به حرفش اعتنا نکند.وی ادامه داد: خروج ترامپ رئیس جمهوری آمریکا از بیشتر تعهدات بین المللی، نشان می دهد هر روز این کشور منزوی تر می شود.رئیس مرکز مطالعات راهبردی دمشق گفت: جمهوری اسلامی مواضع قدرتمندی در منطقه دارد، به طوری که روسیه و چین از برجام حمایت کردند، زیرا نمی خواهند جنگ و یا تنشی در خاورمیانه ایجاد شود. ابوعبدالله با اشاره به اینکه سیاست ایران و کره شمالی با هم تفاوت دارد، گفت: جمهوری اسلامی به طور مستقیم از مظلومان دفاع می کند، زیرا این کشور سیاست روشنی دارد، اما رهبران کره شمالی تنها به فکر منافع کشورشان هستند. وی ادامه داد: کره شمالی سلاح اتمی دارد، در حالی که رهبر معظم انقلاب اسلامی در فتوایی اعلام کردند که بمب اتمی حرام است و ما هیچ گاه به دنبال آن نیستیم. رئیس مرکز مطالعات راهبردی دمشق افزود: مهمترین عاملی که سبب شد جبهه استکبار و حامیان منطقه ای آن با جمهوری اسلامی دشمنی کنند، موضوع فلسطینیان است. ابو عبدالله اضافه کرد که حمایت جمهوری اسلامی از مظلومان فلسطین سبب شده تا آمریکا و رژیم صهیونیستی در قبال ایران توطئه آفرینی کنند. وی با محکوم کردن حملات تروریستی در اهواز و سیاست برخی کشورها در قبال آن نیز گفت: اگر در کشورهای غربی اینگونه حادثه تروریستی اتفاق بیفتد، بلافاصله آن را محکوم می کنند ، در حالی که جمهوری اسلامی ضربات زیادی از تروریسم خورده که برخی کشورها آن را حادثه اعلام کردند که این امر نشان می دهد، غربی ها مغرضانه با مسایل برخورد می کنند. وی افزود: تروریسم قطعا از حمایت آمریکا و برخی کشورهای منطقه برخوردار است و عربستان عامل اصلی پرورش تروریسم در خاورمیانه است، زیرا 'محمد بن سلمان' قبلا اعلام کرده بود که ما جنگ را به سرزمین ایران منتقل می کنیم. وی تصریح کرد: کشورهای منطقه به ویژه شیوخ عرب که اینگونه توطئه ها علیه ملت ایران انجام می دهند، نمی توانند موفق شوند، زیرا خودشان درگیر جبهه های داخلی و یمن هستند. خاورم**8005**1651            "}