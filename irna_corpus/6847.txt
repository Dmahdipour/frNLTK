{"onTitr":"","titr":" مهارت آموزی آری، مدرک گرایی خیر","describe":" تهران- ایرنا- کارشناس امور تربیتی عنوان کرد: هدف یابی، تقویت انگیزه و آموزش از جمله مهارت هایی است که دانش آموزان را به سوی آینده ای درخشان و روشن سوق می دهد، موضوعی که در بازار رو به رشد مدرک گرایی ایران نادیده گرفته شده است.", "text":"به گزارش خبرنگار گروه علمی ایرنا، تغییر محتوای کتاب های درسی و روش آموزش در جهت فاصله گرفتن از آموزش محوری و ارجحیت دادن به مهارت محوری موضوعی است که در سال های اخیر مورد توجه کارشناسان امور تربیتی و مسوولان آموزشی قرار گرفته تا آن جا که وزارت آموزش و پرورش در سایه تدوین سند تحول بنیادین، تلاش دارد بیشتر به آموزش مهارت ها در نظام آموزشی بپردازد .در این خصوص، خبرنگار ایرنا با «اصغر کیهان نیا» کارشناس امور حقوقی و تربیتی گفت و گو کرد تا نوع مهارت های لازم برای زندگی دانش آموزان و زمان مناسب فراگرفتن آن را از وی جویا شود. کیهان نیا که مولف 22 عنوان کتاب در حوزه های تربیتی و مشاوره است، گنجاندن آموزش مهارت های حرفه ای، اجتماعی و اقتصادی در نظام آموزشی را به مثابه گستراندن فرش قرمز برای رشد ذهنی و مهارتی دانش آموزان می داند. **مهارت های مورد نیاز دانش آموزان کدام است؟کیهان نیا روز شنبه در تشریح مهارت های مورد نیاز زندگی فردی و اجتماعی دانش آموزان گفت: هدف یابی و داشتن هدف برای آینده، نخستین موضوعی است که باید به دانش آموزان آموخته شود و به آنان تفهیم شود کسی که هدف ندارد آینده موفقی نخواهد داشت. البته آموزش با شیوه های غیرمعمول و منفی که اگر درس نخوانی بدبخت می شوی اصلا جواب نمی دهد بلکه باید با زبانی نرم اما شیوا به دانش آموز یاد داد که هدف چیست، آینده چیست و داشتن هدف برای آینده هر انسانی لازم است.وی افزود: تقویت انگیزه دانش آموزان برای آموختن دروس آموزشی و مهارت های حرفه ای دومین موضوع است که باید به دانش آموز یاد داد زیرا هر قدر انگیزه بیشتر باشد، راه رسیدن به هدف هموارتر خواهد بود. آموزش نظم و دقت هم مهارت دیگری است که دانش آموز آن را از نوع رفتار اطرافیان و اولیاء خانه و مدرسه می آموزد؛ موضوعی که کیهان نیا به آن اشاره کرد و گفت: در این خصوص نصیحت جواب نمی دهد بلکه رفتار اولیاء است که دانش آموزان از روی آن الگوسازی می کنند. معلمان و والدینی که موثرترین، نزدیکترین و کاملترین افراد نسبت به دانش آموزان هستند، اگر دارای نظم و ترتیب باشند آن ها هم یاد می گیرند. به اعتقاد این کارشناس تربیتی، داشتن برنامه و  برنامه ریزی هم باید سرلوحه کار دانش آموزان قرار گیرد تا آموزش های علمی را به گونه ای بیاموزند که به عنوان مهارت در آینده شغلی خود بکار ببرند.  **چه زمانی برای آموزش مهارت ها مناسب است؟کیهان نیا در این گفت و گو با اشاره به تجربه سال های دور که در آن کودکان و نوجوانان در ایام تابستان مهارت های غیر درسی را در کنار شغل پدری یا آشنایان می آموختند، تابستان را بهترین زمان فراغت برای یادگیری مهارت ها عنوان کرد و در ادامه خاطرنشان کرد: در کنار آموزش رسمی در طول تحصیل و ساعت مدارس، تشویق دانش آموزان به همیاری در امور مدرسه، انجمن خانه و مدرسه و شرکت در کارهای گروهی از جمله نظافت و تزیین کلاس و جمع آوری کاغذها و برگه های ریخته شده در سطل زباله، مهارت های حضور فیزیکی و کمک به دیگران و نوع برخورد در مواقع کار مشترک را به آنان می آموزد. وی افزود: تشویق دانش آموز به ایراد سخنرانی در مدرسه از یک سو باعث رفع خجالتی بودن و از سوی دیگر موجب تقویت بیان آن ها برای ارتباط گیری در اجتماع و دفاع از خود می شود. تشویق به مطالعه متفرقه و کتاب های غیردرسی و قرار دادن پاداش تشویقی در ازای خواندن آن، راهکار دیگر آموزش مهارت های زندگی به دانش آموزان است. این کارشناس یادآور شد: آموختن کارهای عملی در اوقات فراغت تابستان مانند نجارت، تعمیر لوازم خانگی، آشنایی مختصر با برق و تعمیر خودرو از جمله مهارت هایی است که باعث می شود استعداد بالقوه  دانش آموز به بالفعل تبدیل شده و چه بسا آن را به عنوان پیشه خود انتخاب کند. همانند آن چه در زمانی های نه چندان دور مرسوم بود و در حال حاضر در کشورهای توسعه یافته نهادینه شده است. به عنوان مثال، در کشور آلمان، دانش آموزان از پایه نهم، مهارت های حرفه ای را به گونه ای می آموزند که بر اساس آمارهای منتشر شده از این کشور، تنها 20 درصد به دانشگاه می روند و 80 درصد آنان وارد بازار حرفه ای و تکنیکی می شوند. موضوعی که متاسفانه در جامعه کنونی ما به دست فراموشی سپرده شده و به جای آن تب مدرک گرایی اوج گرفته است.**نقش اولیا و مربیان در مهارت آموزیکیهان نیا، نقش خانواده و اولیای مدرسه در مهارت آموزی و افزایش گیرایی مهارت در میان دانش آموزان را برجسته دانست و اظهار داشت: مسوولیت شناسی و مسوولیت پذیری دانش آموزان هم مهارتی است که از دامان خانواده و مشارکت در کار منزل آموخته می شود. فضای آموزشی، معلم، مدیر مدرسه و انجمن خانه و مدرسه هم دومین پایگاه آموزش مهارت ها هستند به شرط آن که در محیط مدارس، برنامه ای با طرح درس داشته باشند که اطلاعات عمومی خوبی به دانش آموز ارائه کند. در پایان باید گفت هر نوع آموزش از دانشی تا مهارتی، زمانی به منصه ظهور می رسد که دانش آموز خود را زیر چتر حمایتی اولیای خانه و مدرسه ببیند و با امنیت، تعهد و احساس مسوولیت پا به عرصه اجتماع بگذارد. علمی**9294**            "}