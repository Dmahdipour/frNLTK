{"onTitr":"","titr":" یزد میزبان مسابقات فوتبال ساحلی امید کشور شد","describe":" یزد - ایرنا - دبیر هیات فوتبال استان یزد گفت: مرحله نهایی مسابقات رده سنی امید فوتبال ساحلی قهرمانی باشگاه های کشور از دوشنبه 22 مهر ماه 1397 به مدت سه روز در زمین سلمان محمود آباد یزد برگزار می شود.", "text":"صادق شاکری روز یکشنبه در گفت و گو با ایرنا افزود: در این مسابقات تیم های مقاومت گلساپوش یزد، پارس جنوبی بوشهر، ملوان بندرگز گلستان و ایفا سرام اردکان حضور دارند.وی ادامه داد: رقابت ها با حضور ناظر و نماینده فدراسیون فوتبال در یک گروه، به صورت دوره ای و مجتمع برگزار می شو تا قهرمان فوتبال ساحلی امید کشور مشخص شود.این مسئول، استعدادیابی، برگزاری جشنواره های فوتبال، تشکیل دوره آموزشی برای مربیان، انجام لیگ منظم و مستمر در تمام رده ها و فعالیت های فرهنگی را محور برنامه های هیات فوتبال ذکر کرد.تیم های مقاومت گلساپوش یزد و ایفاسرام و پیام کویر اردکان سه نماینده فوتبال ساحلی استان در لیگ برتر باشگاه های کشور هستند.استان یزد با یک میلیون و 138 هزار نفر جمعیت، 25 تیم فوتبال ، فوتسال و فوتبال ساحلی در لیگ کشور و 75 تیم در لیگ استان دارد.7536/ 2047/            "}