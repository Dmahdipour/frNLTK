{"onTitr":"","titr":" بیش از پنج میلیارد ریال کالای قاچاق در باشت کشف شد","describe":" گچساران- ایرنا- فرمانده انتظامی باشت گفت: پنج میلیارد و 500 میلیون ریال کالای قاچاق از ابتدای سال جاری تاکنون در این شهرستان کشف و ضبط شد که نسبت به مدت مشابه 18 درصد افزایش داشته است.", "text":"سرهنگ رضا چشم مهتاب روز سه شنبه در گفت و گو با خبرنگار ایرنا افزود: این میزان کالای قاچاق در کنترل خودروهای عبوری در جاده گچساران - باشت کشف و ضبط شد. چشم مهتاب اظهار داشت: 16 نفر متخلف در این زمینه شناسایی و دستگیر و 12 دستگاه خودروی حامل کالای قاچاق در سال جاری در این شهرستان متوقف شد. چشم مهتاب ادامه داد: کالاهای کشف شده شامل گوشی تلفن همراه، انواع وسایل آرایشی و بهداشتی، مواد خوراکی، پوشاک و سیگار بوده است. وی تصریح کرد: گسترش قاچاق کالا و ارز اثرات منفی فراوانی بر تولید داخلی دارد و امنیت اقتصادی را در جامعه برهم می زند به همین دلیل پلیس مصمم است تا با متخلفان اقتصادی برخورد قاطع و قانونی داشته باشد. شهرستان باشت در 110 کیلومتری یاسوج، 21 هزار نفر جمعیت دارد. 2082/6110            "}