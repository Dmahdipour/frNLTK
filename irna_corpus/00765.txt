{"onTitr":" عضو کمیسیون بهداشت و درمان مجلس:‏    ","titr":" پزشکان باید بیشتر از گذشته به جامعه کمک کنند","describe":" تهران- ایرنا- عضو کمیسیون بهداشت و درمان مجلس گفت: پزشکان باید در شرایط فعلی بیشتر از گذشته به جامعه کمک کنند تا رسالت خود را در ‏راستای نخبه گری نسبت به جامعه ادا کرده باشند.‏", "text":"به گزارش خبرنگار سلامت ایرنا، علی نوبخت روز پنجشنبه در هشتمین نشست کارشناسی مجمع انجمن‌های علمی گروه پزشکی ایران افزود: برای خروج از حالت فعلی و اعمال اخلاق حرفه‌ای پزشکان، دو راه وجود دارد. وقتی در هوایی نفس می‌کشیم که آلوده است، ‏نمی‌توان انتظار داشت که فقط به دو نفر اکسیژن خالص برسد. زیرا هوا آلوده است و در نتیجه همه مسموم می‌شوند. در این شرایط ‏پزشکان نیز می‌توانند مثل سایر صنوف اعتراض کنند که این کار درست نیست. راه دوم این است که قدر نعمتی که خداوند به پزشکان ‏داده را بدانیم.‏وی افزود: باید توجه کنیم آیا دانشگاه‌ها می‌خوانند فقط طوطی‌وار به دانشجویان تدریس کنند یا اینکه به نسل چهارم وارد شده، جامعه ‏را اصلاح کرده و سیاست کشور را تعیین می کنند.‏این نماینده مجلس ادامه داد: پزشکان باید رو به جلو حرکت کرده، جامعه را اصلاح کنند. پزشکان باید از درون، خود را اصلاح کنند. ‏نباید این طور باشد که رئیس یک انجمن حرفی بزند و سایر انجمن‌ها او را محکوم کنند.‏دبیر هیئت مدیره مجمع انجمن‌های علمی گروه پزشکی ایران اظهار داشت: این مجمع، انجمنی را بالاتر می‌داند که کمیته اخلاق ‏پزشکی را در بدنه خود تشکیل داده باشد.‏اجتمام*9482‏ * 3063            "}