{"onTitr":"","titr":" سه بسکتبالیست کهگیلویه و بویراحمد به اردوی تیم ملی دعوت شدند","describe":" یاسوج- ایرنا- مدیرکل ورزش و جوانان کهگیلویه و بویراحمد گفت: سه بسکتبالیست این استان به نام های کیوان عباسی پور، دانیال حامدپور و مهران چترآذر به اردوی تیم ملی رده سنی جوانان دعوت شدند.", "text":"سید محمدتقی علوی روز سه شنبه در گفت و گو با خبرنگار ایرنا اظهار داشت: این سه ورزشکار عضو تیم بسکتبال رده سنی جوانان کهگیلویه و بویراحمد هستند و دعوت آنان به اردوی تیم ملی نیز از سوی فدراسیون انجام شده است.وی افزود: اردوی تیم ملی بسکتبال رده سنی جوانان به مدت سه روز و از 11 تا 13 مهر امسال در تهران برگزار می شود.علوی بیان کرد: دعوت این سه ورزشکار کهگیلویه و بویراحمد به اردوی تیم ملی بسکتبال رده سنی جوانان بیانگر توان و ظرفیت چشمگیر ورزشی قشر جوان استان است.وی بر لزوم تعامل هر چه بیشتر تمامی هیأت های ورزشی کهگیلویه و بویراحمد به ویژه هیأت بسکتبال با مدارس، دانشگاه ها و اداره کل آموزش و پرورش این استان در راستای کشف و شکوفایی استعدادهای ورزشی در استان تأکید کرد.علوی عنوان کرد: ورزشکاران کهگیلویه و بویراحمد نیازمند توجه و حمایت همه جانبه مسئولان اجرایی این استان هستند.وی خواستار تلاش و همت مضاعف مربیان، بازیکنان و مسئولان هیأت بسکتبال کهگیلویه و بویراحمد برای رسیدن این رشته ورزشی به جایگاه اصلی خود در کشور شد.حدود 50 هزار ورزشکار ساماندهی شده مرد و زن در رشته های مختلف در کهگیلویه و بویراحمد فعالیت می کنند.7535/6110            "}