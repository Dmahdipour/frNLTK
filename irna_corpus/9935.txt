{"onTitr":"","titr":" معتادان بهبود یافته به مراکز فنی و حرفه ای معرفی می شوند","describe":" قزوین - ایرنا - مدیرکل امور اجتماعی و فرهنگی استانداری قزوین گفت: 609 معتاد بهبود یافته استان با معرفی سازمان ها و دستگاه ها از جمله اداره کل زندان ها برای توانمند سازی به سازمان های فنی و حرفه ای معرفی می شوند.", "text":"به گزارش ایرنا، مریم بیدخام روز چهارشنبه در نشست شورای مبارزه با مواد مخدر قزوین، توانمند سازی و ایجاد اشتغال برای معتادان را در کنترل و پیشگیری از اعتیاد مجدد آنها تاثیرگذار دانست و افزود: در این رابطه برای دستگاه هایی که مخاطبینی از معتادان بهبود یافته دارند، سهمیه مشخصی تعیین شده تا جهت توانمندسازی و آموزش معرفی شوند.به گفته وی، سهم اداره کل زندان های استان قزوین در این رابطه 325 نفر است.وی در ادامه با اشاره به نقش مهم سمن ها در کنترل آسیب های اجتماعی، اضافه کرد: در سال های اخیر حضور سمن ها در عرصه های مختلف و در مهار، کنترل و فرهنگ سازی پیشگیری از اعتیاد پررنگ تر شده است.به گفته این مسئول در راستای توانمدسازی هرچه بهتر این سمن ها سوم آبان ماه سال جاری کارگاهی با موضوع مدیریت بحران جامع محور در استان برگزار می شود.بیدخام ادامه داد: سال گذشته نیز اعتبارات خوبی بین سمن ها توزیع شد تا طرح های توانمند سازی و اشتغال آفرینی را با اولویت مناطق حاشیه ای اجرا کنند.وی اظهار داشت: امسال نیز، هم اعتبارات مالی و هم طرح های سمن ها افزایش قابل توجهی داشته است.بیدخام با اشاره به برپایی نشست های تخصصی با سازمان های مردم نهاد، تاکید کرد: با برپایی این نشست ها به سمن ها اعلام شده طرح و ایده های خود را در حوزه تقویت سرمایه احتماعی، تحکیم بنیان خانواده و کاهش آسیب های اجتماعی اعلام کنند.7388/8054            "}