{"onTitr":"","titr":" رویداد گردشگری ورزشی در مهدیشهر برگزار شد","describe":" سمنان-ایرنا- سرپرست اداره میراث فرهنگی، گردشگری و صنایع دستی شهرستان مهدیشهر گفت: رویداد گردشگری ورزشی با هدف تلفیق ورزش و گردشگری به مناسبت گرامیداشت هفته گردشگری در این شهرستان برگزارشد.", "text":"محمد تقی اعرابی عصر سه شنبه در گفت و گو با ایرنا افزود: اولین تور دوچرخه سواری کوهستان تا کویراز جمله رویدادهای گردشگری ورزشی در این استان و شهرستان مهدیشهر برگزار شد.وی بیان کرد: بازدید از آثار تاریخی همراه با ورزش، ایجاد شور و نشاط و معرفی آثار میراث فرهنگی، از اهداف برگزاری این رویداد ورزشی، گردشگری بوده است.اعرابی تاکید کرد: معرفی شهرستان مهدیشهر به عنوان مقصد گردشگری با توجه به ظرفیتی که در حوزه های مختلف همچون حیات وحش متنوع، آثار تاریخی، ایل عشایر، صنایع دستی دارد از هداف برگزاری این همایش بود.سرپرست اداره میراث فرهنگی، گردشگری و صنایع دستی شهرستان مهدیشهر، وجود جاده های بدون ترافیک و آب و هوای دلپذیر را از دیگر جاذبه ها این شهرستان و از دیگر اهداف برگزاری این رویداد در شهرستان مهدیشهرعنوان و تصریح کرد: این تور به مناسبت گرامیداشت هفته گردشگری، افزایش شادابی و نشاط در مردم، برگزاری یک رویداد گردشگری، معرفی ظرفیت‌های گردشگری شهرستان مهدیشهر و سمنان و تبیین تفاوت‌های اقلیمی با مسافت کم در حد فاصل کوهستان و کویر به عنوان یک جاذبه گردشگری برگزار شد.اعرابی یادآور شد: 40 دوچرخه سوار از شهرستان های سمنان، سرخه و مهدیشهر در دو سطح حرفه ای و غیر حرفه ای در این همایش حضور داشتند.وی ادامه داد: در این همایش دوچرخه سواران دست کم در مسیر از 10 اثر تاریخی شهرستان سمنان و مهدیشهر عبور و از آنها بازدید کردند.اعرابی با بیان اینکه اجرای این تور از عمارت ملاده مهدیشهر آغاز شد، افزود: دوچرخه سواران مسیر روستای کولیم تا پرور، شهمیرزاد و سمنان را در این تور یکروزه رکاب زدند و عصر سه شنبه این همایش در روستای دلازیان سمنان نقطه آغاز کویر به پایان رسید.سرپرست اداره میراث فرهنگی، صنایع دستی و گردشگری شهرستان مهدیشهر، بر نقش رسانه در توسعه گردشگری و معرفی این شهرستان به گردشگران تاکید و اضافه کرد: انعکاس رویدادهای مهم در حوزه گردشگری به وسیله رسانه موجب معرفی شهرستان به گردشگران می شود.به گزارش ایرنا، شهرستان مهدیشهر بیش از 50 هزار نفر جمعیت دارد و غار دربند، جنگل رودبارک، سیاه دره، جنگل فینسک، منطقه حفاظت شده پرور، چشمه روزیه، شیرقلعه شهمیرزاد، کاخ ابراهیم خان یا شکارگاه ملاده، بخشی از جاذبه های طبیعی و تاریخی گردشگری این شهرستان است.در سمنان تاکنون 40 روستای هدف گردشگری شناسایی شده و 34 اقامتگاه بوم گردی، هفت خانه مسافر، یک متل و سه مجتمع، محوطه و مجموعه گردشگری در منطقه روستایی استان احداث شده است. 649 اثر تاریخی، فرهنگی، طبیعی و معنوی استان سمنان شامل بنا، محوطه و تپه در فهرست آثار ملی به ثبت رسیده است. 7342/6103            "}