{"onTitr":"","titr":" 170 هزار گردشگر از مجموعه جهانی بیستون بازدید کردند","describe":" کرمانشاه - ایرنا – مدیر پایگاه جهانی بیستون گفت: بیش از 170 هزار گردشگر داخلی و خارجی در نیمه نخست امسال از مجموعه آثار تاریخی این بخش بازدید کردند.", "text":"صامت اجرایی روز یکشنبه در گفت و گو با خبرنگار ایرنا، اظهار کرد: از این تعداد حدود سه هزار گردشگر خارجی و مابقی ایرانی بودند که گردشگران خارجی بیشتر از کشورهای آلمان، انگلیس، اسپانیا، روسیه، سوئیس، ایتالیا و استرالیا هستند.وی اظهار داشت: در نوروز امسال حدود 56 هزار گردشگر از مجموعه آثار تاریخی بیستون بازدید کردند، که آمارها نشان می دهد بیشترین بازدید مربوط به ماههای فروردین و شهریور است.اجرایی در ادامه بیستون را از مناطق جاذب برای گردشگران برشمرد و افزود: وجود آثار تاریخی در کنار مواهب طبیعی که در کمتر جایی در ایران نمونه‌ آن را می توان دید، بیستون را جزو مناطق مهم گردشگرپذیر کشور کرده است.مدیر پایگاه جهانی بیستون افزود: سایت گردشگری بیستون یکی از ظرفیت ها در جهت رونق کسب و کار اقتصادی در این منطقه می باشد و تلاش در جهت حضور و جذب گردشگران می تواند در رونق زندگی مردم بیستون موثر باشد.بیش از 150 اثر تاریخی در بخش بیستون وجود دارد که سنگ نوشته و سنگ نگاره داریوش هخامنشی با بیش از 2 هزار و 500 سال قدمت مهمترین آن ها است که به ثبت جهانی رسیده است.شهر بیستون در 30 کیلومتری شرق کرمانشاه واقع شده است.8066/7447            "}