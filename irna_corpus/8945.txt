{"onTitr":"","titr":" شهر خلاق قربانی تصمیمات جزیره‌ای","describe":" دو هفته نامه خط آخر چاپ استان گیلان در شماره 284 مربوط به نیمه اول مهرماه، مطلبی با عنوان شهر خلاق، قربانی تصمیمات جزیره‌ای به قلم ایمان رنجکش در توضیح چرایی عجر مدیران شهری در استفاده از برند جهانی رشت در شبکه شهرهای خلاق یونسکو منتشر کرده است.", "text":"سه سال از قرار گرفتن کلانشهر رشت در فهرست شبکه شهرهای خلاق یونسکو میگذرد. عنوانی که به جهت تنوع و سلیقه غذایی به پسوند رشت اضافه شد و در کنار اصفهان که در حوزه صنایع‌دستی موفق به کسب این لقب شد، بعنوان تنها نمایندگان ایران در جمع 116 شهر خلاق جهان قرار گرفتند.همواره تنوع غذایی حیرت‌آور رشت زبانزد عام و خاص بوده که این اتفاق بدون شک یکی از مهم ترین دستاوردهای رشت و گیلان در حوزه گردشگری در طی سال های اخیر بشمار می‌رود و این ظرفیت جدید در حوزه دیپلماسی شهروندی روزنه خوبی برای شهر رشت در تقویت توریسم و جذب سرمایه‌گذاری های بین‌المللی می توانست بدنبال داشته باشد.اما آنچه که در عمل اتفاق افتاد هیچ تناسبی با چشم اندازهای تعریف شده نداشت. تصاحب چنین برندی برای رشت در حوزه جهانی، این کلانشهر را وارد کشمکش هایی در حوزه مدیریت شهری کرد که همچنان حرف و حدیث های پیرامون آن ادامه دارد و این ایام با توجه به در پیش رو بودن میزبانی رشت از 80 کشور جهان در آذرماه سال جاری در راستای سلسله برنامه‌های یونسکو، وارد فاز جدیدی از جدال‌ها و گفتگوهای رسانه‌ای شده است.منتقدان برگزاری این برنامه در بدنه شورای‌شهر با مطرح کردن این پرسش که «شهرخلاق خوراک تاکنون چه دستاوردی برای رشت داشته» سعی در تخطئه کردن برنامه‌های تدارک دیده شده هستند. بدون شک رشت همواره چوب اقدامات جزیره‌ای و منفعت‌طلبانه متولیان آن را خورده و اکنون که این ناهماهنگی موجب شده تا این برند جهانی در آستانه از دست رفتن باشد، بجای حمایت از برگزاری این نشست بزرگ که میتواند امتیازات منفی یونسکو به رشت را جبران نماید، بار دیگر فضای جدیدی از تخریب را کلید زده‌اند تا به مقاصد دیگری برسند. این افراد بجای پرسشگری باید پاسخگو باشند که اگر رشت تاکنون نتوانسته دستاورد قابل توجهی از این برند جهانی داشته باشد، مقصر اصلی همین افراد هستند که بجای اینکه هر یک برنامه‌ای در راستای تقویت رشت در فرصت ایجاد شده ارائه دهند، با سناریوهای غیرمنطقی فرصت‌های توسعه شهر را به یغما برده‌اند.مشکلات مالی و بدهی‌های کلان هیچ موقع دست از سر شهرداری رشت بر نداشته و اکنون شما به این ناملایمتی‌ها، شهرداری بدون شهردار را هم بیافزایید اما بهانه‌ها نمیتواند دلیل قابل اقناعی برای برهم زدن چنین برنامه‌ای باشد و در طول سه سال اخیر این اولین اقدام عملیاتی مهمی بوده که قرار است در رشت برپا گردد همانطور که اصفهان سال آینده میزبان همایش شهرهای خلاق خواهد بود. این کارشکنی ها در حالی رقم میخورد که رقابت شدیدی میان مدعیان و شهرهای عضو شبکه به عنوان مقاصد گردشگری با تکیه بر خلاقیت حاکم است اما در شهر رشت متولیان امر که میبایست به ارائه راهکار یا حتی الگوبرداری از تدارکات سایر کشورها در راستای تقویت اقتصاد شهر متمرکز باشند، به سنگ‌اندازی مشغول اند.شهر خلاق چه بخواهیم چه نخواهیم یک برند جهانی و فرصتی مغتنم برای پیشرفت پایدار شهری است و این در معرض توجه قرار گرفتن رشت در حوزه بین المللی با کمی برنامه‌ریزی هدفمند خواهد توانست ارزش افزوده بالایی را تولید و اقتصاد شهری را متحول کند که این مهم تنها در گرو همگرایی تمامی ارکان شهری به دست خواهد آمد.بدون شک پشت در نگه داشتن مهمانان و سرمایه‌گذاران 80 کشور جهان در عرف بین‌المللی جایگاهی نداشته و این رفتار ما در آن سوی مرزها بازتاب جالبی در پی ندارد. نکته قابل تامل آنجایی است که بسیاری از شهرها در تقلای کسب برندی برای منطقه خود هستند اما در رشت فرصت‌ها را یکی پس از دیگری بر باد می دهند!2007            "}