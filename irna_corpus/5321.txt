{"onTitr":"","titr":" تیم فوتبال نفت گچساران شهدای بابلسر را شکست داد","describe":" گچساران - ایرنا -تیم فوتبال نفت و گاز گچساران در هفته پنجم لیگ دسته دوم فوتبال کشور شهدای بابلسر را شکست داد.", "text":"به گزارش ایرنا،دراین بازی که عصر امروز یکشنبه در استادیوم شهدای نفت شهر دوگنبدان برگزار شد، نفت و گاز گچساران با نتیجه 2 بر صفر مهمان خود را مغلوب کرد. گل های تیم نفت و گاز گچساران در این دیدار از سوی محمد علی صفیا و احمد گمار در دقایق 70 و 82 بازی به ثمر رسید. در این بازی یک ضربه پنالتی در دقایق میانی نیمه دوم به سود نفت و گاز گچساران از سوی داور اعلام شد اما احمد گمار آن را از دست داد. نفت و گاز گچساران در این فصل لیگ دسته دوم فوتبال کشور تاکنون 2 پیروزی و یک تساوی کسب کرده است. تیم نفت و گاز گچساران در هفته نخست این رقابت ها که در استادیوم شهدای نفت شهر دوگنبدان برگزار شد، با گل های دقایق 52 و 88 علی گمار و احمد حدادی نفت امیدیه را مغلوب کرده بود. تیم استقلال رامشیر در هفته دوم لیگ دسته دوم فوتبال کشور نفت و گاز گچساران را با نتیجه یک بر صفر شکست داده بود. تیم پرسپولیس گناوه در هفته سوم لیگ دسته دوم فوتبال کشور نفت و گاز گچساران را با نتیجه 2 بر 1 شکست داد. بازی تیم های نفت و گاز گچساران و پاس همدان در هفته چهارم لیگ دسته دوم فوتبال کشور بدون گل مساوی شد. نفت و گاز گچساران در فصل 1397-1398 با تیم های جهاد نصر سیرجان، استقلال رامشیر،پاس همدان، بعثت کرمانشاه،نیروی زمینی تهران،خیبر خرم آباد،شهدای بابلسر،نفت امیدیه، شهرداری فومن،پرسپولیس گناوه،شهرداری بندرعباس و صبای قم در گروه دوم رقابت ها قرار دارد. تیم های چوکا تاش،اتحاد کامیاران،شهرداری بم،مس نوین کرمان،استقلال اهواز،کاسپین قزوین،شهرداری همدان،فولاد نوین اهواز،داماش ایرانیان،مقاومت تهران،سردار بوکان،خوشه طلایی ساوه، راه آهن تهران و ایرانجوان بوشهر در گروه نخست لیگ دسته دوم فوتبال کشور قرار دارد. از هر گروه یک تیم به صورت مستقیم و یک تیم از طریق پلی اف به لیگ دسته اول فوتبال کشور صعود می کنند. از هر گروه 2 تیم نیز به لیگ دسته سوم فوتبال کشور سقوط خواهد کرد. باشگاه نفت و گاز گچساران با قدمتی 55 ساله و پوشش بیش از 91 رشته ورزش قهرمانی یکی از باشگاه های فعال و پرطرفدار جنوب کشور است. 8143/1662            "}