{"onTitr":"","titr":" اطلاعات 700 قبر پیش فروش وارد سامانه آرامستان ها شد","describe":" سنندج - ایرنا - رئیس سازمان آرامستان های شهرداری سنندج گفت: از آبان سال گذشته تاکنون مشخصات و اطلاعات مربوط به صاحبان 700 قبر پیش فروش شده در آرامستان بهشت محمدی وارد سامانه شده است.", "text":"توفیق سرافراز روز سه شنبه در گفت و گو با خبرنگار ایرنا اظهار داشت: ثبت اطلاعات قبور پیش فروش در سامانه سازمان آرامستان های شهر سنندج در راستای ساماندهی این قبور انجام شده است.وی با بیان اینکه در این مدت سند 700 مورد از قبوری که در گذشته پیش فروش شده، تحویل متقاضیان داده شده است، افزود: در حال حاضر قیمت هر قطعه قبر در این آرامستان 11 میلیون و 500 هزار ریال است.سرافراز یادآور شد: افرادی که قبور ذخیره و پیش فروش دارند در زمان فوت، تنها پول کفن و دفن که چهار میلیون و 500 هزار ریال است را می پردازند.وی با تاکید بر اینکه هم اکنون بدلیل کمبود زمین هیچگونه درخواستی در زمینه ذخیره قبور پذیرفته نمی شود، گفت: سپاه کردستان زمینی را در اختیار این سازمان قرار داده که هم اکنون در مراحل پایانی اخذ قرارداد آن هستیم و پس از آن درخواست قبور در آن پذیرفته خواهد شد.سرافراز به تعداد تدفین های انجام شده در سنندج اشاره کرد و گفت: از زمان تاسیس تاکنون حدود 70 هزار نفر در آرامستان بهشت محمدی سنندج دفن شده اند.رئیس سازمان آرامستان های شهرداری سنندج همچننی به آمار تدفین در نیمه نخست امسال اشاره کرد و یادآور شد: در این مدت 591 نفر در آرامستان بهشت محمدی سنندج دفن شدند که از این تعداد 370 نفر مرد و 221 نفر زن بودند.وی اضافه کرد: بیشترین آمار فوت شدگان در این مدت مربوط به تیرماه با 109 نفر و کمترین نیز مربوط به خرداد ماه با 88 نفر بوده است.سرافراز با بیان اینکه امسال 2 هزار و 400 سنگ لحد و 660 سنگ مزار نیز تولید شده است، گفت: احداث میدان ورودی آرامستان و نصب المان و آب نما و همچنین تامین روشنایی داخل محوطه در قطعات مختلف از اقدامات سازمان آرامستان ها در نیمه نخست امسال است.آرامستان بهشت محمدی سنندج 180 هزار متر مربع مساحت دارد و در حدود یک کیلومتری شهر سنندج واقع شده و آرامستان های اصلی این شهر 500 هزار نفری محسوب می شود.7348/9102            "}