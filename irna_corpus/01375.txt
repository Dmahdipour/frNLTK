{"onTitr":"","titr":" دانش آموزان در محاصره خوراکی های فریبنده","describe":" زاهدان - ایرنا - روزنامه محلی سیستان و بلوچستان روز پنجشنبه/19 مهر 97 مطلبی با عنوان «دانش آموزان در محاصره خوراکی های فریبنده» منتشر کرده است.", "text":"در این مطلب آمده است: نان پنیر و گردو، نخود و کمشش، سیب و گلابی، آجیل و کشک مادر در گذشته درون کیف دانش آموزان بود و از تنقلات هفت رنگ هیچ خبری نبود، این روزها اما خوراکی های فریبنده در سفره تغذیه دانش آموزان جا خوش کرده است و دانش آموزان استقبال زیادی از این خوراکی ها دارند بدون آن که بدانند در رشد و سلامتی آن ها تاثیر بدی خواهد داشت. آگاه سازی خانواده ها و اولیای مدرسه برای حذف این تنقلات در ساعات حضور در مدرسه بر عهده چه فردی است؟ با این حال هم چنان برخی خوراکی های ناسالم و صبحانه های فله، توسط دانش آموزان استفاده می شود که مانع شدن از این موضوع تدبیر مسئولان مربوطه را می طلبد.علاقه دانش آموزان برای خرید از بوفه مدرسه یکی از والدین  که دو فرزند دبستانی دارد، می گوید: متاسفانه هر دو پسرم تحت هیچ شرایطی حاضر نیستند از تغذیه سالم مانند ساندویچ نان، پنیر و گردو در مدرسه استفاده کنند و ترجیح می دهند از بوفه مدرسه، کیک و تنقلات خریداری کنند. «شهرکی» می افزاید: متولیان مربوطه در مدارس می توانند برنامه ای برای آشنایی بیشتر دانش آموزان با تغذیه سالم داشته باشند و دانش آموزانی را که خوراکی سالم استفاده می کنند، تشویق کنند تا الگویی برای دیگر دانش آموزان باشند. یک دانش آموز هم می گوید: بیشتر اوقات، میوه و نان در مدرسه مصرف می کنم اما وقتی می بینم هم کلاسی هایم از تنقلات رنگارنگ مصرف می کنند من هم تمایلم برای مصرف این مواد بیشتر می شود.خوراکی های سالم یک کارشناس با اشاره به این نکته که دغدغه تغذیه سالم برای دانش آموزان در سال تحصیلی شروع می شود، می گوید: بسیاری از خانواده ها و کودکان، غذاهای آماده و تنقلات بدون ارزش غذایی را در رژیم غذایی روزانه خود می گنجانند، با آموزش بهداشت و تغذیه در مدارس می توان، افراد را در هر سن و سالی متوجه عادت های غذایی نادرست کرد و رفتارهای تغذیه ای مناسب را جایگزین آن ساخت. «براتی» با بیان این که شیر می تواند به عنوان بهترین میان وعده برای دانش آموزان محسوب شود و می توان آن را به همراه بیسکویت سبوس دار مصرف کرد، بیان می کند: میوه ها هم از آن جا که سرشار از ویتامین و املاح است، می تواند میان وعده مناسبی برای کودکان باشد همچنین انواع مغزها و میوه های خشک را می توان در میان وعده دانش‌آموزان جای داد.پایگاه تغذیه سالم در استان نداریمرئیس اداره سلامت و تندرستی اداره کل آموزش و پرورش هم می گوید: صبحانه، مهم ترین وعده غذایی دانش آموزان است و والدین باید در نخستین گام برنامه صبحانه را طوری تنظیم کنند که زمان کافی برای خوردن این وعده غذایی داشته باشند. «سالاری» ادامه می دهد: با توجه به فقر اقتصادی و فرهنگی در استان، به تبع آن شاهد فقر تغذیه ای هم هستیم که برنامه صبحانه سالم برای دانش آموزان تعریف شده است و در صورت امکان، مسئولان مدارس می توانند صبحانه سالمی را تهیه کنند و در اختیار دانش آموزان قرار دهند تا مواد غذایی سالم مصرف شود. سال گذشته این طرح در مقطعی از زمان انجام شد اما به دلیل این که امکانات کافی در استان وجود ندارد شاید این امکان وجود نداشته باشد که این طرح را تکرار کنیم. وی با بیان این که استفاده از همه گروه های مواد غذایی لازم است، اضافه می کند: والدین باید میوه، سبزی، لبنیات و حبوبات را در برنامه غذایی خود و فرزندانشان بگنجانند و مصرف نمک، و مصرف چربی و روغن را محدود کنند. وی اظهار می کند: طبق دستورالعملی که از دو سال گذشته در استان در حال انجام است، مدیریت بوفه مدارس توسط سازمان دانش آموزی و نظارت بر آن توسط آموزش و پرورش و بهداشت مدارس دانشگاه علوم پزشکی انجام می شود، در همه مدارس اقلامی به عنوان مواد غذایی در اختیار دانش آموزان قرار می گیرد که شاید از دسترس ناظران دور و از طرفی برای مدارس درآمدزایی داشته باشد، به همین دلیل برای نظارت بهتر بر بوفه های مدارس، شرایطی را تعریف کردیم که طبق آن مدارس می توانند بوفه داشته باشند. به گفته وی، پایگاه تغذیه سالم در استان نداریم، زیرا شرایط آن خاص است و به لحاظ ساختمان و ساختار دچار کمبودهایی در مدارس هستیم، به همین دلیل فقط بوفه مدارس داریم که باید مواد غذایی سالم در آن توزیع شود.مدارس موظف به دریافت مجوز هستند وی می افزاید: آموزش و پرورش و سازمان دانش آموزی برای نظارت بهتر، طی تفاهمی به این نتیجه رسیدند همه مدارس باید مجوزهایی را از سازمان دانش آموزی دریافت کنند، که طبق آن اجازه ورود مواد غذایی به مدرسه برای فروش به دانش آموزان داده می شود بنابراین هر مواد غذایی برای فروش به دانش آموزان عرضه نمی شود، جز این که از کانال این سازمان عبور کند. در مناطق دور تر هم با نظارت و بازرسی حراست این اقدام انجام و در صورت تخلف برخورد می شود. سالاری تصریح می کند: امسال این تدبیر را اندیشیدم که هر مدرسه ای که می خواهد مواد غذایی توزیع کند باید تاییدیه سازمان دانش آموزی را داشته باشد. مواد غذایی سالم، طی بخشنامه ای برای همه مدارس ارسال و در آن مواد غذایی ممنوع نیز اعلام شده است.8006**3213            "}