{"onTitr":"","titr":" شرکت مارال ربات آذربایجان غربی مجوز دانش بنیان دریافت کرد","describe":" ارومیه- ایرنا- رییس پارک علم و فناوری آذربایجان غربی گفت: شرکت 'مارال ربات صنعت' مستقر در پارک علم و فناوری این استان موفق به اخذ مجوز دانش بنیان تولیدی نوع یک از طرف کارگروه تشخیص و ارزیابی شرکت‌های دانش بنیان شد.", "text":"حسن حیدری روز سه شنبه در گفت و گو با خبرنگار ایرنا افزود: دستگاه مونتاژ بردهای 'اس ام دی'، دستگاه تمام اتوماتیک لحیم کاری، دستگاه پرینتر و سیستم احضار پرستار از محصولات این شرکت است.وی ادامه داد: نخستین دستگاه مونتاژ برد های 'اس ام دی' /SMD/ به سفارش ایران خودرو توسط مهندسان و طراحان این شرکت طراحی و تولید شده که 90 درصد قطعات این دستگاه ساخت داخل است.وی بیان کرد: این شرکت با تکیه بر نیروهای داخلی توانسته‌ در راستای تحقق شعار حمایت از کالای ایرانی، محصولات داخلی تولید کند و کشور را از کالای خارجی مشابه بی‌ نیاز سازد.رییس پارک علم و فناوری آذربایجان غربی افزود: محصولات این شرکت به 15 استان داخلی صادر می شود و باید توجه کرد که تجهیزات ساخته شده توسط شرکت مارال ربات صنعت از جمله محصولاتی بوده که صنعت کشور به آنان نیاز اساسی دارد و تولید این محصول در داخل کشور از خروج ارز جلوگیری می‌کند.وی با اشاره به اینکه 18 شرکت دانش بنیان نیز در این استان فعال است، گفت: از این تعداد 12 شرکت در داخل مجموعه پارک علم و فناوری فعالیت می کند. وی ادامه داد: تا قبل از سال 1393 هیچ شرکت دانش بنیانی در آذربایجان غربی وجود نداشت و این 18 شرکت در سایه برنامه های دولت تدبیر و امید راه اندازی شده است.حیدری بیان کرد: مجموعه پارک علم و فناوری به صورت حرفه‌ای و با هدف توسعه نوآوری و انجام کارهای دانش بنیان در حال فعالیت است تا بتواند نیاز جوانان نخبه استان را فراهم کند.وی ادامه داد: ترویج فعالیت شرکت های دانش بنیان و استفاده از فکر فعالان این حوزه می تواند یکی از بهترین روش ها برای تحقق اقتصاد مقاومتی و عمل به شعار سال در راستای حمایت از کالای داخلی باشد.به گزارش ایرنا پارک علم و فناوری آذربایجان غربی با هدف بسترسازی برای تولید ثروت از طریق علم و فناوری تاسیس شده است؛ این نهاد به عنوان یکی از ارکان مهم شکل گیری و توسعه اقتصاد دانش&#173; بنیان تلاش می&#173;کند تا با استفاده از موقعیت ممتاز همجواری با سه کشور آسیایی و اروپایی و دارا بودن هفت مرز رسمی در سطح کشور به حمایت همه جانبه از شرکت&#173;های مبتنی بر دانایی و خلاقیت و جذب سرمایه&#173; گذار بپردازد.این پارک در تلاش است تا زمینه تجاری سازی و بازاریابی ایده های نوآورانه و فناورانه را فراهم کند و نقش کلیدی در یاری رساندن به حضور فعال این شرکت ها در سطوح ملی و بین المللی داشته باشد.از سال 1396 تاکنون 12 رویداد شتاب &#39;استارت آپ ویکند&#39; با حمایت پارک علم و فناوری در آذربایجان غربی برگزار شده است و در مجموع 39 ایده منتخب در مراکز رشد مراحل نخست اجرایی را طی می کند.9918/2093            "}