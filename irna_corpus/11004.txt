{"onTitr":" مدیرعامل راه آهن اعلام کرد:    ","titr":" سرمایه گذاری 5 میلیارد دلاری در حوزه ریلی در 4 سال آینده","describe":" تهران- ایرنا- مدیرعامل راه آهن گفت: چهار سال آینده برای توسعه زیرساخت های حمل ونقل ریلی کشور پنج میلیارد دلار سرمایه گذاری می شود.", "text":"به گزارش ایرنا، «سعید محمدزاده» روز سه شنبه در یازدهمین کنفرانس بین‌المللی سازمان همکاری راه آهن های اوراسیا، افزود: در چهار سال گذشته بیش از 1.2 میلیارد دلار در حوزه زیر ساخت های حمل ونقل کشور سرمایه گذاری شده است.معاون  وزیر راه وشهرسازی به مزیت های صرفه جویی ها در بخش حمل ونقل ریلی اشاره کرد و گفت: سال گذشته در بخش حمل ونقل ریلی کشور 250 میلیون دلار در مصرف سوخت صرفه جویی شد.«براساس برنامه ششم توسعه در تلاشیم 30 درصد بار کشور از طریق خطوط ریلی جابجا شود.»وی گفت: ایران در سال 2017 تجارت موفقی را تجربه کرد به طوری که اتحادیه اروپا 11 میلیارد یورو به ایران کالا صادر کرد و در مقابل ایران نیز 10 میلیارد یورو به اروپا.** رشد 20 درصدی حمل ونقل ریلی در 6 ماه نخست امسالمدیرعامل راه آهن به رشد 20 درصدی حمل و نقل ریلی در 6 ماه نخست امسال نسبت به مدت مشابه پارسال اشاره کرد و گفت: طبق برنامه تا سال۲۰۲۰ میزان حمل بار توسط ریل باید به ۲۵ میلیون تن برسد.محمدزاده افزود: با توجه به سیاست دولت در توسعه صنعت حمل ونقل ریلی، قرار است همه مراکز استان ها به شبکه ریل متصل شود؛ ضمن آنکه اتصال ریل ایران به خطوط ریلی کشورهای همسایه، از دیگر اولویت های جمهوری اسلامی ایران است.به گفته وی، اتصال شبکه ریلی به مراکز بار تجاری و صنعتی و توسعه ترانزیت در کریدور شمال جنوب و شرق و غرب از دیگر اولویت های ایران است تا با همکاری کشورهای همسایه همکاری های ریلی در منطقه بیش از پیش توسعه یابد.وی با بیان اینکه تا ۲ ماه آینده شاهد بهره برداری از خط ریل قزوین-رشت خواهیم بود، گفت: راه آهن در تلاش است ساخت خط آهن رشت-آستارا نیز آغاز شود تا با اتصال این مسیر به آستارا، کریدور شمال جنوب تکمیل شود.محمدزاده یادآورشد: اتصال خط ریلی زاهدان به چابهار و خواف به هرات برای اتصال به راه آهن افغانستان در دستور کار جدی است که عزم ملی ایران برای توسعه حمل ونقل ریلی را نشان می دهد.وی، اتصال شبکه ریلی به بنادر ایران در شمال و جنوب را از دیگر اولویت های راه آهن برشمرد و گفت: اتصال بندر انزلی و چابهار به شبکه ریلی در توسعه ترانزیت کالا با حمل و نقل ریلی و اتصال چین از طریق ایران به اروپا از دیگر برنامه های ما در این بخش است.به گزارش ایرنا یازدهمین کنفرانس بین المللی سازمان همکاری های راه آهن ها، امروز و فردا با حضور نمایندگان ۱۱ کشور عضو و چهار سازمان بین المللی حمل و نقل ریلی در تهران برگزار می شود.** قیمت حمل و نقل ریلی تا پایان سال افزایش نمی یابدمدیرعامل راه آهن همچنین در حاشیه این اجلاس در جمع خبرنگاران درباره قیمت های شرکت های فعال در حمل ونقل ریلی نیز گفت: این شرکت ها تا پایان امسال نرخ های خود را افزایش نمی دهند.وی تاکید کرد که شرکت راه آهن نیز برنامه ای برای افزایش قیمتها ندارد زیرا اول تیرماه امسال 10 درصد به نرخها اضافه شد.محمدزاده به هزینه های ارزی شرکت های حمل و نقل ریلی نیز اشاره کرد و گفت: به دلیل اینکه شرکت های ریلی هنوز نتوانسته اند ارز مورد نیاز خود را با قیمت دولتی دریافت کنند تلاش داریم با تعیین بسته های،از آنها حمایت کنیم. وی یادآورشد که وزارت راه و شهرسازی همچنان پیگیر دریافت ارز دولتی برای پرداخت هزینه های ارزی این شرکتهاست که در صورت تحقق نیافتن آن، بسته حمایتی در نظر گرفته می شود.این مقام راه آهن، هزینه های ارزی را برای «خرید قطعات و تعمیر و نگهداری تجهیزات» اعلام کرد و گفت: به شرکتها ابلاغ شده به جای خرید قطعات خارجی، تا جایی که تولیدات کشور امکان می دهد، از داخل نیاز خود را تامین کنند.** تاکید بر تسریع در عملیاتی شدن کریدور شمال جنوب با توسعه خط آهنمعاون رئیس سازمان همکاری راه آهن های اورآسیا نیز در این کنفرانس گفت: توسعه خط آهن ایران - ترکمنستان - قزاقستان برای این سازمان اهمیت زیادی دارد تا در کریدور شمال - جنوب دسترسی روسیه و قزاقستان به خلیج فارس عملی شود. «میخائیل سوالوژسکی»افزود: برقراری اتصال ریلی بین اورآسیا و اتصال چین از طریق ایران به سایر کشورهای آسیا و اروپا از اولویت های سازمان همکاری راه آهن های کشورهای عضوست تا بتوانیم شاهد توسعه خطوط ریلی برای حمل ونقل ریلی باشیم. وی ادامه داد: این سازمان در تلاش است تا کشورهای عضو همکاری های ریلی را افزایش دهند. سوالوژسکی افزود: رقابت در بین مشتریان برای این سازمان اهمیت زیادی دارد؛ باید کشورهای عضو از ظرفیت های بزرگی که این سازمان در بخش کانتینری دارد با استفاده از تجربه سایر کشورهای جهان بهره مند شوند.وی خاطرنشان ساخت: همکاری بین راه آهن مغولستان، روسیه، ازبکستان، چین، تاجیکستان، ایران، ترکمنستان و قزاقستان به افزایش حجم مبالات تجاری در منطقه کمک زیادی خواهد کرد. اقتصام **  1108 ** 2023            "}