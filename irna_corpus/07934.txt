{"onTitr":"","titr":" جنگنده میگ 29 روسیه در اطراف مسکو سقوط کرد","describe":" مسکو - ایرنا- یک فروند جنگنده میگ29 روسیه در پرواز آزمایشی نزدیک مسکو سقوط کرد و هر دو خلبان آن موفق به خروج از این هواپیما شدند.", "text":"به گزارش روز جمعه ایرنا ، یک منبع مطلع به خبرگزاری ریانووستی روسیه گفت که جنگنده مذکور با مشکل فنی روبه رو  و از کنترل خلبانان خارج شده بود با این وجود آنها توانستند از برخورد جنگنده با ساختمان های مسکونی جلوگیری و آن را به سمت منطقه ای متروکه هدایت کنند.این هواپیما از فرودگاه ژوکوفسکی نزدیک مسکو بلند شده بود.خبرگزاری تاس روسیه همچنین گزارش دادکه هر دو خلبان زنده هستند و به وسیله بالگرد به بیمارستان منتقل شده اند.هنوز گزارش های بیشتری در خصوص دلایل سقوط جنگنده روسی منتشر نشده است اما یک منبع آگاه در موسسه تحقیقات پرواز مسکو اعلام کردکه موتور هواپیما پیش از سرنگونی دچار آتش سوزی شده بود.کمتر از یک ماه پیش نیز جنگنده دیگری در زمان انجام پرواز آموزشی در نیژنی نووگورد در جنوب غربی روسیه سقوط کرد و خلبانان آن پیش از سرنگونی هواپیما از آن خارج شدند.شبد**اروپام ** 1346**1010            "}