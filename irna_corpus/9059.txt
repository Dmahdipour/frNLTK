{"onTitr":" فرمانده انتظامی:    ","titr":" 80 برنامه به مناسبت هفته نیروی انتظامی در ابرکوه پیش‌بینی شد","describe":" یزد - ایرنا - فرمانده منطقه انتظامی ابرکوه گفت: به مناسبت هفته نیروی انتظامی (ناجا) اجرای 80 برنامه مختلف فرهنگی، اجتماعی و ورزشی در این شهرستان پیش‌بینی و اجرا خواهد شد.", "text":"سرهنگ علیرضا صالحی روز پنجشنبه در گفت‌وگو با خبرنگار ایرنا با اشاره به اینکه هفته ناجا از ( 13 تا 19 مهرماه 1397) با شعار «پلیس مقتدر و امین مردم» برگزار می‌شود، اظهار داشت : غبارروبی و گلباران قبور شهدای نیروی انتظامی، دیدار با خانواده شهدای نیروی انتظامی و جانباز مدافع حرم ، برگزاری صبحگاه مشترک نیروهای نظامی و انتظامی ، آشنایی دانش آموزان با وظایف این نیرو در مدارس و مساجد ، برگزاری کارگاه آموزشی بهداشت و روان، همایش پلیس ، امنیت و اصناف اهم برنامه‌هاست. وی، حضور کارکنان ناجا در نماز جمعه ، ارائه گزارش به مردم ، تجلیل از خانواده‌های شهیدان و پیشکسوتان انتظامی، دیدار با امام‌جمعه ، فرماندار، مسئولان و روحانیان را دیگر برنامه‌ها بیان کرد. فرمانده انتظامی ابرکوه ادامه داد: نشست با خبرنگاران، برگزاری رژه موتوری ، مسابقات ورزشی و کوهنوردی ، همایش اعضای پلیس افتخاری و بازدید مردم و دانش آموزان بخشی از برنامه‌ها نیز است. این مسئول ارشد انتظامی ابرکوه خاطرنشان کرد: به مناسبت هفته ناجا، موتورسیکلت‌های توقیف‌شده با شرایط ویژه رفع توقیف می‌شود. فرمانده انتظامی ابرکوه بابیان اینکه اعتماد مردم بزرگ‌ترین سرمایه برای نیروی انتظامی است خاطرنشان کرد: تأمین آسایش و امنیت پایدار، با تمام توان و قدرت با الهام از احکام نورانی اسلام و با تلاش جهادی و پیروی از فرماندهی معظم کل قوا همچنان سرلوحه کار این نیروست. نیروی انتظامی ابرکوه برای حفظ نظم و امنیت و مبارزه با مواد افیونی ، تاکنون 14 شهید تقدیم انقلاب اسلامی کرده است. 7540/ 2047/            "}