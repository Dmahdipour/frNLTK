{"onTitr":"","titr":" سکوت شیشه ای","describe":" روزنامه سبحان چاپ شیراز پنجشنبه در شماره 4706 یادداشتی با عنوان 'سکوت شیشه ای' منتشر کرده است.", "text":"در این یادداشت آمده است: اگر بگوییم مخدرهای جدید در حال ظهور هستند و طی مدت اخیر بارها نامهای عجیب و غریب آنها را شنیده ایم، بیراه نگفته ایم. مخدرهایی چون علف، قارچ، اشک، تسبیح، گل و دستمال که تا به خود آمدیم باب آشنایی با آنها را بگشاییم، جوانانی را به خود درگیر کردند. آنچنان که براساس اعلام سخنگوی ستاد مبارزه با مواد زمانی بود که درباره شیشه قانونی نداشتیم و هرچه شیشه وارد کشور می شد، نزدیک به یک دهه قانون نسبت به آن مسکوت بود و به همین دلیل نمی توانستند با شیشه هایی که می گرفتند برخورد جدی کنند. آمار رسمی مصرف کنندگان مستمر موادمخدر در کشور خبر از وجود دو میلیون و 808 هزار نفر معتاد می دهد. این در حالی است که عده ای به صورت تفننی موادمخدر مصرف کرده و در این آمار نمی گنجند. از سوی دیگر، مخدرهای جدید در راه هستند و بار دیگر زنگ هشدار معضل اعتیاد را به صدا درمی آورند. آنچنان که برخی برای فرار از مشکلات اجتماعی و روانی ناشی از مشکلات اقتصادی در ورطه اعتیاد گرفتار شده و مشکلات خود را دوچندان کرده اند.درمان موادمخدر صنعتی و روانگردان های جدید طولانی مدت و سخت است و حتی درمان دارویی جایگزین هم ندارند. تنوع مواد مخدر در حوزه مقابله نیز چالش هایی را ایجاد می کند زیرا شناخت این مواد سخت است و حتی در شکل و ظاهر هم قابل تشخیص نیست.ممکن است موادمخدر جدید وارد کشور شود و تا شناسایی شده و به عنوان مخدر معرفی شود زمان ببرد، اما یکی از  مشکلات ما عوامل مبارزه است. ما هم مرز کشوری هستیم که بزرگترین تولیدکننده موادمخدر در دنیاست. این مساله واقعا ما را دچار مشکل کرده است. در واقع مبارزه با این رویکرد زمان زیادی می برد و نیروی زیادی می خواهد. بحث بعدی، تجهیز نبودن نیروی مبارزه کننده با موادمخدر به فناوری روز برای کشف جرم است. به هر حال لزوم تقویت سازمان مبارزه با موادمخدر مساله ای است که باید به آن پرداخته شود.بنابراین می طلبد که برای خروج از این تهدید راهکارهای کارآمد را در دستور کار قرار دهیم. هیچ قانونی تا تصویب نشود قابلیت اجرایی ندارد و به همین دلیل همان قانون قبلی مورد استفاده قرار می گیرد. البته قانون قبلی هم برخی سازوکارهایی دارد تا با اولوی تگذار یهایی که در ستاد انجام  شده است از بعضی اختیارات ویژه و تمهیدات استفاده شود. باید مکانیسمی مصوب کنیم که سریع العمل باشد، به طوری که اگر ماده جدیدی به بازار وارد شده و در حال گسترش بود، بتوانیم به راحتی با یک مکانیسم تسهیل شده و سریع آن را تأیید و در هیات دولت مصوب کنیم.منبع: روزنامه سبحان9873/ 2027            "}