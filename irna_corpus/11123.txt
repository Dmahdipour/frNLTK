{"onTitr":"","titr":" ورود عابر میانسال به جاده همدان - کرمانشاه حادثه ساز شد","describe":" همدان- ایرنا- جانشین رئیس پلیس راه استان همدان گفت: برخورد یک دستگاه سواری با عابر میانسال در جاده همدان - کمانشاه منجر به مرگ وی شد.", "text":"سرهنگ سعید اسماعیلی روز سه شنبه در گفت و گو با ایرنا اظهار داشت: این فرد که کارگر یکی از شرکت های حاشیه جاده همدان - کرمانشاه است قصد تردد از عرض جاده را داشت که دچار سانحه شد.وی اضافه کرد: این مسیر مجهز به یک پل عابر پیاده است و با توجه به تردد اندک عابر از این محدوده، نصب بیش از یک پل نیز صرفه اقتصادی ندارد.جانشین رئیس پلیس راه استان همدان بیان کرد: بنابراین به افرادی که قصد عبور از عرض جاده های پرترافیک و فاقد پل عابر پیاده دارند توصیه می شود با احتیاط بیشتری عرض خیابان را طی کنند.سرهنگ اسماعیلی ادامه داد: افرادی که شب هنگام و به ویژه با لباس تیره قصد تردد از عرض جاده را دارند باید بیشتر احتیاط کنند.وی افزود: شب هنگام باید حداقل 150 متر فاصله عابر و خودروی عبوری باشد تا راننده وسیله نقلیه در صورت نیاز بتواند با کاستن سرعت از بروز سانحه جلوگیری کند.آمار عابران متوفی در جاده های برون شهری همدان روند کاهشی داشته است.7526/2090            "}