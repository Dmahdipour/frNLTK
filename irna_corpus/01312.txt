{"onTitr":" در نیمه نخست سال جاری    ","titr":" تولد بیش از 10 هزار نوزاد در چهارمحال و بختیاری","describe":" شهرکرد- ایرنا- مدیرکل ثبت احوال چهارمحال و بختیاری، از تولد 10 هزار و 97 نوزاد در نیمه نخست امسال در این استان خبر داد و گفت: از این تعداد پنج هزار و 194 پسر و چهار هزار و 903 نفر دختر هستند.", "text":"محمدعلی رفیع پور روز پنجشنبه در گفت و گو با خبرنگار ایرنا افزود: از مجموع ولادت های ثبت شده پنج هزار و 846 مورد در شهرها و چهار هزار و 251 نفر در روستاها متولد شده اند.وی همچنین گفت: طی این مدت 2 هزار و 806 فوتی در چهارمحال و بختیاری ثبت شده که از این تعداد نیز یکهزار و 260 نفر مرد و 826 نفر زن هستند.مدیرکل ثبت احوال چهارمحال و بختیاری اظهار داشت: از مجموع فوتی های ثبت شده 2 هزار و 86 مورد در شهرها و 809 مورد در روستاها بوده است.وی بدون اشاره به مقایسه آماری ولادت و فوتی های چهارمحال و بختیاری گفت: در نیمه نخست سال جاری 99.99 ولادت ها و 99.71 فوتی ها ثبت بهنگام شده که این استان در ثبت بهنگام وقایع ولادت و فوتی ها جزو استان های برتر کشور است.به گزارش ایرنا، مهلت قانونی ثبت ولادت 15 روز و برای فوت 10 روز تعیین شده است.در پنج ماه نخست سال گذشته یکهزار و 597 فوتی در چهارمحال و بختیاری ثبت شده که از این تعداد 882 مورد مرد و 712 مورد زن بوده اند.همچنین پنج ماه ابتدایی سال گذشته 9 هزار و 73 واقعه ولادت در چهارمحال و بختیاری ثبت که چهار هزار و 718 مورد پسر و چهار هزار و 355 نفر دختر بودند.7362/6021            "}