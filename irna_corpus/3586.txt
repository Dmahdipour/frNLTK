{"onTitr":" سرمربی تیم ملی فوتسال ایران:    ","titr":" برگزاری دیدار دوستانه با برزیل هنوز قطعی نیست","describe":" تهران - ایرنا - سرمربی تیم ملی فوتسال ایران گفت: برگزاری یا لغو دیدار دوستانه با تیم ملی برزیل هنوز نهایی نشده و قرار است تصمیم قطعی در این خصوص در پایان جلسه مهدی تاج و علی کفاشیان رئیس و نایب رئیس اول فدراسیون فوتبال اتخاذ شود.", "text":"«سیدمحمد ناظم الشریعه» روز سه شنبه در گفت و گو با خبرنگار ورزشی ایرنا در خصوص برگزاری دیدار دوستانه با تیم ملی برزیل اظهار داشت: روز گذشته با رییس فدراسیون فوتبال صحبت کردم و قرار شد در خصوص برگزاری این مسابقه با علی کفاشیان نایب رییس فدراسیون جلسه ای برگزار شود و سپس تصمیم قطعی در این رابطه اعلام شود.وی ادامه داد: برزیل یکی از بزرگترین تیم های فوتسال دنیا به حساب می آید و شخصا علاقه زیادی به برگزاری این مسابقه دارم. هزینه های جانبی این مسابقه و گرانی بلیت هواپیما، اصلی ترین دلیل فدراسیون برای تردید در اعزام تیم ملی است. سرمربی تیم ملی فوتسال یادآور شد: در جلسه ای که با مهدی تاج، علی کفاشیان و محمد رضا ساکت داشتم شرایط عدم حضور در برزیل را برای آنها تشریح کردم. وی در خصوص شانس ایران برای میزبانی جام جهانی فوتسال در سال 2020 اظهار داشت: سابقه شرکت در مسابقات معتبر زیادی را دارم و به خوبی می دانم برای قبول چنین مسابقاتی تنها فدراسیون یک کشور نمی تواند نقش داشته باشد. سرمربی تیم ملی فوتسال ایران ادامه داد: کل تشکیلات ورزش باید از میزبانی ایران در جام جهانی فوتسال حمایت کند و متوجه این موضوع باشند که میزبانی چنین مسابقات پول زیادی را به فوتبال ایران تزریق خواهد کرد. وی تصریح کرد: به طور حتم قبول میزبانی چنین مسابقاتی به رشد فوتسال ایران کمک زیادی می کند و در بحث سخت افزار نیز باعث رشد کیفی ورزشگاه های ما خواهد شد. ناظم الشریعه در خصوص کیفیت مسابقات لیگ برتر فوتسال نیز اظهار داشت: متاسفانه لیگ کشورمان با افت جدی روبرو بوده و مانند سال های گذشته از جذابیت لازم برخوردار نیست. وی افزود: اصلی ترین دلیل چنین اتفاقی حضور بازیکنان با کیفیت کشورمان در لیگ های سایر کشورهای آسیایی است. شرایط مالی لیگ ما با افت جدی روبه رو شد و همین مساله دلیل اصلی لژیونر شدن بازیکنان است. سرمربی تیم ملی فوتسال ایران خاطرنشان کرد: برای بهبود شرایط لیگ فوتسال باید در سازمان لیگ کارهای متفاوتی صورت گیرد و بخش خصوصی برای سرمایه گذاری علاقه مند شود. ورزشی **9118**1597            "}