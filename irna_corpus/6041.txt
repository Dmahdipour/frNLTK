{"onTitr":" نماینده ولی فقیه در خراسان جنوبی:    ","titr":" تامین غذای سالم در مسیر جهاد اقتصادی است","describe":" بیرجند - ایرنا - نماینده ولی فقیه در خراسان جنوبی و امام جمعه بیرجند گفت: تامین غذای سالم در مسیر جهاد اقتصادی است و دامپزشکی نقش موثری در این زمینه ایفا می کند.", "text":"به گزارش ایرنا حجت الاسلام و المسلمین سید علیرضا عبادی روز یکشنبه در دیدار مدیرکل و کارکنان دامپزشکی خراسان جنوبی به مناسبت 14 مهر روز دامپزشکی افزود: در بحبوحه ای که جنگ اقتصادی به صورت وسیع در حال گسترش است نقش جهادی کارمندان دامپزشکی اجتناب ناپذیر است.وی خدمت به همنوع را بزرگترین عبادات دانست و تصریح کرد: زوایای کار دامپزشکی خدمت به همنوع و همچنین حیواناتی است که در خدمت انسان هستند و دامپزشکان از اینکه گمنام عمل می کنند باید خرسند باشند زیرا شهرت زمینه فساد را فراهم می کند.نماینده ولی فقیه در خراسان جنوبی گفت: اهمیت شغل دامپزشکی به گونه ای است که عده زیادی از این خدمت منتفع یا متضرر می شوند و بدون شک ثواب یا گناه خدمت و سهل انگاری به همان میزان وسیع خواهد بود.وی اظهار داشت: تامین غذای حلال به گونه ای است که امروز در کشورهای غیر مسلمان هم طرفدار دارد زیرا آنها هم درک کرده اند غذای اسلامی برگرفته از بهترین ها است.مدیرکل دامپزشکی خراسان جنوبی هم در این دیدار گفت: با توجه به دغدغه مقام معظم رهبری در بحث اقتصاد مقاومتی، تمام فعالیت این اداره کل در این مسیر قرار گرفته است به طوری که روزانه بیش از 350 خدمت به جامعه هدف ارایه می شود.محمد اصغرزاده افزود: سلامت و بهداشت عمومی و صیانت از سرمایه دامی استان وظیفه ذاتی سربازان گمنام جنگ اقتصادی در اداره کل دامپزشکی است.وی بیان کرد: یکهزار و 709 بیماری وجود دارد که 900 بیماری مشترک بین انسان و دام است و کوچکترین سهل انگاری موجب تبعات اجتماعی می شود.وی گفت: تلاش های شبانه روزی باعث شده کانون بسیاری از بیماری ها در خراسان جنوبی صفر باشد و این در حالی است که استان های همجوار و کشور افغانستان با بسیاری از بیماری ها درگیر هستند.مدیرکل دامپزشکی خراسان جنوبی با بیان اینکه سلامت مردم خط قرمز ما است افزود: با توجه به کم برخوردار بودن استان، بخش خصوصی کمتر به مسایل دامپزشکی ورود کرده به طوری که 90 درصد خدمات در استان به صورت دولتی انجام می شود.وی از انتخاب یکی از کارمندان بازنشسته دامپزشکی خراسان جنوبی به عنوان نیروی منتخب کشوری در سال 97 خبر داد و گفت: کارکنان دامپزشکی شعار 'سلامت از مزرعه تا سفره مردم' را در دستور کار قرار دادند که عین اقتصاد مقاومتی است.14 مهر در تقویم جمهوری اسلامی ایران به عنوان روز دامپزشکی نامگذاری شده است.3215*3028            "}