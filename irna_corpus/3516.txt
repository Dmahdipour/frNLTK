{"onTitr":"","titr":" هیچگونه آفت زیتون در طارم سفلی مشاهده نشده است","describe":" قزوین - ایرنا - مدیر جهاد کشاورزی شهرستان قزوین گفت: از ابتدای فصل برداشت تاکنون در منطقه طارم سفلی هیچ گونه آفت زیتون مشاهده نشده است.", "text":"عباس آقا علیخانی روز سه شنبه در گفت و گو با خبرنگار ایرنا افزود: با پیگیری های سازمان جهاد کشاورزی و تشکیل شبکه های پیش آگاهی و استفاده از پیمانکارهای خصوصی در 19 روستای بخش طارم سفلی، هر پنج روز یک بار گزارش کاملی ازوضعیت آفات ارائه می شود که تاکنون با توجه به این گزارش ها هیچ گونه گزارشی بر وجود آفت در این بخش ارسال نشده است.وی خاطر نشان کرد: از ابتدای تابستان امسال تاکنون پنج تیم از جهاد کشاورزی شهرستان قزوین در بخش طارم سفلی کار مبارزه با آفت زیتون را دنبال می کنند.این مسئول گفت: امسال پیش بینی می شود 23 هزار تن زیتون از مزارع زیتون شهرستان قزوین برداشت شود که امیدواریم در چند روز باقیمانده از فصل برداشت بدون هیچ گونه آفت برای دسترنج کشاورزان رقم بخورد.آقا علیخانی گفت: شهرستان قزوین با دارا بودن 9 هزار و 150هکتار باغ زیتون رتبه دوم کشور در تولید این محصول را به خود اختصاص داده است.این مسئول یادآور شد: بیش از 6 هزار هکتار از باغ های زیتون شهرستان قزوین بارور هستند.شهرستان قزوین دارای پنجاه هزار هکتار زمین زراعی و 32 هزار هکتار باغ میوه است.6104*3013            "}