{"onTitr":"","titr":" 98 روستای البرز آمارگیری مسکن می شود","describe":" کرج-ایرنا- مدیرکل بنیاد مسکن انقلاب اسلامی استان البرز اعلام کرد که طرح آمارگیری از ویژگی های مسکن روستایی در 98 روستای استان البرزانجام می شود.", "text":"«21 مهر تا 21 آبان ماه سال جاری برای چهارمین آمارگیری از ویژگی های مسکن روستایی کشور تعیین شده است.»علی رحیمی زاده  روز پنجشنبه در گفت و گو با خبرنگار ایرنا اظهار داشت: در اجرای این طرح وضعیت کمی و کیفی 2 هزارو 824  واحد نمونه مسکونی روستایی در قالب آمار ارزیابی خواهد شد.وی با یادآوری این نکته که بنیاد مسکن انقلاب اسلامی متولی بهسازی مسکن روستایی است، گفت: این آمارگیری با هدف کسب آمار و اطلاعات دقیق و بهنگام از وضعیت کمی و کیفی مسکن، بررسی امکانات عمومی، ویژگی های سکونتی و بهداشتی، نوسازی مسکن روستایی، بهبود و ساماندهی امکانات معیشت روستائیان  برای برنامه ریزی دقیق دستگاه های اجرایی در مناطق روستایی خواهد بود.رحیمی زاده یادآور شد: طرح آمارگیری از ویژگی های مسکن روستایی هر پنج سال یکبار توسط بنیادمسکن انقلاب اسلامی با همکاری مرکز آمار ایران  انجام می شود.مدیرکل بنیاد مسکن انقلاب اسلامی البرز به نقش بسیار پر اهمیت روستانشینان در اقتصاد کشور اشاره کرد و گفت: انتظار می رود روستائیان  البرز با همکاری خوب خود ، آمارگیری نمونه در سطح کشور رقم بزنند.رحیمی زاده با بیان اینکه این دوره از طرح آمارگیری ویژگی های مسکن روستایی، در 6 شهرستان البرز بررسی می شود ، افزود: 33 روستا در شهرستان های کرج،اشتهارد و فردیس،26 روستا در شهرستان ساوجبلاغ ، 23 روستا در شهرستان طالقان و 16 روستا در شهرستان نظرآباد  مشمول این آمارگیری شده است .استان البرز 277 روستا دارد. 7410/ 6155            "}