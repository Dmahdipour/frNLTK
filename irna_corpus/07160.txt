{"onTitr":" معاون اجرایی طرح:    ","titr":" طرح 46 هزار هکتاری آبیاری سیستان 66.7درصد پیشرفت فیزیکی دارد","describe":" زاهدان - ایرنا - مجری طرح 46 هزار هکتاری آبیاری نوین به دشت سیستان گفت: اجرای این پروژه بزرگ کشاورزی در شمال سیستان و بلوچستان تا کنون 66.7 درصد پیشرفت فیزیکی داشته است.", "text":"محمد جواد صالحی روز شنبه در حاشیه بازدید معاون توسعه مدیریت و منابع و مدیرکل دفتر هماهنگی امور استان‌های وزارت جهاد کشاورزی از طرح 46 هزار هکتاری دشت سیستان به خبرنگار ایرنا اظهار داشت: این طرح که در سال 93 بعد از سفر رئیس جمهوری و اعضای هیات دولت به استان مصوب شد هم اینک 66.7 درصد پیشرفت فیزیکی دارد.وی افزود: اعتبار این طرح بزرگ در مجموع 850 میلیون دلار است که سهم وزارت جهاد کشاورزی 757میلیون دلار بوده که تاکنون 537 میلیون دلار آن تخصیص یافته است.مجری طرح 46 هزار هکتاری آبیاری نوین به دشت سیستان گفت: این طرح در قالب 20پروژه و 16 ناحیه عمرانی و 2 ایستگاه پمپاژ اصلی و2 خط انتقال اصلی در محدوده پنج شهرستان حوزه سیستان با چهار هزار کیلومتر طول لوله گذاری به قطر 110میلیمتر تا 2 هزار میلیمتر در حال اجراست.وی افزود: 2 هزار و 438 نفر به طور مستقیم در اجرای این طرح مشغول فعالیت هستند که 79 درصد آنان را بومیان منطقه تشکیل می دهند.به گزارش ایرنا طرح 46 هزار هکتار انتقال آب با لوله در دشت سیستان در سال 93 بعد از سفر رئیس جمهوری و اعضای هیات دولت به سیستان و بلوچستان مصوب و اعتبارات آن به دستور رهبر معظم انقلاب از منابع صندوق توسعه ملی تامین شد.با توجه به خشکسالی های 19 سال سیستان و بلوچستان این طرح می تواند با تامین آب مطمئن در طول سال نوید دهنده رونق کشاورزی منطقه باشد.سیستان با پنج شهرستان زابل، هیرمند، زهک، نیمروز و هامون در شمال استان سیستان و بلوچستان و همسایگی کشور افغانستان واقع شده است.7316**3213            "}