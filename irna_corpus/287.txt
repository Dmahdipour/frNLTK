{"onTitr":"","titr":" 5000 روحانی  در ارتش حضور دارند","describe":" قم- ایرنا - جانشین سازمان عقیدتی و سیاسی ارتش گفت:  به برکت انقلاب اسلامی و حضور پنج هزار مبلغ و روحانی در ارتش جمهوری اسلامی، شاهد گسترش فضای معنوی در بین نیروهای مسلح هستیم.", "text":"به گزارش ایرنا، حجت الاسلام والمسلمین احمد جلیلی صفت در سخنرانی پیش از خطبه های نمازجمعه قم در مصلای قدس این شهر، افزود: در ابتدای پیروزی انقلاب اسلامی ، ضد انقلاب داخلی و معاندان خارجی به صورت حساب شده به دنبال انحلال ارتش بودند و آن را طاغوتی معرفی می کردند که هدف از این هجمه، از بین رفتن توان نظامی و دفاعی ایران بود.وی ادامه داد: امام راحل با آن شناخت و بصیرت وسیع خود، بر استمرار فعالیت ارتش تاکید کردند و با این اقدام همه معادلات سایسی دشمنان را با این جمله به هم ریخت.جلیلی صفت، گفت: در 19 بهمن ماه 1357، چند روز پیش از پیروزی انقلاب اسلامی، همافران ارتش جمهوری اسلامی با امام راحل بیعت کردند و با این اقدام علاوه بر ثبت این افتخار در تاریخ، نشان دادند که بدنه ارتش ولایی و انقلابی است.جانشین سازمان عقیدتی و سیاسی ارتش اظهار داشت: در روز دوم جنگ تحمیلی، 140 فروند جنگنده ارتش جمهوری اسلامی مراکز مهم و پایگاه های دشمن را هدف قرار داده و معادلات و محاسبات دشمن را به هم ریختند.وی دربخش دیگری از سخنان خود ، انقلاب اسلامی را انقلابی فرهنگی و دین مدار دانست و افزود: رهبری این جنبش به عهده کسی بود که تربیت یافته حوزه و مکتب امام صادق(ع) بود به همین دلیل انقلاب اسلامی با پیروزی توانست به دنیا ثابت کند که می توان با دست خالی و با توکل به خدا، پیچیده ترین تشکیلات استکبار را شکست داد.جلیلی صفت اظهار داشت: امروز نیز اگر استکبار و دشمنان ایران اسلامی، دست از پا خطا کنند، جوانان انقلابی کشور همه زرادخانه های صهیونیست ها را با موشک های دوربرد و میان برد نشانه خواهند گرفت.وی با بیان اینکه توان امروز جمهوری اسلامی قابل مقایسه با گذشته نیست تاکید کرد: بارها شاهد اعتراف سران آمریکا به توان دفاعی و نظامی جمهوری اسلامی هستیم.وی تاکید کرد:نیروی های مسلح جمهوری اسلامی به عنوان دژمستحکم امنیت کشور، با تمام توان در مقابل هر اقدام دشمن واکنش نشان می دهد.جلیلی صفت، مردم ایران اسلامی را پرورش یافتگان مکتب امام حسین(ع) دانست و افزود: مردم ایران اسلامی هشت سال با دست خالی با ابرقدرت های شرق و غرب جنگید و پیروز شد و دشمن بداند که در راه مکتب امام حسین(ع) جان خود را فدا خواهیم کرد و چنین مکتبی هرگز شکست نخواهد خورد.جانشین سازمان عقیدتی و سیاسی ارتش با بیان اینکه جمهوری اسلامی با اتکای همراهی و وحدت مردم در 40 سال گذشته از گردنه های مختلف عبور کرده و امروز نیز از تحریم های اقتصادی دشمن عبور خواهد کرد، گفت: مردم ایران اسلامی بار دیگر به استکبار و صهیونیست ها ثابت می کنند که تا پای جان از ولایت و رهبری دفاع خواهند کرد.وی همچنین با اشاره به دستاوردهای عظیم دفاعی کشور گفت: این دستاوردها در زمان تحریم رقم خورده است که در تازه ترین نمونه آن، پهپاد جدید ارتش در روزهای آینده رونمایی می شود.7404/ 6133/            "}