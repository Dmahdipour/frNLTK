{"onTitr":" مدیرکل سیاسی و انتخابات استانداری گلستان:    ","titr":" اتحاد و تنوع قومی از ظرفیت های توسعه گلستان است","describe":" گنبدکاووس – ایرنا - مدیرکل سیاسی و انتخابات استانداری گلستان اظهارداشت: تنوع قومی مردم استان و اتحاد وهمدلی بین آنان از ظرفیت های برتر توسعه و پیشرفت استان گلستان است.", "text":"به گزارش خبرنگار خبرگزاری جمهوری اسلامی، احسان مکتبی روز یکشنبه در آیین تودیع و معارفه بخشدار گلیداغ از توابع شهرستان مراوه تپه افزود: قومیت های مختلف دراستان گلستان با آیین های خاص خود در کنارهم زندگی مسالمت آمیز دارند که در چارچوب ایران اسلامی و با همدلی، توسعه و پیشرفت کشور را رقم می زنند. وی گفت: قومیت های کشورمان اعم از فارس ، ترکمن ، کرد ، آذری ، سیستانی، بلوچ که بسیاری از آنها در استان گلستان نیز ساکن می باشند، در برابر قانون یکسان و از حقوق برابر برخوردار هستند. مدیرکل سیاسی استانداری گلستان اظهارداشت: براین باور هستیم که خودمان برای خودمان باید دل بسوزانیم و در مسیر توسعه و پیشرفت حرکت و تلاش نماییم. وی تصریح کرد: بنا به تاکیدات رهبر معظم انقلاب، سیاست قطعی ما براین اساس است که جوانان تحصیل کرده، نخبه و توانمند در مصادر امور قرار گیرند و توجه به حضور نیروهای مرتبط با احزاب و قومیت ها در راستای بهره گیری از نیروهای توانمند در بدنه دستگاه های حکومتی مورد تاکید است. به گزارش ایرنا، در این آیین فرماندار مراوه تپه نیز با تاکید بر بهره گیری از جوانان توانمند و متعهد در بخش های مختلف اداری و اجرایی ادارات و نهادها گفت: امروز در آیین تودیع و معارفه  دو نفر از فرزندان تلاشگر، متعهد و بومی این منطقه به عنوان بخشدار گلیداغ این شهرستان شرکت داریم. اسماعیل تاجی افزود: درکشوری زندگی می کنیم که عزت و توانمندی آن بر جهانیان به اثبات رسیده و دشمنان دربرابر اراده، توان وغیرت نیروهای ایران اسلامی به زانو درآمده اند.دراین آیین که با حضور خانواده های شهدا ، روحانیون، مدرسان و طلاب مدارس علوم دینی، مدیران دستگاه های اجرایی و جمع زیادی از قشرهای مختلف شهر و روستاهای بخش گلیداغ شرکت داشتند، از خدمات قربان محمد کنسال بخشدار پیشین گلیداغ تقدیر و عبدالخندان حمیدی نیز به سمت بخشدار جدید این بخش معرفی شد. بخشدار جدید گلیداغ با  14سال سابقه خدمت در بخشداری مرکزی و فرمانداری مراوه تپه، دارای مدرک تحصیلی کارشناسی فناوری اطلاعات است.بخش گلیداغ با 50روستا و بیش از 30 هزارنفر جمعیت از توابع شهرستان مرزی مراوه تپه است که در منتهی الیه شمال شرقی استان گلستان واقع است./1860/7478            "}