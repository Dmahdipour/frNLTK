{"onTitr":" استاندار سمنان :    ","titr":" رییس جمهور درآینده نزدیک از استان سمنان دیدن می کند","describe":" شاهرود- ایرنا - استاندار سمنان با بیان این که رییس جمهوری در آینده نزدیک از این استان دیدن می کند،افزود: دیدار با مردم شاهرود بخشی از این برنامه است.", "text":"به گزارش ایرنا، شهاب الدین چاوشی چهارشنبه در نشست شورای اداری شهرستان شاهرود که در سرسرای شهید مفتح شهر بسطام برگزار شد، افزود: در این سفر تحولات بسیاری را در این منطقه شاهد خواهیم بود.  وی به نقش مدیران در توسعه کشور اشاره کرد و گفت: کشورمان از نظر داشتن منابع گوناگون بسیار غنی است، کمتر کشوری در جهان شرایطی این چنین دارد.  چاوشی بکارگیری نیروهای مستعد و پرتوان و استفاده از دیدگاه ها مختلف را برای پیشبرد اهداف نظام ضروری خواند و گفت: مدیران و کارگزاران نظام جمهوری اسلامی باید حقوق الهی و حق الناس را رعایت کنند.  استاندار سمنان با بیان این که ، اگر از حقوق مردم صیانت شود ، ایمان آنها به خدا بیشتر می شود، افزود : مردم باید باور کنند که مسوولان مدافع حقوق آن ها هستند، که اگر چنین شود، هیچ توطئه ای نمی تواند به نظام اسلامی خدشه وارد کند.   وی با مقایسه دوران کنونی با زمان دفاع مقدس گفت : شرایط و امکانات کنونی با زمان دفاع مقدس قابل مقایسه نیست ، اما گروهی با جنگ روانی تلاش می کنند ، مردم را نسبت به آینده نومید سازند.  استاندار سمنان با بیان این که نباید مشکلات موجود توجیه شود، ادامه داد: باید کاری شود تا اعتماد مردم بیشتر شود، وضع کنونی گذراست.  وی به وجود برخی قوانین دست و پا گیر در کشور اشاره کرد و گفت: نقص ساختاری که از دوران گذشته به ارث رسیده متاسفانه بهبود نیافته و نظام اداری کشور را ناکارآمد کرده است.  چاوشی همچنین مداخله در حوزه های کاری را یکی دیگر از مشکلات عنوان کرد و گفت : برخی به خود حق می دهند در عزل و نصب ها دخالت کنند در حالی که این از وظایف قوه مجریه است.  استاندار سمنان به مشکلات شهرستان شاهرود و بخش بسطام هم اشاره کرد و گفت:  کارهایی زیادی برای این منطقه انجام شده است، از زمان تصدی استانداری یک سوم اعتبارات استان را به این منطقه تخصیص داده ام تا برخی مشکلات زودتر برطرف شود.  چاوشی به وجود برخی رقابت های منفی هم اشاره کرد و گفت: در حالی که این منطقه براساس اسناد موجود از 200 سال پیش دارالمرحمه بوده و همه مردم آن در خدمت زایران امام هشتم (ع) بوده اند، اکنون برخی رقابت منفی می کنند.  وی ادامه داد: عنوان دارالمرحمه افتخار بسیار بزرگی برای مردم این دیار است، هویت فرهنگی مردم بوده وباید این عنوان باردیگر با راه اندازی موکب هایی برای ارایه خدمت به زایران امام هشتم (ع) احیا شود.   چاوشی با بیان این که آن ها که بدنبال برانگیختن اختلاف هستند در ارادت آن ها به اهل بیت (ع) باید تردید کرد، افزود : برای توسعه شهرستان شاهرود چند برنامه مهم طراحی شده است.  وی به انعقاد تفاهم نامه با سازمان منابع طبیعی و آبخیزداری کشور اشاره کرد و گفت: براساس این تفاهم امسال 350 میلیارد ریال که بیشتر این رقم از اعتبارات ملی است در این حوزه هزینه خواهد شد.  چاوشی گفت: بخش بسطام که از ظرفیت بسیار بالایی در کشاورزی و باغداری برخوردار است، سهم بیشتری از این اعتبار را به خود اختصاص می دهد.  به گفته وی ، لایروبی قنات ها، پوشش انهار و نیز انجام امور آبخیزداری برای تغذیه سفره های آب زیر زمینی از برنامه های طراحی شده است. چاوشی همچنین از توسعه کشت گلخانه ای در استان خبر داد و گفت: ساخت 2 هزار هکتار گلخانه در استان مصوب شده که مسوولان شهرستان شاهرود باید برای کسب سهمیه بیشتر از اعتبارات این طرح تلاش کنند.  وی همچنین از هدف گذاری یک میلیارد دلار صادرات غیر نفتی استان خبر داد و ابراز امیدواری کرد تا پایان سال این امر محقق شود.  استاندار سمنان همچنین با خانواده شهید میرکریمی در روستای قلعه نو خرقان بسطام که سه شهید تقدیم نظام اسلامی کرده اند، دیدار کرد.  بخش بسطام با 40 هزار نفر جمعیت و 30 روستا در شمال شاهرود قرار دارد.1023/6167            "}