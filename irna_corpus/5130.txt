{"onTitr":" بازیهای پاراآسیایی 2018؛    ","titr":" سرمربی والیبال نشسته زنان: داوری اشتباهات زیادی داشت","describe":" جاکارتا - ایرنا - سرمربی تیم ملی والیبال نشسته بانوان پس از پیروزی تیمش برابر اندونزی گفت: داوری در دیدار امروز مقابل اندونزی بسیار ضعیف بود و اشتباهات زیادی داشت.", "text":"به گزارش خبرنگار اعزامی ایرنا، «فریبا سلیمانی» امروز (دوشنبه) اظهار داشت: داوری در دیدار برابر اندونزی عملکرد بسیار ضعیفی داشت و داور خط با سایر داوران هماهنگ نبود و اشتباهات زیادی را شاهد بودیم.او ادامه داد: زمانی که تقاضای وقت استراحت فنی کردم داور دوم موافقت کرد و با وجودی که زنگ زده شد، داور خط متوجه نشد و به دلیل اینکه بازیکنانم به بیرون از زمین آمدند به من تذکر دادند و این در حالی که مشکل از داوری بود. خطاهایی که امروز گرفته شد در داوری جهان خطا نیست و مشخص نبود که چرا برخی حرکات را برای هر دو تیم خطا می گرفت.سلیمانی افزود: سعی می کنم در زمان برگزاری بازی به اشتباهات داوران توجه نکنم تا بازیکنانم تحت تاثیر قرار نگیرند و شرایط مسابقه از دست ما خارج شود، اما در مجموع داوری عملکرد ضعیفی داشته است. سرمربی تیم ملی درباره عملکرد تیم اندونزی گفت: از قبل هم به بازیکنانم گفته بودم که اندونزی تیم خوبی است، اما امروز این تیم عملکرد فوق العاده ای داشت و در ست نخست بازی با اختلاف امتیاز از ایران جلو افتاد.او ادامه داد: البته بازیکنان ما هم عملکرد خوبی داشتند و در ست اول بازی باخته را پیروز شدند. ملی پوشان ما در ست نخست با استرس بازی کردند و همین موضوع باعث شد تیم اندونزی خوب ظاهر شود و بازی بهتری داشته باشد، اما در دو ست دیگر بچه های ما توانستند در حد و اندازه های خودشان ظاهر شوند و در نهایت پیروز این دیدار باشند.سلیمانی عنوان کرد: به دلیل اینکه مسابقات مردان و بانوان در یک سالن برگزار می شود زمان بندی مسابقات فشرده است و ساعت 9 صبح برای شروع رقابت ها برای بازیکنان زود است؛ چرا که از نظر بدنی آمدگی کامل را ندارند. البته ما در این سالن پیش از شروع مسابقات چهار جلسه تمرین کردیم و با زمان و فضای سالن آشنا هستیم، اما فشردگی رقابت ها توانایی جسمی بازیکنان را کاهش می دهد.سرمربی تیم ملی والیبال نشسته گفت: فردا بازی مهمی برابر تیم چین داریم؛ چرا که این تیم برای اولین بار نتوانست در رقابت های جهانی سهمیه پارالمپیک را دریافت کند و به طور حتم با تمام قدرت برای کسب قهرمانی به جاکارتا آمده است. ما تمام تلاش مان را می کنیم که بازی خوبی را به نمایش بگذاریم.تیم ملی والیبال نشسته بانوان  کشورمان امروز در دومین دیدار خود تیم اندونزی را ۳ بر صفر شکست داد.سومین دوره بازیهای پارآسیایی 2018 از 14 تا 21 مهرماه با حضور 2 هزار و 880 ورزشکار از 41 کشور در 18رشته ورزشی برگزار می شود. کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارد. ورزشی**2052**1067**1584            "}