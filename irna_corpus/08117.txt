{"onTitr":"","titr":" خونه به خونه بابل سرمربی جدیدش را انتخاب کرد","describe":" ساری-ایرنا- مدیران باشگاه خونه به خونه با علی نظرمحمدی سرمربی سابق سپیدرود رشت برای سرمربیگری این تیم مازندرانی به توافق رسیدند.", "text":"به گزارش خبرنگار ایرنا، پیش از این در محافل ورزشی از عبدالله ویسی سرمربی سال گذشته سپاهان و استقلال اهواز که با این تیم خوزستانی به قهرمانی لیگ برتر نیز رسید، به عنوان گزینه اصلی سرمربیگری خونه به خونه نام برده می شد.علی نظر محمدی متولی 1357 رشت است که به عنوان دروازه بان در تیم های مختلفی از جمله استقلال تهران، استیل آذین رشت ، پیام مشهد، ملوان انزلی در فوتبال حضور داشت.این مربی گیلانی دارای درجه مربیگری بی آسیایی است که و سابقه سرمربیگری در سپیدرود رشت را دارد و با این تیم در فصل 96-95 به لیگ برتر صعود کرد.خونه به خونه بابل که از 5 بازی اخیر لیگ دسته یک با تک امتیاز در رده 15 جدول 16 تیمی قرار دارد، شاید امیدوار است  که بتواند با نظر محمدی که دومین سرمربی این تیم در فصل جاری است، بتواند بار دیگر همانند سنوات گذشته در قالب یک مدعی در این رقابت ها حضور یابد.قائم مقام باشگاه خونه به خونه بابل توافق باشگاهش با علی نظرمحمدی را به عنوان سرمربی فصل جاری این تیم به جای ابوالقاسم محمدی سرمربی سابق این تیم تایید کرد.حسین اخوت گفت که هنوز قرارداد این سرمربی با باشگاه به طور رسمی به امضاء دو طرف نرسیده است ولی حضورش در بابل قطعی است.خونه به خونه بابل که  حدود 4 سال حضوردر رقابت های لیگ دسته اول را تجربه می کند در بین تیم های حاضر در این رقابت ها به نظر می رسد نامطمئن ترین نیمکت را به خود اختصاص داده است به طوری که هر فصل دو تا سه سرمربی نیمکت این تیم را تجربه کردند.اکبرمیثاقیان، علی مرزبان، جواد نکونام از سرشناس ترین سرمربیان خونه به خونه بابل بودند که هیچ کدامشان با وجود تجربه های فراوان درنیمکت کادر فنی و فوتبالی نتوانستند یک فصل تمام در این باشگاه به کارشان ادامه دهند.جوادنکونام جنجالی ترین نیمکت نشین خونه به خونه بابل در فصل گذشته رقابت های لیگ یک بود که  پس از اندکی جدایی از این باشگاه به تیم رقیب نساجی قائمشهر آمد و توانست با گل شماری این تیم قائمشهری را پس از 24 سال دوری به لیگ برتر برساند.هم اکنون نساجی قائمشهر در 8 بازی لیگ برتر با 6 امتیاز در رده 13 جدول 16 تیمی این رقابت ها قرار دارد و روی خط قرمز سقوط قرار دارد.این تیم امروز در مرحله یک هشتم جام حذفی میهمان تیم سپاهان اصفهان است و این بازی ساعت 18 عصر امروز در ورزشگاه نقش جهان اصفهان برگزار می شود و باخت هر تیم در این بازی به حذفش از این رقابت ها منجر می شود.قائمشهری ها در حالی میزبان سپاهان بالا جدولی در جام حذفی برای روز جاری شدند که 7 بازیکن اصلی خود را به دلیل سرماخوردگی و مصدومیت ندارند.نساجی 27 مهرماه در رقابت های لیگ برتر در هفته نهم یکبار دیگر باید در اصفهان به مصاف سپاهان برود.  6982/1654            "}