{"onTitr":"","titr":" دانشگاه بوشهر راه اندازی پژوهشکده آب را تصویب کرد","describe":" بوشهر- ایرنا- رئیس دانشگاه خلیج فارس بوشهر گفت: راه اندازی پژوهشکده آب با همکاری دستگاه های اجرایی مرتبط در این استان به تصویب هیات امنا این دانشگاه رسید.", "text":"عبدالمجید مصلح روز دوشنبه درجمع خبرنگاران افزود: این پژوهشکده حداقل با سه گروه پژوهشی بهینه‌سازی مصرف آب، سازگاری با شرایط کم‌آبی و ذخیره‌سازی و انتقال آب مورد تصویب قرار گرفت.وی بیان کرد: با گرفتن مجوز از مراجع مربوطه و تامین اعتبار از محل درآمدهای عملیاتی و کمک های مردمی زمینه راه اندازی این مرکز فراهم می شود.مصلح ادامه داد:همچنین در نشست اخیر هیات امنا دانشگاه با درخواست راه اندازی مرکز ملی اسناد و مطالعات تاریخی خلیج فارس با برخورداری از 2 گروه پژوهشی مطالعات تاریخی، فرهنگی و اجتماعی خلیج فارس و گروه پژوهشی مطالعات اقتصادی و بازرگانی خلیج فارس موافقت شده است.وی یادآور شد: درخواست افزایش دوره فرصت مطالعاتی کوتاه مدت خارج از کشور از 2 به 3 ماه در فاصله زمانی پایان نیم سال دوم سال تحصیلی تا شروع نیم سال اول سال تحصیلی بعد، استفاده اعضای هیات علمی پیمانی از فرصت مطالعاتی کوتاه مدت و بلند مدت با تایید هیات رئیسه و منوط به نداشتن بار مالی برای دانشگاه از دیگر مواردی است که توسط هیات امنا دانشگاه خلیج فارس به تصویب رسیده است.مصلح یادآور شد: به‌استناد ماده یک قانون احکام دائمی برنامه‌های توسعه کشور، اقدام دانشگاه در زمینه پرداخت فوق العاده بدی آب و هوا به اعضای غیر هیات علمی از فروردین ماه 1396 مطابق با ضریب های تعیین شده از سوی هیات وزیران به شرح مطرح و مشروط به تامین اعتبار لازم در سقف اعتبارات تخصیصی سالانه سال‌های یادشده مورد تایید قرار گرفت. دانشگاه خلیج فارس با حدود هفت هزار دانشجو در 29 رشته کارشناسی، 48 رشته کارشناسی ارشد و 13 رشته دکترا، جهت گیری خود را در حوزه کار آفرینی قرار داده و این دانشگاه از طرف وزارت علوم، تحقیقات و فناوری به عنوان پایلوت دانشگاه کار آفرین انتخاب شده است.7212/6043            "}