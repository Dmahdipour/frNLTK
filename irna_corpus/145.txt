رئیس کمیته بیس بال و سافت بال البرز جمعه شب در حاشیه برگزاری این رقابتها در گفت وگو با ایرنا گفت: دوره اول این رقابت ها در تهران و دوره دوم با همکاری مشترک انجمن بیس بال و سافت بال و هیات انجمن های ورزشی استان البرز برگزار شد.شهرام شفاهی افزود: در این دوره از رقابت ها که از 16 تا 20 مهرماه برگزار شد، پنج تیم طیف تهران، نادری بوشهر، دانشگاه کرمان، هیات قم و هیات خراسان رضوی با یکدیگر به رقابت پرداختند.وی با اشاره به اینکه میزبانی مرحله سوم رقابتهای لیگ دسته یک کشوری بیس بال هنوز مشخص نشده است خاطرنشان کرد: متروکه شدن استادیوم بیس بال مجموعه ورزشی انقلاب کرج سبب شد تا تیم پسران البرز به تهران رفته و هم اکنون تیم بانوان این استان که قهرمان کشوری است در این استان مشغول به فعالیت باشد.شفاهی گفت: 40 نفر از بانوان در استان البرز در این رشته ورزشی مشغول به فعالیت هستند که در بخش پسران نیز از ماه دیگر استعداد یابی برای تیم های جوانان و نوجوانان آغاز می شود.7414/6993
      
      