{"onTitr":" تولیت مسجد جمکران:    ","titr":" بانکها در عرصه اشتغال نقش آفرین باشند","describe":" قم-ایرنا- تولیت مسجد مقدس جمکران گفت: اصلاح سیستم بانکی و افزایش نقش آفرینی بانکها در عرصه تولید و اشتغال ضروری است.", "text":"به گزارش سه شنبه شب ایرنا از روابط عمومی استانداری قم،حجت الاسلام والمسلمین حسن رحیمیان درنشست استاندار با نهادهای مهم دینی و مذهبی، همچنین بر ضرورت جلوگیری از واردات بی رویه کالا و مبارزه با قاچاق کالا تاکید کرد.وی در ادامه  اقتصاد مقاومتی را تنها راه اقتصاد کشور دانست و گفت: دولت باید به دنبال حل مشکلات از طریق راه حل های اقتصادی باشد.** مدیر حوزه های علمیه سراسر کشور نیز در این نشست با تاکید بر تلاش مسئولان برای ایجاد ثبات اقتصادی گفت‌: فضای اقتصادی باید به گونه ای باشد که مردم در زمینه تامین معیشت خود احساس امنیت و آرامش کنند.آیت الله علیرضا اعرافی استفاده از ظرفیت های بخش خصوصی را مورد تاکید قرار داد و افزود: جذب سرمایه گذاری بخش خصوصی باید به صورت جدی از سوی دولت دنبال شود.** تولیت حرم مطهر حضرت معصومه (س) نیز در ادامه این نشست به کارگیری تمام ظرفیت ها برای حل مشکلات اقتصادی را ضروری دانست و گفت:  در کنار تلاش همه جانبه برای رفع نگرانی ها و دغدغه های اقتصادی مردم، رسیدگی به مسائل فرهنگی ضرورت دارد. آیت الله سید محمد سعیدی با اشاره به اهمیت تشکیل شورای فرهنگی در ادارات استان اظهار داشت: این شورا قم باید فعالیت جدی تری در ادارات داشته باشد.** سید مهدی صادقی استاندار قم نیز در این نشست با ارائه گزارشی از آخرین وضعیت اقتصادی استان به پروژه های افتتاح شده اشاره کرد و گفت: تلاش مسئولان همواره بر اولویت بخشی به مسائل اقتصادی بوده است.7404/ 6133/            "}