{"onTitr":" فرمانده سپاه زنجان:    ","titr":" حمله موشکی سپاه پاسخی دندان شکن به دشمنان بود","describe":" زنجان - ایرنا - فرمانده سپاه انصارالمهدی (عج) استان زنجان گفت: حمله موشکی سپاه به مقر طراحان حمله تروریستی اهواز، پاسخ دندان شکنی به تمام دشمنان نظام و ملت ایران از جمله ابرقدرت های یاوه گو بود.", "text":"به گزارش ایرنا، سردار جهانبخش کرمی روز سه شنبه در جمع خبرنگاران افزود: متاسفانه در حمله تروریستی اهواز، تعدادی از هموطنان به شهادت رسیدند و سپاه با این حمله موشکی پاسخ مقتدرانه به تروریست ها داد.وی اظهار داشت: دشمنان انقلاب و نظام، همواره در پی توطئه، فتنه و آشوب در کشور هستند اما فرزندان انقلاب گوش به فرمان رهبر معظم انقلاب هستند و از هر جایی که دشمن قصد تجاوز داشته باشد پاسخی سخت و کوبنده دریافت خواهند کرد.کرمی افزود: صهیونیست ها و آمریکایی ها؛ گاه و بی گاه در محاسبات خود دچار اشتباه می شوند که جنگ تحمیلی نمونه ای از این اشتباهات بود و فکر می کردند که با تجاوز به مرزهای کشور در مدت چند روز و یا چند ماه، انقلاب را از بین خواهند برد.   وی تصریح کرد: استکبار جهانی به سرکردگی آمریکای جهانخوار پس از دوران دفاع مقدس نیز، دست از فتنه برنداشت و تلاش دارد تا با حمایت از تروریست ها به انقلاب و نظام اسلامی ضربه بزند اما این کار موجب عظمت و اقتدار جمهوری اسلامی شده است.سردار کرمی به برگزاری رزمایش سراسری اقتدار عاشورایی سپاهیان محمد رسوال الله (ص) 2 اشاره کرد و افزود: مرحله نخست این رزمایش، 9 شهریور برگزار شد و مرحله دوم نیز روز پنجشنبه هفته جاری /12 مهر/ در مصلی خاتم الانبیا، برگزار خواهد شد.فرمانده سپاه انصارالمهدی (عج) استان زنجان گفت: این رزمایش، نشاندهنده اقتدار و آمادگی بالای سپاهیان اسلام است که با حضور گردان های مختلف بسیج و سپاه، برگزار خواهد شد.6084/8068            "}