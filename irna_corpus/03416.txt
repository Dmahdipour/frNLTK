{"onTitr":"","titr":" ازبکستان و آلمان برای بازسازی افغانستان همکاری می کنند","describe":" تهران-ایرنا- مقامات دو کشور ازبکستان و آلمان نسبت به جذب منابع مالی برای پیشبرد پروژه های اجرایی در افغانستان و چشم انداز صلح در این کشور در شهر باکو به مذاکره و گفت وگو پرداختند.", "text":"به گزارش خبرگزاری پژواک افغانستان، عصمت الله ایرگاشیف نماینده ویژه رئیس جمهور ازبکستان با همتای آلمانی خود مارکوس پوتزل در چارچوب رایزنی‌های منظم ازبکستان و آلمان و چشم انداز صلح در افغانستان تبادل نظر کردند. گفتنی است مقامات دو کشور در گفت وگوهای خود به طرح‌های ساخت خط ریلی مزار شریف- هرات، خطوط انتقال برق سرخان- پل خمری، جاده‌های زمینی و دیگر تاسیسات زیربنایی در افغانستان پرداختند.به گزارش وزارت خارجه ازبکستان، دیدارهای صورت گرفته میان مقامات آلمان و ازبکستان در راستای اجرای بیانیه تاشکند که در فروردین سال جاری در کنفرانس بین المللی افغانستان تصویب گردید بوده است. طبق بیانیه ازبکستان، در این دیدار بر اهمیت حضور آلمان در طرح‌های آموزشی ازبکستان از جمله بر پایه مرکز آموزشی ایجاد شده در شهر «ترمذ» برای آموزش شهروندان افغان و همچنین ایجاد بنیاد بین المللی حمایت از آموزش در افغانستان تاکید شد.   شایان ذکر است، در ماه گذشته (شهریور)، «نیلس آنن» مشاور وزیر امور خارجه آلمان با «عبدالعزیز کامل اف»  وزیر امور خارجه ازبکستان در تاشکند دیدار و گفت‌‌وگو کرد.طرفین در این دیدار مسایل دوجانبه، چشم انداز گسترش بیش از پیش همکاری‌های متقابل در زمینه‌های مختلف را مورد بررسی قرار دادند.در این دیدار تاکید شد سفرهای متقابل در سال 2019 میلادی باید در روابط ازبکستان و آلمان صفحه جدیدی را باز و همکاری‌ در زمینه‌های سیاسی، اقتصادی و بازرگانی، سرمایه گذاری، فرهنگی و انسانی را تقویت کند.در این دیدار همچنین درباره تماس‌های آینده بین دولتی، بین اداراتی، بین پارلمانی و دیگر مراسم‌های مشترک تبادل نظر شد.گفتنی است، مبادلات بازرگانی ازبکستان و آلمان در سال گذشته میلادی در سطح 520 میلیون یورو قرار گرفت.حجم سرمایه گذاری‌های آلمان در ازبکستان طی 10 سال اخیر از 750 میلیون یورو فراتر رفته است.هم اکنون در ازبکستان 115 شرکت با سرمایه سرمایه گذاران آلمانی در زمینه‌های مختلف فعالیت می‌کنند.آلمان در تاریخ 31 دسامبر سال 1991 میلادی استقلال ازبکستان‌ را به رسمیت شناخته و در تاریخ 6 مارس سال 1992 میلادی میان 2 کشور روابط سیاسی برقرار شده است.آساق**ع.ه**1337            "}