{"onTitr":" معاون اول رئیس جمهوری از طریق ویدئو کنفرانس:    ","titr":" سیستان و بلوچستان استان مرزداران شایسته کشور است","describe":" زاهدان - ایرنا - معاون اول رئیس جمهوری در مراسم بهره برداری همزمان هزار و 700 مدرسه در سراسر کشور از طریق ویدئو کنفرانس گفت: سیستان و بلوچستان استان مرزداران شایسته کشور است که با شرایط سخت طبیعی در نبرد هستند.", "text":"به گزارش ایرنا اسحاق جهانگیری روز سه شنبه در این مراسم که از طریق ویدئو کنفرانس 144 مدرسه با 430 کلاس درس در سیستان و بلوچستان را افتتاح کرد اظهار داشت: مردم سیستان و بلوچستان به دلیل خشکسالی حاکم در این استان به ویژه سال آبی گذشته که بدترین سال را سپری کردند شرایط دشواری را داشتند امیدواریم در سال آبی جدید گشایشی بشود.وی افزود: در آغاز سال تحصیلی از اقدام شایسته خیران در سیستان و بلوچستان کمال تشکر را داریم.معاون اول رئیس جمهوری گفت: مهمترین تشکر از خیران و دولت که در بخش تعلیم و تربیت انجام گرفت درخشش دانش آموزان یک کلاس در سراوان دورافتاده ترین نقطه کشور که از نظر زیربنایی و امکانات در سطح پایین ترین قرار دارد، است به طوری که 17 دانش اموزان یک مدرسه در این شهرستان در رشته پزشکی پذیرفته شدند که این اقدام بسیار شایسته بود.وی از مسوولان آموزش و پرورش سیستان و بلوچستان، سراوان و دانش آموزان این شهرستان مرزی در کسب این موفقیت قدردانی کرد و گفت: در هیات دولت از این دانش آموزان تقدیر شد و در مراسمی نیز از آنان تقدیر می شود و امیدواریم بتوانیم سیستان و بلوچستان را به کانون اصلی توسعه ایران اسلامی تبدیل کنیم.** افتتاح 430 کلاس درس در آغازین روزهای سال تحصیلی جدیدمدیر کل نوسازی، توسعه و تجهیز مدارس سیستان و بلوچستان در حاشیه این مراسم که امام جمعه موقت زاهدان، معاون هماهنگی امور عمرانی استانداری و شماری از مسئولان استان حضور داشتند، در گفت و گو با خبرنگار ایرنا اظهار داشت: برای ساخت این مدارس 492 میلیارد ریال اعتبار هزینه شده است که با راه اندازی آنها افزون بر 15 هزار دانش آموز سیستان و بلوچستان از فضای آموزشی استاندارد بهره مند شدند.علیرضا راشکی ادامه داد: سیستان و بلوچستان در مهرماه امسال از نظر تحویل مدارس جدید بعد از استان های خوزستان و خراسان رضوی در رده سوم کشور قرار گرفته است.وی با اشاره به اقدامات این نهاد در سالهای اخیر گفت: چهار هزار و 666 کلاس درس از سال 90 تا 96 ساخته و تحویل آموزش و پرورش استان شده که هزار و 826 کلاس درس آن با مشارکت خیران ساخته شده است.سیستان و بلوچستان با توجه به نرخ بالای موالید و جذب بازماندگان از تحصیل همچنان با وجود همه اقدامات مطلوب انجام گرفته در مدرسه سازی به پنج هزار کلاس درس جدید نیاز دارد.مدیر کل نوسازی، توسعه و تجهیز مدارس سیستان و بلوچستان بیان کرد: از مجموع 18 هزار و 954 کلاس درس در استان، 10 هزار و 528 کلاس درس نیازمند تخریب، بازسازی و مقاوم سازی است.به گزارش ایرنا، مشارکت خیران در ساخت 144 مدرسه افتتاح شده امروز در سیستان و بلوچستان  78 درصد بوده این درحالی است که نرخ مشارکت خیران در کشور 50  درصد بوده است.720 هزار دانش آموز سیستان و بلوچستان در سال تحصیلی 97-98 در 6 هزار و 600 مدرسه با 40 هزار فرهنگی سال تحصیلی جدید را آغاز کردند.7316 **6081            "}