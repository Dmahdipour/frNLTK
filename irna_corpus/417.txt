به گزارش ایرنا، وی افزود: همه آن رسانه هایی که مقاومت در غزه را عامل گرسنگی و فشار بر مردم می دانند، سیاست های ظالمانه دشمن را برای ادامه محاصره 12 ساله غزه اجرا می کنند و هدفشان تحمیل طرح های مشکوک مانند «معامله قرن» است.عضو ارشد جبهه خلق برای آزادی فلسطین خاطرنشان کرد: گزینه مقاومت و مبارزه مردمی در کرانه باختری و غزه، گزینه اصلی و درست ملت فلسطین برای مقابله با هرگونه طرح استعماری است و تا محقق شدن آزادی و ثبات از پا نمی نشینیم.وی با تاکید بر اینکه ما اجازه نمی دهیم که غزه را گرفتار بحران انسانی کنند، اضافه کرد: مبارزات ما برای ساکت کردن همه صداها و بریدن زبان هایی که سعی در فرسوده کردن ملت فلسطین و شکستن اراده آنها دارند، ادامه خواهد داشت و این بوق های رسانه ای و آن قلم های فاسدی که جز به دشمن فلسطین خدمت نمی کند باید بداند که ملت فلسطین راه شهدا را ادامه می دهد تا به حقوقش دست یابد.مزهر با بیان اینکه راه حل های جزئی برای بحران انسانی غزه همچون ارسال بیشتر کمک ها هرگز راهپیمایی های بازگشت و شکست محاصره را متوقف نمی کند، گفت: هیات عالی راهپیمایی های بازگشت، تصمیم گرفته که هیچ عقب نشینی از این راهپیمایی ها نداشته باشد و بر ادامه این راه با همه امکانات و همچنین گسترش و تقویت آن تاکید دارد.عضو کمیته مرکزی جبهه خلق برای آزادی فلسطین در ادامه گفت: جوهره مبارزه ما علیه دشمن صهیونیستی، سیاسی است؛ اما فعالیت های مبارزاتی در میدان را نیز ادامه خواهیم داد. هفته آینده اهالی غزه برنامه های گسترده ای را در برابر گذرگاه «ایرز» بیت حانون در شمال باریکه غزه برگزار خواهند کرد و آن را با راهپیمایی های هفتگی در 5 میدان از اردوگاه های بازگشت ادامه خواهند داد.وی افزود: همچنین جوانان انقلابی «یگان آشفته کننده شب» ، فعالیت های خود را برای آشفته کردن دشمن و ایجاد هراس در صفوف آنها هنگام شب، با بادبادک ها و بالن های آتش زا و دیگر وسایل ابتکاری خود ادامه خواهند داد.از 10 فروردین 97 فلسطینیان راهپیمایی های مسالمت آمیزی موسوم به «بازگشت» و «شکستن محاصره» را در مرزهای غزه با سرزمین های اشغالی برگزار می کنند؛ اما ارتش اشغالگر رژیم صهیونیستی که با گلوله جوابشان را می دهد تاکنون دستکم 197 تظاهرات کننده را به شهادت رسانده است. اکثریت آنان جوان و کم سن و سال بودند. در میان شهدا حدودا 30 کودک و 4 زن دیده می شوند که جرمشان حضور در کنار موانع مرزی و فریاد زدن برای مطالبه حق بازگشت به سرزمین شان و پایان محاصره 12 ساله غزه بوده است. همچنین بیش از 21 هزار نفر نیز در این راهپیمایی ها زخمی شده اند.خاورم**387**2054**1211
      
      