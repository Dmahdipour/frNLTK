{"onTitr":"","titr":" پشتوانه سازی برای فوتبال ساحلی بوشهر ضروری است","describe":" بوشهر- ایرنا- نماینده ولی فقیه در استان و امام جمعه بوشهر گفت: با توجه به ظرفیت بالای این استان در ورزش فوتبال ساحلی تقویت تیم‌های پایه برای پشتوانه سازی تیم بزرگسالان ضرورت دارد.", "text":"به گزارش ایرنا، آیت‌الله غلامعلی صفایی بوشهری روز یکشنبه در جمع بازیکنان فوتبال ساحلی پارس جنوبی بوشهر به مناسبت کسب سومین  قهرمانی پیاپی این تیم افزود: این تیم در سال های اخیر موفقیت های چشمگیری داشته که این نشان از برنامه ریزی اصولی و کارشناسی در تیم فوتبال پارس جنوبی است.وی بیان کرد: تداوم این موفقیت ها نیازمند حمایت جدی و تمرکز بیشتر روی استعدادها در سنین پایه است.صفایی بوشهری یادآور شد: فوتبال ساحلی از سال 1351 دراستان بوشهر راه اندازی شد و این رشته قدمتی طولانی در کشور دارد.امام جمعه بوشهر با تاکید بر اخلاق مداری در ورزش بیان کرد: ورزشکاران بوشهری همواره در میدان های ورزشی با اخلاق و روحیه پهلوانی این مهم را ثابت کرده‌اند.وی ادامه داد: ورزش به ‌عنوان یک صنعت در جهان همواره در حال گسترش است و هم اکنون تیم‌های قدرتمند جهان برای رقابت در امر ورزش با آخرین تمرین های روز دنیا برای قهرمانی تلاش می‌کند.تیم فوتبال ساحلی پارس جنوبی روز جمعه برای سومین بار متوالی به عنوان قهرمانی مسابقات لیگ برتر فوتبال ساحلی کشور دست یافت. 7212/6043            "}