{"onTitr":"","titr":" فرانسه تدابیر کنترل مرزی را تمدید کرد","describe":" تهران- ایرنا- تارنمای رادیو بین المللی فرانسه (RFI) گزارش داد، این کشور تدابیر کنترل مرز زمینی با همسایگانش را که به دنبال حملات تروریستی نوامبر سال 2015 وضع شد، برای شش ماه دیگر تمدید کرده است.", "text":"به گزارش روز شنبه ایرنا، این رسانه فرانسوی با اشاره به عضویت این کشور در منطقه شنگن اتحادیه اروپا که کنترل گذرنامه در بدو ورود را برای شهروندان این منطقه حذف کرده‌ است، نوشت: تدابیر کنترل مرزی فرانسه با همسایگانش از جمله بلژیک، لوگزامبورگ، آلمان، سوئیس، ایتالیا و اسپانیا قرار بود در تاریخ 30 اکتبر (8 آبان) پایان یابد.اما بر اساس نامه ای که مقامات پاریس برای شورای رهبران اتحادیه اروپا ارسال کرده اند، فرانسه همچنان نگران «تهدید تروریستی » فعال است. مقامات فرانسوی بر این باورند که تدابیر مرزی در شناسایی افراد مظنون این تهدید را کاهش داده است.در این نامه آمده است: از ابتدای سال 2018 تاکنون شاهد دو حمله تروریستی بوده ایم که داعش مسئولیت آن را برعهده گرفته است. این حملات پنج کشته و 20 زخمی بر جای گذاشته است. بعلاوه پنج حمله برنامه ریزی شده دیگر خنثی شده اند.بر اساس گزارش رادیو فرانسه، کنترل مرز  زمینی فرانسه با شرکایش در اتحادیه اروپا کمتر سختگیرانه است و بسیاری از مسافران بدون بازرسی های کافی از مرز عبور می کنند اما فرانسه بر اساس دستور موقت خود، حق بررسی گذرنامه ها و اخراج افراد نامطلوب از دید خود را محفوظ نگه داشته است.این تدابیر کنترلی 13 نوامبر 2015 بعد از حملات مسلحانه و بمبگذاری  در یک کلوپ شبانه در پاریس و ورزشگاه این کشور اعمال شد.فرانسه در نامه به اتحادیه اروپا که به رویت خبرگزاری فرانسه رسیده، هشدار داد: «هسته های تروریستی» همچنان در سراسر اروپا پراکنده هستند و اگر حدود 10 هزار تروریست و از جمله حدود 400 شهروند یا مقیم فرانسوی تحت فشار نظامی روسیه و ترکیه از شهر ادلب فرانسه مجبور به فرارشوند، امکان تقویت آنها وجود دارد.اروپام**9158**1485            "}