{"onTitr":"","titr":" دام های چهارمحال و بختیاری 8 میلیون نوبت واکسینه شدند","describe":" شهرکرد- ایرنا - مدیرکل دامپزشکی چهارمحال وبختیاری تعداد دام سبک و سنگین موجود در استان را بیش از دو میلیون و 500 هزار راس عنوان کرد و گفت: دام های استان در نیمه نخست امسال بیش از 8  میلیون و 21 هزار نوبت علیه انواع بیماری دامی واکسینه شدند.", "text":"به گزارش ایرنا، حسین علی سلطانی روز یکشنبه در نشست با خبرنگاران به مناسبت روز دامپزشکی، تعداد واکسینه شدن دامهای در طول سال را بیش از 15 میلیون نوبت ذکر کرد و اظهار داشت: ماموران مراکز دولتی دامپزشکی و بخش خصوصی دامهای موجود استان را واکسینه می کنند.وی، از فعالیت 5 مرکز قرنطینه و کنترل سلامت دام در مبادی ورودی استان خبر داد و گفت: ورود دام زنده به استان منوط به گذراندن قرنطینه و کنترل سلامت است. مدیرکل دامپزشکی چهارمحال وبختیاری از کشتار بیش از 3 میلیون و 642هزار قطعه طیور به وزن 13هزار و 355 تن در نیمه نخست امسال در کشتارگاه های صنعتی طیور استان خبر داد و تصریح کرد: در این مدت نیز 89 هزار و 661راس دام سبک و 5 هزار و 340 راس دام سنگین کشتار بهداشتی شد.   سلطانی ، از جوجه ریزی بیش از 16 میلیون و 980 هزار قطعه با نظارت دامپزشکی در مرغداری های صنعتی استان خبر داد و گفت: از این تعداد 210 هزار قطعه جوجه مرغ تخمگذار و مابقی گوشتی بوده است.به گزارش ایرنا، چهارمحال و بختیاری با داشتن بیش از 2 میلیون و 400 هزار راس دام سبک و بیش از هزاران راس دام سنگین به عنوان یکی از قطب دامپروری کشور محسوب می شود.6199/2097            "}