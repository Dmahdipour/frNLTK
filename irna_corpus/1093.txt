{"onTitr":"","titr":" محموله حشیش قبل از توزیع در آزادشهر توقیف شد","describe":" گنبدکاووس - ایرنا - فرمانده انتظامی آزادشهر از توقیف محموله حشیش قبل از انجام عملیات توزیع توسط قاچاقچیان در این  شهرستان واقع در شرق گلستان خبرداد.", "text":"سرهنگ محمدرضا اصلانی روز پنجشنبه در گفت و گو با خبرنگار ایرنا اظهارکرد: صبح امروز براساس عملیات اطلاعاتی نیروهای انتظامی شهرستان، از ورود و توزیع محموله هفت کیلو و 780 گرمی حشیش به منطقه جلوگیری شد.فرمانده انتظامی شهرستان آزادشهر در تشریح این خبر افزود: این محموله در یک خودرو سواری جاسازی شده بود که در یک نقطه از جاده آزادشهر - شاهرود از سوی پلیس متوقف و مواد مخدر جاسازی شده کشف و توقیف شد.وی گفت: در این عملیات دو نفر که در حمل این مواد مخدر دست داشته و قصد وارد کردن آن به آزادشهر را داشتند دستگیر و با تکمیل پرونده به مراجع قضایی معرفی شدند.شهرستان 95 هزار نفری آزادشهر با شرق استان گلستان قرار دارد و از طریق جاده آزادشهر - شاهرود، به استان سمنان وصل می شود.9433/1860            "}