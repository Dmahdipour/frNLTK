{"onTitr":" استاندار یزد :    ","titr":" منطق، محور تصمیم گیری اروپایی ها برای حفظ برجام باشد","describe":" یزد - ایرنا - استاندار یزد گفت: شرایط امروز ایران و جهان ، فرصت خوبی را برای انگلیس و کشورهای اروپایی فراهم کرده  است تا منطق را در تصمیم گیری ها برای حفظ برجام و مقابله با تحریم های یکجانبه آمریکا نشان دهند.", "text":"به گزارش ایرنا ، محمود زمانی قمی روز چهارشنبه در نشستی با سفیر انگلیس و هیأت همراه در محل کارش افزود: رفتار ایران در طول تاریخ همواره بر مبنای استقلال بود و با توجه به فراز و فرود  روابط با لندن، باید تمام تلاش های آینده برای گرفتن تصمیمات منطقی و تقویت روابط باشد.وی افزود: بعد از تصویب معاهده بین المللی برجام ، قرادادهای مهمی همچون « کرکس » برای توسعه نیروگاه خورشیدی میان ایران و انگلیس منعقد شد و ظرف سه سال اخیر 27 مقام بریتانیا به ایران سفر کردند.استاندار یزد تصریح کرد: همه این اتفاق ها در واقع علائم مثبتی برای بهبود روابط میان دو کشور است، امیدواریم تحت تأثیر رفتارهای یکجانبه آمریکا در خروج برجام قرار نگرفته و آسیب نبیند.زمانی قمی اضافه کرد: با خروج آمریکا ازبرنامه جامع اقدام مشترک (برجام) موانعی برای توسعه روابط ایران با انگلیس و کشورهای اروپایی ایجاد شده است، ولی در شرایط امروز اگر کشورهای مستقل می خواستند با تمام امکانات دنیا بدعهدی دولت فعلی آمریکا را ثابت کنند به اندازه شخص دونالد ترامپ نمی توانستند این کار را انجام دهند.وی با تأکید بر لزوم نتیجه « نه » گفتن به ایالات متحده آمریکا اظهار امیدواری کرد تا تلاش های انگلیس و کشورهای اروپایی در طراحی مکانسیم مالی و بانکی در حل موانع غیرحقوقی آمریکا موثر باشد.استاندار یزد با تشریح شرایط امنیتی بالا  و ظرفیت بازار 80 میلیونی ایران و 400 میلیونی منطقه یادآور شد: تأیید حق ایران در دادگاه لاهه که قبلا نیز درباره نفت دیده بودیم در واقع بیانگر رفتار منطقی با داشتن بنیه قوی حقوقی کشورمان بود.زمانی قمی تصریح کرد: سیاست های امروز ایران ، تکیه بر مزیت ها و استعدادهای درونی و در عین حال نگاه به بیرون و ارتباط با سایر کشورهاست.وی با تشریح ظرفیت های یزد گفت: تاریخ ، تمدن ، نیروهای ماهر و تحصیلکرده مهمترین مزیت استان در کنار ظرفیت های بالا بویژه در حوزه صنعت ، معدن ، توریسم و بهداشت و سلامت است.وی با بیان اینکه ، قرنها اقلیت های مختلف مذهبی در کنار مسلمانان یزد با هم زندگی کرده اند ، افزود: یزد نمونه ای از جامعه متکثر و متمدن است و یکی از بهترین نقاط ایران برای سرمایه گذاری محسوب می شود.استاندار یزد در مورد سئوال سفیر انگلیس در تهران مبنی بر تأثیر تورم بر شهرهای ایران یادآور شد: مشکلات ناشی از جنگ اقتصادی آمریکا با ایران ، چین و اروپا در اغلب کشورها اثر گذاشته و ایالات متحده آمریکا تلاش دارد با تحریم های مختلف درد مردم ایران را زیاد و مقاومت را کم کند، ولی در مقابل آنها مقاومت خواهیم کرد.وی تأکید کرد: تمام تلاش ما دفاع از شرف و استقلال ایران است و اروپا می تواند با سرعت بخشیدن در طراحی سیستم بانکی جدید ، این فرصت را برای توسعه روابط مغتنم بشمارد.زمانی قمی یادآور شد: بخش خصوصی انگلیس بویژه شرکت های کوچک و متوسط ( اس. ام. ای ها ) می توانند از ظرفیت استان برای توسعه همکاری ها و مشارکت در سرمایه گذاری به صورت مستقیم و با تکیه بر انتقال تکنولوژی همراه با داشن آن استفاده کنند. در سفر دو روزه راب مک ایر، علاوه بر کنسول ، رایزن اقتصادی ، رئیس بخش بازرگانی و مسئول تشریفات سفارت وی را همراهی می کردند.یزد به‌عنوان چهارمین استان صنعتی و دومین استان معدنی ایران با داشتن سه هزار و 700 واحد تولیدی ، 800 نوع کالا تولید می‌کند و 200 هکتار از بافت تاریخی شهر یزد نیز سال قبل در سازمان یونسکو به ثبت رسید. 1968/ 2047            "}