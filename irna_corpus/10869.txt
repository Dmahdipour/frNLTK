{"onTitr":"","titr":" عون:ادعاهای نتانیاهو بی پایه و اساس است","describe":" بیروت-ایرنا- «میشل عون» رئیس جمهوری لبنان با بیان اینکه ادعاهای «بنیامین نتانیاهو» نخست وزیر رژیم صهیونیستی در مورد پایگاه های نظامی اطراف فرودگاه بیروت هیچ پایه و اساسی ندارد، تاکید کرد که این ادعاها تهدید جدید اسرائیل علیه حاکمیت لبنان و فرودگاه بیروت است.", "text":"به گزارش ایرنا، وی این سخنان را امروز (سه شنبه) در دیدار با «کارن کنایسل» وزیر امور خارجه اتریش در کاخ ریاست جمهوری «بعبدا» عنوان کرد.رئیس جمهوری لبنان از اتریش و دیگر کشورهای جهان خواست تا به آنچه رژیم صهیونیستی علیه کشورش طرح ریزی می کند و همچنین به ادامه نقض حاکمیت ملی لبنان و قطعنامه 1701 شورای امنیت سازمان ملل توجه داشته باشند.عون تاکید کرد که لبنان با هرگونه تجاوز اسرائیل و نقض حاکمیت خود مقابله خواهد کرد.نتانیاهو نخست وزیر رژیم صهیونیستی، پنجشنبه شب در هفتاد و سومین نشست مجمع عمومی سازمان ملل متحد، در جدیدترین نمایش خود با نشان دادن یک نقشه و تصویر ادعا کرد که حزب الله، موشک های خود را در کانون زندگی شهری لبنان و نزدیک فرودگاه بین المللی بیروت پنهان کرده و از شهروندان این کشور به عنوان سپر انسانی استفاده می کند.نتانیاهو، سه نقطه نزدیک به فرودگاه از جمله ورزشگاه «العهد» متعلق به حزب الله را به دوربین ها و حاضران نشان داد و همزمان ارتش اشغالگر رژیم جعلی اسرائیل با انتشار عکس ها و ویدیوهایی مدعی شد که اسرائیل مکانی را که حزب الله از آن برای ارتقای موشک های زمین به زمین خود به موشک های نقطه زن استفاده می کند، کشف کرده است.«افیخای ادرعی» سخنگوی ارتش رژیم صهیونیستی نیز در صفحه توئیتر خود به گردشگران و مسافرانی که از فرودگاه بیروت استفاده می کنند، هشدار داد و تاکید کرد که اسرائیل قطعا عملیاتی را علیه این نقاط انجام خواهد داد.«جبران باسیل» وزیر خارجه لبنان روز جمعه از نیویورک در واکنش به ادعاهای نتانیاهو در توئیتر خود شکست مفتضحانه رژیم صهیونیستی در برابر لبنان را یادآور شد و نوشت: اسرائیل بار دیگر برای توجیه تجاوز خود بهانه تراشی و از یک تریبون بین المللی برای نقض حاکمیت کشورها زمینه چینی می کند.وزارت خارجه لبنان روز گذشته (دوشنبه) سفرا و نمایندگان هیات های دیپلماتیک مستقر در بیروت را به مناطق مورد اشاره نتانیاهو برد تا دروغ وی ثابت شود.«سرگئی لاوروف» وزیر خارجه روسیه نیز در مورد حمله احتمالی رژیم صهیونیستی به لبنان هشدار داد و گفت: اگر اسرائیل به بهانه وجود موشک در نزدیکی فرودگاه بیروت، به لبنان حمله کند، این نقض خطرناک قانون بین الملل است و ما به شدت با چنین اقداماتی برخورد می کنیم.رئیس جمهوری لبنان همچنین در دیدار با وزیر خارجه اتریش درباره ابعاد و پیامدهای اقتصادی، اجتماعی و امنیتی حضور یک و نیم میلیون آواره و پناهجوی سوری نیز گفت و گو کرد.عون باری دیگر بر موضع کشورش مبنی بر ضرورت تمایز قائل شدن میان بازگشت آوارگان سوری به سرزمین شان با راه حل سیاسی تأکید کرد و گفت که شاید حل سیاسی سوریه سال ها طول بکشد و سرنوشت آوارگان سوری مانند آوارگان فلسطینی شود.پس از هفتاد سال از اشغال فلسطین، اکنون حدود پانصد هزار آواره فلسطینی در 12 اردوگاه در لبنان زندگی می کنند.کنایسل وزیر خارجه اتریش نیز ضمن قدردانی از لبنان به خاطر استقبال از هزاران آواره سوری گفت که اتریش، همواره بر حفظ حاکمیت و استقلال لبنان تاکید دارد.خاورم**2054*1436*            "}