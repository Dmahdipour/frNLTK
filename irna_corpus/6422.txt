{"onTitr":" بازی های پاراآسیایی 2018؛    ","titr":" بازیکن تنیس روی میز ایران حذف شد","describe":" جاکارتا - ایرنا - «الهام چزانی» بازیکن تنیس روی میز معلولین ایران با شکست مقابل ورزشکار هندی از بازی های پاراآسیایی 2018 جاکارتا کنار رفت.", "text":"به گزارش خبرنگار اعزامی ایرنا، چزانی صبح امروز (یکشنبه) در دومین دیدار خود در این مسابقات به مصاف حریفی از هند رفت و با پذیرفتن شکست سه بر صفر از جدول مسابقات حذف شد. چزانی دیروز نیز در اولین دیدار خود شکست خورده بود.چزانی پس از حذف شدن از بازی های پاراآسیایی جاکارتا گفت: نداشتن دیدارهای تدارکاتی و تجربه بین المللی باعث شد تا استرس بر من چیره شود و نتوانم عملکرد خوبی داشته باشم.وی با بیان اینکه آخرین اردوی تدارکاتی خارج از کشور ما مربوط به یک سال پیش در چین است گفت: در حالی فقر اردوی تدارکاتی خارج از کشور داریم که ورزشکاران دیگر کشورها می گفتند به طور میانگین هر ماه در یک بار در اردوی تدارکاتی شرکت می کنند.جواد مولایی دیگر بازیکن ایرانی هم امروز مقابل ورزشکاری از چین شکست خورد.سومین دوره این بازی ها در روزهای 14 تا 21 مهر با حضور 2 هزار و 880 ورزشکار از 41 کشور در 18رشته ورزشی به میزبانی جاکارتا برگزار می شود. ورزشی ** 2052**1597            "}