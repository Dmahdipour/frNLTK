{"onTitr":"","titr":" گنبد رتبه چهارم تسهیلات اشتغال بخش کشاورزی گلستان را دارد","describe":" گنبدکاووس - ایرنا - مدیر سرمایه گذاری سازمان جهادکشاورزی گلستان از پرداخت 84 میلیارد ریال تسهیلات اشتغالزایی بخش کشاورزی در سال جاری در گنبدکاووس خبر داد و گفت: این شهرستان رتبه چهارم استان را در این زمینه دارد.", "text":"به گزارش خبرنگار ایرنا، غلامرضا قائمی روز چهارشنبه درجلسه کارگروه اشتغال گنبدکاووس افزود: تسهیلات پرداختی ازمحل منابع پیش بینی شده امسال، در حوزه اشتغال روستاییان و عشایر بوده است.وی اضافه کرد: کل تسهیلات پرداختی از منابع فوق در استان گلستان 1400 میلیارد ریال بوده که 1040 میلیارد ریال آن در بخش کشاورزی بوده است.قائمی با ابراز گله مندی از پایین بودن سهم تسهیلات دریافتی بخش کشاورزی گنبدکاووس، اضافه کرد: این شهرستان در بخش کشاورزی و دامپروری رتبه نخست گلستان را دارد و بایستی در دریافت تسهیلات نیز اول باشد.وی تصریح کرد: مدیر و کارشناسان حوزه کشاورزی گنبدکاووس باید با اطلاع رسانی کامل به فعالان کشاورزی و دامپروری، آنان را برای دریافت این تسهیلات که در سال های اخیر کم سابقه می باشد، ترغیب نمایند.به گزارش ایرنا، قاسم شکیبایی از کارشناسان حوزه دفتر استانداری گلستان نیز در این جلسه از جذب 97 درصدی مرحله نخست 1630 میلیارد ریال تسهیلات اشتغالزایی ویژه روستاییان و عشایر این استان خبر داد و گفت: تاکید استاندار استفاده کامل از تسهیلات پیش بینی شده است.به گزارش ایرنا، معاون هماهنگی امور عمرانی فرماندار ویژه گنبدکاووس نیز در این جلسه که با موضوع بررسی پرونده های ارسالی به پست بانک برگزار شد، گفت: از مجموع 72 پرونده ارجاع شده به این بانک، 18 پرونده بازگشت خورده و بقیه در دست بررسی و اقدام است.احمد دستمرد افزود: از این تعداد پرونده تاکنون 27 پرونده به ارزش ریالی 34 میلیارد ریال پرداخت شده و بقیه نیز در دستور کار قرار دارد که بایستی در روند پرداخت تسهیلات تسریع شود.به گزارش ایرنا دراین جلسه 30 پرونده موجود در پست بانک بررسی شد تا موانع پرداخت آن رفع شود.شهرستان گنبدکاووس با 350 هزار نفر جمعیت درشرق استان گلستان واقع است.1860/3039/            "}