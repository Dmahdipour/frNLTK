{"onTitr":"","titr":" آزمایش اولیه تصفیه خانه آب مهاباد موفقیت آمیز بود","describe":" مهاباد- ایرنا- مدیر امور آب و فاضلاب شهری مهاباد گفت: مراحل آزمایش تصفیه خانه آب این شهر آغاز شده و جواب آزمون فاز نخست آن موفقیت آمیز بوده است.", "text":"محمد معروفی روز سه شنبه در گفت و گو با خبرنگار ایرنا افزود: این تصفیه خانه در چهار فاز مختلف قبل از بهره برداری باید تست و پس از تایید نهایی به شبکه آبرسانی شهری وصل شود.وی ادامه داد: تصفیه خانه مهاباد با بیش از 95 درصد پیشرفت فیزیکی اکنون در مرحله تست زنی است و در کمتر از 2 ماه دیگر آماده بهره برداری خواهد شد.وی اضافه کرد: تصفیه خانه مهاباد با بیش از 500 میلیارد ریال هزینه شرکت آب و فاضلاب شهری آذربایجان غربی به مرحله بهره برداری رسیده است.وی بیان کرد: با افتتاح این تصفیه خانه ظرفیت آبرسانی به شبکه آب شهری برای بیش از 290 هزار نفر جمعیت شهری مهاباد در افق سال 1420 فراهم می شود.مدیر امور آب و فاضلاب مهاباد افزود: این تصفیه خانه توانایی تزریق 750 لیتر آب در ثانیه به شبکه دارد در حالی که این مقدار در تصفیه خانه قدیم کمتر از 580 لیتر در ثانیه بود.معروفی گفت: این تصفیه خانه بر اساس نوع مواد و وضعیت کیفیت آب سد مهاباد از لحاظ بیولوژیکی طراحی شده و براین اساس با وارد شدن به مدار مشکل کیفیت و تغییر رنگ آب شرب این شهر نیز مرتفع می شود.وی همچنین از تکمیل ساخت برج آبگیر مهاباد با 140 میلیارد ریال هزینه خبر داد و اضافه کرد: آب سد از طریق این برج آبگیر به تصفیه خانه شهر منتقل می شود.وی افزود: شرکت آب و فاضلاب شهری مهاباد دارای 47 هزار مشترک آب و 45 هزار مشترک فاضلاب است.به گزارش ایرنا، تصفیه خانه آب شهر مهاباد در قالب قرارداد ساخت، بهره برداری و انتقال (BOT) در سال 1393 کلنگ زنی شد و  قبل از اتمام سال 1397 به بهره برداری می رسد.احداث این گونه تصفیه خانه ها بر اساس اهداف و استراتژی های وزارت نیرو و شرکت مهندسی آب و فاضلاب کشور در جهت استفاده از منابع آبهای سطحی و سرمایه گزاری های بخش خصوصی و اجرای اصل 44 می باشد.سد مهاباددارای 172 میلیون مترمکعب ظرفیت مفید می باشد که از این میزان سالانه بیش از 18 میلیون مترمکعب به مصرف آب شرب شهر مهاباد می رسد.9903/3020/2093            "}