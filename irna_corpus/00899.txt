{"onTitr":" نماینده ولی فقیه در خراسان جنوبی:    ","titr":" پرورش فکر کودکان و نوجوانان ضرورت جامعه است","describe":" بیرجند -  ایرنا - نماینده ولی فقیه در خراسان جنوبی و امام جمعه بیرجند گفت: پرورش فکر کودکان و نوجوانان ضرورت مهم جامعه و کار اصلی هر فرد است که در این زمینه مربیان کانون های پرورش فکری مسئولیت مقدس و بزرگی بر عهده دارند.", "text":"به گزارش ایرنا حجت الاسلام و المسلمین سید علیرضا عبادی روز پنجشنبه در دیدار مدیر و اعضای کانون پرورش فکری کودکان و نوجوانان استان خراسان جنوبی اظهار داشت: رسالت مربیان کانون های پرورش فکری کودکان و نوجوانان به همان میزان که برای اقدامات بایسته اهمیت دارد در سهل انگاری هم اهمیت دارد.وی افزود: اگر شیوه رفتار و اخلاق مربیان کانون پرورش فکری ناپسند باشد، نمی توانند تاثیر تربیتی بر روی کودکان و نوجوانان داشته باشند.نماینده ولی فقیه در خراسان جنوبی گفت: هر فردی سنت حسنه و بنای خیری به یادگار بگذارد بعد از آن در همه امور خیر شریک است و به همان میزان اگر کوتاهی و حق کسی ضایع شود در انحرافات شریک می شود.وی هفته کودک را متعلق به استعدادهای بشری و ذخیره امانت خداوند دانست و گفت: امروزه کودکان مسلمان زیادی در کشورهای میانمار، یمن، فلسطین و سایر امنیت ندارد، پیش چشمان والدین کشته شده یا از گرسنگی و بیماری تلف می شوند.حجت الاسلام و المسلمین عبادی اظهار داشت: کودکان و زنان مسلمان در جنگ هایی بدتر از هجوم مغول غرب کشته می شوند این در حالی است که هیچ فرقی بین فرزندان ما و آنها نیست.وی با تاکید بر اینکه تمدن وحشی غرب به جای تربیت نسل انسان در حال درندگی است افزود: تمام جهان هستی مظهر پروردگار است اما چشم می خواهد تا بیش از اینکه نقش را ببینیم نقاش را دیده و مقابل او تواضع کنیم.امام جمعه بیرجند تعلیم را مقدمه متصل به تربیت دانست و گفت: در تعلیم هر علمی همین اندازه که استاد مسلط بوده و مهارت لازم را برای انتقال علم داشته باشد کافیست.وی ادامه داد: در تربیت اینگونه نیست و بید ضمن اینکه مهارت های لازم آموزش داده شود شیوه و اخلاق مربی بسیار مهم و تاثیرگذار است.مدیرکل کانون پرورش فکری کودکان و نوجوانان خراسان جنوبی هم گفت: در جشنواره رضوی یکهزار اثر توسط یکهزار و 300 کودک و نوجوان استان در هشت بخش تولید شد که نسبت به سال قبل 39 درصد رشد داشت.طاهره حمیدی به هفته کودک و نوجوان (16 تا 20 مهرماه) اشاره کرد و افزود: به این مناسبت 400 عنوان برنامه با همکاری دستگاه های مختلف در استان پیش بینی شده و در حال برگزاری است.وی بیان کرد: هدف از اجرای این برنامه ها برجسته سازی دوران کودکی، ارتقای افکار جامعه نسبت به حقوق کودکان و ایجاد فضای بانشاط برای مخاطبان است.مدیرکل کانون پرورش فکری کودکان و نوجوانان خراسان جنوبی گفت: تاکنون 10 هزار کودک و نوجوان استان در برنامه های کانون پرورش فکری استان شرکت کرده اند.وی افزود: در حال حاضر 36 هزار نفر عضو کانون پرورش کودکان و نوجوانان استان هستند که از این تعداد 13 هزار نفر در مناطق روستایی و عشایری ساکن بوده و از طریق کتابخانه های سیار بهره مند می شوند و از ابتدای امسال تاکنون 59 هزار جلد کتاب به اعضا امانت داده شده است.حمیدی با بیان اینکه به مناسبت چهلمین سالگرد پیروزی انقلاب اسلامی برنامه های متنوعی توسط کانون برنامه ریزی شده است گفت: بعد از پیروزی انقلاب کانون های پرورش فکری رشد قابل توجهی پیدا کرده است.وی اضافه کرد: قبل از انقلاب اسلامی تنها 2 مرکز کانون پرورش فکری کودک و نوجوان در شهرستان های بیرجند و طبس فعال بود اما اکنون تمامی شهرستان ها دارای کانون هستند.مدیرکل کانون پرورش فکری کودکان و نوجوانان خراسان جنوبی با اشاره به نزدیک شدن ایام اربعین گفت: پارسال اعضای کانون پرورش فکری کودکان و نوجوانان استان 700 اثر را تولید و به کربلا ارسال کردند که در حاشیه مراسم اربعین توزیع شد.وی ادامه داد: برای اربعین امسال نیز تعدادی کتاب توسط اعضای کانون تهیه شده است که در موکب فرهنگی شهر کاظمین بین زائران توزیع خواهد شد.7557*3028            "}