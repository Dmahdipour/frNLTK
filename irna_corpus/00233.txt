{"onTitr":" رئیس سازمان امداد و نجات:    ","titr":" 477 پایگاه امداد و نجات بین شهری در خدمت زائران اربعین است","describe":" تهران - ایرنا - رئیس سازمان امداد و نجات گفت: 477 پایگاه امداد و نجات بین شهری در سراسر کشور برای پوشش امدادی زائران اربعین فعالیت می کند.", "text":"به گزارش ایرنا از پایگاه اطلاع رسانی جمعیت هلال احمر، مرتضی سلیمی روز جمعه گفت: طرح امداد و نجات ویژه اربعین از فردا(شنبه) آغاز می شود و تا 11 آبان ادامه دارد و 80 پایگاه امداد و نجات بین شهری استان های معین در محورهای مواصلاتی منتهی به مرزهای خروجی در حالت آماده باش کامل قرار دارد.وی افزود: به علاوه 87 پایگاه امداد و نجات ثابت، موقت و سیار در استان های ایلام، خوزستان و کرمانشاه فعال شده است.سلیمی اضافه کرد: 12 هزار و 936 نفر روز شامل 9 هزار و 471 نفر روز در داخل کشور و 3 هزار و 465 نفر روز در خارج از کشور به هموطنان خدمات ارائه می دهند.وی افزود: همچنین 118 دستگاه آمبولانس، هشت دستگاه اتوبوس آمبولانس، 20 دستگاه موتورسیکلت آمبولانس، 42 دستگاه خودروی نجات و عملیاتی، هفت دستگاه خودروی فرماندهی ارتباطات و چهار فروند بالگرد نیز برای ارائه خدمات امدادی به هموطنان در داخل و خارج از کشور به هموطنان خدمات رسانی می کنند.رئیس سازمان امداد و نجات گفت: مدت اجرای طرح امداد و نجات ویژه اربعین از امسال نسبت به سال قبل 6 روز افزایش یافته است و ستاد مرکزی در مرکز کنترل و هماهنگی عملیات در (EOC) سازمان امداد و نجات فعال شده است.وی افزود: هماهنگی برای ایجاد چهار قرارگاه مرزی در مهران، شلمچه، چذابه و خسروی، استقرار نمایندگان سازمان امداد و نجات در این قرارگاه های مرزی، اعزام و در حالت آماده نگهداشتن تجهیزات مورد نیاز قرارگاه ها با هماهنگی سازمان امداد و نجات، استقرار 20 دستگاه آمبولانس آماده عملیات در قرارگاه های مرزی، استقرار چهار دستگاه خودروی ارتباطات تیپ یک در قرارگاه ها و استقرار چهار فروند بالگرد در قرارگاه های مرزی خسروی، مهران، شلمچه و چذابه در دستور کار قرار گرفته است.اجتمام*1003*1535            "}