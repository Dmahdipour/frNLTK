{"onTitr":"","titr":" راه آهن سریع السیر کرمانشاه به همدان اجرایی می شود","describe":" کرمانشاه - ایرنا - استاندار کرمانشاه اعلام کرد: پروژه راه آهن سریع السیر کرمانشاه به همدان در حال بررسی است و پس از حضور سرمایه گذار کار اجرایی آن آغاز خواهد شد.", "text":"به گزارش خبرنگار ایرنا، هوشنگ بازوند عصر چهارشنبه در نشست با اعضای شوراهای استان که در استانداری کرمانشاه برگزار شد، اظهار داشت: دولت توانایی اجرای بسیاری از پروژه ها را ندارد، از این رو باید برای تکمیل پروژه های خود به دنبال جذب سرمایه بخش خصوصی باشیم.وی تاکید کرد: اجرای پروژه راه آهن سریع السیر کرمانشاه به همدان نیازمند حضور سرمایه گذار بخش خصوصی است.استاندار کرمانشاه گفت: برای اجرای این پروژه 2 هزار و 400 میلیارد تومان اعتبار نیاز است که 30 درصد آن توسط دولت و مابقی توسط بخش خصوصی تامین می شود.بازوند با بیان اینکه از سرمایه گذاری در بخش آب حمایت می کنیم، اظهار داشت: سدهای استان کرمانشاه این قابلیت را دارند که سرمایه گذاران بخشی از شبکه های آبرسانی آن ها را اجرایی کنند.وی در بخش دیگری از صحبت های خود خطاب به اعضای شوراهای استان گفت: شورای استان بزرگترین پارلمان استان است که باید به آن توجه کنیم.استاندار کرمانشاه ادامه داد: اعضای شوراهای استان به جای پرداختن به مشکلات استان ، مسائل و مشکلات منطقه ای را نیز در نظر بگیرند.بازوند با بیان اینکه باید این پارلمان محلی را تقویت کنیم، گفت: شوراها بیشتر درگیر مسایل جزیی هستند و کار مثبتی تاکنون انجام نداده اند.وی با بیان اینکه شهرداری ها عموما بدهکار هستند و نمی توانند حقوق کارکنان خود را پرداخت کنند، افزود: مقداری از مشکلاتی که شهرداری ها دارند، به دلیل نداشتن پشتوانه خوبی به اسم شوراها است.استاندار کرمانشاه عنوان ‌کرد: شهرداری کرمانشاه نمی‌تواند یک پروژه را اجرایی کند که بیشترین توانایی آن پرداخت حقوق و معوقات است.بازوند اظهار داشت: شوراها باید مطالبه گر قوی باشند و به صورت جدی پیشنهادها و راهکارهای خود را به وزارت کشور و دیگر ارگان ها ارائه کنند.7445/8066            "}