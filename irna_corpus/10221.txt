{"onTitr":"","titr":" ارتش سرخ، خلاق و حماسه ساز","describe":" همدان - ایرنا - شاگردان برانکو ایوانکویچ با ارایه 90 دقیقه فوتبال منطقی، متعصبانه و جنگنده توانستند مقابل ستاره های پرادعای السد قطر حماسه ساز شوند.", "text":"به گزارش ایرنا در شبی که حتی متعصب ترین هوادار پرسپولیس هم به باخت خفیف تیمشان مقابل السد پرستاره قانع بود، شاگردان برانکو دست به کار بزرگی زدند و سد مستحکم دفاعی مقابل این تیم پرآوازه موثر واقع شد.برانکو که به خوبی می دانست السد به مراتب تیمی قدرتمندتر از الدحیل دیگر تیم قطری است، با تیمی نصفه و نیمه توانست تاکتیک هجومی السدی ها را خنثی کند.پرسپولیس در بازی رفت مقابل السد به خلق حماسه ای پرداخت که تیم قطری هرگز تصور این را نداشت که بازنده بزرگ میدان لقب بگیرد.بدون تردید عملکرد درخشان علیرضا بیرانوند در درون دروازه تداعی کننده بازی مقابل پرتغال و حتی اسپانیا و مراکش بود و واکنش های پیاپی او مانع از گلزنی خط حمله آتشین السد و در راس آنها «بغداد بونجاح» آقای گل فعلی لیگ قهرمانان آسیا شد.اما در نبود چند بازیکن مصدوم و محروم پرسپولیس، بدون تردید بازیکنانی نظیر سیامک نعمتی و آدام همتی با دوندگی بی امان و اجرای دقیق دستورات تاکتیکی برانکو مانع از نفوذ هافبک های تکنیکی و سرعتی حریف شدند.اتکای برانکو به داشته هایش در زمین و نیمکت و هنر استفاده از این داشته ها منجر به بردی غرورآفرین در شب میدان دادن به جوانان با انگیزه نظیر طاهرخانی، همتی، علوان زاده و حسین پور شد.دوندگی بی امان بشار رسن، قدرت سرزنی و جاگیری های مناسب سیدجلال حسینی و بازی توام با حواشی روانی شجاع خلیل زاده بر عملکرد بغداد بونجاح بهترین مهاجم حال حاضر فوتبال باشگاهی آسیا تاثیر مستقیم گذاشت.بدون تردید در این مسابقه شایان مصلح و احمد نورالهی به آنچه که خنثی سازی برنامه تاکتیکی هافبک های طراح حریف به ویژه در پاس های عمقی و تغذیه کردن مهاجمان، معادلات فنی «اوسوالدو فریرا» سرمربی پرتغالی السد را به هم ریخت.امید عالیشاه نیز در این بازی آنچه را که برانکو به او دیکته کرده بود، در زمین پیاده کرد و زوج سختکوش علیپور و منشا در خط حمله پرسپولیس با جنگندگی و آزار خط دفاعی السد، نتیجه بخش بود.این دو بازیکن بارها خط دفاعی السد را به دردسر انداختند و فشار آنها موجب خسته شدن مدافعان حریف شد.پرسپولیس در بازی برابر السد با آمادگی بدنی مناسب با وجود هوای شرجی و گرم قطر، توانستند به خوبی تاکتیک انتقال توپ از دفاع به حمله را اجرایی کند و در نهایت یک فرار طلایی از سوی علیپور، حماسه ای بزرگ را برای شاگردان برانکو رقم زد.حالا پرسپولیس برانکو تنها 90 دقیقه تا فینال تاریخی لیگ قهرمانان پرسپولیس فرصت دارد؛ تیمی که می خواهد در جهنم آزادی صعود تاریخی را همراه با هواداران پرشمار ایرانی جشن بگیرد.بدون تردید ورزشگاه یکصد هزار نفری آزادی در بازی برگشت جهنم سرخ را برای ژاوی هرناندز، گابی، پدرو میگوئل، بغداد بونجاح، اکرم عفیف و سایر ستاره های تیم متمول السد رقم خواهند زد.دیدار برگشت دو تیم اول آبان ماه برگزار می شود تا برنده در مجموع به فینال لیگ قهرمانان آسیا راه یابد.گزارش از: میثم ناصرنژاد7520**1597            "}