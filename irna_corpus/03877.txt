{"onTitr":"","titr":" همتی: بانک مرکزی فعالانه در بازار ارز حضور دارد","describe":" تهران- ایرنا- رئیس کل بانک مرکزی گفت: با اختیاراتی که از سوی سران سه قوه به بانک مرکزی داده شده است، این بانک فعالانه در بازار حضور دارد.", "text":"به گزارش روز سه شنبه ایرنا از بانک مرکزی، «عبدالناصر همتی» در نشست شورای هماهنگی مراکز روابط عمومی و اطلاع رسانی دستگاه های اجرایی دولت که به میزبانی بانک مرکزی برگزار شد، گفت: اکنون در شرایط حساسی قرار داریم و در تلاش هستند که انسجام و حمیت در میان مردم را از بین ببرند. وی افزود: بنابراین ضروری است روابط عمومی های دستگاه های اجرایی با اطلاع رسانی مناسب و بهره گیری از راهبردهای ارتباطی و اطلاع‌رسانی ضمن کمک به انسجام میان دستگاه ها، به عبور از شرایط دشوار و حساس فعلی کمک کنند. رئیس کل بانک مرکزی ادامه داد: با تلاش های انجام گرفته بخش زیادی از تحریم ها کارساز نبوده است و خوشبختانه کشور از پشتوانه خوبی برای ایستادگی در برابر جنگ اقتصادی بهره مند است. همتی ضمن استقبال از نقطه نظرات اقتصادی دستگاه های اجرایی، خواهان منطقی شدن خواسته ها و نیز افزایش همراهی و همیاری در اظهارنظرها شد.در این جلسه بر لزوم حفظ همگرایی و انسجام رسانه ای دستگاه های اجرایی، افزایش گفت و گو و ارتباط با نخبگان دانشگاهی و مردم، نحوه مقابله با اخبار جعلی و نیز افزایش اعتماد عمومی و امیدبخشی به جامعه تاکید شد و سیاست ها و راهبردهای رسانه ای به ویژه در حوزه اقتصادی به بحث و بررسی گذاشته شد.به گزارش ایرنا، شورای عالی هماهنگی اقتصادی سران قوا هفته گذشته به بانک مرکزی اختیارات لازم را برای دخالت و مدیریت در بازار ارز داد؛ این اختیارات مواردی چون انتشار اوراق مشارکت ارزی و ریالی، خرید و  فروش فوری ارز حاصل از صادرات پتروشیمی، فولاد و دیگر محصولات صادراتی در بازار ثانویه و انجام عملیات بازار باز را در بر می گیرد.همچنین شورای عالی هماهنگی اقتصادی سران قوا به منظور تشویق سرمایه گذاری و جذب منابع ارزی، اتباع دولت های خارجی در صورتی که حداقل 250 هزار دلار جهت سرمایه گذاری در ایران به کشور وارد کنند، مطابق ضوابطی که دولت اعلام می کند، می توانند از امتیاز مجوز اقامت پنج ساله برخوردار شوند.اقتصام**9132*2025            "}