{"onTitr":" معاون عمران و توسعه وزیر کشور:    ","titr":" 12 کمیته تخصصی ویژه اربعین حسینی در وزارت کشور فعال شد","describe":" آبادان - ایرنا - معاون عمران و توسعه شهری وزارت کشور گفت: 12 کمیته تخصصی ویژه ستاد اربعین حسینی به منظور شتاب بخشی به روند تامین زیر ساخت ها در مرزهای شلمچه ، چذابه و مهران در حوزه معاونت عمرانی وزارت کشور تشکیل و فعال شده است.", "text":"به گزارش ایرنا مهدی جمالی نژاد روز پنجشنبه در جلسه ستاد اربعین حسینی در سالن اجتماعات پایانه مرزی شلمچه در خرمشهر افزود: وزارت کشور در زمینه تامین زیرساخت ها در مرزهای شلمچه ، چذابه و مهران وارد عمل شده و علاوه بر این چندین ماموریت دیگر را نیز در رابطه با راهپیمایی اربعین حسینی بر عهده دارد.وی گفت: برای اجرای طرح جامع اربعین باید هماهنگی لازم با استانها و شهرستان های معین انجام شود تا مسایل و مشکلات رصد و برطرف شود. وی همچنین با انتقاد از تعلل استان های معین و مسئول در زمینه تامین زیر ساخت ها در پایانه های مرزی بیان کرد: متاسفانه استان های معین تاکنون حضور جدی در این راستا نداشته و ضروری است تا با جدیت بیشتری در زمینه تامین زیر ساخت ها در مرزهای مذکور وارد عمل شوند.معاون عمران و توسعه شهری وزارت کشور با اشاره به درخواست کاهش هزینه های زائران اربعین حسینی گفت: در این سفر تمام مسایل و مشکلات بررسی و برای برطرف کردن آن تلاش خواهیم کرد.معاون استاندار و فرماندار ویژه خرمشهر نیز در این نشست گفت: اربعین پارسال 250 هزار زائر اربعین حسینی به وسیله قطار از سراسر کشور تا مرز شلمچه تردد داشتند.ولی اله حیاتی، با بیان اینکه اربعین پارسال پنج هزار دستگاه اتوبوس در این مرز زائران را جابجا کردند افزود: سازمان پایانه ها برای برگشت زائران باید تمهیدات لازم را تدارک دیده و نسبت به تامین ناوگان حمل و نقل در مرز شلمچه اقدام کند.وی بیان کرد: آمار تردد دریایی زائران در سال های گذشته نسبت به زمینی از استقبال کمتری برخوردار بود اما امسال پایانه مسافری دریایی خرمشهر این آمادگی را برای جابجایی زائران اربعین دارد.حیاتی ، از آمادگی 450 موکب خدمات رسان اربعین امسال خبر داد و گفت: پیش بینی می شود حضور موکب ها نسبت به اربعین پارسال با افزایش هفت درصدی با توزیع روزانه 80 هزار پرس غذای گرم بین زائران همراه باشد.وی افزود: با توجه به وصعیت اقتصادی حاکم بر کشور، ستاد اربعین استان خوزستان پیش بینی لازم برای کمک و تقویت موکب ها و کاهش هزینه زائران را کرده است.حیاتی، اجرای پروژه چهاربانده کردن مسیر جاده ای خرمشهر - اهواز را لازم و ضروری بیان کرد و گفت: این جاده یکی از مسیرهای پرتردد زائران اربعین حسینی است که نیاز است به این پروژه ملی توجه شود.وی مشکل روشنایی توقفگاه خودروها، آبرسانی به موکب ها از طرح غدیر در ایام اربعین را از کمبودهای مرز شلمچه بیان کرد و ادامه داد:با توجه به اینکه شهرستان خرمشهر در طول سال میزبان کاروان های راهیان نور، و نیز میهمانان نوروزی و راهپیمایی اربعین حسینی است لذا اختصاص اعتبار ویژه برای تجهیز شهرداری خرمشهر به منظور خدمات رسانی به زائران ضروری است.حجت الاسلام سیدعبدالنبی موسوی فر امام جمعه خرمشهر نیز در این نشست گفت: ستاد اربعین در مرکز کشور و خوزستان تلاش کنند هزینه سفر زائران اربعین حسینی را کاهش دهند.به گزارش خبرنگار ایرنا پس از این نشست معاون عمران و توسعه شهری وزارت کشور با حضور مدیران کل استانی و مدیران محلی شهری خرمشهر از زیرساخت های مرز شلمچه دیدن کرد.مرزهای شلمچه و چذابه در استان خوزستان و مرز مهران در استان ایلام از مبادی تردد زائران اربعین حسینی به عراق هستند. مرز شلمچه در 15 کیلومتری شهر خرمشهر قرار دارد.اربعین پارسال بیش از یک میلیون زائر از مرزهای چذابه و شلمچه به کشور عراق سفر کردند.هشتم آبان 1397 اربعین شهادت سرور و سالار شهیدان حضرت امام حسین(ع) است.7100/6068/ 6037            "}