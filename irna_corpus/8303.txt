{"onTitr":" استاندار کرمانشاه:    ","titr":" 6 هزار میلیارد ریال تسهیلات برای مناطق زلزله زده تصویب شد","describe":" کرمانشاه - ایرنا - استاندار کرمانشاه از تصویب 6 هزار میلیارد ریال تسهیلات ویژه اشتغالزایی برای مناطق زلزله زده استان خبر داد و گفت: همه مدیران باید کمک کنند این مبلغ به دست زلزله زدگان برسد.", "text":"به گزارش خبرنگار ایرنا، هوشنگ بازوند پنجشنبه شب در کارگروه اشتغال استان که با حضور محسنی بندپی سرپرست وزارت کار برگزار شد، اظهار داشت: یکی از مشکلاتی که سر راه زلزله زدگان برای دریافت تسهیلات مصوب شده قرار دارد بحث ضمانت بانکی است.وی ادامه داد: متقاضیان دریافت تسهیلات انتظار دارند ضمانت مربوط به این تسهیلات همانند ضمانتنامه مربوط به تسهیلات مسکن باشد که به راحتی بتوانند آن را دریافت کنند.بازوند خاطرنشان کرد: از سوی دیگر بانک ها طبق ضوابط و شرایط خود در بحث ضمانت برخورد می کنند که این باعث شده تا فعلا افراد کمی بتوانند از تسهیلات مصوب برخوردار شوند که انتظار می رود شرایط آسانتری برای متقاضیان دریافت تسهیلات فراهم شود.** امیدواری نسبت به ادامه روند کاهش نرخ بیکاریمدیر ارشد استان در بخش دیگری از سخنانش به وضعیت نامناسب کرمانشاه در خصوص وضعیت اشتغال اشاره کرد و گفت: در سال گذشته رتبه اول بیکاری را به خود اختصاص دادیم اما طی سه ماه ابتدایی سال جاری این روند مقداری بهبود پیدا کرد و از رتبه اول بیکاری جدا شدیم.وی با ابراز امیدواری نسبت به اینکه روند کاهش نرخ بیکاری استان در نیمه دوم سال نیز همچنان ادامه یابد، گفت: توجه ویژه تر به کرمانشاه می تواند کمک بزرگی برای تحقق این مهم باشد.بازوند همچنین خواستار نقش آفرینی شستا در استان و سرمایه گذاری در بخش های مختلف شد و گفت: متاسفانه شرکت های زیرمجموعه آن نیز فعالیت خود را مدتی است در کرمانشاه تعطیل کرده اند.استاندار کرمانشاه تاسیس شعب بانکی در شهرستان های کرمانشاه که عاملیت پرداخت تسهیلات روستایی را برعهده دارند ، خواستار شد و افزود: هم اکنون بسیاری از افراد روستایی و عشایری برای دریافت تسهیلات مجبور هستند به مرکز استان و یا شهرهای مجاور مراجعه کنند که مشکلاتی را برای آن ها فراهم می کند.وی در پایان با قدردانی از تلاش های محسنی بندپی سرپرست وزارت کار و توجه ویژه ای که به کرمانشاه دارد، گفت: ایشان به طور میانگین هر 2 ماه یک بار در استان و مناطق زلزله زده حاضر شده و به مشکلات مربوطه رسیدگی می کند که جای قدردانی دارد.در استان کرمانشاه تاکنون یک هزار و 490 میلیارد ریال تسهیلات اشتغالزای روستایی پرداخت شده و 2 هزار و 935 فرصت شغلی ایجاد شده است.استان کرمانشاه با 2 میلیون نفر جمعیت هم اکنون دارای نرخ بیکاری 19.6 درصد است.7458/8066            "}