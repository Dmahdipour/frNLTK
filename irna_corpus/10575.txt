{"onTitr":"","titr":" مربی پرسپولیس : با دوندگی بسیار تیم السد را غافلگیر کردیم","describe":" دوحه - ایرنا - 'زلاتو ایوانکوویچ' مربی تیم پرسپولیس بعد از پیروزی شیرین مقابل تیم السد قطر گفت: اگر چه السد مالکیت بیشتری در میدان داشت اما تیم ما با دوندگی زیاد تیم السد قطر را غافلگیر کرد.", "text":"وی در نشست خبری بعد از بازی به خبرنگاران گفت :تنها یک نیمه از این بازی مهم انجام شده است و ما باید حداکثر توان خود را برای بازگشت با این تیم خوب قطری به کار ببریم . مربی پرسپولیس اظهار داشت : بعد از این نتیجه خوب حضور در کنفرانس خبری خیلی لذت بخش است .شاهد یک بازی بسیار سخت بودیم که در این بازی السد مالکیت بیشتری داشت اما شانس زیادی روی دروازه پرسپولیس نداشت . تیم ما خیلی جنگنده بازی کرد و با عضلات خود بازی کردند.ایوانکوویچ افزود : نتیجه بازی امروز این خوش بینی را به ما می دهد که در تهران به مرحله بعدی لیگ قهرمانان صعود کنیم .وی در عین حال تاکید کرد : این نیمه اول بازی بود و تیم السد تیم بسیار خوبی است و حداکثر تمرکز خود را برای بازی برگشت خواهیم گذاشت .از این نتیجه خوشحال هستیم و مهم تر آنکه هواداران را خوشحال کردیم . مربی پرسپولیس گفت : هیچگاه داوری را قضاوت نکرده ام اما السد بسیار خشن ولی از نظر تکنیکی خوب بازی کرد اما ما با دوندگی زیاد این تیم را غافلگیر کردیم و همین موجب شد تا تکنیک آنها در مقابل دوندگی ما برای تیم السد بی فایده باشد.  وی افزود : وقتی مقابل تیمی مثل السد بازی می کنید و تعدادی بازیکن مصدوم و محروم دارید سخت می شود به پیروزی فکر کرد اما باور داشتیم می توانیم نتیجه خوبی به دست آوریم .  ایوانکوویچ در مورد بازی بازیکنان نیمکت نشین ، گفت : ما همیشه به بازیکنان نیمکت نشین خود اطمینان داریم و ما امروز مزد اعتماد به این بازیکنان را گرفتیم  اما نمی توان آنها را با مصدومین و محرومین مقایسه کرد . ما همه بازیکنان را یکسان می بینیم . تیم فوتبال پرسپولیس تهران سه شنبه شب در بازی رفت مرحله نیمه نهایی لیگ قهرمانان آسیا موفق شد با حساب یک بر صفر تیم پر ستاره السد قطر را شکست دهد و یک گام دیگر به بازی نهایی لیگ قهرمانان آسیا نزدیک شود.بازی برگشت دو تیم اول آبان ماه در ورزشگاه آزادی تهران برگزار خواهد شد.خاورم**1508 **1908            "}