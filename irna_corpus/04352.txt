{"onTitr":"","titr":" اهدای عضو بانوی جوان بیرجندی جان چهار بیمار را نجات داد","describe":" مشهد- ایرنا- پیوند اعضای بدن بانوی جوان مرگ مغزی ساکن بیرجند در بیمارستان منتصریه مشهد جان چهار بیمار نیازمند عضو را نجات داد.", "text":"به گزارش روز دوشنبه روابط عمومی دانشگاه علوم پزشکی مشهد، در  هشتصد و یکمین عمل اهدای عضو از اهدا کننده مرگ مغزی این دانشگاه بدن 'راضیه راه پیما' که از بیمارستان امام رضا (ع) بیرجند معرفی شده بود، پس از تأیید مرگ مغزی و رضایت خانواده وی در بیمارستان منتصریه مشهد تحت عمل جراحی اهدای عضو قرار گرفت.براساس این گزارش کلیه های این مرحومه 20 ساله به 2 زن 30 و 28 ساله ساکن شهرستان های بیرجند و مشهد که سالها از نارسایی کلیه رنج می بردند و با دیالیز تحت درمان بودند به صورت رایگان اهدا و پیوند زده شد.کبد وی در بیمارستان منتصریه  مشهد به زن 64 ساله ساکن کرمانشاه پیوند شد و قسمتی از پوست بدن وی نیز برای پیوند به بخش سوختگی بیمارستان امام رضا (ع) مشهد ارسال شد.واحد پیوند اعضا از بیماران مرگ مغزی دانشگاه علوم پزشکی مشهد که از سال 1380 فعالیت خود را آغاز کرده است، شمال شرق کشور را زیر پوشش دارد.3027 / 6053            "}