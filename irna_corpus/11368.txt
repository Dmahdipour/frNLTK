{"onTitr":" نمایش قدرت 40 هزار بسیجی؛    ","titr":" مرحله سوم اقتدار عاشورایی در ارومیه برگزار می شود","describe":" ارومیه- ایرنا- فرمانده سپاه شهدای آذربایجان غربی با اشاره به برگزاری سومین مرحله رزمایش سراسری 'اقتدار عاشورایی بسیج سپاهیان حضرت محمد رسول الله (ص) 2 '، گفت: این مرحله روز پنجشنبه /12 مهر/ با حضور بسیجیان استان در ارومیه برگزار می شود.", "text":"سردار حبیب شهسواری روز سه شنبه در گفت و گو با خبرنگار ایرنا افزود: در این مرحله 40 هزار نفر از بسیجیان استان در ورزشگاه تختی ارومیه جمع می شوند و این رزمایش با اجرای آیین سان توسط آنان از مقابل مسوولان به پایان می رسد.وی بیان کرد: 2 مرحله نخست این رزمایش با شعار وحدت، ایستادگی و پیشرفت در 17 شهرستان استان و با حضور بسیجیان گردن های بیت المقدس برگزار شد.وی افزود: در مرحله  نخست رزمایش محمد رسول الله (ص) که از نهم شهریور سال جاری آغاز شده بود، دانشجویان و دانش آموزان برای کمک به مردم محروم به مناطق روستایی اعزام شدند و در بخش های عمرانی، فرهنگی، آموزشی و پزشکی به خدمت رسانی پرداختند. وی ادامه داد: در مرحله دوم که در 22 شهریور سال جاری برگزار شد، بسیجیان در خیابان های اصلی شهرهای مختلف استان از جمله خیابان امام خمینی (ره) ارومیه تجمع کردند و رزمایش با اعزام 2 روزه به اردوگاه‌های آموزشی جهت کسب آموزش‌های مختلف سیاسی، عقیدتی، اصول تاکتیک و ضد تاکتیک و رزمی به صورت علمی و عملی ادامه یافت.سردار شهسواری افزود: این رزمایش در موقعیت حساس تاریخی و با هدف تقویت روح حمایت مردم از انقلاب و نظام و اثبات این حقیقت برگزار می‌ شود.به گزارش ایرنا مایوس کردن دشمن از تغییر در نظام، تقویت روحیه دفاع کننده بسیج و تقویت انسجام ملی از اهداف دیگر این رزمایش است؛ امسال چهلمین سالگرد پیروزی انقلاب شکوهمند اسلامی است و بالندگی نظام در بخش های مختلف احساس می شود.9918/3072            "}