{"onTitr":" سخنگوی وزارت خارجه:    ","titr":" دنیا امروز به اندیشه خشونت پرهیزی گاندی نیاز دارد","describe":" تهران- ایرنا- سخنگوی وزارت امور خارجه گفت: در بسیاری از نقاط دنیا خشونت بی محابایی را شاهدیم که دامن زنان و کودکان بی گناه را گرفته است. اندیشه خشونت پرهیزی گاندی دقیقا همان چیزی است که امروز به آن نیازمندیم.", "text":"به گزارش سه شنبه شب خبرنگار فرهنگی ایرنا، بهرام قاسمی این مطلب را در مراسم رونمایی از کتاب های «گاندی رهبر بی همتا»، «اسطوره ماهاتما گاندی» و «ویژه نامه مجله بخارا به مناسبت یکصدو پنجاهمین سالگرد تولد گاندی» بیان کرد.کتاب گاندی رهبری بی همتا نوشته پاسکال آلن نازارات محقق هندی که به فارسی منتشر شده است.همچنین کتاب اسطوره ماهاتما گاندی گردآوری و ترجمه فرزانه قوجلو است. سخنگوی وزارت امور خارجه افزود: حملات تروریستی در بسیاری از نقاط جهان، مردم بی گناه را به کام مرگ می کشاند و برخی نیز با حمله نامشروع به سایر کشورها و تجاوز نظامی به بی گناهان، از طریق جنگ و تحریم، جان هزاران نفر را گرفته و جان بسیاری را هم تهدید می کنند.بهرام قاسمی اظهار داشت: این در حالی است که کمتر از یک قرن پیش ملت هند حتی برای نیل به هدف مشروع خود برای استقلال کشورش حاضر به استفاده از خشونت نشد و تنها بر راهکارهای صلح آمیز تاکید کرد.وی یادآور شد: این تردید اقبال به نقش خشونت گاندی گره گشای بسیاری از فجایعی خواهد بود که جامعه بشری با آن مواجه است. قاسمی تصریح کرد: اندیشه های این مرد بزرگ یکی از بهترین راه های درمان دردهای عمیق کنونی جوامع بشری است و نظام برخواسته از آرای این رهایی بخش بزرگ هند، جامعه مبتنی بر اخلاق، صلح، راستی و البته عدم خشونت خواهد بود.**گاندی شخصیتی محبوب در میان مسلمان استسخنگوی وزارت امور خارجه در بخشی دیگر از سخنانش گفت: گاندی از آغاز به میراث مشترک شبه قاره که حاصل تعاملی به درازای چند صده میان مسلمانان و هندوها بود علاقه داشت و از مساعی مشترک برای همزیستی مسالمت آمیز میان این دو سرچشمه تمدن های آسیایی یعنی اسلام و هند دفاع و پشتیبانی می کرد. اگرچه تقسیم شبه قاره در سال های بعد از جنگ جهانی دوم رویکردی اساسا مخالف با باورها و اندیشه او بود.قاسمی افزود: قرابت گاندی با افکار اسلامی از وی شخصیتی موثر و محبوب در میان مسلمانان دنیا ساخت ضمن آنکه نفوذ وی در میان مسلمانان هند نیز بی بدیل بود.وی با یادآوری اینکه اندیشه های این مرد بزرگ تا حد بسیار زیادی در سطح دنیا شناخته شده است، افزود: اما آنچه مهم است لزوم بازگشت به این اندیشه هاست؛ برخلاف برخی که معتقدند مشی گاندی در زندگی و مبارزه با عصر کنونی سازگار نیست معتقدم اندیشه های وی نسخه ای شفابخش در جهان مدرن امروزی است.قاسمی ادامه داد: نه تنها در سطح بین الملل که حتی در زمینه اصلاح اجتماعی و اقتصادی نیز، دیدگاه گاندی می تواند بسیار راهگشا باشد. در زمینه اجتماعی ، اصل آزادی ادیان که همواره در کشور ما هم مورد توجه بوده است از اصول اندیشه وی محسوب می شده و مبارزه با فرقه گرایی را به عنوان امری اساسی برای حفظ انسجام جامعه همواره مدنظر داشت.به گفته سخنگوی وزارت امور خارجه شاید بتوان مهترین پیام این رهبر بزرگ را توجه به اصل مدارا، تسامح و تساهل در تعامل با ملت ها، ادیان، گروه ها و جوامع مختلف دانست. قاسمی به این موضوع نیز اشاره کرد که در حوزه اقتصاد، مبارزه گاندی، با منسوحات انگلیسی و توصیه به استفاده از محصولات و پارچه های تولید هند نشان از نگاه بنیادین وی به موضوع تولید ملی داشت.وی یادآور شد: در واقع ارزش هایی که در گاندی متبلور بود یعنی باور به هندی خودکفا و روستایی و پرهیز از ثروت اندوزی، هر چند به باور برخی منسوخ شده اما قدری تامل، اهمیت آنها در دوران کنونی را  آشکار می کند.سخنگوی وزارت امور خارجه با اشاره به اینکه اندیشه های گاندی در عرصه بین المللی نیز راهگشاست بیان کرد: صداقت و راستی در اندیشه وی جایگاهی منحصر به فرد دارد. گاندی همیشه به پیروانش توصیه می کرد که در مسیر راستی گام بردارند.رهبر فقید هند تمام زندگی خود را وقف هدف بزرگ جست و جوی حقیقت کرد همه اینها در شرایطی است که اکنون با جهانی مواجهیم که صداقت، صلح و دوستی حلقه مفقوده آن است.وی ادامه داد: ما با سیاستمدارانی مواجهیم که نه اندیشه های گاندی بلکه فلسفه ماکیاولیستی را نصب العین خود قرار داده اند و بی بهره از هرگونه صداقت، تعهدات مالی و بین المللی را مقابل چشمان جامعه جهانی به صورت یکپارچه نقض کرده و حتی دیگران را هم به نقض تعهداتشان تشویق می کنند.در مراسم رونمایی از کتاب های گاندی رهبری بی همتا، اسطوره ماهاتما گاندی و ویژه نامه مجله بخارا به مناسبت یکصدوپنجمین سالگرد تولد این مرد بزرگ که در خانه اندیشمندان علوم انسانی برگزار شد «سائوراب کومار» سفیر هند در ایران، «علی دهباشی» مدیر نشریه بخارا، «احمد نقیب زاده» استاد دانشگاه تهران ، «فرمان فتحعلیان» خواننده ایرانی به عنوان میهمانان ویژه حضور داشتند.فتحعلیان با همکاری بخش فرهنگی سفارت هند ویدئو کلیپی به مناسبت یکصدوپنجاهمین سالگرد تولد ماهاتما گاندی به نام  «باجان» را که ساخته بود نمایش داد. باجان سرود مذهبی یا نیایش به زبان گجورات است و گاندی به این قطعه علاقه مند بوده و همواره به آن گوش فرا می داده است.**از امام حسین (ه) آموختم چگونه برای آزادی بجنگمسائوراب کومار سفیر هند در تهران نیز در این مراسم گفت: ما از طریق رهبری گاندی به استقلال رسیدیم و توانستیم حاکمیت انگلیسی ها را کنار بزنیم و هند را آزاد کنیم.وی با بیان اینکه گاندی سمبل عشق، صلح و عدم خشونت بود، اظهار داشت: او از طریق همین اصول مردم هند را رهبری کرد و توانست استقلال کشور را به دست آورد. کومار ادامه داد: گاندی یک سیاستمدار بزرگ و فردی اجتماعی و باجنبه های مختلف بود که توانست از ابعاد گوناگون مردم را رهبری کند.وی همچنین بر این نکته اشاره کرد که رهبر فقید هند حساسیت ویژه ای به محیط زیست داشت و به همین خاطر نهال درختی را در محوطه خانه اندیشمندان علوم انسانی غرس کردیم.کومار گفت: هند قرار است سال آینده به مناسبت یکصدوپنجاهمین سالگرد تولد گاندی مراسم ویژه ای را تدارک ببیند.سفیر هند در تهران تاکید کرد: اگر به اندیشه های گاندی رجوع کنیم می توانیم از آن برای توسعه پایدار و محیط زیست کمک بگیریم. کومار همچنین به قرابت اندیشه های گاندی با اسلام اشاره کرد و گفت: گاندی گفته من از امام حسین (ع) یاد گرفته ام چگونه برای آزادی بجنگیم.در این مراسم پس از رونمایی سه کتاب ذکر شده تمبر یکصدوپنجاهمین سالگرد تولد این رهبر فقید هند رونمایی شد.فراهنگ*9012*3061*1418            "}