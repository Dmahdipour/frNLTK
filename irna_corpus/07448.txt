{"onTitr":"","titr":" هلال احمر گیلان در حال امدادرسانی به آسیب دیدگان سیلاب است","describe":" رشت – ایرنا- مدیرعامل جمعیت هلال احمر گیلان گفت: تیم های امدادی این جمعیت از روز گذشته تاکنون در مناطق دچار آبگرفتگی و سیلاب این استان در حال امدادرسانی هستند.", "text":"مهدی ولی پور روز شنبه در گفت و گو با خبرنگار ایرنا اظهار داشت: 68 نیروی جمعیت هلال احمر گیلان در قالب 13 تیم در مناطق دچار آبگرفتگی و سیلاب در حال امدادرسانی به مردم هستند.وی افزود : این نجاتگران در مناطق روستایی و شهری شهرستان های آستارا، لنگرود، صومعه سرا، رضوانشهر، تالش، رودسر و فومن در حال امدادرسانی هستند.مدیرعامل جمعیت هلال احمر استان گیلان خاطر نشان کرد: تخلیه آب از منازل دچار آبگرفتگی، اسکان اضطراری و انتقال مردم به مکان های امن از جمله خدمات رسانی هلال احمر گیلان است.به گفته ولی پور، در اثر سقوط یک دستگاه خودروی سواری در رودخانه حویق تالش، دو نفر فوت کردند که جستجو برای یافتن یک نفر مفقودی حادثه، توسط نجاتگران این شهرستان ادامه دارد.در زمان حاضر، بیش از 14 هزار و 172 عضو جوان و بیش از هشت هزار و 633 داوطلب با جمعیت هلال احمر استان گیلان همکاری می کنند. 7286 /6030            "}