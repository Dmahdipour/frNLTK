{"onTitr":"","titr":" صادرات استان اصفهان 48 درصد افزایش یافت","describe":" اصفهان- ایرنا- مدیرکل گمرک اصفهان گفت: در نیمه نخست امسال افزون بر یک میلیارد و 103 میلیون دلار کالا از این استان به مقصد 95 کشور جهان صادر شده است که در مقایسه با سال گذشته از لحاظ وزن 28 درصد و از حیث ارزش 48 درصد افزایش یافته است.", "text":"روابط عمومی اداره کل گمرک اصفهان روز چهارشنبه به نقل از اسدالله احمدی ونهری، میزان کالای صادر شده از این استان طی مدت یا شده را 2 میلیون و 643 هزار تُن در قالب 923 قلم کالا به  ارزش یک میلیارد و  103 میلیون دلار اعلام کرد. وی از آهن و فولاد به ارزش 416 میلیون دلار، محصولات پتروشیمی به ارزش 201 میلیون دلار، فرش به ارزش 107 میلیون دلار و محصولات شیمی آلی به ارزش 67 میلیون دلار به عنوان بیشترین کالاهایی نامبرد که طی مدت یاد شده از گمرک استان اصفهان صادر شده است.  وی مهمترین کشورهای مقصد کالاهای صادراتی استان اصفهان را عراق با 291 میلیون دلار ( 26 درصد)، افغانستان با 177 میلیون دلار ( 16 درصد)، امارات متحده عربی با 126 میلیون دلار (11 درصد ) و پاکستان  با 91 میلیون دلار ( 8 درصد ) سهم ازکل صادرات استان نام برد. *** واردات کالا به اصفهان کاهش یافتاحمدی ونهری درباره واردات کالا به استان اصفهان گفت: 32 هزار و 815 تُن کالا به ارزش 148 میلیون و 314 هزار دلار به گمرک این استان وارد شده که در مقایسه با مدت مشابه سال قبل از نظر وزن 33 درصد و از لحاظ ارزش 31 درصد کاهش داشته است.وی بیان کرد: در راستای برنامه های اقتصاد مقاومتی و با راه اندازی و استفاده از سامانه های امور گمرکی و  پنجره تجارت فرا مرزی این اداره کل با داشتن 138 کارمند، در 6 ماهه امسال افزون بر 929 میلیارد و 709 میلیون ریال درآمد کسب و به خزانه واریز کرده است.مدیرکل گمرک اصفهان مهمترین کالاهای وارداتی به گمرک اصفهان در نیمه نخست امسال  را ماشین آلات مکانیکی به ارزش 63 میلیون دلار، ماشین آلات برقی به ارزش 19 میلیون دلار و اجزا و قطعات منفصله خودرو به ارزش 10 میلیون دلار اعلام کرد و ادامه داد: چین با  29 درصد، ایتالیا با 15 درصد، آلمان با 12 درصد، کره جنوبی با 6 درصد و فرانسه با 6 درصد بیشترین سهم واردات کالا به استان اصفهان را به خود اختصاص دادند. احمدی ونهری اظهار داشت: طی این مدت از سه کشور اروپایی ایتالیا، آلمان و فرانسه افزون بر 50 میلیون دلار کالا به مقصد گمرک اصفهان ارسال شده است که 34 درصد از کل واردات گمرکات این استان را شامل می شود. وی بیان کرد: در 6 ماهه نخست امسال تشریفات امور مسافری 134 هزار و 846 نفر مسافر ورودی و خروجی در گمرک فرودگاه بین المللی شهید بهشتی انجام شده که به نسبت مدت مشابه سال قبل 52 درصد کاهش یافته است.9913/ 2093            "}