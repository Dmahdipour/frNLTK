{"onTitr":"","titr":" کره جنوبی همچنان به دنبال نفت و بازار ایران","describe":" پکن- ایرنا- برغم تهدیدات آمریکا مبنی بر ضرورت قطع واردات نفت کره جنوبی از ایران، مقامات این کشور در تلاش هستند تا با ارایه راهکارهای اصولی، روابط اقتصادی و تجاری خود با ایران را حفظ کنند و همچنان به نفت و بازار ایران دسترسی داشته باشند.", "text":"به گزارش ایرنا مقامات کره جنوبی در وضعیت تحریم های یکجانبه آمریکا علیه ایران، مواضع نسبتا مثبتی نسبت به کشورمان اعلام کرده اند و در حال پیگیری شرایطی بهتر برای شرکت های کره ای فعال در بازار ایران هستند.مقامات کره ای به دنبال آن هستند تا با آمریکایی ها شرایطی را پیش ببرند که شرکت های این کشور هنگام انجام روابط تجاری با ایران، کمترین خسارت ها را متحمل شده و از معافیت هایی از جمله معافیت تحریم نفت ایران بهره مند شوند.شراکت ایران و کره جنوبی برای هر دو طرف، تاثیر بسزایی دارد و از دست دادن روابط به نفع هیچ کدام از آن ها نیست به همین دلیل هر دو کشور در حال بررسی راه های مختلف برای تداوم روابط اقتصادی و تجاری هستند.** مبادلات دو کشور در سال های 2016 و 2017 میلادیدر سال های 2016 تا 2017 همزمان با پایان تحریم های سازمان ملل علیه جمهوری اسلامی، تجارت ایران و کره جنوبی با رشد قابل ملاحظه ای همراه شد. سفیر جمهوری اسلامی ایران در کره جنوبی در ارتباط با وضعیت مبادلات اقتصادی دو کشور گفت: در این سال ها، شرکت های نفتی کره ای تقاضای خرید میعانات از ایران را افزایش دادند و نیل به حضور خود در بازار ایران را وسعت بخشیدند.محمد حسن طاهریان در گفت و گو با ایرنا افزود: در سال 2016 میلادی صادرات ایران به کره جنوبی 8.3 میلیارد دلار بود در مقابل واردات ایران از کره به 3.7 میلیارد دلار رسید.او گفت: این روند در سال 2017 نیز ادامه یافت و حجم تجارت دو کشور به 14 میلیارد دلار رسید در این بین، صادرات ایران به 8 میلیارد دلار و واردات از کره به 6 میلیارد دلار رسید.به گفته وی از بین صادرات ایران در سال 2017، 98 درصد آن یعنی 7.9 میلیارد دلار صادرات نفتی و 4 درصد که حدود 114 میلیون دلار است را صادرات غیر نفتی تشکیل داده است.** تراز تجاری کره جنوبی - ایران در سال 2018سفیر جمهوری اسلامی ایران در کره جنوبی تصریح کرد: تجارت دو کشور در 8 ماهه منتهی به آگوست 2018 به 6 میلیارد دلار رسیده است، در این بین 4 میلیارد دلار صادرات ایران و 2 میلیارد دلار واردات از کره بوده است. به گفته وی سهم صادرات نفتی به کره جنوبی، 3.9 میلیارد دلار و باقی مانده آن حدود 100 میلیون دلار را محصولات کشاورزی و باغی، مواد معدنی و انواع سنگ تشکیل داده است.** مهمترین ظرفیت های همکاری اقتصادی و تجاری دو کشورسفیر جمهوری اسلامی ایران در کره جنوبی با اشاره به اینکه روابط اقتصادی دو کشور از ظرفیت های بالایی برخوردار است تاکید کرد شرکت های کره ای در سخت ترین شرایط در زمان جنگ تحمیلی در کنار ایران ایستادند و در بازسازی چاه های نفت کشور مشارکت جدی داشته اند. طاهریان افزود: در شرایط سخت تحریم های قبلی، کره جنوبی به طور جدی با آمریکایی ها وارد مذاکره شد و توانست مجوزهای خرید نفت و میعانات از آمریکا را دریافت کند همزمان سیستم معامله با 'وون' واجد پولی کره را برای شرکت های ایرانی و کره ای طراحی و به اجرا گذاشت.او ادامه داد: این روند در توسعه روابط تجاری دو کشور موثر واقع شد و شمار زیادی از شرکت های کره جنوبی توانستند علاوه بر صادرات کالا به ایران، شرکت های ایرانی را در توسعه فناوری یاری نمایند.به گفته وی با امضای برجام نیز بانک های کره ای همکاری گسترده ای را با طرف های ایرانی آغاز کردند که نقطه اوج آن امضای قرارداد 8 میلیارد یورویی 'اگزیم بانک' کره با وزارت اقتصاد و دارایی جمهوری اسلامی ایران جهت پوشش اعتباری طرح های بزرگ صنعتی، زیربنایی و بهداشتی در داخل کشورمان بود.** تلاش کره جنوبی برای معافیت از تحریم های نفتیسفیر جمهوری اسلامی ایران در کره جنوبی تصریح کرد: در شرایط کنونی که با بازگشت مجدد تحریم ها از سوی آمریکا همراه شده است دولت سئول تلاش می کند تا زمینه رفع محدودیت ها به ویژه در زمینه خرید میعانات گازی از ایران را برطرف نماید.به گفته وی در این راستا کره جنوبی تا کنون 3 دور مذاکره با طرف های آمریکایی داشته است و اخیرا نیز اعلام کرده است تا زمان اجرای مرحله دوم تحریم ها به تلاش های خود جهت انجام مذاکرات برای اخذ استثنائات تجاری با آمریکا ادامه خواهد داد.**کره جنوبی خواستار معافیت از تحریم نفت ایران مقامات آمریکایی بعد از خروج این کشور از برجام اعلام کردند خریداران نفت خام ایران باید تا چهارم نوامبر (13 آبان 1397) واردات نفتی خود از ایران را پایان دهند، در غیر این صورت مشمول تحریم ثانویه آمریکا خواهند شد.تحریم های ثانویه آمریکا علیه طرف های خریدار نفت خام از ایران که مغایر قوانین تجارت بین المللی است، موجب واکنش منفی کشورهای مختلف شده به طوری که تعدادی از کشورها در صدد مستثنی شدن خود هستند و برخی از کشورها نیز اعلام کرده اند که آن را اجرا نخواهند کرد.کره جنوبی نیز برای چندمین بار با اعزام هیاتی به واشنگتن خواستار معافیت از تحریم خرید نفت ایران توسط آمریکا شده بود.&#39;دانگ یئون&#39; معاون نخست وزیر و وزیر دارایی کره جنوبی تا کنون چندین بار خواستار معافیت سئول از تحریم‌ های واشنگتن علیه ایران شده و از وزیر خزانه داری آمریکا خواسته است شرکت‌های نفتی کره جنوبی را از تحریم‌ نفت ایران معاف کند.او آخرین بار در حاشیه دیدار وزرای گروه 20 در آرژانتین با &#39;استیون منوچین&#39; وزیر خزانه‌داری آمریکا دیدار و با او در مورد معافیت از واردات نفت ایران گفت و گو کرد.وزیر دارایی کره جنوبی در این دیدار با اشاره به اینکه در حال حاضر شمار زیادی از تجار و پالایشگاه‌های این کشور با ایران در حال تجارت هستند گفته بود این افراد و شرکت ها خواستار معافیت از خرید نفت ایران هستند.وزیر دارایی کره جنوبی دیدار با وزیر خزانه‌داری آمریکا درباره ایران را مثبت ارزیابی کرده و خواستار بحث بیشتر میان دو کشور در این رابطه شده بود. &#39;استیون منوچین&#39; وزیر خزانه‌داری آمریکا نیز بعد از این دیدار، در توئیتر خود اعلام کرده بود با &#39;دانگ یئون&#39; معاون نخست وزیر کره جنوبی درباره برخی مسایل از جمله ایران گفت‌وگو کرده ‌است.** موانع توسعه همکاری های تجاری دو کشوراما سفیر جمهوری اسلامی ایران در کره جنوبی وابستگی اقتصادی سئول به نظام اقتصادی آمریکا را یکی از مشکلات اصلی این کشور در روابط با ایران عنوان کرد و افزود: دولت کره جنوبی به دلیل سرمایه گذاری های کلان شرکت ها و بانک های بزرگ این کشور در آمریکا، در شرایط مناسبی برای رد درخواست های آمریکا که خواستار قطع همکاری با ایران است قرار ندارد.طاهریان تاکید کرد: بانک های کره ای دارای سرمایه گذاری زیادی نزد بازارهای بورس آمریکا هستند این موسسات مالی اگر چه تلاش دارند، مقامات آمریکایی را به اعطای مجوزهای همکاری با ایران ترغیب نمایند اما تا کنون توفیقی به دست نیاورده اند. به گفته وی علاوه بر آن شرکت های بزرگ مانند ال جی، سامسونگ، دایلیم، هوندا و برخی شرکت های نفتی کره جنوبی که در بازار آمریکا حضور دارند، به دلیل فشارهای آمریکا تمایلی به همکاری با طرف های ایرانی نشان نمی دهند مگر اینکه معافیت دریافت کنند که به دنبال آن هستند.سفیر جمهوری اسلامی ایران در کره جنوبی افزود: خط اعتباری نیز که برای توسعه همکاری ها در نظر گرفته شده بود، اکنون به دلیل مشکلات تحریمی در حوزه تبادل دلار با طرف های ایرانی، متوقف شده است.**راهکارهای تقویت روابط اقتصادی دو کشورسفیر جمهوری اسلامی ایران در کره جنوبی ادامه داد: دولت سئول می تواند نقش موثری در تقویت و حفظ روابط موجود میان دو کشور ایفا نماید به نظر می رسد دولت در همین مسیر حرکت می کند مقامات دولتی کره در دیدارهای خود با طرف های ایرانی بر این امر تاکید دارند با این وجود، اقدام عملی کره در زمینه همکاری های بانکی و تبادل نظام ارزی با کشورمان در شرایط کنونی به تقویت روابط می انجامد.طاهریان افزود: در شرایط کنونی، بخش خصوصی و شرکت های کوچک و متوسط دو کشور نقش مهمی در حفظ روابط اقتصادی دو کشور بر عهده دارند. بر اساس مطالعات میدانی، شرکت های کوچک و متوسط کره که مایل به همکاری با طرف های ایرانی خود می باشند بسیار پر تعداد هستند.به گفته وی برگزاری میزگردها و سیمنارها بین بخش های خصوصی دو کشور می تواند تا حدود زیادی از شدت فضای فعلی بکاهد.به هر حال به نظر می رسد روابط دیرینه و مبتنی بر برد - برد دو کشور باعث شده است تا سئول علیرغم فشارهای آمریکا همچنان به دنبال راهی برای حفظ روابط اقتصادی خود با ایران باشد.**آساق**1904*1663**            "}