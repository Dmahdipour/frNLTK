{"onTitr":"","titr":" جنجال آفرینی نمایندگان جبهه پایداری در مجلس","describe":" تهران- ایرنا- نمایندگان مجلس شورای اسلامی در رای گیری روز چهارشنبه جلسه علنی مجلس، لایحه اصلاح قانون مبارزه با قاچاق کالا و ارز را به کمیسیون اقتصادی مجلس ارجاع دادند که این موضوع با جنجال آفرینی و هیاهوی نمایندگان تندرو جبهه پایداری در مجلس همراه شد.", "text":"به گزارش خبرنگار پارلمانی ایرنا، پیش از آغاز نطق امروز مجلس، علی مطهری نایب رییس دوم مجلس اعلام کرد که جمعی از نمایندگان خواهان ارجاع لایحه اصلاح قانون مبارزه با قاچاق کالا و ارز به کمیسیون اقتصادی و بررسی این لایحه در این کمیسیون هستند.جهانبخش محبی نیا نماینده میاندوآب پیشنهاد بازگشت این لایحه به کمیسیون را مطرح کرد، این در حالی بود که صبح امروز علی لاریجانی پیشنهاد ارجاع این لایحه را برای نخستین بار به کمیسیون اقتصادی مجلس مطرح کرد که این موضوع رای نیاورد، اما نمایندگان برای بار دوم به این پیشنهاد رای مثبت دادند و لایحه اصلاح قانون مبارزه با قاچاق کالا و ارز به کمیسیون اقتصادی مجلس ارجاع شد.لایحه اصلاح قانون مبارزه با قاچاق کالا و ارز 60 ماده دارد و پس از اتمام این لایحه بررسی CFT  در دستور کار مجلس قرار می گیرد، یعنی با ارجاع این لایحه نمایندگان وارد بررسی CFT در مجلس می شوند.این موضوع باعث هیاهوی نمایندگان جبهه پایداری ها در مجلس شد و نسبت به این موضوع واکنش نشان دادند.پس از رای گیری و اعلام آرا، مطهری گفت که این لایحه برای بررسی به کمیسیون اقتصادی ارجاع می شود، نصرالله پژمان فر و حسینعلی حاجی دلیگانی نمایندگان عضو جبهه پایداری به سمت جایگاه هیات رییسه رفته و فریاد می زدند که این رویه خلاف است و ما می خواهیم تذکر دهیم. علی مطهری نایب رییس اول مجلس خطاب به آنان که فریاد می زدند، گفت: بگذارید نطق ها تمام شود و سپس تذکر دهید، اما این نمایندگان به فریادهای خود ادامه دادند، در ادامه علیرضا سلیمی نماینده محلات نیز به جمع آنان اضافه شد. نمایندگان به ویژه اعضای هیات رییسه به سمت آنان رفته و از این نمایندگان خواستند به صندلی های خود مراجعه کنند ولی آنان دوباره به سمت جایگاه هیات رییسه رفته و به فریادهای خود ادامه دادند.حاجی دلیگانی گفت: شما این لایحه را از دستور کار خارج کردید تا FATF را در مجلس بررسی کنید، این خلاف است. در نهایت نمایندگان و اعضای هیات رییسه نمایندگان اعتراض کننده را به سمت صندلی خود هدایت کردند و مطهری گفت که شما بعد از نطق ها تذکر دهید. سیام**9121**1535            "}