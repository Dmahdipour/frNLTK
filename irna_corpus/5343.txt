{"onTitr":"","titr":" ابتکار: اطلس زنان و خانواده در دست تدوین است","describe":" تهران- ایرنا- معاون رئیس جمهور در امور زنان و خانواده گفت: یکی از کارهای مهم این معاونت تدوین اطلس زنان و خانواده در کشور است.", "text":"به گزارش خبرنگار ایرنا، معصومه ابتکار عصر یکشنبه در نشست تخصصی ارائه گزارش تحولات جامعه زنان عشایری و روستایی که در مجتمع فرهنگی - ورزشی شهربانو برگزار شد، افزود: اطلس زنان و خانواده سندی مهم و به روز شده و اطلاعات بسیار مهمی از وضعیت زنان و خانواده را دارد که در آن به موضوع زنان در روستا و عشایر نیز پرداخته شده است.وی بدون اشاره به جزییات تدوین این اطلس ادامه داد: یکی از اهداف تدوین اطلس زنان و خانواده ارتقاء وضعیت زنان در روستا و عشایر است و در ماموریتی که مدیران کل امور بانون معاونت امور زنان و خانواده رئیس جمهوری در هر استان دارند همکاری با استانداران است تا این سند در شورای برنامه ریزی استان دیده و لحاظ شود.معاون رئیس جمهوری در امور زنان و خانواده تاکید کرد: باید به وضعیت زنان و مشکلات خاص خانواده ها توجه داشته باشیم و در برنامه ریزی ها و تنظیم بودجه ها این مساله دیده شود و لازمه آن اطلاع به روز و دقیق از وضعیت روستاها و عشایر و مشکلات و کمبودهای آنها می باشد.ابتکار با اشاره به وضعیت دسترسی زنان به آموزش، ورزش و بهداشت گفت: امروز شاهد شکاف و فاصله های دسترسی زنان به این موارد هستیم و هر استانی باید برای کم کردن این فاصله ها برنامه ریزی داشته باشد تا در دولت دوازدهم به یک سری شاخص ها که در ستاد ملی زنان و خانواده در دست تدوین است، برسیم.وی اظهار داشت: یکی از مباحث مهم در رسیدن به شاخص های تعادل در بهره برداری از امکانات کشور در میان زنان همکاری بین بخشی و تقسیم کار در سطح ملی و استانها است و گزارش ها نشان می دهد که دستگاه ها به خوبی کار می کنند و شاخص های تعادل جنسیتی نیز به دقیق تر شدن این برنامه ها کمک می کند.*توان افزایی اقتصادی معاون رئیس جمهوری در امور زنان و خانواده گفت: یکی از رویکردهای مهم این معاونت موضوع توان افزایی اقتصادی برای زنان ، زنان سرپرست خانوار و بویژه زنان عشایر و روستایی است که با همکاری دستگاه های دیگر روی این موضوع تمرکز داریم.وی ادامه داد:وزارت ارتباطات و فناوری اطلاعات برای ارتقاء وضعیت زنان در زمینه  آموزش «آی تی» و دسترسی به فناوری اطلاعات با ما همکاری دارد که با توجه به این که در اکثر نقاط کشور و روستاها دسترسی به اینترنت وجود دارد، می توانیم به آموزش، مهارت افزایی، شبکه سازی، فروش کالا و بازاریابی کالاهای زنان روستایی کمک کنیم.ابتکار افزود: در کنار این کارها تمرکز جدی ما روی نهادهای مدنی است که با کمک آنها می توانیم در حوزه عشایر و روستا با کمک تسهیل گران و ساختارهایی که وجود دارد در کنار شبکه های مروجین کشاورزی در زمینه هم افزایی بیشتر فعالیت کنیم.ابتکار با بیان این که سرعت تحولات در روستاها و جوامع عشایری نسبت به شهرها کم تر است، گفت: اگر چه امروز با گذشت 40 سال از انقلاب اسلامی شاخص های خوبی در روستاها داریم، اما نسبت آن با شاخص های کلان کشور فاصله دارد و این فاصله و مشکلاتی مانند تغییر اقلیم و محیط زیست باعث بوجود آمدن پدیده مهاجرت شده است.وی افزود: توجه به روستا و جوامع عشایری و اصلاح الگوی کشاورزی با توجه به تغییر اقلیم از مباحثی است که باید به آن توجه کنیم و برای مقابله با آن از تمام ظرفیت خود استفاده کنیم.شبس**اجتمام*1193 **1917            "}