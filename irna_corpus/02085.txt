{"onTitr":"","titr":" 30 هزار موتورسیکلت توقیفی در پارکینگ های قم وجود دارد","describe":" قم - ایرنا - سرپرست پلیس راهور قم با اشاره به آمد و شد350 هزار دستگاه موتورسیکلت در این استان گفت: 30 هزار دستگاه موتورسیکلت توقیفی به دلیل انجام تخلفات راهنمایی و رانندگی در پارکینگ های قم وجود دارد.", "text":"به گزارش ایرنا، سرهنگ علی حسن قیصری روز چهارشنبه در گفت و گو با خبرنگاران افزود: به استناد به ماده 20 آیین نامه راهنمایی و رانندگی، پلیس موظف است راکبان موتورسیکلت هایی که مرتکب تخلف های حادثه خیز شده و یا کلاه ایمنی نداشته باشند، وسیله نقلیه آنها را به مدت یک هفته و در صورت تکرار تا یک ماه در پارکینگ توقیف کند.وی با بیان این که توقیف موتورسیکلت های متخلف جنبه بازدارندگی داشته و به منظور کاهش تخلف های راهنمایی و رانندگی است اظهار داشت: برخورد بازدارنده پلیس به طور قطع در کاهش تصادف ها موثر بوده است، چراکه هر زمان پلیس با تخلف های حادثه ساز برخورد شده، شاهد کاهش وقوع تصادف ها بوده ایم. سرپرست پلیس راهنمایی و رانندگی قم با اشاره به اجرای طرح ترخیص موتورسیکلت های توقیفی به مناسبت هفته ناجا در این استان گفت: بر اساس این طرح، ترخیص موتورسیکلت های توقیفی با خدمات ویژه ای اجرا می شود.قیصری با بیان این که هم کانون پارکینگ های قم ظرفیت ورود حجم بیشتر موتورسیکلت های توقیفی را ندارد، افزود: به منظور تسهیل در ترخیص موتورسیکلت های توقیفی در این هفته، واحد ترخیص و شماره گذاری پلیس راهنمایی و رانندگی تا ساعت 18 آماده خدمت رسانی به شهروندان است.سیزدهم تا نوزدهم مهرماه به عنوان هفته ناجا نامگذاری و «پلیس مقتدر، امین مردم» به عنوان شعار این هفته انتخاب شده است. بیش از 70 برنامه اجتماعی، فرهنگی، انتظامی، ترافیکی و غیره طی این هفته در استان قم اجرا می شود.وی همچنین با اشاره به این که راکبان موتورسیکلت، 57 درصد تصادف های 6 ماه نخست امسال قم را رقم زده اند افزود: بیشتر این تصادف ها به دلیل رفتارهای غلط رانندگی از جمله عدم رعایت قوانین، تخطی از سرعت مجاز، تغیبر مسیر ناگهانی و حرکت در مسیر خلاف بوده است.وی با بیان این که تصادف های فوتی درون شهری قم در 6 ماه نخست امسال نسبت به مدت مشابه سال گذشته رشد 18 درصدی داشته است گفت: افزایش این آمار، زنگ هشداری نسبت به رفتار ترافیکی در استان است.وی تصادف های عابران پیاده با سهم 37 درصدی را دومین علت تصادف های منجربه مرگ در این استان اعلام کرد و افزود: عدم استفاده از پل های عابر پیاده، ورود ناگهنی به سطح معابر و عدم رعایت قوانین برای عبور از عرض خیابان از جمله دلایلی است که شاهد آمار بالای تصادف های عابران پیاده در این استان هستیم.** 160 دوربین ترافیک در قم نصب می شودقیصری در ادامه با بیان این که کمبود دوربین های نظارتی در سطح شهر از جمله دلایل تخلف های حادثه ساز در این استان است، گفت: با همکاری صورت گرفته بین پلیس راهنمایی و رانندگی قرار است 160 دوربین نطارتی تا پایان مهرماه امسال در سطح معابر شهری  قم نصب و راه اندازی شود.وی با بیان این که هم اکنون 12 دوربین ترافیکی و 4 دوربین ثبت تخلف های سرعت در این شهر فعال است افزود: فعال شدن این دوربین ها در کاهش تصادف ها و تخلف های رانندگی بسیار موثر خواهد بود.قیصری همچنین افزود: بر اساس وعده مسئولان شهرداری قم به منظور افزایش استفاده عمومی از پل های عابر، قرار است تا پایان امسال 10 پل عابر به پله های برقی مجهز شود.** 20 نقطه حادثه خیز تا پایان امسال ایمنی سازی می شودسرپرست پلیس راهنمایی و رانندگی قم، ادامه داد: 20 نقطه حادثه خیز شهری که بیشترین تصادف ها در سال گذشته در این مناطق اتفاق افتاده، شناسایی و برای اصلاح هندسی و ایمنی سازی، به شهرداری قم اعلام شده که تا پایان سال ایمن سازی می شود.وی افزود: اصلاح هندسی معابر، ایجاد دوربرگردان های ایمن و نصب سرعت گیر در مناطق مورد نیاز از جمله اقدام هایی است که امیدواریم شاهد کاهش تصادف های شهری در قم باشیم.7404/ 1175            "}