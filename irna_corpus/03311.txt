{"onTitr":" مدیرکل منابع طبیعی و آبخیزداری استان فارس:    ","titr":" 260 هزار هکتار از اراضی ملی فارس حدنگاری شد","describe":" شیراز- ایرنا- مدیرکل منابع طبیعی و آبخیزداری استان فارس گفت:با هدف مبارزه با زمین خواری و حفظ و احیای عرصه های منابع طبیعی 260 هزار هکتار از اراضی ملی  استان فارس حدنگاری شد.", "text":"به گزارش دریافتی سه شنبه ایرنا از روابط عمومی اداره کل منابع طبیعی و آبخیزداری فارس،مهرزاد بوستانی  با اشاره به وسعت 10 میلیون و 300 هزار هکتاری منابع ملی در این استان گفت: با اجرای طرح کاداستر(حدنگاری) اراضی ملی در استان فارس  برای حدود دو میلیون و 420 هزار  هکتار از این اراضی  نقشه های ماهواره ای تهیه شده است.بوستانی با اشاره به اجرای این پروژه در سطح  260 هزارو 654 هکتار از اراضی ملی در شش ماه نخست سال جاری اظهار داشت: در سال 96 کاداستر اراضی ملی و دولتی فارس در سطح 757 هزارو 762 هکتار انجام شد. وی با اشاره به اهمیت اجرای پروژه بزرگ حدنگاری عرصه های منابع طبیعی در صیانت از این اراضی گفت: اجرای این طرح برای رفع تداخلات اراضی ملی و مستثنیات از اولویت های اصلی منابع طبیعی استان است. بوستانی گفت: شناسایی و برخورد با متجاوزان و جلوگیری از زمین خواری، تقویت مدیریت و نظارت دولت بر املاک ملی و دولتی، کاهش یا حذف عوامل تخریب درعرصه های ملی، ،عدم امکان و جعل اسناد توسط سودجویان، تشخیص مرز اراضی ملی و مستثنیات در عرصه های ملی از جمله مهمترین اهداف طرح کاداستر اراضی ملی است.مدیرکل منابع طبیعی و آبخیزداری فارس گفت:  با اجرای این مهم علاوه بر بارگذاری لایه های حقوقی بروی نقشه اراضی ملی می توان دقت مکانی آن قسمت از اراضی را تعیین کرد. وی افزود: تثبیت مالکیت دولت و تعیین حدود مستثنیات اشخاص از مهمترین مزیت های کاداستر اراضی ملی است که در نتیجه آن می توان اختلافات قضایی و ملکی را برطرف و امکان تعرضات به اراضی ملی و دولتی اشخاص را به حداقل رساند. 9873 /1876            "}