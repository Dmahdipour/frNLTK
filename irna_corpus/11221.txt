{"onTitr":" فردا با حضور اندیشمندان داخلی و خارجی،    ","titr":" هشتمین کنگره بین المللی امام سجاد(ع) در بندرعباس برگزار می شود","describe":" بندرعباس- ایرنا-  دبیر کنگره بین المللی امام سجاد (ع) گفت: هشتمین دوره این کنگره فردا چهارشنبه 11 مهرماه مصادف با 23 محرم الحرام  با حضور اندیشمندان داخلی و خارجی در شهرک مروارید بندرعباس برگزار می شود.", "text":"علی علامه زاده روز سه شنبه در گفت و گو با ایرنا افزود: این کنگره با همکاری مجمع جهانی اهل‌ بیت (ع) و با شرکت 4 نفر از برجسته ترین اندیشمندان و محققان کشورهای خارجی برگزار می شود.دبیر هشتمین کنگره بین المللی امام سجاد (ع) افزود: پرفسور &#39;آنتوان بارا&#39; نویسنده مسیحی سوری الاصل ساکن کشور کویت ، &#39;زینب عیسی&#39; از متفکرین و اندیشمندان شیعه کشور لبنان، حجت الاسلام فضیل ریال&#39; از اندیشمندان کشور الجزایر و &#39;شیخ غازی حنیه&#39; از علمای اهل سنت محب اهل بیت (ع) از منطقه صیدان لبنان از میهمانان خارجی امسال این دوره از کنگره هستند. وی ابراز داشت: آنتوان بارا نویسنده مسیحی سوری الاصل کتاب «حسین در اندیشه مسیحیت» را در کارنامه دارد و اخیرا کتابی درباره حضرت زینب (س) نوشته است.این مسوول گفت: &#39;زینب عیسی&#39; نیز صاحب نگارش 2 عنوان کتاب مرتبط با شخصیت امام سجاد(ع) را در کارنامه پژوهشگری خود در زمینه معرفی اهل بیت(ع) دارد. علامه زاده ادامه داد: در این دوره از کنگره بین المللی امام سجاد(ع) آیت الله نعیم آبادی، نماینده ولی فقیه و امام جمعه بندر عباس، آیت الله مقتدایی، رئیس شورای عالی حوزه علمیه قم و حجت الاسلام ارزانی، دبیر ستاد عالی کانون های فرهنگی هنری مساجد سخنرانی می‌ کنند.وی تجلیل از خانواده معظم شهدای مدافع حرم و شهدای مقاومت اسلامی مبلغان و خادمان صحیفه سجادیه از را از برنامه‌ های جانبی این کنگره بین المللی اعلام کرد. دبیر کنگره بین المللی امام سجاد(ع) در بخش دیگری از سخنان خود افزود: برنامه های بخش بین الملل هشتمین کنگره در 26 کشور از پنج قاره جهان از جمله در هندوستان، هلند، افغانستان، پاکستان، استرالیا، میانمار، آرژانتین، اکوادر، و ماداگاسکار  از پنجم محرم آغاز و تا 25 محرم درحال برگزاری است. به گفته علامه زاده، مراسم هشتمین کنگره بین المللی امام سجاد (ع) از شبکه های سراسری قرآن، شما، رادیو قرآن و سیمای خلیج فارس به صورت زنده پخش خواهد شد.وی گفت: در راستای برگزاری این دوره از کنگره، حدود 500 عنوان برنامه با حضور مبلغان مرکز تخصصی صحیفه سجادیه در بخش استانی این دوره از کنگره ویژه از روز شنبه هفتم مهر آغاز و به مدت 7 روز در شهرها، بخش ها و روستاهای مختلف استان هرمزگان  ادامه می یابد.به گزارش ایرنا، کنگره بین المللی امام سجاد(ع) از 8 سال پیش به مناسبت گرامیداشت شهادت امام سجاد(ع) از سوی دبیرخانه کانون های مساجد هرمزگان و سایر نهادهای فرهنگی و با حضور اندیشمندان داخلی و خارجی در بندرعباس درحال برگزاری است. این کنگره فردا چهارشنبه 11 مهرماه مصادف با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی استان هرمزگان در بندرعباس برگزار می‌ شود.9887 /6048            "}