{"onTitr":" معاون استانداری کرمانشاه:    ","titr":" امکان تداوم حضور سالمندان در جامعه باید فراهم شود","describe":" کرمانشاه - ایرنا - معاون سیاسی و امنیتی استانداری کرمانشاه با بیان اینکه باید شرایط لازم برای دسترسی سالمندان به امکانات رفاهی تامین شود بر فراهم شدن امکان تداوم حضور آنان در جامعه تاکید کرد.", "text":"به گزارش خبرنگار ایرنا، محمدابراهیم الهی تبار روز چهارشنبه در نشست ساماندهی سالمندان که در سرسرای جلسات معاونت سیاسی و امنیتی استانداری کرمانشاه برگزار شد، با بیان اینکه بیش از 195 هزار سالمند در استان وجود دارد، گفت: کرمانشاه از نظر میزان سالمندی در رتبه هشتم کشوری قرار دارد.الهی تبار اظهار داشت: بهزیستی به عنوان دبیرخانه شورای سالمندان استان وظیفه هماهنگی بین کمیته های تخصصی و دستگاه های عضو شورا را دارد و باید برنامه ریزی کند تا مشخص شود که هرکدام از کمیته ها موظف به ارائه چه خدماتی در این راستا هستند.وی تاکید کرد که باید از ظرفیت دستگاه های عضو شورای سالمندان در زمینه آگاه سازی خانواده ها نسبت به رعایت حق سالمندان استفاده کرد.این مقام مسئول با تاکید براینکه مشارکت اجتماعی مهم ترین رکن در حوزه اجتماعی است، اظهار داشت: هرکدام از دستگاه ها باید بدانند که چه خدماتی می خواهند به سالمندان ارائه دهند و در این میان حمایت تشکل های مردم نهاد ضرورت دارد.در ادامه مدیرکل بهزیستی استان کرمانشاه ، از وجود 15 مرکز برای ارائه خدمات به سالمندان در استان خبر داد و گفت: 862 سالمند از این مراکز خدمات دریافت می کنند.امید قادری از نبود بانک اطلاعاتی، پوشش ناکافی رفاهی و بیمه ای و انطباق نداشتن محیط شهری با ضوابط مناسب سازی به عنوان مانعی برای مشارکت سالمندان در جامعه یاد کرد.وی افزود: فعال سازی شورای سالمندان استان و ایجاد بانک اطلاعاتی آنان در دست اقدام قرار دارد.استان کرمانشاه 2 میلیون نفر جمعیت دارد که در 32 شهر و 2 هزار و 622 روستا زندگی می کنند.7460/8066            "}