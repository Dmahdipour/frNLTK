{"onTitr":"","titr":" همایش بین المللی امام سجاد(ع) در بندرعباس آغاز شد","describe":" بندرعباس - ایرنا - هشتمین همایش بین المللی امام سجاد (ع) با پیام حضرت آیت الله جعفر سبحانی و شرکت مهمانان داخلی و خارجی صبح چهارشنبه در سرسرای اجتماعات شهرک مروارید بندرعباس آغاز شد.", "text":"به گزارش خبرنگار ایرنا، دراین کنگره بین المللی یک روزه 500 میهمان داخلی و خارجی از جمله 20 شخصیت برجسته کشوری و 4 نفر از پژوهشگران و محققان مسلمان و سایر ادیان از کشورهای خارجی حضور دارند.دبیر هشتمین کنگره بین المللی امام سجاد (ع) درآغاز این کنگره گفت: این کنگره با همکاری مجمع جهانی اهل‌ بیت (ع) دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی برگزار می‌ شود. علی علامه زاده افزود: پرفسور &#39;آنتوان بارا&#39; نویسنده مسیحی سوری الاصل ساکن کشور کویت ، &#39;زینب عیسی&#39; از متفکرین و اندیشمندان شیعه کشور لبنان، حجت الاسلام فضیل ریال&#39; از اندیشمندان کشور الجزایر و &#39;شیخ غازی حنیه&#39; از علمای اهل سنت محب اهل بیت (ع) از منطقه صیدان لبنان از میهمانان خارجی امسال این دوره از کنگره هستند. وی ابراز داشت: آنتوان بارا نویسنده مسیحی سوری الاصل کتاب «حسین در اندیشه مسیحیت» را در کارنامه دارد و اخیرا کتابی درباره حضرت زینب (س) نوشته است.این مسوول گفت: &#39;زینب عیسی&#39; نیز صاحب نگارش 2 عنوان کتاب مرتبط با شخصیت امام سجاد(ع) را در کارنامه پژوهشگری خود در زمینه معرفی اهل بیت(ع) دارد. علامه زاده ادامه داد: در این دوره از کنگره بین المللی امام سجاد(ع) آیت الله نعیم آبادی، نماینده ولی فقیه و امام جمعه بندر عباس، آیت الله مقتدایی، رییس شورای عالی حوزه علمیه قم و حجت الاسلام ارزانی، دبیر ستاد عالی کانون های فرهنگی هنری مساجد سخنرانی می‌ کنند. وی در بخش دیگری از سخنان خود افزود: برنامه های بخش بین الملل هشتمین کنگره در 26 کشور از پنج قاره جهان از جمله در هندوستان، هلند، افغانستان، پاکستان، استرالیا، میانمار، آرژانتین، اکوادر، و ماداگاسکار از پنجم محرم آغاز و تا 25 محرم درحال برگزاری است.  در این دوره از کنگره، آیت الله نعیم آبادی، نماینده ولی فقیه و امام جمعه بندر عباس، آیت الله مقتدایی، رییس شورای عالی حوزه های علمیه کشور، حجت الاسلام ارزانی مشاور وزیر فرهنگ و ارشاد اسلامی و دبیر ستادعالی کانون های فرهنگی هنری مساجد کشور، حجت الاسلام سالار معاون بین الملل مجمع جهانی اهل بیت(ع) و سعادتی معاون فرهنگی اجتماعی ستادعالی حضور دارند که در بخش های مختلف به ایراد سخنرانی می پردازند.  تجلیل از خانواده های شهدای خارجی و داخلی و مبلغان و خادمان صحیفه سجادیه و رونمایی از آثار فرهنگی مرتبط با امام سجاد(ع) از برنامه های جانبی امروز در هشتمین کنگره امام سجاد(ع) است.  هشتمین کنگره بین المللی امام سجاد(ع) قرار است از شبکه های سراسری قرآن، شما، رادیو قرآن و سیمای خلیج فارس به صورت زنده پخش شود.9887 /6048            "}