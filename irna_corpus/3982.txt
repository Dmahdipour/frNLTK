{"onTitr":" در نشست روسای کانون های بسیج اساتید دانشگاه های تهران ؛    ","titr":" 100 اندیشکده بسیج اساتید تا پایان امسال راه اندازی می شود","describe":" تهران- ایرنا - قائم مقام سازمان بسیج اساتید کشور گفت: تا پایان امسال تعداد 100 اندیشکده راه اندازی می شود که سهم هر استان دو اندیشکده و مابقی در تهران است .", "text":"به گزارش گروه دانشگاه ایرنا ، محمد رضا ابن الدین حمیدی شامگاه گذشته (دوشنبه ) در نشست روسای کانون های بسیج اساتید دانشگاه های تهران افزود: اندیشکده های استانی بیشتر معطوف به حل مشکلات خود استان ها خواهد بود اما اندیشکده های مرکز و تهران حل مشکلات کلان کشور را مد نظر قرار می دهند.وی با بیان اینکه تا زمان کنونی 40 اندیشکده راه اندازی شده است ، افزود: از هم اکنون در دانشگاه امیرکبیر دو اندیشکده جدید فعالیت خود را آغاز خواهد کرد .حمیدی ادامه داد : انتظار داریم کانون بسیج اساتید دانشگاه های تهران اندیشکده ها را جدی گرفته و در این مسیر پیشقدم شوند. گروه های علمی قوی را در این مجموعه ها فعال کنند چرا که ما نباید در قبال مشکلات کشور بی تفاوت باشیم.** ضرورت ایجاد شبکه سازی وی ادامه داد : از اساتید بسیجی انتظار می رود با هم به صورت شبکه ای در ارتباط باشند و در باره مسائل کشور هم اندیشی کنند. شبکه سازی درخواست جدی سازمان بسیج از اساتید بسیجی است.قائم مقام بسیج اساتید کشور با بیان اینکه هر اندیشکده ای یک گروه علمی دارد که در آن استاد با دانشجویان تحصیلات تکمیلی خود پروژه ها را پیگیری می کند ، افزود : برای پیشرفت طرح مبلغ اندکی هم اختصاص می یابد ، این طرح ها جزئی از یک طرح کلان خواهند بودوی در ادامه گفت : پیش از سال  95 حدود دو هزار استاد بسیجی شیوه پیوست نگاری فرهنگی اجتماعی را آموزش دیده بودند ، از این رو هر اندیشکده  باید یک گروه پیوست نگاری داشته باشد این بدان معناست که هر طرح صنعتی و عمرانی باید یک پیوست فرهنگی و اجتماعی داشته باشد. قائم مقام بسیج اساتید کشور این جمله را نیز گفت که از وظایف ما این است در قبال موضوعات روز اعلام موضع کنیم تا مردم هوشیار و آگاه شوند ، نباید از کنار مسائل با سکوت گذشت .وی در ادامه گفت: در هر برهه ای از انقلاب اسلامی نظام با آسیب های خاص آن برهه مواجه بوده است؛ مثلا ما در برهه ای با آسیب های نظامی مواجه بودیم که خوب مقابله کردیم اما در برهه هاهی دیگر جنس آسیب ها فرق کرد و ما باید مطابق این آسیب ها راهبرد ها را بچنیم.حمیدی تصریح کرد :  اگر امروز استاد بسیجی می خواهد به کمک نظام بیاید راهی جز تدریس، آموزش و تربیت دانشجویان ندارد و باید ظرفیت های خود را در اختیار نظام بگذارد. انقلاب اسلامی امروز نیازمند تولید عمل است و در این مسیر چه مجموعه ای بهتر از سازمان بسیج اساتید می تواند نقش ایفا کند.قائم مقام بسیج اساتید کشور سپس به رویکرد های محتلف نظام آموزشی ایران پرداخت وگفت: رویکرد نظام آموزش عالی ما در دوران جنگ آموزشی بود. 10 سال بعد از جنگ پژوهشی شد و در دو دهه اخیر رویکرد اندیشکده ای قالب است که سازمان بسیج اساتید هم این رویکرد را برگزیده است. وی گفت: میان اندیشکده و پژوهشکده ها تفاوت وجود دارد. پژوهشکده ها موضوعی را دریافت درباره آن کار کرده و در نهایت گزارشی را منتشر می کنند در واقع طرح محور هستند در حالی که اندیشکده ها حول یک مسئله ، مشکل و معضل شکل می گیرند تا برای آن راه حل پیداکنند در واقع به دنبال روش های بهتر و میان بر هستند تا موانع توسعه را رفع کنند. ما در سطح کشور برای عبور از موانع پیشرفت اندیکشده ها را توسعه خواهیم داد.** آغاز به کار دو اندیشکده بسیج اساتید در دانشگاه امیر کبیر رئیس دانشگاه امیر کبیر نیز در این نشست گفت : بسیج اساتید دانشگاه امیرکبیر یکی از فعال ترین کانون ها است .سید احمد معتمدی با اشاره به افتتاح دو اندیشکده نساجی و پوشاک و نفت و انرژی بسیج اساتید دانشگاه امیرکبیر گفت: امر مبارکی است و امیدواریم بتوانید گره گشای مشکلات در  این حوزه ها باشد .وی سپس با اشاره به فضای دانشجویی دانشگاه امیر کبیرگفت: همانطور که در جریان هستید این دانشگاه از قبل انقلاب پر تحرک بوده و این وضعیت بعد از انقلاب هم ادامه پیدا کرده است. همیشه فضای سیاسی در امیر کبیر قوی و گاهی هم بالا بوده است. آمار ها نشان می دهد که در سال های اخیر فعالیت های دانشجویی در دانشگاه امیر کبیر 2.5 برابر شده است ،  تنش ها را هم با همکاری اساتید و دانشجویان به خوبی مدیریت کرده ایم. معتمدی در ادامه گزارشی از وضعیت اساتید ، تعداد دانشجویان و فعالیت های صنفی در این دانشگاه داد و گفت : دانشگاه امیر کبیر از قدیمی ترین دانشگاه های کشور از حیث جمعیت دانشجویی و اساتید بزرگترین دانشگاه صنعتی کشور به شمار می رود. این دانشگاه 16 هزار دانشجو در خود جا داده است که قریب به 525 نفر استاد وظیفه تدریس آن ها را برعهده گرفته اند. معتمدی افزود: تعداد اساتید دانشگاه قبل بیش از آمار کنونی بود که به دلیل بازنشستگی برخی کاهش پیدا کرد. بیش از یک سوم اساتید این دانشگاه در مرتبه علمی استاد تمام بوده که در 16 دانشکده دانشگاه امیر کبیر مشغول به تدریس و پژوهش هستند.رئیس دانشگاه امیرکبیر سپس با اشاره با تاریخچه دانشگاه امیرکبیر گفت: این دانشگاه از دیر باز به عنوان  دانشگاه برتر که دارای عملکرد قوی است شناخته شده است. در سال های بعد از انقلاب هم روسای مختلف آن هم تلاش کرده اند که دانشگاه را در سطح درجه یک حفظ کنند. «در دوران مسئولیت بنده هم با برنامه های راهبردی تلاش کردیم تحول ساختاری در مدیریت دانشگاه به وجود آوریم. البته این به معنای بی نیازی دانشگاه از تلاش های بیشتر نیست اما با همدلی که بین اساتید و ریاست دانشگاه وجود داشت در این زمینه دانشگاه امیر کبیر موفق عمل کرده است.»سید مهدی میراحمدی مسئول نهاد نمایندگی مقام معظم رهبری در دانشگاه امیر کبیر در این هم با اشاره به ایام محرم به معیار تشخیص حق از باطل و نقش فعال اساتید بسجی در این زمینه پرداخت .وی در ادامه با بیان اینکه در آستانه چهل سالگی نظام این سوال مطرح می شود که آیا جمهوری اسلامی پیروز شده است یا نه هم گفت: وظیفه اساتید بسیجی این جا معلوم می شودکه در مواجعه با نسل جوان ابتدا با طرح وتبیین اهداف انقلاب اسلامی به نسل جوان بگویند چرا نظام جمهوری اسلامی پیروز است وچرا ما معتقد هستیم در راستای آرمان ها و اهداف خودمان حرکت کرده ایم. استاد بسیجی نباید نسبت به این مسئله مهم در کلاس ها خود بی تفاوت رفتار کند.در پایان این نشست با حضور مسئولان کانون های بسج اساتید تهران و محمد مهدی زاهدی عضو کمیسیون آموزش مجلس دو اندیشکده نساجی و پوشاک و نفت و انرژی در دانشگاه امیرکبیر راه اندازی شد.ب .ج **1601**            "}