{"onTitr":"","titr":" فرانس پرس دایه مهربانتر از مادر","describe":" تهران - ایرنا - خبرگزاری فرانسه به رغم تاکید مسئولان ایرانی به ویژه وزیر بهداشت، درمان و آموزش پزشکی مبنی بر اینکه مشکلی برای تامین دارو در کشور نداریم، در گزارشی یکجانبه تلاش برای سیاه نمایی در این زمینه کرد.", "text":"به گزارش چهارشنبه شب ایرنا؛ فرانس پرس در این مطلب آورده است که داروهای ضروری از جمله داروهای چندگانه اسکلروز، درمان سرطان و ضروری برای رفع مشکلات قلبی و حتی داروهای لازم برای بیهوشی در جراحی ها و برخی داروهای تنظیم میزان آهن خون از جمله اقلام خارجی کمیاب در ایران هستند که بیماران باید آنها را از بازار آزاد خریداری کنند. این رسانه در ادامه یادآور شده است که به دلیل تحریم ها، دولت و بیمه های ایران حمایت از داروهای خارجی را که معادل داخلی آن وجود دارد، لغو کرده اند.این در حالی است که وزیر بهداشت، درمان و آموزش پزشکی امروز (چهارشنبه) در حاشیه نشست هیات دولت گفت: قیمت ارز برای دارو مشخص و 4200 تومان است و تا سال آینده هم ثابت خواهد بود.سید حسن قاضی زاده هاشمی تاکید کرد: مشکل ارزی در زمینه دارو نداریم. در حوزه تجهیزات و ملزومات پزشکی هم به همین شکل است. نوسانات نرخ ارز در تأمین این اقلام نیز تاثیری ندارد.همچنین نایب رئیس کمیسیون بهداشت و درمان مجلس شورای اسلامی روز دوشنبه هفته جاری گفت: با تصمیم ها و تدابیر اتخاذ شده مشکلی در ارتباط با تامین داروهای مورد نیاز کشور ایجاد نخواهیم داشت.سید مرتضی خاتمی به شرایط کنونی کشور اشاره کرد و افزود: دشمنان جنگ اقتصادی تمام عیاری علیه ایران آغاز کرده اند که این موضوع، ممکن است مشکلاتی را در تامین کالاها و اقلام اساسی مردم ایجاد کند که این با اصول اخلاقی منافات دارد.وی اظهار داشت: با این وجود، با اقدامات و تمهیدات مجلس و دولت، امیدواریم مشکل خاصی در تامین داروهای مورد نیاز ایجاد نشود و با مشارکت مردم و مدیریت بهینه این مرحله نیز به خوبی سپری شود.فرانس پرس در گزارش یک جانبه خود به دور جدید تحریم های بانکی به عنوان عامل تاثیر گذار در زمینه افزایش قیمت داروهای خارجی در ایران اشاره کرد و به نقل از یکی از بیماران گفت: ایالات متحده باید تحریم ها را متوقف کند و اجازه صادرات دارو به ایران را بدهد. در این گزارش در گفت وگو با یک داروساز نیز آمده است: 'داروهای تولید داخلی ارزان تر هستند، اما به اندازه نمونه خارجی موثر نیستند. اگر تحریم ها همچنان ادامه یابد، شرایط  بدتر خواهد شد.'  به گزارش ایرنا، قضات دیوان لاهه روز چهارشنبه به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی،بشردوستانه و هوایی آمریکا علیه ایران دادند.قضات دیوان بین المللی کیفری لاهه در قرائت رای خود اعلام کردند، دیوان دریافته است که برخی از تحریم های ضد ایرانی آمریکا مرتبط با برخی از حقوق و تعهدات طرفین در معاهده مودت است. آنان افزودند: دیوان دریافته که تحریم های آمریکا خسارت اقتصادی به ایران به خصوص در صنعت هوانوردی وارد کرده و به دلیل تحریم ها تهیه غذا و دارو دشوار تر شده و بانک ها مشغول خارج کردن دارایی خود از کسب و کارهای ایران هستند.شبد**اروپام**9460**1486**1379            "}