{"onTitr":" بازیهای پارا آسیایی 2018؛    ","titr":" قهرمان جودوی نابینایان: مزد زحمات یک سال گذشته را گرفتم","describe":" جاکارتا- ایرنا- قهرمان جودوی نابینایان کشورمان در بازیهای پاراآسیایی جاکارتا پس از تصاحب نشان طلا گفت: مدالم مزد زحمات و تلاشهای یک سال گذشته مربیان و اردوهایی است که به سختی پشت سر گذاشتم.", "text":"به گزارش خبرنگار اعزامی ایرنا به جاکارتا، وحید نوری پس از پیروزی برابر حریف ازبک و کسب مدال طلای وزن منهای 90 کیلوگرم گفت: حریف من مقتدر و عنوان دار جهان بود و مانند دیگر ازبک ها از قدرت بدنی لازم برخوردار بود، اما هنر مربیان من آن است که نقطه ضعف او را تشخیص دادند و توانستم با مهار دست هایش عملا اجازه اجرای فن به وی ندهم.او در ادامه گفت: مدال طلای امروزم مزد زحمات و تلاش های یک ساله مربیان و اردوهایی است که به سختی پشت سر گذاشتم و امروز بابت آن از مربی ام تشکر می کنم.نوری در پایان با اشاره به برنامه های خود برای آینده گفت: تا 20 روز دیگر مسابقات جهانی پرتغال را پیش رو داریم و پس از آن تمام تمرکز خود را بر روی بازیهای پارالمپیک توکیو 2020 خواهم گذاشت.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ایران با 209 ورزشکار و در 13 رشته ورزشی راهی این مسابقات شده است.ورزشی**ع.ک**2052**1584            "}