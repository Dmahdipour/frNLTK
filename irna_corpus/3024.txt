{"onTitr":"","titr":" برترینهای جشنواره قرآن دانشگاه علمی کاربردی کشور تجلیل شدند","describe":" اصفهان - ایرنا - برترینهای چهاردهمین جشنواره قرآن و عترت دانشگاه های جامع علمی کاربردی کشور روز سه شنبه در اصفهان معرفی و تجلیل شدند.", "text":"به گزارش ایرنا،  این جشنواره در سه گروه دانشجویان، مدرسان و کارکنان و 6 بخش آوایی ( شفاهی)، کتبی ( معارفی)، پژوهشی، فناوری، ادبی و هنری در دانشگاه جامع علمی کاربردی استان اصفهان برگزار شد. بیش از 13 هزار نفر در چهاردهمین جشنواره قرآن و عترت دانشگاه های علمی کاربردی کشور ثبت نام کردند و حدود یکهزار اثر در بخش های ادبی، هنری، پژوهشی و فناوری به دبیرخانه جشنواره ارسال شد.در مراسم اختتامیه جشنواره یاد شده، برترین استان ها از نظر تعداد افراد ثبت نام کننده، آثار و برگزیدگان نهایی به ترتیب مرکزی، اصفهان و البرز معرفی و از رییسان دانشگاه های علمی کاربردی این استان ها تجلیل شد.141 نفر از میان شرکت کنندگان به بخش شفاهی جشنواره راه یافته بودند که رتبه های اول تا سوم آنها در رشته های ترتیل، حفظ، دعا و مناجات خوانی، اذان، تواشیح و هم خوانی قرآن، معرفی و تجلیل شدند. 51 نفر برگزیده در بخش های ادبی، هنری، پژوهشی و فناوری و 36 نفر برگزیده در بخش کتبی تقدیر شدند.دبیر علمی چهاردهمین جشنواره قرآن و عترت در این مراسم گفت : دانشجویان 27 دانشگاه علمی کاربردی استان ها در 6 بخش اصلی و ۳۴ رشته مختلف در این جشنواره با یکدیگر به رقابت پرداختند.محمد حسن نادری افزود : تعداد آثار رسیده به جشنواره، رشد قابل توجهی داشته اند و بخش های افزوده شده به جشنواره یعنی ادبی، آوایی و هنری در ترویج مفاهیم قرآن موثر بودند.اعطای مدال خادمان قرآن، اجرای نمایشنامه عاشورایی و برگزاری نمایشگاه آثار قرآنی از برنامه های این جشنواره بود که ازروز یکشنبه 15 مهر در اصفهان آغاز شد.شمار دانشجویان دانشگاه جامع علمی کاربردی در سراسر کشور حدود 400 هزار نفر در 600 مرکز آموزشی است.دانشگاه جامع علمی کاربردی استان اصفهان دارای 20 هزار دانشجو در حدود 40 مرکز آموزشی است./6026/3011            "}