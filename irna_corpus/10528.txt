{"onTitr":" سفیر ایران در پاکستان:    ","titr":" تهران و  اسلام آباد برای تقویت روابط دو جانبه مصمم هستند","describe":" اسلام آباد - ایرنا - «مهدی هنردوست» سفیر ایران در پاکستان گفت: با روی کار آمدن دولت  عمران خان ، مذاکرات دو کشور در مورد افزایش روابط اقتصادی به خصوص ارتباط میان بانکها جدی شده است.", "text":"به گزارش شامگاه سه شنبه ایرنا هنردوست در سفر به ایالت بلوچستان  و به میزبانی اتاق بازرگانی و صنعت این ایالت پاکستان افزود: با وجود تمامی مشکلات پیش روی روابط دو کشور، تهران و اسلام آباد مصمم هستند با تقویت روابط دوجانبه اوضاع منطقه را بهبود بخشند.  وی با بیان اینکه طی چهار ماه گذشته، حجم روابط تجاری دو کشور بیش از 46 درصد افزایش یافته است ، اظهار داشت : ایران و پاکستان دو کشور همسایه و مسلمان هستند که میتوانند مکمل همدیگر بوده و نیازهای بازار دیگری را تامین کنند.سفیر جمهوری اسلامی ایران در پاکستان، تقویت همکاری دوجانبه را به سود دو کشور خواند و افزود: اهداف پیش رو، تنها با همکاری تهران- اسلام آباد به نتیجه می رسد.هنر دوست تاکید کرد: ایران و پاکستان می توانند بدون توجه به تهدیدات دیگر کشورها روابط دیرینه خود را تقویت کنند و از مزایای آن بهره مند شوند.به گزارش ایرنا، «غلام فاروق خان» مدیر عامل اتاق بازرگانی ایالت بلوچستان، «جمعه خان بادیزئی» رئیس اتاق بازرگانی، «صلاح الدین خلجی» معاون رئیس، ولی محمد نورزئی رئیس اتاق مشترک پاکستان و ایران از سفیر ایران و هیات همراه استقبال کردند.داده های آماری نشان می دهد؛ میزان صادرات کالا از جمهوری اسلامی ایران به پاکستان طی سه ماه نخست سال 97، در مقایسه یا مدت مشابه سال قبل آن، 61 درصد افزایش یافته است.پاکستان طی سه ماه نخست سال جاری در ردیف هشتمین مقصد و بازار هدف کالای صادراتی ایران قرار گرفته است.بر اساس این آمار، طی سه ماه نخست سال جاری در مجموع، حدود 80 هزار و 500 تن کالا از جمهوری اسلامی ایران به ارزش 83 میلیون و 250 دلار از بنادر مختلف کشور به پاکستان وارد شده است.قیر، نفت، روغن های سبک و دیگر فراورده های نفتی بجز بنزین، پسته، شکلات، پروپان مایع شده، گازهای نفتی و هیدروکربن های شکل مایع از مهم ترین اقلام صادراتی ایران به کشور همسایه طی سال گذشته عنوان شده است.آساق**6125**1908 **1663**            "}