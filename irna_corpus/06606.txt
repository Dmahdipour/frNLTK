{"onTitr":"","titr":" شرایط لازم برای تردد زائران اربعین در ایوان فراهم است","describe":" ایلام - ایرنا - فرماندار ایوان گفت:  این شهرستان با تشکیل و تلاش  هشت کمیته زیر ساخت امنیت و انتظامی، فرهنگی و آموزشی، اطلاع رسانی، حمل و نقل، مشارکت های مردمی، اسکان و تغذیه، بهداشت و درمان و امداد و نجات هم اکنون آماده خدمت رسانی به زائران اربعینی کربلا است.", "text":"امیدعلی سبزی روز شنبه در گفت و گو با خبرنگار ایرنا اظهار داشت: علاوه بر استفاده از ظرفیت دستگاه های اجرایی شهرستان از ظرفیت و توانمندی مردمی برای خدمت رسانی به زائران کربلا از جمله برپایی موکب در مسیر عبور زائران استفاده می شود.وی افزود: در صورت تکمیل تونل قلاجه و تجهیز آن به جت فن تهویه و تجهیزات برای روشنایی در آستانه اربعین شاهد حجم تردد زائران بیشتری از شهر ایوان خواهیم بود.سبزی با بیان اینکه افتتاح این تونل تاثیر بسزایی در صرفه جویی مصرف سوخت و کاهش زمان دارد، یادآور شد: با بهره برداری از این تونل تردد بین استان های ایلام و کرمانشاه تسهیل شده و در ایام اربعین حسینی(ع) نقش مهمی در تعدیل ترافیک جاده های استان ایفا خواهد کرد.وی گفت: بیمارستان امام رضا (ع) و چهار درمانگاه با تجهیزات کامل و پزشک متخصص و عمومی برای خدمت رسانی به زائران آماده بوده ضمن اینکه اکیپ های ایستگاه سلامت نیز در مسیر عبور زوار آماده ارائه خدمات به زائران هستند.فرماندار ایوان با بیان اینکه ایوان در مسیر عبور زائران قرار دارد و اسکان کمتر و بصورت اضطراری است، گفت: سال گذشته 30 هزار زائر در این شهرستان بصورت موقت اسکان یافتند. سبزی یادآور شد: در راستای اسکان زائران مساجد، مدارس، سالن های ورزشی، خوابگاه کمیته امداد امام (ره) و حسینیه های شهرستان با نصب بنرهای راهنمایی آماده اسکان زائران هستند.وی افزود: همچنین چهار پاسگاه انتظامی، آمبولانس، ایستگاه سلامت، غرفه های فرهنگی و هنری در مسیر زائران مستقر هستند.فرماندار ایوان گفت: همچنین سال گذشته 117 هزار و 356 خودرو با 355 هزار زائر در مرحله رفت و 119 هزار و 507 خودرو با  436 هزار زائر در مرحله بازگشت از مسیر این شهرستان تردد کردند.به گفته سبزی در زمینه راهداری نیز تمام تمهیدات لازم برای سلامت جاده ای اندیشیده شده و این مسیر از نظر امنیتی، ترافیکی، امدادی و انتظامی در حد مطلوبی است.فرماندار ایوان تاکید کرد: در این راستا جلسات متعددی برگزار و همه نیازمندی ها و زیرساخت های این امر فراهم شده و ضمن استفاده از تجارب گذشته و آسیب شناسی لازم در رابطه با نقاط ضعف و مشکلات احتمالی برنامه ریزی صوت گرفته است.7180/6034            "}