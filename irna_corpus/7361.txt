{"onTitr":"","titr":" اجرای درس کربلا برای جامعه امروز ضروری است","describe":" بوشهر- ایرنا- مدیر حوزه علمیه استان بوشهر گفت: امر به معروف و نهی از منکر به عنوان درس واقع تاریخی کربلا برای جامعه امروز ضرورت است.", "text":"به گزارش ایرنا، حجت الاسلام رضا خدری روز شنبه در نشست با شماری از طلبه های بوشهری افزود: چنانچه امر به معروف و نهی از منکر در جامعه ترک شود آن جامعه با فسادهای مختلفی مواجه می شود.وی بیان کرد: عقل آدمی نیز حکم می کند که اگر انسان فساد و منکری را دید نسبت به آن حساس باشد تا آن منکر و فساد در جامعه گسترش پیدا نکند.خدری اظهار داشت: فریضه امر به معروف و نهی ازمنکر بواسطه کارکرد بسیار مطلوب عاملی برای پیشرفت معنوی و فرهنگی در جامعه است.وی با اشاره به اینکه امر به معروف و نهی از منکر مراتب مختلف و مصادیق فراوانی دارد اظهار داشت: در سال های اخیر عده ای با شیوه های نادرستی امر به معروف و نهی از منکر کردند که این باعث رویگردانی جوانان از فریضه مهم امر به معروف و نهی از منکر است.وی ادامه داد: بیان در امر به معروف و نهی از منکر بسیار مهم است و با هر قشری به روش خاصی باید صحبت کرد تا این امر به معروف و نهی از منکر را بپذیرد.خدری گفت: امام حسین(ع) در مقابل ظلم قیام کرد و مقابل کسی که می خواست ریشه های دین را قطع کند ایستاد و امروز ما نیز باید به تاسی از وی این مسیر را با روش هایی مطلوب و تاثیرگذار ادامه دهیم.7212/6043            "}