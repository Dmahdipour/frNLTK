{"onTitr":"","titr":" عناوین روزنامه های 15 مهر در خراسان رضوی","describe":" روزنامه های خراسان رضوی روز یکشنبه پانزدهم مهر 1397 مطالب متنوعی منتشر کردند که عنوانهای برجسته آنها مرور می شود.", "text":"* روزنامه شهرآرا: این روزنامه با تیتر 'پیشروی در محور غرب' به تلاش مدیریت شهری مشهد برای سامان دادن به کارخانه های واقع در غرب مشهد خبر داد. عکس نخست شهرآرا نیز با عنوان 'باران مهر' تصویری از بارش نخسین باران پاییزی در مشهد است.* روزنامه قدس: این روزنامه عنوان 'خطر تسلیم اطلاعات در اوج جنگ اقتصادی' را در تیتر نخست چاپ کرد. عکس نخست قدس هم با عنوان 'سیل سهل انگاری' تصویری از سیلاب در مازندران است.* ویژه نامه استانی روزنامه قدس: این ویژه نامه عنوان 'طرح فعلی نوسازی و بهسازی اطراف حرم لغو شد' را به تیتر نخست خود اختصاص داد. عکس نخست این ویژه نامه نیز تصویری از مراسم صبحگاه مشترک نیروهای مسلح در مشهد است.* روزنامه خراسان: این روزنامه عنوان 'گریز آمریکا از خلع سلاح تحریمی' را در تیتر نخست چاپ کرد. عکس نخست خراسان نیز با عنوان 'شوک سیل و صاعقه در استانهای شمالی' خرابیهای سیل را به تصویر کشیده است. * ویژه نامه خراسان رضوی: این ویژه نامه عنوان 'خسارت 658 میلیاردی به بخش کشاورزی استان' را در تیتر نخست منتشر کرد. عکس نخست هم تصویری از اعزام کاروان موکب امام رضا(ع) است.7496/1858            "}