{"onTitr":"","titr":" هنرمند اردبیلی رتبه اول جشنواره بین المللی تئاتر قزاقستان را کسب کرد","describe":" اردبیل - ایرنا - محمدرضا عرفانی ، دانشجوی دانشگاه آزاد اسلامی واحد اردبیل رتبه اول جشنواره بین المللی تئاتر کشور قزاقستان را از آن خود کرد.", "text":"به گزارش ایرنا ، محمدرضا عرفانی دانشجوی رشته حقوق و دبیر کانون هنرمندان جوان در دانشگاه آزاد اسلامی واحد اردبیل است.وی آهنگساز نمایش 'تو را از من گرفتی' است که توانست دیپلم افتخار، تندیس و جایزه بهترین نمایش (بهترین نویسندگی، بازیگری، اهنگسازی، کارگردانی، پوستر و بروشور) را از دومین جشنواره بین المللی تئاتر آکتائو قزاقستان کسب کند. وی همچنین توانست رتبه اول آهنگسازی برای نمایش 'ماه بر ترک اسب پیر' به کارگردانی غریب منوچهری را در جشنواره سراسری تئاتر رضوی که شهریور ماه سال جاری برگزار شد، کسب کند.این هنرمند روز چهارشنبه نقش هنر و بخصوص موسیقی را در زندگی خود بسیار مهم دانست و گفت: موسیقی تنها زبان جهانی است که قادر است بدون انکه انسان ها حتی زبان یکدیگر را بدانند با زبان موسیقی شان حرف ها و احساسات خود را براحتی بیان کنند.وی اظهار داشت: موسیقی فولکلور یا بومی و محلی شکلی از موسیقی سنتی است که ریشه در آداب و رسوم یک کشور و یا قوم و ناحیه ای از آن را در بر دارد که این نوع موسیقی ها گاه بطور آکادمیک تدریس شده و گاه بطور سینه به سینه به نسل های آینده انتقال یافته است.این هنرمند جوان گفت: در این نوع از موسیقی ها بیشتر جلوه هایی از طبیعت، عشق و همبستگی در کنار ادبیات، احساسات و نوع زندگی گذشتگان مورد توجه قرار می گیرد و به همین جهت است که موسیقی های جوامع مختلف با توجه به موقعیت جغرافیایی و ویژگی های روانی و آداب و رسوم مردم آن متفاوت است و از لحاظ آلات موسیقی نیز فرم و رنگ هرکدام ویژگی های خاص خود را دارند.این هنرمند از هشت سالگی موسیقی را در آموزشگاه پدرش شروع کرده و از حضور اساتید ملی و خارج از کشور نیز بهره مند شده است و در حال حاظر مدرس ویولن و کمانچه است.6018/6016            "}