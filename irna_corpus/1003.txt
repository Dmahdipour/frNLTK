{"onTitr":"","titr":" ​'تبعیدگاه' مهری بر پیشانی سیستان و بلوچستان","describe":" ​زاهدان - ایرنا - پایگاه خبری تحلیلی عصر هامون روز پنجشنبه/19 مهر 97 مطلبی با عنوان «تبعیدگاه» مهری بر پیشانی سیستان و بلوچستان/ چرا قوه قضاییه تبعیدی‌ها را به پهناورترین استان کشور اعزام می‌کند؟» منتشر کرده است.", "text":"دراین مطلب آمده است: در حالی روند اعزام تبعید شدگان پس از انقلاب به این منطقه تغییر کرد که این روزها این خطه از کشور شاهد حضور افراد مجرمی است که بدلایل جرم های مختلف به سیستان تبعید می شوند و این سیر همچنان به قوت خود باقی است.به گزارش عصرهامون، آنچه از اسم تبعیدگاه برمی آید یعنی مکانی که قرار است تبعیدشدگان در آنجا شرایط سخت زندگی را بسته به نوع جرمشان به جان بخرند جایی که باید بسیار بد آب و هوا بوده و از امکانات شهری، سامانه خدمات رسانی، زیر ساخت های مجهز و پیشرفته شهرهای مدرن و ... لااقل محروم باشد. وقتی یک نقطه از جغرافیای کشور توسط عده ای از مسئولین به تبعیدگاه شناخته شود مفهومش این است که مسئولین از وضع و حال آن کاملا آگاهی دارد و بی گمان دلایل عقب ماندگی آن محل را نیز به خوبی می داند که مهر تبعیدگاه را بر شناسه آن ممهور می کند و اذهان کل کشور را نسبت به یک اقلیم کهن تغییر می دهند. ماده 19 قانون مجازات اسلامی می‌گوید: «دادگاه می‏‌تواند کسی را که به علت ارتکاب جرم عمدی‏ به تعزیر یا مجازات بازدارنده محکوم‏ کرده است به عنوان تتمیم حکم تعزیری‏ یا بازدارنده ... از اقامت در نقطه یا نقاط معین ممنوع یا به اقامت در محل معین مجبور کند.» سیستان و بلوچستان از دوره پهلوی اول و دوم به دلیل عقب ماندگی ها گسترده همواره به عنوان تبعیدگاهی برای نیروهای انقلابی مد نظر بود تبعید یکی از شیوه‌هایی دستگاه‌های امنیتی حکومت طاغوتی بود که برای کاهش اثرگذاری انقلابیون به کار می رفت، که این موضوع مستلزم حضور گسترده ساواکی های در این استان بود، اما از آنجا که افراد تبعیدشده دارای مقبولیت بسیاری بودند با مردم محل تبعید، ارتباط گرفته و در نتیجه اندیشه‌های انقلابی را گسترش می‌دادند، یکی از این نمونه ها تبعید رهبر انقلاب به منطقه ایرانشهر و استقبال گسترده گروه های مردمی از ایشان بود. اما پس از انقلاب هم این رویه ادامه یافت با این تفاوت که زندانیان بزهکار به پهناورترین استان کشور فرستاده شدند از کامران آدم خوار گرفته تا طراحان براندازی نظام باعث می شود هم نگاه عمومی مردم کشورمان به سیستان و بلوچستان تغییر کند و هم رسانه های معاند با موج سواری بر این موضوع دست به خبرسازی سوء بزنند. بی درنگ امروز با وجود مخالفت های گسترده مسئولین شمار زندانیان تبعیدی در زندان های سیستان و بلوچستان کم نیست و با وجود گذشت 39 سال از عمر با برکت انقلاب هنوز هم عده ای از قضات این استان را به چشم تبعیدگاه نگاه می کنند موید این ادعا هم صدور حکم برای ضارب مامور راهور است، فردی که انتشار فیلم کتک کاری او در فضای مجازی سر و صدای زیادی به پا کرد و بسیاری جویای وضعیت پرونده او بودند به ناگاه با حکم قاضی به زاهدان تبعید می شود!چه نهادی سیستان و بلوچستان را در لیست تبعیدگاه قرار داد؟ قانون می گوید وزارت کشور لیست تبعیدگاه های کشور را مشخص کرده و آن را در اختیار وزارت دادگستری و قوه قضاییه قرار می دهد، حال باید از نمایندگان استان در مجلس پرسید وظیفه شما چیست اگر نتوانید در این خصوص از وزیر کشور لااقل یک سئوال بپرسید که ملاک وزارت کشور از قرار دادن نام سیستان و بلوچستان در لیست تبعیدگاه های ایران چیست؟!8006**            "}