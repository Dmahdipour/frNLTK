{"onTitr":"","titr":" اعضای شورای ریاست جمهوری بوسنی و هرزگوین انتخاب شدند","describe":" بلگراد-ایرنا- بر اساس اولین نتایج اعلام شده از هشتمین انتخابات عمومی بوسنی و هرزگوین؛ &#39;میلوراد دودیک&#39;، &#39;شفیک جفروویچ&#39; و &#39;دراگان چوویچ&#39; به ترتیب به عنوان سه عضو جدید شورای ریاست جمهوری  صرب ، بوشنیاک (مسلمانان) و کروات انتخاب شدند.", "text":"به گزارش شامگاه یکشنبه ایرنا از پایگاه های اینترنتی بالکان،میلوراد دودیک رهبر پیمان مستقل سوسیال دمکراتیک و رئیس جمهوری کنونی جمهوری صربسکا از رده صرب ها با 56درصد آرا،  شفیک جفروویچ از حزب دمکراتیک عمل از رده بوشنیاک ها با 42 درصد آرا و دراگان چوویچ از جامعه دمکراتیک بوسنی و هرزگوین از رده کروات ها با اکثریت آرا به عنوان اعضای سه نفره شورای ریاست جمهوری بوسنی و هرزگوین انتخاب شدند.انتخابات شورای ریاست جمهوری در این کشور روز یکشنبه برگزار شد، 15 نفر شامل 6 نامزد از بوشنیاک ها (مسلمانان)، 5 نامزد از کرووات ها و 4 نفر از صرب هانامزد شده بودند. همچنین در این دوره از انتخابات عمومی 42 عضو مجلس نمایندگان مجمع پارلمانی بوسنی و هرزگوین که 28 نفر از فدراسیون بوسنی و هرزگوین و 14 نفر از جمهوری صربسکا هستند، انتخاب شدند. از سوی دیگر رای دهندگان برای مجلس نمایندگان فدراسیون بوسنی و هرزگوین 98 نماینده را که متشکل از بوشنیالک ها و کروات ها هستند، انتخاب کردند. همچنین اعلام شده که &#39;ژلیکا تسویانوویچ&#39; از پیمان مستقل سوسیال دمکراتیک در این انتخابات با کسب 56 درصد آرا به عناون رئیس جمهور صربسکا انتخاب شد.در جمهوری صربسکا بوسنی و هرزگوین علاوه بر رئیس و معاون رئیس جمهور ی اعضای مجلس این جمهوری از سوی رای دهندگان نیز انتخاب شدند.برای احراز مقام رئیس جمهوری و معاون رئیس جمهوری صربسکا مجموعا  37 نفر نامزد شده بودند که 21 نفر نامزد غیر حزبی بودند.همچنین بر اساس اطلاعیه کمیسیون انتخابات بوسنی و هرزگوین 53.56 درصد افراد واجد شرایط با جضور در حوزه های رای گیری در سراسر بوسنی و هرزگوین رای دادند. در جمهوری صربسکا 60 درصد از مردم رای دادند.بر اساس اطلاعات کمیسیون انتخابات بوسنی وهرزگوین مجموعا 3 میلیون و 278 هزار و 908 نفر واجد شرایط می توانستند در این انتخابات رای بدهند. در فدراسیون بوسنی و هرزگوین 2 میلیون و 92 هزار و 336 نفر و در جمهوری صرب ها یک میلیون و 260 هزار و 597 نفر واجد شرایط رای بودند. حدود 6 هزار و 500 ناظر که نزدیک به یک هزار و 500 نفر از خارج هستند بر روند انتخابات در سراسر بوسنی و هرزگوین نظارت داشتند.انتخابات عمومی بوسنی و هرزگوین در این دوره 4.3 میلیون یورو هزینه داشته است.بوسنی و هرزگوین در اول مارس 1992 از یوگسلاوی سابق اعلام استقلال کرد و در همین سال توسط سازمان ملل به عنوان کشوری مستقل به رسمیت شناخته شد. بوسنی و هرزگوین پس از جنگ های داخلی میان سه گروه نژادی بوسنیایی، صرب و کرووات که سرانجام با دخالت سازمان ملل واستقرار نیروهای حافظ صلح پایان یافت.بر اساس پیمان صلح دیتون در سال 1995 میلادی این کشور از دو بخش جمهوری صرب و مسلمان و کرووات نشین به نام فدراسیون بوسنی و هرزگوین با 10 استان تشکیل شد. شبس*اروپام**436** 19171            "}