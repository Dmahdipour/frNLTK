{"onTitr":"","titr":" مامور انتظامی خراسان جنوبی در درگیری با اشرار به شهادت رسید","describe":" بیرجند- ایرنا- فرمانده انتظامی خراسان جنوبی گفت: مامور انتظامی ستوان دوم « علی غلامی» در درگیری با اشرار مسلح در شهرستان قاینات به شهادت رسید.", "text":"به گزارش روز چهارشنبه پایگاه خبری پلیس، سردار مجید شجاع اظهار داشت: شب گذشته مأموران ایست و بازرسی  قاینات هنگام کنترل خودروهای عبوری به 2 سرنشین یک دستگاه خودروی پراید مشکوک شدند و خودرو را برای بررسی بیشتر متوقف کردند.وی بیان کرد: مأموران 2 سرنشین این خودرو را پیاده و بازرسی کردند که یکی از سرنشینان هنگام بازرسی بدنی مأمور مراقب ایستگاه را با یک قبضه سلاح کلت کمری تهدید کرد.فرمانده انتظامی خراسان جنوبی افزود: ماموران با توجه به وضعیت تردد در ایست و بازرسی و احتمال آسیب رسیدن به شهروندان، سعی در آرامش فرد مسلح داشتند که او با سلاح، سرنشینان یک دستگاه خودروی دیگر را پیاده و با تهدید مأمور پلیس و شهروندان، خودرو را به صورت مسلحانه سرقت کرد.وی ادامه داد: با اقدام قاطع ،مأموران در محدوده ای که خطر جانی برای سایر خودروهای عبوری نداشت با فرد مسلح درگیر شدند که یکی از افراد مهاجم زخمی و هر 2 مهاجم مسلح دستگیر و سلاح آنان نیز توقیف شد.سردار شجاع یادآور شد: درگیری متقابل بین مأموران و مهاجمان مسلح ستوان دوم علی غلامی از کارکنان ایست و بازرسی شهرستان قاینات مجروح و به بیمارستان منتقل شد که به علت شدت جراحات جان خود را از دست داد و به خیل یاران شهیدش پیوست.وی با عرض تبریک و تسلیت به خانواده معظم این شهید مدافع حریم وطن و مردم خراسان جنوبی تأکید کرد: پلیس با قاطعیت با هرگونه بی نظمی و شرارت به صورت قاطع برخورد می کند و امنیت مردم و شهروندان خط قرمز ما است که در این راه هیچ گونه اغماضی صورت نخواهد گرفت.فرمانده انتظامی خراسان جنوبی گفت: آیین تشییع پیکر مطهر این شهید فردا (پنجشنبه) در قاین از میدان امام خمینی(ره) این شهر با حضور اقشار مختلف مردم برگزار می شود. 9893 * 6054            "}