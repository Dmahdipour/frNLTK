{"onTitr":" معاون وزیر بهداشت:‏    ","titr":" بالا رفتن تورم، سبد هزینه های بهداشتی مردم را کوچک می کند","describe":" تهران- ایرنا- معاون وزیر بهداشت، درمان و آموزش پزشکی گفت: وقتی تورم بالا می‌رود و قدرت خرید مردم کاهش پیدا می‌کند، ‏مردم مجبور می‌شوند عمده هزینه را به خوراکی و مسکن و حمل و نقل سوق بدهند و میزان هزینه در بهداشت و درمان و آموزش را ‏کاهش دهند و تجربه سال 91 این موضوع را ثابت کرد.", "text":"به گزارش خبرنگار سلامت ایرنا، ایرج حریرچی روز پنجشنبه در هشتمین نشست کارشناسی مجمع انجمن‌های علمی گروه پزشکی ‏ایران افزود: در سال 91 میزان استفاده از خدمات پزشکی در کشور به میزان 7 درصد کاهش یافت. از ‏طرفی پولی که وارد حوزه سلامت شد نیز کاهش پیدا کرد.‏وی اضافه کرد: زندگی جامعه پزشکی نیز تحت تاثیر تورم است. باید پرسید وظیفه گروه پزشکی و سیاست گزاران و ‏انجمن‌های علمی در تعیین تعرفه‌های پزشکی چیست.‏حریرچی ادامه داد: در نظام سلامت بین 63 تا 67 درصد هزینه‌ها برای دستمزد پرداخت می‌شود. نسبت پزشک به جمعیت و پرستار ‏به جمعیت نیز در ایران به شدت نسبت به سایر کشورها کمتر است.‏سخنگوی وزارت بهداشت بیان کرد: در آمریکا و اروپای غربی خطاهای پزشکی به میزان 10 تا 15 درصد است و میزان شکایت ‏نیز حدود 3 درصد پرونده‌ها را تشکیل می‌دهد. در ایران حدود 10 میلیون و 300 هزار بستری داریم که 5 هزار و 800 شکایت ‏انجام شده است که این میزان یک دهم درصد پرونده های پزشکی است.اجتمام *9482‏ * 3063            "}