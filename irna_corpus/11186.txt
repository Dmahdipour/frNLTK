{"onTitr":" تولیت آستان مقدس حضرت معصومه(س):    ","titr":" همبستگی و انسجام عامل حیات انقلاب است","describe":" قم- ایرنا- تولیت آستان مقدس حضرت معصومه(س) گفت: همبستگی و انسجام، نقش محوری درحرکت روبه ‌جلو جامعه و حیات انقلاب دارد.", "text":"به گزارش ایرنا از پایگاه خبری آستان مقدس حضرت معصومه(س)،آیت ‌الله سید محمد سعیدی روز سه شنبه در دیدار اعضای قرارگاه فرهنگی مساجد قم در سالن محراب حرم مطهر افزود: اگر امروز شاهدیم که نظام اسلامی ما بدون حمایت و پشتیبانی قدرت‌ها به سن چهل‌سالگی رسیده است، به دلیل انسجام و یکپارچگی است.وی افزود: فرمایشات رهبر معظم انقلاب اسلامی نیازمند تبیین و تحلیل از سوی کارشناسان می باشد تا بیشتر فهمیده و راه برای اجرایی شدن آن هموارتر شود.وی با اشاره به توصیه رهبری مبنی بر ضرورت وجود مجموعه جوانان مومن انقلابی پای‌ کار گفت: این توصیه معظم له ، طرحی لازم‌ الاجراست که باید از سوی نهادها و دستگاه ‌ها در جامعه اجرایی گردد.آیت الله سعیدی با اشاره به تاکید ایشان برانقلابی بودن مجموعه جوانان مومن افزود: داشتن روحیه انقلابی، گل درخت ایمان است؛ کسانی که روحیه انقلابی نداشته باشند، در عین داشتن ایمان، صحنه را خالی کرده و فرصت را در اختیار دشمنان قرار می ‌دهند.تولیت آستان مقدس کریمه اهل بیت(ع) تصریح کرد: رهبری، پای ‌کار بودن را از دیگر الزام های مجموعه جوان انقلابی دانسته‌اند تا این مجموعه در زمان عمل، در خواب غفلت نباشد.وی در ادامه خانه، مدرسه و مسجد را سه عرصه مهم تربیت افراد عنوان کرد و گفت: برای این‌ که بتوانیم مجموعه جوان مومن انقلابی پای ‌کار داشته باشیم، باید میان خانه، مدرسه و مسجد اتصال ایجاد کنیم.آیت ‌الله سعیدی افزود: اگر این عرصه ‌های تربیتی به‌ صورت جزیره‌ ای عمل نمایند، در عین تلاش‌ هایشان، موفقیت ‌های چندانی به دست نمی ‌آورند، موفقیت‌ های بزرگ درگرو زنجیره ‌ای عمل کردن این عرصه‌ هاست.وی بابیان این ‌که اتصال خانه، مدرسه و مسجد حرکت پرشتاب برای رسیدن به آرمان‌ های اسلام و انقلاب را میسر می ‌سازد، گفت: اینکه در نظام اسلامی که همه امکانات در مسیر نشر آموزه‌ های دینی و انقلابی فراهم است، شتاب حرکت به سمت آرمان‌ ها کم بشود، از متصل نبودن این عرصه ‌های تربیتی است./8138/ 6133/            "}