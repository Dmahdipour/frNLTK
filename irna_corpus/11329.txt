{"onTitr":"","titr":" شیر رایگان در مدارس ایلام توزیع می شود","describe":" ایلام - ایرنا - مدیر کل آموزش و پرورش ایلام از اجرای طرح توزیع شیر رایگان در مدارس این استان در سال تحصیلی جاری خبر داد.", "text":"اسفندیار رستم زاد روز سه شنبه در گفت وگو با خبرنگار ایرنا گفت: بر اساس اعلام وزارت آموزش و پرورش، این طرح امسال برای دانش آموزان ابتدایی اجرا و شیر رایگان در طول هفته بین آنها توزیع خواهد شد.وی با ذکر اینکه این طرح به علت نبود اعتبار سال گذشته اجرا نشد، ادامه داد: به محض تامین اعتبار این طرح، توزیع شیر رایگان بین مدارس ابتدایی استان انجام خواهد شد.وی جمعیت دانش آموزی دریافت کننده شیر رایگان در سال تحصیلی جاری را 54 هزار نفر عنوان کرد و گفت: این طرح در بیش از 700 واحد آموزشی ابتدایی مناطق شهری و روستایی استان اجرا خواهد شد.مدیر کل آموزش و پرورش استان ایلام ارتقا سطح سلامت جسمی دانش آموزان را مهمترین هدف اجرای این طرح عنوان کرد.طرح توزیع شیر رایگان سال تحصیلی 94 - 93 پس از وقفه ای یکساله آغاز شد ولی اجرای آن تنها تا اسفندماه ادامه داشت.100 هزار دانش آموز در استان ایلام در مقاطع مختلف به تحصیل اشتغال دارند.7171/6034            "}