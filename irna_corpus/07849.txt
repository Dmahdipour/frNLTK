{"onTitr":"","titr":" رعد و برق مازندران را در خاموشی فرو برد","describe":" ساری- ایرنا- رعد و برق و بارش شدید باران که از عصر روز جمعه در مازندران باریدن گرفت پس از ساعاتی بخش زیادی از مناطق شهری و روستایی استان را در خاموشی فرو برد.", "text":"به گزارش خبرنگار ایرنا، خاموشی برق که یکی از علت های آن آتش سوزی در یکی از پست های برق در شهر ساری اعلام شد، خاموشی اعلام نشده در شهرهای مرکزی و شرق مازندران را و همچنین روستاهای اطراف و مناطق کوهستانی را به دنبال داشت.مدیرکل مدیریت بحران مازندران خاموشی برق در برخی از مناطق شهری این استان را به دلیل بارش شدید باران و رعد و برق تایید کرد.علی اصغر احمدی جمعه شب در گفت و گو با خبرنگار ایرنا قطع برق در شهر ساری را ناشی از آتش گرفتن یکی از پست های برق در این شهر اعلام کرد.وی قطع برق در مناطقی از شهرهای شرق مازندران شامل نکاء و بهشهر و همچنین مناطق کوهستانی این منطقه را ناشی از وزش باد و رعد و برق اعلام کرد.رئیس اداره برق شهرستان قائمشهر گفت که برق 6 منطقه در این شهرستان به خاطر رعد و برق و بارش شدید باران قطع شد.شهرستان قائمشهر دارای 50 فیدر ( خط اصلی ) است که از این تعداد 6 فیدر قطع است.حسین امیری با بیان اینکه تا زمانی که رعد و برق و باد ادامه داشته باشد اجازه وصل نداریم،گفت : منتظریم تا هوا به حالت طبیعی خود بازگردد تا بتوانیم در مناطقی که با خاموشی مواجه شدند، اقدامات لازم را برای وصل برق انجام دهیم.وی با اعلام این که نیروهای این اداره در حال آماده باش هستند ، افزود که به محض مساعد شدن شرایط اقدامات لازم انجام خواهد شد.هواشناسی مازندران از چند روز پیش هشدار داده بود که با ورود سامانه بارشی و سرد، هوای استان طی روزهای جمعه و شنبه با بارندگی شدید و سیل آسا مواجه خواهد شد.بر اساس پیش بینی هواشناسی ، از فردا شنبه دمای هوای مازندران تا 12 درجه کاهش می یابد.  6982/1654/7334            "}