{"onTitr":"","titr":" افزون بر هفت هزار متر مربع اراضی ملی آستارا آزاد شد","describe":" آستارا - ایرنا - سرپرست اداره منابع طبیعی و آبخیزداری آستارا از آزادسازی هفت هزار و 382 متر مربع اراضی ملی از دست افراد سودجو در این شهرستان خبر داد.", "text":"نسرین غزنوی روز پنجشنبه در مصاحبه با خبرنگار ایرنا گفت: این اراضی در مناطق ساحلی بخش لوندویل، در چند روز گذشته با تخریب سازه های غیر مجاز آزاد شد و هفت فرد متخلف دستگیر و به محاکم قضایی معرفی شدند.وی با اشاره به  این  که  دو فرد متخلف نیز روز گذشته 165 اصله نهال توسکا، افرا و شیردار را در روستاهای خانه های آسیاب و ویرمونی قطع کرده بودند افزود: نهال ها به نفع دولت توقیف و متخلفان به مراجع قضایی معرفی شدند. وی خاطرنشان کرد : حفاظت و احیای جنگل از هدف های اصلی اداره منابع طبیعی است و باید به مسئولیت عمومی تبدیل شود و در این رابطه آموزش همگانی و استفاده از ظرفیت نخبگان و شرکت های دانش بنیان در دستور کار قرار دارد.وسعت اراضی ملی آستارا 40 هزار هکتار است و 32 هزار هکتار آن را بلوط، راش، توسکا، ممرز، نمدار، ملج، لیلکی، انجیلی، آزاد، افرا، گردو، شیردار، گیلاس وحشی، فندق، شمشاد جنگلی و ون تشکیل می دهد.شهرستان آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع است.7105 /  /6030            "}