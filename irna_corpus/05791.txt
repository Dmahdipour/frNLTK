{"onTitr":"","titr":" ایلامیان 26 میلیارد ریال به جشن عاطفه ها کمک کردند","describe":" ایلام - ایرنا - مدیرکل کمیته امداد امام خمینی(ره) ایلام گفت: مردم این استان در 2 مرحله برگزاری جشن عاطفه های امسال 26 میلیارد ریال به دانش آموزان نیازمند کمک کردند.", "text":"ضیاء رضایی روز یکشنبه در گفت و گو با خبرنگار ایرنا افزود: جشن عاطفه های امسال در 2 مرحله شهریورماه و مهرماه برگزار و در مجموع تاکنون بیش از 26 میلیارد ریال کمک مردمی این جشن جمع آوری شده است.وی با بیان اینکه از این مبلغ 25 میلیارد ریال در مرحله نخست جشن عاطفه ها جمع آوری شده ادامه داد: در محله دوم نیز که اواخر هفته گذشته در 540 مدرسه استان برگزار شد یک میلیارد ریال کمک از سوی دانش آموزان اهدا شد.مدیرکل کمیته امداد امام خمینی(ره) ایلام میزان کمک های جمع آوری شده در جشن عاطفه های سال گذشته را 19 میلیارد و 200 میلیون ریال عنوان کرد و گفت: کمک های مردم خیر و نوعدوست این استان امسال نسبت به پارسال حدود 40 درصد افزایش یافته است.رضایی تاکید کرد: این کمک ها در حال توزیع بوده و پیش بینی می شود تا پایان هفته جاری به بیش از 27 میلیارد ریال افزایش یابد.وی همچنین از پرداخت کمک هزینه تحصیلی یک میلیون ریالی به دانش آموزان نیازمند و مددجوی زیر پوشش این نهاد همزمان با آغاز سال تحصیلی و بازگشایی مدارس خبر داد. بیش از 40 هزار نفر در استان ایلام زیر پوشش خدمات حمایتی کمیته امداد امام خمینی(ره) قرار دارند که از این تعداد بیش از پنج هزار نفر را دانش آموزان تشکیل می دهند. 7171/6119            "}