{"onTitr":"","titr":" 300 ناشنوا و کم شنوای دامغانی خدمات توانبخشی می گیرند","describe":" سمنان- ایرنا- رییس اداره بهزیستی شهرستان دامغان گفت: در حال حاضر حدود 300 ناشنوا و کم شنوا از انواع خدمات توانبخشی و تخصصی استفاده می کنند.", "text":"محمود زحمتکش روز سه شنبه در گفت و گو با ایرنا، افزود: 300 ناشنوا و کم شنوا در دامغان از خدمات توانبخشی از قبیل شنوایی سنجی و کمک در تهیه وسایلی مانند سمعک و کاشت حلزون استفاده می کنند. رییس اداره بهزیستی شهرستان دامغان اضافه کرد: از این تعداد ناشنوا و کم شنوا در دامغان افراد متقاضی کاشت حلزون درخواست می دهند که در صورت دارا بودن شرایط، کاشت حلزون انجام می شود. وی از ارائه تسهیلات اشتغال و پرداخت حق بیمه به این افراد خبر داد و افزود: در سال 96 تعداد پنج نفر از ناشنوا و کم شنوایان دامغانی مبلغ یک میلیارد ریال تسهیلات گرفتند. زحمتکش افزود: افراد علاقه مند به پرداخت بیمه آزاد می توانند از پرداخت 23 درصدی بهزیستی دامغان بهره مند شوند که در همین راستا در سال گذشته پنج نفر از خدمات بیمه به ارزش 10 میلیون ریال بهره مند شدند. وی تصریح کرد: در سال گذشته یک مورد کاشت حلزون و 20 فقره کمک هزینه خرید سمعک برای کم شنوایان دامغانی انجام شد و در سال جاری نیز تا کنون یک مورد کاشت حلزون انجام شده است. زحمتکش اضافه کرد: تعویض و تعمیر باطری سمعک افراد کم شنوا به صورت عادی و دائم در مرکز توانبخشی دامغان انجام می شود . رئیس اداره بهزیستی شهرستان دامغان تصریح کرد: در سال 97 تا کنون تسهیلاتی پرداخت نشده است ولی در آینده نزدیک به افراد متقاضی تسهیلات 200 میلیون ریالی اهدا می شود. سی ام سپتامبر به عنوان روز جهانی ناشنوایان نام گذاری شده است.به گزارش ایرنا، بر اساس سرشماری سال 95 شهرستان دامغان 94 هزار و 190 نفر در 30 هزار و 296 خانوار جمعیت دارد.در استان سمنان بیش از 65 هزار مددجو در حوزه های مختلف از خدمات بهزیستی بهره مندند و 370 مرکز تحت نظارت این اداره کل قرار دارد.9856/6103            "}