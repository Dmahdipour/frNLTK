{"onTitr":" در کهگیلویه و بویراحمد    ","titr":" 20 میلیارد ریال برای مناسب سازی مکان های عمومی اختصاص یافت","describe":" یاسوج- ایرنا- معاون عمرانی استاندار کهگیلویه و بویراحمد گفت: 20 میلیارد ریال برای مناسب سازی مکان های عمومی این استان به منظور رفاه حال سالمندان، معلولان و جانبازان اختصاص داده شد.", "text":"به گزارش ایرنا، عزیز فیلی روز دوشنبه در نشست مناسب سازی مکان های عمومی و مبلمان شهری کهگیلویه و بویراحمد در یاسوج اظهار داشت: این میزان اعتبار برای بهبود وضعیت معابر عمومی، پیاده روها، پارک ها، بانک ها، سرویس های بهداشتی عمومی و ورودی دستگاه های اجرایی استان در راستای سهولت در رفت و آمد سالمندان، معلولان و جانبازان اختصاص یافته و هزینه می شود.وی افزود: سالمندان، معلولان و جانبازان نیز همچون دیگر افراد جامعه حق استفاده از فضا‌های شهری و انواع خدمات و امکانات را دارند. معاون عمرانی استاندار کهگیلویه و بویراحمد بیان کرد: مدیران دستگاه ‌های اجرایی دارای ساختمان قدیمی در استان باید از محل اعتبارات تعمیر و تجهیز اقدام به مناسب سازی ساختمان ‌های اداری برای سالمندان، معلولان و جانبازان کنند و هیچ محدودیتی در این زمینه وجود ندارد.فیلی عنوان کرد: مناسب سازی مجتمع ‌های رفاهی و تفریحی بین راهی و ناوگان حمل و نقل درون و برون شهری کهگیلویه و بویراحمد نیز برای تسهیل در رفت و آمد سالمندان، معلولان و جانبازان ضروری است.سید علیرضا موسوی امجد مدیرکل بهزیستی کهگیلویه و بویراحمد نیز گفت: بر اساس قانون جامع حمایت از معلولان تمامی وزارتخانه ‌ها و شرکت‌ های دولتی و خصوصی موظفند هنگام ساخت مکان های عمومی، ساختمان ها و مراکز تفریحی و رفاهی بین راهی موضوع مهم تردد آسان سالمندان، معلولان و جانبازان را مدنظر قرار دهند.57 هزار و 342 نفر از جمعیت 713 هزار نفری کهگیلویه و بویراحمد سالمند است.افزون بر 18 هزار معلول در کهگیلویه و بویراحمد شناسایی شده که از این تعداد 10 هزار و 269 نفر دچار معلولیت مادرزادی هستند.7535/6110            "}