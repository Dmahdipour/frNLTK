{"onTitr":"","titr":" امام جمعه تبریز: جمع آوری زکات هدفمند شود","describe":" تبریز- ایرنا- نماینده ولی فقیه در آذربایجان شرقی و امام جمعه تبریز با اشاره به جایگاه زکات در آموزه های دینی به عنوان بستر توزیع ثروت در جامعه، خواستار پیگیری برای هدفمندسازی جمع آوری زکات در استان شد.", "text":"حجت الاسلام سیدمحمدعلی آل هاشم شامگاه دوشنبه در شورای زکات آذربایجان شرقی گفت: اکنون ترویج فرهنگ پرداخت زکات بهترین راه برای دستگیری از محرومان است. وی با تاکید بر نقش موثر رسانه ها در فرهنگ سازی و ترویج احکام مربوط به زکات افزود: بر این اساس فقر در جامعه ریشه کن و به یقین با جلوگیری از بروز مشکلات اجتماعی متعددی که ریشه در فقر دارد، سلامت جامعه تضمین می شود. **بیش از 107 میلیارد ریال زکات در آذربایجان شرقی جمع آوری شد  مدیرکل کمیته امداد امام آذربایجان شرقی نیز در این دیدار گفت: بیش از 107 میلیارد و 433 میلیون ریال زکات در استان جمع آوری شده که نسبت به سال گذشته بیش از 40 درصد افزایش یافته است. محمد کلامی در این نشست افزود: با توجه به رویکرد جدید هزینه کرد زکات در استان، این وجوه به جای کارهای عمرانی، در امور محرومان هزینه خواهد شد. وی ادامه داد: جهیزیه نوعروسان بی بضاعت، بهسازی و تعمیر مسکن مددجویان، آزادی زندانیان جرایم غیرعمد، درمان و معیشت محرومان از جمله محل مصارف زکات در استان است. کلامی گفت: تاکنون بیش از 86 میلیارد و 550 ریال از زکات جمع آوری شده آذربایجان شرقی در این امور هزینه شده است. 3093/518            "}