{"onTitr":"","titr":" درمان موفق ناباروری در شهرستان فسا با تولد10 نوزاد کلید خورد","describe":" شیراز - ایرنا - مدیر مرکز درمان ناباروری بیمارستان حضرت ولیعصر(عج) شهرستان فسا بیان کرد: تولد 10 نوزاد با کمک تکنیک های درمان ناباروری در بیمارستان حضرت ولیعصر(عج) آغازی بر موفقیت این روش هاست.", "text":"به گزارش ایرنا روابط عمومی دانشگاه علوم پزشکی فسا سه شنبه به نقل از دکتر رویا کوکبی اعلام کرد: از تیرماه سال96 روش IUIدر مرکز درمان ناباروری بیمارستان شهرستان فسا  آغاز شد که حدود 18تا20درصد موارد انجام شده، تست حاملگی مثبت داشته اند  و از ابتدای سال جاری تاکنون 10 نیز  تولد نوزاد از موارد IUI به ثبت رسیده است که یک مورد نیز دوقلوزایی بود.دکترکوکبی با اشاره به استفاده از روش هایIVF  و MI از آذرماه 96 در این مرکز افزود: در این روش ها  نیز تاکنون مواردی فریز شده اند و 20 تا 25 درصد موارد انتقال داده شده، مثبت شده است، بیشترین سن حاملگی  بانوانی  که در این مرکز IVF شده اند، 32 هفته است.مدیر مرکز درمان ناباروری بیمارستان حضرت ولیعصر(عج) شهرستان فسا اظهار داشت:با مراجعه بیماران به مرکز درمان ناباروری فسا مدارک قبلی آنها بررسی و آزمایش های لازم برای زوجین درخواست می شود. با بررسی مدارک و آزمایش های کامل زوجین پرونده تشکیل می شود و درمان های لازم برای زوجین مشخص و پروتکل درمان در نظر گرفته می شود.وی ادامه داد :  درمان های ناباروری پیشرفته از جمله TESEوICSI  در این مرکز انجام می شود و در صورت نیاز جنین های اضافه زوجین برای ادامه درمان برای خودشان فریز می شود.کوکبی بهره گیری از تکنیک های درمان ناباروری را در از بین بردن مشکلات خانوادگی و مسایل روحی و روانی خانواده ها که بر اثر فرزنددار نشدن بوجود می آید، بسیار تاثیر گذار دانست.وی با بیان اینکه درحال حاضر 15 درصد زوج های شهرستان فسا از بچه دار شدن محروم هستند، گفت: از سال 96 با راه اندازی این مرکز، برای انجام مراحل درمانی زوج ها  دیگر نیازی نیست به مرکز استان و استان های همجوار مراجعه کنند.مدیر مرکز درمان ناباروری بیمارستان فسا افزود: این مرکزبا 10 نفر پزشک فوق تخصص و متخصص در حال ارایه خدمات  است و هزینه درمان در مرکز درمان ناباروری فسا با تعرفه دولتی است. لقاح آزمایشگاهی IVF شیوه‌ای پزشکی است که در آن سلول تخمک بالغ از زن گرفته می‌شود و با اسپرم مرد در خارج از بدن لقاح می‌یابد و جنین اولیه  حاصل برای ادامه بارداری طبیعی در رحم همان زن یا زن دیگری کاشته می‌شود.TESE یکی از روش‌های درمان ناباروری مردان است که هدف اصلی آن به دست آوردن اسپرم با استفاده از روش‌&#173;های میکروسکوپی از بافت بیضه در بیمارانی  است که مقدار اسپرم ترشحی آن&#173;‌ها نزدیک به صفر است.در روشهای IUI نیز اسپرم‌های مرد توسط لوله‌ای وارد رحم  زن  می‌شوند، در IVF و ICSI، تخمک خانم با اسپرم مرد در خارج از بدن در محیط آزمایشگاه باهم ترکیب می‌شوند. 6113 /1876            "}