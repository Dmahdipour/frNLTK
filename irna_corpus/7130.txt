{"onTitr":"","titr":" هلال احمر گیلان به 400 خانوار گرفتار در سیلاب امدادرسانی کرد","describe":" رشت - ایرنا - مدیرعامل هلال احمر گیلان گفت: در پی بارندگی شدید و سیلاب در استان از روز گذشته تاکنون، 400 خانوار گرفتار در سیلاب از سوی نجاتگران این جمعیت امدادرسانی شده اند.", "text":"مهدی ولی پور روز شنبه در گفت و گو با خبرنگار ایرنا، با اشاره به آب گرفتگی 35 روستا در 12 شهرستان استان گیلان افزود: کمک رسانی به مردم حادثه دیده تا پایان آبگرفتگی و بازگشت به شرایط عادی ادامه دارد.وی با بیان این که تیم های امدادی جمعیت هلال احمر استان گیلان برای امدادرسانی در سیلاب افزایش یافته، اظهار داشت: در زمان حاضر 65 تیم این جمعیت با 47 خودروی کمک دار، آمبولانس و سه قایق در حال امدادرسانی به آسیب دیدگان هستند.مدیرعامل هلال احمر استان گیلان خاطر نشان کرد: با توجه به آبگرفتگی برخی منازل و مسیرهای عبوری ، 65 موتور پمپ این جمعیت برای کمک به تخلیه آب منازل و مناطق عبوری به کار گرفته شده است.وی بیان داشت: سه تیم آفرود شامل 10 خودروی ویژه در مناطق آب گرفته با جمعیت هلال احمر استان گیلان در حال کمک هستند.در زمان حاضر، بیش از 14 هزار و 172 عضو جوان و بیش از هشت هزار و 633 داوطلب با جمعیت هلال احمر استان گیلان همکاری می کنند. 7286/2007            "}