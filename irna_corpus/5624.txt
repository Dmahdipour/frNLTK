{"onTitr":" مدیر برنامه های سرمربی سابق رئال مادرید:    ","titr":" سبک بازی لیگ انگلیس برای زیدان جذاب نیست","describe":" تهران - ایرنا - «آلن میگلیاسیو» مدیر برنامه های «زین الدین زیدان» سرمربی سابق تیم فوتبال رئال مادرید، ضمن پایین دانستن احتمال سرمربیگری موکلش در لیگ برتر انگلیس اظهار داشت: سبک بازی لیگ برتر جزیره واقعا برای زیدان جذاب نیست.", "text":"به گزارش ایرنا، روزنامه دیلی میل انگلیس روز یکشنبه نوشت: در میان گزارش ها و شایعات منتشرشده در خصوص انتصاب زیدان به جای «خوزه مورینیو» سرمربی بحران زده شیاطین سرخ، مدیر برنامه های سرمربی فرانسوی احتمال کوچ موکلش را به انگلستان تکذیب کرد.شاگردان مورینیو در بازی روز گذشته مقابل نیوکاسل بازگشتی تحسین برانگیز داشتند و موفق شدند شکست 2 – صفر را با پیروزی 3 – 2 عوض کنند؛ پیروزی که با گل دقایق پایانی «الکسیس سانچز» به بار نشست و فشار را تا اندازه ای از روی سرمربی پرتغالی یونایتد برداشت.شیاطین سرخ در حال حاضر در رتبه هشتم جدول رده بندی لیگ برتر جزیره قرار دارند و پرسش های زیادی در مورد آینده ستاره های این تیم همچون «پل پوگبا» و همچنین مورینیو مطرح شده است.با این وجود، حتی در صورت اخراج مورینیو از اولدترافورد، احتمال جانشینی زیدان به جای وی بسیار پایین است.میگلیاسیو مدیر برنامه زیدان در این باره اظهار داشت: فکر نمی کنم که او در انگلیس سرمربیگری کند، در واقع سبک بازی لیگ برتر انگلیس با روحیات او جور در نمی آید، من در این مورد با او حرف زده ام و مربیگری در انگلیس واقعا برای او جذاب نیست.زیزو پس از هدایت رئالی ها برای کسب سومین عنوان قهرمانی پیاپی خود در لیگ قهرمانان اروپا، تابستان جاری در اقدامی غیرمنتظره از سمت خود کناره گیری کرد.او در زمان تصدی سمت خود، علاوه بر کسب یک عنوان قهرمانی لالیگا، 2 بار مقام قهرمانی جام  باشگاه های جهان و دو قهرمانی سوپر کاپ اسپانیا را برای این تیم به ارمغان آورد.ورزشی**3991**1584            "}