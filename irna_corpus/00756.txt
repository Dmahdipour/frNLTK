{"onTitr":" برای ششمین بار؛    ","titr":" پارس جنوبی جام قهرمانی لیگ برتر فوتبال ساحلی را بالای سر برد","describe":" سمنان - ایرنا - جشن قهرمانی مسابقات لیگ برتر فوتبال ساحلی کشور با معرفی پارس جنوبی بوشهر که برای ششمین بار در ادوار این رقابت ها و سومین بار متوالی قهرمان این لیگ شده است شامگاه پنجشنبه در سمنان برگزار شد.", "text":"به گزارش ایرنا، در دیدار هفته پایانی لیگ برتر فوتبال ساحلی که بین تیم های پارس جنوبی و شهرداری سمنان در زمین ورزشی سیمرغ سمنان برگزار شد، تیم پارس جنوبی با نتیجه پنج بر چهار بر میزبان خود غلبه کرد.در این دیدار  محمد جواد خسروی، مسلم مسیگر، علی میر شکاری، محمد معصومی زاده و محمد مرادی برای پارس جنوبی و  علی حامدی، حمید زنگنه، میلاد عرب پور و محمد علی صادقی برای تیم شهرداری سمنان موفق به گلزنی شدند.تیم فوتبال ساحلی پارس جنوبی با مربیگری مسلم مسیگر و 7 بازیکن ملی پوش، با کسب 56 امتیاز برای سومین بار متوالی به عنوان قهرمانی مسابقات لیگ برتر فوتبال ساحلی کشور دست یافت.پارس جنوبی بوشهر امسال ششمین عنوان قهرمانی خود را در یازدهمین دوره رقابت های فوتبال ساحلی کسب کرد. این رقابت ها با حضور 12 تیم به صورت دوره ای و رفت و برگشت برگزار شد. مقاومت گلسا پوش یزد با 53 و ایفا اردکان نیز با 47 امتیاز رده های دوم و سوم لیگ برتر فوتبال ساحلی را به خود اختصاص دادند.شهرداری سمنان نیز در این رقابت ها با کسب 27 امتیاز در رده پنجم جدول جای گرفت.در پایان این رقابت ها تیم های منطقه آزاد چابهار و پیام کویر اردکان به دسته پایین تر سقوط کردند.7408/9891            "}