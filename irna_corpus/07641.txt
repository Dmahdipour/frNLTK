{"onTitr":"","titr":" کهگیلویه و بویراحمد در هفته ای که گذشت","describe":" گچساران - ایرنا - استان کهگیلویه و بویراحمد در روزهای شنبه هفتم مهر تا جمعه سیزدهم مهر شاهد رخدادهای مختلفی در حوزه های اجتماعی، اقتصادی، فرهنگی و سایر بخش ها بود.", "text":"به گزارش ایرنا، در کنار کاهش قیمت دلار در کشور در هفته گذشته که باعث پایین آمدن قیمت برخی اجناس شد اما رخدادهای تلخ و شیرینی در این استان رخ داد.آتش سوزی جمعه بازار، بارش نخستین باران پاییزی در ارتفاعات دنا،کشته و مسموم شدن تعدادی از شهروندان براثر مصرف مشروبات الکلی،جشن مهر عاطفه ها در مدارس و درخشش عکاس کهگیلویه و بویراحمد در جشنواره بین المللی از مهمترین رویدادهای خبری این استان در هفته گذشته بود.** شب پلاسکویی یاسوج آتش سوزی روز سه شنبه در جمعه بازار یاسوج از مهمترین رخدادهای هفته گذشته این استان بود. شهردار یاسوج گفت:این حادثه اگرچه خوشبختانه هیچ خسارت جانی نداشت اما خسارت های مالی فراوانی به کسبه این بازار زد.** خطای جبران ناپذیر فرمانده انتظامی کهگیلویه و بویراحمد گفت: 17 نفر بر اثر مصرف مشروبات الکلی دست ساز در این استان راهی بیمارستان شدند. سردار مهدی انصاری افزود:در پی مصرف مشروبات الکلی دست ساز در این استان تاکنون 2 نفر از مسموم شدگان فوت شدند و 2 نفر دیگر در کما هستند.**تقسیم شادی ها در مدارس همزمان با سراسر کشور جشن عاطفه ها روز چهارشنبه در یک هزار و 500 مدرسه 13 شهرستان و منطقه کهگیلویه و بویراحمد برگزار شد. مدیرکل آموزش و پرورش کهگیلویه و بویراحمد گفت:در این جشن دانش آموزان مقاطع تحصیلی ابتدایی و متوسطه اول و دوم هدایای نقدی و غیرنقدی خود را برای کمک به دانش آموزان نیازمند استان اهدا کردند. هادی زارع پور افزود:این جشن به طور نمادین و همراه با اجرای برنامه های فرهنگی و هنری در 13 مدرسه کهگیلویه و بویراحمد برگزار شد.** عارضه مغزی نماینده مردم گچساران غلامرضا تاجگردون نماینده مردم شهرستان های گچساران و باشت روز سه شنبه در مجلس شورای اسلامی دچار عارضه مغزی شد و زیر تیغ جراحی قرار گرفت. بنا به گفته خانواده نماینده مردم شهرستان های گچساران و باشت در مجلس شورای اسلامی روز سه نشنبه عمل جراحی بر روی وی در یکی از بیمارستان های تهران با موفقیت انجام شد. غلامرضا تاجگردون نماینده مردم شهرستان های گچساران وباشت در مجلس شورای اسلامی در دوره های نهم و دهم و رئیس کمیسیون برنامه و بودجه مجلس شورای اسلامی است.** موفقیت هنرمند برجسته استان رئیس حوزه هنری کهگیلویه و بویراحمد گفت:اسحاق آقایی عکاس این استان در جشنواره بین المللی مرسین ترکیه خوش درخشید. محمدشریف اسلامی اظهار داشت: این جشنواره بین المللی از سوی شهرداری شهر مرسین ترکیه، با موضوع آزاد و در 2 بخش رنگی و سیاه و سفید برگزار شد. وی بیان کرد:750 عکاس مرد و زن از سراسر جهان در این جشنواره بین المللی حضور داشتند. وی گفت: 2 عکس از اسحاق آقایی در بخش رنگی و سیاه و سفید به مرحله نهایی و نمایشگاهی این جشنواره بین المللی راه یافت. ** سانحه رانندگیرئیس مرکز مدیریت حوادث و فوریت های پزشکی کهگیلویه و بویراحمد گفت:برخورد 2دستگاه خودروی سواری در جاده کمربندی یاسوج- اصفهان در استان کهگیلویه و بویراحمد عصر روز دوشنبه چهار کشته بر جا گذاشت.** توزیع تجهیزات بین محیط بانان مدیرکل حفاظت محیط زیست کهگیلویه و بویراحمد گفت:تجهیزات حفاظتی و دفاعی بین 75 محیط بان این استان توزیع شد. محسن جعفری نژاد اظهار داشت: این تجهیزات شامل جلیقه ضد گلوله،باتوم،دستکش ضدبرش،قطب نمای راهنما برای پیدا کردن مسیر در مناطق حفاظت شده،جلیقه حمل تجهیزات،دستبند برای دستگیری،کپسول برای گرم کردن محیط بان یا غذا،چراغ دستی و تجهیزات انفرادی مثل لباس و کفش است. **آغاز کشت گندممدیر زراعت سازمان جهاد کشاورزی کهگیلویه و بویراحمد گفت:کشت پاییزه گندم در 24 هزار هکتار زمین آبی این استان آغاز شد. عیسی راستین نسب افزود: پیش بینی می شود با بارش نخستین بارندگی 78هزار هکتار از زمین های کشاورزی دیم این استان هم زیر کشت گندم برود.** بهره برداری از 164 کلاس درس 165 کلاس درس در کهگیلویه و بویراحمد با حضور فرماندار بویراحمد و جمعی از مدیران استانی و شهرستانی با سرمایه گذاری 18 میلیارد ریالی در این استان افتتاح شد. ** بارش نخستین باران پاییزیکارشناسان اداره کل هواشناسی کهگیلویه و بویراحمد گفت:عصرروز یکشنبه 15 میلیمتر باران در ارتفاعات دنا بارید. این نخستین بارندگی سال زراعی جدید در کهگیلویه و بویراحمد بود که نویدبخش سالی با بارش های خوب برای مردم این خطه شد.** نمایش ضعیف تیم فوتبال نفت و گاز گچساران بازی تیم های نفت و گاز گچساران و پاس همدان در هفته چهارم لیگ دسته دوم فوتبال کشور مساوی شد. دراین بازی که عصر روز یکشنبه در استادیوم شهدای قدس شهر همدان برگزار شد، 2 تیم پس از 90 دقیقه تلاش به تساوی بدون گل رضایت دادند. نفت و گاز گچساران در این فصل لیگ دسته دوم فوتبال کشور تاکنون یک پیروزی و یک تساوی کسب کرده است.** تحول در اداره کل راه و شهرسازی سید عبدالمجید نژاد صفوی روز یکشنبه در آیینی با حضور معاون توسعه مدیریت و منابع وزیر راه و شهرسازی و جمعی از مسئولان اجرایی به عنوان مدیرکل راه و شهرسازی کهگیلویه و بویراحمد معرفی و از خدمات محمدعلی علیمردانی مدیر کل پیشین تجلیل شد.** آغاز کوچ عشایر معاون امور عشایر کهگیلویه و بویراحمد گفت:کوچ 11 هزار خانوار عشایر به مناطق قشلاقی این استان آغاز شد. بهمن آزادی افزود: کوچ عشایر کهگیلویه و بویراحمد که بخشی از آنها در استان های فارس،چهارمحال بختیاری و بخشی در مناطق سردسیری استان فصل ییلاق را سپری کرده اند به مناطق گرمسیری شروع شده است. ** جلوه ای از ایثارگری مامور فداکارفرمانده انتظامی گچساران گفت: با اقدام سریع مامور پلیس 2 کارگر سد در حال ساخت چم شیر در این شهرستان از مرگ حتمی نجات یافتند.سرهنگ سید محمد موسوی اظهار داشت: 2 نفر از کارگران سد و نیروگاه چم شیر گچساران در حال تخلیه چاه فاضلاب شرکت دچار گاز گرفتگی شدند، که توسط یکی از کارکنان نیروی انتظامی گچساران از مرگ حتمی نجات پیدا کردند.وی عنوان کرد: این کارگران که با خودرو قصد خالی کردن فاضلاب را داشتند با گذر از لوله 75 اینچی فاضلاب، وارد اتاق سبتیک شدند و در حال تنظیم لوله بودند که دچار گاز گرفتگی شدند.فرمانده انتظامی گچساران افزود: در این هنگام یکی از افسران فداکار نیروی انتظامی به نام سروان سید مؤمن مهدوی با لباس نظامی وارد لوله شد و کارگران را نجات داد.موسوی اظهار داشت: مأمور در حین انجام این عملیات دچار گازگرفتگی شد اما حال وی خوب است.** نمایش اقتدار بسیجیان حسن ختام رخدادهارزمایش بزرگ 20 هزار نفری اقتدار عاشورایی بسیجیان کهگیلویه و بویراحمد با عنوان محمد رسول الله (ص) امروز پنجشنبه و همزمان با سراسر کشور در شهر یاسوج مرکز این استان برگزار شد. در این رزمایش یک روزه مردان و زنان بسیجی کهگیلویه و بویراحمد از قشرهای مختلف شامل دانش آموزان، دانشجویان، فرهنگیان، کارکنان، پزشکان، مهندسان و عشایر و در قالب گردان‌های عاشورا، کوثر، امام حسین (ع) و الزهرا (س) حضور داشتند.هدف از برگزاری این رزمایش نمایش اقتدار، صلابت و آمادگی بسیجیان کهگیلویه و بویراحمد برای دفاع از نظام، انقلاب، ولایت فقیه و کشور اعلام شده است.بسیجیان شرکت کننده در 12 نقطه به صورت ستون پیاده و با سردادن شعارهای حماسی از جمله لبیک یا حسین (ع) و لبیک یا زینب (س) به محل برگزاری این رزمایش در سپاه فتح کهگیلویه و بویراحمد حرکت کردند.استان 713 هزار نفری کهگیلویه و بویراحمد در جنوب ایران غربی ایران یک درصد خاک و جمعیت کشور را به خود اختصاص داده است. 8143/1662            "}