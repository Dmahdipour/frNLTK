{"onTitr":"","titr":" گیلان میزبان جشنواره قرآن دانشگاه علوم پزشکی کشور است","describe":" رشت - ایرنا- بیست و سومین جشنواره قرآن و عترت دانشگاه های علوم پزشکی کشور شامگاه چهارشنبه به میزبانی دانشگاه علوم پزشکی و خدمات بهداشتی درمانی گیلان در مجتمع آموزشی و فرهنگی صدا و سیما در زیبا کنار رشت آغاز شد.", "text":"به گزارش خبرنگار ایرنا، در این دور از مسابقه ها یک هزار و 200 نفر از کارکنان، دانشجویان و استادان دانشگاه‌های علوم پزشکی کشور که در مرحله استانی برگزیده شدند در 43 رشته با یکدیگر رقابت می‌کنند.شرکت کنندگان در رشته های مختلف از جمله قرائت، تحقیق، حفظ پنج  ، 10، 15 و 20  جزء و حفظ کل قرآن کریم، ترتیل، اذان و دعاخوانی با هم به رقابت می پردازند.رشته های ادبی شامل شعر، داستان ، فیلمنامه نویسی، نمایشنامه نویس، بخش هنری شامل خوشنویسی، معرق و منبت، طراحی پوستر، نقاشی، نقاشی خط، عکاسی، فیلم کوتاه، تئاتر صحنه ای، کمیک استریپ و فناوری شامل تولید اپلیکیشن، ربات و کانال مجازی قرآنی از دیگر بخش های این جشنواره است.مراسم اختتامیه بیست و سومین جشنواره قرآن و عترت دانشگاه های علوم پزشکی ویژه استادان، کارکنان و دانشجویان فردا جمعه با معرفی نفرات برتر و اهدای جوایز به کار خود پایان می دهد.7286 /6030            "}