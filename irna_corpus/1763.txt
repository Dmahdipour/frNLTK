{"onTitr":"","titr":" سقوط در مقابل دلار، روپیه را در کما فرو برد","describe":" دهلی نو - ایرنا - شبکه خبری 'ان دی تی وی' گزارش داد: ادامه سقوط ارزش واحد پولی هند ( روپیه) بر عملکرد آن دسته از شرکت های هندی که نتوانسته اند بدهی های خارجی خود را تصفیه کنند تاثیر منفی شدیدی داشته است.", "text":"به گزارش ایرنا در روز چهارشنبه به نقل از شبکه خبری «ان دی تی وی» ، جاسوانت سینها وزیر سابق اقتصاد هند و از رهبران پیشین حزب حاکم بهارتیا جانتا پارتی( بی جی پی) گفت: زمانی که نارندرا مودی به عنوان سروزیر ایالت گجرات فعالیت می کرد هر دلار آمریکا در بازار های هند به قیمت 60 روپیه خریداری می شد اکنون هر واحد دلار آمریکا نزدیک به 75 روپیه است، بنابراین واحد پولی هند از حالت «آی سی یو » وارد  «کما» شده است.در حقیقت کاهش ارزش روپیه در برابر دلار از آغاز سال جاری تاکنون بانک مرکزی هند را به فروش دلار به منظور مهار سیر نزولی ارزش روپیه در برابر دلار مجبور کرده و این امر باعث شده که ارزش ذخایر ارز خارجی هند در فاصله 13 آوریل تا10 اوت به میزان 147/25 میلیارد دلار تنزل کند.اگر چه شرکت های هند در مقایسه با گذشته اکنون در شرایط بهتری حضور دارند و تعدادی از آنها توانسته اند خود را از نوسانات بازار ارز مصون نگاه دارند اما تعداد زیادی از شرکت های کوچک هندی همچنان تحت تاثیر  این نوسانات هستند و با سقوط  ارزش روپیه فشار بدهی های خارجی آنها بیشتر می شود. شرکت های هندی که دارای درآمد های ارز خارجی نیستند و به دلیل پروژه های خود به سایر شرکت ها و نهاد های خارجی بدهی ارزی دارند، اکنون باید  هزینه سنگین تری را برای پرداخت بدهی های خود صرف کنند.سمیر لودها  یک اقتصاد دان در شرکت 'کوانت ارت مارکت سولوشنز' گفت: شرکت ها نتوانسته اند نزدیک به 75 درصد از بدهی های خارجی خود را پرداخت کنند.شرکت های هندی در چند سال گذشته زمانی که  ارزش روپیه در مقابل دلار آمریکا بیشتر بود، اقدام به دریافت وام های گسترده خارجی کردند. اما روپیه در سال جاری بیش از 13 درصد از ارزش خود را در مقابل دلار آمریکا از دست داده است و دارای یکی از ضعیف ترین عملکرد ها در میان سایر ارزهای آسیایی بوده است. این امر سبب افزایش فروش سهام در بازار  بورس این کشور شده است.هم اکنون شرکت های هندی دارای 28 میلیارد دلار بدهی خارجی هستند که باید تا سال 2019 آنها را پرداخت کنند.آبیشک دانگرا یک تحلیل گر مسائل اقتصادی در سنگاپور نیز در همین رابطه گفت: بسیاری از شرکت های هندی به دلیل هزینه های بالا خود را در مقابل نوسانات ارز خارجی بیمه نمی کنند. این شرکت ها با چالش های بزرگ تری برای تامین مالی خود روبرو خواهند شد.  هر چند سیاستمداران تاکید دارند که وضعیت مالی هندی ها به طور متوسط از 20 سال پیش بهبود یافته و این کشور رشدی را تجربه می کند که از کشورها پیشرفته ای چون آمریکا ،انگلیس و ژاپن هم بیشتر بوده است اما تاثیر بحران های اقتصادی بر زندگی روزمره بیش از یک میلیارد و دویست میلیون نفر هندی که بسیاری از آنها زندگی روستایی متوسط رو به فقیرانه دارند قابل انکار نیست.به همین دلیل است که ناظران سیاسی و احزاب مخالف بر این نکته تاکید می کنند که این کشور اخیرا به دلیل فشارهای ناشی از بالارفتن قیمت نفت و کاهش ارزش روپیه با چالش جدی روبرو شده است.افزایش بهای جهانی نفت و همچنین تهدیدهای آمریکا علیه هند برای مواجه شدن با تحریم در صورت ادامه واردات نفت از ایران از یک سو وکم شدن هر روزه ارزش روپیه در مقابل ارزهای جهانی مانند دلار که کارشناسان از آن به عنوان &#39;سقوط آزاد روپیه به دره ای عمیق&#39; یاد می کنند عملکرد دولت را زیر سوال برده است.مشکل نفت و ارزش روپیه تنها دردسرهای هند نیستند بلکه مساله به اینها استقراض خارجی را هم باید اضافه کرد.در عین حال، نگرانی های زیادی در مورد کاهش سرمایه گذاری و کسری تجاری بیشتر وجود دارد که میتواند به گسترش شکاف حساب مالی هند بیانجامد.آساق**267**1424 **1663**            "}