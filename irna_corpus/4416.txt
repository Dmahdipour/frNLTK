{"onTitr":" مدیرمجموعه فرهنگی تاریخی سعدآباد    ","titr":" تاسیس«مرکز بازدید هدفمند کودکان و نوجوانان» کاری ماندگار است","describe":" تهران- ایرنا- مدیرمجموعه فرهنگی تاریخی سعدآباد می گوید: تاسیس«مرکز بازدید هدفمند کودکان و نوجوانان» کاری ماندگاری در جهت شناخت هرچه بیشتر از هویت تاریخی و فرهنگ غنی کشور است.", "text":"کیا پارسا روز دوشنبه در گفت و گو با خبرنگار فرهنگی ایرنا، درباره برنامه های متنوع فرهنگی هنری مجموعه تاریخی سعدآباد در هفته کودک اظهار داشت: امسال برای برگزاری درخور و شایسته برنامه های هفته کودک از ماهها پیش برنامه ریزی مدونی داشتیم.وی افزود: تلاش کردیم با تشکیل کارگروه تخصصی برنامه هایی را ترتیب دهیم که از دو منظر تناسب با کودکان و تنوع، حرفی برای گفتن داشته باشند.** حفاظتگران کوچکپارسا تاکید کرد: مهمترین برنامه ما در این هفته علاوه بر راه اندازی «مرکز بازدید هدفمند کودکان و نوجوانان» برنامه ای با نام «حفاظتگران کوچک» است که بخش های مختلفی دارد.وی ادامه داد: امسال برای آشنایی بیشتر کودکان با میراث فرهنگی، دستمایه های فرش را انتخاب کردیم که به نوعی پرچم دوم ما ایرانیان در دنیاست.پارسا تاکید کرد: برای مثال یک بخش به «نمایش عروسکی پشت دار قالی» اختصاص دارد که در آن، یک نفر با لباس سنتی بافت را روی دار قالی به بچه ها نشان می دهد تا در آن بچه ها بتوانند با فرش ارتباط برقرار کنند.مدیرمجموعه فرهنگی تاریخی سعدآباد اضافه کرد: در بخش دیگری رنگرزی الیاف پشم را به کودکان آموزش می دهند تا انها بتوانند با الیاف، عروسک های مورد علاقه خود را بسازند.وی گفت: در قسمتی دیگر نقش فرش را به شکل دلخواه رنگ آمیزی می کنند و در کنار آن محوطه بازی قرار دارد که آنجا جورچین نقش فرش را به شکل دلخواه می چیند.پارسا تصریح کرد: در بخش دیگری کودکان با «تنوع زیستی» آشنامی شوند به این نحو که دو ساعت در روز را به سمت «موزه برادران امیدوار» می روند و  آنجا یاد می گیرند «هم بودی» انسان و حیوان در طول این میلیون ها سال چطور شکل گرفته و اسطوره سازی شده است و در مسیر این موزه می آموزند تا چطور پرنده ها را پیدا کنند، چطور از آنها عکاسی کنند.پارسا اظهار کرد: کودکان در این بخش نسبت به فضای زیستی حساس می شوند و در بخشی به آثار تاریخی شبیه سازی شده با میکروسکوپ نگاه می کنند تا با پشت صحنه موزه ها و مرمت اشیا آشنا شوند.وی تصریح کرد: آموزش نوشتاری با خطوط میخی و باستانی روی الواح گلی هم بخش جالبی ست که بچه ها نام خود را روی این الواح گلی می نویسند و بعد از اتمام کار، آنها را با خود به خانه می برند.این مقام میراث گفت: جایی برای نقاشی و یادداشت بچه ها پیش بینی شده تا در پایان این مجموعه کارگاه ها، پیشنهادهایشان را برای نگهداری اشیای تاریخی سعدآباد در آن یادداشت یا نقاشی کنند. **مرکز بازدید هدفمند کودکان و نوجوانان مدیر مجموعه تاریخی سعدآباد گفت: در کنار برنامه های متنوع و فراگیر در موزه های سعدآباد، برای پاسخگویی جدی به نیازهای این گروه سنی، فراخور وظایف و مسئولیت خود، با توجه و اهمیت ویژه به کودکان اقدام به ایجاد واحدی تخصصی با نام «مرکز بازدید هدفمند کودکان و نوجوانان» کردیم.وی تبیین کرد: در این مرکز با رویکرد متفاوت و تخصصی تلاش کرده ایم تا بتوانیم پاسخگوی ذهن پرسشگر کودکان باشیم و نیز فضایی منطبق با دنیای کودکانه آنان برای بهرمندی و شناخت هرچه بیشترشان از هویت تاریخی و فرهنگ غنی کشور کهن و صاحب تمدن ایران، از پنجره و منظر این موزه باشیم.**کارگاه نقاشی شکوفاییکیا پارسا عنوان کرد: از دیگر برنامه های این هفته، برگزاری نمایشگاه نقاشی ایرانی با عنوان «شکوفایی» از روز 16 تا 20 مهرماه در موزه استاد فرشچیان است.او گفت: آیلی آدریک، الهه انگورانی، سانیا سمیعی، پارسا شیخ لاری، رضا فقیه موسوی و مهدی وطنی هنرمندان و خالقان آثار این نمایشگاه هستند.وی افزود: به همین مناسبت کارگاه آموزشی نقاشی ایرانی نیز به صورت رایگان توسط استاد صامعی در محل این موزه دایر می شود.**کارگاه آموزش اکو پرینت مدیر مجموعه کاخ سعدآباد گفت: کارگاه آموزش «اکو پرینت» را نیز در روزهای 16 تا 18 مهر ماه نیز با عنوان  «بیایید با طبیعت پارچه های رنگی بسازیم» در محوطه ی باز موزه ی پوشاک سلطنتی برگزار می کنیم.وی تشریح کرد: از برنامه های این کارگاه می توان به آشنایی کودکان با رنگهای طبیعی و گردش در طبیعت مجموعه کاخ سعدآباد، جمع آوری گلهای رنگارنگ و برگهای پاییزی، میوه کاج، شاخ و برگ خشکیده درختان، رنگرزی پارچه های طبیعی همچون پشم، پنبه و ابریشم با گل و گیاهان موجود در مجموعه با کمک کودکان اشاره کرد.پارسا ادامه داد: آشنایی بیشتر درباره اثرات مثبت رنگهای طبیعی نسبت به رنگهای شیمیایی، پارچه سازی با الیاف پشم و ابریشم و پنبه، نمد سازی و رنگرزی پارچه، ساخت اشیاء کاربردی و زیبا از نمد، و ساخت عروسک های بومی ایران به همراه قصه گویی، چاپ نقوش سنتی به سبک چاپ قلمکار بر روی پارچه، انواع چاپهای ارگانیک (اکو پرینت) با استفاده از برگها، میوه و شاخ و برگهای گیاهان بومی سعدآباد، چاپ نقوش سنتی ایرانی به شیوه ی قلمکار و دوخت نقوش سنتی بر روی پارچه با الیاف طبیعی از دیگر اهداف آموزشی ما در این بخش است.وی یادآورشد: در این کارگاه کودکان ضمن آشنایی با مضرات رنگهای شیمیایی، چند روش چاپ با عنوان اکو پرینت یا چاپ اُرگانیک را با تدریس هما منشی ارغندی،  و ره توشه ی جمع آوری شده از فضای باغ موزه سعدآباد را تجربه خواهند کرد.پارسا اظهار کرد: هدف از برگزاری این کارگاه آشنایی کودکان با هنرهای بومی و سنتی این سرزمین کهن، خلق و آفرینش پارچه، آشنایی با نقوش و سوزندوزیهای ایرانی، همچنین حفاظت از محیط زیست و استفاده بهینه از مواد دور ریختنی و ایجاد کاربری جدید برای آنها است.** جامعه مکلف به پاسداشت حقوق کودک استمدیر کاخ موزه سعدآباد تاکید کرد: دنیای معصومانه کودکان، برکت و قوام زندگی و سرمایه های مهم یک کشور است. وی اضافه کرد: با توجه به جایگاه و نقش بی بدیل خانواده بعنوان اولین اجتماع در بالندگی و شکوفایی شخصیت کودکان، پیش از همه، خود خانواده و سپس جامعه باید این حقوق را به بهترین شکل بشناسند و خود را مکلف به صیانت وپاسداشت آن بدانند. وی یادآور شد: روز جهانی کودک بهانه ای برای توجه عمیق به دنیای کودکان است برای ورود به این دنیای متفاوت، باید آگاهی های خود رابه بوته فراموشی سپرد و با فضای بی آلایش و پرسشگر کودکانمان همراه باشیم. به گزارش ایرنا، در سال ۱۹۴۶ میلادی و بعد از جنگ جهانی دوم در اروپا، مجمع عمومی سازمان ملل به‌منظور حمایت از کودکان، سازمانی به نام یونیسف را ایجاد کرد که نخست «انجمن بین‌المللی ویژهٔ کودکان سازمان ملل» نام گرفت. در سال ۱۹۵۳، یونیسف یکی از بخش‌های دائمی در سازمان ملل متحد گردید و روز ۸ اکتبر روز جهانی کودک نامگذاری شد.فراهنگ**3079** 1418            "}