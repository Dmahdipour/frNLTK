{"onTitr":"","titr":" علت آتش سوزی جمعه بازار یاسوج در دست بررسی است","describe":" یاسوج- ایرنا- مدیرعامل سازمان آتش نشانی شهرداری یاسوج گفت: علت وقوع آتش سوزی سه شنبه شب جمعه بازار یاسوج که توسط آتش نشانان مهار شد در دست بررسی است.", "text":"هاشم یوسفی سه شنبه شب در گفت و گو با خبرنگار ایرنا اظهار داشت: این حادثه تلفات جانی نداشت اما موجب بروز خسارات مالی شده است.وی افزود: پنج گروه 6 نفره از نیروهای امدادی در حال عادی سازی شرایط جمعه بازار یاسوج هستند.یوسفی بیان کرد: ازدحام مردم در محل آتش سوزی فعالیت امدادگران را مختل کرده است.مدیرعامل سازمان آتش نشانی و خدمات ایمنی شهرداری یاسوج نیز پیش از این گفته بود که روز به روز احتمال وقوع حادثه از جمله آتش سوزی در صنوف مختلف جمعه بازار شهر یاسوج وجود دارد.رستمی عنوان کرد: جمعه بازار یاسوج از جمله کانون های حادثه خیزی است که احتمال وقوع هر حادثه ای در آن وجود دارد.وی افزود که وجود تعداد زیادی غرفه های پارچه فروشی، لباس و فرش در این مکان خطر وقوع آتش سوزی را افزایش می دهد.وی بیان کرد: سازه های موجود در بازار مقاوم نبوده و هر لحظه امکان تخریب انها وجود دارد.مدیرعامل سازمان آتش نشانی و خدمات ایمنی شهرداری یاسوج ابراز داشت: با بررسی کارشناسان تاکنون یک صد مورد اخطار ایمنی به جمعه بازار یاسوج از سوی این نهاد به متولیان ابلاغ شده است.شهردار یاسوج پیش از این گفته بود که همه غرفه‌ های فعال جمعه بازار این شهر غیر استاندارد بوده و از لحاظ ایمنی به‌گونه‌ای هستند که در صورت بروز حوادث مختلف‌ از جمله آتش‌سوزی امکان خدمات رسانی کمتر وجود دارد.ساماندهی و جمع آوری جمعه بازار فعلی یاسوج به‌طور جدی در دستور کار شهرداری یاسوج قرار دارد.شهرداری در تلاش است که مغازه‌داران جمعه بازار با میل و رغبت خود به محل جمعه بازار جدید نقل و مکان کنند.جمعه بازار فعلی یاسوج با توجه به خطر آفرین بودن آن برای حفظ جان مردم به‌زودی ساماندهی و جمع آوری خواهد شد.900 غرفه در جمعه بازار یاسوج وجود دارد.9868/1662            "}