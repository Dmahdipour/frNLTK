{"onTitr":" روسیاالیوم:    ","titr":" ناپدید شدن خاشقچی با ورود ماموران سعودی به ترکیه ارتباط دارد","describe":" تهران- ایرنا- منابع امنیتی ترکیه سرنوشت جمال خاشقچی روزنامه نگار مشهور عرب را که چهار روز پیش در پی ورود به کنسولگری عربستان در استانبول ناپدید شد، به ورود همزمان 15مامور سعودی به ترکیه و حضورشان در این کنسولگری مرتبط دانستند.", "text":"به گزارش شنبه شب ایرنا، شبکه خبری روسیا الیوم اعلام کرد که در ادامه تناقض گویی ها میان عربستان و ترکیه در باره موضوع ناپدید شدن این روزنامه نگار سعودی، منابع امنیتی ترکیه گفتند که همزمان با ورود خاشقچی به کنسولگری عربستان در استانبول 15مسئول سعودی نیز وارد کنسولگری کشورشان شدند.آناتولی خبرگزاری رسمی ترکیه به نقل از منابع امنیتی تاکید کرد که خاشقچی از هنگام ورود به کنسولگری عربستان تاکنون از آنجا خارج نشده است.این منابع گفتند که 15 عربستانی از جمله چند نفر مسئول، همزمان با حضور خاشقچی در کنسولگری این کشور در ترکیه با 2 فروند هواپیما وارد استانبول شدند و پیش از بازگشت به کشورشان در این کنسولگری حضور یافتند.عمر چلیک سخنگوی حزب حاکم «عدالت و توسعه» گفت که آنکارا از سرنوشت خاشقچی و طرفی که مسئول ناپدید شدن وی در کنسولگری کشورش در استانبول بوده است، پرده بر می دارد.خاشقجی 59 ساله، بعد از انتخاب محمد بن سلمان به عنوان ولیعهد عربستان این کشور را ترک کرد و به آمریکا رفت و از معدود کسانی است که توانست با اسامه بن لادن مصاحبه کند و مدتی نیز در افغانستان ماموریت داشت و در اوایل سالهای 1990 برای آشتی میان بن لادن و خاندان سعودی تلاش کرد.خاشقجی با کمک ولید بن طلال یک شبکه تلویزیونی در بحرین به نام &#39;العرب&#39; تاسیس کرده بود اما  مدت کوتاهی پس از فعالیت بسته شد.وی در مقالاتی که در روزنامه واشنگتن پست نوشت، از جنگ عربستان در یمن، بحران اقتصادی سعودی با کانادا و دستگیری مدافعان حقوق زنان انتقاد کرده بود.روابط ترکیه و عربستان سعودی که در پی حمایت مقام های  ریاض از دولت السیسی در مصر و نیز تحریم قطر سرد شده، با ناپدید شدن این روزنامه نگار ،می تواند پر تنش و چالش برانگیز تر شود.شبد**1480**1010            "}