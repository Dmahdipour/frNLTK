{"onTitr":" رئیس کل بانک مرکزی در گفت وگو با ایرنا:    ","titr":" ایران و روسیه بدنبال حذف دلار ازمعاملات خود هستند","describe":" مسکو - ایرنا - رئیس کل بانک مرکزی ایران پس از دیدار با همتای روس خود اعلام کرد، ایران و روسیه تاکید جدی بر مبادله براساس پول ملی دارند و باید به تدریج دلار و بقیه ارزها را از روابط تجاری خود حذف کنند.", "text":"عبدالناصر همتی شامگاه پنجشنبه در گفت وگو با خبرنگار ایرنا در تشریح اهداف خود از سفر به مسکو با بیان این مطلب اظهار کرد: در حال حاضر 25 درصد از مبادلات میان دو کشور بر مبنای پول ملی صورت می گیرد که رقم کمی است و ما به دنبال آن هستیم این رقم را بالا ببریم و به تدریج دلار و بقیه ارزها را از روابط تجاری خود حذف کنیم.وی ادامه داد: ایران و روسیه در تهران توافق کردند که حجم تجارت خود را افزایش دهند و برای تحقق این امر نیاز به پشتیبانی سیستم بانکی دو کشور است که با توجه به اظهارات رئیس بانک مرکزی روسیه، هیچ مانعی برای گسترش و توسعه روابط بانکی میان تهران و مسکو وجود ندارد.همتی ادامه داد: سفر من بعد از مذکرات و توافقات خوب روسای جمهوری ایران و روسیه در تهران صورت گرفته است چرا که در آن نشست مقرر شد روسای بانک مرکزی دو کشور برای تسهیل روابط مالی دو جانبه در حوزه بانکی با یکدیگر دیدار کنند.وی نشست خود با رئیس بانک مرکزی روسیه را مثبت ارزیابی کرد و ادامه داد: جلسه خوبی با رئیس بانک مرکزی روسیه داشتم و برای توسعه همکاری های بانکی نقشه راهی ترسیم شده است. به گفته رئیس کل بانک مرکزی ایران، براساس این نقشه راه، روابط کارگزاری میان بانک های مرکزی ایران و روسیه گسترش خواهد یافت و مبادله براساس پول ملی نیز مورد تاکید قرار گرفته است.وی افزود: معاونان بانک های مرکزی  دو کشور نقشه راه را به صورت عملیاتی پیگیری خواهند کرد تا در آینده نزدیک بتوانیم شاهد گسترش روزافزون روابط بانکی باشیم و در پی آن روابط تجاری را توسعه دهیم.همتی این را هم گفت که حجم مبادلات تجاری ایران و روسیه به عنوان دو همسایه مهم در منطقه ناچیز است با این وجود دو کشور خواهان افزایش سطح همکاری های تجاری هستند و ولادیمیر پوتین رئیس جمهوری روسیه اراده جدی در این خصوص دارد.رئیس کل بانک مرکزی ایران اشاره ای هم به تحریم های آمریکا علیه روسیه و ایران کرد و گفت: در  حالی که آمریکا تهران و مسکو را تحریم می کند شرایطی وجود دارد تا روابط خود را بر اساس دوجانبه گسترش دهیم و بر فشارها چیره شویم.اروپام ** 1346 **شبس**1613            "}