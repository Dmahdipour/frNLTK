{"onTitr":"","titr":" پیش بینی برداشت بیش از 65 هزار تن انار از باغ های سمنان","describe":" سمنان - ایرنا - مدیر امور باغبانی سازمان جهاد کشاورزی استان سمنان گفت: امسال پیش بینی می شود بیش از 65 هزار تن انار از باغ های استان سمنان برداشت شود.", "text":"به گزارش ایرنا، مهدی قرائیان عصر پنجشنبه به خبرنگاران اظهار داشت: این پیش بینی چشم گیر بوده و استان سمنان از استان های دارای رتبه در کشور از لحاظ عملکرد محصول انار است.وی ادامه داد: در این استان حدود 55 هزار هکتار باغ وجود دارد که از این میزان 5 هزار و 263 هکتار آن مربوط به باغ های انار است.وی خاطر نشان کرد: امسال با وجود اثرات سرمازدگی سال‌ های گذشته به طور متوسط پیش بینی می شود از هر هکتار 15 هزار و 390 کیلوگرم محصول انار برداشت شود.مدیر امور باغبانی سازمان جهاد کشاورزی استان سمنان یادآور شد: درخت انار در همه شهرستان‌ های استان سمنان قابل کشت بوده و سازگار با اقلیم این منطقه است و با توجه به خشکسالی و کم آبی و  طرح اصلاح الگوی کشت توسعه باغ های انار در دستور کار است.وی افزود: بر اساس برنامه ششم توسعه، افزایش 95 هکتاری وسعت باغ های انار در استان سمنان هدفگذاری شده است.قرائیان تصریح کرد: محصول انار در منطقه های سمنان و سرخه، درجزین و مهدی ‌شهر از کیفیت بالاتری برخوردار است اما بیشترین سطح زیر کشت انار مربوط به منطقه ایوانکی در شهرستان گرمسار است.وی ارقام گلوباریک ایوانکی، پوست سفید و پوست قرمز درجزین و رقم ملس ساوه را از مهم‌ترین ارقام زیر کشت انار استان سمنان عنوان کرد.وی اظهار داشت: امسال انار رقم واندرفول به عنوان رقم مقاوم به ترکیدگی و آفتاب ‌سوختگی در مناطق گرم برای نخستین بار به صورت الگویی در چند منطقه از استان کشت شده است.قرائیان توسعه کشت باغ های انار به صورت اصولی، اجرای طرح اصلاح و بهسازی به وسعت 240 هکتار و جایگزینی باغ های قدیمی به وسعت 450 هکتار را از برنامه‌های اولویت دار مدیریت باغبانی استان سمنان برشمرد. مدیر امور باغبانی سازمان جهاد کشاورزی استان سمنان افزود: حدود 76 هزار اصله نهال انار با نظارت کمیته نهال استان در قالب طرح استاندارد سازی نهالستان‌ها به منظور تولید نهال سالم به صورت یارانه دار در بین باغداران در سال های 96 و 97 توزیع شده است.به گزارش ایرنا، از 198 هزار هکتار وسعت باغ و زمین زراعی در استان سمنان 55 هزار هکتار باغ مثمر است و وسعت باغ های انار در این استان در حدود پنج هزار و 263 هکتار است.استان سمنان بیش از 40 هزار بهره بردار حوزه جهادکشاورزی دارد.7342/7408            "}