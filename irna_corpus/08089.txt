{"onTitr":"","titr":" ایران از تحریم ها عبور می کند","describe":" قشم - ایرنا - امام جمعه قشم گفت: ملت ایران همانگونه که در دفاع مقدس هشت سال در برابر دنیا ایستادگی کرد، با مقاومت و هوشیاری و با عزم راسخ از تحریم ها نیز عبور و آینده ای روشن را ترسیم می کند.", "text":"به گزارش ایرنا، حجت الاسلام میثم طارم در خطبه های نمازجمعه این هفته قشم با اشاره به سخنان روز پنجشنبه مقام معظم رهبری در استادیوم آزادی تهران، افزود: با شکست تحریم ها، آمریکا و استکبار یک بار دیگر از ملت ایران سیلی می خورد.وی افزود: ایران با وجود همه تحریم ها، خودتحریمی ها، کمبودها،بی تدبیری ها و مشکلات و سختی ها، از این پیچ خطرناک با اقتدار عبور خواهد کرد.امام جمعه قشم تصریح کرد: چندی پیش گوشه ای از اقتدار ایران توسط موشک های سپاه پاسداران به نمایش درآمد که مرکز داعش را در فاصله 500 کیلومتری از مرزهای کشور هدف قرار دارد.وی ادامه داد: مرکز داعش در کنار مرکز سربازان آمریکایی بود که مورد هدف قرار گرفت و برخی از سران داعش را به هلاکت رساند که این امر به کسانی که مخاطب هستند، درس هایی داد.طارم در ادامه با اشاره به اهمیت نمازجمعه در دین اسلام گفت: نمازجمعه عامل وحدت هفتگی امت اسلام است که مصالح مسلمانان در آن تبیین می شود.وی افزود: از زمان صدور فرمان تاریخی امام برای احیای نمازجمعه و در طول 40 سال اخیر، تریبون های نمازجمعه بیشترین تاثیر را در بصیرت افزایی و کمک به مسئولان نظام دارند.امام جمعه قشم خاطرنشان کرد: برکات تریبون نمازهای جمعه در طول انقلاب و به خصوص در هنگام بروز مشکلات و فتنه ها متمایز است.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}