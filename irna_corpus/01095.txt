{"onTitr":" رئیس سازمان تدارکات پزشکی هلال احمر در گفت و گو با ایرنا:    ","titr":" شیرخشک های رژیمی و آلرژیک تامین شدند","describe":" تهران- ایرنا- رئیس سازمان تدارکات پزشکی جمعیت هلال احمر از تامین انواع شیرخشک های رژیمی و آلرژیک مورد نیاز نوزادان و کودکان شیرخوار از سوی این سازمان خبر داد و گفت: این شیرخشک ها اکنون از طریق داروخانه مرکزی هلال احمر در حال توزیع است.", "text":"علی فرجی روز پنجشنبه در گفت و گو با خبرنگار اجتماعی ایرنا اظهار داشت: پیش از تامین این شیرخشک ها، در خصوص توزیع شیرخشک های رژیمی و آلرژیک برخی محدودیت ها و کمبودهای مقطعی وجود داشت اما در زمان حاضر هیچگونه کمبودی در این خصوص در داروخانه مرکزی جمعیت هلال احمر وجود ندارد.وی اظهار داشت: این شیرخشک های رژیمی و آلرژیک از سوی سازمان تدارکات پزشکی جمعیت هلال احمر تامین شده و عموم مردم و والدین نوزادان و کودکان شیرخوار می توانند این شیرخشک ها را از داروخانه مرکزی هلال احمر دریافت کنند. شیرخشک های رژیمی برای نوزادانی که به پروتئین شیرگاو موجود در برخی شیرخشک ها حساسیت دارند یا به بیماری های متابولیک مبتلا هستند، تولید می شود.برخی از این نوزادان مانند مبتلایان به بیماری فنیل کتونوری (PKU) باید در نخستین زمان ممکن از این شیرخشک های ویژه تغذیه شوند، چرا که در غیر این صورت به مرور زمان به عوارض کند ذهنی مبتلا می شوند.فنیل کتونوری، بیماری ژنتیکی با نقص آنزیم است که در صورت رعایت نکردن رژیم غذایی مناسب نوزاد و به دنبال تجمع اسید آمینه فنیل آلانین تجزیه نشده در مغز و اندام ها، نوزاد دچار افت ذهنی و کاهش ضریب هوشی می شود. از آنجایی که مواد حساسیت زای موجود در رژیم غذایی مادر می تواند از شیر مادر گذشته و در شیرخوارانی که تغذیه انحصاری با شیر مادر دارند، موجب واکنش حساسیتی شود، این نوزدان نیز باید شیرخشک های رژیمی مخصوص نوزادان مبتلا به آلرژی را مصرف کنند.همچنین کودکانی که از شیرخشک تغذیه می‌شوند و «هایپو آلرژیک» هستند، باید از شیرخشک‌های ضد حساسیت استفاده کنند؛ در برخی موارد این کودکان به بیماری‌های متابولیک مبتلا بوده و به اسیدآمینه شیر حساسیت دارند؛ از این رو باید از شیرخشک رژیمی استفاده کنند.اجتمام*7029*3229*1834            "}