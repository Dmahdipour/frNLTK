{"onTitr":"","titr":" جریمه های نظارتی توسط پلیس راهور اعمال می شود","describe":" تهران ـ ایرنا ـ رئیس پلیس راهور پایتخت با اشاره به اعمال جریمه نظارتی پلیس راهور که بتازگی وارد انواع جرائم این نهاد شده است گفت: این نوع جریمه نظارت پلیس راهنمایی و رانندگی را گسترش می دهد.", "text":"به گزارش ایرنا به غیر از جریمه های رانندگی تسلیمی، الصاقی و دوربین های مکانیزه، جریمه های نظارتی نیز طی چند وقت اخیر به آنها اضافه شده و شامل مواردی است که افسر پلیس با کمک دوربین های اتاق کنترل ترافیک خودروهای متخلف را (تخلف پارک خودرو، استفاده نکردن از کمربند، استفاده از تلفن همراه، ورود ممنوع یا ....) جریمه می کند. سردار محمدرضا مهماندار روز دوشنبه در حاشیه مراسم صبحگاه مشترک نیروی انتظامی تهران بزرگ در گفت و گو با خبرنگار ایرنا معتقد است که این نوع جریمه ها کمک می کند که نظارت پلیس در سطح معابر افزایش یابد.وی همچنین با بیان اینکه به مناسبت هفته نیروی انتظامی ( 13 تا 19 مهر) برای خودروهای با جریمه بیش از یک میلیون تومان تسهیلاتی در نظر گرفته شده است افزود: خودروهایی که به علت تخلفات بالا در توقیف هستند اما دستور مقام قضایی در پرونده شان ندارند با مساعدت هیات رسیدگی کننده ترخیص می شود.مهماندار بیان کرد: هیات رسیدگی کننده با حضور قاضی مربوطه برای ترخیص خودروها مساعدت لازم را از جمله تقسیط جرائم اعمال می کند ضمن اینکه در صورت نیاز رانندگان تعهد می دهند یا در کلاس آموزشی شرکت می کنند.به گزارش ایرنا مراسم صبحگاه مشترک نیروی انتظامی تهران بزرگ با حضور مقیمی استاندار، فرهادی فرماندار تهران، رحیمی رئیس پلیس پایتخت و نیز شماری از فرماندهان نیروی انتظامی تهران بزرگ برگزار شد.تهرام/6139/ 1008            "}