{"onTitr":"","titr":" صهیونیست ها 525 زن فلسطینی را دستگیر کردند","describe":" تهران- ایرنا- 'عبدالناصر فروانه' اسیر آزاد شده فلسطینی گفت که مقامات رژیم صهیونیستی طی سه سال گذشته و از ابتدای انتفاضه قدس در اکتبر/ مهر 2015  تاکنون 525 زن فلسطینی را دستگیر و زندانی کرده اند.", "text":"به گزارش روز سه شنبه پایگاه خبری 'فلسطین الیوم' ،' فروانه ' مدیر پایگاه خبری فلسطین افزود: رژیم صهیونیستی از ابتدای انتفاضه فلسطین تاکنون 525 زن و دختر را  که برخی آنها نوجوان هستند، دستگیر و در زندان های 'هشارون 'و 'الدامون' زندانی کرده و این در حالی است که برخی از این زنان، مادر، بیمار، زخمی و یا نوجوان هستند که بارزترین آنها 'الجعابیص' می باشد.    'فروانه' افزود: دهها دختر نوجوان بر اثر شلیک گلوله صهیونیست ها زخمی شده اند از جمله 'فاطمه طقاطقه' 15 ساله از اهالی شهرک' بیت فجار' در استان بیت لحم است که در ماه مارس / اسفند 2017 با گلوله نظامیان صهیونیست زخمی شد و مقامات رژیم صهیونیستی برغم وخامت حال وی از آزاد کردن آن خودداری کردند تا در بیمارستان در تاریخ 10-5-2017 به شهادت رسید.'فروانه' افزود: روش بازداشت و شکنجه زنان فلسطینی توسط رژیم صهیونیستی با روش بازداشت مردان فرقی ندارد، چه از نظر زمانی و مکانی و چه از نظر شدت اقدامات تجاوزگرانه در حق آنها، به طوری که نظامیان صهیونیست زنان فلسطینی را در خانه های خود و در نیمه های شب مورد ضرب وشتم قرار داده و آنها را روانه زندان می کنند و در زندان نیز علاوه بر شکنجه بدنی و روحی ، زنان را در زندان های انفرادی کثیف و تنگ حس می کنند.    'فروانه' تاکید کرد: همه زنان فلسطینی که بازداشت شده اند یک یا چندین بار مورد شکنجه بدنی، روحی روانی و توهین و تجاوز قرار گرفته اند و این در حالی است که آنها در دادگاه های رژیم صهیونیستی به پرداخت جریمه مالی هم محکوم شده اند.وی افزود: زنان فلسطینی اسیر در زندان های رژیم صهیونیستی حتی از درمان و کمک های پزشکی محروم هستند و با زنان صهیونیست زندانی که متهم به قتل ، مواد مخدر یا فحشا هستند هم زندانی می باشند و از سوی زندانبانان صهیونیست مورد ضرب وشتم و تعرض لفظی قرار می گیرند.وی از سازمان های دست اندر کار حمایت از زنان و حقوق بشر خواست با افشای جنایات رژیم صهیونیستی در حق زنان فلسطینی زندانی در زندان های رژیم صهیونیستی به ظلم ها و تجاوز رژیم اشغالگر پایان دهند.** سازمان عفو بین الملل: ویران کردن روستای فلسطینی الخان الاحمر را جنایت جنگی خواندسازمان عفو بین المللی اعلام کرد: تصمیم رژیم صهیونیستی به ویران کردن روستای الخان الاحمر در کرانه باختری و کوچ اجباری ساکنان آن جهت تداوم عملیات شهرک سازی های غیر قانونی رژیم صهیونیستی جنایت جنگی رژیم صهیونیستی در حق فلسطینیان است. 'صالح حجازی' معاون مدیر برنامه خاورمیانه و شمال آفریقای سازمان عفو بین الملل شب گذشته با صدور بیانیه ای اعلام کرد: ساکنان روستای الخان الاحمر در آستانه تخریب منازل خود هستند این در حالی است که آنها با چشم خود ناظر تخریب خانه های نسل قبل بوده اند و این عمل نه تنها فجیع و ظالمانه بلکه غیر قانونی می باشد و کوچاندن اجباری اهالی الخان الاحمر جنایت جنگی می باشد.'حجازی ' از رژیم صهیونیستی خواست به سیاست های ظالمانه خود در تخریب خانه های فلسطینی و نابودی منبع درآمد آنها پایان دهد.180 تن از ساکنان روستای الخان الاحمر در شرق قدس با کوج اجباری و تخریب منازل خود توسط نظامیان رژیم صهیونیستی مواجه هستند.'ولید عساف' رئیس شورای مقاومت دیوار و شهرک سازی فلسطین گفت: اهالی الخان الاحمر با اعتصاب سراسری باز برای هرگونه مبارزه با اشغالگران صهیونیست آماده می باشند. رژیم صهیونیستی 23 سپتامبر / 1 مهر به اهالی روستای الخان الاحمر هشدار داده بود تا اول اکتبر / 9 مهر خانه های خود را تخلیه کنند.400 فلسطینی در روستای الخان الاحمر ساکن هستند که در سال 1948 زمین های خود در نقب اشغالی در جنوب فلسطین را ترک و به الخان الاحمر منتقل شدند.رژیم صهیونیستی می خواهد با تخریب روستای الخان الاحمر شهرک های صهیونیستی را جایگزین آنها بکند و بدینوسیله قدس شرقی را از اطراف آن جدا کرده و کرانه باختری را به دو بخش تقسیم کند.خاورم** 1453**1144            "}