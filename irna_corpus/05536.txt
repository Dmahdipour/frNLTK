{"onTitr":" آیت الله مکارم شیرازی:    ","titr":" کاردستگاه قضایی مکمل کار نیروی انتظامی است","describe":" قم - ایرنا - آیت الله ناصر مکارم شیرازی از مراجع تقلید گفت: کار دستگاه قضایی مکمل کار نیروی انتظامی است، اگر آنها ادامه کار شما را دنبال نکنند مشکل حل نمی شود.", "text":"به گزارش ایرنا، این مرجع تقلید روز یکشنبه در دیدار سردار حسین اشتری، فرمانده نیروی انتظامی، افزود: نیروی انتظامی به وظیفه خود در دستگیری مجرمان و تحویل آنان به مراجع قضایی عمل می کند اما دستگاه قضایی در محاکمه این افراد تعلل می کند.وی اضافه کرد: مدت هاست دستگاه قضایی گفته مجرمان را به سزای اعمالشان می رسانیم، اما در عمل چیزی مشاهده نمی شود و مردم منتظر هستند.آیت الله مکارم شیرازی گفت: علت این موضوع، تشریفاتی است که وارد مسایل قضایی شده است و برخی از وکلا و افراد در دستگاه قضایی از این که کار به تاخیر بیفتد، خوشحال می شوند، در حالی که مردم منتظر برخورد قاطع هستند.وی افزود: نیروی انتظامی متهم پرونده سکه ثامن را گرفت و تحویل دستگاه قضایی داد و مردم هم از این کار خوشحال شدند، اما اگر ببینند در برخورد جدی با این متهم خبری نشد، مایوس می شوند، در برخورد با این مسایل باید فوری عمل شود.وی ادامه داد: کار دستگاه قضایی مکمل کار نیروی انتظامی است، اگر آنها ادامه کار شما را دنبال نکنند مشکل حل نمی شود. ** امروز در مجلس غوغایی است آیت الله حسین نوری همدانی از مراجع تقلید  نیز در دیدار فرمانده نیروی انتظامی گفت: امروز در مجلس غوغایی است، راجع به موضوعی که قبلا هم گفتیم این به ضرر ماست و از برجام هم بدتر است ما باید نسبت به کل مسایلی که در کشور جریان دارد حساس باشیم.وی همچنین در خصوص وضعیت حجاب در کشور، بیان کرد: کم کم وضعیت حجاب بانوان به خصوص در شهرهای شمالی کشور شبیه زمان قبل از انقلاب می شود و این با خواست اسلام متفاوت است.** نگاه مردم به انقلاب متفاوت شده است آیت الله سید محمد علی علوی گرگانی از مراجع تقلید نیز  در دیدار فرمانده نیروی انتظامی گفت: با توجه به فشارهای اقتصادی و مشکل هایی که در معیشت مردم ایجاد شده، نگاه مردم به انقلاب نسبت به زمان ابتدای پیروزی آن متفاوت شده و آنان با همان دید اول انقلاب به مسایل نگاه نمی کنند.وی افزود: عده ای به ما می گویند چرا به مسئولان تذکر نمی دهید، درحالی که ما تذکر می دهیم اما احتیاج به گوش شنوا است.وی ادامه داد: در دیداری که بنده با رهبر معظم انقلاب داشتم ایشان فرمودند، تذکراتی که شما به مسئولان می دهید را رصد می کنم که این نشان دهنده، عمق نگاه ایشان به مسائل کشور است.7405/ 6133/            "}