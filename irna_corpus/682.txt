{"onTitr":" ان.بی.سی نیوز:    ","titr":" کاخ سفید و ترکیه در مورد آزادی کشیش آمریکایی به توافق رسیدند","describe":" تهران – ایرنا – شبکه ان.بی.سی نیوز به نقل از منابع آگاه گزارش داد، کاخ سفید و ترکیه در مورد آزادی «اندرو برانسون» کشیش آمریکایی به توافق رسیدند.", "text":"به گزارش پنجشنبه شب ایرنا، این شبکه به نقل از دو مقام ارشد دولت آمریکا و یک فرد آگاه دیگر نوشت، طبق توافق کاخ سفید و آنکارا قرار شده، برانسون از برخی اتهامات مبرا شده و طی روزهای آینده آزاد شود. دادگاه بعدی این کشیش آمریکایی برای روز جمعه برنامه ریزی شده است.جزئیات این توافق هنوز روشن نیست اما منابع آگاه گفته اند که قرار است آمریکا در ازای آزادی برانسون فشارهای اقتصادی بر ترکیه را کاهش دهد. یک مقام دولت آمریکا گفت که واشنگتن یقین ندارد که ترکیه به این توافق پایبند باشد زیرا آنکارا چند ماه پیش در آستانه آزاد کردن برانسون قرار داشت اما منصرف شد.برونسون کشیش آمریکایی به اتهام همکاری با کودتاگران ترکیه، همدستی با گروه های تروریستی، همکاری با گروه گولن و پ.ک.ک و نیز جاسوسی به نفع آمریکا بر اساس متهم شده است و از نهم دسامبر 2016 (19 آذرماه 1395) در بازداشت موقت به سر می برد. اگر اتهامات علیه این کشیش ثابت شود وی احتمالا به 35 سال محکوم خواهد شد.برانسون 50 ساله که اهل کارولینای شمالی است و از دو دهه پیش در ترکیه زندگی می کند این اتهامات را رد کرده است. ترکیه در ماه ژوئیه برانسون را آزاد کرد و تحت بازداشت خانگی قرار داد. پرونده برانسون روابط ترکیه و آمریکا را که در وضعیت آرامی قرار نداشت، متشنج کرده است. مایک پمپئو وزیر امور خارجه و جان بولتون مشاور امنیت ملی آمریکا ماه گذشته در حاشیه مجمع عمومی سازمان ملل در نیویورک در خصوص آزادی برانسون گفت وگوهایی با مقام های ترکیه انجام دادند. «سونر چاگاپتای» مدیر برنامه تحقیقات ترکیه در موسسه واشنگتن برای سیاست خاور نزدیک گفت که آزادی برانسون می تواند روابط دونالد ترامپ و رجب طیب اردوغان روسای جمهوری آمریکا و ترکیه را احیا کند.شبک**9423**3404            "}