{"onTitr":"","titr":" زائران 93 کشور در اربعین حسینی وارد خوزستان می شوند","describe":" دزفول - ایرنا - رئیس ستاد عتبات عالیات استان خوزستان گفت: همزمان با اربعین حسینی زائران 93 کشور وارد خوزستان می شوند که باید برای خدمات رسانی مطلوب به آنها از حداکثر توان مردمی استفاده شود.", "text":"به گزارش ایرنا حجت الاسلام سید محمود موسوی روز سه شنبه در نشست مدیران مواکب شهرستان های دزفول، اندیمشک، شوش، شوشتر و گتوند در محل دفتر امام جمعه دزفول افزود: حضور خیل عظیم زائران در خوزستان لزوم افزایش حجم پذیرایی و خدمت به آنها را بیشتر می کند که باید تدابیر لازم در این زمینه اتخاذ شود.وی با بیان اینکه سراسر استان خوزستان در حرکت عظیم اربعین حسینی میزبان و همه مردم  خادم امام حسین(ع) خواهند بود، گفت: لازم است که دولت و ملت با همکاری یکدیگر کار خدمات رسانی به زائران را به بهترین نحو انجام دهند. رئیس ستاد عتبات عالیات خوزستان افزود: دشمن با برهم زدن نرخ دلار و ایجاد مشکل در چندین نقطه خوزستان تلاش کرد حرکت بزرگ اربعین را کمرنگ کند.وی با اشاره به راه اندازی 800 موکب شناسنامه دار در مرز چذابه اظهار داشت: بیش از 500 موکب نیز در مقابل منازل مردم خوزستان و 55 موکب در کشور عراق به مدت یکماه به زائران اربعین حسینی خدمات رسانی می کنند.حجت الاسلام موسوی با بیان اینکه زائران هشت استان از مرز شلمچه برای ورود به عراق استفاده می کنند، افزود: مکان قبلی موکب های مرز چذابه در مرز عراق واقع شده بود و اجازه بنای هیچ سازه ای در خاک عراق نداشتیم به همین دلیل مکان قبلی تغییر یافت.وی اضافه کرد: با توجه به گرمای خوزستان لازم بود یک مکان دائمی برای موکب ها در نظر گرفته شود که مکان فعلی در خاک ایران برای این کار تعیین شد و تا 20 سال آینده در اختیار موکب داران خواهد بود.حجت الاسلام موسوی گفت: مسئولان موکب ها می توانند زیرساخت های لازم را برای پذیرایی از زائران در این مکان ایجاد کنند.وی درخصوص تقسیم زمین ها برای راه اندازی موکب شهرستان ها اظهار داشت: ستاد اربعین در این خصوص دخالتی نداشته است و هیات امنای هر شهر در این ستاد اظهار نظر کرده اند.رئیس ستاد عتبات عالیات استان خوزستان افزود:‌ درون موکب ها در اختیار موکب داران خواهد بود ولی کار نمای موکب ها باید با طراحی مشاور و نظر ستاد اربعین انجام شود.وی با تاکید بر لزوم ورود مردم به فعالیت موکب ها گفت: اربعین باید مردمی باشد لذا هیچ زمینی به ادارات برای راه اندازی موکب داده نشده و هیچ اداره ای حق ندارد از اعتبارات دولتی برای کمک به موکب ها استفاده کند ولی تامین زیرساخت ها از جمله آسفالت، پارکینگ، جاده، برق، فاضلاب و دیگر زیرساخت ها بر عهده ادارات است.حجت الاسلام موسوی افزود: تاکنون چندین بار از محل موکب ها بازدید شده و قرار است بزودی وضعیت آسفالت بین جاده ها و دیگر مشکلات رفع شود.وی اظهار داشت: حدود پنج هزار مترمربع زمین برای موکب های خوزستان داده شده که قرار است 6 مکان فرهنگی و الگویی از جمله سالن همایش در مرکز چذابه راه اندازی شود.**  تلاش دشمن برای کمرنگ کردن اربعین بی نتیجه استامام جمعه دزفول نیز در این نشست با بیان اینکه دشمن همواره در حال توطئه است، گفت: دشمن در راستای کمرنگ کردن حرکت بزرگ اربعین مطالعه کرده و نقاط ضعف و قوت آن را شناسایی کرده است ولی باید بداند نمی تواند جلوی عشق مردم به امام حسین (ع) را بگیرد.حجت الاسلام سیدمحمدعلی قاضی دزفولی با تاکید بر لزوم نهادینه شدن فرهنگ خدمت به زائران حسینی افزود: همه باید فارغ از پست و مقام فقط خدمت رسانی کنند.وی با تاکید بر رعایت احترام و پذیرایی بهینه از زائران حسینی اظهار داشت: مشکلاتی که دشمن برای خادمان ایجاد می کنند باید با تدبیر، مدیریت درست و برنامه ریزی به حداقل برسند.امام جمعه دزفول افزود: پس از حوادث اخیر از جمله حادثه تروریستی اهواز باید همت و تلاش بیشتری در برقراری نظم و امنیت حرکت اربعین صورت گیرد.بهنام میرزایی کارشناس ارشد پدافند غیرعامل معاونت بهداشتی دانشگاه علوم پزشکی دزفول نیز در این نشست گفت: در حادثه تروریستی اهواز عده ای در لباس بسیجی دست به این عملیات تروریستی زدند که این امر می تواند در موکب ها نیز رخ دهد لذا باید ضمن هوشیاری، تدابیر امنیتی بیشتری در نظر گرفته شود.وی افزود: خادمان موکب ها باید شناخته شده باشند و از پذیرفتن افراد بیمار و ناشناس در موکب ها جلوگیری شود.مسئولان مواکب شوش، شوشتر، دزفول، اندیمشک و گتوند نیز در این نشست به ارائه راهکارهای خود برای میزبانی هرچه بهتر از زائران اربعین حسینی پرداختند.7278/3022            "}