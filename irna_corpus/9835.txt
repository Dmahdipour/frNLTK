{"onTitr":"","titr":" 28 تن گوشت منجمد دولتی در شهرستان ری توزیع شد","describe":" شهرری- ایرنا- رئیس اداره جهاد کشاورزی شهرستان ری گفت: 28 تن گوشت منجمد دولتی طی روزهای اخیر در جهت تنظیم و تعدیل بازار توسط 19 مرکز منتخب در این شهرستان توزیع شد.", "text":"محمد عباسی روز چهارشنبه در گفت و گو با ایرنا افزود: علاوه بر این میزان مقدار زیادی گوشت منجمد در میادین میوه و تره بار و همچنین در فروشگاه های زنجیره ای در میان شهروندان این شهرستان توزیع شده است.وی تصریح کرد: جهاد کشاورزی ری با همکاری اداره تعزیرات و اداره صنعت، معدن و تجارت تاکنون هفت تن گوشت منجمد را نیز با استفاده از غرفه سیار در مناطق محروم شهرستان با قیمت مصوب 290 هزار ریال توزیع کرده است.عباسی در ادامه با اشاره به اینکه جهاد کشاورزی وظیفه پایش 19 قلم کالای اساسی را در جهت تنظیم و تعدیل بازار بر عهده دارد، اظهار داشت: بازرسان این اداره قیمت شکر، برنج، گوشت، روغن و همچنین نهاده های دامی از جمله ذرت دانه ای، جو، سویا و کنجاله که با ارز دولتی وارد کشور شده اند را پیوسته پایش می کنند.به گزارش ایرنا، توزیع گوشت منجمد وارداتی با نرخ دولتی از بیست و ششم شهریور ماه در سطح شهرستان ری آغاز شده است که برای توزیع عادلانه گوشت منجمد، هر نفر فقط سه کیلوگرم گوشت دریافت کند.توزیع گوشت منجمد در جهت کاهش التهابات بازار در مراکز منتخب آغاز شد و این در حالی است که رییس اتاق اصناف شهرستان ری توزیع روزانه سه تن گوشت را به هیچ عنوان تامین کننده نیاز شهروندان نمی داند و معتقد است که نیاز شهرستان ری روزانه 45 تن می باشد.شهرستان ری (به مرکزیت شهرری) با جمعیتی بیش از یک میلیون و 800 هزار نفر در جنوب استان تهران واقع شده که دارای پنج شهر شهرری، باقرشهر، کهریزک، قیامدشت و حسن آباد است.3218/6003            "}