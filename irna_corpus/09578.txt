{"onTitr":" مدیر مرکز خیریه حضرت زینب (س) لبنان:    ","titr":" امام سجاد (ع) با جهل گستری بنی امیه مبارزه کرد","describe":" بندرعباس- ایرنا- مدیر مرکز خیریه حضرت زینب(س) لبنان گفت: امام سجاد (ع) بعد از شهادت امام حسین(ع) روشنگری از سستی و دین گریزی خلفای بنی امیه و مبارزه با تجاهل و جهل گستری آنها را دنبال کرد.", "text":"به گزارش ایرنا، زینب عیسی در بخش عصرگاهی در مراسم اختتامیه هشتمین کنگره بین المللی امام سجاد (ع) در بندرعباس اظهار داشت: پس از شهادت امام حسین (ع)، حرکت های مردمی امام سجاد (ع) در بیداری مردم یک فیض الهی بود، زیرا انسان ها را از یوغ بندگی نادانی به سوی عبودیت خدا هدایت می کرد.وی افزود: ماموریت امام سجاد (ع) درارتباط با خلفا در 2 مسیر صیانت و پاسداری از فکر اصیل اسلام توحیدی و نبوی، تعریف و شناساندن حقانیت امامت و مکتب اسلام نبوی به عنوان حرکت نخست آغاز شد. وی دنبال کردن تعریف روش های سیاسی حکومت با هدف تشکیل حکومت الهی بر روی زمین براساس مبادی و بنیان های نبوی را دومین ماموریت امام سجاد(ع) با هدف روشنگری خلفا برشمرد.این استاد دانشگاه بیروت گفت: امام سجاد(ع) در حفظ امامت و جایگاه آن می کوشید و در این راه به اصلاح حکومت و استبداد سیاسی پرداخت.زینب عیسی ابراز داشت: امام سجاد(ع) در سه دهه هرگز از حرکت های سازنده و مجاهدانه بازنماند که می توان به فعالیت های وی در راستای روشنگری از سستی و دین گریزی خلفای بنی امیه و نهی از هویت دینی و مبارزه با تجاهل و جهل گستری اشاره کرد.این پژوهشگر زن لبنان، آماده سازی امت در سایه حکومت اسلامی، نشر اندیشه اهل بیت(ع) و ساماندهی پیروان این اندیشه، هدفمند کردن عقیده امامت و پایه گذاری آن، بازگرداندن آن به صاحبان اصلی و آماده سازی 170صحابی فداکار آن را از دیگر ماموریت های این امام برشمرد.وی افزود: حرکت های اصلاح گرایانه امام سجاد(ع) برای دعوت مردم به دین اسلام به دلیل ستم کاری بنی امیه گسترش یافت، زیرا ستمگری، انسجام نیروهای ستمدیده را به دنبال دارد و آن حضرت توانست احساس ها را از پراکندگی به اندیشه و منطق تبدیل کند.مدیر مرکز خیریه حضرت زینب(س) لبنان ادامه داد: معیارهای پیروزی ظاهری بنی امیه برآمده از تزویر و نیرنگ بود اما موفقیت های امام سجاد(ع) از نور الهی سرچشمه می گرفت.ادامه بخش عصرگاهی هشتمین کنگره بین ‌المللی امام سجاد (ع) با سخنرانی و قرائت مقالات 3 نفر از پژوهشگران و محققان خارجی حجت الاسلام فضیل ریال&#39; از اندیشمندان کشور الجزایر و &#39;شیخ غازی حنیه&#39; از علمای اهل سنت محب اهل بیت(ع) از منطقه صیدان لبنان در بندرعباس ادامه یافت. 9887 /6048            "}