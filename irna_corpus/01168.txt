{"onTitr":"","titr":" بیمارستان تخصصی دامپزشکی خواف به بهره برداری رسید","describe":" گناباد- ایرنا- نخستین بیمارستان تخصصی دامپزشکی خواف با هزینه 500 میلیون ریال روز پنجشنبه طی مراسمی به بهره برداری رسید.", "text":"به گزارش ایرنا سرپرست فرمانداری خواف در این مراسم گفت: این بیمارستان با 250 مترمربع زیربنا دارای بخشهای  آزمایشهای بالینی، جراحی، تشخیص، درمان و داروخانه است و بخش سونوگرافی آن نیز در آینده نزدیک راه اندازی می شود.عبدالرضا سپهری افزود: چهار دامپزشک در این بیمارستان به صورت تخصصی به درمان انواع دام و طیور می پردازند و با توجه به ظرفیتهای خواف از نظر تعداد دامهای سبک و سنگین و طیور راه اندازی این بیمارستان به عنوان یک ضرورت همواره احساس می شد که با تلاش مسئولان مربوطه محقق شد.دکتر عبدالله احسانی رئیس شبکه دامپزشکی خواف هم به خبرنگار ایرنا گفت: راه اندازی بیمارستان دامپزشکی نقش مهمی در تسریع درمان بیماری های دام و طیور و جلوگیری از فراگیری و انتقال آنها دارد.شهرستان خواف با 350 هزار راس دام سبک ، سه هزار راس دام سنگین و 60 واحد مرغداری در 267 کیلومتری جنوب مشهد واقع است.2095/ 6053            "}