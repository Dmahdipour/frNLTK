{"onTitr":"","titr":" گذری اجمالی بر دوئل میان قانون و فشار سیاسی در صحن شورای شهر تالش","describe":" پایگاه خبری - تحلیلی گیل نگاه، مطلبی در قسمت یادداشت با عنوان گذری اجمالی بر دوئل میان قانون و فشار سیاسی در صحن شورای شهر تالش به قلم رامیز دانشور منتشر کرده است.", "text":"پس از کش و قوس های فراوان میان اعضای شورای شهر تالش بر سر استیضاح رامین باباپور ، فرماندار تالش طی نامه ای به شورای شهر تالش نظر هیئت تطبیق مبنی بر عدم رعایت مفاد قانونی و مراحل استیضاح را اعلام داشت و رای بر ادامه کار شهردار تالش داد.پس از آن بود که محمود شکری نماینده شهرستان تالش که همواره مخالفت خود با باباپور را از انتخاب وی تا استیضاح به دلیل برخی مسائل همچون عدم همسویی سیاسی و کاری به خاصه ماجرای گیسوم یا به تعبیری غائله گیسوم ، بی هیچ ابایی ابراز داشته ، با استفاده از فشار مجلس بر استیضاح احتمالی وزیر کشور توانست مدیران بلند مرتبه وزارت کشور را مجاب به وتو تصمیم قانونی فرماندار و هیئت تطبیق شهرستان کند و حکم برکناری رامین باباپور را طی نامه ای از سوی مدیرکل دفتر امور شوراهای وزارت کشور اخذ کند .بدین ترتیب رامین باباپور رسما از کرسی شهرداری تالش عزل و فریبرز داداشیان به عنوان سرپرست جدید عهده دار سکان مدیریت شهری شهر تالش انتخاب شد.این استیضاح و اصرار بر عزل شهردار منتخب شورای شهر تالش در شرایطی رخ داد که به نظر می رسید که اعضای شورای شهر تالش الترناتیو و نقشه راه مشخص و روشنی را اتخاذ کرده که گویی فقط رامین باباپور مانع تحقق آن بوده است. در حالی که پس از عزل شهردار تالش دست کم شواهد و قرائن از اختلافات موجود بر سر انتخاب شهردار حداقل قوی تر و با برنامه تر حکایت داشت.مبین این گزاره اقدام شورای شهر جهت دموکراتیزه کردن فرایند انتخاب شهردار به طریق ثبت نام آزاد از متقاضیان بود که نتیجه آن استقبال افرادی جهت تصدی امور مدیریت شهری بود که بیشتر نشانگر تنزل شأن جایگاه شهرداری و شورای شهر بود تا اینکه نشانگر روند دموکراتیزه شدن انتخاب شهردار!به هر ترتیب رامین باباپور پس از طرح شکایت به دیوان عدالت اداری از دستور مدیرکل دفتر امور شوراهای وزارت کشور (یا بهتر بگوییم با رد فشار سیاسی حاصل از موج فشار استیضاح های مجلس توسط محمود شکری نماینده شهرستان ) مبنی بر رد رای فرماندار تالش و هیئت تطبیق شهرستان ، با حکم موقت بازگشت به کار بر کرسی هدایت شهرداری تالش بازگشت.این برگشت به کار رامین باباپور را میتوان به مثابه پیروزی وی با ابزار قانون در دوئلی پنهان در مواجه با محمود شکری متکی به ابزار فشار سیاسی و استیضاح تعبیر کرد که به نظر می رسد با توجه بی برنامگی شورای شهر و روند انتخاب شهردار منتخب اتفاق میمونیست در جهت حفظ یکی از نیروهای جوان و با دانش که میتواند در اینده نقطه اتکایی برای شهرستان باشد.امید است مشکلات و اختلافات شخصی و سلیقه ای و خارج از صحن شورای شهر و شهرداری تالش تاثیری در روند مدیریت شهری شهرستان نداشته باشد به این امید که دوستان شورا نشین بتوانند پاسخگوی اعتماد مردم باشند.2007/7294            "}