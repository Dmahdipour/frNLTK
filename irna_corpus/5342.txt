{"onTitr":" لیگ برتر انگلیس؛    ","titr":" لیورپول از شکست برابر منچسترسیتی گریخت","describe":" تهران-ایرنا- تیم لیورپول در آخرین دیدار هفته هشتم لیگ برتر انگلیس و در ورزشگاه «آنفیلد» با خوش شانسی برابر منچسترسیتی مدافع عنوان قهرمانی این رقابت ها  مساوی کرد.", "text":"به گزارش ایرنا، در حالیکه کارشناسان و هواداران علاقه مند به لیگ برتر جزیره در انتظار بازی تماشایی از دو تیم آماده و صدر نشین این لیگ بودند بازی شاگردان «یورگن کلوپ» و «پپ گواردیولا» دیدنی از کار در نیامد و در حالی با نتیجه تساوی بدون گل به پایان رسید که «ریاض محرز» در دقیقه 86 پنالتی منچستر سیتی را خراب کرد و به بیرون زد.بازیکنان دو تیم لیورپول و منچسترسیتی که این فصل از رقابت های لیگ برتر انگلیس را خوب شروع کردند برخلاف سایر دیدارهایی که انجام دادند امروز شاداب، بی مهابا و پر خطر بازی نکرده و تماشاگران که برای تماشایی بازی زیبا به ورزشگاه آمده بودند را ناامید کردند.در 10 دقیقه ابتدایی نیمه نخست بازیکنان تیم لیورپول بازی را در اختیار داشته و حملات متعددی را بر روی دروازه منچستر سیتی طراحی کردند که البته این حملات ثمری برای آنان نداشت.در ادامه بازیکنان تیم منچسترسیتی مالکیت توپ و میدان را بدست آورده و از جناحین بر روی دروازه تیم میزبان حملاتی را طراحی کردند.با فرو کش کردن دامنه حملات تیم منچسترسیتی توپ بیشتر در میانه میدان درجریان بود و به جز مصدومیت «جیمز میلنر» که در دقیقه 29 و ترک اجباری این بازیکن از زمین به پایان رسید، اتفاق خاصی دراین نیمه نیفتاد.نیمه دوم با برتری بازیکنان تیم لیورپول همراه بود اما تلاش آنان برای گلزنی به دلیل کم دقتی بازیکنان درحرکات تیمی بی ثمر بود و این روند به همین گونه پیش می رفت.گواردیولا در دقیقه 66 «سرخیو آگوئرو» مهاجم ملی پوش آرژانتینی تیمش که یکی از کم کارترین بازیکنان این میدان بود را از  زمین خارج و «گابریل ژسوس» مهاجم برزیلی را به زمین فرستاد.این تغییر، حرکت رو به جلوی این تیم را بیشتر کرد و بازیکنان این تیم فرصت های بیشتری را بر روی دروزاه حریف خلق کردند.در این دقایق بازیکنان تیم لیورپول تنها چشم به ضد حملات داشتند که البته در این مهم نیز کم دقت بودند.در دقیقه 85 مهم ترین اتفاق این دیدار رقم خورد و «لروی سانه» بازیکن تیم منچسترسیتی در محوطه جریمه تیم لیورپول حرکتی را آغاز و با خطای مدافعان این تیم سرنگون شد که بلافاصله «مارتین اتکینسون» داور این دیدار اعلام  ضربه پنالتی به سود تیم منچستر سیتی کرد.در دقیقه 86 «ریاص محرز» پشت این ضربه پنالتی ایستاد و آن را به بالای دروازه «آلیسون بکر» سنگربان تیم لیورپول زد و بهترین فرصت تیمش برای گلزنی را ازدست داد.در دقایق پایانی اتفاق خاصی نیفتاد و این بازی سرانجام با نتیجه تساوی بدون گل به پایان رسید.تیم منچسترسیتی با کسب یک امتیاز از این دیدار خارج از خانه 20 امتیازی شد و به دلیل تفاضل گل مناسب تر نسبت به تیم چلسی در صدر جدول رده بندی این مسابقابت ایستاد.تیم لیورپول نیز به رغم 20 امتیازی شدن اما از رده سوم جدول تکان نخورد و دراین مکان باقی ماند.ورزشی **9144**شبس**1613            "}