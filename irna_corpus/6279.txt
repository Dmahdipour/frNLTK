{"onTitr":" فرماندار خلخال:    ","titr":" مردم از عملکرد مخابرات راضی نیستند","describe":" اردبیل - ایرنا - فرماندار خلخال گفت: عملکرد مخابرات این شهرستان مورد رضایت عموم مردم نبوده و مسئولان این شرکت موظف به ارائه خدمات با کیفیت برای جلب رضایت مردم منطقه هستند.", "text":"به گزارش ایرنا ، فریدون بابایی روز یکشنبه در نشستی با رییس شرکت مخابرات افزود: طولانی شدن زمان قطعی تلفن های ثابت روستایی در سه بخش مرکزی ، شاهرود و خورش رستم و عدم توجه مسئولان این شرکت نسبت به رفع نواقص موجود در سیستم مخابراتی موجب نارضایتی مردم منطقه از این شرکت شده است.وی گفت: نحوه ارائه خدمات به مشترکین تلفن ثابت ، همراه و اینترنت نیز عاری از نقص نبوده و انتظار از مسئولان مخابرات توجه به خواسته مردم و ارائه خدمات کیفی و مناسب به مشترکین است.وی همچنین اظهار داشت: رفع نواقص و برقراری ارتباط در شبکه های مخابراتی تلفن ثابت روستاهایی که فاقد پوشش تلفن همراه هستند ضرورت دارد.بابایی با بیان اینکه به نگهداری شبکه های مخابراتی از جمله خطوط ارتباطی تلفن ثابت روستایی توجهی نمی شود، افزود:  مشکلات مربوط به مخابرات در جلسات مختلف با حضور مسئولان استانی و کشوری این شرکت مطرح شده ولی به خواسته مسئولان و مردم منطقه در این زمینه توجهی نشده است.رییس شرکت مخابرات خلخال نیز در این نشست دلیل قطع تلفن ثابت روستایی را در این شهرستان اجرای ناهماهنگ پروژه ها و طرح های عمرانی از سوی دستگاه های اجرایی همچون شرکت های برق ، گاز و نیز افزایش سرقت کابل های انتقال خطوط تلفن ذکر کرد.صادق حیدری افزود: علت طولانی شدن زمان تعمیرات و برقراری مجدد ارتباط تلفن ثابت روستاهای اقماری نیز وجود مشکل تهیه و خرید کابل از بازار با توجه به وضعیت موجود اقتصادی کشور و کمبود امکانات و لوازم مخابراتی از جمله سیم و کابل مورد نیاز برای تعمیرات خطوط قطع شده تلفن ثابت است.وی گفت: در نیمه اول امسال 3.5 کیلومتر از کابل های تلفن ثابت روستایی به سرقت رفته و این در حالی است که هیچ گونه کابلی از سوی مرکز استان برای جایگزینی به خلخال تحویل نشده است.خلخال در جنوب اردبیل قرار دارد.7119/6018            "}