{"onTitr":"","titr":" شهرداری ها با کشورهای توسعه ارتباط برقرار کنند","describe":" اصفهان- ایرنا- معاون هماهنگی امور عمرانی استانداری اصفهان گفت: باید دریچه ارتباط شهرداری ها با کشورهای توسعه یافته در تمامی حوزه ها از جمله المان شهری، معابر و فضای سبز را جدی بگیریم.", "text":"به گزارش ایرنا، علی مقدس زاده روز چهارشنبه در همایش شهرداران استان اصفهان در تالار شهروند افزود: 80 درصد از موضوعات شهرداری های ما با شهرداری های دنیا به ویژه در کشورهای توسعه یافته مشترک است.وی اظهارداشت : در قانون بودجه سال 97 تبصره ای تعریف شده تا مدیران دولتی طرح های عمرانی توسعه ای را به بخش خصوصی واگذار کنند.معاون هماهنگی امور عمرانی استانداری اصفهان تصریح کرد: 109 طرح عمرانی مرتبط با نهادهای دولتی در استان احصا شده است.وی با بیان این که بودجه عمرانی دستگاه های اجرایی استان در سال جاری بیش از 6 هزار و 500 میلیارد ریال است، بیان کرد: در همان ساعت ابتدایی رونمایی از پورتال سرمایه گذاری پنج هزار و 800 میلیارد ریال طرح توسط منابع مالی بخش خصوصی واگذار شد.مقدس زاده تصریح کرد : شهرداران درآمدهای پایدار را با طرح های منطبق با ظرفیت های مناطق ارائه کنند.شهردار اصفهان در ادامه افزود: مشکلات متعدد شهرداری ها را با نمایندگان مجلس مطرح کردیم تا در وضع قوانین جدید مشکلات و نقطه نظرات را مدنظر قرار دهند.قدرت الله نوروزی با بیان این که مجمع نمایندگان استان باید در جریان مشکلات شهرداری ها قرار بگیرند، گفت: قانون مرتبط با ارزش افزوده و نبود درآمدهای پایدار از جمله مشکلات شهرداری ها در راستای تصویب قوانین جدید است.وی با بیان این که شورایعالی استان ها قدرت تقدیم لایحه به مجلس را دارند،  تصریح کرد : در زمان حال از ظرفیت شورایعالی استان ها استفاده نمی کنیم.استان اصفهان بیست و چهار شهرستان و افزون بر پنج میلیون نفر جمعیت دارد.9913//6026/            "}