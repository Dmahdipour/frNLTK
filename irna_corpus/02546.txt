{"onTitr":"","titr":" خروج قطار از ریل در هند 26 کشته و زخمی برجای گذاشت","describe":" دهلی نو- ایرنا- مقامات هندی روز چهارشنبه اعلام کردند بر اثر خروج  پنج واگن قطار از ریل در ایالت اوتارپرادش در شمال غرب دهلی نو حداقل 6 نفر از مسافران کشته و 20 نفر دیگر مجروح شدند.", "text":"به گزارش ایرنا به نقل از وب سایت ' دی ان ای ایندیا'، این قطار از ایالت بنگال غربی به مقصد دهلی نو در حال حرکت بوده است که پنج واگن و همچنین لکوموتیو آن در 50 متری ایستگاه 'هرچند پور' از خط خارج شد.ساتیش کومار رییس سازمان راه آهن شمال هند گفت: تلفات این سانحه ممکن است افزایش یابد.مقامات اعلام کرده اند تیم های امداد و پزشکی در محل حادثه حاضر شده اند و خط تماس اضطراری نیز برقرار شده است.یوگی ادیتیانات سروزیر ایالت اوتارپرادش نیز از مقامات مربوطه درخواست کرده است تا تمام تلاش خود برای کمک به مجروحان این حادثه را انجام دهند.سال گذشته نیز بر اثر خروج قطار از ریل در ایالت اندراپرادش دستکم 32 نفر کشته و بیش از 100 نفر مجروح شدند.همچنین خروج قطار دیگری در اواخر ماه نوامبر (آذر) سال 2016 از ریل 150 کشته و 200 مجروح برجای گذاشت.شبکه راه آهن هند با 115 هزار کیلومتر خطوط ریلی و به عنوان یکی از بزرگترین شبکه ریلی جهان، هر سال به علت فرسودگی تجهیزات و قطارها، صدها نفر را به کام مرگ می کشاند.براساس آمارهای منتشر شده ،هر روز 22 میلیون نفر و در سال حدود هشت میلیارد مسافر با خطوط به شدت فرسوده هند جابجا می شوند.سازمان راه آهن هند از سال 2014 عملیات نوسازی خطوط ریلی و جایگزین قطارهای فرسوده را برای افزایش تعداد مسافران آغاز کرده است.بزرگترین سانحه در راه آهن هند در سال 2010 در ایالت بنگال غربی اتفاق افتاد که در این حادثه 148 نفر کشته شدند.آساق**267**1424**1337            "}