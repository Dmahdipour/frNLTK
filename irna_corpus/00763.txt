{"onTitr":" رئیس بنیاد نخبگان کهگیلویه وبویراحمد:    ","titr":" ظرفیت های این بنیاد برای جامعه هدف ناشناخته است","describe":" یاسوج- ایرنا- رئیس بنیاد نخبگان کهگیلویه وبویراحمد با تاکید بر اینکه ظرفیت های این بنیاد علمی هنوز برای بسیاری از افراد جامعه هدف خود در سطوح گوناگون ناشناخته مانده است از رسانه ها خواست برای شناخته شدن ظرفیت های بنیاد نخبگان همکاری بیشتری داشته باشند.", "text":"به گزارش ایرنا، سید حمدالله اکوانی روز پنجشنبه در جمع خبرنگاران کهگیلویه وبویراحمد اظهار داشت: رسانه به عنوان کارکرد حرفه ای خود در جهت دهی افکار عمومی می تواند برای شناسایی و هدایت نخبگان علمی این بنیاد را یاری دهند.وی اهدف و فلسفه ایجاد بنیاد نخبگان و برخی سیاست ها و رویکردهای این بنیاد را یادآور شد و گفت: مهمترین هدف آن در وهله نخست شناسایی نخبگان در سطوح علمی مختلف است.اکوانی طرح شهاب برای شناسایی و هدایت استعدادهای برتر را یکی از اهداف و راهبردهای مهم بنیاد نخبگان در سطح ملی و این استان دانست و گفت: تاکنون در قالب این طرح حدود 20 هزار دانش اموز در پایه های مختلف (چهارم تا دوره های متوسطه) شناسایی شده اند.وی با بیان اینکه شناسایی، هدایت و حمایت آموزشی،تربیتی و معنوی استعدادهای برتر از پایه چهارم تا دوره دوره متوسطه  هدف نخست این طرح است، افزود: پس از شناسایی ، تربیت و هدایت نخبگان تاثیر گذاری آنان در جامعه مورد توجه قرار می گیرد.اکوانی همچنین به ظرفیت های متعدد بنیاد نخبگان برای دانشجویان و استادان در قالب حمایت از اجتماعات علمی و دانشجویی اشاره کرد و گفت: کار شناسایی نخبگان در این حوزه در 2مرحله انجام می شود.وی تصریح کرد: دانشجویان می توانند باتوجه به اعلام فراخوان توسط بنیاد ملی نخبگان که در 2مرحله در طول سال انجام می شود نام نویسی کنند و با داشتن شرایط از تسهیلات ویژه بنیاد نخبگان بهره مند شوند.اکوانی گفت: یک مرحله آن از اواخر بهار تا پایان تیرماه و مرحله دوم نیز در پاییز و با آغاز سال تحصیلی دانشجویان است.رئیس بنیاد نخبگان کهگیلویه وبویراحمد گفت: اعطای مبلغ 50 میلیون ریال به صورت بلاعوض به دانشجویان دوره کارشناسی و کارشناسی ارشد در طول دوران تحصیلی یکی از مهمترین مشوق ها در این راستاست.اکوانی افزود: برای دانشجویان دوره دکتری نیز مبلغ 110 میلیون ریال پیش بینی شده است.وی برگزاری جشنواره های نوآورانه، ابداعات و اختراعات را نیز از دیگر برنامه های مهم و سالانه در بنیادملی نخبگان  برای شناسایی ، تقویت و هدایت نخبگان دانست.اکوانی همچنین اجرای طرح دوست علمی ویژه دانش آموزان مستعد وخلاق را از دیگر طرح ها و برنامه های مهم در دست اجرا بنیاد ملی نخبگان دانست و گفت: شناسایی این دانش آموزان در دو مرحله انجام شد.وی گفت: هوش هیجانی، ایده پردازی، تفکر تضاد، کارگروهی، کارآفرینی و تجاری سازی، جرات ورزی و تقویت روحیه خودباوری و اعتماد به نفس از جمله اهداف طرح دوست علمی است.وی ابراز داشت: ارتقای سطح تفکر دانش آموزان و ترغیب آنان به ارائه ایده های خلاقانه، ایجاد بستر مناسب برای ارتقای سطح علمی و فرهنگی محیط های آموزشی دانش آموزان و همچنین آشنایی با نخبگان و صاحبان استعدادهای برتر مورد حمایت بنیاد ملی نخبگان از اهداف مهم این طرح است.اکوانی یادآور شد: حدود 60 نفر در این راستا در سطح استان شناسایی شدند که با پایش نهایی و غربالگری 16 نفر انتخاب و به بنیاد ملی نخبگان معرفی شدند.3016/1662            "}