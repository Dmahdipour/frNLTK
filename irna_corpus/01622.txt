{"onTitr":"","titr":" هیات همگانی پردیس در رده بندی استانی 8 پله صعود کرد","describe":" تهران-ایرنا- رئیس هیات همگانی شهر پردیس از 8 پله صعود رتبه استانی این شهر طی 4 ماه گذشته خبر داد.", "text":"هادی سوهانی عصر امروز در گفت و گو با خبرنگار ایرنا اظهار داشت: بر اساس آخرین رده بندی اعلام شده از سوی هیات ورزش‌های همگانی استان تهران، هیات ورزش های همگانی شهر پردیس با صعودی هشت پله ای از رده شانزدهم و امتیاز 25 (تا انتهای سال 96) به رده هشتم و امتیاز 100 رسید. وی در ادامه با اشاره به فعالیت‎های انجام شده خاطر نشان کرد: اجرای 20 برنامه متنوع، راه اندازی مجموعه اداری به همراه استقرار تجهیزات مورد نیاز در راستای ایجاد تمرکز در طرح ها و برنامه بخشی از فعالیت‌های این هیات برای پیگیری مطالبات شهروندان و اعلام نظرات آنها در حوزه ورزش‎های همگانی است.عضو شورای شهر عنوان کرد: برنامه پرواز بادبادک‌ها در بام پردیس، پیاده روی بزرگ خانوادگی، همایش ورزش، نشاط و سلامتی در فاز 11، برگزاری جشنواره بازی و ورزش کودکان و برنامه صعود به قله دماوند مجموعه فرهنگی شهرداری را در کارنامه فعالیت‌های خود داریم.رئیس کمیسیون فرهنگی هنری شورای اسلامی شهر پردیس در ادامه افزود: برگزاری دو دوره رقابت‌های «عملیات ترکیبی آتش نشانی» در شهر پردیس، حضور موفق تیم آتش نشانان شهر پردیس در رقابت‌های کشوری به میزبانی استان سمنان و کسب عنوان دومی تیم «کلیستنیکس» پردیس در مسابقات تهران از دیگر عملکردهای این هیات طی 4 ماه گذشته است.سوهانی از راه اندازی چهار ایستگاه ورزش صبحگاهی و عصرگاهی در شهر پردیس خبر داد و گفت: طی این مدت برای ارتقای سطح نشاط شهروندان چهار ایستگاه ورزش همگانی در بوستان‌های شهریار، امام رضا(ع)، پارک بانوان و مجتمع کوهستان راه اندازی شد.وی عنوان کرد: هیات ورزش‌های همگانی یکی از بهترین عرصه‌ها برای توسعه فرهنگ ورزش در میان شهروندان و در نتیجه ارتقای سطح سلامت جسمی، افزایش نشاط و کاهش آسیب‌های اجتماعی است. تهرام/9441//1348            "}