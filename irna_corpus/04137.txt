{"onTitr":" رییس هیات مدیره صندوق ضمانت صادرات ایران اعلام کرد:    ","titr":" رشد 45 درصدی حجم پوشش بیمه ای و تضمینی صندوق ضمانت صادرات","describe":" تهران- ایرنا- رییس هیات مدیره صندوق ضمانت صادرات ایران از رشد 45 درصدی حجم پوشش های بیمه ای و تضمینی پارسال نسبت به سال 1395 خبر داد و گفت: میزان پوشش صندوق به 787 میلیارد و 400 میلیون ریال رسید.", "text":"به گزارش دوشنبه تارنمای وزارت صنعت، معدن و تجارت، مجمع عمومی عادی سالیانه صندوق ضمانت صادرات ایران برای بررسی صورت های مالی سال 1396 با حضور معاونان وزیر صنعت، معدن و تجارت، اموراقتصادی و دارایی و دادگستری تشکیل شد.در این جلسه، رییس هیات مدیره صندوق ضمانت صادرات ایران گزارشی از عملکرد سال 1396 ارائه کرد.سیدکمال سیدعلی با اشاره به نقش صندوق در ضربه گیری ریسک های تجارت بین المللی برای صادرکنندگان ایرانی اعلام کرد: افزایش حجم پوشش های بیمه ای و تضمینی به نسبت صادرات غیرنفتی در مقایسه با موسسه های همتا، صندوق را در رده دوم اعضای کلوپ پراگ قرار داده است.به گزارش ایرنا، کلوپ پراگ در سال ۱۹۹۳ میلادی برای موسسه های بیمه اعتبار صادراتی با هدف توسعه صادرات و تجارت در اروپای شرقی تاسیس شد و اکنون ۳۲ کشور مانند آفریقای جنوبی، لهستان، بلاروس، بلغارستان، کرواسی، جمهوری چک، فیلیپین و تایلند را دربرمی گیرد.** سود 238 میلیارد و 200 میلیون ریالیرییس هیات مدیره صندوق ضمانت صادرات ایران بخش عمده این رشد را ناشی از سیاست های بازاریابی برای ترغیب شرکت&#173; های جدید صادراتی به استفاده از پوشش های بیمه ای عنوان کرد و افزود: با اجرای این سیاست ها، ارزش بیمه نامه های کوتاه مدت صادر شده پارسال 152 درصد بهبود یافت. بدین ترتیب صندوق با افزایش درآمدهای عملیاتی و غیرعملیاتی توانست بیش از 238 میلیارد و 200 میلیون ریال سود را در صورت های مالی سال جاری خود به ثبت رساند.به گفته وی، پارسال برای اولین بار در طول عمر صندوق، قرارداد اتکایی با کنسرسیومی از معتبرترین شرکت های بیمه اتکائی جهان منعقد شد که ظرفیت ریسک پذیری صندوق را افزایش داده و امکان ارائه پوشش بیشتر را برای امسال در صورت بهبود شرایط سیاسی موجود فراهم می آورد.سیدعلی میزان تعهدات جاری و سر رسید نشده صندوق در سال مالی گذشته را 83هزار و 255 میلیارد ریال اعلام کرد و از پرداخت 658 میلیارد ریال خسارت به سیستم بانکی و صادر کنندگان ایرانی در سال 1396 خبر داد.وی چالش های عمده صندوق را سیاست های جدید ارزی کشور و تغییر نرخ بازپرداخت تسهیلات ارزی برای صادرکنندگان، ریسک های ناشی از انتقال ارز و تحریم یکجانبه آمریکا و در نتیجه افزایش ریسک های محیط کسب وکار عنوان کرد.به گزارش ایرنا، صندوق ضمانت صادرات ایران با همکاری کنفرانس تجارت و توسعه سازمان ملل (آنکتاد) به عنوان تنها شرکت دولتی بیمه اعتبار صادراتی وابسته به وزارت صنعت، معدن و تجارت در سال 1352 تاسیس شد و فعالیت خود را زیر نظر مرکز توسعه صادرات ایران آغاز کرد اما به دلایلی فعالیت آن متوقف شد.این صندوق در سال 1373 دوباره فعال شد تا به صادرکنندگان در بازیافت موقعیت تجاری خود که در اثر هشت سال جنگ تحمیلی مختل شده بود کمک کرده و زمینه افزایش درآمدهای غیرنفتی را فراهم آورد.این صندوق به پشتوانه حمایت های مالی دولت افزون بر پوشش خطرپذیری های سیاسی و تجاری صادرات، با صدور انواع ضمانتنامه اعتباری، به تامین منابع مالی مورد نیاز صادرکنندگان نیز کمک می کند.اقتصام*3061*1961*            "}