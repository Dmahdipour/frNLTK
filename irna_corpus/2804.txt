{"onTitr":" رئیس بنیاد مسکن:    ","titr":" خسارت دیدگان سیل در تالش تسهیلات می گیرند","describe":" آستارا - ایرنا - رئیس بنیاد مسکن انقلاب اسلامی گفت: صاحبان واحدهای مسکونی خسارت دیده از سیل در شهرستان تالش، از تسهیلات برای ساخت و تعمیر خانه بهره مند می شوند.", "text":"به گزارش خبرنگار ایرنا علیرضا تابش عصر سه شنبه در بازدید از مناطق سیلزده شهرستان تالش با بیان این مطلب افزود: اکنون بستر رودخانه ها با ماشین آلات و همکاری فرمانداران، بخشداران و دستگاه های مرتبط پاکسازی می شود و در مرحله بعدی، میزان دقیق خسارات ها کارشناسی و اعلام خواهد شد.وی بیان کرد: در صورت تصویب نهایی، برای ساخت هر واحد منزل مسکونی حدود 500 میلیون ریال تسهیلات بانکی پرداخت می شود و شامل 400 میلیون ریال برای ساخت هر واحد مسکونی شهری و 300 میلیون ریال به هر واحد روستایی است.تابش ادامه داد: برای تامین لوازم خانگی، حدود 50 میلیون ریال به خسارت دیدگان پرداخت خواهد شد و حدود 120 میلیون ریال وام با سود اندک برای تعمیرات مسکن و 100 میلیون ریال وام برای تهیه زمین به خسارت دیدگان تعلق خواهد گرفت.رئیس بنیاد مسکن انقلاب اسلامی تاکید کرد: به منازل مسکونی که دوباره در حاشیه و بستر رودخانه ها ساخته شوند، هیچ گونه وام تعلق نمی گیرد.بارندگی های شدید، طغیان رودخانه ها و سیلاب در جمعه گذشته و اوایل هفته جاری، به زیرساخت ها و تاسیسات زیربنایی تالش خسارت وارد کرد و فرمانداری این شهرستان، میزان خسارات وارده را یکهزار و 260 میلیارد ریال برآورد کرده است.شهرستان تالش با 200 هزار نفر جمعیت در بخش های مرکزی، اسالم، حویق و کرگانرود در 110 کیلومتری غرب مرکز استان گیلان قرار دارد.7106 / 7124/2007            "}