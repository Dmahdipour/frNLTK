{"onTitr":"","titr":" رزمایش سپاه در همدان آغاز شد","describe":" همدان- ایرنا- رزمایش 20 هزار نفری سپاهیان محمدرسول الله(ص) 2 با شعار ایستادگی، پیشرفت و اقتدار همزمان با سراسر کشور روز پنجشنبه در ورزشگاه شهدای قدس همدان آغاز شد.", "text":"به گزارش ایرنا رزمایش سپاهیان محمدرسول الله (ص) 2 با سخنرانی رهبر معظم انقلاب و با حضور 600 هزار بسیجی در کشور به صورت سراسری برگزار شد.در این رزمایش که در ورزشگاه شهدای قدس در حال برگزاری است فرماندهان نظامی و انتظامی، پیشکسوتان دفاع مقدس، خانواده معظم شهدا و جمعی از مسئولان حضور دارند.46 گردان بیت المقدس، 10 گردان امام حسین(ع)، گردان های امام علی(ع)، گردان کوثر به همراه 300 گروه های جهادی در این رزمایش شرکت کردند.همچنین علاوه بر حضور اقشار مختلف، بسیج های تخصصی نظیر بسیج مهندسان، طلاب، جامعه و دیگر اقشار با لباس یک شکل و همسان که در اردوهای جهادی استفاده کردند در این رزمایش حضور یافتند.اجرای برنامه سان، مداحی، عبور نمادین کاروان اسرای کربلا در حضور مهمانان کشوری و استانی نیز در حال برگزاری است.در این رزمایش بسیجیان آمادگی خود را برای تقابل با هرنوع تهدید دشمن در عرصه اقتصادی، فرهنگی و نظامی به نمایش گذاشتند.رزمایش 20 هزار نفری سپاهیان محمدرسول الله (ص) 2 تکمیل کننده سلسله رزمایش های صورت گرفته توسط گروه های جهادی در شهریور امسال است.7526/2087            "}