{"onTitr":" استاندار کرمانشاه:    ","titr":" مدیرانی که اعتبارات ملی را جذب نکنند عزل می شوند","describe":" کرمانشاه - ایرنا - استاندار کرمانشاه با بیان اینکه اعتبارات ملی حق مردم برای توسعه است، گفت: مدیرانی که نتوانند اعتبارات ملی را به درستی جذب کنند، به زودی عزل می شوند.", "text":"به گزارش خبرنگار ایرنا، هوشنگ‌ بازوند روز سه شنبه در نشست بررسی مصوبات سفر مقام معظم رهبری که در استانداری‌ کرمانشاه برگزار شد، اظهار داشت: از ابتدای سال جاری تاکنون 57 میلیارد تومان اعتبارات سفرهای مقام معظم رهبری ابلاغ شده که 42 میلیارد آن به دستگاه های اجرایی تخصیص پیدا کرده است.وی افزود: از محل این اعتبارات 15 میلیارد تومان برای ایجاد یک سرسرای ورزشی در نظر گرفته شده است که باید به اداره کل ورزش و جوانان تخصیص پیدا کند.استاندار کرمانشاه با تاکید بر اینکه سازمان برنامه و بودجه با جدیت پیگیر اجرای پروژهای سفر مقام معظم رهبری به کرمانشاه باشد، گفت: سازمان نوسازی مدارس سال گذشته نتوانست اعتبارات لازم را جذب کند از این رو اعتبارات آن به دانشگاه علوم پزشکی داده شد.بازوند به تکمیل مرقد احمد ابن اسحاق در سرپل ذهاب اشاره کرد و گفت: این مکان به واسطه جابجایی کمک های فنی اعتباری تکمیل خواهد شد.استاندار کرمانشاه از کمک‌های فنی و اعتباری 53 میلیارد تومانی ابلاغی سال گذشته از محل سفر مقام معظم رهبری به استان هم یاد کرد و گفت: به طور قطع مقداری از این اعتبارات در بانک‌ها باقی مانده است.بازوند در بخش دیگری از صحبت های خود پروژه ساختمان جهاد کشاورزی کرمانشاه را نماد رکود در کرمانشاه دانست و گفت: به واسطه جابجایی اعتبارات ، هشت میلیارد تومان برای تکمیل این پروژه تخصیص پیدا می کند.7445/8066            "}