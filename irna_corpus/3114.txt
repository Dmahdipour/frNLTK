{"onTitr":"","titr":" 60 درصد گوشت قرمز قزوین توسط دامداریهای روستایی تولید می شود","describe":" قزوین - ایرنا - مدیر امور دام سازمان جهاد کشاورزی قزوین گفت: 60 درصد گوشت قرمز استان معادل بیش از 15 هزار تن توسط دامداریهای فعال در روستاها تولید می شود.", "text":"سید محمد میربابایی روز سه شنبه در گفت و گو با خبرنگار ایرنا افزود: دامداریهای روستایی نقش مهمی در تولید مواد پروتئینی مورد نیاز جامعه دارند و فعالیت آنها به دلیل تولید قابل توجه شیر و گوشت از اهمیت بالایی برای تامین امنیت غذایی برخوردار است.وی اظهار داشت: سال گذشته 26 هزار تن گوشت قرمز در استان قزوین تولید شد که 60 درصد این رقم در دامداریهای روستایی تولید شد.مدیر امور دام سازمان جهاد کشاورزی قزوین یادآور شد: 379 هزار راس دام سنگین شامل گاو و گوساله اصیل، 2 رگه و بومی و همچنین 936 هزار راس دام سبک شامل گوسفند و بز در دامداری های صنعتی و روستایی استان وجود دارد.این مسئول با بیان اینکه 60 درصد واحد دامی استان قزوین در دامداری های روستایی نگهداری می شوند،افزود: سایر نیز در دامداری های صنعتی نگهداری می شوند که شامل دام های با نژاد اصیل هستند.استان قزوین دارای سه میلیون و 500 هزار واحد دامی است.در اصطلاحات تخصصی حوزه دام، هر بز شامل 75 صدم درصد واحد، گوسفند یک واحد و گاو بسته به نوع و نژاد از بین 4 تا 9 واحد دامی محسوب می شود. 3013            "}