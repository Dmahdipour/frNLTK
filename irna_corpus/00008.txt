{"onTitr":"","titr":" 7500 حلقه لاستیک در قزوین توزیع شد","describe":" قزوین – ایرنا – دبیر ستاد تنظیم بازار استان قزوین گفت: تا به امروز پنج هزار و 400 حلقه لاستیک ماشین های سنگین و 2 هزار و 100 لاستیک خودروهای سبک در قزوین توزیع شده است.", "text":"به گزارش ایرنا علی پرزحمت روز شنبه در جلسه ستاد تنظیم بازار استان که در استانداری قزوین برگزار شد افزود: برای رفع مشکل کمبود لاستیک در بازار کشور تاکنون 200 هزار حلقه لاستیک وارد شده است که نقش موثری در تنظیم بازار این کالا ایفا خواهد کرد.رییس سازمان صنعت، معدن و تجارت استان قزوین اضافه کرد: در تامین لاستیک خودروهای سبک مشکل خاصی در بازار وجود ندارد ولی برای رفع کمبود لاستیک ماشین های سنگین هفته گذشته هزار و 200 حلقه در بازار عرضه شد.وی با اشاره به بازرسی های صورت گرفته از سطح بازار و انبارها افزود: تا به امروز با همکاری دستگاه های نظارتی 75 هزار بازرسی در قزوین صورت گرفته که به تشکیل چهار هزار و 300 پرونده تخلفاتی در زمینه های کم فروشی، گرانفروشی، امتناع از عرضه کالا و ... منجر شد. این مسئول ادامه داد: سامانه انبارهای استان از یکم شهریورماه تکمیل شده است و 750 انبار استان بررسی و تحت نظر قرار گرفت. پرزحمت اضافه کرد: ستاد استانی احتکار و اختفا نیز در استان تشکیل شده است و با حضور دستگاه های امنیتی و اجرایی برای نظارت  و بررسی بازار و انبارها اقدام می کند.وی دربخش دیگری از سخنان خود  افزود: طبق گزارش ستاد تنظیم بازار کشور تاکنون 30 میلیارد دلار ثبت سفارش که عمده آن 25 قلم کالای اساسی و دارو است صورت گرفته و تا به امروز 26 میلیارد دلار برای تامین آنها تخصیص یافته است. پرزحمت گفت:از گمرکات استان نیز تا پایان شهریورماه 15 میلیون تن کالا به ارزش 21 میلیارد دلار ترخیص شده است.6101            "}