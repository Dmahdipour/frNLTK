{"onTitr":"","titr":" 6.5 درصد از بانوان زنجانی خون اهدا کردند","describe":" زنجان - ایرنا - مسئول دفتر جذب و حفظ اهدا کنندگان پایگاه انتقال خون استان زنجان گفت: طی 6 ماه اول امسال 784 نفر معادل 6.5 درصد از کل بانوان این استان خون اهدا کردند که این میزان در مقایسه با مدت مشابه سال قبل 2 درصد افزایش نشان می دهد.", "text":"پروین علیجانی روز چهارشنبه در گفت و گو با خبرنگار ایرنا افزود: در  6 ماه نخست امسال 15 هزار و 783 نفر به مراکز اهدای خون استان مراجعه کردند که از این تعداد 12 هزار و 41 نفر موفق به اهدای خون شدند.وی یادآوری کرد: شمار اهدا کنندگان خون در مدت یاد شده و در مقایسه با مدت مشابه سال قبل هشت درصد افزایش داشت که وضعیت مناسبی را نشان می دهد.وی اظهار داشت: در مدت یادشده از مجموع اهدا کنندگان به تعداد هفت هزار و 549 نفر معادل (62.6) درصد مستمر بودند که در مقایسه با مدت مشابه سال قبل کاهش چهار درصدی را نشان می دهد.این مسئول ادامه داد: در مدت یاد شده 661 معادل (4.1 درصد) پلاکت و پلاسما اهدا کردند که در مقایسه با مدت مشابه سال گذشته به ویژه پلاسما روند افزایشی دارد.وی بیان کرد: پلاسما بخشی از خون محسوب می شود که از طریق فرآوری خون های اهدایی به دست می آید و یا مستقیم از اهدا کنندگان با استفاده از فناوری های نوین به روش آفرزیس گرفته می شودعلیجانی افزود: پلاکتها با توجه به درخواست مراکز بیمارستانی، اعلام نیاز پزشکان و متخصصان بدلیل اثرات درمانی این نوع فرآورده ها در مبتلایان به اختلالات خونی، بیماران پیوند مغز استخوان و بیمارانی که شیمی درمانی، روند افزایشی دارد.وی خاطر نشان کرد: خون و فرآورده های خونی نیاز دائمی و همیشگی است و بر این اساس همکاری و مشارکت مردم در انجام این کار خیرخواهانه نیاز گروههای هدف را ارتقا می بخشد.به گزارش ایرنا، سال گذشته 32 هزار و 957 نفر به مراکز اهدای خون استان مراجعه کردند که این تعداد در مقایسه با سال ماقبل آن 8.5 درصد افزایش دارد.از مجموع مراجعه کنندگان در مدت یاد شده به تعداد چهار هزار و 229 نفر معادل 13 درصد نمونه گیری شدند و 22 هزار و 49 نفر نیز خون اهدا کردند.سالانه 94 درصد اهدا کنندگان خون در استان زنجان را مردان و بقیه را زنان تشکیل می دهند.سالانه حدود 23 هزار واحد فرآورده خونی در این استان تولید و مورد استفاده بیماران قرار می گیرد.9646/8068            "}