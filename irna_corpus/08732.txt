{"onTitr":"","titr":" البرز میزبان رقابت های بین المللی بدمینتون شد","describe":" کرج-ایرنا- رئیس هیات بدمینتون البرز گفت: میزبانی مسابقات بین المللی جام فجر در رشته ورزشی بدمینتون به این استان واگذار شد.", "text":"میثم پورکریمان روز پنجشنبه در گفت وگو با ایرنا افزود: مسابقات بین المللی دهه فجر هر ساله توسط فدراسیون برگزار و ورزشکاران از سراسر جهان به ایران می آمدند.وی اضافه کرد: حدود 60 ورزشکار خارجی و 60 ورزشکار داخلی در 2 بخش آقایان و بانوان در این دوره از رقابت ها شرکت می کنند و این مزیت را نیز دارد که می توانیم ورزشکار استان را نیز در قالب سهمیه اضافه کرده که علاوه بر کسب تجربه، موجب رشد و توسعه این رشته ورزشی در البرز می شود.پورکریمان گفت: استان های زیادی درخواست میزبانی این رشته ورزشی را داده بودند که  با رایزنی های صورت گرفته میزبانی مسابقات بین المللی جام فجر به البرز واگذار شد.وی ادامه داد: این رقابت ها از 16 تا 19 بهمن ماه در سالن انقلاب کرج با حضور ورزشکارانی از کشورهای اروپایی، آسیایی و جنوب شرق آسیا برگزار می شود.رئیس هیات بدمینتون البرز در بخش دیگری از سخنان خود با اشاره به اینکه نبود سالن اختصاصی در استان بزرگ ترین مشکل این رشته ورزشی در استان است اظهار داشت: استان البرز به دلیل پائین بودن  سرانه ورزشی سالن تخصصی ندارد، برای تمرین ورزشکاران تک سانس هایی در سالن های مختلف انجام می شود که این سالن ها استاندارد بدمینتون را ندارد.پورکریمان افزود: یک هزار و 300 ورزشکار سازمان یافته در رشته ورزشی بدمینتون در استان مشغول به فعالیت هستند، البرز استعداد و علاقمندان زیادی در ورزش بدمینتون دارد که در صورت توجه بیشتر به زیر ساخت ها می توان امیدوار بود که قهرمانان زیادی را پرورش داد.استان البرز در سال های اخیر برگزاری چندین مسابقه بین المللی و جهانی در رشته های مختلف را با موفقیت برگزاار شده است.7414/ 6155            "}