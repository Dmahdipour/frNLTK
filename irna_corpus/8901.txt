{"onTitr":"","titr":" 45 دانش آموز مبتلا به پدیکلوز در بوئین میاندشت شناسایی شد","describe":" اصفهان - ایرنا - رئیس شبکه بهداشت و درمان بوئین میاندشت گفت: 45 دانش آموز مبتلا به پدیکلوز در این منطقه  شناسایی و مراحل درمان آنان انجام شد.", "text":"رضا کیخایی روز پنجشنبه در گفت وگو با ایرنا افزود: روز گذشته به دنبال گزارش مواردی از پدیکلوزیس(شپش) در یکی از مدارس روستایی مقطع ابتدایی  این شهرستان غربالگری و بیماریابی در این مدرسه اجرا شد.مدیر شبکه بهداشت و درمان بویین میاندشت  اضافه کرد: پس از شناسایی و ثبت دانش آموزان مبتلا به پدیکلوز مراحل درمان این دانش آموزان توسط واحد پیشگیری و مبارزه با بیماری های این شبکه آغاز شد. وی با بیان این که 120 عدد شامپوی ضد شپش در اختیار دانش آموزان مبتلا و خانواده های آن ها قرار گرفت، عنوان کرد: آموزش های لازم در خصوص راهکارهای پیشگیری و درمان به دانش آموزان، والدین آنها و معلمان مدرسه ارائه شد.رئیس شبکه بهداشت و درمان بوئین میاندشت گفت: پروسه درمان کامل این دانش آموزان  با هماهنگی اداره آموزش و پرورش شهرستان و تعطیلی مدرسه در منازل آنان انجام شد.وی با بیان این که هم اکنون جای هیچ گونه نگرانی از این بابت وجود ندارد، تاکید کرد: مرکز بهداشت و درمان شهرستان نظارت و کنترل لازم در این زمینه را اعمال می کند.به گزارش ایرنا؛ آلودگی به شپش منحصر به طبقه اجتماعی خاصی نیست و تمام افراد جامعه به خصوص در فصول سرد سال ممکن است درگیر آن شوند. کارشناسان بهداشتی همواره تاکید دارند که در مبارزه با آلودگی به شپش، مساله فرهنگی و انگ زدایی از این موضوع از اهمیت بالایی برخوردارست.پدیکلوز(شپش)، حشره ای کوچک به رنگ سفید مایل به خاکستری است که انگل خارجی بدن انسان محسوب می شود. این حشره در مو و لباس زندگی می کند و برای تغذیه روی سطح بدن می آید، سپس خودش را به پوست بدن انسان می چسباند، پوست را سوراخ کرده و ضمن مکیدن خون، بزاق خود را به همراه مواد دفعی به زیر پوست تزریق می کند. علت برآمدگی قرمزرنگ و ایجاد خارش در سطح پوست، همین تزریق بزاق و مواد زائد به زیرپوست است.شهرستان بوئین میاندشت در فاصله 160 کیلومتری غرب استان اصفهان همجوار با رشته کوه های زاگرس مرکزی قرار دارد. این منطقه از شمال به شهرستان خوانسار، از جنوب به شهرستان فریدونشهر ، از طرف شرق به شهرستان فریدن و از غرب به شهرستان الیگودرز از توابع استان لرستان منتهی می شود.بوئین میاندشت دارای حدود 30 هزار نفر جمعیت است که بیش از 57 درصد آن در روستاها سکونت دارند. 9861/ 6022            "}