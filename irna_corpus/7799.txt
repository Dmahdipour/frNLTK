{"onTitr":" معاون وزیر کشور:    ","titr":" 10 پروژه  اربعینی ایلام در استانه بهره برداری قرار دارند","describe":" ایلام - ایرنا - معاون امور عمران و توسعه شهری و روستایی وزارت کشور گفت: از مجموع طرح های اربعینی استان ایلام 10پروژه تا اغاز تردد زائران اربعینی کربلای معلی افتتاح می شوند.", "text":"مهدی جمالی نژاد روز جمعه در حاشیه نشست کمیته زیرساخت اربعین در مهران در جمع خبرنگاران اظهار داشت : برای اجرا و تکمیل این تعداد طرح زیرساختی که بیشتر در مهران قرار دارند بیش از 400 میلیارد ریال هزینه شده است.وی یاداور شد: دیگر طرح های اربعینی در حال اجرا استان ایلام نیز برای سال آینده اماده سازی می شود .وی هزینه مصوب و درحال تخصیص مجموع طرح های اربعینی استان ایلام به خصوص مرز مهران را بیش از 2 هزار و 400 میلیارد ریال عنوان کرد.معاون امور عمران و توسعه شهری و روستایی وزارت کشور گفت: بهره برداری از مجموع پروژه های که در قالب تسهیل و تامین زیرساخت های آمد و شد روان زائران کنگره اربعین حسینی در ایلام در حال اجرا است زیربناهای این استان را متحول و خلا توسعه ان را جبران می کند.رییس کمیته زیرساخت های ستاد اربعین گفت: اجرای این طرح ها طیفی گسترده از کاستی های ژرف ساختی استان ایلام را در زمینه های مختلف رفاهی و زیربنایی از اینترنت ،آب و برق و اقامتگاه تا راه و توقفگاه و پایانه های مرزی این استان را ترمیم می کند.شهردار پیشین یزد همچنین در خصوص عمران شهری مهران نیز در دیدار با اعضای شورای اسلامی شهر و شهرداری این شهر با طرح برخی برنامه های ضروری برای توسعه زیرساخت های شهری مهران گفت: اجرای برخی از طرح های مصوب نیازمند مشارکت و همکاری مردم شهرستان است.وی تصریح کرد: در بحث زیرساخت‌های شهر مهران کمک‌های توسط وزارت کشور شود و با جلب مشارکت بخش خصوصی که الان بستر آماده است در توسعه این شهر کمک کرد.معاون عمران و توسعه امور شهری و روستایی وزیر کشور امروز بعد از بازدید از مرز چیلات در دهلران  از مسیر مهران-ملکشاهی و محور ترشابه عنوان محور دوم تردد زائران اربعین بازدید کرد.قطعه اول واریانت ترشابه در محور ملکشاهی به مهران به طول2 هزار و ۳۰۰ متربا  نزدیک به چهار میلیارد تومان سال گذشته به بهره برداری رسید و قطعه دوم آن به طول2 هزار و ۵۰۰ متر هم اکنون حدود ۹۰ درصد پیشرفت فیزیکی دارد.مهران در 90 کیلومتری مرکز استان ایلام  کانون اصلی تردد زائران عتبات عالیات عراق است. 7177/6034            "}