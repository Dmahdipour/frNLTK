{"onTitr":" خطیب جمعه قم:    ","titr":" اقتصاد ملی می تواند موجب شکسته شدن تحریم ها شود","describe":" قم - ایرنا - امام جمعه موقت قم با بیان این که توجه به اقتصاد ملی می تواند موجب خنثی شدن توطئه های دشمن شود، گفت: ملت انقلابی ایران اسلامی همچون رهبر فرزانه خود بر این باور است که با اقتصاد ملی می توان تحریم را شکست.", "text":"به گزارش ایرنا، آیت الله سید محمد سعیدی در خطبه های نماز جمعه این هفته قم در مصلای قدس این شهر، افزود: ندای ملت و بسیجیان قهرمان ایران این است که بسیجیان ایران با هدایت رهبر معظم انقلاب نه تنها در برابر آمریکا زانو نمی زنند بلکه پاهای متجاوزان آمریکا را خواهند شکست.وی با بیان این که امروز دشمن برای مقابله با ایران اسلامی جز تحریم راه دیگری ندارد، چراکه راه های دیگر دشمن مسدود است گفت: ایرانیان، درس آموختگان مکتب عاشورا هستند که شعار آن در تاریخ «هیهات من الذله» است و چنین ملتی در برابر آمریکا هرگز تسلیم نخواهد شد.سعیدی تاکید کرد: اگر مسئولان بر این باور باشند که اقتصاد ملی می تواند تحریم را بشکند و در این راستا تلاششان را مضاعف کنند، آمریکا به طور قطع سیلی دیگری خواهد خورد.وی با بیان این که عظمت ایران، اقتدار جمهوری اسلامی و شکست ناپذیری ملت ایران سه واقعیت انکارناپذیر است گفت: جوانان نوک پیکان حرکت عظیم ملی هستند، چراکه این قشر در مقاطع مختلف تاریخ معاصر در مبارزه با طاغوت، پیروزی انقلاب، جهاد با تجزیه کنندگان کشور در اوایل انقلاب، جهاد با تروریست های منافق و خائن، هشت سال جنگ تحمیلی، عرصه های جهاد علمی و فرهنگی و جهاد با تروریسم تکفیری؛ توان، ایمان، رشادت و هوشمندی خود را به نمایش گذاشتند.وی با تاکید بر این که جوانان صاحب کشور هستند تصریح کرد: مسئولان باید زمینه لازم برای ایفای نقش آنها را در عرصه های مختلف کشور فراهم کنند.سعیدی اضافه کرد: همه باید با شناخت صحیح، در مسیر پیشرفت و برداشتن موانع کشور گام بردارند که لازمه و گام اول آن درک و احساس حضور دشمن است، چراکه تا این حضور درک نشود نمی توان در مقابل آن سلاح به دست گرفت و به مقابله با آن رفت.وی با انتقاد از روشنفکرانی که نسخه تسلیم در برابر آمریکا را تجویز می کنند، گفت: پیام ملت ایران و جوانان کشور خطاب به این روشنفکرها این است که هرگز در مقابل آمریکا تسلیم نخواهند شد.سعیدی با اشاره به اهمیت نقش رسانه ها در جنگ روانی دشمن اظهار داشت: عده ای در تلاش برای القای این تفکر به جوانان هستند که هیچ راه حلی جز پناه بردن به دشمن وجود ندارد و کسانی که این فکر را ترویج می کنند در حال انجام بزرگترین خیانت به کشور هستند.تولیت آستان مقدس حضرت معصومه(س) در ادامه با اشاره به برگزاری رزمایش بسیجیان در سراسر کشور گفت: در مرحله اول هزار گردان بیت المقدس در شهرستان های مختلف کشور رزمایش نظامی برگزار کردند و در مرحله دوم در قالب هشت هزار گروه جهادی، رزمایش خدمت رسانی بسیج انجام شد.سعیدی ادامه داد: بسیجیان کشور در قالب گروه های جهادی یک هزار و 973 طرح عمرانی در این رزمایش را اجرا کردند که 60 درصد از اعتبارات مورد نیاز این طرح ها توسط خیرین تامین شده است و این امر نشان می دهد تا در هر زمینه ای که حضور جوانان و مردم فراهم شود آنها فداکارانه و بدون توقع وارد میدان شده و گره های کشور را باز می کنند.وی همچنین با تقدیر از عشایر عراق در پذیرایی از زائران اربعین ابراز امیدواری کرد که امسال نیز با برگزاری باشکوه اربعین، بار دیگر دشمنان اسلام سیلی محکمی بخورند.7404 / 1175            "}