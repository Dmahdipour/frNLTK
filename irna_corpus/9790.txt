{"onTitr":"","titr":" ورزشکاران مازنی امسال 240 مدال رنگارنگ دشت کردند","describe":" ساری- ایرنا- مدیرکل ورزش و جوانان مازندران گفت که در نیمه نخست سال جاری ورزشکاران این خطه شمال کشور240 مدال رنگارنگ را در سطح ملی، جهانی و آسیایی دشت کردند.", "text":"به گزارش خبرنگار ایرنا، حبیب حسین زادگان روز چهارشنبه در مجمع عمومی عادی فوتبال مازندران در ساری افزود: آمار مدال آوری ورزشکاران این خطه شمال کشور در سال جاری نسبت به مدت مشابه سال قبل افزایش چشمگیری داشته است.به گفته وی بیشترین مدال ورزشکاران مازنی از رقابت های برون مرزی و در قالب تیم ملی بود.حسین زادگان اظهار داشت: در مجموع 25 درصد از مدال های رنگارنگ تیم های ملی در رقابت های برون مرزی را ورزشکاران مازندران به دست آوردند و این نشان از جایگاه ورزش استان در سطح ملی است.وی افزود: در رقابت های جهانی روسیه 34 ورزشکار از مازندران اعزام شدند که حدود 38 درصدشان موفق به دریافت مدال شدند.** 170 هزار ورزشکار بیمه ای مدیرکل ورزش و جوانان مازندران آمار ورزشکاران زیر پوشش بیمه ورزشی استان را حدود 170 نفر اعلام کرد و گفت که 40 هزار نفر از این ورزشکاران در حوزه فوتبال فعال هستند.وی پیش بینی کرد که چند برابر آمار افراد زیر پوشش بیمه ورزشی، وزرشکارانی به صورت آماتور در رشته های مختلف ورزشی در مازندرن فعال باشند.مدیرکل ورزش و جوانان مازندران همچنین گفت که دولت برای بهسازی و بازسازی استادیوم های فوتبالی شهرهای بزرگ این استان اعتبار مصوب کرده است.وی افزود: با تهیه نقشه، بهسازی و بازسازی استادیوم های فوتبال استان انجام می شود.حسین زادگان گفت: دولت در سال جاری با وجود تنگناهای مالی کمک خوبی برای توسعه ورزش به خصوص فوتبال استان انجام داده که باسازی و بهسازی ورزشگاه شهید وطنی قائمشهر استادیوم بازی های خانگی نساجی از جمله این  کمک ها بود.وی اضافه کرد: در شرایط فعلی ما در سطح استان با داشتن استادیوم شهید وطنی قائمشهر مشکلی برای میزبانی رقابت های ملی فوتبالی نداریم.مسئولان مازندران هزینه بهسازی و بازسازی استادیوم شهید وطنی قائمشهر را حدود 120 میلیارد ریال اعلام کردند.مجمع عمومی عادی فوتبال مازندران برای بررسی فعالیت یک ساله این هیات قرار بود با حضور مهدی تاج رییس فدراسیون فوتبال ایران برگزار شود که با وجود اطلاع قبلی این سفر به دلیل آنچه که خستگی رئیس فدراسیون پس از بازگشت از سفر خارجی اعلام شده است، لغو شد.  6982/1654            "}