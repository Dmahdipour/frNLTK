{"onTitr":"","titr":" سنا گزارش محرمانه اف بی آی درباره کاوانا را دریافت کرد","describe":" تهران-ایرنا-  کمیته قضایی سنای آمریکا امروز پنجشنبه اعلام کرد که گزارش پلیس فدرال آمریکا درباره اتهامات سوء رفتار جنسی «بِرِت کاوانا» نامزد دیوان عالی آمریکا را دریافت کرده است.", "text":"به گزارش خبرگزای رویترز، قانونگذاران آمریکایی یک روز مهلت دارند تا در آستانه رای گیری روز جمعه درباره صلاحیت نامزد پیشنهادی «دونالد ترامپ» رئیس جمهوری آمریکا برای ریاست دیوان عالی، این گزارش را بررسی کنند. «راج شاه» سخنگوی کاخ سفید در توئیتی نوشت دولت نیز گزارش اف بی آی را دریافت کرده است و «کاملا اطمینان» دارد که سنا نامزدی کاوانا را تایید خواهد کرد.روزنامه آمریکایی وال استریت ژورنال نیز به نقل از یک مقام آگاه از این موضوع گزارش داد: کاخ سفید نکته ای دال بر تایید اتهامات کاوانا در این گزارش نیافت.«چاک گراسلی» رئیس کمیته  قضایی سنای آمریکا در توئیتی نوشت او و «دنیل فاینستاین» دمکرات ارشد این کمیته در زمینه «دسترسی برابر سناتورها برای مطالعه  محتوای این گزارش» توافق کرده اند. گزارش اف بی آی ساعاتی بعد از اقدام چهارشنبه شب «میچ مک کانل» رهبر اکثریت سنا به منظور اعمال فشار برای  رای گیری تعیین صلاحیت کاوانا در روز جمعه، به کاخ سفید و سنا ارائه شد.وی عریضه ای را برای انجام رای گیری تهیه  کرد که اگر موفق شود بحث درباره این نامزد را محدود می کند.برخی منابع آمریکایی نوشتند: سناتورها و مقامات کاخ سفید باید محتوای این  گزارش را محرمانه نگه دارند. هر100سناتور آمریکایی می توانند این  گزارش را که تنها در یک نسخه در  اختیار سنا قرار گرفته به صورت نوبتی بخوانند. سناتورها همچنین باید در یک اتاق محافظت شده از محتوای این گزارش مطلع شوند.ترامپ و جمهوری خواهان سنا تلاش می کنند حمایت کافی برای تایید کاوانا را جلب کنند. به گزارش ایرنا، کاوانا جمعه گذشته برابر با ششم مهر ماه با 11 رای موافق در مقابل 10 رای مخالف مورد تایید کمیته قضایی سنای آمریکا قرار گرفت تا تصمیم گیری نهایی برای عضویت او به صحن این مجلس ارجاع شود.«کریستین بلیسی فورد» زنی که کاوانا را به آزار جنسی او در دوران دبیرستان متهم کرده، در مقابل کمیته قضایی شهادت داده است، کاوانا در شهادت در این کمیته این اتهام را رد کرد.اروپام**9158**1144            "}