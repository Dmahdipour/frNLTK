{"onTitr":"","titr":" 437 نانوایی متخلف در لرستان جریمه شدند","describe":" خرم آباد - ایرنا - رییس سازمان صنعت، معدن و تجارت لرستان گفت: با انجام بازرسی از نانوایی های سطح استان، طی 6 ماهه نخست امسال 437 پرونده تخلفاتی برای نانوایی ها تشکیل شده است.", "text":"محمدرضا صفی خانی روز دوشنبه در گفت و گو با ایرنا افزود: با توجه به استفاده روزانه شهروندان از نان و ضرورت توجه به واحدهای نانوایی در این راستا پنج هزار و 177 فقره بازرسی انجام شده است.وی با اشاره به انجام 220 مورد گشت مشترک با همکاری سایر نهادها از جمله تعزیرات حکومتی و اتاق اصناف اظهار داشت: در مجموع واحدهای متخلف با تشکیل پرونده به ارزش بیش از یک میلیارد و 768 میلیون و 835 هزار ریال به تعزیرات حکومتی معرفی شده اند.وی تصریح کرد: بیشترین تخلف واحدهای نانوایی با 136 مورد عدم رعایت دستورالعمل های بهداشتی بود و پس از آن کم فروشی با 132 مورد، عدم درج واحدهای نرخ نامه 53 مورد و گرانفروشی 17 مورد شناسایی شده است.صفی خانی نداشتن پروانه، اخفا و امتناع از عرضه را از دیگر موارد تخلفاتی نانوایان برشمرد و گفت: مردم در صورت مشاهده هر یک از تخلفات عنوان شده، مراتب را با شماره 124 ستاد بازرسی بازار در میان بگذارند.2 هزار واحد نانوایی در استان فعال است که از این تعداد، 539 واحد در خرم آباد می باشند.7269/6060            "}