{"onTitr":"","titr":" 30 دقیقه ورزش صبحگاهی برای بانوان ادارات البرز تصویب شد","describe":" کرج -ایرنا- مدیرکل امور بانوان و خانواده استانداری البرز گفت: 30 دقیقه ورزش صبحگاهی برای بانوان ادارات این استان در کارگروه بانوان به تصویب رسید.", "text":"مریم اسماعیلی فرد روز دوشنبه در گفت و گو با ایرنا افزود: این تصمیم با همکاری اداره کل ورزش و جوانان پس از بررسی آمارهای منتشره از سوی نهادها و مراکز بهداشت و درمان کشوری در زمینه بیماری‌ها و ناهنجارهای بدنی ناشی از بی تحرکی و ورزش نکردن بانوان اتخاذ شده است. وی اضافه کرد: بر این اساس مقرر شده تا این قشر مهم و تاثیرگذار خانواده و جامعه، در فضایی در محیط  اداره که مشغول کار هستند، فعالیت و ورزش صبحگاهی داشته باشند. وی ادامه داد: توجه به ورزش بانوان توجه به سلامت خانواده است و باید فضای سالم را برای این قشر که نیمی از جامعه را تشکیل می دهند، فراهم کرد. وی ادامه داد: زنان نقش موثری در نشاط خانواده دارند و با توجه به شاغل بودن بسیاری از آنان در استان البرز لازم است تدابیر ویژه ای برای سلامت این قشر پیش بینی کرد. اسماعیلی فرد گفت: بزرگترین معضلی که مانع از ورزش کردن بانوان می شود کمبود فضای مناسب است که برای این مهم با توجه به مصوبه مذکور تدابیرویژه ای پیش بینی شده است. 48 درصد از جمعیت 2 میلیون و 712 هزار نفری استان البرز را بانوان تشکیل می دهند. 8029/6993            "}