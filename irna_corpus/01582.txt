{"onTitr":" فرصتی برای جذب سرمایه، انتقال فناوری و رونق کسب وکار،    ","titr":" پیش درآمدی براهمیت نمایشگاه بین المللی اینوکس کیش","describe":" کیش - ایرنا- جزیره کیش قطب گردشگر خلیج فارس از 30 مهر ماه تا 3 آبان شاهد برگزاری نمایشگاه بین المللی فرصت های سرمایه گذاری و توسعه ( کیش اینوکس 2018 ) به عنوان یکی از بزرگترین ومهمترین رویداد های اقتصادی کشور است.", "text":"به گزارش ایرنا، این رویداد قرار است با حضور مهمترین و اثرگذارترین بنگاه ها، سازمانها و تشکل های اقتصادی کشور و مشارکت 250 شرکت داخلی و خارجی در گستره ای به وسعت 21 هزار مترمربع در جزیره زیبای کیش برپا شود.در این نمایشگاه مجموعه ای از قابلیتها وظرفیتها، برخورداریها، تسهیلات و زمینه های سرمایه گذاری در بخش های مختلف اقتصادی و صنعت گردشگری کشور با هدف جذب سرمایه گذاری، رونق بازار کسب وکار و افزایش تولید، معرفی و به نمایش گذاشته می شود.برگزاری 28 نشست تخصصی و همایش بین المللی با حضور 100 سخنران برجسته داخلی و 25 سخنران بلند پایه بین المللی، حضور هیات های دیپلماتیک بیش از 15 کشور دنیا از برنامه هایی که همزمان با برگزاری هشتمین نمایشگاه اینوکس 2018 در نظر گرفته شده و بیانگر اهمیت این رویداد اقتصادی است.*هچنین این رویداد، نماد و جلوه ای از همت و همکاری بخش‌های پیشرو اقتصاد ایران شامل بانکها، بیمه و بورس، انرژی(نفت و گاز و پتروشیمی)، زیرساخت و گردشگری از یکسو و تشکل ها و انجمن های مختلف صنفی، اتاق های بازرگانی، متولیان پروژه‌های سرمایه‌ پذیر سرمایه ‌گذاران داخلی و خارجی و کارآفرینان عرصه های مختلف از سوی دیگر است و این شرایط فرصت بی بدیل را برای بهره‌برداری و توسعه سرمایه‌ گذاری و در نهایت رشد و توسعه اقتصادی کشور فراهم آورده است.**محورهای موضوعی و اهداف**به گفته محمدرضا سعیدی معاون اقتصادی و سرمایه گذاری سازمان منطقه آزاد کیش، تمرکز بر موضوعاتی نظیر گسترش تعاملات بین المللی بازار سرمایه، راهکارهای تامین مالی پروژه ها، افزایش تولید داخلی، توسعه کارآفرینی و رشد صادرات کشور از طریق مشارکت بازار سرمایه و بهره وری از توانمندی شرکت های بخش خصوصی با نظر داشت شرایط روز و رویکرد به عبور موفق از شرایط و چالش های اقتصادی ازجمله محورها و اهداف این نمایشگاه است.سعیدی همچنین کوچک سازی دولت از طریق واگذاری بنگاه های دولتی به بخش خصوصی، تقویت حوزه دانش بنیان، مباحث مربوطه به ارزهای دیجیتال، چگونگی و نحوه تراکنش های بین المللی در فضای جدید پیش رو، تبیین جایگاه مناطق آزاد و ویژه اقتصادی کشور در توسعه تجارت و جذب سرمایه گذاری داخلی و خارجی، مدیریت فنی-حقوقی مراودات بین المللی، بررسی روش های همکاری بنگاه های کوچک و متوسط ایرانی با شرکای خارجی را دیگر اهداف نمایشگاه بین المللی اینوکس کیش ذکر کرد.نمایشگاه کیش اینوکس با هدف بهره مندی از مزایای تجارت آزاد بین‌المللی، جذب سرمایه‌ها، انتقال آسان ‌تر تکنولوژی و در مجموع رویکرد به منافع ملی برگزار می شود .اینگونه نمایشگاهها نه ‌تنها در ایران، بلکه در بسیاری از کشورها بویژه در مناطق آزاد در اولین مرحله به مخاطبان وجود ساختاری پویا، منعطف، قوانین و مقرراتی سهل و کارآ را نشان می‌دهد.کارشناسان و صاحب نظران مسائل اقتصادی، نمایشگاه کیش اینوکس را فرصتی برای شناسایی اقتصاد ایران به جهانیان می دانند و معتقدند: این نمایشگاه می‌تواند فرصت خوبی برای شناخت نیازهای زیر ساختی بخش های مختلف، تقویت تعاملات داخلی و بین المللی و شناسایی فرصتهای سرمایه گذاری در کشور است.نمایشگاه فرصت‌های سرمایه‌ گذاری کیش طی سال‌های اخیر امکان تبادل نظر، افزایش آگاهی و شناخت از فرصت‌ها، ظرفیت‌ها و قابلیت‌های بخش مالی و چگونگی تامین منابع مالی. شناسایی زمینه‌ های مختلف سرمایه‌ گذاری را فراهم کرده و موجب ارتقای روش‌ها و فرآیندهای اجرایی، افزایش ارتباط و تعامل مخاطبان در جایگاه‌های مختلف بازارهای مالی شده است.همچنین حضور سرمایه‌ گذاران داخلی و خارجی در مناطق آزاد، می ‌تواند مقدمه‌ ای برای ورود آنان به داخل کشور هم تلقی شود. تجربیاتی که از حضور سرمایه ‌گذاران و کارگزاران اقتصادی در مناطق آزاد به ‌دست می ‌آید می ‌تواند کاربردهایی موثر برای سیاست‌ گذاران کشور داشته باشد. از اینرو برگزاری چنین نمایشگاه‌هایی، زمینه جذب سرمایه ، ورود فناوریهای نو، رونق کسب و کار، افزایش تولید، شناخت بازارهای منطقه و سهولت در بازاریابی را فراهم می کند.جزیره کیش به عنوان یک منطقه آزاد اقتصادی و برخوردار از مزیت‌های فراوان خدماتی و زیرساختی با جاذبه های بی بدیل گردشگری و اقامتی و موقعیت ممتاز جغرافیای در آبهای خلیج فارس می تواند به عنوان دروازه مبادلات تجاری، همکاری اقتصادی و تعاملات فرهنگی کشور در سطوح ملی ، منطقه ای و جهاتی ایفای نقش کند.1339 - محمد سلطانمرادی            "}