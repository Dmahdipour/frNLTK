{"onTitr":"","titr":" وزیر کشور برای دیدار با مقامات ترکیه وارد آنکارا شد","describe":" آنکارا- ایرنا- عبدالرضا رحمانی فضلی وزیر کشور در راس یک هیات بلندپایه سیاسی و انتظامی برای دیدار با مقامات کشور ترکیه وارد آنکارا شد.", "text":"به گزارش روز پنجشنبه ایرنا، رحمانی فضلی با هدف گسترش تعاملات دوجانبه در امور سیاسی و مرزی و به دعوت همتای ترک خود به آنکارا سفر کرده است. وی قرار است در این سفر یک روزه با سلیمان سویلو همتای ترکیه ای خود دیدار و مذاکره کند. پیگیری مصوبات دو نشست امنیتی مرزی دو کشور در تهران و آنکارا و بررسی راه های افزایش همکاریها از جمله برنامه های دیگر این سفر اعلام شده است. مذاکره درباره امنیت مرزی، مبارزه با قاچاق مواد مخدر، مقابله با قاچاق انسان و همکاری در زمینه مبارزه با تروریسم چهار محور اساسی مذاکرات وزیر کشور ایران در ترکیه تعیین شده است. شهروز برزگر نماینده سلماس و محمدمهدی شهریاری استاندار آذربایجان غربی وزیر کشور را در این سفر همراهی می کنند. رحمانی فضلی بعد از دیدار و مذاکره امروز به شهر قونیه رفته و از مقبره مولانا در این شهر بازدید خواهد کرد. خاورم/1905**1337            "}