{"onTitr":"","titr":" فضاهای شهری برای کنگره سه هزار شهید قزوین آماده می شوند","describe":" قزوین - ایرنا - مدیرعامل سازمان زیباسازی شهرداری قزوین گفت: تمامی فضاهای شهری برای برگزاری کنگره سه هزار شهید استان در آبان ماه سال جاری، آماده می شوند.", "text":"داریوش قاسمی روز دوشنبه در گفت و گو با خبرنگار ایرنا تاکید کرد: برای این منظور تمامی معابر شهری که مزین به نام شهدا هستند تابلوهای جدید با ذکر سال تولد، محل شهادت و گزیده ای از وصیت نامه شهدا به همراه تصاویر آنان، نصب می شوند.این مسئول ادامه داد: هم اکنون از 700 معبر مزین به نام شهدا در سطح شهر، نصب 30 درصد از تابلوهای جدید پایان یافته و تا پایان هفته آینده نیز به طور کامل به انجام می رسد.قاسمی اضافه کرد: براساس کارگروه کنگره سه هزار شهید استان، شهرداری مکلف شد تا در برخی از تقاطع های غیرهمسطح 35 عدد تابلوی تصاویر شهدا در ابعاد یک در 1.25 متر را نصب کند که این کار انجام شده و به محض رسیدن تصاویر و محتوای مشخصات  شهدا، اقدام به نصب آنها خواهیم کرد.مدیرعامل سازمان زیباسازی شهرداری قزوین ادامه داد: در حال حاضر تمامی پایه های پرچم سطح شهر قزوین تلفیقی از پرچم های ایران، ماه محرم و کنگره سه هزار شهید است که با پایان ایام سوگواری، به جای آنها نیز پرچم های کنگره جایگزین آنها خواهد شد.قاسمی به تبلیغات محیطی سطح شهر قزوین اشاره کرد و گفت: با توجه به اینکه تمامی قراردادهای منعقد شده با پیمانکاران تابلوها به مدت 2 ماه برای برگزاری هر چه با شکوه کنگره سه هزار شهید استان فسخ شده، به محض آمده شدن محتوی و تصاویر مربوط به کنگره کار نصب آنها را برروی تمامی تابلوها، ایستگاه های اتوبوس و بیلبردهای سطح شهر آغاز خواهیم کرد.کنگره سه هزار شهید استان از 20 تا 24 آبان ماه جاری در قزوین برگزار می شود.8054            "}