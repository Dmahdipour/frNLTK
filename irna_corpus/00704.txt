{"onTitr":"","titr":" ارتش لیبی وجود پایگاه های نظامی روسیه در این کشور را تکذیب کرد","describe":" الجزیره- ایرنا- «احمد المسماری » سخنگوی نیروهای نظامی موسوم به ارتش ملی لیبی روز پنجشنبه در کنفرانسی مطبوعاتی، وجود پایگاه های نظامی روسی در لیبی تکذیب کرد و گفت، نه روسیه و نه هیچ کشور دیگری در لیبی پایگاه نظامی ندارند.", "text":"به گزارش ایرنا و به نقل از شبکه '218' لیبی؛ المسماری افزود، همه سلاح های ارتش لیبی روسی است و لیبی از سال ها پیش موشک های زمین به هوا و زمین به دریا و زمین به زمین از روسیه خریداری کرده و اکنون نیز 20 میلیون قبضه سلاح در لیبی وجود دارد.سخنگوی ارتش لیبی در ادامه از رسانه های مستقل برای بازدید از پایگاه هوایی« بنینا» و پایگاه «طبرق» که گفته می شود روسیه در این محل پایگاه نظامی ایجاد کرده، دعوت کرد و گفت وجود پایگاه های نظامی روسی در لیبی دروغ بزرگی است.روزنامه «سان» انگلیس دوشنبه گذشته نوشت، سازمان اطلاعات انگلیس در خصوص تلاش روسیه برای حضور در لیبی به «ترزا می » نخست وزیر این کشور هشدار داد.بر اساس اعلام این روزنامه، گزارش های اطلاعاتی حاکی از آن است که مسکو به تازگی شماری سرباز و موشک برای ایجاد جای پایی در این کشور به شرق لیبی فرستاده است. لیبی از زمان سرنگونی نظام «معمر قذافی» در سال 2011 با مشکل هرج و مرج و بی ثباتی روبه رو است. اکنون دو دولت شامل دولت &#39;وفاق ملی&#39; به ریاست &#39;السراج&#39; در طرابلس که مورد حمایت جامعه جهانی است و دولت «طبرق» در شرق لیبی به ریاست «عبدالله الثنی» که از ژنرال «خلیفه حفتر» فرمانده نیروهای مسلح این کشور حمایت می کند؛ در این کشور وجود دارد. پارلمان لیبی نیز از دولت مستقر در شرق لیبی حمایت می کند.خاورم **2041**3404            "}