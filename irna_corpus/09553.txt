{"onTitr":" استاندار چهارمحال و بختیاری    ","titr":" کالاهای اساسی به اندازه کافی تامین شده است","describe":" شهرکرد- ایرنا- استاندار چهارمحال و بختیاری با بیان اینکه مشکلی در خصوص تامین کالا در این استان وجود ندارد، گفت: بازار این استان در 2 ماه اخیر با کمترین تنش روبرو شد.", "text":"به گزارش ایرنا، اقبال عباسی روز چهارشنبه در نشست ستاد تنظیم بازار استان اظهار داشت: اگرچه شاهد برخی نابسامانی هایی در بازار به ویژه در حوزه ارز، طلا و سکه در 2 ماه اخیر در کشور بودیم اما این موضوع با مدیریت صحیح در استان مردم را با کمترین مشکل روبه رو کرد.وی به مردم استان اطمینان خاطر داد که کالاهای مهم و اساسی موردنیاز آنها تامین و دخیره سازی شده و هیچ مشکلی در این خصوص وجود ندارد.عباسی تصریح کرد: انتظار می رود رسانه ها نیز در استرس زدایی از مردم بکوشند و امیدآفرینی کنند.استاندار چهارمحال و بختیاری با بیان اینکه هیچ کمبود کالایی در استان وجود ندارد، افزود: ارز به اندازه کافی برای واردات و صادرات  وجود دارد.عباسی با بیان اینکه استان در شرایط بحرانی 2 ماه اخیر در تامین سوخت و کالا خوش درخشید، از متولیان بازار، اصناف و مردم استان قدردانی کرد.رئیس سازمان صنعت، معدن و تجارت چهارمحال و بختیاری نیز در این نشست با بیان اینکه آرامش در بازار استان حاکم است، اظهار داشت: با کاهش قیمت ارز شاهد رکود خرید در بازار استان هستیم که همین موضوع زمینه ساز کاهش قیمت کالاها خواهد شد.سید نعیم امامی افزود: با این وجود بازرسی از اصناف و بازار همچنان با جدیت ادامه خواهد داشت.وی با اشاره به افزایش قیمت گوشت قرمز و سفید گرم در ماه اخیر در بازار استان، تصریح کرد: با وارد کردن گوشت کافی به استان قیمت ها کاهش یافته و در کنترل است.امامی ادامه داد: قیمت گوشت در استان با استانهای همجوار تفاوتی ندارد و قیمت ها کمتر نیز می شود.امامی با اشاره به افزایش قیمت برخی کالاهای اساسی در استان طی شهریورماه، اظهار داشت: با افزایش تقاضا و تکانه های اقتصادی، قیمت برخی کالاها از قبیل مرغ، شکر، قند، رب گوجه، صیفی جات، لوازم التحریر و لوازم خانگی افزایش یافت.به گزارش ایرنا در این نشست در خصوص نحوه قیمت گذاری شیر و مواد لبنی، نحوه توزیع لاستیک ماشین برای کامیون ها و نحوه توزیع اقلام اساسی برای کنترل قیمت ها در استان بحث و تبادل نظر شد.7363/2097            "}