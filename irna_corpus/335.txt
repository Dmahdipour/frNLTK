به گزارش ایرنا، آیت ا... محسن حیدری در آیین عبادی سیاسی نماز جمعه این هفته اهواز در مصلای مهدیه امام خمینی(ره) این شهر، اظهار داشت: وحدت ملی و حفظ اتحاد، وظیفه همگان است و رسانه ها هم باید مراقبت های لازم را در پیش بگیرند تا مبادا با ایجاد حربه و نفاق زمینه برای سوء استفاده دشمن فراهم شود.وی ادامه داد: این جنایتکاران هیچ ربطی به قومیت ها ندارند و به گفته مقام معظم رهبری وحدت ملی در راس همه  امور است.نماینده مردم خوزستان در مجلس شورای اسلامی همچنین تصویب تصویب لایحه CFT در مجلس شورای اسلامی را تاسف بار خواند و گفت: لایحه الحاق دولت جمهوری اسلامی ایران به کنوانسیون مقابله با تأمین مالی تروریسم نوعی خود تحریمی است.امام جمعه موقت کلانشهر اهواز با ابراز امیدواری که لایحه شورای نگهبان CFT را رد خواهد کرد، گفت: قاعدتا مجلس لایحه را به مجمع تشخیص مصلحت نظام ارجاع می دهد و در آنجا است که اعضای مجمع باید در این خصوص مصلحت اندیشی کنند.**وزارت نیرو باید سر عقل بیایدحیدری همچنین به حادثه آتش سوزی هورالعظیم اشاره کرد و گفت: آتش سوزی در این منطقه که در عراق رخ داده، باعث ناراحتی و زحمت مردم خوزستان شده است.نماینده مردم خوزستان در مجلس خبرگان رهبری، ادامه داد: اگر این حادثه علاج نشود دود و آلودگی های ناشی از آن به مشکلات گرد و غبار خوزستان اضافه می شود.وی با اشاره به اینکه 200 هزار هکتار از تالاب هورالعظیم در خاک عراق آتش گرفته، گفت: وزارت نیرو باید آب مورد نیاز برای تامین نیاز این تالاب را تامین کند و وزارت نیرو باید برای رفع مشکل هورالعظیم سر عقل بیاید.نماینده مردم خوزستان در مجلس شورای اسلامی پیش از این در خطبه اول نماز جمعه این هفته ، عنوان کرد: اربعین حسینی امروز به یک حرکت بین المللی و جهانی تبدیل شده است.حیدری، خاطرنشان کرد: هر ساله شیعیان اهل بیت (علیهم السلام) برای حضور در روز اربعین در کربلا اجتماع 25 میلیون نفری را تشکیل می دهند در حالی که مراسم هرساله حج با جمعیت سه میلیون نفری برگزار می شود.امام جمعه موقت شهر اهواز، یادآور شد: مردم ایران و عراق امسال نیز در این مراسم اتحاد و همدلی خود را نشان خواهند داد./6002/7148
      
      