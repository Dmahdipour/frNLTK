{"onTitr":"","titr":" تندروی واقعی یک سفارت مجازی","describe":" تهران – ایرنا - حساب کاربری سفارت مجازی آمریکا که به وزارت امور خارجه این کشور وابسته است، به تازگی در توییت های خود با لحنی ضد ایرانی تر از مقام های آمریکایی از هشتگ های اپوزیسیون استفاده کرده و حتی سخنان مقام های آمریکایی را تندتر از آنچه هست جلوه می دهد.", "text":"به گزارش روز سه شنبه ایرنا، هیلاری کلینتون وزیر خارجه وقت آمریکا در غیاب روابط سیاسی میان تهران و واشنگتن و بسته بودن سفارتخانه های دو کشور، سفارت مجازی آمریکا در دوران ریاست جمهوری باراک اوباما را برای آنچه که گسترش دیپلماسی عمومی وتماس بی واسطه با مخاطبان ایرانی عنوان شده، راه اندازی کرد و در فوریه سال 2011 حساب آن در توییتر افتتاح گردید.در معرفی این تارنما آمده است:'سفارت مجازی (آمریکا در) ایران که شامل این تارنما و صفحات شبکه های اجتماعی USAdarFarsi می شود، منبع اصلی و رسمی ای است برای مردم ایران تا بتوانند مستقیما از دولت ایالات متحده درباره سیاست های آمریکا و فرهنگ و ارزش های آمریکایی اطلاعات کسب کنند.'پس از روی کار آمدن دولت جمهوریخواه دونالد ترامپ و به خصوص وزارت مایک پمپئو، بار اصلی تبلیغات ضد ایرانی واشنگتن بر دوش حساب توییتری و دیگر صفحات این سفارت مجازی قرار گرفته است.از جمله اقدام های اخیر این ارگان تبلیغاتی وزارت امور خارجه آمریکا، مصاحبه با برایان هوک مسئول ' گروه اقدام ایران ' است . وی در جریان این مصاحبه ویدئویی، بار دیگر ادعاهای ضدایرانی خود را تکرار کرد و نسبت به خروج سرمایه گذاران خارجی از ایران هشدار داد.جالب اینجاست که با وجود آنکه خروج شرکت آلمانی فولکس واگن از ایران تکذیب شده است و برایان هوک نیز در مصاحبه مذکور سخنی از آن به میان نیاورده، توییتر سفارت مجازی تلاش کرده تا در قالب طرحی گرافیکی، خروج خیالی فولکس واگن را از زبان هوک به خوانندگان خود یادآوری کند.سفارت مجازی در دیگر مطالب خود بر خلاف دولت قبلی که از واژه رسمی جمهوری اسلامی ایران برای خطاب دادن ایران استفاده می کرد، مانند گروه های اپوزیسیون از هشتگ 'رژیم_ایران' و هشتگ 'رژیم_ریاکار' برای خطاب قراردادن جمهوری اسلامی استفاده کرده و فاصله خود را با ظرافت های دیپلماتیک در دید عموم قرار داده است.جالب آنجاست که سفارت مجازی در توییت هایی برخلاف رسالت تعریف شده خود وبرای خالی نبودن عریضه، از زبان دخترترامپ برنامه 216 میلیون دلاری آمریکا برای آموزش و تحصیل زنان 'افغانستان' را تبلیغ می کند.به نظر می رسد با توجه به سیاست های ضدمهاجرتی و انزواطلبانه دولت جمهوریخواه آمریکا، بیشتر تمرکز سفارت مجازی این کشور بر حمایت از گروههای اپوزیسیون ضد ایرانی که جایگاهی هم در بین مردم ایران ندارند و مطالبات حقوق بشری و دخالت در امور داخلی ایران متمرکز شده و این بخش از اهداف اولیه آن به فراموشی سپرده شده است:'ما تلاش می کنیم با مطالب جدید درباره چگونگی سفر به ایالات متحده و فرصتهای تحصیل اطلاعات ارائه دهیم.'دانیل سیرور استاد روابط بین الملل دانشگاه جان هاپکینز در باره برایان هوک گفته بود: فردی مسئول &#39;گروه اقدام ایران&#39;شده که در زمینه دیپلماسی و گفت و گوها با اروپا شکست خورده است.اروپام**3092**1590            "}