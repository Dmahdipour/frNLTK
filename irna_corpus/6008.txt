{"onTitr":"","titr":" یک قطعه لک لک سفید در سروآباد رها سازی شد","describe":" سنندج - ایرنا - رئیس اداره حفاظت محیط زیست سروآباد گفت: یک قطعه لک لک سفید که زخمی شده بود، پس از مداوا در منطقه حفاظت شده کوسالان این شهرستان رها سازی شد.", "text":"یوسف چشمیدری روز یکشنبه در گفت و گو با خبرنگار ایرنا اظهار داشت: چندی پیش و در جریان گشت و کنترل نیروهای یگان حفاظت این اداره، محیط بانان یک قطعه لک لک سفید با نام علمی ciconia ciconia که از ناحیه پا زخمی شده و در حاشیه جاده دزلی افتاده بود، را پیدا کردند.وی افزود: این لک لک به تشخیص دامپزشک به علت کمبود ویتامین های ضروری و ایجاد جراحت از ناحیه پا قادر به پرواز نبود لذا جهت مداوا به اداره حفاظت محیط زیست سروآباد منتقل شد.رئیس اداره حفاظت محیط زیست سروآباد یادآور شد: این لک لک بعد از پنج روز مداوا و درمان توسط دامپزشک و اطمینان از سلامتی اش، در منطقه حفاظت شده کوسالان در مسیر روستای دزلی بخش مرکزی این شهرستان رها سازی و به دامان طبیعت بازگشت.مشخصات ظاهری این پرنده شامل طول بدن 75 سانتیمتر، طول بال 90 سانتیمتر، طول نوک 22 سانتیمتر، طول گردن 38 سانتیمتر، طول پا 53 سانتیمتر و طول دم آن 32 سانتیمتر بود.به گزارش ایرنا، منطقه حفاظت شده کوسالان و شاهو این منطقه با وسعت 57 هزار و 236 هکتار در استان کردستان، حد فاصل شهرستان های سروآباد، مریوان و کامیاران واقع شده است. در این منطقه تاکنون 117 گونه پرنده، 23 گونه پستاندار، 17 گونه خزنده و 242 گونه گیاهی، شناسایی شده و مهمترین گونه های جانوری آن کل و بز، خرس قهوه ای، قوچ و میش، کرکس، هما و عقاب طلایی است. 7354/9102            "}