{"onTitr":"","titr":" ‌افزون بر 30 هزار لیتر سوخت قاچاق در رودبار جنوب کشف شد","describe":" جیرفت - ایرنا - فرمانده انتظامی شهرستان رودبار جنوب گفت: محموله 32 هزار لیتری سوخت قاچاق گازوئیل در این شهرستان کشف و ضبط شد.", "text":"سرهنگ رضا فیروزبخت روز پنجشنبه در گفت و گو با خبرنگار ایرنا افزود: ماموران پاسگاه انتظامی عملیاتی زهکلوت حین کنترل خودروهای عبوری در محور رودبار به ایرانشهر به یک دستگاه کامیون مشکوک شدند.وی ادامه داد: پس از بازرسی از این کامیون 32 هزار لیتر گازوئیل قاچاق کشف و 2 نفر قاچاقچی نیز دستگیر شدند.فرمانده انتظامی رودبار جنوب گفت: فرآورده های نفتی و سوخت سرمایه ملی و متعلق به تمام مردم است لذا با جدیت نسبت به حفاظت از این سرمایه تلاش می کنیم.سرهنگ فیروزبخت افزود: قاچاق فرآورده های نفتی و سرمایه های ملی خسارات جبران ناپذیری به اقتصاد کشور وارد می کند.وی اظهار کرد: مردم در صورت مشاهده هرگونه فعالیت مشکوک از جمله قاچاق کالا و فرآورده های نفتی توسط افراد فرصت ‌طلب و سودجو، موضوع را از طریق مرکز فوریت‌ های پلیسی 110 به پلیس اطلاع دهند تا در اسرع وقت با هنجارشکنان برخورد قانونی شود.مرکز شهرستان رودبارجنوب در فاصله 333 کیلومتری جنوب کرمان است.3029/7450/7429            "}