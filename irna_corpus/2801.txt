{"onTitr":"","titr":" ایلام میزبان مسابقات کشتی فرنگی قهرمانی کشور می شود","describe":" ایلام - ایرنا - رئیس هیات کشتی استان ایلام گفت: مسابقات کشتی فرنگی قهرمانی جوانان کشور یادواره سه هزار شهید ایلامی به میزبانی ایلام برگزار می شود.", "text":"جبار حیدرزاده روز سه شنبه در گفت و گو با خبرنگار ایرنا اظهار داشت: این مسابقات با حضور 12 تیم از 12 استان و 130 کشتی گیر فرنگی کار برگزار می شود.وی افزود: از مجموع 130 ورزشکار شرکت کننده 13 نفر از کشتی گیران ایلامی هستند، همچنین تعدادی از قهرمانان ملی این رشته در مسابقات حضور دارند.حیدرزاده با بیان اینکه از نظر اسکان ورزشکاران مشکلی وجود ندارد، گفت: برای اسکان ورزشکاران خوابگاه آموزش و پرورش با تمام امکانات رفاهی در نظر گرفته شده است.وی یادآور شد: برای برگزاری این مسابقات شورای شهر و شهرداری ایلام، اصناف و بازاریان، سپاه پاسداران و بنیاد شهید این هیات را از نظر مالی حمایت کردند.مسابقات کشتی فرنگی قهرمانی جوانان کشور روز پنجشنبه 19 مهرماه جاری بمدت 2 روز در سالن شهدای قلاویزان ایلام برگزار می شود.به گزارش ایرنا، استان ایلام دارای 2 هزار کشتی گیر در بخش آقایان و خانم ها است.7180/6119            "}