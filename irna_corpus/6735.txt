{"onTitr":"","titr":" 250 هزار تن سیب زمینی اردبیل به استان های کشور ارسال شد","describe":" اردبیل - ایرنا - رییس سازمان جهاد کشاورزی استان اردبیل گفت: تاکنون 250 هزار تن سیب زمینی این استان برای مصرف در دیگر نقاط کشور از استان خارج شده است.", "text":"به گزارش ایرنا ، خلیل نیکشاد روز شنبه در نشست تخصصی سیب زمینی کاران استان افزود: میزان تولید امسال سیب زمینی در استان 720 هزار تن تحمین زده می شود. او گفت: میزان نیاز صنایع تبدیل و تکمیلی استان به محصول سیب زمینی سالانه 110 هزار تن است  و دست اندرکاران برای گسترش این صنایع در استان تلاش می کنند تا ضمن ایجاد کارآفرینی و اشتغال در استان قدم موثری در تنظیم قیمت بازار این محصول استراتژیک برداشته شود. وی اظهار داشت: نیاز بذری سالانه این محصول سالانه در حدود 75 تا 80  هزار تن می باشد و کشاورزان برای زراعت در سال آینده از همین محصول تولیدی به عنوان بذر استفاده می کنند. او افزود: میزان مورد نیاز سیب زمینی برای تغذیه در داخل استان 180 هزار تن و تولید مازاد بر نیاز سیب زمینی سالانه حدود  300 هزار تن می باشد که این میزان سیب زمینی به دیگر نقاط استان و کشورهای همسایه صادر می شود. استان اردبیل در سال های اخیر در زمینه تولید سیب زمینی رتبه اول و دوم کشوری را به خود اختصاص داده و قطب فعال در تولید سیب زمینی کشور است.استان اردبیل با تولید حدود 800 هزار تن حدود 15 تا 20 درصد سیب زمینی کشور را تولید می کند که از لحاظ کیفیت ، درصد ماده خشک ، وجود کمترین میزان باقی مانده سموم و کود در سطح کشور از جایگاه خاصی در تولید محصول پاک برخوردار است.سیب زمینی تولیدی اردبیل از لحاظ کیفیت و کمیت قابل رقابت با سیب زمینی های تولیدی کشورهای اروپایی بوده و حتی از لحاظ محتویات نسبت به ارقام اروپایی برتر است.6018/6016            "}