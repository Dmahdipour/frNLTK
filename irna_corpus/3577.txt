{"onTitr":" سرمربی تیم فوتبال امید:    ","titr":" از هتل المپیک رفتیم تا آرامش تیم ملی به هم نخورد","describe":" تهران - ایرنا - سرمربی تیم فوتبال امید ایران گفت: محل برگزاری اردوی تیم خود را از هتل المپیک تغییر دادیم تا آرامش تیم ملی بزرگسالان به هم نخورد.", "text":"به گزارش ایرنا، زلاتکو کرانچار امروز سه شنبه در حاشیه تمرین تیم امید ایران در ورزشگاه خیریه عمل در جمع خبرنگاران اظهار داشت: قرار بود تمرینات تیم امید در کمپ تیم های ملی برگزار شود اما با زمین آنجا مرغوب نبود. البته در فصل پاییز کیفیت چمن ورزشگاه ها تفاوت خاصی با هم ندارد. با توجه به حضور تیم ملی بزرگسالان در هتل المپیک و برای آنکه آرامش این تیم که در اولیت فوتبال ملی است از بین نرود، محل اسکان تیم امید تغییر کرد.وی افزود: در برنامه ریزی جدید از همه ظرفیت باشگاه ها و به خصوص تیم های استقلال و پرسپولیس برای دعوت بازیکنان به تیم امید استفاده کردیم و قطعا روند بازیکنان در اردوهای بعدی که تا دی ماه طول می کشد بهتر خواهد شد.سرمربی تیم امید در رابطه با تاثیر نتایج بازی های تیم امید در بازی های آسیایی جاکارتا بر روحیه بازیکنان اضافه کرد: شرایط بازیکنان تغییر نکرده بلکه با اردوهای مستمر و برنامه های تدارکاتی که در پیش داریم بهتر خواهد شد. سعی می کنیم دیدارهای بین المللی در برنامه کاری تیم ما قرار بگیرد. اگر این اتفاق رخ نداد با تیم های باشگاهی لیگ برتری بازی دوستانه برگزار خواهیم کرد.کرانچار در مورد وضعیت لژیونرهای تیم امید هم اظهار داشت: امید نورافکن به تیم ما اضافه شده و رضا شکاری هم به زودی به تمرینات باز می گردد. البته هنوز وضعیت رضا کرملاچعب مشخص نیست و امیدوارم مشکلش برای حضور در اردو برطرف شود.وی در رابطه با وضعیت دروازه بان های تیم امید افزود: با توجه به اینکه مهدی امینی شرایط سنی بازی در تیم امید را ندارد باید برای این پست، دروازه بان مطمئنی را انتخاب کنیم. در اردوهای آینده می توان جای خالی او را با شناسایی بازیکنان مستعد پر کرد.تمرین تیم امید ایران امروز در قالب 2 گروه پیگیری شد و تا 24 مهر ادامه دارد و سپس از 16 تا 28 آبان مرحله بعدی اردوهای این تیم برگزار می شود.ورزشی**9029**ع.ک**2024            "}