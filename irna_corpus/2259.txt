{"onTitr":"","titr":" دانش آموزان البرزصاحب 26 مدال علمی کشوری شدند","describe":" کرج-ایرنا- مدیرکل آموزش و پرورش البرز اعلام کرد: دانش آموزان این استان در المپیادهای علمی  کشور 26 مدال رنگارنگ را کسب کردند.", "text":"خسرو ساکی روز چهارشنبه در گفت و گو با افزود: امسال برای نخستین بار دانش آموزان سختکوش البرز درخشان ترین دستاورد المپیاد های علمی کشوری را در طول تاریخ آموزش و پرورش استان رقم زدند.وی اظهارداشت: طبق اعلام باشگاه دانش پژوهان جوان از ابتدای امسال تاکنون دانش آموزان البرز به 26مدال طلا، نقره و برنز دست یافته اند.ساکی گفت: دانش آموزان البرز در المپیادهای علمی ادبیات، رایانه  وزیست شناسی چهار مدال طلا کسب کردند و در رشته های ادبی، سلول های بنیادی و پزشکی باز ساختی، نجوم و اختر فیزیک و ریاضی  هشت مدال نفره به دست آوردند.وی بیان داشت: کسب 14 مدال برنز دیگر دستاوردهای علمی دانش آموزان البرزی در سال جاری است.وی هدف از برگزاری المپیادهای علمی دانش آموزی کشوررا ایجاد بستر مناسب و گسترش دانش تخصصی دانش آموزان،جذب و نگه داشت استعدادهای بر تر و معرفی آنان به قطب های علمی،صنعتی،پژوهشی و شرکت های دانش بنیان کشور و نیز ارتقاء جایگاه ایران در ارزیابی های کیفیت آموزش جهانی ذکر کرد.وی تاکید کرد:  از 26 مدال کسب شده در المپیادهای علمی کشور 24 مدال مربوط به دانش اموزان مدارس استعدادهای درخشان استان البرز است.استان البرز 442 هزار و 500 دانش آموز دارد که هفت هزار و 500 نفر آن در مدارس استعدادهای درخشان تحصیل می کنند.2819/ 6155            "}