{"onTitr":"","titr":" مدیرعامل پرسپولیس : بازیکنان پاداش نقدی می گیرند","describe":" دوحه – ایرنا – حمیدرضا گرشاسبی مدیرعامل باشگاه پرسپولیس ایران گفت که بازیکنان تیم به پاس پیروزی در مقابل تیم السد قطر پاداش نقدی می گیرند.", "text":"گرشاسبی در گفت وگو با خبرنگار ایرنا در دوحه افزود : این پاداش در تهران به بازیکنان پرداخت خواهد شد.وی با بیان اینکه تیم تا دندان مسلح از نظر مالی را در خانه شکست دادیم این پیروزی را به همه هواداران و مردم ایران تبریک گفت و در عین حال اظهار داشت : نباید همه چیز را تمام شده تلقی کنیم .مدیرعامل سرخپوشان گفت : در رختکن هم به بازیکنان گفتم نباید تصور کنند کار تمام شده است . از نظر ما همه چیز زمانی تمام می شود که در تهران پیروزی و صعود به مرحله نهایی را با حمایت هواداران خود جشن بگیریم .تیم فوتبال پرسپولیس تهران سه شنبه شب در بازی رفت مرحله نیمه نهایی لیگ قهرمانان آسیا موفق شد با حساب یک بر صفر تیم پر ستاره السد قطر را شکست دهد و یک گام دیگر به فینال لیگ قهرمانان آسیا نزدیک شود. بازی برگشت دو تیم اول آبان ماه در ورزشگاه آزادی تهران برگزار خواهد شد.تیم السد هم در 2 بازی رفت و برگشت موفق شد تیم استقلال ایران را از پیش رو بردارد.طبق برنامه اعلامی تیم پرسپولیس ساعت 40 دقیقه بامداد چهارشنبه به وقت محلی دوحه را به مقصد تهران ترک خواهد کرد.خاورم **1508 **1908            "}