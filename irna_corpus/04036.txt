{"onTitr":" ارتش یمن:    ","titr":" سعودی ها در جیزان ضربه سختی از نیروهای یمنی خوردند","describe":" تهران - ایرنا - ارتش یمن دوشنبه شب در بیانیه ای اعلام کرد، نیروهای ارتش و کمیته های مردمی طی عملیات ویژه ای در جیزان عربستان خسارت سنگینی به نیروهای سعودی وارد کردند.", "text":"به گزارش پایگاه خبری المسیره، در بیانیه ارتش یمن آمده است: نیروهای ارتش و کمیته های مردمی در این عملیات تعدادی روستا و مواضع نظامی نیروهای سعودی را به کنترل خود درآوردند.بر اساس این گزارش، ارتش و کمیته های مردمی در این عملیات دقیق سه پهپاد جاسوسی و سه تانک ابرامز را منهدم کردند و شماری از نیروهای سعودی کشته یا زخمی شدند.ارتش یمن افزوده است: عملیات ویژه ارتش و کمیته های مردمی همزمان با دومین سالگرد جنایت جنگنده های عربستان در حمله به مراسم ترحیم در صنعا انجام شد.اکتبر 2016 جنگنده های عربستان به یک مراسم عزاداری در صنعا حمله کردن که در این حمله 140 نفر کشته و 525 نفر زخمی شدند. همچنین ده ها تن از متجاوزان ومزدوران عربستانی در عملیات نیروی هوایی وتوپخانه ارتش یمن طی 24 ساعت گذشته کشته وزخمی شدند.جنگ ائتلاف عربی به یمن به سرکردگی عربستان در حالی وارد چهارمین سال خود می‌شود که ریاض و دولت مستعفی یمن به هیچ یک از اهداف خود دست نیافته اند و همچنان چشم‌انداز روشنی برای پایان دادن به این جنگ فرسایشی وجود ندارد. شبک**9365**3404            "}