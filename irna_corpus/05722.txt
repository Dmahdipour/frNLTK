{"onTitr":" مدیر جهاد کشاورزی:    ","titr":" سالانه 300 تن گوشت ماهی در دامغان تولید می شود","describe":" سمنان- ایرنا- مدیرجهاد کشاورزی شهرستان دامغان گفت: سالانه 200 تن گوشت ماهیان سردآبی و در حدود 80 تا 100 تن گوشت ماهیان گرم آبی در شهرستان دامغان تولید می شود.", "text":"به گزارش ایرنا، محسن طباطبائیان روز یکشنبه به خبرنگاران اظهار داشت: 67 مزرعه پرورش ماهی در دامغان سالانه 300 تن گوشت ماهی تولید می کنند.وی ادامه داد: از 67 مزرعه پرورش ماهی، 10 مزرعه مربوط به پرورش ماهیان سردآبی و 57 مزرعه مربوط به پرورش ماهی گرم آبی در این شهرستان است و این مزارع پرورش ماهی برای 80 نفر در شهرستان دامغان اشتغال ایجاد کرده است.مدیر جهاد کشاورزی شهرستان دامغان یادآورشد: در دامغان 512 خانوار عشایری با 120 هزار دام سبک به فعالیت دامی و عشایری مشغول هستند و در دامغان سالانه 6 هزار و 500 تن گوشت قرمز و سالانه بیش از 27 هزار تن شیر تولید می‌شود.طباطبائیان خاطر نشان کرد: 45 واحد پرورش مرغ گوشتی با ظرفیت تولید سالانه پنج‌ هزار و 500 تن گوشت مرغ و یک واحد مرغداری نیز با ظرفیت پرورش 200 هزار قطعه جوجه در این شهرستان فعال است.مدیرجهاد کشاورزی شهرستان دامغان گفت: 2 مزرعه پرورش شتر مرغ در این شهرستان فعال بوده که سالانه در این مزارع چهار هزار و 500 قطعه جوجه شتر مرغ تولید می‌شود.وی یادآورشد: در شهرستان دامغان 10 هزار کلنی زنبور عسل وجود دارد که از این تعداد کلنی سالانه 80 تن عسل تولید می شود، پرورش زنبور عسل در دامغان برای 500 نفر شغل ایجاد شده است.به گزارش ایرنا، شهرستان دامغان بیش از 90 هزار نفر جمعیت دارد. و در کل استان سمنان حدود 45 هزار نفر بهره بردار بخش های مختلف جهاد کاورزی هستند.7342/6103            "}