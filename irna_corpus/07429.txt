{"onTitr":"","titr":" وزیر تجارت عمان: لغو روادید تجارت با ایران را رونق می دهد","describe":" دوحه – ایرنا – وزیر تجارت و صنایع سلطنت عمان گفت: اقدام جمهوری اسلامی ایران در لغو روادید اتباع این کشور به افزایش مبادلات تجاری دو کشور می انجامد.", "text":"گزارش روز شنبه ایرنا به نقل از سفارت ایران در مسقط حاکی است : ' علی بن مسعود السید ' در دیدار حجت الاسلام والمسلمین محمدرضا نوری شاهرودی سفیر ایران در عمان ، افزود : این اقدام ایران گام مهمی در راستای توسعه گردشگری بین دو کشور هم محسوب می شود.وی تاکید کرد که این تصمیم به ارتباط دوستانه و صمیمی مردم دو کشور هم کمک شایان توجهی خواهد کرد.بنا به تصویب هیات وزیران در جلسه 26 شهریورگذشته و ابلاغ معاون اول رییس جمهوری اسلامی ایران از این پس اتباع عمان می توانند بدون دریافت روادید به ایران سفر کنند.با تسهیلات در نظر گرفته شده از سوی دولت عمان، اتباع ایرانی که قصد مسافرت به سلطان نشین عمان را دارند هم  می توانند علاوه بر استفاده از خدمات روادید الکترونیکی برای ورود به کشور عمان، در مبادی ورودی این کشور روادید 10 روزه قابل تمدید تا یک سال را دریافت کنند.این گزارش می افزاید : سفیر ایران هم در این دیدار موارد مهم یادداشت تفاهم هفدهمین اجلاس کمیسیون مشترک همکاری های اقتصادی دو کشور که تیرماه امسال در مسقط برگزار گردید را مطرح و وزیر عمانی قول داد موارد را پیگیری نماید.در این دیدار همچنین روابط تجاری دو کشور مرور و بر توسعه بیش از پیش آن تاکید شد.ایران و عمان از دیرباز از روابط اقتصادی مناسبی برخوردارند و طی سال های اخیر همکاری های تجاری دو کشور به دلیل همکاری های بانکی رشد سریعی داشته است. سلطان نشین عمان در سال های گذشته همواره رویکرد مستقلی در عرصه اقتصادی و سیاست خارجی و تحولات منطقه داشته است و در جریان مذاکرات هسته ای ایران و گروه 1+5 نقش مهمی ایفا کرد. رئیس اتاق بازرگانی ایران و عمان پیش تر اعلام کرد: درحالی که بازرگانان ما در کشورهای عربی حوزه خلیج فارس نمی توانند به راحتی فعالیت اقتصادی کنند، در عمان برای ایرانیان تمهیداتی درنظر گرفته شده که مهم‌ترین آن افتتاح حساب و نقل و انتقال پول از بانک‌های عمانی است. ضمن آنکه دو بانک ملی و صادرات که در مسقط شعبه دارند، اجازه صدور ضمانت نامه برای شرکت‌های ایرانی دارند و شرکت های عمانی نیز این ضمانت نامه‌ها را قبول دارند. بانک مسقط که یکی از بزرگ ترین بانک های عمان محسوب می شود بعد از توافق هسته ای و لغو تحریم ها، اولین بانکی بود که اسفندماه 1394 در ایران شعبه دایر کرد.خاورم**1508*1049            "}