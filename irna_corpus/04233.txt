{"onTitr":" استاندار    ","titr":" اجرای راه آهن اردبیل شتاب گرفته است","describe":" اردبیل - ایرنا - استاندار اردبیل گفت: راه آهن اردبیل - میانه با تامین مالی و خروج از رکود شتاب گرفته است.", "text":"به گزارش ایرنا ، اکبر بهنامجو روز دوشنبه در بازدید از طرح راه آهن اردبیل افزود: مرحله اول فایناس داخلی این طرح تامین شده و در حال حاضر اجرای آن روندی مطلوب دارد. وی اضافه کرد: دولت تدبیر و امید در تلاش است این طرح را تا پایان سال 99 به بهره برداری برساند. استاندار اردبیل بیان کرد: طرح راه آهن اردبیل - پارس آباد نیز اجرایی خواهد شد و هم اکنون در مرحله مطالعات می باشد. وی افزود: اتصال راه اهن اردبیل - مغان به خط ریلی جمهوری آذربایجان مورد توافق مقام های 2 کشور قرار گرفته و جزو طرح های اجرایی در سال های آتی خواهد بود. بهنامجو تاکید کرد که راه آهن اردبیل مطالبه اصلی مردم اردبیل است و دولت هم در تلاش برای تحقق این خواسته می باشد.استاندار اردبیل در این جلسه از رییس سازمان برنامه و بودجه ،مدیر عامل بانک ملی ایران،وزیر راه و شهرسازی ،معاون شرکت توسعه و زیر ساخت های وزارت راه و شهرسازی ،نمایندگان استان در مجلس شورای اسلامی و امام جمعه اردبیل به خاطر همکاری مجدانه با استانداری در تامین مالی طرح راه آهن تشکر کرد. طول خط آهن میانه به اردبیل حدود 175 کیلومتر است و این مسیر برای تردد قطارهای مسافری تا 160 کیلومتر در ساعت و قطارهای باری تا 120 کیلومتر در ساعت طراحی شده است.7110/6016            "}