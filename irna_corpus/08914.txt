{"onTitr":"","titr":" ثبت نام جامعه ورزش در سامانه مبین الزامی است","describe":" رشت - ایرنا - مدیرکل ورزش و جوانان گیلان ثبت نام جامعه ورزش استان در سامانه مبین را الزامی دانست.", "text":"مریم بخشی روز پنجشنبه در مصاحبه با خبرنگار ایرنا اظهار داشت: تمامی قهرمانان ، مربیان ، داوران و مدرسان ورزشی باید در سامانه مبین ثبت نام کنند در غیر این صورت فعالیت آنها رسمی نخواهد بود.   وی گفت : در راستای ایجاد بانک اطلاعاتی جامعه ورزشی کشور، وزارت ورزش سامانه مبین را طراحی کرده که تمامی قهرمانان می بایست هر چه سریعتر در این سامانه ثبت نام و کد رهگیری دریافت کنند تا فعالیت آنان رسمی باشد.   وی ادامه داد: برای تسریع در کار ثبت نام در استان گیلان، 2 نیروی حوزه معاونت ورزشی در میز خدمت اداره کل در رشت، آماده ثبت نام رایگان جامعه ورزش هستند و این ثبت نام شامل حال همه رشته های ورزشی خواهد بود.   بخشی به مسابقات المپیاد استعدادیابی ورزش کشور نیز اشاره و خاطرنشان کرد: گیلان در 66 رشته ورزشی دختران و پسران به مسابقات استعدادیابی کشور تیم اعزام می کند که البته در المپیاد استعدادیابی شطرنج میزبان هستیم و این رقابت ها در دو بخش دختران و پسران در این استان برگزار خواهد شد.7285/2007            "}