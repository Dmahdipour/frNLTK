{"onTitr":"","titr":" 2 نمایشگاه تخصصی خدمات شهری در مشهد گشایش یافت","describe":" مشهد- ایرنا- نهمین نمایشگاه تخصصی خدمات و محیط زیست شهری و نهمین نمایشگاه تخصصی حمل و نقل و ترافیک چهارشنبه شب در مشهد گشایش یافت.", "text":"مدیر عامل شرکت نمایشگاه بین المللی مشهد به خبرنگار ایرنا گفت: این 2 نمایشگاه با اهداف تبادل تجارب مدیران شهرهای مختلف کشور، برقراری ارتباط میان تولیدکنندگان و ارائه کنندگان خدمات شهری با یکدیگر و با مدیران شهری و نمایش تجهیزات و فناوری های نوین مورد نیاز شهرداری ها و سایر سازمان های مرتبط گشایش یافته است.علیرضا هوشنگ نژاد افزود: 38 شرکت و نهاد داخلی در چندین غرفه این نمایشگاهها دستاوردهای خود شامل تجهیزات و ماشین آلات خدمات شهری، مبلمان بوستانی، تجهیزات و علائم ترافیکی، نورپردازی شهری، توقفگاه های مکانیزه، مجموعه بازی های اتیلنی و تجهیزات ورزشی بوستانی، روشنایی و چراغ و پایه چراغ دکوراتیو، تی.تی.اس، سیستم های هوشمند شهری، تجهیزات صنعتی آشپزخانه، خدمات و خودروهای حمل و نقل عمومی درون شهری و مهندسی ترافیک را در معرض بازدید عموم قرار داده اند.وی اظهار داشت: طی چهار روز برگزاری این 2 نمایشگاه، شهرداران و معاونین شهرداری های مراکز استان ها و شهرهای بیش از 200 هزار نفر جمعیت و اعضای شوراهای اسلامی کشور و مدیران عامل سازمان همیاری شهرداری های استان های کشور از آنها دیدن خواهند کرد.هوشنگ نژاد برگزاری نشست معاونین حمل و نقل و ترافیک شهرداری های مراکز استان های کشور، کارگاه تخصصی با موضوع مرتبط با خدمات شهری، نشست هم اندیشی مدیران خدمات شهری کشور و نشست انجمن فضای سبز و منظر ایران را از برنامه های جانبی این نمایشگاهها عنوان کرد.وی گفت: نمایشگاه های مزبور تا 14 مهرماه پذیرای عموم علاقه مندان است.7489 / 6053            "}