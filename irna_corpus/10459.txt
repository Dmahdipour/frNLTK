{"onTitr":" معاون استاندارهرمزگان:    ","titr":" بنگاه های اقتصادی باید از ورزش هرمزگان حمایت کنند","describe":" بندرعباس- ایرنا- معاون سیاسی، امنیتی و اجتماعی استانداری هرمزگان با بیان اینکه بسیاری از بنگاه های بزرگ اقتصادی در کشور حمایت های ویژه از تیم های ورزشی دارند، گفت: دلایل بنگاه های اقتصادی بزرگ فعال در استان در  حمایت نکردن از ورزش هرمزگان پذیرفتنی نیست.", "text":"به گزارش ایرنا، بهروز اکرمی شامگاه سه شنبه در دیدار با محمود رضا امیاری مدیرکل جدید ورزش و جوانان هرمزگان اظهار داشت: بنگاه های اقتصادی در هرمزگان باید به وظایف اجتماعی خود از جمله حمایت از تیم های ورزشی عمل کنند.وی ادامه داد: شایسته نیست در استان اقتصادی مثل هرمزگان تیم های ورزشی به دلیل مشکلات مالی نتوانند در لیگ های حرفه ای حضوری قدرتمند داشته باشند.معاون سیاسی، امنیتی و اجتماعی استانداری هرمزگان با اشاره به نقش مهم ورزش در کاهش آسیب های اجتماعی در جامعه، تصریح کرد: باید با آگاهی بخشی به جامعه ورزش را به عنوان یک ضرورت و عامل کاهش آسیب ها و معضلات اجتماعی در جامعه معرفی کرد.اکرمی یاد آور شد: حوزه ورزش و جوانان در استان با توجه به اهمیت و استعدادهای آن نیازمند توجه و حمایت ویژه ای است.وی خاطر نشان کرد: هرمزگان دارای ظرفیت های بسیاری در عرصه ورزش های آبی، دریایی و ساحلی است که با توجه به این ظرفیت ها هرمزگان می تواند به قطب ورزش های آبی در کشور تبدیل شود.از جمله بنگاه های بزرگ اقتصادی فعال در هرمزگان می توان به پالایشگاه ها، گمرک، بنادر، فولاد، گاز و کشتیرانی اشاره کرد.7198/6048            "}