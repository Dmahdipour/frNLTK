{"onTitr":"","titr":" 373 بارگاه بهداشتی زرشک در خراسان جنوبی مجوز دارد","describe":" بیرجند - ایرنا - مدیر امور باغبانی سازمان جهاد کشاورزی خراسان جنوبی گفت: 373 بارگاه (خوابگاه) بهداشتی زرشک برای نگهداری و خشک کردن این محصول در استان مجوز دریافت کرده است.", "text":"عبدالرضا رضایی روز یکشنبه در گفت و گو با خبرنگار ایرنا افزود: ظرفیت اسمی این بارگاه ها 37 هزار و 462 تن زرشک و ظرفیت عملی آنها هفت هزار و 856 تن پیش بینی شده است.وی بیان کرد: در بارگاه های بهداشتی زرشک، خشک کردن محصول از حالت خرمنی به نیمه صنعتی تبدیل و نسبت به خشک کردن آن با کیفیت مطلوب و مناسب اقدام می شود.مدیر امور باغبانی سازمان جهاد کشاورزی خراسان جنوبی گفت: همچنین 10 کارخانه فرآوری محصول زرشک با ظرفیت 11 هزار و 348 تن در استان فعال است.وی اظهار داشت: پیش بینی می شود امسال 19 هزار و 100 تن زرشک از سطح 15 هزار و 563 هکتار باغات این محصول در خراسان جنوبی برداشت شود.رضایی گفت: برداشت محصول زرشک در استان از نیمه مهرماه آغاز می شود و تا اواخر آذر با توجه به شرایط آب و هوایی استان ادامه دارد.وی تعداد بهره برداران محصول زرشک در خراسان جنوبی را 25 هزار نفر اعلام و تصریح کرد: زرشک به عنوان یکی از محصولات استراتژیک خراسان جنوبی یکی از منابع درآمدی کشاورزان محسوب می شود.مدیر امور باغبانی سازمان جهاد کشاورزی خراسان جنوبی افزود: بیش از 98 درصد زرشک ایران در این استان تولید و زرشک تولیدی علاوه بر مصرف داخل کشور به کشورهای حاشیه خلیج فارس نیز صادر می شود.بیشترین سطح زیرکشت زرشک در خراسان جنوبی با چهار هزار و 233 هکتار مربوط به شهرستان قاینات است.7557*3028            "}