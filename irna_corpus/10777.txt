{"onTitr":" رئیس کمیته هسته‌ای کمیسیون امنیت ملی مجلس:    ","titr":" گزارش برجام کمیته هسته‌ای فردا تقدیم مجلس می‌شود","describe":" تهران- ایرنا- رئیس کمیته هسته‌ای کمیسیون امنیت ملی مجلس شورای اسلامی گفت: گزارش در مورد اجرای برجام تدوین و در کمیسیون امنیت ملی تصویب شده و برای قرائت در صحن مجلس فردا تقدیم هیات رئیسه می‌شود.", "text":"به گزارش ایرنا، مجتبی ذوالنوری با اشاره به بررسی آخرین گزارش اجرای برجام در کمیته هسته‌ کمیسیون امنیت ملی و سیاست خارجی مجلس شورای اسلامی، گفت: پنجمین گزارش شش ماهه این کمیته از نحوه اجرای برجام تدوین و در کمیسیون امنیت ملی مجلس مورد بررسی قرار گرفت.نماینده مردم قم در مجلس شورای اسلامی، تصریح کرد: در تدوین این گزارش از گزارش‌های 3 ماهه (4 و 5) وزارت‌خارجه درباره نحوه اجرای توافق هسته‌ای استفاده شده است، علاوه بر این، نتیجه بازدید اخیر اعضای کمیسیون از تأسیسات هسته‌ای نطنز و فوردو نیز در گزارش پنجم کمیسیون گنجانده شده است.به گزارش خانه ملت، رئیس کمیته هسته‌ای کمیسیون امنیت ملی و سیاست خارجی مجلس شورای اسلامی، یادآور شد: وزارت امور خارجه نیز تا کنون 10 گزارش سه ماهه از نحوه اجرای برجام تقدیم هیئت رئیسه مجلس کرده است.سیام*3061*1535            "}