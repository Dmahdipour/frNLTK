{"onTitr":"","titr":" فرود هواپیماهای باری کره شمالی در روسیه خبر ساز شد","describe":" مسکو - ایرنا - رسانه های خبری روسیه از ورود سه هواپیمای باری کره شمالی به روسیه خبر دادند که گفته می شود وسایل سفر از جمله خودروی ویژه رهبر کره شمالی را برای سفر احتمالی به مسکو وارد روسیه کرده اند.", "text":"به گزارش روز سه شنبه ایرنا، چند رسانه روسی ازجمله تارنمای اینترسانت نوشتند: سه فروند هواپیمای باری ایل-76 خطوط هوایی ایرکوریو کره شمالی حامل محموله هایی از پیونگ یانگ بودند و در فرودگاه ولادی وستوک در شرق روسیه فرود آمدند. این رسانه ها به نقل از پورتال خبری فلایت رادار 24 (Flightradar24) که اخبار مربوط به پرواز هواپیماها را رصد می کند، خاطرنشان کردند: هواپیما های ایل-76 کره شمالی قبلا در سفر رهبر این کشور به پکن و سنگاپور خودروهای ویژه رهبر کره شمالی را منتقل کرده بودند. در گزارش رسانه ها گفته شد این پروازها که روز یکشنبه صورت گرفت، غیرعادی بود.زیرا معمولا پروازهای مسافربری پیونگ یانگ به ولادی وستوک روزهای دوشنبه و جمعه صورت می گیرد و از هواپیماهای توپولف-204 و توپولف-134 برای این منظور استفاده می شود.مقام های روس در روزهای اخیر اعلام کردند که مقدمات سفر آتی کیم جونگ اون رهبر کره شمالی به روسیه را تدارک می بینند.دیمیتری پسکوف سخنگوی رئیس جمهوری روسیه از آمادگی این کشور برای میزبانی از رهبر کره شمالی خبر داد و گفت که این موضوع در حال بررسی است.او افزود: رهبر کره شمالی دعوت نامه برای سفر به روسیه دارد و مسائل مربوط به زمان و مکان و قالب دیدار ولادیمیر پوتین و کیم جونگ اون رهبر کره شمالی در دست بررسی است. ولادیمیر پوتین رئیس جمهوری روسیه پیشتر در همایش اقتصادی شرق در بندر ولادی وستوک خاطرنشان کرده بود کیم جونگ اون رهبر کره شمالی هر وقت بخواهد می تواند به روسیه سفر کند.اروپام*391*1346 **1590            "}