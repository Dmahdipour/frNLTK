{"onTitr":"","titr":" 103واحد صنفی و خدماتی گلستان تخلف کردند","describe":" گرگان - ایرنا- معاون بازرسی، نظارت و حمایت از مصرف کنندگان سازمان صنعت،معدن و تجارت گلستان گفت: در اجرای طرح نظارتی خدمات سفر ویژه تابستان امسال 103 واحد متخلف صنفی، خدماتی در نقاط مختلف استان شناسایی و پرونده آنها جهت صدور رای به اداره کل تعزیرات حکومتی تحویل شد.", "text":"به گزارش دریافتی روز دوشنبه ایرنا علی اصغر اصغری اظهار داشت: اجرای این طرح همزمان با فرا رسیدن فصل تابستان و افزایش حجم سفرها و در جهت گسترش نظارت ها، افزایش رضایتمندی مسافرین و همشهریان و جلوگیری از تخلفات احتمالی برخی افراد سودجو بود.وی افزود: دراین طرح که از 15 تیر تا 31 شهریور 97 اجرایی شد در مجموع یکهزار و 740 مورد بازرسی از واحدهای صنفی، خدماتی و گردشگری در سطح شهرهای استان انجام که 103 واحد متخلف شناسایی و پرونده تخلف آنها به ارزش افزون بر یک میلیارد و 841 میلون ریال تشکیل شد.به گفته وی، از مجموع بازرسی ها 563 مورد در قالب گشت های مشترک با دستگاه های مرتبط همچون ادارات کل تعزیرات حکومتی، میراث فرهنگی، بهداشت، فرمانداری، دانشگاه علوم پزشکی، دامپزشکی، حمل و نقل و پایانه ها و اتحادیه های صنفی اجرایی شده است.وی ادامه داد: برگزاری اقدامات نظارتی لازم از قبیل انجام بازرسی ها و اجرای گشت های مشترک با دستگاه های مرتبط با موضوع نظارت بر مراکز ارائه کننده خدمات سفر و اطلاع رسانی در خصوص ضرورت رعایت نرخ های مصوب به مجموعه های مورد نظر، نصب نرخنامه، صدور صورتحساب به مشتریان و رعایت ضوابط بهداشتی و اخلاقی انجام گرفت.معاون بازرسی، نظارت و حمایت از مصرف کنندگان گلستان همچنین از شهروندان خواست که در صورت مشاهده هر گونه تخلف احتمالی در واحدهای اقتصادی و صنفی استان موارد را از طریق تلفن گویای 124 گزارش کنند.به گزارش ایرنا پیش از این معاون امور بازرگانی و توسعه تجارت سازمان صنعت، معدن و تجارت گلستان گفته بود که ازمجموع سه میلیون واحد صنفی دارای پروانه کسب کشور، 55 هزار واحد آن در استان گلستان فعال است.درویشعلی حسن زاده  از شناسایی تعداد پنج هزار واحد صنفی بدون پروانه کسب نیز خبر داده و افزود که ساماندهی این واحدها برای دریافت پروانه کسب در حال انجام است.استان گلستان بین دو قطب گردشگری شمال و زیارتی مشهد واقع بوده و در ایام تعطیل سال بویژه تابستان پذیرای مسافران و گردشگران بسیاری از نقاط مختلف کشور است. این استان مرزی یک میلیون و 869 هزار نفر جمعیت دارد که در 14 شهرستان زندگی کرده و از اقوام و مذاهب مختلف هستند.1648            "}