{"onTitr":"","titr":" مدرسه سه کلاسه خیرساز در کوهدشت بهره برداری شد","describe":" خرم آباد -ایرنا-  یک مدرسه سه کلاسه خیرساز روز سه شنبه در روستای ناوه امید علی کوهدشت با مشارکت بنیاد برکت بهره برداری شد.", "text":"به گزارش ایرنا مدیرکل نوسازی،توسعه و تجهیز مدارس لرستان در آئین بهره برداری این مدرسه افزود: این مدرسه (ناوه امید علی) با 250متر مربع زیربنا ، 480متر محوطه و 100متر حصار کشی با اعتبار2 میلیارد و400میلیون ریال و با مشارکت بنیاد برکت ساخته و در اختیار آموزش و پرورش قرار گرفت. محمد چگنی اظهار داشت: تاکنون 30مدرسه با اعتبار 75 میلیارد ریال در مساحتی بالغ بر 16 هزارمتر مربع احداث و به آموزش و پرورش تحویل شده است. رئیس مجمع خیرین مدرسه ساز لرستان نیز گفت: با آغاز سال تحصیلی جدید در این استان 30 کلاس درس خیرساز جدید تحویل آموزش و پرورش شده است. علی محمد رضوی افزود: 2 طرح آموزشی بزرگ خیرساز همزمان با آغاز سال تحصیلی در این استان آماده بهره برداری شده که همزمان برای استفاده دانش آموزان در اختیار آموزش و پرورش قرار خواهد گرفت. وی با بیان اینکه یک مدرسه 12 کلاسه شبانه روزی در بزنوید الیگودرز با اعتبار 40 میلیارد ریال به صورت مشارکتی و با همکاری شرکت آب نیرو احداث شده افزود: یک مدرسه 9 کلاسه خیرساز نیز در شهرستان کوهدشت آماده بهره برداری شده است. وی با بیان اینکه چند مدرسه سه و 2 کلاسه نیز در مناطق محروم توسط خیرین مدرسه ساز در استان آماده بهره برداری است،اظهار داشت: در سال جاری 36 طرح آموزشی خیرساز با ظرفیت 153 کلاس درس در این استان اجرا و تاپایان سال تحویل آموزش و پرورش می شود. 7274/6060            "}