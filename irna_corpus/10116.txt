{"onTitr":"","titr":" کشف سوخت قاچاق در مرز سه برابر افزایش یافته است","describe":" مشهد- ایرنا- فرماندار تایباد گفت: ظرف شش ماه نخست امسال 626 هزار و 147 لیتر انواع فرآورده های نفتی قاچاق در مرز مشترک ایران و افغانستان در شرق خراسان رضوی کشف شد که نسبت به مدت مشابه پارسال سه برابر بیشتر شده است.", "text":"حسین شرافتی راد روز چهارشنبه در گفت و گو با خبرنگار ایرنا کشفیات را شامل گازوئیل، نفت سفید و بنزین ذکر و بیان کرد: حجم سوخت قاچاق کشف شده در شش ماه نخست پارسال 180 هزار و 741 لیتر بود. وی ادامه داد: 95 درصد این کشفیات از نوع گازوئیل، سه درصد بنزین و دو درصد نفت سفید بوده و سوخت قاچاق در سه حوزه هنگ مرزی، نیروی انتظامی و گمرک دوغارون تایباد کشف شده است. 90 درصد این کشفیات در حوزه مرزبانی، پنج درصد توسط نیروی انتظامی و پنج درصد در حوزه گمرک دوغارون صورت گرفت. فماندار تایباد گفت: بیشتر سوخت قاچاق شده در گذرگاه مرزی دوغارون توسط گالن کشها و خرید و فروش در مناطق اقتصادی گمرک  انجام می شود. تایباد در فاصله 225 کیلومتری جنوب شرقی مشهد قرار دارد. 7494/1858            "}