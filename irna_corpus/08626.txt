{"onTitr":"","titr":" وظیفه امت اسلامی را قرآن و ولایت فقیه مشخص می کند","describe":" شهرکرد-ایرنا- معاون نظارت و ارزیابی قرارگاه مرکزی خاتم الانبیاء (ص) گفت: تکلیف و وظیفه امت اسلامی در برابر ظلم و ستم استکبار را قرآن و ولی امر مسلمین مشخص کرده و می کند.", "text":"به گزارش ایرنا، سردار سرتیپ مرتضی صفاری روز پنجشنبه در تجمع 20 هزار نفری سپاهیان محمد رسول الله (ص) چهارمحال و بختیاری افزود: دیگر زبان تحریم و تهدید برای امت اسلامی در سراسر جهان به سرآمده است.وی تصریح کرد: استکبار جهانی که در جبهه رزم و نبرد با رزمندگان جرات نفوذ و حمله به نظام اسلامی را ندارد با با روی آوردن به جنگ روانی و اقتصادی در صدد تضعیف روحیه انقلابی ملت است.  معاون نظارت و ارزیابی قرارگاه مرکزی خاتم الانبیاء (ص) با اشاره به تحریم اقتصادی دشمن تاکید کرد: دشمن در اوایل انقلاب اسلامی و جنگ تحمیلی، تحریم های مختلفی را علیه نظام جمهوری اسلامی وضع کرده بود اما امروز ایران مقتدر و با ثبات تر از گذشته شده است.سرتیپ صفاری، ترور بیش از 17 هزار نفر از نخبگان علمی، مذهبی و نیروهای کارآمد انقلابی در سالهای نخست پیروزی انقلاب اسلامی را نشان از واهمه استکبار و استعمار از اقتدار و عظمت انقلاب اسلامی دانست.وی، گوش به فرمان رهبری و لایتمداری امت اسلامی ایران را رمز پیروزی و سربلندی نظام اسلامی دانست و گفت: دشمن با گذشت بیش از 40 سال از عمر با برکت انقلاب اسلامی هنوز به ارزشها و اعتقادات عاشورایی و مکتبی ملت غیور ایران پی نبرده است. استاندار چهارمحال و بختیاری نیز در این همایش گفت: حکومت اسلامی ایران برگرفته از نهضت عاشوراست.اقبال عباسی، مردم چهارمحال و بختیاری را مردمی انقلابی، شهید پرور و وفادار به نظام جمهوری اسلامی دانست و گفت: این استان در سطح کشور از امن ترین و با آرامش ترین و ولایتمدارترین مناطق کشور  است.وی به حضور و آمادگی اقشار جامعه بخصوص مردم این این استان اشاره و تصریح کرد: این استان با تقدیم بیش از 2 هزار و 400 شهید و هزاران رزمنده در هشت سال دفاع مقدس خوش درخشید.به گزارش ایرنا، رزمایش بزرگ 20 هزار نفری بسیجیان متشکل از 20 گردان عاشورا و الزهرا (س) از 14 تا 29 شهریور امسال با رمز محمد رسول الله (ص) در شهرکرد و دیگر شهرستان های استان برگزار شد، تجمع 20 هزار نفری امروز بسیجیان ادامه رزمایش قبلی بود.6199/6021            "}