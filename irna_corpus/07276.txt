{"onTitr":"","titr":" یک میلیون و 146 هزار مسافر از مرکزی جابه جا شدند","describe":" اراک - ایرنا - مدیرکل راهداری و حمل و نقل جاده ای استان مرکزی گفت: یک میلیون و 146 هزار مسافر امسال از این استان به سایرنقاط کشور جابه جا شده اند.", "text":"«علی زندی فر» روز شنبه در گفت و گو با ایرنا افزود: این مسافران در قالب 103 هزار و 500 سفر توسط حمل و نقل جاده ای استان مرکزی به سایر نقاط کشور سفر کرده اند.وی ادامه داد: تعداد مسافر های جابه جا شده توسط وسایل نقلیه جاده ای استان مرکزی از این استان به سایر نقاط کشور نسبت به مدت مشابه سال گذشته 14 درصد افزایش یافته است.مدیرکل راهداری و حمل و نقل جاده ای استان مرکزی خاطر نشان کرد: سفرهای شخصی، افزایش فعالیت مسافرکش های شخصی و استفاده از این وسایل به دلیل کاهش نرخ حمل مسافر نسبت به ناوگان عمومی از جمله مهمترین عوامل کاهش مسافر و سفر در سال جاری بوده است.زندی فر گفت: بیشترین مسافر جابه جا شده از استان مرکزی در این مدت به مقصد تهران، قم و اصفهان بوده است.وی افزود: 500 دستگاه سواری، 300 دستگاه اتوبوس و 800 دستگاه مینی بوس وظیفه حمل عمومی برون شهری در استان مرکزی را برعهده دارند.مدیرکل راهداری و حمل و نقل جاده ای استان مرکزی نوسازی سامانه حمل و نقل عمومی جاده ای استان برای کاهش حوادث رانندگی را از برنامه های اولویت دار این اداره کل عنوان کرد و ادامه داد: به منظورکاهش سن ناوگان حمل و نقل عمومی استان معادل 70 درصد قیمت وسایل نقلیه عمومی مسافری تسهیلات با نرخ سود 6 درصد در اختیار متقاضیان قرار می گیرد.6 هزار و 400 کیلومتر انواع آزاد راه، راه اصلی و راه روستایی در استان مرکزی وجود دارد که چهار هزار کیلومتر آن راه روستایی است.روزانه حدود 490 هزار وسیله نقلیه از مسیرهای جاده ای استان مرکزی تردد می کنند.1955/6013/            "}