{"onTitr":"","titr":" شهردار آبدانان استعفا داد","describe":" ایلام - ایرنا - سخنگوی شورای شهر آبدانان گفت: شهردار آبدانان قبل از اجرای مرحله دوم طرح سوال در خصوص عملکرد یک ساله شهرداری از سمت خود استعفا داد.", "text":"سید حرمت اله موسوی مقدم روز دوشنبه در گفت و گو با خبرنگار ایرنا اظهار داشت: در اجرای ماده 73 قانون تشکیلات، انتخابات شورا و انتخاب شهردار، شاپور هادیزاده در برابر طرح سوال اعضای شورای شهر در خصوص عملکرد یک ساله حوزه خود پاسخ قانع کننده ای به اعضای شورا نداد و قرار شد در مرحله دوم پاسخ بهتری ارائه دهد.وی افزود: بر اساس مواد مصرح قانونی اگر شهردار در مرحله دوم نیز پاسخ های قانع کننده ای به اعضای شورا ارائه نکند وارد مرحله استیضاح می شود که شهردار آبدانان قبل از اجرای این مرحله استعفای خود را اعلام کرده است.سخنگوی شورای اسلامی شهر آبدانان یادآور شد: شهردار استعفای خود را اعلام و اعضای شورا نیز در فرصت قانونی و به سرعت آنرا بررسی خواهند کرد.موسوی مقدم تاکید کرد: برابر قانون، استعفای وی بلافاصله در نشست فوق العاده شورا مورد بررسی قرار خواهد گرفت و نتیجه آن نیز به اطلاع شهروندان، متولیان و رسانه های عمومی خواهد رسید.شهردار آبدانان نیز در گفت و گوی تلفنی با خبرنگار ایرنا گفت: روز چهارشنبه هفته جاری پس از تشکیل جلسه نهایی در این خصوص دلایل استعفای خود را اعلام خواهم کرد.7180/6119            "}