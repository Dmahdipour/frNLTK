{"onTitr":"","titr":" مصرف تخم مرغ در رشد جسمی کودکان تاثیرگذار است","describe":" کرج-ایرنا- مدیرکل دفتر بهبود تغذیه جامعه وزارت بهداشت و درمان با بیان اینکه سوء تغذیه مزمن به صورت کوتاهی  قد خود را نشان می دهد، گفت: مصرف مناسب تخم مرغ تاثیر بسزایی در پیشگیری از این عارضه در بین کودکان دارد.", "text":"به گزارش ایرنا، زهرا عبداللهی روز سه شنبه در مراسم روز جهانی تخم مرغ در موسسه تحقیقات علوم دامی کشور مستقر در کرج افزود: یکی از برنامه های دفتر بهبود تغذیه ارائه آموزش ها در زمینه استفاده از تخم مرغ است در تقویت سیستم ایمنی بدن، بهبود عملکرد مغز، سیستم عصبی و حافظه تاثیرگذار است.وی اضافه کرد: در صورتی که در برنامه غذایی کودک، تخم مرغ گنجانده شود ریسک سوء تغذیه مزمن که به صورت کوتاه قدی خود را نشان می دهد تا 47 درصد کاهش می یابد.عبداللهی گفت: در جوامعی که دچار اضافه وزن هستند با توجه به اینکه استفاده از تخم مرغ در وعده صبحانه احساس سیرکنندگی را ایجاد می کند می تواند از اضافه وزن نیز جلوگیری کند.وی با اشاره به اینکه در تلاش هستیم تا تخم مرغ در بوفه های مدارس جایگاه خود را پیدا کند، خاطر نشان کرد: 15 درصد پروتئین مورد نیاز دختران و 13 درصد پروتئین پسران با مصرف یک عدد تخم مرغ  در روز تامین می شود.وی ادامه داد: فرهنگ سازی، آموزش های فردی و گروهی، تعامل با آموزش و پرورش برای عرضه تخم مرغ در بوفه ها، حمایت از تغذیه مادران باردار و کودکان زیر 5 سال مبتلا به سوء تغذیه از طریق توزیع تخم مرغ در سبد رایگان غذایی، تشویق صنایع غذایی برای تولید محصولات غذایی بر پایه تخم مرغ و ترویج تولید و مصرف تخم مرغ در برنامه بهبود تغذیه زنان روستایی و عشایری از جمله برنامه های دفتر بهبود تغذیه جامعه وزارتخانه است.17 مهرماه به عنوان روز جهانی تخم مرغ نامگذاری شده است.7414/ 6155            "}