{"onTitr":"","titr":" قوه قضاییه برای پژوهش های پیشگیری از وقوع جرم فراخوان داد","describe":" تهران- ایرنا- سرپرست مرکز مطالعات معاونت اجتماعی و پیشگیری از وقوع جرم قوه قضاییه گفت: فراخوان حمایت از طرح &#173;نامه&#173;های پژوهشی، رساله دکترا و پایان نامه کارشناسی ارشد با محور آسیب ها و پیشگیری از وقوع جرم به مراکز علمی- پژوهشی و دانشگاه ها ارسال شده است.", "text":"به گزارش ایرنا از معاونت اجتماعی و پیشگیری از وقوع جرم قوه قضاییه، فرزاد جلیلیان روز شنبه افزود: مرکز مطالعات و جرم&#173;شناسی این معاونت به منظور انجام وظایف و بهره مندی از فرایندهای پژوهشی از همه مراکز دانشگاهی، اساتید، پژوهشگران و دانشجویان دعوت&#173; کرده است تا طرح ها و پایان نامه&#173;های خود را در سال 97 با محور آسیب ها و پیشگیری از وقوع جرم تهیه کنند.وی افزود: امنیت اجتماعی، کارکرد رسانه، کارکرد موسیقی، نظارت های نهادهای مردمی بر تخلفات، ژانر(گونه)های سینمایی و پیشگیری از وقوع جرم، پیامدهای امنیتی بحران کم&#173;آبی، علل افزایش ورودی پرونده به محاکم از جمله محورهای مورد حمایت معاونت اجتماعی و پیشگیری از وقوع جرم قوه قضاییه است.جلیلیان اضافه کرد: از دیگر محورهای این فراخوان می&#173;توان به علل وقوع پیامد شکل&#173;گیری حاشیه نشینی، آسیب های نوپدید، فساد اداری، پیشگیری&#173;های رسانه محور، عملکرد مرکز مشاوران خانواده، عملکرد دادگاه درمان مدار، کارگاه رشدمدار، ارز دیجیتال، امنیت اخلاقی در فضای مجازی، صیانت از نهاد خانواده و آسیب های اجتماعی فضای مجازی اشاره کرد.مرکز مطالعات و جرم شناسی قوه قضاییه با بیش از 70 مجمع علمی دانشگاهی همکاری دارد و در سال 96 از شش رساله در مقطع دکترا حمایت کرده است.اجتمام *1003* 3063            "}