{"onTitr":"","titr":" 22 هزار هکتار زمین در پلدشت زیر کشت پاییزه کلزا رفته است","describe":" ارومیه- ایرنا- رییس اداره جهاد کشاورزی پلدشت با اشاره به آغاز کشت پاییزه کلزا از 25 شهریور در این شهرستان گفت: 22 هزار هکتار زمین این منطقه زیر کشت پاییزه این محصول روغنی رفته است.", "text":"علی اصغرزاده روز شنبه در گفت و گو با خبرنگار ایرنا بیان کرد: مشارکت در تامین نیاز کشور به روغن نباتی، جلوگیری از خروج ارز و اجرای برنامه ابلاغی وزارت جهاد کشاورزی از اهداق اجرای کشت پاییزه است.وی افزود: میزان اراضی استفاده شده برای کشت کلزا در سال جاری 30 درصد بیشتر از سال گذشته است.وی ادامه داد:  پیش بینی می کنیم امسال 6 هزار تن کلزای پاییزه در پلدشت تولید شود.رییس جهاد کشاورزی پلدشت با بیان اینکه سال گذشته بیش از 50 درصد کلزای استان در پلدشت تولید شد، اضافه کرد: تولیدات کلزای این شهرستان یک درصد تولیدات کل کشور است.به گزارش ایرنا آذربایجان غربی دارای 800 هزار هکتار اراضی زراعی و باغی است که سالانه افزون بر 50 درصد این اراضی به کشت محصولات زراعی مانند گندم، جو و کلزا اختصاص می یابد.شهرستان پلدشت 44 هزار هکتار اراضی قابل کشت دارد که از این میزان 22 هزار هکتار آبی و 22 هزار هکتار دیم است.7132/2093            "}