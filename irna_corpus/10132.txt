{"onTitr":"","titr":" کتاب مرجع مبانی جامعه شناسی هنر انقلاب در ایلام منتشر می شود","describe":" ایلام - ایرنا - رئیس حوزه هنری ایلام از چاپ مجموعه کتاب مرجع مبانی جامعه شناسی هنر انقلاب اسلامی برای نخستین بار در کشور در این استان خبر داد.", "text":"محمدعلی قاسمی روز چهارشنبه در گفت وگو با خبرنگار ایرنا افزود: این کتاب در حوزه نظریه برای نخستین بار در سطح ملی توسط همایون مرادخانی تهیه و همزمان با چهلمین سالگرد پیروزی انقلاب اسلامی با تیراژ دو هزار نسخه منتشر و رونمایی خواهد شد.وی گفت: همچنین مجموعه شعر کردی شین با موضوع عاشورا در سطح استانی در دست چاپ بوده که توسط فرهاد شاهمرادیان گردآوری شده است.وی اضافه کرد: علاوه بر این مجموعه خاطرات دفاع مقدس سرهنگ سعدالله منصوری به کوشش محمدرضا رستم در شمارگان هزار نسخه نیز امسال در دست چاپ و انتشار است.رئیس حوزه هنری ایلام با اشاره به تولید نخستین آلبوم موسیقی مذهبی در این استان تاکید کرد: این آلبوم با عنوان 'عشق، فقط یک کلام' شامل 6 تصنیف مذهبی از اشعار شاعران ایلامی است که آهنگسازی آن توسط فرید الوندی از هنرمندان برجسته موسیقی استان انجام شده است. قاسمی یادآور شد: تولید این آلبوم سال گذشته به اتمام رسید که به علت محدودیت اعتبار آئین رونمایی از آن به امسال موکول شد.وی ادامه داد: این آلبوم حاوی تصنیف های شاد با موضوع ولادت ائمه اطهار(ع) است که با توجه به اینکه برای نخستین بار است در ایلام تولید می شود.رییس حوزه هنری سازمان تبلیغات اسلامی ایلام هدف از تولید این آلبوم را ایجاد روحیه نشاط و شادی در بین خانواده ها و جامعه عنوان کرد. قاسمی از تولید دومین آلبوم موسیقی شعر کردی (هانا) شامل مجموعه اشعار چهار نفر از شاعران این استان توسط این مرکز هنری خبر داد و گفت: این مجموعه شعر نیز امسال منتشر می شود. 7171/6034            "}