{"onTitr":"","titr":" بولتون هم از حکم دادگاه لاهه فغان سر داد","describe":" نیویورک- ایرنا- مشاور امنیت ملی ترامپ با تکرار اتهام های واهی خود علیه توان دفاعی ایران و تائید خبر خروج آمریکا از پیمان مودت گفت: به رسمیت شناخته نشدن تحریم های ایالات متحده در دادگاه لاهه ناامید کننده بود.", "text":"به گزارش خبرنگار ایرنا، جان بولتون بعدازظهر چهارشنبه به وقت محلی با حضور در نشست خبری کاخ سفیدبه اظهارات وزیر خارجه آمریکا اشاره کرد و گفت: پمپئو تصمیم مهم رئیس جمهوری برای فسخ قرارداد مودت 1955 با ایران را اعلام کرد.وی مدعی شد که این قرارداد مسخره فرصت را برای حمایت ایران از تروریسم، حرکت در مسیر گسترش موشک های بالستیک و تهدید خاورمیانه با رفتارهای بدخواهانه فراهم می کرد.مشاور امنیت ملی ترامپ در اظهاراتی شبیه وزیر خارجه آمریکا ادعا کرد که تصمیم امروز این دادگاه بین المللی برای شکست ایران بود که تقریبا به طور کامل تمام درخواست  تهران را رد کرد اما از اینکه دادگاه بین المللی نتوانسته است تحریم هایی که آمریکا برای حفاظت از امنیت اساسی خود ضروری می داند را به رسمیت بشناسد بسیار ناامید کننده بود.بولتون در ابراز خشم از رای دادگاه بین المللی لاهه گفت: به جای این کار، دادگاه به ایران اجازه داد تا از آن به عنوان یک نشست تبلیغاتی بهره برداری کند. رژیم ایران به طور سیستماتیک سیاست خصومت علیه آمریکا را دنبال می کند که مغایر پایه و اساس اصلی پیمان دوستی است. وی افزود: رژیم ایران نمی تواند مرتکب خصومت و رفتار بدخواهانه شود و سپس تحت قوانین بین المللی خواستار اجرای پیمان مودت باشد.**خروج از پروتکل کنوانسیون وین مشاور امنیت ملی ترامپ که علاوه بر تحریم به خروج از پیمان ها و مقررات بین المللی هم معتاد شده اند، ادامه داد: علاوه بر پیمان دوستی، اعلام می کنم که رئیس جمهوری تصمیم گرفته است آمریکا از پروتکل اختیاری حل اختلافات کنوانسیون وین در رابطه با روابط دیپلماتیک هم خارج شود.بولتون درباره دلیل این اقدام هم گفت: این در ارتباط با پرونده ای است که توسط حکومت فلسطین به دادگاه آورده شده است و ایالات متحده را به دلیل انتقال سفارت خود از تل آویو به قدس متهم کرده است.وی با تاکید بر اینکه آمریکا در اصل کنوانسیون روابط دیپلماتیک وین باقی خواهد ماند، افزود: ما انتظار داریم همه طرف های دیگر از تعهدات بین المللی در کنوانسیون پیروی کنند. مشاور امنیت ملی ترامپ برای فرار از انتقادهای داخلی و بین المللی از خروجی دیگر از مقررات بین المللی اظهار کرد: تصمیم امروز ما با تصمیم ریگان در سال 1980 درباره نیکاراگوئه سازگار است که در آن به پذیرش اختیاری دیوان بین المللی دادگستری تحت ماده 362 این دادگاه خاتمه دادو از معاهده دوجانبه با نیکاراگوئه هم خارج شد.بولتون همچنین به دوران جورج بوش در سال 2005 میلادی هم اشاره کرد که در آن از پروتکل اختیاری کنوانسیون وین درباره روابط دیپلماتیک خارج شد و ادعا کرد: اقدام امروز ما به موجب معاهدات و پرونده های پیشین آمریکا در دادگاه بین المللی دادگستری و سوء استفاده ایران از این دادگاه انجام شده است.وی اظهار کرد: ما همه توافقنامه های بین المللی را بازبینی خواهیم کرد که ممکن است ایالات متحده را در دیوان بین المللی دادگستری برای حل اختلافات قانونی مورد شکایت قرار دهد. ایالات متحده به دلیل اینکه ادعای سیاسی علیه ما مطرح می شود، ساکت نمی نشیند.خبرنگاری از بولتون درباره توئیتر ظریف که آمریکا را رژیمی قانون گریز معرفی کرده بود پرسید که در پاسخ گفت: خروج آمریکا از این پیمان بر اساس اختیارات رئیس جمهوری انجام می شود. وی افزود: ایران رژیم سرکش است که سراسر خاورمیانه را تهدید می کند. این تهدیدها نه تنها برای سلاح های هسته ای و برنامه های موشکی بالستیک بلکه برای چندین دهه فعالیت مخربی است که به عنوان بانک مرکزی تروریسم بین المللی عمل می کند.مشاور امنیت ملی آمریکا که ضد ایرانی بودنش بر همگان روشن است و در اجتماعات گروهک های تروریستی سخنرانی می کند، مدعی شد:  رفتار خصمانه و تهاجمی نظامی ایران در منطقه، نقض صلح و امنیت بین المللی است، بنابراین فکر نمی کنم آنچه که آنها می گویند را باید جدی گرفت.بولتون با ادبیاتی مشابه ادبیات مخالفان ایران اسلامی در پاسخ به این سوال که تحریم ها علیه مردم ایران خواهد بود، گفت: اختلاف ما با آیت الله است که ایران را از موضع محترمانه در جامعه بین الملل به دولت سرکش کشانده است. مناقشه ما هرگز با مردم ایران نبوده است. ما فقط آرزو می کنیم که آنها توانایی کنترل دولت خود را داشته باشند.وی در پاسخ به سوالی که آیا این تصمیم در راستای تصمیم فرانسه برای ضبط اموال دستگاه های امنیتی ایران است، گفت: این تصمیم پیش از این گرفته شده بود اما باید بگویم آنچه که فرانسوی ها انجام داده اند، دقیقا درست است.مشاور امنیت ملی ترامپ افزود: آنهایی که دستگیر شده اند یا در دولت های اروپایی مجرم شناخته شده اند، دیپلمات های معتبر ایرانی بوده اند که برای اجتماع پاریس  توطئه چینی کرده بودند. امیدوارم سراسر اروپا به ماهیت رژیم و تهدیدهای آنها توجه کنند.بولتون در پاسخ به سوالی مبنی بر اینکه آیا این اقدامات برای سیاست تغییر رژیم در ایران است، گفت: بارها گفته ایم که خط مشی ما تغییر رژیم نیست، اما انتظار داریم تغییرات قابل توجهی در رفتار آنها ایجاد شود.وی افزود: به همین دلیل است که رئیس جمهوری از همه ما خواسته است تا اقدامات لازم را برای اعمال دوباره تحریم های اقتصادی و انجام هر کاری دیگری که به رژیم حداکثر فشار را وارد کند، انجام دهیم. این کارها برای آن است که رژیم رفتارهای بدخواهانه خود را نه تنها در زمینه هسته ای بلکه در همه عرصه ها متوقف کند.اروپام*1429            "}