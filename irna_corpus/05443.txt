{"onTitr":" در یکسال گذشته؛    ","titr":" بیش از پنج هزار تهرانی به دلیل سکته قلبی فوت کردند","describe":" تهران- ایرنا- مدیر عامل سازمان بهشت زهرا (س) اعلام کرد: از 56 هزار و 95 نفر متوفی سال گذشته در تهران، پنج هزار و 539 نفر بر اثر سکته قلبی فوت شدند.", "text":"به گزارش روز یکشنبه روابط عمومی معاونت خدمات شهری شهرداری تهران، سعید خال در این باره افزود: از 56 هزار و 95 متوفی در سال گذشته یک هزار و 490 نفر نوزاد بودند.وی ادامه داد: همچنین 31 هزار و 721 از فوت شدگان را آقایان و 22 هزار و884 را خانم ها به خود اختصاص دادند.خال با اشاره به اینکه بیشترین فوت شدگان از نظر سنی 65 سال به بالا بودند، اضافه کرد: در مجموع در این رده سنی 32 هزار و 944 نفر جان خود را از دست دادند که 15 هزار و 513 نفر از آنها خانم ها و 17 هزار و 431 نفر آقایان بودند.وی با بیان اینکه در سال گذشته در مجموع 38هزار و 456 نفر در بهشت زهرا(س) دفن شدند، گفت: از این تعداد یک هزار و 231 نفر را نوزادان، 16 هزار و 90 نفر را خانم ها و 21 هزار و 135 نفر را آقایان به خود اختصاص دادند.مدیر عامل سازمان بهشت زهرا(س) با بیان اینکه همچنین 17 هزار و 639 نفر در سال 96 خارج از بهشت زهرا به خاک سپرده شدند، تصریح کرد: از این تعداد 259 نفر را نوزادان، 10 هزار و 586 نفر را آقایان و 6 هزار 749 را بانوان به خود اختصاص دادند.خال با اشاره به کمترین و بیشترین علت فوت در سال 96 عنوان کرد: بیماری میکروسفالی با یک مورد فوتی(آقا) کمترین میزان علت فوت و پنج هزار و 539 نفر به علت سکته قلبی (آنفاکتوس) به تفکیک 2 هزار و 221 نفر خانم و 3 هزار و 318 نفر آقا، جان خود را از دست دادند.وی با بیان اینکه کمترین تعداد متوفیان در منطقه 22 با یک مورد فوتی اعلام شد، گفت: همچنین منطقه پنج به دلیل میزان جمعیت با 3 هزار و 577 مورد فوتی به تفکیک یکهزار و 561 نفر خانم، 2 هزار و پنج نفر آقا و 11 نفر نوزاد بیشترین تعداد فوتی را به خود اختصاص دادند.تهرام/7243//1348/1772            "}