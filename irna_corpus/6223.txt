{"onTitr":" مدیرعامل هلال احمر سمنان:    ","titr":" هلال احمر در هفته کودک مجری طرح دست های مهربان است","describe":" سمنان- ایرنا- مدیرعامل جمعیت هلال احمر استان سمنان گفت: طرح دست های مهربان در این نهاد با هدف ترویج فرهنگ نوع دوستی در هفته ملی کودک در حال برگزاری است.", "text":"حسن شکراللهی روز یکشنبه در گفت و گو با ایرنا افزود: این طرح به منظور ترویج مهربانی و نوع دوستی در سنین پایه و آگاه سازی جامعه هدف از رویکرد این رفتار نوع دوستانه است.وی  با اشاره به این که در اجرای این طرح کودکان اسباب بازی و کتاب سالم خود را  تحویل چادرهای محل استقرار جوانان هلال احمر می دهند، بیان کرد: در هفته کودک چادرهایی در مناطق پرتردد هر شهرستان دایر شده که اسباب بازی های جمع آوری شده کودکان را بین این قشر در مناطق کم برخوردار و دور افتاده استان توزیع می کنند.شکراللهی با بیان این که در مناطقی از این سرزمین رویای کودکان داشتن یک اسباب‌بازی کوچک است، تصریح کرد: تلاش برای تسکین دردهای بشری به ویژه کودکان از اهداف مهم جمعیت هلال‌احمر استان است.به گفته وی، تمرین فرهنگ نیکوکاری و بشردوستی یکی از اهداف اصلی طرح دست ‌های مهربان در هفته کودک است چرا که با این کار کودکان از مهم ترین دارایی خود به نفع کودک دیگر گذشت می کند که منجر به تقویت حس نوع دوستی میان کودکان می شود.مدیرعامل جمعیت هلال احمر استان سمنان یادآورشد: اجرای طرح دست‌ های مهربان توسط سازمان جوانان هلال‌احمر باعث می شود بسیاری از این وسایل که بدون مصرف در منازل باقی مانده و حتی دور ریخته می شود که با اجرای چنین طرح هایی زمینه‌ استفاده کودکان مناطق کم برخوردار و نیازمند از اسباب بازی ها فراهم می شود.به گزارش ایرنا، 14 تا 20 مهرماه هفته جهانی کودک است.شعار روزهای این هفته، 14 مهر «کودک، خانواده، سبک زندگی ایرانی‌اسلامی»، 15 مهر «کودک، محیط زیست و میراث فرهنگی»، 16 مهر (روز جهانی کودک) «کودک، صلح، بازی و نشاط»، 17 مهر «کودک، رسانه و ارتباطات»، 18 مهر «کودک، آموزش، سلامت و ایمنی»، 19 مهر «کودکان با نیازهای ویژه، فرصت‌های برابر» و 20 مهر «کودک، کتاب و فرهنگ مطالعه» است.استان سمنان با جمعیت بیش از 702 هزار نفر جمعیت، 120 هزار دانش آموز دارد.9891/6103            "}