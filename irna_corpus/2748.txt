{"onTitr":" نماینده ایران در سازمان ملل:    ","titr":" تهدیدهای آمریکا نیازمند پاسخ سریع جامعه بین المللی است","describe":" نیویورک- ایرنا- نماینده ایران در سازمان ملل متحد، وضع تحریم ها و خروج آمریکا از پیمان های بین المللی را تهدید جدی اصول منشور این سازمان و نقض نظم حقوقی دانست و خواستار پاسخ سریع و قاطع جامعه بین المللی نسبت به آن شد.", "text":"به گزارش خبرنگار ایرنا، غلامعلی خوشرو روز سه شنبه در نشست کمیته ششم هفتاد و سومین مجمع عمومی سازمان ملل متحد که با موضوع حاکمیت قانون برگزار شد، این مطلب را مطرح کرد.وی با اشاره به اینکه امروز چند جانبه گرایی تحت هجوم واقع شده است، جلوه های یکجانبه گرایی  را خروج از معاهدات و پروتکل های بین المللی، خروج از نهادهای سازمان ملل، آغاز جنگ تجاری با کشورها و وضع تحریم های فرامرزی علیه کشورها معرفی کرد. نماینده دائم ایران در سازمان ملل متحد «اقدام متخلفانه آمریکا در خروج از برجام» را  «تهدیدی جدی اصول منشور و نظم حقوقی» ارزیابی کرد و  افزود: برای نخستین بار در تاریخ سازمان ملل متحد، آمریکا به عنوان یک عضو دائم و دارای حق وتوی شورای امنیت، در حال تنبیه سایر ملت ها در سراسر جهان برای پیروی از قطعنامه شورای امنیت است . خوشرو ادامه داد: این  تهدیدی جدی علیه منشور ملل متحد و روابط بین الملل است که نیازمند پاسخ سریع و جدی جامعه بین المللی است . اقدام متخلفانه آمریکا  پدیده ای جدید و در عین حال خطرناک است که پایه های اساسی حاکمیت قانون را در سطح بین المللی به مشکل می کشاند.وی با طرح این سوال که  چگونه ایران و کشورهای دیگر می توانند به آمریکا اعتماد کنند در حالی که آمریکا کشورهای اجرا کننده قطعنامه شورای امنیتی را که خود به آن رای مثبت داده است را تهدید می کند؟ گفت: امروز  یک عضو شورای امنیت از کشورهای دیگر می خواهد حقوق بین الملل را نقض کنند. نماینده دائم ایران در سازمان ملل متحد تاکید کرد: هیچ رویه ای برای این حرکت خطرناک وجود ندارد . آیا جامعه بین المللی آماده است که اجازه دهد چنین رویه ای ایجاد شود ؟ در صورت ایجاد چنین رویه ای  آیا جامعه بین المللی آماده است که نتایج این اقدام متخلفانه بین المللی را بپذیرد؟ خوشرو با بیان اینکه همه کشورها باید به این اقدام محتاط باشند و اجازه وقوع آن را ندهند، از مجمع عمومی دعوت کرد که در حمایت از حاکمیت  قانون در سطح بین المللی  و در حمایت از چند جانبه گرایی اقدام کنند و در مقابل کشوری که سایر کشورها را به عدم رعایت حقوق بین الملل تهدید می کند بایستند.   وی با اشاره به دادخواست ایران به دیوان بین المللی دادگستری برای احقاق حقوق مشروع خود و صدور قرار موقت الزام آور از سوی دیوان را  گواه دیگری بر غیر قانونی بودن تحریم های آمریکا علیه کشور، مردم و شهروندان ایرانی دانست . نماینده ایران در سازمان ملل متحد «اقدام غیر قانونی آمریکا در مصادره اموال کشورمان» را هم «جلوه ای دیگر از اقدامات متخلفانه بین المللی آمریکا» دانست و افزود: این اقدامات، لغو مصونیت کشورها به بهانه های دکترین حقوقی غیر معتبری است که جامعه بین المللی آنها را به رسمیت نمی شناسد . خوشرو خاطرنشان کرد: در این زمینه آمریکا در نقض آشکار حقوق بین الملل میلیاردها دلار از دارایی های دولت و بانک مرکزی جمهوری اسلامی ایران را مصادره کرده است و همین روزها دیوان دادگستری بین المللی به بررسی این موضوع نیز می پردازد .اروپام*1429            "}