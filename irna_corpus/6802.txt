{"onTitr":"","titr":" توزیع بذر کلزا در کلاله آغاز شد","describe":" گنبدکاووس – ایرنا – مدیر جهاد کشاورزی کلاله اعلام کرد: همزمان با انعقاد قرارداد کشت کلزا، توزیع بذزگواهی شده و استاندارد دانه روغنی کلزا در این شهرستان از روز شنبه آغاز شد.", "text":"علی علیزاده روز شنبه در گفت و گو با خبرنگار خبرگزاری جمهوری اسلامی، از ازدحام کشاورزان برای دریافت بذر کلزا خبرداد و افزود: براساس برنامه ریزی های صورت گرفته در سال زراعی 98- 97 ، مقدار 20 هزار هکتار از اراضی شهرستان کلاله به کشت کلزا اختصاص پیدا می کند.مدیرجهادکشاورزی کلاله بذر مورد نیاز برای کشت کلزا در این شهرستان را 80 تن اعلام کرد و گفت: برای کشت کلزا در سال زراعی جاری، علاوه بر ذخیره 20 تن بذرهیبرید استاندارد، بذر مورد نیاز کلزا تامین شده و کشاورزان دراین ارتباط هیچ گونه نگرانی نداشته باشند.وی ادامه داد: کشاورزان کلاله با مراجعه به مراکز مجاز زیر نظر جهاد کشاورزی، بذرکلزا استاندارد یارانه ای مورد نیاز خود را می توانند به مبلغ هرکیلو 280 هزار ریال تهیه و ازکشت بذور خود مصرفی جداً خودداری کنند.مدیر جهاد کشاورزی به کشاوران توصیه کرد: میزان بذر مصرفی در هر هکتار چهار کیلوگرم وعمق کاشت 1 تا 2 سانتی متر می باشد وعدم رعایت این موارد باعث افت عملکرد و کاهش محصول خواهد شد.علیزاده همچنین تاکید کرد: درکشت کلزا، ترجیحاً از ریزدانه کارهای خطی استفاده کنند تا میزان بذر توصیه شده و عمق کشت با دقت بیشتری انجام شود.شهرستان کلاله با بیش از 130 هزار نفر جمعیت، 68 هزار و 203 هکتار زمین زراعی و باغی دارد. /1860/7478            "}