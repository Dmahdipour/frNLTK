{"onTitr":"","titr":" پتروشیمی خراسان 46 میلیون دلار تولید داشت","describe":" بجنورد- ایرنا- مدیرعامل شرکت پتروشیمی خراسان اعلام کرد: این شرکت در نیمه نخست امسال 510 هزار تن تولیدات به ارزش 46 میلیون دلار و نیز 2 هزار و 300 میلیارد ریال داشته است.", "text":"به گزارش ایرنا حسین شفیعی، سه شنبه در نشست اطلاع رسانی با خبرنگاران و روابط عمومی ها اظهار داشت: 185 هزار تن از این تولیدات آمونیاک، 315 هزار تن اوره و 10 هزار و 400 تن کریستال ملامین بوده است.وی با اشاره به اقدامات و مسئولیت اجتماعی مجتمع های بزرگ تولیدی، افزود: در پنج سال گذشته این مجتمع هفت هزار و 60 میلیون ریال در زمینه مالیات، بیمه، حقوق، باربری و خریدهای استانی به استان تزریق داشته است.وی با بیان اینکه در این بازه پنج ساله، 228 نفر نیرو در این مجتمع تولیدی استخدام شده اند، گفت: اکنون یکهزار و 288 نفر در این مجتمع مشغول به کار هستند که 95 درصد آنان بومی هستند.* برخی بدون مدرک پتروشیمی ها را متهم به دزدی نکنندمدیرعامل مجتمع پتروشیمی خراسان با تاکید بر اینکه همه فعالیت صادراتی و درآمد این مجتمع در بورس و گمرک ثبت می شود، گفت: میزان ارز عرضه شده در سامانه نیما نیز مشخص است.شفیعی افزود: متاسفانه عده ای بدون مدرک و مستندات پتروشیمی ها را متهم به دزدی و نفروختن تولیدات می کنند.وی گفت: میزان صادرات و درآمد حاصله از طریق سامانه گمرک به بانک اعلام می شود و بانک مرکزی نیز میزان دریافت دلار را متوجه شده و برای ارائه آن در سامانه نیما 2 ماه فرصت می دهد.وی بر لزوم شفاف سازی رسانه ها در این خصوص تاکید کرد و گفت: پتروشیمی ها با توجه به شرایط اقتصادی به وجود آمده و تحریم ها به سختی تولید کرده و فروش خود را به صورت روزانه به بانک مرکزی گزارش می دهند.وی با بیان اینکه امروز کشور درگیر یک جنگ تمام عیار اقتصادی است، گفت: در این این شرایط اگر کسی خطایی کرده باید مجازات شود، اما تهمت زنی های نابجا وضعیت را نابسامان تر خواهد کرد.مجتمع تولیدی پتروشیمی خراسان در سال 75 به بهره برداری رسید و در پنج سال گذشته 285 میلیون دلار و 185 هزار میلیارد ریال تولید داشته است.3007/5132            "}