{"onTitr":"","titr":" تقویت همکاری ایران و عمان در تبادل اسناد تاریخی","describe":" تهران- ایرنا- هیات عالی اسناد و کتابخانه نهادهای مختلف جمهوری اسلامی ایران و رئیس سازمان اسناد و آرشیو ملی سلطنت عمان، تقویت همکاری در زمینه تبادل اسناد تاریخی و ملی ایران و عمان و فعالیتهای پژوهشی دوجانبه را خواستار شدند.", "text":"به گزارش روز دوشنبه ایرنا از سازمان اسناد و کتابخانه ملی جمهوری اسلامی ایران، «حمد محمد الضویانی» رئیس سازمان اسناد و آرشیو ملی عمان در این ملاقات به پیشینه روابط‌ تاریخی و دیرینه این کشور با ایران اشاره کرد و گفت: روابط دو کشور نشان‌دهنده عمق تبادلات تاریخی میان دو ملت است و برای ما بسی مایه افتخار است که بتوانیم با تقویت روابط فرهنگی و علمی، باعث عمق‌بخشی بیشتر به روابط تهران و مسقط بشویم.وی ادامه داد: در عمان، اسناد مشترک بسیاری با کشورهای مختلف از جمله هند، پاکستان، روسیه، انگلیس و برخی از کشورهای اروپایی وجود دارد که درصدد هستیم با برگزاری رویدادهای مشترک، عمق روابط خود با جهانیان را نشان دهیم و معتقدیم حسن همجواری و همسایگی می‌تواند روابط دو کشور را تعمیق بخشد.حجت الاسلام «سیدعلی عماد» رئیس کتابخانه و مرکز اسناد مجلس شورای اسلامی نیز در این دیدار با تاکید بر اهمیت همکاری در  زمینه مطالعات علمی و تاریخی میان ایران و عمان، خاطرنشان ساخت: در همکاری‌های علمی و فرهنگی هر چه رقابت بیشتر باشد، این امر باعث عمیق شدن روابط شده و زمینه بسیار خوبی را برای توسعه مناسبات علمی ایجاد می‌کند.در این دیدار که کاردار سفارت جمهوری اسلامی ایران و نماینده سازمان اسناد و کتابخانه ملی ایران حضور داشتند، «کاظم شریف کاظمی» رئیس مرکز اسناد و تاریخ دیپلماسی وزارت امور خارجه با اشاره به وجود اسناد منحصر به‌فرد تاریخی در نهادهای مختلف کشورمان، بر ضرورت همکاری مستمر میان سازمان‌ها و کتابخانه‌های کشور عمان با ایران با هدف بهره‌گیری و تبادل تجارب و اسناد تاکید کرد.دو طرف همچنین راههای توسعه مناسبات دوجانبه در این زمینه را بررسی کرده و اعضای هیات ایرانی با حضور در بخش‌های مختلف سازمان اسناد و آرشیو ملی عمان از نزدیک در جریان چگونگی مستندسازی، حفظ ، مرمت و سیاستهای این نهاد در جذب نسخ خطی و مرمت آن‌ها قرار گرفتند.هیات ایرانی به دعوت سازمان اسناد و آرشیو ملی عمان، برای حضور در کنفرانس بررسی روابط عمان و انگلیس در قرن‌های اخیر، به مسقط سفر کرده است.سازمان اسناد و آرشیو ملی عمان که از سال 2007 میلادی آغاز به کار کرده، تابع هیات وزیران است و وظیفه محافظت از اسناد و مدارک ملی را برعهده دارد و در کنار آن، تمامی اسناد وزارت‌خانه‌های این کشور به همراه نهادهای عمومی و شرکت‌های دولتی را آرشیو و نگهداری می‌کند.فراهنگ**1085** 1055            "}