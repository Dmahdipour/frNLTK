{"onTitr":"","titr":" خراسان جنوبی در مولفه های امنیتی رتبه برتر کشور را دارد","describe":" بیرجند - ایرنا - جانشین فرمانده انتظامی خراسان جنوبی گفت: این استان در بسیاری از مولفه های امنیتی رتبه برتر کشور را دارد که سابقه ایمانی، فرهنگی و اجتماعی مردم در تولید و حفظ امنیت نقش زیادی داشته است.", "text":"به گزارش روز سه شنبه پایگاه خبری پلیس سرهنگ سعید دادگر در مراسم قرائت پیام مهر اظهار داشت: هدف از قرائت پیام مهر در مدارس جامعه محوری و مشارکت دادن آحاد جامعه به ویژه دانش آموزان و فرهنگیان در تولید امنیت است.وی افزود: امنیت نعمت عظیمی است که نصیب مردم ایران اسلامی شده که این امنیت به واسطه رشادت ها و دلاورمردی های غیورمردانی است که با اخلاص از جان خود گذشتند و به شهادت رسیدند.جانشین فرمانده انتظامی خراسان جنوبی گفت: افتخار ما در نیروی انتظامی خادمی مردم عزیز ایران اسلامی است و به این افتخار می کنیم که لباس مقدس شهدا را بر تن کرده ایم.وی با اشاره به این که وظیفه نیروی انتظامی تولید امنیت نیست بلکه حفاظت از امنیت است افزود: تولید امنیت بر عهده نهادهای فرهنگی، اقتصادی و اجتماعی جامعه است که نقش آموزش و پرورش در این زمینه مهم ارزیابی می شود.سرهنگ دادگر گفت: سطح تفکر یک جامعه از سطح تفکر معلمان و فرهنگیان آن جامعه بالاتر نخواهد رفت؛ به همین دلیل است که جامعه فرهنگی و دانش آموزان نقش مهمی در تولید امنیت بر عهده دارند.وی با بیان این که فضای مجازی مانند توپخانه ای است که مرزهای فرهنگی ما را شبانه روز بمباران می کند افزود: دشمن با ورود به مسائل فرهنگی و اعتقادی از طریق ابزار فضای مجازی به دنبال بی هویت کردن جامعه ایرانی است که بایستی اقدامات جدی تری در راه مقابله با توطئه های دشمن انجام شود.جانشین فرمانده انتظامی استان خراسان جنوبی تصریح کرد: احساس امنیت، تعهد، تعلق و آرامش شهروندان اهداف برنامه ریزی شده فرماندهی انتظامی خراسان جنوبی برای مردم شریف استان بوده و برنامه های لازم در تحقق و تداوم این اهداف صورت گرفته است.9893*3028            "}