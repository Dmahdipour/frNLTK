{"onTitr":"","titr":" باران و سیل به 2آثار تاریخی مازندران آسیب رساند","describe":" ساری - ایرنا - بارش شدید باران که از عصر روز گذشته در مازندران آغاز شد، علاوه بر آسیب و خسارت به تاسیسات عمومی و خصوصی، به 2 آثار تاریخی و میراث فرهنگی نیز آسیب زد.", "text":"مدیرکل میراث فرهنگی، صنایع دستی و گردشگری مازندران روز شنبه در گفت و گو با ایرنا افزود: بر اثر بارش شدید باران که منجر به سیلاب در برخی شهرها و مناطق آثار ثبتی و میراث فرهنگی شد، به 2 اثر با ارزش تاریخی شهر رامسر خسارت جدی وارد کرد.سیف الله فرزانه افزود: یکی از این آثار معروف به باغ سی و سه هکتاری است که باران شدید و سیلاب منجر به تخریب 80 درصدی پل تاریخی ضلع جنوب شرقی این باغ شد. وی ادامه داد: همچنین باران به بخش هایی از نظام کرتی، گونه های گیاهی و قسمت هایی از دیواره ضلع شمالی باغ آسیب زده است. مدیرکل میراث فرهنگی مازندران همچنین گفت: بارندگی به باغ تاریخی بلوار معلم نیز آسیب شدید رساند و عناصر معماری 2 ضلع شرق و غرب باغ و همچنین گونه های گیاهی باغ آسیب دیده است. فرزانه با بیان اینکه باقی آثار تاریخی استان تاکنون آسیب جدی ندیده اند، افزود: نیروهای میراث فرهنگی در تمامی نقاط استان به صورت مستمر از آثار میراثی بازدید و آنها را تحت نظر دارند. شهرستان 74 هزار نفری رامسر با زیبایی وصف ناپذیر در انتهای غربی استان مازندران در دامنهٔ جنگلی و زیبای البرز و سواحل رؤیایی دریای خزر قرار دارد و با برخورداری از جاذبه‌های گردشگری و امکانات اقامتی، پذیرایی و تفریحی و کوتاهترین فاصله بین کوه و دریا با لقب عروس شهرهای ایران به عنوان قطب مهم گردشگری در کشورمطرح است. استان مازندران دارای 2 هزار و 800 اثر شناسایی شده تاریخی و فرهنگی است که از این تعداد حدود 600 بنای تاریخی و فرهنگی و ثبت ملی است.7335/1899            "}