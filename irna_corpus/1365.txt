{"onTitr":"","titr":" تیراندازان سیستان و بلوچستان در رقابت های کشوری حضور یافتند","describe":" زاهدان - ایرنا - رئیس هیات تیراندازی سیستان و بلوچستان گفت: 6 تیرانداز بانوی این استان در رقابت های قهرمانی کشوری حضور یافتند.", "text":"رضا هراتی روز پنجشنبه در گفت و گو با خبرنگار ایرنا اظهار داشت: این دوره از رقابت های تیراندازی در 2 رشته تفنگ و تپانچه بادی از 17 تا 20 مهر به میزبانی فدراسیون تیراندازی در تهران در حال برگزاری است.وی افزود: در بخش تفنگ صفورا کرمانی، فاطمه مهر علیزاده و مهدیه علیزاده و تیم تپانچه ام البنین ذورقی، زهرا سعادتی و صدیقه مشهدی بندانی تیراندازانی از سیستان و بلوچستان شرکت کردند.رئیس هیات تیراندازی سیستان و بلوچستان خاطر نشان کرد: بیش از 300 ورزشکار این استان هم اینک در رشته تیراندازی مشغول فعالیت هستند و همواره توانسته اند در رقابت های استانی و ملی خوش بدرخشند.به گزارش ایرنا، افزون بر 44 هزار و 880 ورزشکار سازمان یافته در قالب حدود 50 هیات استانی و 500 هیات شهرستانی هم اینک در سیستان و بلوچستان مشغول فعالیت هستند.7316**3213            "}