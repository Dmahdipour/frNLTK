{"onTitr":"","titr":" صندوق های کشاورزی در کهگیلویه و بویراحمد تشکیل می شود","describe":" گچساران- ایرنا- رئیس سازمان جهاد کشاورزی کهگیلویه و بویراحمد گفت: صندوق‌های حمایت از کشاورزی در شهرستان‌های گچساران، باشت، بویراحمد، دنا، کهگیلویه، لنده، بهمئی و چرام تشکیل می‌شود.", "text":"الیاس تاج الدینی روز سه شنبه در گفت و گو با خبرنگار ایرنا اظهار داشت: این صندوق‌ها با 55 میلیارد و 500 میلیون ریال اعتبار برای حمایت از کشاورزان کهگیلویه و بویراحمد تشکیل خواهد شد.وی بیان کرد: برای تشکیل هر یک از این صندوق‌ها در شهرستان‌های بویراحمد 12 میلیارد ریال، گچساران 10 میلیارد، هفت میلیارد و 500 میلیون، باشت 6 میلیارد ریال، دنا، بهمئی، چرام و لنده هر یک پنج میلیارد ریال برای اعتبار در نظر گرفته شده است.وی گفت: به وجود آوردن مکانیسمی برای سهولت دسترسی بهره برداران از تسهیلات و ظرفیت‌های مالی بخش کشاورزی و کاهش مراحل دست و پاگیر اداری از مهمترین اهداف تشکیل این صندوق‌هاست.رئیس سازمان جهاد کشاورزی کهگیلویه و بویراحمد با اشاره به اینکه سالیانه 910 هزار تن انواع محصولات کشاورزی در این استان تولید می‌شود، ابراز امیدواری کرد: با راه اندازی این صندوق‌ها میزان تولید و درآمد کشاورزان افزایش یابد. تاج الدینی با بیان این که حمایت از کشاورزان برای رونق تولید از رویکردهای مهم دولت دوازدهم است گفت: 360 میلیارد ریال تسهیلات اشتغال روستایی و عشایری به متقاضیان 150 طرح کشاورزی در این استان تا پایان نیمه نخست سال جاری پرداخت شده است.تاج الدینی اظهار داشت: در مجموع 559 طرح کشاورزی با بیش از 2 هزار و 540 میلیارد ریال اعتبار در کمیته فنی این استان تصویب شد.استان 713 هزار نفری کهگیلویه و بویراحمد در جنوب غربی ایران 30 تا 50 هزار نفر بهره بردار حوزه کشاورزی دارد.8143/6110            "}