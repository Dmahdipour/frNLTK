{"onTitr":"","titr":" استاندار افتخار آفرینی ورزشکاران زنجانی را تبریک گفت","describe":" زنجان - ایرنا - استاندار زنجان در پیامی کسب مدال های قهرمانی و افتخارآفرینی ورزشکاران زنجانی در بازی‌های پاراآسیایی 2018 جاکارتای اندونزی را تبریک گفت.", "text":"به گزارش ایرنا از پایگاه اطلاع رسانی استانداری زنجان، در این پیام آمده است: پس از درخشش ورزشکاران ایرانی و زنجانی در مسابقات آسیایی جاکارتا، این بار حضور افتخار آفرین و کسب مدال های قهرمانی توسط ورزشکاران زنجانی در مسابقات پاراآسیایی 2018 جاکارتای اندونزی نور امید و شادی را در دل هموطنان و هم‌شهریان درخشان نمود.این بار درخشش فرزندان قهرمان دیار غواصان دریادل در آوردگاه فراملی دیگری، سربلندی ایرانیان را در پی داشت و موجی از امید در جامعه ایجاد کرد.کسب پیروزی‌ها و مدال‌های رنگارنگ توسط بانوان و آقایان قهرمان زنجانی در این دوره از مسابقات را که به رغم برخی ناتوانی‌های جسمی، غیرتمندانه حضور یافته و موجب برافراشته شدن پرچم پرافتخار ایران در میادین جهانی شدند و سرود جمهوری اسلامی را در کشور اندونزی طنین‌انداز کردند، تبریک عرض می نمایم و برای این فرزندان غیور و سربلند زنجانی آرزوی موفقیت و توفیق در تمامی عرصه‌های زندگی را دارم.به گزارش ایرنا، ورزشکاران زنجانی اعزامی به این رقابت‌ها در رشته‌های تیراندازی، دو و میدانی و رشته پرتاب دیسک به خوبی درخشیدند و تیم ملی بسکتبال با ویلچر بانوان ایران نیز با حضور پنج بانوی زنجانی تا مرحله نیمه نهایی راه یافت که موجب سرافرازی مردم کشور و استان زنجان شدند.کسب مدال طلای بازی های پاراآسیایی 2018 جاکارتا در رشته تیراندازی توسط رقیه شجاعی، دختر قهرمان زنجانی نخستین درخشش ورزشکاران استان زنجان در این مسابقات جهانی بود.احمد اجاقلو نشان برنز دوی 200 متر بازی‌های پاراآسیایی جاکارتای اندونزی را کسب کرد تا دومین نشان زنجانی‌ها را این بار در رشته دو و میدانی برای استان به ارمغان آورد.سولماز بازرگان، دیگر ورزشکار مدال‌آور زنجانی بود که در رشته پرتاب دیسک در حالی به مدال برنز بازی های پاراآسیایی جاکارتا دست یافت که در ماده پرتاب دیسک بانوان کلاس ادغامی F43/44 – F62/64 به مصاف حریفانش رفته بود تا با پرتاب 29٫94  متری پس از پرتابگران چینی در رده سوم قرار گرفته و به مدال برنز دست پیدا کند.سومین دوره بازی‌های پاراآسیایی از 14 تا 21 مهر با حضور بیش از سه هزار و 500 ورزشکار از 43 کشور در 18 رشته برگزار می شود و کاروان ورزشی ایران با 209 ورزشکار در این رقابت ها شرکت کرده است.3088/6085            "}