{"onTitr":"","titr":" نرخ پیشنهادی خرید هرکیلوگرم کلزا 35 هزار ریال اعلام شد","describe":" اهواز - ایرنا - مشاور وزیر جهاد کشاورزی با بیان اینکه تعیین قیمت خرید کلزا هنوز نهایی نشده گفت: قیمت پیشنهادی 35 هزار ریال برای هر کیلوگرم بوده اما چانه زنی در این زمینه ادامه دارد و قرار است نرخ خرید آن از 33 هزار و 500 ریال کمتر نشود.", "text":"به گزارش ایرنا علیرضا مهاجر روز سه شنبه در همایش یک روزه کلزا در سالن اجتماعات جهاد کشاورزی خوزستان، مهمترین اصل را در توسعه کشت کلزا خرید مناسب این محصول دانست و بیان کرد:جهاد کشاورزی خوزستان تولید 60 هزار تن کلزا را درسال زراعی جاری تعهد کرده است.وی افزود: سال زراعی گذشته، بهترین پرداخت را در خرید کلزا داشتیم و بدهی به کشاورزان تا اوایل شهریور امسال تسویه شد.مجری طرح دانه های روغنی وزارت جهاد کشاورزی با انتقاد از واردات دانه های روغنی گفت: کارخانجات روغن کشی به دلیل سود بادآورده، علاقه ای به خرید دانه های روغنی از کشاورزان داخلی ندارند.وی افزود: سه کارخانه بزرگ روغن کشی در خوزستان وجود دارد که در صورت استفاده آنها از محصول کلزای این استان، دیگر نیازی به خروج تولیدات خوزستان به سایر استان ها نیست.مهاجر با بیان اینکه کشت کلزا با استقبال کشاورزان روبه رو بوده گفت: در استان گلستان صف های طولانی برای تهیه بذر تشکیل شده زیرا تقاضای این استان کشت بیش از 100 هزار هکتار کلزا است، که پیش بینی می شود در سال های آینده شاهد چنین اتفاقی در خوزستان باشیم.وی با تاکید بر رعایت تراکم در کشت کلزا افزود: از نظر روانی کشاورزان دوست دارند مزرعه سبز و پرپشت باشد، این در حالیست که استفاده بیش از اندازه از بذر، عملکرد محصول را پایین می آورد؛ از سوی دیگر به دلیل تقاضای بالا محدودیت تامین بذر وجود دارد.مهاجر با بیان اینکه همه شهرستان ها باید یک بخش را به صورت آزمایشی اجرا کنند ابیان کرد: وزارت جهاد کشاورزی تلاش دارد محصول کلزا را نه تنها در شمال خوزستان بلکه در سایر نقاط آن توسعه دهد.* 66 درصد خوزستان دچار خشکسالی شدید و بسیار شدیدمدیرکل هواشناسی خوزستان نیز در این نشست گفت: بیش از 66 درصد مساحت خوزستان دچار خشکسالی شدید و بسیار شدید است.محمد سبزه زاری افزود: 26 درصد مساحت خوزستان دچار خشکسالی خیلی شدید، 40.6 درصد دچار خشکسالی شدید، 31 درصد دچار خشکسالی متوسط و 1.3 درصد دچار خشکسالی خفیف است.وی با اشاره به کاهش 35 درصدی بارندگی در خوزستان پارسال نسبت به آمار بلندمدت بیان کرد: بیشترین بارندگی در لالی و کمترین در آبادان بوده و متوسط کاهش بارندگی در کشور نیز 28 درصد بوده است.سبزه زاری با بیان اینکه خشکسالی در بالادست حوضه های آبریز خوزستان نیز شدید بوده اضافه کرد: کارون بزرگ وضعیت مناسبی ندارد و رودخانه های جراحی و زهره در خوزستان خشکسالی شدید را تجربه کرده اند.وی همچنین گفت: دمای تابستان امسال نسبت به دمای بلند مدت 1.5 درجه سانتیگراد بیشتر شده بود.به گفته وی، یکی از دلایل آتش سوزی در هورالعظیم همین افزایش دما و تبخیر شدید بوده است.سبزه زاری افزود: مدل های هواشناسی نشان می دهد که بارش ها در پاییز امسال نرمال است به این معنی که از دهه سوم آبان شاهد بارش در خوزستان خواهیم بود.وی با بیان اینکه پیش بینی های فصلی 70 درصد دقت دارند بیان کرد: خوزستان با خشکسالی هیدرولوژیکی روبه رو است، به عبارت دیگر حتی در صورت وقوع بارش نرمال بازهم این خشکسالی جبران نمی شود و با توجه به وضعیت نامطلوب سدها، حتی در بهترین شرایط باز هم به بدهی خواهیم داشت.9754/ 6037            "}