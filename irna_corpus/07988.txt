{"onTitr":"","titr":" حریفان نماینده ایران در تنیس روی میز المپیک جوانان مشخص شد","describe":" تهران- ایرنا- با اتمام مراسم قرعه کشی رقابت های المپیک تنیس روی میز جوانان جهان 2018 در بوینس آیرس آرژانتین، «امین احمدیان» ملی پوش ارزنده کشورمان حریفان مرحله گروهی خود را شناخت.", "text":"به گزارش جمعه ایرنا، احمدیان در گروه 5 رقابتهای المپیک تنیس روی میز جوانان جهان 2018 می بایست به مصاف سه حریف سرسخت به نام های تاکار از هند، استانکیوسیوس از لیتوانی و چوونگ از مالزی برود. این رقابت ها از ساعت 10 صبح روز یکشنبه، 14 مهرماه آغاز می شود که احمدیان از ساعت 13 به میدان می رود و «میعاد مکیف» سرمربی تیم ملی جوانان هدایت احمدیان را در این مسابقات بر عهده دارد. در پیکارهای تنیس روی میز المپیک جوانان 32 بازیکن از 32 کشور جهان حضور دارند که ایران توسط امین احمدیان برای نخستین بار سهمیه این رقابتها را به دست آورده است.ورزشکاران حاضر در این مسابقات، در هشت گروه چهار نفره به میدان می روند و از هر گروه دو نفر به جدول نهایی و حذفی 16 نفره مسابقات راه خواهند یافت. احمدیان در صورت کسب مقام اول گروه مقدماتی، شانس کسب مدال خود را افزایش می دهد.ورزشی**3991** 1055            "}