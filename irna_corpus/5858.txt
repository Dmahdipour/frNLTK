{"onTitr":"","titr":" «بی‌همگان» بدون کارگردان پیش می‌رود","describe":" تهران- ایرنا- «بی‌همگان» مجموعه تلویزیونی اجتماعی-عاشقانه به تهیه کنندگی مهران مهام در مرحله نگارش است و هنوز گزینه قطعی برای کارگردانی آن اعلام نشده است.", "text":"به گزارش روز یکشنبه گروه فرهنگی ایرنا، نگارش 11 قسمت از مجموعه 100 قسمتی «بی‌همگان» در دوفصل 50 قسمتی به تهیه‌ کنندگی مهران مهام و قلم علیرضا کاظمی پور به اتمام رسیده است. مهران مهام تهیه‌کننده این مجموعه تلویزیونی گفت: برای کارگردانی با چند کارگردان مذاکراتی انجام‌شده اما هنوز حضور هیچ‌ یک قطعی نیست.وی در مورد روند نگارش فیلم‌نامه این مجموعه گفت: از اوایل سال 96 تحقیق و نگارش کار توسط علیرضا کاظمی‌پور آغاز شد و نگارش این مجموعه همچنان ادامه دارد. خلاصه سکانس‌های 20 قسمت دیگر نیز توسط نویسنده نوشته‌ شده است.مهام با اشاره به شروع پیش‌تولید این مجموعه از فروردین سال 98 گفت: این مجموعه مضمونی عاشقانه دارد و در ژانری اجتماعی- عاشقانه داستان دختر و پسری را روایت می‌کند که قصد ازدواج با یکدیگر را دارند. بخش‌هایی از این مجموعه با مسائل قانونی ارتباط دارد ودر دادگاه می‌گذرد و همین موضوع مراحل تحقیق را طولانی کرد. مهام تهیه‌کنندگی مجموعه‌هایی چون «خانه پدری»، «نرگس» و«خانه‌به‌دوش» را نیز در کارنامه دارد.فراهنگ**3009** 9053            "}