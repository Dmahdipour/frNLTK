{"onTitr":"","titr":" پیام انقلاب و جنگ باید به نسل جوان انتقال یابد","describe":" قزوین - ایرنا - معاون هماهنگی امور عمرانی استاندار قزوین گفت: پیام انقلاب و جنگ باید به نسل جوان انتقال یابد و یکی از شیوه های انجام این کار برگزاری همایش و کنگره های شهدا است.", "text":"علی فرخزاد روز سه شنبه در گفت و گو با خبرنگار ایرنا تاکید کرد: خوشبختانه قزوین درصدد برگزاری یکی از شکوهمندترین همایش های شهدا با عنوان کنگره سرداران و سه هزار شهید استان در آبان ماه سال جاری بوده که به طور تقریبی تمامی کارهای آن براساس برنامه ریزی های صورت گرفته به انجام رسیده است.مسئول کمیته فضاسازی این کنگره ادامه داد: یکی از مباحث مهم در امر برگزاری این رویداد، موضوع ترافیک و تامین پارکینگ جهت رفاه حال میهمانان و شرکت کنندگان بود که برای این منظور بهترین مکان برگزاری آن نمایشگاه بین المللی قزوین در نظر گرفته شد.فرخزاد یادآور شد: از نظر فضاسازی نیز برنامه ریزی های لازم در تمامی نقاط روستایی، شهری و مرکز استان توسط دهیاری ها، شهرداری ها و دستگاه های ذیربط صورت گرفته و مشکلی نیز در این زمینه وجود ندارد.معاون هماهنگی امور عمرانی استاندار قزوین با اشاره به اینکه کارهای مربوط به تبلیغات از جمله نصب سردیس و پلاک های جدید بر سر معابری که به نام شهدا مزین شده، نقاشی های دیواری و المان ها صورت گرفته، افزود: یکی از مباحث مهم کمیته برنامه ریزی کنگره، فراخوان آن به جوانان بوده که این مساله با شدت تمام مورد پیگیری است.  کنگره سرداران و سه هزار شهید قزوین که از 20 تا 24 آبان ماه جاری با حضور 10 هزار میهمان داخلی و خارجی برگزار می شود بزرگترین رخداد فرهنگی استان در سال جاری به حساب می آید.8054            "}