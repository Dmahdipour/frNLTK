{"onTitr":"","titr":" اجلاس جهانی 'آلکو' با حضور ایران در ژاپن برگزار شد","describe":" پکن- ایرنا- پنجاه و هفتمین اجلاس سالانه سازمان مشورتی حقوقی آسیایی - آفریقایی (آلکو) از امروز (دوشنبه) با حضور جمهوری اسلامی ایران در توکیو آغاز شد و به مدت پنج روز ادامه دارد.", "text":"به گزارش ایرنا هیات جمهوری اسلامی ایران به سرپرستی مدیرکل حقوق بین الملل وزارت امور خارجه در این اجلاس حضور دارد.یکی از دستور کارهای مهم 'آلکو' موضوع حقوق بین الملل در فضای سایبری است که گروه کاری ویژه این موضوع امروز دوشنبه به ریاست کشورمان برگزار شد. در اجلاس امسال همچنین موضوعات حقوقی بین المللی دیگر از جمله حقوق دریاها، حل و فصل مسالمت آمیز اختلافات بین المللی، حقوق سرمایه‌گذاری و تجارت بین الملل، ابعاد حقوقی مسئله فلسطین و موضوعات دستور کار کمیسیون حقوق بین الملل مورد بحث و  بررسی قرار خواهند گرفت.آآلکو (آلکو) AALCO سازمان حقوقی مشورتی آسیایی - آفریقایی است که دارای 49 عضو است این سازمان یک سازمان بین دولتی است که در سال ۱۹۵۶ تأسیس شده و مقر آن در دهلی نو است.ایران در سال 1348 (1970) به این سازمان پیوست و یکی از فعال ترین و تاثیرگذارترین کشورهای عضو این سازمان است.**آساق**1904**            "}