{"onTitr":" معاون اداره کل ارشاد اسلامی سیستان و بلوچستان:    ","titr":" رسانه های فعال در ترویج فرهنگ کتاب و کتابخوانی تجلیل می شوند","describe":" زاهدان - ایرنا - معاون فرهنگی و مطبوعاتی اداره کل فرهنگ و ارشاد اسلامی سیستان و بلوچستان گفت: رسانه های استان که در یک سال گذشته در زمینه ترویج فرهنگ کتاب و کتابخوانی فعالیت مناسبی داشته اند همزمان با هفته کتاب جمهوری اسلامی در زاهدان تجلیل می شوند.", "text":"مرتضی سلطانی نژاد روز سه شنبه در گفت و گو با خبرنگار ایرنا اظهار داشت: طبق روال هر ساله فعالیت رسانه ها اعم از نشریات و خبرگزاری ها در زمینه کتاب و کتابخوانی که با بهره‌ گیری از دانش و تجربه فعالان رسانه آثاری در این بخش منتشر کرده اند به داوری گذاشته می شود و به نفرات برتر در هر گروه لوح تقدیر و جایزه نقدی اهدا خواهد شد.وی ادامه داد: در این دوره آثار باید برای نخستین‌ بار منتشر شده باشند.معاون فرهنگی و مطبوعاتی اداره کل فرهنگ و ارشاد اسلامی سیستان و بلوچستان افزود: بر اساس این فراخوان مطبوعات محلی، خبرگزاری‌ها و پایگاه های خبری استانی دارای مجوز می توانند آثار خود را در قالب خبر، گزارش، گفت‌ و گو، یادداشت، نقد و مقاله مطبوعاتی به روابط عمومی این اداره کل ارسال کنند.وی خاطرنشان کرد: مطابق این فراخوان آثاری که در فاصله اول مهر سال گذشته تا پایان مهر امسال در رسانه‌ها منتشر شده‌اند در این دوره می ‌توانند شرکت کنند.سلطانی نژاد اضافه کرد: آیین پایانی این دوره با معرفی برگزیدگان همزمان با بیست و ششمین دوره هفته کتاب جمهوری اسلامی ایران در آبان امسال برگزار می شود.7316 **6081            "}