{"onTitr":"","titr":" سیل حدود 56 میلیارد تومان به نوشهر خسارت زد","describe":" نوشهر- ایرنا - فرماندار نوشهر گفت که سیل اخیر حدود 56 میلیارد تومان به بخش تاسیسات زیربنایی ، ابنیه و نیز واحدهای مسکونی مردم این شهرستان خسارت وارد کرده است .", "text":"بارندگی شدیدی که از عصر جمعه در مازندران باریدن گرفت و تا حوالی ظهر یکشنبه ادامه داشت، باعث جاری شدن سیلاب در مناطق مختلف و آبگرفتگی معابر، منازل، زمین های کشاورزی، راههای روستایی و غیره شد.عبدالصمد صفرنژاد روز دوشنبه در حاشیه بازدید معاون رئیس جمهوری و رئیس سازمان برنامه و بودجه کشور از مناطق سیل زده نوشهر در گفت و گو با خبرنگار ایرنا افزود که سیلاب به تاسیسات زیربنایی در حوزه آب ، گاز ، برق ،‌تلفن ، راهها ، واحدهای مسکونی و حتی رودخانه ها خسارت وارد کرده است .وی اظهار داشت: اگر چه بر اثر سیل واحدهای مسکونی تخریب نشده اند، ولی آبگرفتگی باعث از بین رفتن لوازم خانگی حدود یکصد واحد مسکونی در این شهرستان بویژه روستاهای بخش مرکزی شده است.فرماندار نوشهر با اشاره  به فرا رسیدن فصل سرما و بارندگی بر ضرورت تثبیت بستر و لایروبی رودخانه ها تاکید کرد و افزود: برای انجام این کار از مسئولان دستگاههای اجرایی مرکز استان درخواست تجهیزات سنگین از جمله بیل مکانیکی شده است .دستکم 18 رودخانه در شهرستان نوشهر جاری است که اغلب آن ها در زمان بارندگی شدید طغیانی می شوند .صفرنژاد همچنین با اشاره به فروریختن پل 'موسی آباد ' در مسیر ارتباطی کمربندی نوشهر - چالوس، گفت که بسته شدن این مسیر که وظیفه هدایت حجم بالای تردد خودرویی استان های گیلان و تهران به شرق مازندران را داشت باعث ترافیک شدید در داخل شهر شده است که لازم است مسئولان ذیربط هر چه زودتر نسبت به رفع این مشکل اقدام کنند.وی ابراز امیدواری کرد که با سفر معاون رئیس جمهوری به منطقه و بازدید و بررسی آخرین وضعیت مناطق سیل زده مازندران،  بزودی کارها برای رفع خرابی های ناشی از سیل آغاز شود.محمدباقر نوبخت معاون رئیس جمهوری صبح امروز برای بازدید از مناطق سیل زده  به مازندران سفر کرد.شهرستان نوشهر با جمعیتی دست کم 129 هزار نفر درغرب مازندران قرار دارد.  7078 / 1602/1654            "}