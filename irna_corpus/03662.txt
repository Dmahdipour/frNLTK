{"onTitr":" رئیس پلیس راهور تهران:    ","titr":" روزانه بیش از 4 میلیون دستگاه خودرو در تهران تردد دارند","describe":" تهران- ایرنا- رئیس پلیس راهور تهران، گفت: روزانه بیش از چهار میلیون دستگاه خودرو و سه میلیون دستگاه موتورسیکلت در تهران تردد دارند که با افتتاح بزرگترین مرکز کنترل فرماندهی و کنترل هوشمند ترافیک کمک زیادی به مدیریت ترافیک در این کلانشهر خواهد شد.", "text":"به گزارش خبرنگار اجتماعی ایرنا، سردار محمدرضا مهماندار روز سه شنبه در آیین افتتاح بزرگترین مرکز کنترل فرماندهی و کنترل هوشمند ترافیک تهران اظهار داشت: از آنجایی که 20 میلیون سفر روزانه در تهران انجام می شود، یکی از اهداف راه اندازی این مرکز کنترل فرماندهی و کنترل هوشمند ترافیک، استفاده چند منظوره به عنوان پشتیبان مرکز مدیریت بحران شهر تهران و سایر دستگاه های امدادی است.وی ادامه داد: مدیریت ترافیک مراسم و مناسبت ها و بهره گیری از سامانه های هوشمند مدیریت ترافیک و سامانه های کمک و ایجاد مرکزی متناسب با حجم فعالیت های پلیس راهور تهران بزرگ از دیگر اهداف افتتاح و توسعه بزرگترین مرکز کنترل فرماندهی و کنترل هوشمند ترافیک در شهر تهران است.مرکز فرماندهی و کنترل هوشمند ترافیک (مانیتورنگ فاتب) در پلیس راهنمایی و رانندگی فرماندهی انتظامی تهران بزرگ امروز سه شنبه با حضور فرمانده نیروی انتظامی افتتاح شد.مرکز کنترل فرماندهی و کنترل هوشمند ترافیک در تمام دنیا به عنوان پایگاه مرکزی اطلاعات و فرمان‌ ها محسوب می‌شود که&#160;با استفاده از سخت افزارها و نرم افزارهای متعدد، نیروها و اپراتورهای مجرب می تواند نسبت به جمع آوری، پردازش و ارسال اطلاعات مربوط به ترافیک و تمام مسائل شهری اقدام کند.مانیتورینگ و جمع آوری آمار و اطلاعات ترافیکی و وضعیت عبور و مرور خودروها و وضعیت خود معابر، تصادفات، بحران های ترافیکی از طریق دوربین های نظارت تصویری، سنسورهای سیستم هوشمند، تاکسیرانی، اتوبوسرانی، مدیریت این وقایع از طریق سیستم های هوشمند و دستی و هماهنگی با دیگر متولیان خدمات درون شهری مانند پلیس 110، خدمات شهری، اتوبوسرانی، اورژانس 115، آتش نشانی و اطلاع رسانی به مردم از طریق رادیو، تابلوهای متغیر خبری، اینترنت برای انتخاب بهترین مسیر، استفاده بهینه از معابر شهری، کاهش مصرف سوخت و کاهش آلودگی از وظایف اصلی این مرکز فرماندهی و کنترل ترافیک عنوان شده است. این مرکز فرماندهی و کنترل هوشمند ترافیک به منظور مدیریت لحظه ای جریان ترافیک، مدیریت رخداد در سطح شهر (نقص فنی، آب گرفتگی معابر و تصادف های خسارتی)، مدیریت صحنه تصادف و مدیریت اطلاع رسانی ترافیک راه اندازی و افتتاح شده است.در این مرکز فرماندهی و کنترل هوشمند ترافیک سامانه های مختلفی از جمله دوربین های نظارتی، مدیریت ناوگان، کنترل کیفیت هوا، موسسه ژئوفیزیک، ثبت وقایع لحظه ای شریان ترافیک بزرگراه ها، فرماندهی مکان محور ترافیک، مدیریت راه های کشور، به روز رسانی اطلاعات مکانی و مدیریت تصادفات برای فرماندهی و کنترل هوشمند ترافیک به صورت لحظه ای رصد و پایش می شوند.در آیین افتتاح این مرکز فرماندهی و کنترل هوشمند ترافیک شهردار تهران، فرمانده پلیس راهنمایی و رانندگی فرماندهی انتظامی تهران بزرگ، فرماندهان عالی رتبه ناجا، امدادگران اورژانس 115 و شماری از خادمان حرم امام رضا (ع) حضور داشتند.اجتمام*7029*1834            "}