{"onTitr":" فرمانده ناجا:    ","titr":" امنیت مردم خط قرمز نیروی انتظامی است","describe":" تهران- ایرنا- فرمانده نیروی انتظامی (ناجا) گفت: حفظ امنیت مردم خط قرمز ما است و نیروی انتظامی تا پای جان برای حفظ امنیت، آرامش و آسایش مردم ایستاده و جانفشانی می کند.", "text":"به گزارش خبرنگار اجتماعی ایرنا، سردار حسین اشتری روز شنبه در آیین صبحگاه عمومی یگان های ویژه نیروی انتظامی افزود: به فرمایش فرمانده معظم کل قوا در جمع بسیجیان، آماده جانفشانی هستیم و هیچگاه نیروهای بااستعداد و جوان ما در بن بست نخواهد ماند.سردار اشتری با بیان اینکه نیروی های مسلح در مورد امنیت مردم با کسی شوخی ندارند، تصریح کرد: به رغم وجود برخی مشکلات نیروی انتظامی هیچگاه در بن بست نخواهد ماند و مشکلات را پشت سر خواهد گذاشت.وی تاکید کرد: با اقتدار مقابل اشرار و قانون شکنان می ایستیم؛ پلیس امین و مورد اعتماد مردم است و کسانی که مخل امنیت و آسایش هستند، باید با مشاهده پلیس احساس عدم امنیت کنند و مردم احساس امنیت داشته باشند.سردار اشتری افزود: نیروی انتظامی در 8750  کیلومتر مرز زمینی کشور با اقتدار حضور دارد و امنیت، آرامش و رضایتمندی مردم از پلیس مایه افتخار ما است.وی با اشاره به استفاده نیروی انتظامی از فناوری روز دنیا، گفت: ناجا در تمام عرصه ها دارای ظرفیت های بالایی است و باید هر روز استفاده از فناوری های روز دنیا را افزایش داده و به این سمت حرکت کند.سردار اشتری اظهار داشت: به هر میزان که قدرت پیشگیری را در تمام عرصه ها افزایش دهیم، به همان میزان مانع رخ دادن جرم خواهیم شد؛ در این ارتباط آگاه سازی مردم و ارتباط با دانشگاه ها و آموزش و پرورش در آگاه سازی و پیشگیری جز ایدال های ما است.فرمانده نیروی انتظامی افزود: افتخار ما کثرت پرونده ها و برخورد با متخلفان نیست بلکه برای ما روزی گوارا است که جرمی اتفاق رخ ندهد که به آن خواهیم رسید.وی با بیان اینکه یکی از ارزش های انقلاب تکیه بر قانون است، اظهار داشت: بنا به ضرورت های موجود در عرصه های مختلف حضور پیدا خواهیم کرد؛ به عنوان مثال در ماه های گذشته در عرصه بازار و مسائل اقتصادی حضور یافتیم و نیروی انتظامی برای برخورد با مظاهر فساد و بی بندوباری در آمادگی کامل بسر می برد.در مراسم صبحگاه عمومی یگان های ویژه نیروی انتظامی، از خانواده های شهدای نیروی انتظامی و جانبازان تجلیل شد و چند نفر از درجه داران ناجا به ارتقا درجه مفتخر شدند.فرمانده نیروی انتظامی همچنین در حاشیه آیین صبحگاه عمومی یگان های ویژه نیروی انتظامی در مراسم رونمایی از طرح های جدید ناجا در حوزه پیشگیری گفت: با توجه به توانمندی و استعدادهای جوانان در نیروی انتظامی، اقداماتی را پس از اعلام یک فراخوان در خصوص طراحی و ساخت برخی پرنده های سبک و کوادکوپتر به انجام رساندیم. سردار اشتری اظهار داشت: نیروهای نخبه و بااستعدادی داریم که امیدوارم بتوانیم در ارائه خدمت به مردم از آن بهره مند شویم. در این ارتباط اگر از نیروی انتظامی حمایت و پشتیبانی های لازم صورت می گرفت، تاکنون چندین گام جلوتر بودیم. فرمانده انتظامی با بیان اینکه ناجا حافظ جان، مال و ناموس مردم است، تصریح کرد: هدف استفاده از تکنولوژی، ارائه خدمات بیشتر به مردم در قالب سرعت، دقت و صحت بیشتر است که جزو پایه های اساسی ناجا به شمار می رود. سردار اشتری همچنین در خصوص رسانه ها گفت: خبرنگاران پل ارتباطی بین مردم و مسئولان هستند و باید به مردم نسبت به آینده امید دهند؛ بالاترین سرمایه ما امید، اعتماد مردم به پلیس و ارائه خدمات در تمام زمینه ها به مردم است. در پایان این مراسم از 13 طرح پلیس پیشگیری ازجمله خدمات برون سپاری پلیس پیشگیری، ارسال مرجوعه های قضایی از سامانه سخا به کلانتری ها، زیرسامانه امضای الکترونیکی، زیرسامانه تصویربرداری بیومتریک از مراجعه کنندگان، زیرسامانه ضبط صدای متهمان و دیگر زیرسامانه های پلیس رونمایی شد.اجتمام*1933*1834            "}