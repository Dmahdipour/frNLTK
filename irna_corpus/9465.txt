{"onTitr":" معاون استاندار یزد:    ","titr":" گره های کاری مردم، مدیریتی است","describe":" یزد- ایرنا- معاون هماهنگی امور اقتصادی و توسعه منابع استانداری یزد گفت: 80 درصد گره های کاری که مردم با آن دست به گریبان هستند گره مدیریتی است .", "text":"به گزارش ایرنا علی زینی وند روز چهارشنبه در آیین تودیع و معارفه معاون برنامه‌ریزی و هماهنگی امور عمرانی فرمانداری اردکان افزود: مدیریت چالاک، توانمند، پرانرژی و با انگیزه، کوتاه‌ ترین مسیر برای اداره امور استان در همه حوزه‌ هاست. وی اضافه کرد: مدیر بی‌انگیزه و بی ‌برنامه به درد شرایط امروز کشور ما به‌ ویژه در حوزه اقتصادی نمی‌خورد، آنها باید خودشان پای ‌کار باشند و در هر حوزه ‌ای که مدیر با انگیزه و خوب وجود دارد آن حوزه موفق است.معاون امور اقتصادی استاندار یزد تصریح کرد: در موضوع مدیریت و انتصابات حتما باید دقت کنیم، با نشستن داخل اتاق و پشت میز، مشکلات مردم حل نمی‌شود و کار معطل‌ مانده در استان یزد معنا ندارد، امروز به مدیران محکم و معتقد به آرمان‌های جمهوری اسلامی نیاز داریم.وی یادآور شد: مدیری که دائما بگوید پول و امکانات نیست باید تعویض شود چون مدیران با برنامه، کار می‌کنند نه با پول، باید به جوانان میدان بدهیم، مدیر بخشنامه ‌ای و ترسو به درد نمی‌خورد، مدیری به درد می‌خورد که با حفظ مصالح و چارچوب‌های قانونی راهکار پیدا کند.زینی وند گفت:  شهرستان اردکان از جایگاه ویژه‌ای برخوردار است و بخشی از تولید کشور در اینجا انجام می‌شود، سرمایه‌های اقتصادی و انسانی بزرگی دارد، بخشی از تاریخ و مدیریت کشور در این شهرستان رقم خورده و باید با نگاه به ظرفیت توسعه آن به این شهرستان نگاه کرد.فرماندار اردکان نیز با بیان اینکه با خدمت‌رسانی بهتر به مردم زمینه رضایتمندی آن‌ها را فراهم کنیم گفت: معاونت‌های فرمانداری‌ها به 2 معاونت فرهنگی، سیاسی و اجتماعی و معاون برنامه‌ریزی و هماهنگی امور عمرانی افزایش ‌یافته است.هادی مقیمی افزود: برنامه‌ریزی در زمینه مسائل و برنامه‌های عمرانی، صنعتی و معدنی شهرستان در حوزه معاونت عمرانی است و از همه ادارات نیز انتظار داریم که برنامه‌های خود را در حوزه عمرانی با این معاونت هماهنگ کنند.وی با اشاره به شرایط کنونی در کشور اظهار داشت: عزت، استقلال و سربلندی یک کشور مرهون ایستادگی آن است،  با توجه به تضاد منافع انقلاب اسلامی با منافع قدرت‌های استکباری، ما مدام تحت ‌فشار هستیم ولی ملت ما در طول این 40 سال در بحران‌های مختلف سربلند بیرون آمده و با رهبری هوشمندانه حضرت امام (ره) و مقام معظم رهبری توانستیم حوادث مختلف را پشت سر بگذاریم.فرماندار اردکان افزود: علیرغم مسائل و مشکلات پیش‌ آمده در زمینه اقتصادی، اکنون شرایط کشور در حال متعادل شدن است، دشمن نیز با سوءاستفاده از این شرایط به دنبال بروز نارضایتی در جامعه است که باید با هماهنگی و انسجام هرچه بیشتر و با ارائه خدمات بهتر به مردم رضایتمندی مردم را از نظام و دولت بیشتر کنیم.مقیمی تصریح کرد: با تکیه ‌برامکانات و منابع داخلی و نیروی انسانی که در داخل کشور وجود دارد می‌توانیم به خودباوری برسیم و کشور را از این مرحله و بحران‌ها به‌ سلامت عبور دهیم.در این نشست که مدیران شهرستان حضور داشتند علیرضا جدیدی به عنوان معاون برنامه‌ریزی و هماهنگی امور عمرانی فرمانداری اردکان معرفی شد .مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}