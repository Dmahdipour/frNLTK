{"onTitr":"","titr":" خراسان رضوی نیازمند تاسیس واحدهای فرآوری مواد غذایی است","describe":" مشهد- ایرنا- رئیس سازمان جهاد کشاورزی خراسان رضوی گفت: صنعت تولید مواد غذایی و کشاورزی این استان به شدت نیازمند تاسیس واحد های تبدیلی و فرآوری محصولات است.", "text":"مجتبی مزروعی روز یکشنبه در همایش گرامیداشت روز ملی دامپزشکی در مشهد افزود: مهمترین رکن رشد و توسعه امنیت غذایی و این مهم نیز در گرو تامین تغذیه سالم برای همگان می باشد زیرا جامعه توسعه یافته نتیجه رشد و نمو انسان سالم و توسعه یافته است.وی ادامه داد: تامین غذای سالم برای جامعه مستلزم فعالیتهای کار شناسی و پیگیری شبانه روزی شاغالان بخش دامپزشکی است. رئیس سازمان جهاد کشاورزی خراسان رضوی در ادامه پرورش دام و طیور را 36 درصد از کل فعالیتهای اقتصادی در این استان اعلام و بیان کرد: گرچه خراسان رضوی با هشت درصد تولیدات کشاورزی و 34 درصد تولید دام سبک کشور از جایگاه ویژه ای برخوردار است اما در زمینه تولید مواد غذایی متنوع، فرآوری شده و بسته بندی دچار کاستیهای جدی می باشد. وی گفت: از سرمایه گذاری بخش خصوصی برای ایجاد واحدهای بازتولیدی، فرآوری و بسته بندی مواد غذایی در خراسان استقبال و از همه ظرفیتهای برای حمایت از سرمایه گذاران استفاده می کنیم.مزروعی در ادامه همچنین اظهار داشت: کشتارگاههای مدرن در مشهد، فریمان، تربت جام و تربت حیدریه در دست ساخت است و در نیشابور نیز یک واحد کشتارگاهی مدرن هفته دولت امسال بهره برداری رسید.وی افزود: با وجود جایگاه مناسب در تولید و نهادهایی  مثل خوراک دام، در صنایع وابسته رشد مناسب نداشته ایم و هم اکنون در خراسان رضوی نیاز به فعالیت کارخانه های فرآوری، بازتولید و بسته بندی به شدت محسوس است که در صورت ایجاد علاوه بر ایجاد اشتغال می تواند در ارزش افزوده ملی و افزایش سطح کیفی سلامت مردم موثر باشد.رئیس سازمان جهاد کشاورزی خراسان رضوی گفت: زمانی در فصل بهار بخاطر نبود صنایع تبدیلی، مازاد شیر وجود داشت اما هم اینک با ایجاد کارخانه های مدرن با ارزش افزوده فراوانی شیر تبدیل به شیر خشک شده و به کشورهایی نظیر روسیه و آلمان صادر می شود. 855 پروانه بهره برداری در خراسان رضوی در زمینه صنایع غذایی با سرمایه گذاری 13 هزار و 414 میلیارد ریال صادر شده که در مقایسه با کل صنایع غذایی کشور از نظر سرمایه گذاری 9 درصد و اشتغال 11 درصد را شامل می شود. صنایع غذایی خراسان رضوی در مقایسه با سایر بخشهای صنعتی استان از نظر سرمایه گذاری 15.4 درصد را شامل می شود. همچنین 20 درصد نیروی کار بخش صنعت این استان شامل 35 هزار و 496 نفر در صنایع غذایی مشغول کار هستند. بطور میانگین 19 درصد صادارت سالانه خراسان رضوی مربوط به صنایع غذایی و بازارهای اصلی هدف صادراتی آن نیز آسیای میانه، حوزه خلیج فارس و کشورهای همجوار هستند. رئیس شورای نظام دامپزشکی خراسان رضوی نیز در این مراسم گفت: دو هزارو 700 کارمند اداره  کل دامپزشکی استان شبانه روزی تلاش می کنند تا امنیت غذایی مردم و میلیونها زائر امام هشتم(ع) تامین شود.مجید کوشکی افزود: با تلاش کارکنان دامپزشکی هم اکنون بیماریهای خطرناکی مثل تب کریمه کنگ،و تب مالت و سایر بیماریهای مشترک بین انسان و دام در خراسان رضوی بطور کامل مهار شده و فرآورده های مورد تایید دامپزشکی هیچگونه آلودگی و خطری ندارند. همچنین پارسال خراسان رضوی از معدود استانهایی بود که با مراقبتهای ویژه از صدمات و خسارات بیماری آنفلوآنزای فوق حاد پرندگان در امان ماند.مدیرکل دامپزشکی خراسان رضوی هم در این مراسم گفت: کمتر دستگاهی مثل دامپزشکی تنوع وظایف دارد. فعالیتهای دامپزشکی در پژوهش، فعالیتهای مرکز رویان، تولید محصولات تراریخته، اقتصاد، معیشت و سلامت جامعه تاثیرگذار است و از این رو کارکنان دامپزشکی وظیفه خطیری در خدمت به جامعه بر دوش دارند.احمد شریعتی همچنین به همه دامپزشکان و تولیدکنندگان طیور توصیه کرد همزمان با آغاز فصل سرما تمام تلاش خود را برای مراقبتهای بهداشتی در جهت مقابله با شیوع احتمالی بیماری آنفلوآنزای فوق حاد پرندگان بکار گیرند.همچنین در این مراسم از بازنشستگان و کارمندان نمونه اداره کل دامپزشکی خراسان رضوی تجلیل شد.چهاردهم مهر ماه در تقویم ملی جمهوری اسلامی ایران 'روز دامپزشکی' نامیده شده است.دو هزار و 617 نفر عضو شورای نظام دامپزشکی خراسان رضوی هستند که از این تعداد هزار و 200 نفر دامپزشک و دکترای عمومی، 65 نفر دکتر متخصص و هزار و 400 نفر در رده های تکنسین، کاردان، کارشناس و کارشناس ارشد دامپزشکی خدمت می کنند. 760 نفر فعال دامپزشکی و دکتر دامپزشک در بخش خصوصی این استان با شورای نظام دامپزشکی خراسان رضوی همکاری دارند. همچنین 20 مرکز درمانی، 120 واحد داروخانه و 80 مرکز مایه کوبی مستقل دامپزشکی در سطح خراسان رضوی دایر هستند. 6070/1858            "}