{"onTitr":" رئیس فنی و حرفه ای دامغان:    ","titr":" 100 تعمیرکار خودرو در دامغان آموزش می بینند","describe":" سمنان- ایرنا- رئیس مرکز فنی و حرفه ای برادران دامغان گفت: در سال جاری تعداد 100 تعمیرکار با دانش روز تعمیر و نگهداری خودرو آشنا می شوند.", "text":"محمد مهدی زینتی روز سه شنبه در گفت و گو با ایرنا، افزود: دوره های تخصصی ارتقای دانش فنی تعمیرکاران خودرو در مرکز آموزش فنی و حرفه ای برادران دامغان با حضور 100 تعمیرکار تا پایان سال 97 برگزاری می شود. رئیس مرکز فنی و حرفه ای برادران دامغان تصریح کرد: طبق تفاهم نامه همکاری صورت گرفته بین مرکز فنی و حرفه ای برادران دامغان با واحد صنفی وسایل نقلیه این شهرستان، دوره های تخصصی ویژه تعمیرکاران در این مرکز در حال برگزاری است.زینتی تصریح کرد: در این دوره ها، موتور و گیربکس TU5، سامانه مالتی پلکس خودرو و موتور گیربکس تندر 90 در مرحله اول برگزار شد و طبق این تفاهم نامه، تا پایان سال جاری دوره های 50 تا 60 ساعته برگزار می شود که در هر دوره حدود 30 نفر شرکت خواهند کرد.زینتی اضافه کرد: تاکنون تعداد 60 تعمیرکار در این مرکز آموزش دیدند که تا پایان سال 2 دوره 20 نفره دیگر نیز برگزار می شود.وی خاطر نشان کرد: برگزاری این دوره ها در جهت افزایش سطح دانش فنی و آشنایی با سامانه های جدید موجود در خودروهای سواری است که با توجه به برنامه ریزی صورت گرفته این دوره ها تا پایان سال 97 ادامه دارد.رئیس مرکز فنی و حرفه ای برادران دامغان گفت: با توجه به برنامه های صورت گرفته و استقبال تعمیرکاران، پیش بینی می شود این دوره های تخصصی در سال آینده نیز ادامه داشته باشد.در مرکز برادران دامغان 10 کارگاه آموزشی فعال است که به طور میانگین 60 حرفه در این کارگاه ها آموزش داده می شود.9856/610            "}