{"onTitr":"","titr":" ایلام میزبان مسابقات بدمینتون قهرمانی بانوان کارگر کشور است","describe":" ایلام - ایرنا - رئیس هیات ورزش کارگران ایلام گفت: مسابقات قهرمانی بدمینتون بانوان کارگر کشور برای نخستین بار به میزبانی ایلام برگزار می‌‌ شود.", "text":"منوچهر نادری روز سه شنبه در گفت وگو با خبرنگار ایرنا اظهار داشت: مسابقات بدمینتون قهرمانی بانوان کارگران کشور بمدت سه روز از یازدهم تا سیزدهم مهرماه جاری در سالن ورزشی غدیر شهر ایلام برگزار می شود.به گفته وی 60 بانوی ورزشکار در قالب تیم 14 از استان های اصفهان، تهران، چهارمحال و بختیاری، فارس، خوزستان، کرمانشاه، همدان، تبریز، اردبیل، ارومیه و خراسان رضوی، خراسان جنوبی، خراسان شمالی و ایلام با یکدیگر به رقابت می پردازند.رئیس هیات ورزش کارگران ایلام یادآور شد: امکانات لازم برای اسکان ورزشکاران در خوابگاه کمیته امداد ایلام فراهم شده و در این زمینه مشکلی وجود ندارد.به گفته نادری پیش از این ایلام سه بار میزبان رقابت های بدمینتون قهرمانی کارگران در بخش مردان کشور بوده است.7180/6034            "}