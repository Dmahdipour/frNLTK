{"onTitr":"","titr":" درآمد موقوفات 6 استان برای زائران اربعین در مهران هزینه می شود","describe":" ایلام - ایرنا - مدیرکل اوقاف و امور خیریه استان ایلام گفت: درآمد موقوفات 6 استان کشور اربعین امسال برای خدمات دهی زائران اباعبدالله الحسین(ع) در مهران هزینه خواهد شد.", "text":"حجت الاسلام مرتضی عزیزی روز پنجشنبه در گفت و گو با خبرنگار ایرنا افزود: اربعین امسال از طریق ادارات اوقاف و امور خیریه 6 استان کشور بزرگترین موکب در شهرستان مهران برای خدمات دهی به زائران راه اندازی می شود.وی ادامه داد: در این زمینه ادارات اوقاف و امور خیریه استان های ایلام، خراسان شمالی، سمنان، گلستان، گیلان و آذربایجان غربی یک موکب بزرگ در کنار سایر موکب های تجمیعی در مهران راه اندازی خواهند کرد.وی با ذکر اینکه هزینه این موکب با اجرای نیت واقفین است، تاکید کرد: به همین منظور از محل درآمد موقوفات این استان ها برای خدمات رسانی زائران امام حسین(ع) هزینه می شود.حجت الاسلام عزیزی خدمات دهی در این موکب را شامل پخت غذای گرم، خدمات پزشکی، توزیع اقلام فرهنگی و حضور مبلغان دینی عنوان کرد.به گفته وی، این موکب از اول آبان ماه تا چند روز پس از برگزاری راهپیمایی اربعین و بازگشت زائران از عتبات عالیات فعالیت خواهد داشت.مدیرکل اوقاف و امور خیریه ایلام اظهار کرد: خدمات دهی این اداره کل به زائران اربعین حسینی امسال برای پنجمین سال متوالی انجام شده و در این زمینه بیش از 100 نفر شامل کارکنان اوقاف و اعضا هیات های امنا امامزادگان و مساجد مشارکت دارند.بیش از چهار میلیون زائر اربعین سال گذشته از طریق مرز بین المللی مهران تردد کردند.7171/6119            "}