{"onTitr":"","titr":" 601 هزار کارت هوشمند ملی در قم صادر شد","describe":" قم - ایرنا - مدیرکل ثبت احوال قم گفت: از ابتدای سال 91 تا پایان شهریورماه امسال، 601 هزار و 404 کارت هوشمند ملی در این استان صادر شده است.", "text":"خلیل مرادی روز شنبه در گفت و گو با خبرنگار ایرنا اظهار داشت: تاکنون 599 هزار و 51 تن با مراجعه به اداره کل ثبت احوال قم کارت هوشمند ملی خود را دریافت کرده اند.به گفته وی، تعداد ثبت نام کنندگان نهایی کارت هوشمند ملی، 667 هزار و 215 مورد از زمان اجرای طرح تا کنون بوده است.وی افزود: در استان قم 930 هزار تن واجد شرایط دریافت کارت هوشمند ملی هستند که باید با مراجعه به سامانه www.ncr.ir اقدام به دریافت کارت خود نمایند.جمعیت استان قم در سرشماری سال 95، یک میلیون و 292 هزار تن اعلام شد که شامل 1.62 درصد جمعیت کشور می شود.مرادی خاطرنشان کرد: مدت اعتبار کارت های ملی کاغذی تا پایان سال 96 بود که این مدت تمدید شده است تا کسانی که برای دریافت کارت هوشمند ملی اقدام نکرده اند از این فرصت بهره مند شوند.وی با اشاره به این که تعدادی از دفترهای پیشخوان و پست در قم برای تهیه کارت هوشمند ملی فعال است گفت: افراد هنگام ثبت نام در سامانه می توانند نزدیک ترین دفتر به محل سکونت خود را جهت انجام مراحل این کارت، انتخاب و در زمان اعلام شده در دفتر مربوطه حضور پیدا کنند.وی اضافه کرد: در حال حاضر با ارائه خدمات دولت الکترونیک زمان صدور کارت های هوشمند ملی کمتر از یک ماه به طول می انجامد.مرادی با بیان این که مردم در بخش های استان نیز می توانند برای دریافت کارت هوشمند ملی به شهر جعفریه مراجعه کنند گفت: برای دسترسی راحت تر مردم بخش های پنجگانه قم به خدمات صدور کارت هوشمند ملی، دفتر خدمات صدور این کارت در شهر جعفریه فعال است.استان قم دارای یک شهرستان قم و پنج بخش مرکزی، سلفچگان، جعفریه، کهک و خلجستان است. بخش جعفریه تا قم حدود 35 کیلومتر فاصله دارد.وی از صدور کارت هوشمند ملی به صورت سیار نیز خبر داد و گفت: تیم صدور کارت ملی با حضور در منزل کسانی که به علت کهولت سن و یا بیماری، توان مراجعه به دفترهای پیشخوان را ندارند فعال است.کارت های هوشمند ملی علاوه بر کاربردهای قبلی به عنوان کلید ورود به دولت الکترونیک، موجب توزیع عادلانه فرصت ‌ها، کاهش بسیاری از هزینه ‌های دولت، مردم و بنگاه ‌ها می شود./8138/ 1175            "}