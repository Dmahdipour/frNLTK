{"onTitr":" فرماندار کرمانشاه:    ","titr":" 21 میلیارد تومان تسهیلات به زلزله زدگان کرمانشاه پرداخت شد","describe":" کرمانشاه - ایرنا - فرماندار کرمانشاه با تاکید براینکه خواهان پیگیری و مساعدت بنیاد مسکن در راستای آزادسازی اقساط بعدی احداث واحدهای روستایی زلزله زده هستیم، گفت: بیش از 21 میلیارد تومان تسهیلات بانکی تاکنون به صاحبان واحدهای تعمیری ناشی از زلزله 6/7 ریشتری این شهرستان پرداخت شد.", "text":"فضل اله رنجبر روز سه شنبه در گفت و گو با ایرنا، با اشاره به برگزاری ستاد بازسازی مناطق زلزله زده کرمانشاه در راستای بررسی مهم ترین موانع بازسازی روستاهای زلزله زده این شهرستان، اظهار داشت: با توجه به فرارسیدن فصل سرما ضرورت دارد هرچه سریعتر بنیاد مسکن اقساط بعدی وام های مصوب را آزاد کند تا متقاضیان در کمترین زمان ممکن و قبل از فرا رسیدن فصل سرما خانه های تخریب شده را احداث و تکمیل کنند.رنجبر افزود: همچنین بیش از 9 میلیارد تومان کمک بلاعوض و هشت میلیارد و 500 میلیون تومان وام معیشتی به واحدهای مسکونی زلزله زده در حوزه شهرستان کرمانشاه پرداخت شده است.فرماندار کرمانشاه یادآور شد: تاکنون 2 هزار و 180 واحد برای احداث به بانک ها معرفی شده است که بیش از یک هزار و 315 واحد عملیات اجرایی را شروع کرده اند و 65 میلیارد و 400میلیون تومان تسهیلات به آنها پرداخت شده است.رنجبر یادآور شد، با تکمیل عملیات احداث این واحدها، واحدهای مقاوم سازی شده در حوزه شهرستان کرمانشاه به بیش از 10 هزار واحد خواهد رسید.رنجبر معتقد است، استفاده از فرصت زلزله باعث شد تا بسیاری از واحدهای روستایی بازسازی و مقاوم سازی شوند.زمین لرزه 7.3 ریشتری 21 آبان 96 در 11 کیلومتری بخش ازگله و 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت زد و براساس ارزیابی بنیاد مسکن انقلاب اسلامی حدود 100 هزار واحد مسکونی شهری و روستایی آسیب کلی و جزئی دیده اند.قرار است 53 هزار و 250 میلیارد ریال اعتبار از سوی دولت برای بازسازی مناطق زلزله‌ زده کرمانشاه هزینه شود که البته بیشتر این اعتبار برای احیای زیرساخت های عمومی و دولتی است.به اعتقاد استاندار کرمانشاه «مصوبات و اعتبارات تخصیص یافته به زلزله ‌زدگان استان از نظر سرعت تصویب و حجم اعتبارات، بی سابقه بوده است.»استان کرمانشاه با 2 میلیون نفر جمعیت دارای 14 شهرستان و 2 هزار و 622 روستا است.7460/8066            "}