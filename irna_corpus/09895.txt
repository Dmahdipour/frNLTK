{"onTitr":" نماینده ولی فقیه در استان سمنان:    ","titr":" پیاده روی اربعین رزمایش اقتدار شیعیان است","describe":" سمنان - ایرنا - نماینده ولی فقیه در استان سمنان گفت: پیاده روی اربعین حسینی رزمایش و فرصتی ارزشمند برای نشان دادن اقتدار شیعیان به کشورهای جهان است.", "text":"به گزارش ایرنا، آیت الله سید محمد شاهچراغی روز چهارشنبه در آیین رونمایی از سایت خبری موکب های استان سمنان و آغاز به کار رسمی موکب فرهنگی و رسانه ای فجر در دفتر امام جمعه سمنان افزود: پیاده روی اربعین، هجمه های فرهنگی استکبار جهانی را خنثی می کند و این آیین نشان از دلدادگی و محبت مردم ایران به امام حسین(ع) است.وی خاطر نشان کرد: موکب هایی که در آیین اربعین در مناطق مختلف کشور عراق برپا می شود باید دادرس زائران باشد.عضو مجلس خبرگان رهبری اضافه کرد: حضور پرشور مردم در این آیین ارزشی را باید به صورت گسترده اطلاع رسانی کرد و مسوولان امر جوانان را برای شرکت در پیاده روی اربعین حسینی ترغیب کنند.آیت الله شاهچراغی ادامه داد: موکب ها باید مهم ترین طرح هایی که قبل از شروع آیین اربعین برنامه ریزی کردند را به خوبی اجرایی کنند و فریادرس زائران در این روزهای معنوی باشند.امام جمعه سمنان تصریح کرد: سال های گذشته حضور باشکوه مردم در پیاده روی اربعین وصف ناشدنی بود و امسال هم آحاد جامعه در این آیین سراسر معنویت حضور پررنگی خواهند داشت.وی افزود: اصحاب رسانه باید پیاده روی اربعین را به تمامی کشورهای آزادی خواه جهان اطلاع رسانی کنند تا آنها با مشاهده شور حسینی سال های آینده با اشتیاق در این آیین حضور یابند.نماینده ولی فقیه در استان سمنان گفت: خدمات زیرساختی و پشتیبانی برای حضور اصحاب رسانه برای پوشش خبری و تصویری اربعین فراهم شود و باید افکار عمومی حضور میلیونی و حماسی شیعیان جهان را در اربعین حسینی بر درک واقعیت های جهان اسلام مشاهده و درک کنند.به گزارش ایرنا، در این آیین محمد مهدی احمدی مشاور وزیر و مدیر کل حوزه وزارتی فرهنگ و ارشاد اسلامی، حجت الاسلام و المسلمین علی اصغر فضیلت مدیرکل فرهنگ و ارشاد اسلامی استان سمنان و جمعی از اصحاب رسانه استان سمنان حضور داشتند.در این آیین سایت خبری موکب های استان سمنان و آغاز به کار رسمی موکب فرهنگی و رسانه ای فجر به منظور ساماندهی و پوشش خبری پیاده روی اربعین حسینی رونمایی شد.7339/7408            "}