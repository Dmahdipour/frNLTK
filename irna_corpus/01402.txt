{"onTitr":"","titr":" افسردگی شایع ترین بیماری روان است","describe":" تهران- ایرنا- متخصص روانپزشکی و استاد دانشگاه علوم پزشکی تهران گفت: اضطراب و افسردگی شایعترین مشکلات سلامت روان هستند و برهم خوردن خواب و اشتها، انرژی کم، بی علاقگی به انجام کار، ناامیدی و آسیب زدن به خود از علائم افسردگی به شمار می روند.", "text":"مهدی تهرانی دوست روز پنجشنبه در گفت و گو با خبرنگار سلامت ایرنا افزود: افراد مضطرب نگرانی های زیادی راجع به مسائل مختلف دارند و به طور مثال دائما نگران هستند که اتفاقی بیفتد یا نگران هستند که کارشان درست انجام نشود؛ در کنار اضطراب نیز ممکن است افسردگی شکل بگیرد.وی اضافه کرد: معمولا مبتلایان به افسردگی احساس غم و اندوهی را تجربه می کنند که با غم و اندوه عادی فرق دارد. در غم و اندوه عادی، فرد از مساله ای ناراحت می شود اما این غم گذرا است در حالی که غم و اندوه مبتلایان افسردگی پایدار است و بیشتر ساعات روز، احساس غم را تجربه می کنند و حال و حوصله انجام کار را ندارند.تهرانی دوست خاطرنشان کرد: افسردگی و اضطراب جزو بیماری های خفیف سلامت روان به شمار می روند که قابلیت درمان و پیشگیری دارند اما در انواع شدید منجر به بستری هم می شوند.رئیس انجمن روانپزشکی کودک و نوجوان اضافه کرد: یک تا دو درصد بیماران سلامت روان نیاز به بستری دارند و بیماران بستری در بخش روانپزشکی بیمارستان ها، بیماران حاد هستند اما اغلب مراجعان را بیماران با درمان های سرپایی تشکیل می دهند.تهرانی دوست ادامه داد: درمان بیمار حتما باید تحت نظر روانپزشک و در کنار آن روانشناس بالینی صورت گیرد و بسته به شدت بیماری، انواع درمان ها متفاوت است.عضو هیات علمی بیمارستان روانپزشکی روز به مردم توصیه کرد: از مصرف خودسرانه داروها برای درمان مشکلات روحی و روانی خود پرهیز کنند؛ دارو حتما باید تحت نظر روانپزشک و متخصص مصرف شود و رعایت طول دوره درمان و میزان مصرف بسیار مهم است.تهرانی دوست افزود: بسیاری از بیماران برای درمان بیماری های روح و روان خود به صورت موقت از داروها استفاده می کنند و هنگامی که بهتر شدند مصرف دارو را کنار می گذارند در حالی که در مشکلات روانپزشکی نیاز به رعایت طول مدت مصرف دارو است.وی تصریح کرد: بیماران سلامت روان نگران هستند که در صورت مراجعه به روانپزشک، انگ بیمار روانی به آنها زده شود البته در سال های اخیر این وضعیت در کشور ما کمرنگ تر شده و فرهنگ مردم در مراجعه به متخصصان سلامت روان افزایش یافته است.تهرانی دوست افزود: با این وجود درصدی از مردم به متخصصان مراجعه نمی کنند و تصور می کنند به مرور زمان بهبود می یابند در حالی که در صورت بی توجهی به بیماری های روان ممکن است عوارضی برای فرد ایجاد شود.وی گفت: هر فردی در هر دوره از زندگی خود ممکن است به بیماری روان دچار شود و نیاز به درمان داشته باشد؛ در این صورت فرد باید به متخصص مراجعه کند تا موجب مزمن شدن بیماری خود نشود.تهرانی دوست خاطرنشان کرد: طبق مطالعاتی که در کشور انجام شده است 20 تا 25 درصد مردم کشور درجاتی از علائم مشکلات سلامت روان دارند که این مساله به این معنا نیست که تمام این افراد مشکلات شدید دارند بلکه اضطراب خفیف نیز جزو مشکلات سلامت روان محسوب می شود.اجتمام**9185*1834            "}