{"onTitr":"","titr":" کوچ عشایر، جلوه زیبای زندگی سنتی در سراشیبی فراموشی","describe":" گچساران- ایرنا- کوچ نشینی به عنوان یکی از بهترین شیوه های زندگی سنتی، خود کفا با جذابیت های فراوان گردشگری یادگاری از اقوام کهگیلویه و بویراحمد است که رو به فراموشی می رود.", "text":"به گزارش ایرنا، اکنون یک میلیون و 200 هزار نفر شامل 1.8 درصد جمعیت کشور عشایر هستند.این در حالی است که جمعیت عشایر ایران در سال 1366،3.2 درصد جمعیت کشور و در سال 1302 20، درصد جمعیت ایران بوده است.در زمان حاضر عشایر کشور سالانه با تولید 200 هزار تن، 25 درصد گوشت قرمز کشور را تولید می‌کنند.براساس آمار موجود تعداد خانوارهای عشایری کهگیلویه و بویراحمد در سال 1366 بیش از 17 هزار خانوار با 113 هزار نفر جمعیت بود و بر اساس آخرین سرشماری به 11 هزار و 120 خانوار با 70 هزار نفر جمعیت کاهش یافته است. عشایر انسان‌هایی هستند که در گذر قرن‌ها زندگی دسته جمعی خود، به شکلی باورنکردنی، ساختار فرهنگی و اجتماعی خود را حفظ کرده‌اند. تعامل سازنده با  طبیعت و لذت واقعی از زندگی با کمترین امکانات از حداقل آموزه‌های این قشر به زندگی‌های پر زرق و برق شهری امروزی است. ** کوچ از گذشته تا امروزبانوی کهنسال عشایری کهگیلویه و بویراحمدی خاطره‌های کوچ پر  هیاهو در سال‌های گذشته در ذهنش تداعی می‌شود.او می‌گوید: آن روزها کوچ هر چند سخت و طولانی بود اما زندگی در آن جریان داشت.بی بی پری گل افزود: اکنون کوچ عشایر شاید از چشم دوربین عکاسان زیبا جلوه کند و اما جذابیت‌های آن به دلایلی مانند کم آبی و ایل راه‌های نابسامان رنگ باخته است.یک پیرمرد عشایری گفت: شب‌های روشن و ستاره باران و نوای دل انگیز موسیقی سنتی عشایر و آئین‌های سنتی رنگمایه هایی زیبایی از زندگی عشایر است که این روزها در سایه خشکسالی و کمبود آب و علوفه برای دام بی رنگ شده است.ملأ محمد علی بیان کرد: زندگی چادرنشینی مصرف غذاهایی که حاصل دسترنج و تولید جامعه عشایری است از جمله شیر، دوغ، کره، روغن از جذابیت‌هایی است که هر ساله تعداد زیادی گردشگر را به مناطق عشایری می‌کشاند. او می‌گوید: با وجود این مزایای اما زندگی عشایر بر اثر خشکسالی‌های پیاپی سخت شده و جوانان دیگر حاضر نیستند در این زندگی پر مشقت بمانند.**ایل راه های نابسامان     معاون اداره کل عشایر کهگیلویه و بویراحمد گفت: 60 درصد از ایل راه‌ها عشایری مسیر کوچ در قالب اجرای طرح‌های کشاورزان و صنعتی تخریب و تصرف شده و مشکلاتی را برای استان به وجود آورده است.بهمن آزادی اظهار داشت: 14 ایل راه در مسیرهای کوچ عشایر این استان وجود دارد که 60 درصد آنها دارای موانع است.وی با بیان اینکه بیشترین ایل را های تخریب دیده در مسیر کوچ عشایر کهگیلویه و بویراحمد از گچساران تا بابامیدان است گفت: 600 کیلومتر راه عشایری در مسیر گچساران و بابا میدان وجود دارد.معاون اداره کل عشایر کهگیلویه و بویراحمد گفت: مهم‌ترین ایل راه‌های عشایر استان از پل خیرآباد، گچساران، باشت، پل بریم تا بابامیدان است.آزادی اظهار داشت: 9 هزار کیلومتر ایل راه در کهگیلویه و بویراحمد وجود دارد که 60 درصد آن تاکنون در قالب طرح‌های مختلف از سوی مردم تخریب شده است.وی گفت: این ایل راه‌ها طی سال‌های گذشته به مردم واگذار شده و به همین دلیل عشایر زمان کوچ با مشکلات متعددی مواجه هستند.آزادی بابیان اینکه در طول سالیان متمادی بخشی از ایل راه‌ها کهگیلویه و بویراحمد تخریب شده است افزود: مسیر اولیه برخی ایل راه های مناطق عشایری به طور چشمگیر کاهش یافته است.وی به پیامدهای تصرف ایل راه‌ها برای کوچ عشایر اشاره کرد و گفت: مسدود شدن ایل راه‌ها منجر به مشکلات زیادی برای عشایر در حین کوچ شده است.آزادی با بیان اینکه 60 درصد کوچ عشایر ماشینی است افزود: عشایر در تنگی ایل راه مجبورند از جاده‌های ماشینی عبور کنند که این امر منجر به تلف شدن دام آنها می‌شود.**تلاش برای جبران کمبود علوفه داممعاون اداره کل عشایر کهگیلویه و بویراحمد گفت: 131 میلیارد تسهیلات بانکی ارزان قیمت برای حمایت از تولیدات عشایری این استان در سال جاری پرداخت شد.آزادی افزود: 80 میلیارد ریال از این تسهیلات بانکی برای تأمین علوفه دام بوده که با کارمزد چهار درصد و دوره بازپرداخت پنج ساله به عشایر این استان پرداخت شد.وی ادامه داد: 51 میلیارد ریال از این میزان تسهیلات در قالب طرح پروار بندی با کارمزد 10 درصد دوره پرداخت یک‌ساله بوده است.آزادی تصریح کرد: این میزان تسهیلات از محل ماده 12 و 10 و صندوق توسعه ملی به بیش از 700 خانوار عشایری پرداخت شد.معاون اداره کل عشایر کهگیلویه و بویراحمد گفت: با توجه به تأثیر خشکسالی بر زندگی عشایر و دام این قشر مولد هم اکنون به پنج هزار تن جو نیاز دارند تا بتوانند نیاز دامی خود را به موقع تأمین کنند.** پیامدهای کم بارشی در سال های اخیرمدیرکل امور عشایر کهگیلویه و بویراحمد گفت: 80 درصد از 570 حلقه چشمه و قنات تأمین آب آشامیدنی مناطق عشایری این استان معادل 450 حلقه چشمه تاکنون به‌ طور کامل خشک شده ‌است.مجید علی پور اظهار داشت: از مجموع این تعداد چشمه ، 370 حلقه در مناطق ییلاقی و مابقی در مناطق قشلاقی قرار دارد.وی افزود: با توجه به خشکسالی های اخیر و کمبود آب در مناطق عشایری کهگیلویه و بویراحمد ،روزانه 792 هزار لیتر آب با 22 تانکر سیار، 6 دستگاه خودروی وانت سایپا و 2 دستگاه تراکتور بین عشایر توزیع می شود.علی پور بیان کرد: تاکنون 300 دستگاه تانکر سقف دار و 2 هزار دستگاه تانکر ثابت برای ذخیره آب به عشایر کهگیلویه و بویراحمد واگذار شده است.وی عنوان کرد: در برخی مناطق عشایری استان نیز به سبب سخت گذری و صعب العبور بودن عملیات آبرسانی با تراکتور صورت می گیرد.** آغاز کوچمعاون اداره کل امور عشایر کهگیلویه و بویراحمد گفت: کوچ 11 هزار خانوار عشایر به مناطق قشلاقی این استان آغاز شد.    بهمن آزادی افزود:کوچ عشایر کهگیلویه و بویراحمد که بخشی از آنها در استان های فارس،چهارمحال بختیاری و بخشی در مناطق سردسیری این استان فصل گرما را سپری کرده اند، به مناطق گرمسیری شروع شده است. وی تصریح کرد: به دلیل خشکسالی برخی از خانوارهای عشایر که آب و علوفه کافی در مناطق آنها کم است دیرتر کوچ می کنند. وی توزیع آرد، آب رسانی ثابت و سیار، پرداخت تسهیلات برای تامین علوفه، تجهیز اتراقگاه ها، اعزام گروه های دامپزشکی و تامین امنیترا از برنامه های در حال اجرا برای رفاه حال عشایر در زمان کوچ ذکر کرد. معاون اداره کل امور عشایر کهگیلویه و بویراحمد تصریح کرد:برای امنیت انسان و دام در زمان حرکت، ایل ها از کوچ شبانه و حرکت در مسیر جاده ها خودداری کنند. وی افزود:30 مخزن ذخیره آب در مسیر ابل راه های اصلی کهگیلویه و بویراحمد نصب شده است. آزادی تعداد مخازن آب ساخته شده در مناطق عشایری این استان را یکهزار و 130 مورد ذکر کرد. وی گفت: 25 اتراقگاه در مسیر کوچ عشایر کهگیلویه و بویراحمد وجود دارد که 18 مورد آنها به سکو، انبارهای ذخیره، لوله کشی انتقال آب، برق و سایر زیرساخت ها تجهیز شده است. آزادی با اشاره به تولید 54 درصد گوشت قرمز، 37 درصد شیر و تولید سالانه میزان قابل توجهی صنایع دستی از سوی عشایر کهگیلویه و بویراحمد، عنوان کرد: عشایر این استان نقش مهمی در تولیدات کشاورزی و دامی دارند.  مدیرکل امور عشایر کهگیلویه و بویراحمد تصریح کرد: تاکنون حدود 10 میلیارد ریال اعتبار از منابع مختلف به عملیات آبرسانی عشایر این استان اختصاص یافته که با توجه به ادامه خشکسالی 50 میلیارد ریال دیگر برای تامین آب عشایر نیاز است.وی گفت: همچنین برای عملیات آبرسانی مطلوب تر به عشایر کهگیلویه و بویراحمد 10 دستگاه تانکر سیار دیگر نیاز است.علی پور بیان کرد: بیش از 400 هزار راس دام عشایر کهگیلویه و بویراحمد با مشکل کم آبی مواجه هستند.وی ابراز داشت: علاوه بر تامین آب آشامیدنی عشایر و دام های آن ها برای تامین آب باغ های عشایر نیز اقداماتی انجام شده که از جمله به حدود 100 هکتار در مناطق ییلاقی از مجموع چهار هزار و 600 هکتار باغ های عشایری موجود در کهگیلویه و بویراحمد آبرسانی شده است.علی پور ابراز داشت: بیش از 12 درصد از جمعیت کهگیلویه و بویراحمد در قالب 11 هزار و 120 خانوار و 70 هزار نفر عشایر است که این میزان جمعیت از 6 ایل بومی، 2 طایفه قشقایی، 16 تیره، 181 طایفه و بیش از یک هزار و 110 تش (اولاد) شکل گرفته است.مدیرکل امور عشایر کهگیلویه و بویراحمد گفت: طرح هایی از قبیل احداث پمپاژ و شبکه ها، ابنیه فنی، منابع ذخیره آب و بهسازی چشمه ها در مناطق عشایری استان از پیشرفت بسیار خوبی برخوردار هستند.هر ساله زمان کوچ عشایر این استان از مناطق قشلاقی به ییلاقی به‌طورمعمول از حدود پنجم تا 15 اردیبهشت‌ماه بود، درحالی ‌که امسال به سبب خشکسالی و کم‌آبی کوچ عشایر به طور نسبی از دهم فروردین‌ماه آغاز شد.55 درصد دام، 27 درصد عرصه‌های زراعی، 17 درصد باغ‌ها و تولید 54 درصد گوشت قرمز کهگیلویه و بویراحمد متعلق به جامعه عشایری است.کهگیلویه و بویراحمد با حدود 713 هزار نفر جمعیت در جنوب غربی ایران قرار دارد.گزارش از: فرزانه شریفی 8143/6110            "}