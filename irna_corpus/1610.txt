{"onTitr":"","titr":" پمپئو از استرداد دیپلمات ایرانی به بلژیک استقبال کرد","describe":" نیویورک- ایرنا- وزیر خارجه آمریکا که کوشیده است ایران را به هر دلیل اثبات نشده ای به فعالیت های بدخواهانه متهم کند، از استرداد دیپلمات ایرانی از آلمان به بلژیک، استقبال و حمایت کرد.", "text":"به گزارش خبرنگار ایرنا، در بیانیه مطبوعاتی روز چهارشنبه مایکل پمپئو آمده است: مقامات آلمان روز گذشته استرداد اسدالله اسدی، یک مقام ایرانی که تحت پوشش دیپلماتیک کار می کرد، را به خاطر  نقش او در توطئه تروریستی متلاشی شده برای بمب گذاری در یک تظاهرات سیاسی در نزدیکی پاریس، به بلژیک اعلام کرد.وی ادامه داد: دستگیری مظنونان متعددی در سراسر اروپا از جمله در بلژیک، فرانسه و آلمان به ما یادآوری می کند که ایران همچنان حامی تروریسم در جهان است. وزیر خارجه آمریکا که حمایت کشورش از تروریسم توسط مقامات فعلی و پیشین این کشور تایید شده است، اضافه کرد: این طرح تروریستی همچنان ادامه حمایت ایران از تروریسم در سراسر اروپا را افشا می کند. پمپئو اظهار کرد: ما از متحدان اروپایی خود که در معرض یا مقابله با تهدید تروریسم تحت تاثیر ایران در سراسر جهان قرار دارند، حمایت می کنیم. ایالات متحده با شرکا و متحدان خود برای مقابله با تهدید مطرح شده توسط رژیم ایران ادامه خواهد داد.بلژیک مدعی شده است برنامه ای برای بمب گذاری در تجمع ٣٠ ژوئن منافقین در پاریس از سوی یک دیپلمات ایرانی طراحی شده است.این دیپلمات در آلمان بازداشت شد و روز گذشته این کشور اعلام کرد، با استرداد این دیپلمات به بلژیک موافقت کرده است.وزارت خارجه ایران روز چهارشنبه سفیر آلمان در تهران را فراخواند و مراتب اعتراض و نازیده گرفته شدن حقوق دیپلمات را به وی ابلاغ کرد.اروپام*١٤٢٩            "}