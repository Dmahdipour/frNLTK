{"onTitr":"","titr":" واهمه خبرنگاران از حضور در عربستان","describe":" این روزها اوضاع از لحاظ رسانه ای به نفع عربستان نیست و خبرنگارکشی سران سعودی حسابی در دنیا خبرساز شده است. وضعیت به گونه ای شده است که صدای آمریکا هم درآمده است و شاید با کنار رفتن ابرها، جنایت ضددموکراسی ریاض بیش از پیش هویدا شده و دست این کشور برای مردم جهان رو شود.", "text":"روز گذشته نیز واکنش‌ها به اقدام دربار سعودی در ترور خاشقچی ادامه داشت و البته صحبت از فیلمی بود که ترکیه در اختیار دارد و عربستان بابت پاک کردن این مملکت، پیشنهاد وسوسه انگیزی را به اردوغان، تعارف زده است!** وقتی سفیر عربستان در می رود!در همین حال هدر ناوئرت، سخنگوی وزارت خارجه آمریکا گفت: همه ما نسبت به مکان حضور خاشقجی نگران هستیم. ما هیچ اطلاعاتی در مورد مکان حضور وی در حال حاضر یا آنچه که برای وی رخ داده است، نداریم. ما هنوز از واقعیت این مساله آگاه نیستیم.وی در کنفرانس خبری در واشنگتن گفت: ما با خالد بن سلمان، سفیر عربستان در واشنگتن تماس گرفته‌ و متوجه شده‌ایم که او در مسیر کشور خود است.ناوئرت بیان کرد: ما به سفیر عربستان گفتیم که منتظر اطلاعاتی از وی در هنگام بازگشتش به ایالات متحده هستیم.** موج انصراف از مشارکت در نشست عربستانرسانه‌های جهانی همزمان با افزایش ابهام‌ها در مورد نقش عربستان در ناپدید شدن جمال خاشقجی، روزنامه نگار منتقد حکومت این کشور در برنامه خود برای شرکت در یک نشست تجاری در عربستان تجدیدنظر می کنند.نشست تجاری «ابتکار عمل برای سرمایه‌گذاری آینده» که از آن به عنوان اجلاس «داووس در صحرا» نیز نام برده می شود به میزبانی محمد بن سلمان، ولیعهد عربستان برگزار می‌شود.این نشست در راستای طرح «چشم‌انداز2030» که برای قطع وابستگی عربستان به درآمد حاصل از صدور نفت برنامه ‌ریزی شده است از 23 تا 25 اکتبر (اول تا سوم آبان) در ریاض برگزار می شود.قرار است شماری از چهره ‌های سیاسی و تجاری جهان در نشست ریاض شرکت کنند.تاکنون روزنامه نیویورک تایمز از مشارکت تجاری در نشست ریاض صرف نظر کرده است. این رسانه آمریکایی اعلام کرده است که دیگر «حامی مالی» نشست ریاض نیست.آریانا هافینگتون، بنیان‌گذار هافینگتون پست نیز از هیات مشورتی نشست «داووس در صحرا» کناره گیری کرده است.اندور راس سورکین، مجری شبکه «سی‌ان بی‌سی» که قرار بود اداره کننده سه جلسه نشست ریاض باشد نیز در صفحه توییتر خود اعلام کرد که از ناپدید شدن جمال خاشقجی «آزرده خاطر» شده است و در این نشست شرکت نخواهد کرد.سخنگوی روزنامه لس آنجلس تایمز نیز اعلام کرده است که پاتریک سون شیونگ، صاحب این روزنامه که قرار بود در نشست تجاری «ابتکار عمل برای سرمایه گذاری آینده» سخنرانی کند، در این اجلاس شرکت نخواهد کرد.شبکه «سی ان ان» هم اعلام کرده است که در حال «بررسی» دوباره مشارکت در نشست ریاض است.** افشاگری واشنگتن پستروزنامه‌ واشنگتن پست به‌ نقل‌ از مسئولان آمریکایی و ترکیه‌ای گزارش داد که ترکیه به مسئولان آمریکایی اعلام کرده است که فایل‌های صوتی و تصویری در اختیار دارد که کشته شدن جمال خاشقجی، روزنامه‌ نگار عربستانی در داخل کنسولگری کشورش در استانبول را ثابت می‌کند.روزنامه‌ واشنگتن ‌پست نوشت:‌ هنوز مشخص نیست که مسئولان آمریکایی این فایل ‌های تصویری را دیده و فایل‌های صوتی را شنیده‌اند یا خیر اما مسئولان ترکیه‌ای محتوای این فایل‌ها را برای مقامات آمریکایی اعلام کرده‌اند. با این حال مشخص نیست که این فایل‌ها چگونه در اختیار دولت ترکیه قرار گرفته است.** توضیحات بن سلمان به داماد ترامپیک منبع آگاه در مصاحبه با شبکه سی‌ان‌ان آمریکا، اعلام کرد: بعد از این که انتقادات و سرزنش ‌هایی علیه محمد بن سلمان، ولیعهد عربستان درخصوص مساله ناپدید شدن جمال خاشقجی، روزنامه‌نگار منتقد عربستانی مطرح شد، محمد بن سلمان خودش با کاخ سفید تماس گرفته است تا با جارد کوشنر، داماد رییس‌جمهوری آمریکا و مشاور وی گفت‌وگو کند.این منبع خاطرنشان کرد که محمد بن سلمان با کوشنر تماس گرفت تا این اتهامات را رد کند.این منبع گفت‌ که صحبت‌های مطرح شده میان محمد بن سلمان و کوشنر «صریح» بود.** طرفداری وزیر اماراتی از عربستان!وزیر مشاور امارات در امور خارجه به انتقادهایی که علیه عربستان در پی مساله ناپدید شدن جمال خاشقجی، روزنامه‌نگار منتقد عربستانی مطرح می‌شود، واکنش نشان داد.انور قرقاش، وزیر مشاور امارات در امور خارجه بیان کرد: هجمه شدیدی که علیه عربستان به راه افتاده و همچنین هماهنگی میان طرف‌های تحریک کننده به این امر، قابل پیش‌بینی بوده است. وی با تاکید بر اینکه این ضرورت وجود دارد که واقعیت بُعد انسانی این مساله بیان شود، گفت: پیامدهای هدف قرار دادن سیاسی عربستان بر طرف‌هایی که این هجمه را به راه انداخته‌اند، «وخیم»خواهد بود.منبع: روزنامه قانون؛ 1397.7.21گروه اطلاع رسانی**9117**9131            "}