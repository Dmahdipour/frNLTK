{"onTitr":"","titr":" 1216 کیلوگرم مواد مخدر در مرزهای خراسان رضوی کشف شده است","describe":" مشهد- ایرنا- فرمانده مرزبانی خراسان رضوی گفت: یک تن و 216 کیلوگرم مواد مخدر طی نیمه نخست امسال در طول مرزهای این استان در نوار شرق آن کشف و ضبط شده است.", "text":"سرهنگ ماشاءلله جان نثار روز چهارشنبه در گفت و گو با خبرنگار ایرنا افزود: همچنین در این مدت با پیگیریهای شبانه روزی و اقدامات اطلاعاتی مرزبانان 15 هزار عدد قرص ترامادول و تعداد 20 سلاح جنگی و شکاری کشف و 130 قاچاقچی دستگیر و تحویل مرجع قضایی شده اند. وی گفت: طی این مدت با ایجاد گشتهای مستمر و بررسیهای دقیق در طول مرزهای خراسان رضوی بیش از50 میلیارد ریال کالای قاچاق نیز توسط مرزبانان کشف شده است. فرمانده مرزبانی خراسان رضوی به کشف 624 هزار لیتر سوخت قاچاق از خودروهای عبوری نیز طی این مدت اشاره و بیان کرد: مرزبانان این استان طی شش ماه اخیر در راستای توسعه و گسترش مناسبات و روابط مرزی 200 ملاقات مرزی نیز با همتایان خود در کشورهای همسایه داشته اند. خراسان رضوی 530 کیلومتر مرز مشترک با ترکمنستان و 302 کیلومتر مرز با افغانستان دارد. 7505/1858            "}