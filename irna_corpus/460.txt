{"onTitr":" جام قهرمانان فوتبال آسیا؛    ","titr":" مدیرعامل پرسپولیس:میزبان شایسته ای برای فینال خواهیم بود","describe":" تهران -ایرنا- مدیرعامل باشگاه پرسپولیس گفت: با توجه به حساسیت برگزاری دیدار فینال لیگ قهرمانان آسیا ستادی با حضور وزیر ورزش تشکیل شد، همگی برای رفع مشکلات و معایب عزم جدی دارند تا میزبان شایسته ای برای ایران باشیم .", "text":"به گزارش روز جمعه ایرنا از وزارت ورزش، «حمید رضا گرشاسبی» باتوجه به شرایط حساس پرسپولیس در لیگ قهرمانان آسیا گفت: پرسپولیس به خوبی تا این مرحله از لیگ قهرمانان آسیا پیش آمده و مهمترین بازی هم قبل از رسیدن به فینال بازی روز اول آبان در برابر السد قطر است که کار سختی پیش رو داریم اما با تلاش بچه ها می توانیم برای اولین بار به فینال راه پیدا کنیم .مدیرعامل باشگاه پرسپولیس گفت: کنفدراسیون فوتبال آسیا یک سری الزامات سخت افزاری و نرم افزازی را ابلاغ کرده که با توجه به حساسیت موضوع وزیر ورزش و جوانان ستادی برای پیگیری تشکیل داده اند ، جلسه سوم ستاد با حضور وزیر ورزش برگزار شد.وزیر ورزش و جوانان روز پنجشنبه در نشست هماهنگی فراهم کردن امکانات مناسب میزبانی مسابقات لیگ قهرمانان آسیا افزود: همه ما یک نام هستیم آن هم نام بلند ایران عزیز است، همه منابع و اعتبارات لازم را برای بازسازی استادیوم آزادی بر عهده می گیریم.سلطانی فر از همه مدیران فدراسیون فوتبال و شرکت توسعه و نگهداری خواست تمام اهتمام خود را برای فراهم کردن شرایط مناسب برای میزبانی در بازی برگشت نیمه نهایی مقابل السد و انشاالله فینال آسیا بکار ببندند و وزارت ورزش و جوانان همه منابع و اعتبارات لازم را بر عهده خواهد گرفت.دیدار برگشت تیم های پرسپولیس و السد قرار است روز اول آبان ماه در ورزشگاه آزادی تهران برگزار شود. دیدار رفت روز 10 مهر به میزبانی قطر با برتری یک بر صفر سرخپوشان رقم خورد.** 1528**1601**            "}