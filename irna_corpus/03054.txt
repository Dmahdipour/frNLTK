{"onTitr":"","titr":" ارومیه میزبان لیگ قهرمانی ایروبیک کشور می شود","describe":" ارومیه- ایرنا- رییس هیات ژیمناستیک آذربایجان غربی گفت: لیگ قهرمانی ایروبیک مردان کشور از 19 مهر سال جاری در ارومیه برگزار می شود.", "text":"نادر مدنی روز سه شنبه در گفت و گو با خبرنگار ایرنا افزود: این رقابت ها در رده های سنی جوانان و بزرگسالان با حضور 60 ورزشکار در قالب هشت تیم در خانه ژیمناستیک ارومیه برگزار می شود.وی بیان کرد: تیم های ارومیه، البرز، کرمان، قزوین، مرکزی، چهارمحال و بختیاری، خراسان رضوی و اصفهان هشت تیم حاضر در این رقابت هاست که دیدارهای خود را در بخش های یک، سه و پنج نفره برگزار می کنند.وی ادامه داد: ارومیه با نفرات کامل در بخش جوانان و یک نفره در بخش بزرگسالان در این دیدارها حضور می یابد.رییس هیات ژیمناستیک آذربایجان غربی گفت: طی چند روز گذشته تیم ترامپولین خانه ژیمناستیک مهاباد به عنوان نماینده استان در رقابت های باشگاه های کشور بر سکوی سوم ایستاد.    به گزارش ایرنا امسال در ارزیابی شاخص های فنی فدراسیون ها، هیات ژیمناستیک آذربایجان غربی به همراه کاراته استان رتبه اول کشوری را به دست آوردند. حرکات ایروبیک ژیمناستیک برگرفته از چهار روش قدرتی پویا، قدرتی ایستا، پرشی جهشی و تعادلی انعطافی است.این رشته ورزشی از گام ها و قدم های خاصی تشکیل شده است که این گام ها از هفت گام پایه تشکیل می شود که با حرکات دست برای خلق زنجیره های ریتمیک فعال و پیوسته با شدت بالا و پایین استفاده می شود که با موزیک همراه نیز همراه است.زمین ایروبیک ‍ژیمناستیک در ابعاد ۱۴ در ۱۴ متر است که برای مسابقات 2، سه و 6 نفره از ابعاد ۱۰ در ۱۰ استفاده می شود.7156/7129/3072            "}