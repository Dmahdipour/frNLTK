{"onTitr":"","titr":" پیام مهر ناجا در مدارس استان البرزقرائت شد","describe":" کرج - ایرنا- به مناسبت هفته گرامیداشت نیروی انتظامی پیام مهر ناجا با عنوان پلیس مقتدر و امین مردم روز دوشنبه در مدارس استان البرز قرائت شد.", "text":"به گزارش ایرنا،خسرو ساکی مدیرکل آموزش وپرورش البرز   در آیین متمرکز استانی قرائت پیام مهر ناجا که در دبیرستان پسرانه دهخدا آموزش و پرورش ناحیه یک کرج برگزار شد، اظهارداشت: امروز در یک هزار و 930 مدرسه البرز پیام مهر ناجا قرائت شد تا دانش آموزان با خدمات نیروی انتظامی در جامعه شناخت پیدا کنند.وی با اشاره به اینکه نیروی انتظامی خدمات ارزشمندی به مردم ارائه می دهد،خاطر نشان کرد: همه مردم به ویژه فعالان تعلیم و تربیت قدردان زحمات و خدمات نیروی انتظامی در جامعه هستند.ساکی گفت: پیام مهر ناجا که امروز در مدارس البرز قرائت شد حاکی از آن است که حفظ امنیت و آرامش در جامعه نیاز به همراهی و همدلی همه افراد جامعه دارد.مدیر کل آموزش و پرورش البرز یادآور شد: یکی از مهمترین اهداف پلیس در کشور ایجاد امنیت اجتماعی است که تا کنون در برقراری آن موفق عمل کرده است.ساکی گفت: احترام به قانون و توجه به هشدارهای پلیس از محورهای مهمی است که باید به آن توجه کنیم. مدیرکل آموزش و پرورش البرز ادامه داد: همکاری بیشتر مردم با نیروی انتظامی نقش موثری در حفظ امنیت جامعه دارد.وی تاکید کرد: باید در تحکیم پایه های انضباط و قانون مداری در جامعه بکوشیم که این مهم با تعامل همه جانبه با نیروی انتظامی در جامعه تقویت می شود. در آیین قرائت مهر ناجا  برنامه های مختلفی مانند نواخته شدن سرود جمهوری اسلامی ایران، تجدید پیمان دانش آموزان با شهدا، اجرای سرودهای متناسب با هفته نیروی انتظامی، گارد پرچم دانش آموزی و مانور نمایشی پلیس به اجرا در آمد.استان البرز بیش از 442 هزار و 500 دانش آموز دارد.2819/ 6155            "}