{"onTitr":"","titr":" شهرداری ها ویترین خدمات دولت هستند","describe":" کرمانشاه - ایرنا - مدیرکل دفتر امور شهری و شوراهای استانداری کرمانشاه گفت: شهرداری ها ویترین خدمات دولت هستند و در توزیع اعتبارات باید نگاه ویژه ای به این نهاد داشته باشیم.", "text":"به گزارش ایرنا ، منوچهر فخری روز چهارشنبه در جلسه شورای اداری شهر شاهو افزود: همفکری و هم افزایی میان شهردار و اعضای شورای شهر لازمه عمران ، آبادانی ، توسعه و پیشرفت شهر است.وی تصریح کرد: مدیریت در شهرداری ها با بقیه مدیریت ها تفاوت دارد چرا که عناصر اثرگذار بر مدیریت شهری بسیار اساسی و مهم است.مدیرکل دفتر امور شهری و شوراهای استانداری کرمانشاه ادامه داد: فعالیت شهرداری ها وابسته به فعالیت سایر نهادها و ارگان ها است و ضرورت دارد همه مدیران کمک و تلاش بیشتری داشته باشند.فخری اضافه کرد: همدلی و همفکری نماینده عالی دولت ، شهردار و شورا موجب پیشرفت در امور خواهد شد و این مهم باید در اولویت تلاش های مدیران باشد.وی با بیان اینکه کار در شهرداری های اورامانات به دلیل مشارکت و صمیمیت مردم بسیار ارزشمند است ، اضافه کرد: در شهرهای منطقه اورامانات خدمات و اقدام های بسیار خوبی در چند سال گذشته صورت گرفته اما شهرداری های منطقه همچنان نیازمند خدمات ، تلاش و اعتبارات بیشتر هستند.فرماندار روانسر نیز گفت: خدمات و فعالیت شهرداری بسیار حساس و مهم است و وجود شهردار با تجربه و کارآمد یکی از ضروریات شهرداری ها برای ارائه خدمات ارزنده و شایسته است.حسین ویسمرادی با بیان اینکه هر جا که شهرداران خوب عمل کنند بسیاری از مشکلات مرتفع خواهد شد ، افزود: همه ما باید جایگاه و اهمیت تشکیلات شهرداری ها درک کنیم  و وظایف متقابل مردم و شهرداری ها را به خوبی بشناسیم.وی اظهار داشت: مسئولیت پذیری ، صرفه جویی در هزینه ها و انتظام یافتگی در امور از جمله اصولی است که در شهرداری ها باید به آن توجه ویژه داشته باشند.فرماندار روانسر ادامه داد: در توزیع اعتبارات ، نگاه ویژه ای به شهرداری ها داریم چرا که باور داریم برطرف کردن مشکلات شهرداری ها ، موجب بهبود وضعیت کلی شهر و افزیش رضایتمندی شهروندان خواهد شد. ویسمرادی اضافه کرد: در سال گذشته از محل اعبتارات دولتی 21 میلیارد و 750 میلیون ریال برای اجرای پنج طرح بهسازی معابر ، ایجاد و توسعه پارک و فضای سبز و آسفالت معابر شهر هزینه شده است.وی گفت: برای سالجاری نیز پنج میلیارد و 970 میلیون ریال اعتبار مصوب کرده ایم که در صورت تخصیص ، عملیات اجرای پنج پروژه شروع خواهد شد.در پایان این نشست حکم ابقای «عادب گنجی» به عنوان شهردار شهر شاهو ابلاغ شد.شهر شاهو از توابع شهرستان روانسر، در سال 1387 و پس از تجمیع روستاهای قشلاق و منصورآقایی به عنوان شهر شناخته شد و شهرداری این شهر نیز در سال 1388 تاسیس شد.شهر شاهو با سه هزار و 700  نفر جمعیت در 95 کیلومتری شهر کرمانشاه و در کنار جاده روانسر به پاوه واقع شده است.7455/3033            "}