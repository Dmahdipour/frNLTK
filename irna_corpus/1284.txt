{"onTitr":" فرماندار گیلانغرب:    ","titr":" 1263 واحد مسکونی تا پایان مهر تکمیل می شود","describe":" قصرشیرین - ایرنا - فرماندار گیلانغرب از ساخت و تکمیل یک هزار و 263 واحد مسکونی این شهرستان که در جریان زلزله 7 و سه دهم ریشتری آبان پارسال تخریب شده بود، تا آخر مهر خبر داد.", "text":"به گزارش خبرنگار ایرنا ، کوروش محمودیان چهارشنبه شب در جلسه رفع مشکلات مناطق زلزله زده گیلانغرب افزود: تاکنون پروانه پایان کار احداث یک هزار و 81 واحد مسکونی احداثی در مناطق شهری و روستایی این شهرستان صادر شده است.وی با بیان اینکه در مجموع 2 هزار واحد احداثی نوع 2 نیز در گیلانغرب شناسایی شده است ، اظهار داشت: از مجموع 17 هزار و 833 واحد مسکونی ارزیابی شده در این شهرستان، 16 هزار و 824 واحد خسارت دیده اند که چهار هزار و 748 واحد آن احداثی و 16 هزار و 824 واحد مسکونی دیگر نیز تعمیراتی هستند.فرماندار گیلانغرب بیان کرد: تاکنون 812 واحد دامی و کشاورزی خسارت دیده از زلزله در این شهرستان با پرداخت 65 میلیارد ریال اعتبار و تسهیلات ، نوسازی و بازسازی شده اند.محمودیان ، همچنین در این جلسه خواستار پرداخت 6 میلیارد ریال سهم شهرداری بابت جمع آوری نخاله های ساختمانی شهری توسط ستاد معین بازسازی شد.معاون هماهنگی امور عمرانی استاندار کرمانشاه نیز هدف از تشکیل این نشست را رفع مسائل و مشکلات مربوط به مناطق زلزله زده شهرستان گیلانغرب با هماهنگی و همفکری دستگاه های اجرایی بیان کرد.مهرداد سالاری افزود: حجم خسارت زلزله در سطح 9 شهرستان به طور طبع مشکلات خاص خود را دارد و برای رفع آن باید گام های اساسی برداشته شود.وی گفت: حل و فصل مسائل و مشکلات مربوط به بانک های عامل ، مکان یابی روستاهایی که در مخاطره قرار دارند همچنین نحوه توزیع مصالح ساختمانی و تفکیک سهم شهرستان گیلانغرب از مرکزیت سرپل ذهاب و ارزیابی مجدد واحدهای تعیین تکلیف نشده از جمله تصمیمات گرفته شده برای مناطق زلزله زده این شهرستان بود که مقرر شد طی برنامه زمان بندی در کمترین زمان ممکن به انجام برسد.معاون امور عمرانی استاندار کرمانشاه ، به دستگاههای اجرایی تاکید کرد به گونه ای عمل کنند هیچ گونه حق الناسی بر گردن دولت نماند.گیلانغرب در غرب کرمانشاه بیش از 72 هزار تن جمعیت دارد.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دیده است.7079/7398/3012/8066            "}