{"onTitr":" آذری جهرمی:    ","titr":" سازمان بین المللی«ایزو» استانداردهای فضای مجازی را تدوین کند","describe":" تهران- ایرنا- وزیر ارتباطات و فناوری اطلاعات به دبیرکل سازمان بین المللی استاندارد (ایزو) پیشنهاد کرد «استانداردهای مورد نیاز برای حفظ حقوق کاربران و استفاده کودکان از فضای مجازی را در دستور کار خود قرار دهد».", "text":"به گزارش چهارشنبه تارنمای وزارت ارتباطات و فناوری اطلاعات، «محمدجواد آذری جهرمی» در دیدار دبیرکل سازمان بین المللی استاندارد (ایزو) به همراه رییس سازمان ملی استاندارد ایران افزود: پیشنهاد می کنم سازمان ایزو استانداردهای مورد نیاز در حوزه مسوولیت اجتماعی در فضای مجازی را تهیه کند.آذری جهرمی تصریح کرد: وزارت ارتباطات ایران آماده هرگونه همکاری با سازمان ایزو برای استانداردسازی در این حوزه هاست.«سرژیو موجیکا» دبیرکل سازمان ایزو، نیز با استقبال از پیشنهاد وزیر ارتباطات گفت: این پیشنهاد را از طریق عضو ایرانی شورای فنی این سازمان پیگیری کنید تا بتواند مراحل استانداردسازی را طی کند.موجیکا افزود: تهیه استاندارد در حوزه فناوری اطلاعات، فضای مجازی، حقوق کاربران و صیانت از کودکان در فضای مجازی بسیار لازم است.دبیرکل سازمان بین المللی استاندارد در سفر سه روزه خود به ایران با معاون اول رییس جمهوری، رییس سازمان محیط زیست و وزیر ارتباطات و فناوری اطلاعات دیدار و گفت و گو کرد.وی همچنین در دانشگاه علم و صنعت تهران پاسخگوی دانشجویان بود.سه سازمان بین الملی کمیسیون بین المللی الکترونیک (آی.یی.سی)، اتحادیه جهانی مخابرات (آی.تی.یو) و سازمان بین المللی استاندارد (آی.اس.او- ایزو) در بیانیه مشترکی شعار سال 2018 میلادی را «انقلاب صنعتی چهارم یا تحول دیجیتال» برگزیده اند.اقتصام*3061*1961*            "}