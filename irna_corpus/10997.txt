{"onTitr":"","titr":" کنگره مدیکال انکولوژی و هماتولوژی در اصفهان برگزار می شود","describe":" اصفهان - ایرنا - هفدهمین کنگره سراسری انجمن مدیکال انکولوژی و هماتولوژی ایران و کنفرانس سالانه پرستاری سرطان از 24 تا 26 آبان امسال در هتل عباسی اصفهان برگزار می شود.", "text":"سرطان ‌شناسی یا انکولوژی(Oncology)، شاخه‌ای از رشتهٔ پزشکی است که در مورد تومورها و سرطان مطالعه می‌کند و هماتولوژی یا خون شناسی نیز به معنی یاخته های خونی، انعقاد خون و فرآیند خون سازی بوده و هدف آن، تشخیص و درمان بیماری های خونی است.به گزارش ایرنا، هفدهمین کنگره سراسری انجمن مدیکال انکولوژی و هماتولوژی ایران و کنفرانس سالانه پرستاری سرطان توسط انجمن مدیکال انکولوژی و هماتولوژی ایران و دانشگاه علوم پزشکی اصفهان به مدت سه روز برگزار خواهد شد.هدف از برگزاری این 2 رویداد علمی، ارائه آخرین دستاوردهای علم پزشکی در زمینه سرطان شناسی و خون شناسی و راه های جدید درمان این بیماری هاست.در این همایش مباحثی از جمله تازه های روش های تشخیصی و درمانی سرطان ها، سرطان های پستان، دستگاه گوارش، ریه، خون و سیستم لنفاوی، سیستم اعصاب مرکزی و پوستی، اختلالات انعقادی، درمان های حمایتی در بیماران مبتلا به سرطان، ایمونو تراپی در بیماران مبتلا به سرطان، دیدگاه های نو در درمان سرطان، چشم انداز آینده درمان سرطان، توسط استادان و پزشکان مورد بحث قرار می گیرد. آخرین مهلت ارسال مقاله به دبیرخانه هفدهمین کنگره سراسری انجمن مدیکال انکولوژی و هماتولوژی ایران و کنفرانس سالانه پرستاری سرطان، 20 مهر امسال است.شانزدهمین کنگره سراسری انجمن مدیکال آنکولوژی و هماتولوژی ایران و کنفرانس سالانه پرستاری سرطان آذر پارسال در شیراز برگزار شد.نشانی پایگاه اینترنتی این 2 رویداد علمی و پزشکی www.ismoh-cong.ir است./6027/3011            "}