{"onTitr":" سازمان عربی حقوق بشر:    ","titr":" سعودی ها روزنامه نگار مخالف خود را در استانبول ربودند","describe":" دوحه – ایرنا – 'سازمان عربی حقوق بشر' با اعلام ربوده شدن 'جمال خاشقچی' نویسنده و روزنامه نگار سعودی به دست دولت ریاض ، این اقدام را محکوم کرد و خواستار آزادی فوری او شد.", "text":"به گزارش بامداد چهارشنبه ایرنا، این سازمان که مقر آن در بریتانیا است با صدور بیانیه ای اعلام کرد که دولت سعودی بعد از مراجعه خاشقچی به کنسولگری عربستان در استانبول اقدام به ربودن وی کرده است.این بیانیه با اعلام اینکه مصونیت دیپلماتیک مجوزی برای اقدامات غیرقانونی مانند ربودن نیست از دولت ترکیه خواست نسبت به آزادکردن این روزنامه نگار و انتقال وی به یک مکان امن اقدام کند.این سازمان عربی از دولت سعودی هم خواست سرنوشت خاشقچی که روز سه شنبه برای انجام یک کار همیشگی به کنسولگری این کشور در استانبول مراجعه کرده است را روشن کند.گزارش های منتشره حاکیست روز سه شنبه خاشقچی به همراه همسرش برای انجام یک کار اداری به کنسولگری سعودی مراجعه کرده اما با وجود گذشت بیش از هفت ساعت از این ساختمان خارج نشده است.سازمان عربی حقوق بشر اعلام کرد: در این ارتباط شکواییه ای به پلیس استانبول ارایه کرده است تا با انجام تحقیقات پلیسی سرنوشت این روزنامه نگار معارض سعودی مشخص شود.حساب کاربری 'معتقلی الرای' که متعلق به مخالفین دولت سعودی است ساعاتی پیش به نقل از منابع خود اعلام کرد که خاشقچی بعد از ربوده شدن به عربستان انتقال داده شده است.خاشقچی که از سالها پیش خارج از عربستان زندگی می کند سه شنبه گذشته از سکوت کشورهای عربی در مقابل اهانت های مکرر 'دونالد ترامپ' رییس جمهوری آمریکا به آنها انتقاد کرد.وی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟وی در ادامه به سوال خود پاسخ داد و گفت: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند.ترامپ پیش از این اعلام کرد: واشنگتن از کشورهای دیگر انتظار دارد تا سهم منصفانه ای را برای حمایت نظامی آمریکا از آنها بپردازند.وی گفت: ما از کشورها به ‌صورتی مجانی حمایت می‌کنیم اما آن‌ها در مقابل ، قیمت‌ها را افزایش می‌دهند. این کشورها باید قیمت‌ها را پایین بیاورند، درغیر این صورت از حمایت نظامی ما محروم می شوند؛ کشورهای عرب باید به‌شکل فزاینده‌ای هزینه نظامی حمایت از خود را تأمین کنند.ترامپ پیش تر و در کارزار انتخابات ریاست جمهوری آمریکا، در سال 94 آشکارا از عربستان انتقاد کرده و گفته بود: سعودی برای ما همچون یک گاو شیرده است که هر زمان نتواند به ما سود برساند، دستور ذبح آن را صادر می کنیم و یا از دیگران می خواهیم این کار را انجام دهند.وی در آن زمان همچنین با صراحت اعلام کرده بود، عربستان باید به خاطر حمایت نظامی واشنگتن از دولت ریاض، سه چهارم ثروت خود را به آمریکا بدهد.دولت عربستان از 10 سپتامبر 2017 ده ها نفر از روحانیون ، شاهزاده ها ، نویسندگان ،شعرا و فعالان مدنی و مذهبی را به بهانه اقدام علیه امنیت این کشور بازداشت و تاکنون شماری از آنان را به اعدام محکوم کرده است.شبک**خاورم **1508**1392            "}