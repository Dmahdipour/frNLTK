{"onTitr":" سخنگوی ستاد مبارزه با مواد مخدر در گفت و گو با ایرنا:    ","titr":" وسایل مصرف مواد در جهیزیه دختران برخی مناطق وجود دارد","describe":" تهران- ایرنا- سخنگوی ستاد مبارزه با مواد مخدر گفت: در برخی مناطق جغرافیایی نگرش به مصرف مواد منفی نیست و ممکن است در جهیزیه عروس هم وسایل استعمال مواد مخدر وجود داشته باشد یا در محافل و مجالس شادی و عزا هم مصرف این مواد، متداول باشد.", "text":"پرویز افشار روز شنبه در گفت و گو با خبرنگار اجتماعی ایرنا، افزود: اعتیاد حد و مرز نمی شناسد؛ برخی فکر می کنند مهندس، خلبان، دکتر، وزیر، روحانی، سردار، وکیل، سفیر درگیر اعتیاد نمی شود در حالی که فاصله بین اعتیاد و سلامت به باریکی تار مو است.وی گفت: مشاهدات میدانی من از افراد معتاد چه در جامعه و چه در زندان زیاد است، اما ماجرایی که می خواهم برایتان تعریف کنم برای خودم مهم بود. بازگو کردن و تعریف مشاهدات میدانی هرچند تاثربرانگیز است گاهی ممکن است برای همه افراد حتی قابل باور هم نباشد اما مشاهده یک مهندس موتور جت معتاد در خرابه های حمام گنجعلی خان کرمان مرا بسیار متاثر کرد.وی توضیح داد: اتفاق مربوط به سال 80-81 است. آن زمان برای مسئولان، برنامه مستند تهیه می کردیم. در جریان یک بازدید در کرمان، فرد معتادی را در خرابه های محدوده حمام گنجعلی خان دیدم.افشار اظهارداشت: این فرد با لهجه آمریکایی با من انگلیسی صحبت کرد. او گفت مهندس مکانیک از دانشگاه فنی کرمان است و دوره تخصصی جت را در پایگاهی در آمریکا گذرانده و متخصص موتور جت هواپیما در نیروی هوایی بوده است.وی ادامه داد: این مهندس مکانیک و تکنسین هواپیما به علت سوء مصرف مواد مخدر از نیروی هوایی اخراج شده بود و در خرابه های حمام گنجعلی خان کرمان مشغول تزریق بود. سخنگوی ستاد مبارزه با مواد مخدر تصریح کرد: از این مثال ها زیاد است. برخی افراد فکر می کنند تافته جدا بافته هستند و با بقیه فرق دارند اما پیامدهای مصرف مواد مخدر واقعیتی است که فرد موفقی را از اوج به نشیب و پایین ترین حد اجتماعی سُر می دهد.افشار خاطرنشان کرد: این گونه تجربیات باید درسی برای همه افراد جامعه باشد زیرا ممکن است هر یک از ما یا بستگان ما با هر درجه اجتماعی به علت یک اشتباه گرفتار دام اعتیاد شود.سخنگوی ستاد مبارزه با مواد مخدر ادامه داد: واقعیت این است که نگرش افراد نسبت به مواد مخدر احتمال گرایش به مصرف را تعیین می کند بدین معنا که افرادی که نگرش مثبت به مواد مخدر دارند، ممکن است تمایل به مصرف داشته باشند.معاون ستاد مبارزه با مواد مخدر گفت: تغییر نگرش اجتماعی افراد کار آسانی نیست و وقتی گرایش به مصرف وجود داشته باشد و نگرش منفی به مواد نداشته باشند، زمانی که افراد به سن تجربه کردن، بلوغ و نوجوانی می رسند، احتمال مصرف بالا می رود.وی با اشاره به طرح های پیشگیرانه از اعتیاد اظهار داشت: طرح توانمندسازی نوجوانان مقطع دوم متوسطه از سال 95 انجام شده است و اکنون این اقدامات و آموزش ها در حال تسری به مقطع اول متوسطه است همچنین مداخلات آموزشی برای سطوح مهدکودک ها، پیش دبستانی و 2 سال اول ابتدایی در نظر گرفته شده تا نونهالان و نوجوانان نگرش درستی نسبت به مصرف مواد مخدر و آثار و پیامدهای آن داشته باشند.اجتمام *3229* 3063            "}