{"onTitr":" فرمانده سپاه البرز:    ","titr":" راهیان نورمهم ترین عملیات اثربخش فرهنگی است","describe":" کرج-ایرنا- فرمانده سپاه امام حسن مجتبی (ع) استان البرز گفت: راهیان نور مهم ترین عملیات اثر بخش  فرهنگی برای شناخت قهرمانان واقعی و درک صحیح  شرایط  جامعه و کشور است.", "text":"به گزارش ایرنا، سردار سید یوسف مولایی روز چهارشنبه در نشست ستاد راهیان نور استان البرز که در سالن شهدای دولت استانداری برگزار شد، افزود: این برنامه فرهنگی معنوی که در طول سال استمرار دارد، اثرات مبارک و موثری را به دنبال داشته است.وی اظهار داشت: راهیان نور در ابعاد مختلف اثربخش بوده و اگر بخواهیم آفندی یا پدافندی در مقابل هجمه ها بایستیم نیاز به ابزار است که راهیان نور می تواند یک عملیات آفندی باشد.  مولایی افزود: دنیا افتخارات گذشته اش را در صندوق نمی گذارد و سینه به سینه  یا از طریق کتاب، فیلم و پرده خوانی منتقل می کند و به دنبال آن است افتخارات خود را  انتقال دهد در غیراین صورت افتخارات توسط دیگران جعل می شود.فرمانده سپاه امام حسن مجتبی (ع) البرزگفت: ایجاد وحدت ملی یکی از نکات مثبت راهیان نور است زیرا رزمندگان اسلام از مناطق مختلف کشور به جبهه های جنگ شتافتند و با  همدلی و همزبانی در مقابل دشمنان ایستادند.وی افزود: امروز اردوهای راهیان نور نیز موجب ایجاد یک نقطه مشترک به نام وحدت جوانان جامعه اسلامی شده است.   مولایی گفت: راهیان نور در واقع از یک عقبه تاریخ ساز و افتخارآفرین برخوردار است، همانطور که شاهنامه عقبه قابل اطمینان ایثار و شجاعت را در رستم و سهراب ترسیم می کند و درمعرف سیمای قهرمان پروری سرزمین ایران است.وی بیان داشت: در دوران  دفاع مقدس رزمندگانی مانند شهید خلبان عباس بابایی داریم که در عرصه علم و عمل توانستند ایثار و شجاعت را  به اثبات برسانند و این در حالی است که این ایثارگری ها در کتاب های درسی به خوبی نوشته نشده است . مولایی با تاکید بر اینکه باید معرفی قهرمانان خود را در دوران هشت سال دفاع مقدس داشته باشیم، اظهار داشت: دشمن برای خود تاریخ سازی ، قهرمان سازی می کند . وی تصریح کرد: باید قهرمانان را معرفی کنیم، قهرمانانی که حتی اکنون در کشور سوریه هم با عناوینی معروف هستند که موجب نجات سوریه شده اند.  دبیرستاد راهیان نور استان البرز افزود: فرهنگ دفاع مقدس و جنگ را باید انتقال دهیم وگرنه تاریخ را برای ما خواهند ساخت.  وی در پایان پیشنهاد داد که مسئولان استان برای آشنایی بیشتر با راهیان نور به صورت جمعی در منطقه حضور یابند.  همه ساله شمار زیادی از مردم استان البرز با حضور در کاروان های راهیان نور ضمن بازدید از مناطق عملیاتی جنوب و غرب کشور در هشت سال دفاع مقدس با آرمان های والای شهیدان تجدید میثاق می کنند.6156/ 6155            "}