{"onTitr":"","titr":" امام جمعه بیرجند شهادت مامور انتظامی را تسلیت گفت","describe":" بیرجند - ایرنا - نماینده ولی فقیه در خراسان جنوبی و امام جمعه بیرجند روز چهارشنبه با صدور پیامی شهادت ستوان دوم« علی غلامی» از ماموران نیروی انتظامی شهرستان قاینات را تسلیت گفت.", "text":"به گزارش ایرنا در پیام حجت الاسلام و المسلمین سید علیرضا عبادی آمده است: شهادت مظلومانه مامور دلاور نیروی انتظامی در درگیری با اشرار مسلح در شهرستان قاینات موجب تاسف و تاثر عمیق اینجانب و مردم استان خراسان جنوبی شد.در ادامه این پیام آمده است: این شهید بزرگوار که در راه حفظ نظم، آرامش و امنیت جامعه مظلومانه جان خود را تقدیم کرد بی شک از جایگاه والایی در پیشگاه خداوند متعال برخوردار است.این پیام می افزاید: اینجانب وقوع این حادثه غمبار را به محضر حضرت ولی عصر (عج) و رهبر فرزانه انقلاب و فرمانده معظم کل قوا، فرماندهان، پرسنل غیور نیروی انتظامی، خانواده های معظم شهدا، بازماندگان مکرم این شهید و مردم خراسان جنوبی تبریک و تسلیت عرض می کنم و از خداوند متعال برای این شهید گرانقدر آمرزش و غفران الهی و برای بازماندگان اجر جمیل و صبر جزیل مسئلت دارم.شب گذشته ستوان دوم علی غلامی از کارکنان ایست و بازرسی شهرستان قاینات در درگیری با اشرار مسلح به درجه رفیع شهادت نائل آمد.7557 * 6054            "}