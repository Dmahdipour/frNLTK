{"onTitr":"","titr":" امریکن کانسروتیو: پمپئو نسبت به ایران وسواس بیمارگونه دارد","describe":" تهران – ایرنا – تارنمای «امریکن کانسروتیو» در مطلبی با اشاره به «وسواس بیمارگونه» وزیر امورخارجه آمریکا در مورد ایران، نوشت: پمپئو از بدو ورود خود به صحنه سیاسی آمریکا با ایران سر لج داشت.", "text":"به گزارش ایرنا، در بخشی از این مطلب که در تارنمای این نشریه منتشر شده، آمده است: به رغم اقدامات مثبت پمپئو در نظم بخشی به وزارت خارجه آمریکا، «سیاست» به اندیشه وی راهی ندارد. این امر از رویکرد تهاجمی و تحقیرآمیز وی در جلسات استماع در برابر کمیته های امور خارجی مشهود است. وی عادت دارد تا در این جلسات از نمایندگان دمکرات به دلیل تمرکز بر یگانه هدف برکناری ترامپ، انتقاد کند. به همین ترتیب نیز تصور این که ایران یک قدرت منطقه ای دردسرساز بوده، ملکه ذهن او شده است.پس از شنیدن اظهارات پمپئو خواه ناخواه این تصور در ذهن شما شکل می گیرد که مقامات ایرانی جایی در تهران مشغول تدارک نقشه ای برای اعمال سلطه بر تمام جهان هستند، در حالی که چنین چیزی حقیقت ندارد.امریکن کانسروتیو در ادامه با اشاره به انعقاد «پیمان مودت» میان تهران و واشنگتن در سال (34-1333)، نوشت: روابط میان ایران و آمریکا در چهار دهه گذشته چندان دوستانه نبوده است. سقوط شاه در سال 1979 (1357) تنها یکی از نقاط عمده انفصال در رابطه میان این دو کشور بوده است که آن طور که به نظر می رسد هر سال نیز بدتر می شود. بدین ترتیب «مایک پمپئو» وزیر امورخارجه آمریکا که از همان روز نخست ورود به کنگره با مقام های ایرانی سرلج داشت، هفته گذشته اعلام کرد که واشنگتن دیگر مشروعیت این عهدنامه را به رسمیت نمی شناسد. وی در این باره گفت: «ایران مدت هاست که این عهدنامه را نادیده گرفته است؛ دهه ها پیش باید از آن خارج می شدیم.» برای آن دسته از افرادی که بر این باورند باید نوعی از کانال ارتباطی با ایران حفظ شود، این تصمیم نشان دیگری از آن بود که «دونالد ترامپ» رئیس جمهوری آمریکا و مشاوران امنیت ملی وی تمایل چندانی به برقراری دیپلماسی با کشوری که دشمن دیرین خود می دانند، ندارند. اما برای دولتمردان مخالف ایران، لغو این عهدنامه توسط پمپئو، از درایت ترامپ در انتخاب این نماینده سابق ایالت کانزاس در کنگره به عنوان دیپلمات ارشد آمریکا، حکایت داشت. به گزارش ایرنا، دیوان دادگستری بین‌المللی لاهه چهارشنبه گذشته رای داد که آمریکا باید طبق معاهده مودت بین ایران و آمریکا، تمامی موانع ناشی از تحریم‎های 15 مرداد در مورد صدور دارو، وسایل پزشکی، مواد غذایی و هواپیما را به ایران برداشته و تضمین دهد تا تراکنش‎های مالی مربوطه به این رای امکان‌پذیر باشد.وزیر خارجه آمریکا در واکنش به رای دادگاه با عصبانیت گفت که می‌خواهیم از پیمان مودت ایران و آمریکا خارج شویم.مایک پمپئو در یک کنفرانس خبری افزود: ایران تلاش کرده است در حق حاکمیت آمریکا دخالت کند، این کشور برای فعالیت‌های تبلیغاتی خود سوءاستفاده می‌کند و این تصمیم دادگاه درست نیست.بیشتر رسانه‌های غربی در بازتاب رای دادگاه لاهه آن را گواهی بر غیرقانونی بودن تحریم‌های آمریکا دانستند. اروپام**9418**2040            "}