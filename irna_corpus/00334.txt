{"onTitr":"","titr":" سازمان ملل خواستار آزادی فوری زنان فعال عربستانی شد","describe":" تهران- ایرنا- گروهی از کارشناسان حقوق بشر سازمان ملل ضمن درخواست آزادی فوری وبدون قید وشرط زنان فعال مدنی حقوق بشر طی بیانیه ای اقدامات مقامات سعودی علیه این افراد از جمله 'اسراء الغمام' را محکوم و محاکمه وی را فاقد ارزش قانونی دانستند.", "text":"به گزارش روز جمعه شبکه خبری المیادین، گروه کارشناسان حقوق بشر سازمان ملل خواستار آزادی فوری و بدون قید و شرط همه زنان فعال حقوق بشر عربستانی از جمله شش زن زندانی به بهانه دفاع مسالمت آمیز از حقوق بشر شدند.'الغمام ' فعال مدنی عربستانی به دلیل تاکید بر حق اساسی خود در خصوص شرکت در تجمع مسالمت آمیز با مجازات اعدام مواجه شده است.گروه کارشناسان سازمان ملل در بیانیه ای اعلام کردند 'اسراء الغمام 'در سال 2015 به بهانه شرکت در تظاهرات مسالمت آمیز طرفدار دمکراسی سال 2011 در کنار 'سمر بدوی '، 'نسیمه الساده '، 'نوف عبدالعزیز' ، 'مایا الزهرانی 'و'هتون الفاسی' دستگیر وزندانی شدند. این بیانیه افزود: کارشناسان سازمان ملل با شدیدترین عبارات اقدام مقامات سعودی علیه زنان مدافع حقوق بشر را محکوم وخواستار آزادی فوری ورفع اتهام از آنها شدند.کارشناسان سازمان ملل ضمن ابراز نگرانی شدید نسبت به 'اسراء الغمام' که دادگاه جنایی ریاض وی را به اعدام محکوم کرد فاقد قوانین بین المللی دانستند وطی بیانیه ای اعلام کردند حکم اعدام این زن با شیعه بودن وی ارتباط دارد.دولت سعودی از 10 سپتامبر سال 2017 (19 شهریور 96) شمار زیادی از نخبگان، مخالفان سیاسی، فعالان مدنی، شعرا و کارشناسان اقتصادی و دانشگاهیان را با وجود مخالفت های داخلی و خارجی بازداشت کرده است.براساس گزارش رسانه های عربی، فعالان حقوق بشری بازداشت شده در زندان های عربستان وضعیت مناسبی ندارند و شماری از آنها از جمله الحوالی و العوده با بیماری دست و پنجه نرم می کنند.این رسانه های خبری اعلام کردند، افراد زندانی در عربستان برای اعتراف به جرایمی که مرتکب نشده اند و دست کشیدن از مخالفت با دولت سعودی شکنجه می شوند.فعالان عربستانی نوشته اند، بازداشت ها و عدم دسترسی متهمان به کمترین حقوق اساسی نشان دهنده نمایشی بودن اقدامات «محمد بن سلمان» ولیعهد عربستان در مورد اصلاحات، حذف منتقدان داخلی و مقدمه چینی برای به سلطنت رسیدن وی است.در حالی است که این بازداشت‌ها انتقاد مجامع بین‌المللی از جمله عفو بین‌الملل، دیده‌بان حقوق بشر و اتحادیه اروپا را در پی داشته است، عربستان همچنان به بازداشت مخالفان و فعالان حقوق بشری و حقوق زنان ادامه می‌دهد.خاورم** 1453**1211            "}