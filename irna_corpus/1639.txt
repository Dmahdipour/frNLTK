{"onTitr":" به مناسبت تولد شهید عباس زاده،    ","titr":" دریابانی که در آب های خلیج فارس مفقودالاثر شد","describe":" بندرعباس - ایرنا - شهید جهانگیر عباس زاده یکی از شهیدان دریابانی استان هرمزگان است که 18 مهرماه سال 39 به دنیا آمد و چهارم  شهریور سال 68 در آب های خلیج فارس به شهادت رسید.", "text":"به گزارش ایرنا، امروز 18 مهرماه سالروز تولد شهید جهانگیر عباس‌ زاده است، وی در سال 1339، در روستای گهره از توابع شهرستان بندرعباس چشم به دنیا آمد.شهید عباس زاده تا پایان دوره راهنمایی درس خواند و در سال 1361 نیز ازدواج کرد و صاحب 2 پسر و بک دختر شد.وی که چندسالی پاسدار کمیته بود، چهارم فروردین سال 68 در بندرعباس هنگام درگیری با قاچاقچیان در آب ‌های خلیج ‌فارس به شهادت رسید و اثری از پیکرش به دست نیامد.عالیه جهانبخش همسر شهید عباس زاده روز چهارشنبه در گفت و گو با ایرنا افزود: همسرم در برخورد با قاچاقچیان همراه با 3 تن از همکارانش مفقود الاثر شدند و بعد از چند سال درجه شهادت به وی اعطا شد. وی افزود: من و جهانگیر در سال 60 باهم ازدواج کردیم و از وی 3 فرزند به نام های سجاد متولد سال 62، سنا 65 و سعید 68 به یادگار دارم.به گفته این همسر شهید دریابانی، زمانی که شهید عباس زاده به شهادت رسید فرزند سوم مان شش ماهه بود.جهانبخش گفت: همسرم فرد مومن، مذهبی، بسیار مهربان و دلسوز بود و ارتباط بسیار خوبی نیز با فرزندانم به خصوص دخترمان سنا داشت.وی که سال ها مربی مهدکودک در بهزیستی بوده و خود دارای 3 نوه است، گفت: اگر بخواهم باز شغلی را انتخاب کنم ترجیح می دهم مربی مهدکودک در بهزیستی باشم.9887 /6048            "}