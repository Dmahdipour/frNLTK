{"onTitr":"","titr":" هفتمین طرح ملی دادرس در مدارس سیستان و بلوچستان آغاز شد","describe":" زاهدان - ایرنا - مدیرعامل جمعیت هلال احمر سیستان و بلوچستان گفت: هفتمین طرح ملی دادرس با جامعه هدف شامل 20 هزار و 400 نفر از دانش آموزان استان از امروز/ سه شنبه/ آغاز شد.", "text":"رسول راشکی در گفت و گو با خبرنگار ایرنا اظهار داشت: افزایش سطح ایمنی دانش آموزان، کسب آمادگی برای مقابله با حوادثی نظیر زلزله و مخاطرات طبیعی از جمله مهمترین اهداف طرح دادرس است.وی گفت: این سازمان یکی از قدیمی ترین و قدرتمندترین تشکل هایی است که فعالیت های خود را بر اساس اصول هفت گانه نهضت بین المللی صلیب سرخ و هلال احمر از جمله انسانیت، خدمات داوطلبانه و جهانشمولی برای رسیدن به اهدافش تلاش می کند.مدیرعامل جمعیت هلال احمر سیستان و بلوچستان افزود: در این راستا در قالب این طرح دانش آموزان پناه گیری، خروج اضطراری، اسکان موقت، کمک‌های اولیه، اطفای حریق و چگونگی حفظ خونسردی در زمان بروز حوادث را آموزش می‌ بینند.راشکی با بیان اینکه طرح دادرس با همراهی و هماهنگی جمعیت هلال‌احمر و اداره کل آموزش ‌و پرورش استان توانسته ارتباط خوبی بین دانش‌آموزان و فعالیت های امور جوانان جمعیت هلال احمر داشته باشد ادامه داد: مقطع هشتم متوسطه گروه هدف آموزش طرح دادرس را تشکیل می دهند و تیمی که در این دوره در تمام زمینه ‌ها رتبه کسب کند به رقابت‌های دادرس استان و سپس کشوری اعزام می‌شود.به گزارش ایرنا سیستان و بلوچستان با وسعتی حدود 187 هزار و 502 کیلومتر مربع (معادل 5/11 درصد مساحت کشور) و 19 شهرستان و بیش از 2 میلیون و 800 هزار نفر جمعیت پهناورترین استان کشور محسوب می شود که امکان دارد همزمان چندین پدیده از جمله طوفان، بارندگی، سیل، خشکسالی و مواج شدن دریا را تجربه کند.7316 **6081            "}