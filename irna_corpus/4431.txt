{"onTitr":"","titr":" تحریر الشام با ایجاد منطقه حائل در ادلب سوریه مخالفت کرد","describe":" دمشق- ایرنا- ابومالک الشامی معروف به ابومالک التلی از سرکردگان گروه تروریستی تحریر الشام (جبهه النصره) با ایجاد منطقه حائل خالی از سلاح در خطوط تماس تروریست‌ها با ارتش سوریه مخالفت کرد.", "text":"به گزارش ایرنا، رسانه های مخالف سوریه روز دوشنبه اعلام کردند که الشامی از گروه های تروریستی خواست که سلاح های سنگین خود را از منطقه حائل خارج نکنند و با درخواست ها و توافق ها در این باره مخالفت کنند.'ولادیمیر پوتین' رئیس جمهوری روسیه و 'رجب طیب اردوغان' رئیس جمهوری ترکیه 26 شهریور در سوچی روسیه برای ایجاد یک منطقه حائل خالی از سلاح به عمق 15 تا 20 کیلومتر در خطوط تماس ارتش سوریه و تروریست ها در ادلب سوریه به توافق رسیدند.الشامی به گروه‌هایی که با خروج سلاح سنگین و خالی کردن مواضع خود در منطقه موافقت کرده اند، نسبت به عواقب وخیم این کار هشدار داد.ابومالک التلی فرمانده گروه تروریستی جبهه النصره در منطقه القلمون تا مرزهای لبنان بود.وی و گروهش مجبور شدند پس از تنگ شدن محاصره توسط ارتش سوریه و نیروهای مقاومت پیشنهاد انتقال به استان ادلب در شمال غرب سوریه را بپذیرد.گروه های تروریستی نگرانی دارند در صورتی که از مواضع خود به عمق 20 کیلومتر عقب نشینی کنند و توافق روسیه و ترکیه شکست بخورد، مواضع و مناطق تخلیه شده آن ها توسط دیگر گروه ها اشغال شود.توافق سوچی دارای 10 بند برای ایجاد منطقه حائل است و از دو روز قبل مرحله اول آن با همکاری برخی گروه های میانه رو در حال اجراست و بعضی از گروه ها با آن مخالفت کرده اند.اکنون بر اساس برخی آمارها 146 هزار تروریست وابسته به 103 گروه تروریستی از اتباع 60 کشور جهان از مناطق مختلف سوریه در جریان آزادسازی مناطق اشغالی به ادلب و جرابلس منتقل شده اند و در کنار دیگر تروریست های ساکن در این استان و به خصوص &#39;اویغورهای&#39; چینی، جمعیت این منطقه اکنون حدود سه میلیون نفر تخمین زده می شود.خاورم**8005*1436*            "}