{"onTitr":"","titr":" 129 میلیارد ریال تسهیلات اشتغال در نهبندان پرداخت شد","describe":" بیرجند - ایرنا - فرماندار نهبندان گفت: 129 میلیارد ریال تسهیلات اشتغال پایدار روستایی و عشایری در قالب 60 طرح اشتغالزایی امسال در این شهرستان پرداخت شد.", "text":"به گزارش ایرنا ماشاءالله کریمان خراسانی روز سه شنبه در همایش مرزنشینان، بزرگان طوایف و ریش سفیدان دهستان بندان در هنگ مرزی نهبندان افزود: ابتدای ورودم به شهرستان در خردادماه از این محل فقط 442 میلیون تومان در قالب پنج طرح تسهیلات به عشایر و روستاییان پرداخت شده بود.وی با بیان اینکه 114 میلیارد تومان تسهیلات اشتغال پایدار روستایی و عشایری به خراسان جنوبی اختصاص یافته است گفت: از این مقدار 8.6 درصد یعنی 9 میلیارد و 800 میلیون تومان سهم نهبندان بود که با تلاش های صورت گرفته بیش از سهمیه شهرستان را جذب کردیم.فرماندار نهبندان اظهار داشت: در حال حاضر یکی از طرح های مفید و موثر ایجاد اشتغال، پرداخت تسهیلات اشتغال پایدار روستایی و عشایری است که از سوی دولت تدبیر و امید ارائه و این تسهیلات با کارمزد چهار درصد برای شهرستان های مرزی پرداخت می شود.وی با اشاره به ظرفیت های مختلف نهبندان در بخش های دامداری، تولید فرآورده های دامی، صنایع دستی کوچک، گردشگری و بوم گردی، معادن و صنایع تبدیلی، پرورش طیور و آبزیان از روستاییان خواست برای دریافت این تسهیلات اقدام کنند.کریمان خراسانی یکی از مشکلات مردم دهستان بندان را عدم اعمال تعرفه گرمسیری در قبوض برق ذکر کرد و گفت: در شورای راهبری و مدیریت اقتصاد مقاومتی استان از طریق استاندار این مشکل را پیگیری کردم که ایشان دستور پرداخت 150 میلیون تومان برای احداث ایستگاه هواشناسی خودکار در بندان شهرستان را به سازمان مدیریت و برنامه ریزی استان دادند.وی ادامه داد: تعرفه گرمسیری قبوض برق به مناطقی که سه ماه میانگین درجه حرارت هوا از یک‌ حد مشخص بالاتر باشد، اعمال می شود و با نصب دستگاه خودکار هواشناسی در بندان و دسترسی به داده های هواشناسی مرتبط با درجه حرارت امید می رود مردم این بخش از تعرفه گرمسیری برق بهره‌مند شوند.استاندار خراسان جنوبی دیشب (دوشنبه) در نشست مشترک کارگروه تخصصی اشتغال و کمیسیون هماهنگی بانک های استان با حضور معاون وزیر تعاون، کار و رفاه اجتماعی گفت: این استان از نظر جذب و پرداخت تسهیلات اشتغال پایدار روستایی و عشایری در رتبه هفتم کشور قرار دارد.محمد مهدی مروج الشریعه افزود: هرچند انتظار داریم رتبه و رده استان در پرداخت به سمت رتبه یک میل کند اما با همین مقدار تاکنون بیش از 100 درصد سهمیه استان را جذب کرده ایم.وی اظهار داشت: سهمیه ابلاغی تسهیلات اشتغال روستایی استان در مرحله نخست 118 میلیارد تومان بود که اخیرا 21 میلیارد تومان دیگر نیز به استان ابلاغ شده است.شهرستان نهبندان با 26 هزار کیلومترمربع مساحت دومین شهرستان از نظر وسعت در استان بعد از طبس؛ از شمال و غرب به شهرستان بیرجند، از جنوب به استان های سیستان و بلوچستان و کرمان و از شرق به افغانستان و شهرستان زابل محدود می شود.مرکز این شهرستان در 200 کیلومتری شهر بیرجند مرکر استان است.7556*3028            "}