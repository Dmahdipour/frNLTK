{"onTitr":"","titr":" موزه شهدا در دانشگاه آزاد نجف آباد ایجاد می شود","describe":" اصفهان - ایرنا- رییس دانشگاه آزاد اسلامی گفت : موزه شهدا باید تا یکسال آینده با بهره گیری از فن آوری های جدید در دانشگاه آزاد نجف آباد راه اندازی شود.", "text":"به گزارش ایرنا، محمد مهدی طهرانچی شامگاه روز چهارشنبه در آیین افتتاح مجموعه فرهنگی شهید محسن حججی دانشگاه آزاد نجف آباد افزود : شروع فعالیت دانشگاه آزاد نجف آباد با سرمایه زندگی شهید میر دامادی بوده که این مسئولیت ما را سنگین تر می کند.وی اظهارداشت : این دانشگاه باید تبدیل به یک دانشگاه بین المللی شود تا از سرتاسر دنیا دانشجو بپذیرد.وی تصریح کرد: باید سالانه چندین کنفرانس بین المللی در این دانشگاه برگزار و در کنار انجام کارهای تحقیقاتی و علمی رشادتها، شجاعت ها و خود گذشتگی های شهدا به شرکت کنندگان نشان داده شود.طهرانچی ادامه داد : شهدا به خصوص شهید حججی افتخار این را داشتند که در برابر دشمن با شجاعت، صلابت ایستادند و مقاومت کردند پس ما باید ایستادگی و مقاومت در برابر دشمنان را از شهدا درس بگیریم.امام جمعه نجف آباد گفت : این شهرستان این افتخار را دارد که عالم پرور و شهیدپرور است و این افتخار را تاکنون حفظ کرده است.حجت الاسلام مصطفی حسناتی افزود : در زمان اوج جنگ و ایثار مردم شهید پرور این شهر با این که مشکل زمین داشتند بهترین زمینهای خود را به لشگر هشت نجف برای نیروهای رزمنده جنگ و دانشگاه آزاد برای توسعه و گسترش علم به دانشگاه آزاد دادند.به گفته وی این دانشگاه با سرمایه اولیه شهید میردامادی و یاری مردم با فرهنگ نجف آباد و همت مدیرانی چون سعادت، امیری و مجلسی توانسته در سطح کشور و جهان بدرخشد.به گزارش ایرنا، مجموعه فرهنگی شهید محسن حججی دانشگاه آزاد نجف آباد با صرف 140 میلیارد ریال از محل اعتبارات این دانشگاه به بهره برداری رسید.در این آیین از تلاش های 2ساله مجلسی رییس سابق دانشگاه آزاد نجف آباد تقدیر و امیر رضا نقش به عنوان رییس جدید این واحد آموزشی معرفی شد.دانشگاه آزاد نجف آباد ارسال 1364  تاسیس شد و 25 هزار دانشجو ، 487 هیات علمی دارد و در مقاطع کارشناسی ،کارشناسی ارشد و دکترا دانشجو می پذیرد.شهرستان 330 هزار نفری نجف آباد در30 کیلومتری غرب نجف آباد قراردارد. غ- ک / 6026/            "}