{"onTitr":"","titr":" موکب داران تهرانی به 70 هزار زائرحسینی در نجف خدمات می دهند","describe":" شهرری- ایرنا- رئیس مشارکت های مردمی ستاد اربعین حسینی استان تهران گفت که 70 هزار زائر سیدالشهدا (ع) در ایام پیاده روی اربعین از خدمات اسکان و پذیرایی موکب داران این استان در نجف اشراف بهره مند می شوند.", "text":"به گزارش چهارشنبه شب ایرنا، محمد امامی امین در همایش بزرگ موکب داران در عتبات عالیات در حرم عبدالعظیم (ع) افزود: موکب داران استان تهران در ایام اربعین پذیرای 46 هزار زائر در صحن حضرت صدیقه زهرا (س)، 14 هزار زائر در پارکینگ چهار طبقه شهر نجف و 10 هزار زائر در سوله 7 هزار متر مربعی نزدیک حرم امیر المومنین(ع) هستند.وی با یادآوری اینکه موکب داران این استان در سال 95 پذیرای 50 هزار زائر و در سال 96 نیز پذیرای 70 هزار زائر اباعبدالله(ع) در شهر نجف اشراف بودند، ادامه داد: امسال تمامی امکانات رفاهی از جمله غذا، پتو، زیرانداز و سایر وسایل رفاهی زائران تهیه و به کشور عراق ارسال می شود.معاون استاندار تهران توضیح داد: کارخانه تهیه آب شیرین نیز در نزدیکی شهر نجف احداث شده تا تمامی نیاز موکب ها و زائران به خوبی تامین شود.وی با یادآوری اینکه اعضای تمامی کمیته های برگزاری پیاده روی اربعین به وظایف خود تآگاهی دارند  تصریح کرد: موکب استان تهران در شهر نجف از هفتم صفر پذیرای زائران اباعبدالله(ع) خواهد بود.به گزارش ایرنا، همزمان با روز اربعین سرور و سالار شهیدان حضرت اباعبدالله الحسین (ع) و یاران با وفای ایشان؛ همه ساله بیش از 20 میلیون شیعه و دلبسته خاندان عصمت و طهارت (ع) در راهپیمایی اربعین حسینی در عراق شرکت می کنند که حدود 2 میلیون نفر از آنان ایرانی هستند.همایش بزرگ موکب داران مستقر در عتبات عالیات چهارشنبه شب با حضور مقیمی استاندار تهران، شوشتری جانشین ستاد بازسازی عتبات عالیات کشور، فرمانداران و مدیران کل استانداری استان تهران، و جمعی از موکب داران تهران در عتبات عالیات در حرم عبدالعظیم(ع) برگزار شد.شبد**3218/6003            "}