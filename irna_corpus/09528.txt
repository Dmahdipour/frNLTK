{"onTitr":" سرپرست معاونت سیاسی اجتماعی استانداری آذربایجان غربی:    ","titr":" همایش پیاده روی نماد شور و نشاط اجتماعی در جامعه است","describe":" ارومیه- ایرنا- سرپرست معاونت سیاسی، امنیتی و اجتماعی استاندار آذربایجان غربی با اشاره به اینکه همایش پیاده روی خانوادگی 27 مهرماه جاری در ارومیه برگزار می شود، گفت: برگزاری همایش هایی از این نوع موجب ایجاد تحرک و شادابی در جامعه شده و شور و نشاط اجتماعی را به دنبال دارد.", "text":"علی مصطفوی روز چهارشنبه در جلسه هماهنگی همایش پیاده روی خانوادگی ارومیه افزود: همایش های ورزشی پیام آور شادی و تحرک در بین آحاد مردم است و موجب کاهش انزوا و گوشه نشینی می شود.وی اضافه کرد: جامعه موفق نیازمند انسان هایی سالم از نظر روحی و جسمی است و این امر فقط با انجام فعالیت های ورزشی در سطح همگانی و عمومی میسر است.وی بیان کرد: همایش های پیاده روی هر ساله در شهرهای مختلف استان برگزار می شود ولی این بار قصد داریم با بهره گیری از ایده ها و طرح های نو و ابتکاری همایشی متفاوت تر و با کیفیت تر از سال های گذشته برگزار کنیم.مدیرکل ورزش و جوانان آذربایجان غربی نیز در این جلسه گفت: همایش پیاده روی ویترینی از حضور همه جانبه آحاد مردم در فعالیت های اجتماعی و فرهنگی ورزشی است.عبدالله چمن گلی بیان کرد: برگزاری چنین همایش هایی، فضای مناسبی برای سرمایه گذاری بخش خصوصی و رسیدن به اهداف تبلیغی برای آنهاست که باید مورد استقبال قرار گیرد.رییس هیات ورزش های همگانی آذربایجان غربی نیز در این جلسه گفت: امسال قصد داریم همایش پیاده روی ارومیه را به 2 روش متمرکز یا محلاتی برگزار کنیم که در حال حاضر منتظر دستور استاندار در نحوه برگزاری آن هستیم.عباس خورشیدی بیان کرد: بخش زیادی از جوایز اهدایی اعم از یک دستگاه خودرو سواری پراید، دوچرخه، هدایای نقدی و تهیه تعرفه ها توسط اداره کل ورزش و جوانان، آماده سازی محل قرعه کشی، نصب بیلبوردها و تبلیغات میدانی توسط شهرداری و چاپ تعرفه ها توسط بخش خصوصی تامین شده است.وی ادامه داد: اجباری برای ورود بخش خصوصی به مشارکت در برگزاری همایش پیاده روی نیست و در صورتی که آنها تمایل برای همکاری داشته باشند از حضور شان استقبال خواهیم کرد.به گزارش ایرنا هفته تربیت بدنی و ورزش هر ساله از 26 مهر ماه تا 2 آبان ماه با برگزاری برنامه های فرهنگی و ورزشی در ایران گرامی داشته می شود.همایش بزرگ پیاده روی خانوادگی روز جمعه 27 مهر ماه جاری در شهر ارومیه برگزار می شود.7156/2093            "}