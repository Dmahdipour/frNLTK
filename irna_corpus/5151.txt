{"onTitr":"","titr":" 451 میلیون دلار آهن و فولاد از اصفهان به خارج صادر شد","describe":" کاشان- ایرنا- رئیس سازمان صنعت، معدن و تجارت استان اصفهان گفت : حدود 451 میلیون دلار آهن، فولاد و مصنوعات آن در 6 ماه نخست سال جاری از این استان به کشورهای خارجی صادر شد.", "text":"اسرافیل احمدیه روز دوشنبه در گفت و گو با ایرنا افزود : نزدیک به 415 میلیون دلار از این مقدار صادرات آهن و فولاد و 36 میلیون دلار مربوط به مصنوعات آهن و فولاد بود.به گفته وی، اصفهان با تولید بیش از 70 درصد فولاد کشور جایگاه نخست را در بین استان ها دارد.وی اظهارداشت : محصولات پتروشیمی با ارزش 202 میلیون دلار، فرش و صنایع وابسته با 107 میلیون دلار و محصولات شیمی عالی 67 میلیون دلار در رده های بعدی صادرات استان اصفهان قرار دارند.وی با اشاره به رشد 48 درصدی ارزش صادرات انواع کالا از استان اصفهان در نیمه نخست سال جاری نسبت به مدت مشابه سال گذشته بیان کرد: نزدیک به یک میلیارد و 103 میلیون دلار انواع کالا در این مدت از استان اصفهان صادر شد.احمدی همچنین به افزایش 28 درصدی وزن آنها اشاره و بیان کرد: وزن کالاهای صادراتی از استان اصفهان نیز افزون بر 2 میلیون و 643 هزار تن بوده است.وی در ادامه از پرداخت چهار هزار و 500 میلیارد ریال تسهیلات در قالب طرح رونق تولید به صنایع استان اصفهان در 6 ماهه نخست سال خبر داد و تاکید کرد: پرداخت تسهیلات طرح رونق تولید ادامه داشته که با تبدیل شدن به قانون شاهد کاربردی تر شدن آن خواهیم بود.رئیس سازمان صنعت، معدن و تجارت اصفهان ادامه داد : نرخ بیکاری در استان اصفهان نزدیک به 13 درصد است و در این میان شهرستان آران و بیدگل شرایط بسیار بهتری از استان و همچنین میانگین کشوری دارد.وی با اشاره به تک محصولی بودن صنعت در آران و بیدگل اظهار کرد: شاهد آرام تر شدن بازار ارز و مواد اولیه هستیم که با ادامه این روند، شاهد کاهش نرخ مواد اولیه فرش ماشینی نیز خواهیم بود.احمدیه با اشاره به فعالیت 9 هزار و 300 واحد صنعتی افزود: استان اصفهان رتبه نخست را از نظر تعداد واحدهای صنعتی فعال در کشور دارد.7472/8123            "}