{"onTitr":"","titr":" حادثه رانندگی در جاده کرج - چالوس چهار مصدوم برجای گذاشت","describe":" کرج- ایرنا- مدیر روابط عمومی جمعیت هلال احمراستان البرز گفت: براثر برخورد رخ به رخ 2 دستگاه خودرو سواری  207 و تیبا در جاده کرج - چالوس چهار مصدوم بر جای گذاشت.", "text":"میلاد حسنی امیر آبادی روز دوشنبه در گفت و گو با خبرنگار ایرنا افزود: این حادثه ساعتی پیش در محدوده دو راهی شهرستانک در جاده کرج - چالوس رخ داد.وی اضافه کرد: 2 مصدوم این حادثه به مراکز درمانی انتقال و 2 مصدوم دیگر به صورت سرپایی درمان شدند.وی از رانندگان خواست ضمن رعایت قوانین راهنمایی و رانندگی از هرگونه شتاب زدگی به ویژه در مسیرهای کوهستانی اجتناب کنند.حسنی امیرآبادی افزود: علت حادثه توسط کارشناسان پلیس راه در دست بررسی است.وی از مردم خواست در صورت نیاز امدادی با سامانه 112 هلال احمر تماس بگیرند.جاده گردشگری کرج - چالوس از محورهای پرحادثه کشور است.استان البرز دارای یک هزار و 450 کیلومتر آزاد راه، بزرگراه، راه اصلی و فرعی است که به علت قرار گرفتن در مسیر 14 استان، 18 درصد ترافیک جاده ای کشور را به خود اختصاص داده است.رئیس پلیس راه البرز اعلام کرد: در نیمه نخست امسال 81 فقره تصادف منجر به فوت در جاده های این استان رخ داده که 87 نفر جان خود را از دست دادند. به گفته رضا گودرزی همچنین در این مدت 112 فقره تصادف جرحی در جاده های این استان به وقوع پیوست که سبب مجروح شدن 140 نفر از هموطنان شده است. جاده کرج - چالوس 160 کیلومتر مسافت دارد که نیمی از آن در استان البرز و نیمی دیگر در حوزه استحفاظی استان مازندران واقع شده است.2098/6993            "}