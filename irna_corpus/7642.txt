{"onTitr":"","titr":" مرند رتبه اول آذربایجان شرقی در کشف کالای قاچاق را دارد","describe":" تبریز - ایرنا - فرمانده انتظامی شهرستان مرند با اشاره به کسب رتبه اول استانی شهرستان در کشف کالای قاچاق در سال 1396،گفت: سال گذشته موفق به کشف حدود 12 میلیارد تومان کالای قاچاق شدیم.", "text":"سرهنگ کاظم دهقانی روز شنبه در گفت و گو با خبرنگاران، پلیس را امین و پناهگاه مردم دانست و افزود: با تعامل و همکاری مردم روز به روز اقتدار و عملکرد نیروی انتظامی بیشتر و این امر موجب افزایش امنیت و آسایش مردم می شود.وی با اشاره به مشکل اعتیاد در جامعه گفت: بهترین راه جلوگیری از آلودگی جوانان به اعتیاد انجام اقدامات پیشگیری است.دهقانی در مورد برخورد پلیس با مخلان اقتصادی در شهرستان نیز گفت: در این خصوص تاکنون سه فقره کشف کالاهای احتکار شده به مبلغ 600 میلیون تومان داشتیم.فرمانده انتظامی شهرستان مرند دلیل 70 درصد تلفات ناشی از تصادفات شهری و جاده ای را عامل انسانی دانست و افزود: تعداد تصادفات منجر به فوتی در کشور روزانه 43 نفر، هفتگی 301 نفر، ماهانه 1290 نفر و سالانه نزدیک 16 هزار نفر می باشد که این آمار فاجعه است.وی همچنین فضای مجازی را از جمله آسیب های اجتماعی موجود در شهرستان مرند برشمرد و گفت: با توجه به اینکه فضای مجازی هم می تواند به عنوان فرصت و هم تهدید باشد، لذا امروز باید از آن در جهت انسجام و وحدت مردم بهره برده و مباحث فضای مجازی را در این راستا پیش ببریم.شهرستان مرند با 250 هزار نفر جمعیت در 60 کیلومتری شمال غرب تبریز واقع است.6132/9916/518            "}