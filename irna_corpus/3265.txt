{"onTitr":"","titr":" بیش از 4500هکتار زمین کشاورزی در نقده مجهز به آبیاری نوین شد","describe":" ارومیه- ایرنا- مدیر جهاد کشاورزی نقده گفت: 20 هزار و 396 هکتار زمین زراعی آبی در این شهرستان وجود دارد که تاکنون چهار هزار و 542 هکتار از آن به سیستم آبیاری نوین مجهز شده است.", "text":"ناصر قره پاپاق روز سه شنبه در گفت و گو با خبرنگار ایرنا افزود: 115 هکتار از این مقدار در نیمه نخست سال جاری به سیستم آبیاری نوین مجهز شده که رقم قابل توجهی است.وی ادامه داد: هیچ محدودیتی برای اجرای آبیاری نوین در این مزارع وجود ندارد و جهت سرعت بخشیدن به اجرای طرح نیازمند همکاری بیشتر کشاورزان هستیم. وی بیان کرد: اگر کشاورزان پروانه مجاز آبیاری را در اختیار داشته باشند، می توانند با مراجعه به اداره جهاد کشاروزی این شهرستان مجوزهای لازم را برای اجرای آبیاری نوین در زمین کشاورزی خود دریافت کنند.مدیر جهاد کشاورزی نقده اضافه کرد: استفاده از روش‌های مناسب آبیاری نوین می تواند راندمان آبیاری را در اراضی کشاورزی در بخش آبیاری قطره ای به میزان 90 درصد و در بخش آبیاری بارانی به میزان 65 درصد افزایش دهد.قره پاپاق بیان کرد: روند تجهیز اراضی به آبیاری نوین در سال های اخیر برای کمک به احیای دریاچه ارومیه سرعت گرفته است.به گزارش ایرنا نقده دارای 20 هزار و 396 هکتار زمین زراعی آبی، 29 هزار و 325 هکتار زمین دیمی، هفت هزار و 606 هکتار باغ و 42 هزار هکتار اراضی ملی است.شهرستان 125 هزار و 257 نفری نقده با 92 روستای تابعه در فاصله 80 کیلومتری جنوب شرقی شهر ارومیه قرار دارد.اجرای طرح های آبیاری نوین از جمله راهکارهای کاهش مصرف آب در بخش کشاورزی است؛ بیش از 90 درصد آب مصرفی در کشور و آذربایجان غربی به حوزه کشاورزی اختصاص دارد.9918/2093            "}