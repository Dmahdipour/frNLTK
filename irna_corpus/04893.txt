{"onTitr":"","titr":" شرط فدراسیون کشتی برای اعزام تیم کامل به مسابقات جهانی","describe":" تهران - ایرنا - فدراسیون کشتی امروز (دوشنبه) با صدور بیانیه ای اعلام کرد، در صورتی که بانک مرکزی ارز ثانویه پرداخت کند، تمامی کشتی گیران راهی مسابقات جهانی مجارستان خواهند شد.", "text":"به گزارش ایرنا، فدراسیون کشتی در بیانیه خود آورده است: کشتی گیران در چند ماه گذشته، همه عمر خود را صرف تمرینات سنگین، زجرآور  و‌ زندگی اردویی کرده اند. ماه هاست که مثل یک جنگجو‌ زندگی کرده و برای مبارزات بزرگ آماده شده اند. روحیه خواستن و جنگندگی در تک تک آنها وجود دارد. شاید بعضی از آنها جوان باشند، اما با غیرتند. غیرت خیلی وقت ها کوچک ترها را از بزرگترها، بزرگتر می کند.هیچ چیز برای این قهرمانان جوان، سخت تر از این نخواهد بود که پس از مدت ها رنج و زحمت و گذشتن از ارزیابی های فنی و امتحانات مختلف و بالاخره تشخیص اینکه شایستگی حضور در مسابقات جهانی را به عنوان بهترین فرد در وزن خودشان دارند، از رسیدن به این هدف بزرگ محروم شوند. آنهم به دلیل محدودیت های مالی و عدم تخصیص ارز مبادله‌ای.در ادامه این بیانیه آمده است: این زجر و ناراحتی برای مربیان سازنده باشگاهی و مربیان تیم های ملی که در این مدت با همه وجود برای این قهرمانان زحمت کشیده اند نیز کمتر از ناراحتی ملی پوشان نیست.در این شرایط در حالی تاکنون ارز ثانویه به فدراسیون پرداخت نشده است که اگر بانک مرکزی در فرصت کوتاه باقی مانده تا رقابت های جهانی ارز ثانویه را تخصیص دهد، حتی اگر بدلیل محدودیت های مالی، داوران، تیم پزشکی و کادر مربیان نیز اعزام نشوند و یا ناقص اعزام شوند، کشتی گیران همگی اعزام خواهند شد.خواست مردم نیز، چیزی جز این نیست.رقابت های کشتی آزاد و فرنگی بزرگسالان قهرمانی جهان روزهای 28 مهرماه تا 3 آبان ماه در شهر بوداپست مجارستان برگزار می شود.وزیر ورزش و جوانان که هم اکنون در جاکارتا به سر می برد در این خصوص به خبرنگاران اعزامی گفت: ارز ثانویه برای اعزام تیم های ملی کشتی به رقابت‌های جهانی مجارستان به فدراسیون کشتی پرداخت می شود.«مسعود سلطانی فر» در مورد اخبار منتشر شده در مورد اعزام ناقص تیم های ملی به رقابت های جهانی مجارستان اظهار داشت: ما آخرین جلسه ای که با آقای خادم رییس فدراسیون کشتی داشتیم قرار شد با پرداخت ارز ثانویه تیم های ملی با ترکیب کامل راهی رقابت‌های جهانی مجارستان شوند.وی ادامه داد: قرار شده است ورزش از ارز ثانویه استفاده کند و این هماهنگی را با بانک مرکزی انجام دادیم تا به مرور نیازهای مختلف بخش ورزش تامین شود.سلطانی فر خاطرنشان کرد: قرار است از هفته جاری مقدمات پرداخت ارز ثانویه به ورزش فراهم شود تا پایان هفته بتوانیم ارز ثانویه را دریافت کنیم.ورزشی**1067**1597            "}