{"onTitr":"","titr":" استاندار و امام جمعه درگذشت پدر 2 شهید را تسلیت گفتند","describe":" تبریز- ایرنا- استاندار و نماینده ولی فقیه در آذربایجان شرقی در پیام های جداگانه ای درگذشت حاج حسین جباریان، پدر شهیدان رضا و رحیم جباریان را تسلیت گفتند.", "text":"به گزارش سه شنبه ایرنا، متن پیام نماینده ولی فقیه در آذربایجان شرقی و امام جمعه تبریز به این شرح است:با نهایت تالم و تاثر خبر درگذشت مرحوم مغفور حاج حسین جبّاریان، نماد صبر و مقاومت و پدر شهدای والا مقام پاسدار شهید رحیم جبّاریان و رضا جبّاریان را دریافت کردم.پدری مهربان که اُسوه‌های صبر استقامت در راه اعتقاد خود بود و برای رضایت حضرت حق از عزیزترین سرمایه هایش گذشت تا ارواح قدسی آن طائران ملکوت سبکبال و آرام راه رجعت به مقصود و معبود را با قطره‌ قطره‌ خونشان طی کنند و حافظ و پاسدار نظام و میهن اسلامی مان باشند.واکنون پس از سال‌ها فراق، روح بلند این پدر بزرگوار به اعلی‌علیین پر کشید و در جوار فرزندان شهیدش به آرامش رسید.این ضایعه را به مردم غیرتمند و شهید پرور آذربایجان ، خانواده‌های معزّز و معظم شهدا و ایثارگران به‌ویژه خانواده محترم جبّاریان صمیمانه تسلیت عرض می‌کنم و از خداوند متعال برای آن پدر بزرگوار علّودرجات و رحمت واسعه الهی مسئلت دارم.متن پیام استاندار آذربایجان شرقی نیز به این شرح است:درگذشت اندوه بار اسوه صبر و استقامت، مرحوم مغفور حاج حسین جباریان، پدر بزرگوار شهیدان والامقام رضا و رحیم جباریان، موجب تألم و تأثر فراوان گردید.این پدرصبور و فداکار که با قلبی سرشار از ایمان و پیروی از سیره ائمه اطهار (ع)، عزیزترین سرمایه‌های زندگی خود را تقدیم عزت و سربلندی اسلام و ایران کرد، بعد از تحمل سال‌ها دوری و هجران دعوت حق را لبیک گفت و به فرزندان شهیدش پیوست.اینجانب ضمن عرض تسلیت این مصیبت خدمت خانواده محترم آن مرحوم و مردم متدین و شهیدپرور استان، از درگاه خداوند متعال برای آن عزیز از دست رفته، رحمت واسعه الهی و برای عموم بازماندگان صبر و شکیبایی مسألت می‌نمایم.به گزارش ایرنا، شهید رحیم جباریان متولد 1346 در تاریخ 2اسفند 65 در منطقه شلمچه و شهید رضا جباریان متولد1343 در تاریخ 27دی 63در منطقه جزیره مجنون به درجه رفیع شهادت نائل شدند.6120/518            "}