{"onTitr":"","titr":" کمیته ملی المپیک مساله حجاب در رشته جودو را پیگیری می کند","describe":" تهران- ایرنا- رییس آکادمی ملی المپیک ایران رفتار غیراخلاقی فدراسیون جهانی در حذف بانوی ورزشکار محجبه ایران را مغایر با اهداف المپیک جوانان دانست و گفت: باید موضوع حجاب در رشته جودو حل و فصل شود تا شاهد محروم شدن ورزشکاران زن نباشیم.", "text":"رضا قره خانلو چهارشنبه شب در گفت وگو با ایرنا درباره اجازه ندادن نماینده جودوکار ایران در بازی های المپیک جوانان در آرژانتین، افزود: فدارسیون جهانی جودو به مارال مردانی ورزشکار محجبه ایران اجازه نداد با حجاب اسلامی به روی تاتامی برود.وی که با دعوت کمیته بین المللی المپیک در این رویداد حضور دارد، اظهار کرد: اما نکته مهم این است که با تلاش و پیگیری های لازم، باید موضوع حجاب در رشته جودو حل و فصل شود و با توجه به حضور رییس کمیته المپیک ایران در زمان بروز این اتفاق و رایزنی وی با مسؤولان فدارسیون جهانی، امیدواری زیادی برای رفع موضوع حجاب در این رشته وجود دارد.رییس آکادمی ملی المپیک اضافه کرد: فدارسیون جودو ایران هم به دنبال حل این مشکل هست و امیدواریم با همکاری کمیته المپیک و وزارت ورزش این مسأله حل شود تا دختران جودوکار از حضور در رقابت های آینده محروم نشوند.قره خانلو گفت: با توجه به فضای عاطفی که در روز حذف نماینده جودوی ایران رخ داد و اصرار رییس کمیته المپیک ایران و توضیحاتی مبنی بر اینکه به مسؤولان فدراسیون جودو گفته شد با جلوگیری از حضور نماینده ایران در این رشته به دلیل پوشش اسلامی، اهداف بازی های المپیک جوانان را نادیده می گیرد، باعث شد تا مسؤولان جهانی به فکر فرو بروند.وی، گام بعدی را برای حل این موضوع طراحی لباس در این رشته با رعایت پوشش اسلامی برای بانوان دانست و افزود: این طراحی لباس می تواند چیزی شبیه کاراته باشد تا مانع اجرای تکنیک های این رشته برای مبارزه زنان جودوکار به ووی تاتامی نباشد.رییس اکادمی ملی المپیک ایران این را نیز گفت که برای طراحی پوشش حجاب در این رشته، خلاقیت فدراسیون جودو ایران را می طلبد تا بتواند این طرح را به فدارسیون جهانی ارایه کند.المپیک جوانان از 14تا 26 مهرماه در بوینس آیرس در حال برگزاری است و از ایران 49 ورزشکار حضور دارند. ورزشی**9250**شبس**1613            "}