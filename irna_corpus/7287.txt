{"onTitr":"","titr":" تبادلات ایران و دانشگاههای برتر دنیا در حوزه نقشه برداری مغز","describe":" تهران - ایرنا - رییس آزمایشگاه ملی نقشه برداری مغز بر لزوم ارتباط گسترده تر با محققان بین المللی تاکید کرد و گفت:با یکی از دانشگاه های اتریش تفاهم نامه ای منعقد شده و با سایر مراکز دیگر دنیا هم در حال مذاکره هستیم.", "text":"دکتر محمد رضا آی روز شنبه در نشست خبری دومین سمپوزیوم تازه های نقشه برداری مغز ایران اظهار داشت: این آزمایشگاه برای اینکه بتواند خودش را در مرزهای دانش حفظ کند، باید با دانشگاه های برتر و محققان برجسته دنیا در ارتباط باشد و این کار در دست اقدام است.وی با اشاره به اینکه با دانشگاه وین در حوزه نقشه برداری مغز تفاهم نامه ای منعقد شده است، بیان داشت: این تفاهم نامه زمینه تبادل محققان بین این دو مرکز را فراهم می آورد .رییس آزمایشگاه ملی نقشه برداری مغز افزود: دانشگاه وین از تجهیزات بهتری برخوردار است و اگر محققان ما بخواهند از آن تجهیزات استفاده کنند، تسهیلاتی در اختیارشان قرار می گیرد. همچنین اجرای پروژه های مشترک جزو این تفاهم نامه است.آی، یکی از منابع بسیار خوب بین المللی را محققان ایرانی خارج از کشور اعلام کرد و گفت: ما در برنامه مدون خود از توان برخی این محققان استفاده می کنیم و با حضور آنان اقدام به برگزاری سخنرانی یا کارگاه در این آزمایشگاه می شود.رییس آزمایشگاه ملی نقشه برداری مغز ادامه داد که در دومین سمپوزیوم تازه های نقشه برداری مغز ایران هم، تعدادی سخنرانان ما از محققان ایرانی خارج از کشور هستند.وی به انجام تحقیقات محققان ایرانی در این آزمایشگاه اشاره کرد و گفت: تحقیقات خوبی در این آزمایشگاه انجام شده است. قطعا این تحقیقات به درمان و تشخیص بیماری ها کمک های زیادی می کند.رییس آزمایشگاه ملی نقشه برداری مغز  بیان داشت: در طی مدتی که از راه اندازی این آزمایشگاه می گذارد موفقیت های خوبی در زمینه هایی مانند صرع ، روانپزشکی، روان شناسی بدست آمده است .وی با بیان اینکه در این آزمایشگاه محققان حوزه‌های پزشکی و مهندسی مطالعاتی را انجام می‌دهند، گفت: در حال حاضر با توجه به نوسانات نرخ ارز برای تهیه تجهیزات و قطعات جدید نیاز به خرید داریم که برای رفع چالش ارزی این خرید با معاونت علمی‌ و فناوری ریاست‌ جمهوری جلسه‌ای برگزار خواهد شد.آی هدف از راه اندازی این آزمایشگاه را ارائه خدمات پژوهشی و تخصصی به متخصصان و ایجاد ارتباط میان محققان حوزه‌های مهندسی و پزشکی عنوان کرد و گفت: در سه سال گذشته اقدامات موثری در حوزه‌ های نقشه‌برداری مغز در این آزمایشگاه اجرایی شده است. وی اظهار داشت : تاکنون بالغ بر 4 هزار نفر متخصص و دانشجو و اساتید دانشگاهی از این آزمایشگاه بازدید کرده‌اند که این اقدامات در راستای برنامه‌های ترویجی این آزمایشگاه به شمار می‌رود.رئیس مرکز آزمایشگاه ملی نقشه‌برداری مغز ارائه 75 هزار نفر ساعت کارگاه آموزشی و سخنرانی را از دیگر اقدامات این آزمایشگاه نام برد و افزود: همچنین تاکنون 4 هزار و 500 نفر ساعت از تجهیزات آزمایشگاهی این آزمایشگاه بهره‌مند شدند.وی به ارتباط با بیشتر استان ها برای استفاده محققان آنها از ظرفیت های این آزمایشگاه اشاره کرد و گفت: در این راستا ارتباطات خوبی با محققان سایر استان‌ها برقرار کردیم و در 18 استان کشور برنامه‌های اختصاصی برای بهره‌مندی محققان این حوزه از تجهیزات آزمایشگاه برگزار کردیم.دومین سمیوزیوم تازه های نقشه برداری مغز ایران 18 و 19 مهرماه با حضور محققان ایرانی و خارجی در سالن همایش های ستاد مرکری دانشگاه علوم پزشکی تهران برگزار خواهد شد.علمی ** 1201 **1440            "}