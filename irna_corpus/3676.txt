{"onTitr":"","titr":" وزارت صنعت صادرات چوب را ممنوع اعلام کرد","describe":" تهران- ایرنا- وزارت صنعت، معدن و تجارت در نامه ای با هدف تنظیم بازار داخلی، صادرات هرگونه چوب و مصنوعات چوبی را ممنوع اعلام کرد.", "text":"به گزارش روز سه شنبه ایرنا از وزارت صنعت، معدن و تجارت، در این اطلاعیه انواع مقطوعات چوبی خام، انواع نئوپان و ام دی اف خام (MDF)، انواع کاغذ باطله، کاغذ روزنامه به شکل رول یا ورق، انواع کاغذهای اندود نشده، کاغذ سبک اندود شده، دفاتر ثبت و حسابداری و دفتر مشق جزء اقلام ممنوع صادراتی اعلام شد.به گزارش ایرنا، پس از نوسان نرخ ارز و افزایش قیمت برخی اقلام و نیز سوء استفاده افراد از شرایط موجود، برخی فعالان در حوزه صنایع چوبی شامل کابینت، مبلمان و سرویس های خواب از گرانی و کمبود مواد اولیه در بازار گله داشتند.بر اساس آمار وزارت صنعت، معدن و تجارت، سالانه حدود یک میلیون و 700 هزار مترمکعب ام ای اف در کشور تولید می شود و این وزارتخانه تولید 2 میلیون و 500 هزار مترمکعب ام دی اف را در کشور هدف گذاری کرده است.با این حال بخشی از نیاز صنعت چوب کشور از محل واردات تامین می شود و سود بازرگانی چوب خام و کاغذ باطله از ابتدای سال 97 با هدف حمایت از تولید داخلی و استفاده از ظرفیت خالی صنایع چوب و کاغذ صفر شده است.به نظر می رسد از آنجا که ممکن است برخی با سوء استفاده از تسهیلات و یارانه دولتی، محموله های چوب وارد شده به کشور را از مبادی دیگر گمرکی صادر کنند، وزارت صنعت با وضع ممنوعیت صادرات هرگونه چوب و مصنوعات چوبی سعی در حمایت از بازار و مصرف کننده داخلی دارد.پیشتر صادرات مداد به دلیل آنکه چوب و مغز آن از کالاهای دریافت کننده ارز دولتی به شمار می روند، ممنوع شده بود.اقتصام*3065*2025            "}