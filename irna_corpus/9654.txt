{"onTitr":"","titr":" 17483 متر مربع از اراضی ملی قشم آزاد شد","describe":" ‌قشم – ایرنا - مشاور امنیتی و انتظامی مدیرعامل سازمان منطقه آزاد قشم گفت: در 6 ماهه نخست سال جاری 17 هزار و 483 متر مربع از اراضی ملی در این جزیره رفع تصرف شد.", "text":"به گزارش ایرنا، ‌حسین رفیعی عصر چهارشنبه در جمع خبرنگاران افزود: ارزش این زمین ها بیش از 19 میلیارد و 999 میلیون هزار ریال براورد شده است که واحد حفاظت از اراضی ملی سازمان منطقه آزاد قشم آن را آزاد کرد.وی ادامه داد: این اراضی در شهر درگهان و روستاهای تورگان، تولا، مُرادی، لافت، رمکان و گیاهدان رفع تصرف شد.مشاور امنیتی و انتظامی مدیرعامل سازمان منطقه آزاد قشم تصریح کرد: روند مبارزه با پدیده زمین خواری در قشم با همکاری دادسرا، نیروهای انتظامی و دریابانی، بخشداران، دهیاران، سازمان منطقه آزاد و اهالی جزیره قشم  با جدیت پیگیری می شود.جزیره قشم با وسعت یک هزار و 500 کیلومتر مربع از تنگه هرمز به موازات ساحل جنوبی ایران به طول 135 کیلومتر و عرض میانگین 11 کیلومتر در خلیج فارس گسترده شده است و 300 کیلومتر خط ساحلی دارد. شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}