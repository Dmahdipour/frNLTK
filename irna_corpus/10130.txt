{"onTitr":"","titr":" رزمایش مشترک لندن و توکیو در ژاپن برگزار شد","describe":" پکن- ایرنا- به رغم انتقادهای شدید چین و کره شمالی به اقدامات مشترک نظامیان خارجی در منطقه، نظامیان ژاپن و انگلستان در مرکز ژاپن رزمایش مشترک برگزار کردند.", "text":"به گزارش ایرنا از تارنمای ژاپن نیوز، پیشتر چین به اقدامات ژاپن در دریاهای شرقی و جنوبی هشدار داده بود و کره شمالی هم اعلام کرده بود که برگزاری چنین رزمایش هایی تلاشی برای احیا دوران نظامی گری ژاپن است که کل منطقه را به خطر می اندازد.با این وصف وزارت دفاع ژاپن در بیانیه ای هدف از این رزمایش را توسعه روابط و همکاری های نظامی با انگلستان دانسته و افزوده است این کشور لازم می بیند آمادگی نیروهای نظامی خود را حفظ کند.دو کشور در سال گذشته میلادی بود که برای برگزاری این رزمایش به توافق رسیدند.رزمایش هم اکنون در مرکز ژاپن در حال برگزاری است اما بر اساس اعلام وزارت دفاع ژاپن تا 12 اکتبر در مناطق شمال شرق ژاپن از جمله منطقه میاگی نیز برگزار خواهد شد.استفاده از آتش جنگی، اعزام نیرو به ساختمان های اشغالی از سوی دشمن فرضی و بهره گیری از انواع بالگردها از سوی دو کشور از جمله برنامه های رزمی مشترک طرفین است.ژاپن قبل از این هم با اعزام بزرگترین ناو جنگی حامل بالگرد خود به نام 'کاگا' به سمت آبهای دریای جنوبی به رزمایش بزرگ نیروی دریایی انگلستان در اقیانوس هند ملحق شده بود.'کنجی ساکاگوچی' فرمانده نظامیان ژاپنی این ناو می گوید ما دارای اتحاد قوی نظامی با آمریکا و انگلستان هستیم و این رزمایش فرصتی برای تقویت مناسبات نظامی طرفین است.او به دنبال اعزام این ناو تاکید کرد با این رزمایش فرصت بهتری به وجود آمده است تا ژاپن و انگلستان مناسبات قوی نظامی داشته باشند و رایزنی هایی درباره راه های تقویت روابط نظامی انجام دهند.این رزمایش با حضور ناوشکن های آرگیل انگلستان و کاگا ژاپن و ناوشکن پشتیبانی اینازوما در منطقه ای که نفتکش ها در اقیانوس هند و دیگر کشتی های تجاری عبور می کنند، برای پوشش امنیتی انجام شد و بالگردهای ژاپنی هم برفراز منطقه رزمایش را زیر نظر گرفتند.ناو 'آرگیل' انگلستان زمانی که در ماه گذشته میلادی در جهت حرکت به سمت ویتنام وارد آبهای منطقه مورد منازعه دریای جنوبی شد، خشم چین را برانگیخت و این کشور به بریتانیا نسبت به حضور نظامی در دریای جنوبی هشدار داد.چین به این اعتراضات و هشدارها به لندن بسنده نکرد و خیلی زود ناوها و بالگردهایش را به محل حضور ناو در دریای جنوبی رساند و خواستار خروج آن از منطقه شد.آساق**231**1904**            "}