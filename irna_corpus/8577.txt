{"onTitr":"","titr":" جادوگر فوتبال ایران، نامزد هافبک برتر جام‌ملت‌های آسیا شد","describe":" تهران- ایرنا- تارنمای کنفدراسیون فوتبال آسیا در ادامه انتخاب بهترین تیم تاریخ جام‌ملت‌های آسیا، در فهرست برترین هافبک ها اقدام به نظرسنجی کرده است که «علی کریمی» از ایران در فهرست نامزدهای این بخش حضور دارد.", "text":"به گزارش روز پنجشنبه ایرنا، تارنمای «ای اف سی» در فاصله 100 روز مانده به آغاز جام‌ملت‌های آسیا و در جدیدترین رای‌گیری، به دنبال بهترین هافبک تاریخ جام‌ملت‌های آسیا از نگاه هواداران است.در این رای‌گیری نام 10 بازیکن از کشورهای مختلف به چشم می‌خورد که در بین آن ها کریمی آقای گل جام‌ملت‌های 2004 و بهترین بازیکن آسیا در همان سال هم حضور دارد. دیگر بازیکنانی که با جادوگر آسیا برای انتخاب به عنوان بهترین هافبک تاریخ جام‌ملت‌های آسیا رقابت می‌کنند به شرح زیر هستند:کیم جو سونگ (کره‌جنوبی): بهترین بازیکن جام‌ ملت‌های 1988فهد الحریفی (عربستان سعودی): آقای گل جام‌ ملت‌های 1992شونسوکه ناکامورا (ژاپن): بهترین بازیکن جام‌ ملت‌های 2004 و یکی از بازیکنان کاندیدای توپ طلا در سال 2007شو جیایی (چین): عضو تیم منتخب جام ملت‌های 2004نشات اکرم (عراق): عضو تیم منتخب جام‌ ملت‌های 2007هری کیول (استرالیا): عضو تیم منتخب جام‌ ملت‌های 2011سرور چپارف (ازبکستان): عضو تیم منتخب جام‌ ملت‌های 2011 و دو مرتبه بازیکن سال آسیاکیسوکه هوندا (ژاپن): بهترین بازیکن جام‌ ملت‌های 2011کو جا چئول (کره‌جنوبی): آقای گل جام‌ ملت‌های 2011ورزشی**9250*2025            "}