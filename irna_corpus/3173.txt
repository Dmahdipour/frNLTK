{"onTitr":"","titr":" رانندگان تاکسی کرمانشاه تحت پوشش بیمه تکمیلی قرار می گیرند","describe":" کرمانشاه - ایرنا - مدیرعامل سازمان مدیریت و نظارت بر تاکسیرانی شهرداری کرمانشاه ، از آغاز اجرای طرح پوشش بیمه تکمیلی درمان برای رانندگان تاکسی دارای پروانه فعالیت خبر داد.", "text":"سجاد سلیمانی روز سه شنبه در گفت و گو با خبرنگار ایرنا با اعلام اینکه بیمه تکمیلی دغدغه اکثر تاکسیرانان است، گفت: به منظور رفاه حال رانندگان و کاهش بار این مشکل با پیگیری های مستمر این سازمان با شرکت های بیمه گر، بیمه تکمیل درمان ویژه خانواده بزرگ تاکسیرانان در شهر کرمانشاه به مرحله اجرا درآمد.وی افزود: سازمان تاکسیرانی در قالب خدمات رفاهی، در نهایت شرکت تعاونی تاکسیرانی با بیمه سامان قراردادی منعقد کرد تا تمام رانندگان تاکسی داری پروانه  فعالیت از بیمه تکمیلی بهره‌مند شوند.وی با اشاره به اینکه رانندگان تاکسی در زمان وقوع هرگونه حادثه یا ابتلا به بیماری، برای تأمین و پرداخت هزینه های بالای درمان، دچار اضطراب و تشویش بودند، تأکید کرد: با اجرای این مهم از این پس رانندگان با پرداخت ماهیانه مبلغی مشخص، دیگر نگران هزینه های جانبی درمان خود نیستند و این امر می تواند آرامش خاطری برای آنها به وجود آورد و با دلگرمی بیشتری به شهروندان خدمات رسانی کنند.مدیرعامل سازمان مدیریت و نظارت بر تاکسیرانی کرمانشاه یادآورشد: بیمه تکمیلی بخشی از هزینه های درمانی کلینیکی، پاراکلینیکی و عمل های جراحی رانندگان تاکسی مانند پرداخت هزینه‌های درمانی و بیمارستانی، زایمان، سزارین، هزینه آمبولانس، چشم ‌پزشکی و سایر را شامل می‌شود.سلیمانی افزود: در این راستا رانندگان تاکسی هر 2 ماه یک بار، با پرداخت مبلغ مشخص به ازای هر نفر در نظر گرفته شده که تاکسیرانان با پرداخت آن می توانند از خدمات درمانی لازم بهره ‌مند ‌شوند.سلیمانی با اشاره به فعالیت حدود 9 هزار تاکسی در کرمانشاه، افزود: پیش بینی می کنیم 2 تا چهار هزار نفر از رانندگان تاکسی در این طرح شامل بیمه تکمیلی شوند. وی با اشاره به اقساطی بودن هزینه پرداختی بیمه تکمیلی به ازای افراد خانواده عنوان کرد: رانندگان تاکسی می‌توانند با توجه به تعداد نفرات تحت تکفل خود از اقساط پرداختی بهره ‌مند شوند.به گفته سلیمانی ، تاکسیرانان متقاضی دارای کارت شهری می توانند با مراجعه به مرکز شرکت تعاونی تاکسیرانی واقع در دیزل آباد خیابان سوم جنب منابع طبیعی مراحل ثبت نام را انجام و از مزایای این طرح بهره مند شوند.سه شرکت تاکسی اینترنتی دارای مجوز و 9 هزار و 300 دستگاه تاکسی اکنون در شهر کرمانشاه فعال است.شهر کرمانشاه حدود یک میلیون نفر از جمعیت 2 میلیون نفری استان کرمانشاه را در خود جا داده است.3033/8066            "}