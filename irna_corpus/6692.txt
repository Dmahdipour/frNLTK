{"onTitr":"","titr":" راه اندازی بازارچه گلورده ضروری است","describe":" بیرجند - ایرنا - فرماندار درمیان گفت: راه اندازی بازارچه گلورده شهرستان در راستای ارتقای معیشت مرزنشینان ضروری است.", "text":"به گزارش ایرنا محمد بشیری زاده روز شنبه در نشست صمیمانه با مرزنشینان و سران طوایف در هنگ مرزی گزیک شهرستان درمیان افزود: با شرایط خشکسالی حاکم بر منطقه راه اندازی این بازارچه نقش مهم و کلیدی در ایجاد اشتغال روستاییان دارد.وی اظهار داشت: مرزنشینان نقش مهمی در صیانت از تمامیت ارضی کشور دارند و تعامل و همکاری هرچه بیشتر آنان با مرزبانان زمینه ساز امنیت پایدار در مرزها خواهد شد.فرماندار درمیان گفت: امروز بیش از گذشته به همکاری و مساعدت مرزنشینان در تامین امنیت مرزها، حفظ و کنترل مراقبت از مرزهای ایران اسلامی نیاز است.وی با بیان اینکه مرزبانان و مرزنشینان همواره در یک راستا و آن هم حفاظت و صیانت از مرزها گام بر می دارند اضافه کرد: درمیان 70 کیلومتر مرز مشترک با کشور بی ثبات افغانستان دارد که متاسفانه هر روز در این کشور حادثه های خونین رخ می دهد اما به همت تلاش مقتدرانه نیروهای مسلح ما در مرزهای کشور دشمنان هرگز قدرت تجاورز به مرزهای ما را ندارند.بشیری زاده با اشاره به حادثه تروریستی 31 شهریور امسال در اهواز گفت: در این حادثه تروریست ها از پشت به مردم بی گناه و نیروهای مسلح ما خنجر زدند که ضربه موشکی مقتدرانه سپاه پاسداران به تروریست های داعشی در سوریه و به هلاکت رسیدن جمعی از این نیروهای خبیث در کوتاه ترین زمان نشان از اقتدار نظام اسلامی است.وی با بیان اینکه برای جلوگیری از مهاجرت مرزنشینان زیرساخت های خوبی توسط دولت در روستاهای مرزی در حال انجام است افزود: عملیات گازرسانی در بسیاری از روستاهای مرزی شهرستان انجام شده و تمامی روستاهای بالای 10 خانوار در شهرستان برق دار هستند.فرماندار درمیان گفت: مرزنشینان ما علیرغم خشکسالی های متولی و سایر مشکلات همچنان در نقاط مرزی مستقر هستند و با انجام فعالیت کشاورزی و دامداری در زمینه تولید نقش آفرینی می کنند.شهرستان درمیان با وسعت پنج هزار و 797 کیلومتر مربع از شمال به شهرستان قاینات از جنوب به شهرستان سربیشه و از غرب به شهرستان بیرجند و شرق به طول 70 کیلومتر با افغانستان مرز مشترک دارد. شهر اسدیه مرکز شهرستان مرزی درمیان در 105 کیلومتری شرق بیرجند قرار دارد.7556*3028            "}