{"onTitr":"","titr":" همایش فرصتهای سرمایه گذاری کرمانشاه برگزار می شود","describe":" کرمانشاه - ایرنا - معاون هماهنگی امور اقتصادی و توسعه منابع استاندار کرمانشاه گفت: همایش توانمندیها و فرصتهای سرمایه گذاری استان 29 آبان به مناسبت آغاز هفته وحدت در تهران برگزار خواهد شد.", "text":"به گزارش ایرنا، هدایت حاتمی روز دوشنبه در نشست جذب سرمایه گذاری که در استانداری کرمانشاه برگزار شد، اظهار داشت: در این‌ همایش سرمایه گذاران داخلی و خارجی و مدیران ارشد ملی حضور خواهند داشت.وی افزود: اتاق بازرگانی، خانه صنعت و بانک سپه متولیان اصلی برگزاری این همایش خواهند بود‌.معاون استاندار کرمانشاه با اشاره به اینکه توانمندی های کرمانشاه در قالب بسته هایی به سرمایه گذاران معرفی می شود، گفت: در کنار این‌ همایش، نمایشگاهی از توانمندی های استان برگزار خواهد شد.حاتمی افزود: علاوه بر سرمایه گذاران خارجی ، روسای هلدینگ ها، مدیران بانک‌هایی که قصد سرمایه گذاری دارند، باید در همایش فرصت های سرمایه گذاری کرمانشاه حضور داشته باشند.وی عنوان کرد: از تعدادی از مدیران شرکت های بزرگ ‌استان کرمانشاه نیز برای حضور در این‌ همایش دعوت خواهیم کرد.معاون استاندار کرمانشاه گفت: برنامه زمان بندی روزانه این همایش نیز به زودی مشخص خواهد شد تا لیست کامل اقدام هایی که انجام ‌خواهیم داد، مشخص شود.استان کرمانشاه با 2 میلیون نفر جمعیت دارای بیش از یک هزار واحد تولیدی با 30 هزار نفر اشتغالزایی است.آخرین نرخ بیکاری استان کرمانشاه 19.6 درصد اعلام شده است.7445/8066            "}