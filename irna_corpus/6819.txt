{"onTitr":" سرپرست فرمانداری قرچک:    ","titr":" مسئولان برای نشاط اجتماعی برنامه ریزی کنند","describe":" تهران – ایرنا – سرپرست فرمانداری شهرستان قرچک با اشاره به لزوم توجه به مناسبت های مذهبی گفت: همانطور که زنده نگاه داشتن شعائر مذهبی از جمله ایام سوگواری ائمه  اطهار و عزاداری سید و سالار شهیدان لازم و ضروری است ، مسئولان برای نشاط اجتماعی نیز باید برنامه ریزی کنند.", "text":"به گزارش ایرنا ، بهمن خطیبی روز شنبه در جلسه شورای اداری قرچک که در محل فرمانداری این شهرستان برگزار شد با اشاره به در پیش بودن ایام اربعین حسینی گفت: تهران به عنوان استان پشتیبانی کننده ستاد اربعین کشور محسوب می شود و شهرستان قرچک نیز در اربعین حسینی باید در راستای تقویت این ستاد برنامه ریزی کنند.وی افزود: موکب های قرچک در مسیر نجف به کربلا برپا می شود تا همگام با سراسر کشور صلابت پیاده روی اربعین که تامین کننده بخش عمده ای از امنیت منطقه است و بسیاری از توطئه ها و حیله های دشمن را نقش بر آب می کند ، حفظ شود.خطیبی با تأکید بر لزوم توجه به نشاط اجتماعی اظهارداشت اسلام دین نشاط ، شادابی و تحرک است ، همانطور که باید به مناسبت های مذهبی از جمله ایام سوگواری سید و سالار شهیدان حضرت اباعبدالله الحسین(ع) توجه داشت ، باید راهکارهای ترویج نشاط در جامعه طراحی شده و مسئولان برای آن برنامه ریزی کنند.وی در بخش دیگری از سخنان خود با اشاره به احتمال ابتلای مرغداری ها به بیماری آنفولانزای فوق حاد پرندگان ، از مسئولان خواست تا با برگزاری کارگروه های تخصصی ، راه های پیشگیری ابتلای طیور به این بیماری بررسی و اجرایی شود.سرپرست فرمانداری قرچک گفت: پیش از این تعداد زیادی از مرغداری های قرچک درگیر این بیماری شده بودند که لازم است با پشتیبانی از آن ها ، زمینه بازگشت مجدد آن ها به بازار کار فراهم شود.خطیبی با اشاره به نوسانات بازار ارز و لزوم نظارت دقیق بر بازار مصرف گفت: هر چه میزان نظارت مسئولان بر بازار مصرف کاهش یابد ، به همان نسبت سودجویان بر بازار تسلط بیشتری داشته و مردم را با مشکل بیشتری مواجه می کنند.وی تصریح کرد: برخورد جدی با قاچاق کالا و ارز ، لزوم توجه به نحوه توزیع کالاهای اساسی و فرهنگ سازی مصرف کالای ایرانی از جمله اقداماتی است که می تواند در شرایط کنونی بازار را با ثبات بیشتری همراه کند.شهرستان قرچک با 270 هزار نفر جمعیت در 30 کیلومتری جنوب شرق تهران واقع شده است.تهرام/7254//1348            "}