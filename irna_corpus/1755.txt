{"onTitr":"","titr":" استقبال شرکت سریکاانرژی از مجوز آمریکا درباره میدان گازی رام","describe":" لندن–ایرنا– درحالی‌که مجوزآمریکا به2شرکت انگلیسی برای اداره میدان گازی«رام»که بخشی ازسهام آن متعلق به شرکت نفت جمهوری اسلامی است،مشروط به انتقال سود آن به یک صندوق امانی،رئیس شرکت سریکاانرژی می‌گوید این مجوز درشرایط تحریم ایران، بهترین راهکار برای حفاظت ازدارایی سهامداران است.", "text":"به گزارش ایرنا، «تونی کراون والکر» رئیس اجرایی سریکا انرژی روز چهارشنبه در گفت‌وگو با خبرنگار ایرنا گفت: تمام طرف‌ها مایل بودند راه‌حلی پیدا کنند که کمترین آسیب را به یکی از مهم‌ترین منابع راهبردی ملی انگلیس وارد شود و درحالی‌که تحریم‌های [آمریکا] اجرا می‌شود از دارایی سهامداران حفاظت شود.دولت آمریکا در اقدامی نادر، مجوز اداره سه میدان گازی واقع در دریای شمال ازجمله میدان رام که بخشی از سهام آن متعلق به شرکت ملی نفت جمهوری اسلامی است را به شرکت‌های «بریتیش‌پترولیوم» (BP) و «سریکا انرژی» داده است.این دو شرکت آذرماه گذشته توافق کردند که سه میدان یادشده پس از مراحل قانونی به سریکا انرژی واگذار شود. درواقع «بی.پی» تلاش می‌کند بعد از حادثه مرگبار نشت نفت در خلیج مکزیک در سال 2010میلادی روابط خود را با دولت آمریکا بار دیگر تقویت کند. برای شرکت بی.پی و مدیر آمریکایی‌ آن «باب دادلی» واگذاری میدان رام که بی.پی در دهه 1970 میلادی آن را کشف کرده بود به معنای خلاصی از اصطکاک با دولت آمریکا است.والکر اواخر سال گذشته به ایرنا گفته بود که مقدمات واگذاری میدان رام به سریکا انرژی آغاز شده و پیش‌بینی کرد که این روند اواخر سال جاری میلادی به اتمام برسد.بااین‌ وجود، خروج یکجانبه آمریکا از برجام در اردیبهشت‌ماه گذشته، روند تغییر تحولات را دست‌خوش چالش کرده بود.دولت آمریکا روز 18 اردیبهشت امسال به‌طور یکجانبه از توافق هسته‌ای ایران با کشورهای 1+5 که در سال 2015 (1394) به امضا رسید، خارج شد و 'دونالد ترامپ' رئیس ‌جمهوری آمریکا 15 مردادماه فرمان اجرایی بازگشت تحریم‌ها را علیه ایران امضا کرد.دور دوم تحریم‌های آمریکا علیه ایران، چهارم نوامبر (13 آبان) اجرا خواهد شد و پس‌ از آن تعاملات تجاری شرکت‌ها و افراد مرتبط با آمریکا، با ایران مشمول تحریم خواهد شد.بیریتیش پترولیوم تیرماه گذشته با صدور بیانیه‌ای گفته بود که این شرکت &#39;تصمیم دارد تا برخی از عملیات برنامه‌ریزی ‌شده بر روی میدان گازی رام را متوقف کرده و (به‌جای آن) به ‌طور شفاف تأثیر تحریم‌های اخیر دولت آمریکا را درباره (فعالیت اقتصادی بر روی) میدان گازی رام بررسی کند... این شرکت همیشه به تحریم‌های در حال اجرا پایبند می‌ماند&#39;بااین‌ وجود، رئیس سریکا انرژی مردادماه گذشته اعلام کرد که روند انتقال مالکیت میدان رام به‌رغم ازسرگیری تحریم‌های آمریکا علیه ایران، طبق برنامه پیش می‌رود و او انتظار دارد که این معامله اواخر سه‌ماهه سوم سال جاری طبق برنامه تکمیل شود.وی افزود: بازگشت تحریم‌های یکجانبه آمریکا علیه ایران چالش‌های تازه‌ای را در این مسیر ایجاد کرده است؛ اما اروپا از اقدامات آمریکا حمایت نکرده و با توجه به سهم قابل ‌توجهی که میادین فراساحلی رام، بروس و کیث در تولیدات گازی انگلیس ایفا می‌کنند، لندن از تحقق این معاملات قویاً حمایت می‌کند.اتحادیه اروپا در بیانیه‌ای اعلام کرده است &#39;قوانین مسدودساز&#39;‌ خود را برای حمایت از شرکت‌های اروپایی فعال در ایران اجرا می‌کند تا از این شرکت‌ها در برابر آن بخش از تحریم‌های آمریکا که شرکت‌های خارجی‌ را تهدید می‌کند، محافظت کند. همچنین کشورهای باقیمانده در برجام پس از برگزاری نشستی با ایران در حاشیه نشست مجمع عمومی سازمان ملل در نیویورک، بر ایجاد ساز وکار ارتباط مالی ویژه با ایران در زمان اعمال تحریم‌های آمریکا از 13 آبان تأکید کردند.براساس بیانیه سریکا انرژی، دفتر کنترل دارایی‌های خارجی وزارت خزانه‌داری آمریکا به نهادهای این کشور اجازه ارائه کالا و خدمات و حمایت از میدان گازی رام را داده است. این مجوز تا پایان 31 اکتبر سال 2019 قابل اعتبار است و امکان تمدید آن نیز وجود دارد. این مجوز بااین‌  به این شرط صادر شده است که درآمد حاصل از میدان رام تا زمانی که تحریم‌های آمریکا علیه ایران پابرجاست به یک صندوق امانی منتقل شود.رئیس سریکا انرژی دراین‌باره می‌گوید: به نظر من، ما به نتیجه‌ای دست پیدا کردیم که برای همه رضایت‌بخش است و به نظر من شرکای ما و دولت انگلیس با این دیدگاه هم‌نظر هستند.'حمید بعیدی نژاد' سفیر جمهوری اسلامی ایران در لندن نیز در واکنش به این خبر گفت: به دنبال مذاکرات فشرده شرکت‌های انگلیسی، آمریکا فعالیت حوزه‌ی گازی مشترک در دریای شمال، که مالکیت نیمی از آن به ایران تعلق دارد را از شمول تحریم‌های خود مستثنا نمود. وی افزود: در صورت عدم صدور این معافیت، فعالیت عملیاتی این حوزه‌ی گازی می‌بایست از 10 روز پیش متوقف می‌گردید.میدان گازی رام یا رهام که حدود 5 درصد از گاز انگلیس را تأمین می‌کند در 400 کیلومتری شهر آبردین در آب‌های ساحلی اسکاتلند در دریای شمال قرار دارد. براساس قراردادی که پیش از انقلاب ایران درباره این میدان با بریتیش پترولیوم بسته شد، 50 درصد از درآمد به‌ دست‌ آمده از بهره‌برداری این میدان گازی متعلق به شرکت ملی نفت ایران است. والکر که از فعالان اقتصادی پیشکسوت در عرصه مسائل نفتی انگلیس به شمار می‌رود به ایرنا گفته که قصد دارد سقف بهره‌برداری از این میدان را افزایش، هزینه‌ها را کاهش و عمر میدان را بیشتر کند.اروپام **هـ ن**2040            "}