{"onTitr":"","titr":" فلسفه برگزاری نمایشگاه ها، تخصصی بودن آن است","describe":" قزوین - ایرنا - معاون امور اجرایی شرکت نمایشگاه های بین المللی استان همدان گفت: فلسفه نمایشگاه ها باید برگزاری تخصصی آنها باشد که این مهم خوشبختانه در برخی از استان های کشور از جمله قزوین در حال انجام است.", "text":"مینا اشرف عصر پنجشنبه در حاشیه بازدید مدیران شرکت نمایشگاه های بین المللی استان همدان از نمایشگاه تخصصی ورزش، سلامت و تناسب اندام به همراه صنایع دستی قزوین، به خبرنگار ایرنا گفت: متاسفانه طی سال های گذشته با گسترش نمایشگاه های خصوصی، تنها هدف دست اندرکاران آن بحث فروش بوده است.به گفته وی، شرکت نمایشگاه های بین المللی استان های کشور برای رسیدن به اهداف خود نباید از فلسفه تخصصی برگزار شدن نمایشگاه ها دور شوند.اشرف در ادامه با اشاره به وضعیت اقتصادی کشور و وضع معیشت مردم، تاکید کرد: برای برگزاری نمایشگاه ها همچنین اولویت حضور باید شرکت ها و کالاهای داخلی باشند تا علاوه بر حمایت از تولیدکنندگان داخلی، فروش محصولات بتواند به چرخه تولید صاحبان کالاها کمک کند.این مسئول با اشاره به اینکه برگزاری نمایشگاه ها در استان همدان به صورت سراسری برگزار می شود، گفت: خوشبختانه قزوین در حوزه صنعت آب، کشاورزی، ساختمان و به خصوص سوغات از جمله شیرینی و باقلوا همواره از میهمانان شاخص ما به شمار آمده است.اشرف در پایان تصریح کرد: با توجه به اینکه استقبال شهروندان از نمایشگاه های سطح کشور با گسترش مراکز خرید جدید طی سال های گذشته کاهش یافته، باید نسبت به افزایش جذابیت های نمایشگاهی اقدام کرد.نخستین نمایشگاه تخصصی ورزش، سلامت و تناسب اندان به همراه صنایع دستی و گردشگری قزوین تا 20 مهرماه جاری در محل دائمی شرکت نمایشگاه های بین المللی ادامه دارد.8054            "}