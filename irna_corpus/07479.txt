{"onTitr":"","titr":" شهرداری بافق، امسال هشت طرح عمرانی افتتاح کرد","describe":" یزد- ایرنا- شهردار بافق گفت: هشت طرح عمرانی این نهاد با صرف 40 میلیارد ریال اعتبار در 6 ماهه نخست امسال به بهره برداری رسید.", "text":"سید علی نوروززاده روز شنبه به ایرنا افزود: این طرح ها در زمینه های عمرانی، فرهنگی، رفاهی، تفریحی، ورزشی و خدماتی است.وی اظهار داشت: ساخت میدان شیخ محمدتقی بافقی والمان مربوطه، پارک های شاهد و کوثر، بازسازی محور تاریخی حوض بازو، روکش آسفالت لاین شرقی بلوار وحشی بافقی، ساخت چمن مصنوعی زمین فوتبال، جایگاه چند منظوره استقبال، ساماندهی کشتارگاه دام و ایجاد بازارچه میوه وتره بار از جمله این طرح هاست.وی همچنین از آغاز عملیات اجرایی 13 پروژه مهم دیگر در حوزه های مختلف عمرانی ، خدماتی و فرهنگی در 6 ماهه دوم سالجاری خبر داد و افزود: این طرح ها با پیش بینی اعتبار مورد نیاز، اجرا می شود.وی این طرح ها را در حوزه راه و ترافیک ، روشنایی معابر ، آب رسانی و آبیاری مکانیزه فضای سبز ، مرمت ابنیه تاریخی، ساخت فرهنگسرا و بوستان های تفریحی اعلام کرد.شهردار بافق با بیان اینکه این نهاد با مشکلات مالی دست و پنجه نرم می کند کسری بودجه 25 درصدی شهرداری در 6 ماهه اول سالجاری را یادآور شد و خاطرنشان کرد: با دستانی نسبتا خالی کار می کنیم ولی به مردم اطمینان و امیدواری می دهیم به قول خودمان مبنی بر افتتاح ماهانه یک طرح عمل کرده و خدمت رسانی کنیم.این مسوول تصریح کرد: همانگونه که شهروندان ما سهم خود را در توسعه شهر پرداخت می کنند مجموعه معادن شهرستان بافق نیز به حکم قانون، نسبت به پرداخت بدهی های خود به شهرداری بافق اقدام کنند تا در پیشرفت برنامه های اجرایی شهر خللی بوجود نیاید.مرکز شهرستان 50 هزار نفری بافق در فاصله 110  کیلومتری جنوب شرقی یزد قرار دارد.7543/ 6197            "}