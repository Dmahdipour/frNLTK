{"onTitr":"","titr":" 'اشپرینگر' آثار تالیفی دانشگاه امیرکبیر را منتشر می کند","describe":" تهران - ایرنا - رییس اداره انتشارات دانشگاه صنعتی امیر کبیر از توافق با 'اشپرینگر'، برای انتشار آثار تالیفی این دانشگاه که به زبان انگلیسی انجام می شود در آلمان خبر داد.", "text":"محمد سعیدی روز چهارشنبه در گفت و گو با خبرنگار گروه دانشگاه ایرنا با اشاره به تفاهم نامه اولیه ای که در این ارتباط با نماینده ایرانی 'اشپرینگر' در چهارم مرداد سال 1396(26جولای 2017) در تهران انجام شده بود، اظهار داشت: طبق توافق صورت گرفته که در چارچوب نشستی با حضور یوهنا شوارز نماینده اشپرینگر انجام شد، کتاب های تالیفی استادان دانشگاه امیرکبیر که به زبان انگلیسی نوشته و از کمیته کتاب و نشر دانشگاه مجوز آنها دریافت می شود با درج آرم دانشگاه و اشپرینگر در آلمان چاپ خواهد شد.اشپرینگر انتشاراتی بین المللی است با بیش از 2900 مجله و 290هزار عنوان کتاب فرصت های زیادی برای نویسندگان و مشتریان کتاب های دانشگاهی و علمی ارایه می کند.وی افزود: این توافق شامل کتاب هایی که پیشتر با شابک ایران چاپ شده نیز می شود که منوط به اعمال تغییرات در 25درصد مطالب از سوی مولف کتاب برای چاپ های بعدی است. به گفته سعیدی، کتاب هایی که توسط دانشگاه داوری و آماده می شوند برای داوری دوباره توسط انتشارات اشپرینگر به آلمان ارسال خواهد شد.وی خاطرنشان کرد: هم اینک 7 عنوان کتاب که کار داوری آن ها توسط دانشگاه صنعتی امیر کبیر به پایان رسیده برای ارسال به آلمان آماده است. سعیدی همچنین یادآوری کرد: دانشگاه صنعتی امیر کبیر با آمازون هم تفاهم نامه دارد که به واسطه شرکتی مستقر در ایران سه کتاب تالیفی این دانشگاه در این سایت به فروش گذاشته شده است. **6984** 1200            "}