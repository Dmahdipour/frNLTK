{"onTitr":"","titr":" زنگ عاطفه ها در مدارس خاش نواخته شد","describe":" زاهدان - ایرنا - همزمان با سراسر کشور زنگ عاطفه ها در حدود 270 مدرسه شهرستان خاش سیستان و بلوچستان نواخته شد.", "text":"به گزارش ایرنا امام جمعه شهرستان خاش روز چهارشنبه در این مراسم گفت: کمک به اقشار نیازمند،  پرداخت زکات و صدقات سبب رفع محرومیت ها و کاهش فاصله های طبقاتی می شود.حجت الاسلام غلامرضا دهقان افزود: باید در جامعه فرهنگ وقف و خدمت به محرومان و مستضعفان نهادینه شود.وی اظهار داشت: آشنا کردن دانش آموزان با فرهنگ نیکوکاری و احسان کاری ارزشمند و دارای منزلت بالای اجتماعی و دینی است.مدیر کمیته امداد خاش نیز در این مراسم گزارشی از اقدامات انجام شده توسط این نهاد برای رفع محرومیت ها در این شهرستان ارائه کرد.منصور ایرندگانی اظهار داشت: حدود 15 هزار نفر از مردم خاش از خدمات کمیته امداد بهره مند هستند.به گزارش ایرنا خاش از توابع سیستان و بلوچستان در 185 کیلومتری جنوب زاهدان مرکز این استان واقع شده است.7310**3213            "}