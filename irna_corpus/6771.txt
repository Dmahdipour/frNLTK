{"onTitr":"","titr":" سومین کرسی ملی تلاوت رضوی در گنبدکاووس برگزار می شود","describe":" گنبدکاووس - ایرنا - دبیر کرسی تلاوت قرآن آستان قدس رضوی از برگزاری سومین کرسی ملی تلاوت قرآن این آستان در روز پنجشنبه هفته جاری درامامزاده یحیی بن زید (ع) گنبدکاووس خبر داد.", "text":"به گزارش خبرنگار ایرنا، حسین مقدم کیا عصر شنبه در نشست هماهنگی برگزاری این کرسی تلاوت که در فرمانداری ویژه گنبدکاووس برگزار شد، افزود: این مراسم معنوی باحضور قاریان برتر ملی و بین المللی برگزار می شود.وی اضافه کرد: برگزاری کرسی های تلاوت قرآن کریم آستان رضوی که پیش از این فقط در داخل حرم مطهر آن امام همام برگزار می شد، براساس تصمیم مدیریت جدید و از ابتدای سال جاری در دیگر استان ها و شهرستان های کشور نیز برگزار می شود.مقدم کیا گفت: براین اساس، تاکنون کرسی ملی تلاوت قرآن کریم آستان رضوی در دو شهر طبس و تهران برگزار شده و گنبدکاووس سومین شهر کشور برای برگزاری این رخداد بزرگ فرهنگی است.وی تصریح کرد: در کرسی تلاوت شهر گنبدکاووس حامد شاکرنژاد قاری بین المللی و برخی قاریان دیگر حضور می یابند و این مراسم از شبکه قرآن سیمای جمهوری اسلامی، رادیو معارف و شبکه سیمای استانی گلستان به صورت مستقیم پخش می شود.به گفته این مقام مسئول، پس از برگزاری کرسی تلاوت قرآن در گنبدکاووس، این کرسی به صورت ماهانه و مداوم در استان گلستان و در روز هشتم هر ماه برگزار می شود.به گزارش ایرنا، عبدالقدیر کریمی فرماندار ویژه گنبدکاووس نیز در این جلسه از آمادگی برای برگزاری شایسته کرسی تلاوت رضوی با استفاده از ظرفیت های شهرستانی و استانی خبر داد و گفت: مردم و مسئولان گنبد همواره دربرگزاری مراسم فرهنگی و مذهبی پیشگام بوده اند.همچنین سیدحسین علوی مسئول نمایندگی آستان قدس رضوی در گلستان و امام جمعه گنبدکاووس نیز دراین جلسه درسخنانی کوتاه با مثبت ارزیابی کردن برگزاری این رخداد بزرگ فرهنگی که در راستای ترویج فرهنگ قرآنی برگزار می شود، برلزوم استفاده از ظرفیت های مختلف فرهنگی، اجتماعی و اقتصادی آستان قدس در استان و گنبدکاووس تاکید کردند.شهرستان گنبدکاووس با 350 هزار نفر جمعیت درشرق استان گلستان واقع است./3039/1860            "}