{"onTitr":"","titr":" معترضین قزاقستانی از اردوگاه های آموزشی چین شکایت کردند","describe":" تهران-ایرنا، تعدادی از شهروندان قزاقستان با تجمع در مقابل کنسولگری آلمان در شهر آلماتی خواستار کمک این کشور برای آزادی خویشاوندان خویش از اردوگاه های چین شدند.", "text":"به گزارش خبرگزاری قزاق تایمز، برخی از شهروندان قزاقستان با تجمع در مقابل کنسولگری آلمان در شهر آلماتی خواستار دخالت صدراعظم آلمان برای آزادی خویشاوندان آنان از بازداشتگاه های چین شدند. براساس گزارش مقامات سازمان ملل، در حدود یک میلیون شهروند اویغور توسط چین در مراکز مبارزه با افراط گرایی و یا اردوگاه های آموزشی نگهداری می شوند. به گفته آژانس سازمان ملل، در حال حاضر شهر سین کیانگ چین به اردوگاه بازداشتی ها تبدیل شده است. به گفته معترضین قزاقستانی، خویشاوندان آنان در زمان سفر به شهر سین کیانگ برای دیدار با آشنایان توسط نیروهای امنیتی چین بازداشت و به اردوگاه های آموزشی فرستاده شده اند. طبق ادعای معترضین، بسیاری از شهروندان قزاقستانی به مدت دو سال در اردوگاه های چین بازداشت هستند و هیچ یک از مقامات کشور قزاقستان تا کنون اقدام مفیدی برای آزادی آنان انجام نداده اند. آساق**ع.ه**1663**            "}