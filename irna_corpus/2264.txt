{"onTitr":" مقام پاکستانی در گفت و گوی اختصاصی با ایرنا؛    ","titr":" پاکستان مصمم به راه اندازی خط دریایی مشترک با ایران است","describe":" اسلام آباد - ایرنا - وزیر امور دریانوردی پاکستان گفت که کشورش خواهان راه اندازی خط کشتیرانی مشترک با ایران برای جابجایی مسافران و زائران بین دو کشور است، ولی برای تحقق این مهم باید، اقداماتی در راستای حل برخی مشکلات فنی انجام شود.", "text":"«علی حیدر زیدی» روز چهارشنبه در گفت و گوی اختصاصی با خبرنگار ایرنا در اسلام آباد افزود :به دلیل شرایط نامناسب جوی در دریا، کشتیرانی مسافرتی در دریا و اقیانوس از مارس تا اکتبر امکانپذیر نیست با این حال، ایران و پاکستان دو مسیر دریایی شمال جنوب و شرق به غرب را در فصل زمستان در نظر گرفته اند و امیدوارم مشکلات فنی بزودی حل شود.وزیر امور دریانوردی پاکستان با تشریح ظرفیت های فراوان پاکستان و جمهوری اسلامی ایران در گسترش همکاری مشترک گفت: فرصت های اقتصادی برابر و مساوی بین دو کشور همسایه و برادر ایران و پاکستان وجود دارد.«علی حیدر زیدی» با تشریح مزیت های گسترش روابط اقتصادی بین دو کشور نیز گفت: جمهوری اسلامی ایران یکی از بازارهای مهم برنج پاکستان است و هر سال هزاران تن برنج به ایران صادر می شود.وی با تاکید بر افزایش تبادلات تجاری و بازرگانی بین دو کشور خاطرنشان کرد: اگر دو کشور بتوانند شبکه خط ریلی را به یکدیگر وصل کنند، یقینا این مهم می تواند به رسیدن اهداف تجاری دوجانبه کمک کند.مقام بلند پایه دولت فدرال پاکستان گفت: البته برخی مشکلات و چالش های فراروی ایران و پاکستان، در دیپلماسی بین المللی ریشه دارد اما برخی دیگر از مسائل مشترک بین دو کشور ریشه در رویدادهای منطقه دارد و می توان این نوع مشکلات را با تعامل و تلاش مشترک حل کنیم.وی با تاکید بر توجه به برخی مسائل و موضوعات مشترک بین دو کشور به ویژه موضوعات مربوط به سفر زائران پاکستانی به ایران از طریق زمینی، گفت: «عمران خان» نخست وزیر پاکستان در نخستین  فرمان خود به دولت دستور داد تا هر چه بهتر و مفیدتر به زائران پاکستانی عازم به اماکن مقدس در ایران و عراق خدمت رسانی شود.این وزیر کابینه فدرال دولت پاکستان همچنین با اشاره ب نزدیک بودن ایام اربعین حسینی، افزود: دولت برای ارائه خدمات به زائران و افرادی که عازم مراسم اربعین حسینی از طریق مرز ایران به عراق هستند، در حال برنامه ریزی و هماهنگی است  تا آمد و رفت آنها به بهترین وجه ممکن صورت گیرد.بر اساس آمار دولت پاکستان سال گذشته بیش از 40 هزار نفر از شهروندان پاکستان برای حضور در مراسم اربعین حسینی به عتبات عالیات در ایران و عراق سفر کردند.به گزارش ایرنا وزیر امور دریانوردی دولت فدرال پاکستان پیش از این نیز در دیدار با «مهدی هنردوست» با تاکید بر لزوم توسعه مناسبات و همکاری های کشورش با ایران به ویژه در زمینه ارتباطات زیرساختی، گفت که فعال شدن مسیر دریایی ارتباطی دو کشور را با جدیت پیگیری می کند.«زیدی» وزیر امور دریانوردی پاکستان در دیدار اخیر خود با سفیر ایران، با استقبال از توسعه مناسبات همه جانبه دو کشور، برقراری خط کشتیرانی مسافری میان بنادر دو کشور را موجب گسترش مناسبات تجاری و همکاری گسترده تر تهران - اسلام آباد عنوان کرد.زیدی بر پیگیری این مهم تا رسیدن به نتیجه نهایی در دولت فدرال و وزارتخانه خود تاکید کرد.هنردوست نیز در این دیدار با بیان اینکه ایران هیچ محدودیتی در توسعه مناسبات خود با پاکستان قائل نیست، ظرفیت های فراوان بنادر چابهار و گوادر را برای تقویت همکاری های اقتصادی و تجاری دوجانبه تشریح کرد.وی بر عملیاتی شدن مفاد یادداشت تفاهم خواهر خواندگی چابهار و گوادر تاکید کرد.بیست و سوم فروردین ماه امسال نیز، «میرحاصل خان بزنجو» وزیر پیشین امور دریانوردی پاکستان در سفر «عباس آخوندی» وزیر راه و شهرسازی ایران به این کشور، با تاکید بر اراده این کشور برای گسترش همکاری ها با جمهوری اسلامی ایران، گفت: خط دریایی چابهار - کراچی بزودی اجرایی می شود.آساق**6125**1337            "}