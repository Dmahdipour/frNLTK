{"onTitr":"","titr":" کمک های مردمی به بهزیستی ری 10 درصد افزایش یافت","describe":" شهرری- ایرنا- رئیس اداره بهزیستی شهرستان ری گفت: اهدای کمک های مردمی به این نهاد حمایتی در نیمه نخست امسال به نسبت مدت مشابه سال قبل 10 درصد افزایش یافت.", "text":"مینا رجایی روز شنبه در گفت و گو با خبرنگار ایرنا اظهار داشت: مشارکت های مردمی شهرستان ری در زمینه نقدی از سه میلیارد و 362 میلیون ریال سال گذشته به سه میلیارد و 662 در سال جاری افزایش یافته است.وی با بیان اینکه مشارکت های خدماتی شامل کمک هزینه تحصیلی، معیشتی و تامین جهیزیه می شود، ادامه داد: همچنین در سال جاری مبلغ مشارکت خدماتی از 85 میلیارد و 486 ریال به یک میلیارد و 26 میلیون ریال رسیده است.رجایی در ادامه با بیان اینکه در نیمه نخست سالجاری جذب فطریه و زکات 26 درصد افزایش یافته است، تصریح کرد: میزان جمع آوری فطریه در طی این مدت نسبت به مدت زمان مشابه سال قبل از مبلغ پنج میلیارد و 933 میلیون ریال به 6 میلیارد و 446 میلیون ریال رسیده است.رییس اداره بهزیستی شهرستان ری در ادامه به طرح حامی اشاره کرد و افزود: طرح حامی با هدف حمایت گسترده از جامعه هدف بهزیستی و جذب مشارکت های مردمی اجرایی شده است.وی ادامه داد: از ابتدای سال جاری تاکنون اعتبارات طرح حامی شهرستان ری از 477 میلیارد و 900 میلیون ریال به 580 میلیارد و 850 میلیون ریال افزایش یافته که در این زمینه نیز 21 درصد رشد داشته ایم.رجایی عنوان کرد: جهت دهی و برنامه ریزی در راستای افزایش جلب و جذب مشارکت های مردمی و ایجاد حساسیت در بین مردم برای فعالیت و مشارکت در بهزیستی از نکات مهم و مورد توجه در این بخش به شمار می رود.وی  اضافه کرد: کمک‌های مردمی سبب دلگرمی نیازمندان و نیز تشویقی برای جلب مشارکت‌های بیشتر به شمار می رود.رئیس اداره بهزیستی شهرستان ری با بیان اینکه خدمات پزشکان، داروخانه و آزمایشگاه‌ها نیز مورد نیاز مددجویان بهزیستی است، یادآور شد: خدمات غیرنقدی از قیبل تامین مواد غذایی، لباس و وسایل توانبخشی نیز مورد نیاز مددجویان سازمان بهزیستی محسوب می شود.به گزارش ایرنا، 18 هزار معلول نابینا، ذهنی، اعصاب و روان و ضایعه نخاعی، سه هزار زن سرپرست خانوار و 2 هزار و 500 سالمند زیر پوشش نهاد حمایتی و خدماتی بهزیستی شهر ری قرار دارند.شهرستان ری (به مرکزیت شهرری) با جمعیتی بیش از یک میلیون و 800 هزار نفر در جنوب استان تهران واقع شده که دارای پنج شهر شهرری، باقرشهر، کهریزک، قیامدشت و حسن آباد است.1970/6003            "}