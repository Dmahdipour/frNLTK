{"onTitr":"","titr":" یاسوج سامانه پایش تصویری ندارد","describe":" یاسوج- ایرنا- سرپرست معاونت حمل و نقل و ترافیک شهرداری یاسوج گفت: شهر یاسوج تنها مرکز استانی است که سامانه پایش تصویری ندارد.", "text":"سجاد بهرامی روز چهارشنبه در گفت و گو با خبرنگار ایرنا اظهار داشت: سایت مرکز کنترل ترافیک توسط شهرداری یاسوج پیگیری شده و مرکز مانیتورینگ در شهرداری یاسوج به بهره برداری می رسد.سرپرست معاونت حمل و نقل و ترافیک شهرداری یاسوج عنوان کرد: مطالعات طرح جامع حمل و نقل ترافیک این شهر توسط مشاور آغاز شده و این طرح در 6 فصل تدوین خواهد شد.بهرامی با بیان اینکه آماربرداری در ماه های اردیبهشت و آبان صورت می پذیرد گفت: با پایان آماربرداری این طرح آماده خواهد شد.وی افزود: این طرح در 6 فصل تدوین خواهد شد که هم اکنون فصل اول آن به اتمام رسیده است.بهرامی بیان کرد: در طرح جامع ترافیک شهری ساماندهی ایستگاه های اتوبوس، تاکسی و ساماندهی حمل و نقل عمومی شهر و همچنین پارک سوار ها و پایانه برون شهری به صورت ویژه دیده شده است.وی عنوان کرد: امکان سنجی تقاطع های غیر همسطح و اصلاح هندسی میادین و شناسایی و رفع نقاط حادثه خیز از دیگر مزایای مهم این طرح است.معاون حمل و نقل و ترافیک شهرداری یاسوج تصریح کرد: طی ماه های گذشته با شناسایی نقاط حادثه خیز 22 سرعتکاه با شابلن جدید و تابلو های هشداردهنده ایجاد شد.بهرامی افزود: این سرعتکاه ها با هماهنگی پلیس راهور ایجاد شده که سبب کاهش تصادفات شهری شده است.وی گفت: در 6 ماهه نخست سال 97 میزان تصادفات نسبت به مدت مشابه سال قبل 30 درصد کاهش یافته است.بهرامی تاکید کرد: ایجاد معاونت ترافیک در دوره مدیریت جدید شهری مهمترین اقدام شهردار برای اولویت دادن به مسائل ترافیکی بود که نشان از توجه ویژه  شهردار به این مهم است.وی ابراز داشت: همچنین سامانه پایش تصویری در شهر یاسوج با همکاری شهرداری یاسوج، معاونت عمرانی استاندار، پلیس راهور، نیروی انتظامی، فرمانداری، شورای شهر و مخابرات در آینده ای نزدیک راه اندازی می شود.بهرامی تصریح کرد: بهرامی افزود: امسال در ایام بازگشایی مدارس، خط کشی عابرپیاده در تقاطع ها، میادین و 10 مدرسه پیشنهادی آموزش و پرورش صورت گرفت.وی تصریح کرد: رفع معضلات ترافیکی و کاهش ترافیک شهری نیازمند همراهی شهروندان است.سرپرست معاونت حمل و نقل و ترافیک شهرداری یاسوج بیان کرد: هم اکنون نیز عملیات نصب تابلو های ترافیکی در شهر یاسوج با همکاری سازمان عمران شهرداری و معاونت ترافیک در حال اجراست.سه میلیارد ریال اعتبار برای مطالعه و تهیه طرح جامع ترافیک و حمل و نقل شهر یاسوج هزینه شده است.این میزان اعتبار از محل بودجه عمرانی سال جاری فرمانداری شهرستان بویراحمد تأمین شده است.ترافیک به معضلی اساسی برای مردم شهر یاسوج به ویژه در برخی اوقات شبانه از جمله ظهر و غروب مبدل شده است.41 نقطه حادثه خیز در راه های ارتباطی شهرهای یاسوج، گچساران و دهدشت شناسایی شده که از این تعداد 17 مورد مربوط به یاسوج است.شهر یاسوج مرکز کهگیلویه و بویراحمد و مرکز شهرستان بویراحمد جمعیتی افزون بر 130 هزار نفر دارد.9868/6110            "}