{"onTitr":"","titr":" سامانه سرد بارشی فردا در البرز فعال است","describe":" کرج-ایرنا- مدیر کل هواشناسی البرز اعلام کرد که سامانه سرد بارشی فردا یکشنبه همراه با برف و باران در این استان فعال است .", "text":"منصور رحمانیان روز شنبه در گفت وگو با خبرنگار ایرنا اظهارداشت: بررسی آخرین الگوهای پیش یابی هواشناسی حاکی از فعالیت سامانه بارشی و سرد تا فردا یکشنبه عصر در منطقه البرز مرکزی است.وی ادامه داد: پیامد این وضعیت وزش باد به نسبت شدید، افزایش ابر و رگبار و رعد و برق  و درارتفاعات بارش برف و تگرگ خواهد بود.این مسئول گفت: کاهش بیشینه دمای هواعصر پس فردا دوشنبه و اوایل صبح سه شنبه رخ خواهد داد.رحمانیان ، سرعت وزش باد عصر امروز البرز را 40 کیلومتر در ساعت اعلام کرد و بیان داشت: سرعت وزش باد فردا یکشنبه  28 کیلومتر درساعت و پس فردا 36 کیلومتر درساعت خواهد بود.وی ادامه داد:کمینه و بیشینه دمای هوای امروز البرز 10 تا 25 درجه بالای صفر که پیش بینی می شود فردا و پس فردا کمترین و بیشترین دما به 8 تا 20 درجه بالای صفر کاهش یابد.بارش نخستین باران پائیزی  صبح  امروز موجب طراوات استان البرز شد ضمن آنکه آبگرفتگی معابر شهری را درپی داشت.7410/ 6155            "}