{"onTitr":" با حضور معاون رئیس جمهوری؛    ","titr":" سه طرح میراث فرهنگی و گردشگری در نطنز بهره برداری شد","describe":" کاشان - ایرنا - سه طرح میراث فرهنگی و گردشگری نطنز شامگاه چهارشنبه شب در آیینی با حضور معاون رئیس جمهوری و رئیس سازمان میراث فرهنگی، صنایع دستی و گردشگری و جمعی از مسئولان این شهرستان به بهره برداری رسید.", "text":"به گزارش ایرنا ، این طرح ها با ارزش افزون بر 356 میلیارد ریال شامل ساخت یک هتل، بهسازی آتشکده ساسانی، بازسازی بافت تاریخی محله قصبه و محوطه مسجد جامع نطنز است.رئیس اداره میراث فرهنگی، صنایع دستی و گردشگری نطنز، هتل بین المللی چهار ستاره در زمینی به مساحت پنج هزار و ۴۸۰ مترمربع با هشت طبقه و 30 اتاق اقامتی با ظرفیت 120 تخت، سه رستوران خوان گستر، سنتی و روباز با ظرفیت 950 نفر، یک تالار 750 نفری و سالن همایش 750 نفری را از جمله این طرح ها برشمرد.حسین یزدانمهر افزود: عملیات اجرایی این طرح سال 89 در نطنز آغاز و با تلاش و سرمایه گذاری 350 میلیارد ریالی بخش خصوصی اسفندماه 1396 تکمیل شد.وی بیان کرد : مرحله نخست طرح بازسازی و سنگ فرش بافت تاریخی قصبه و محوطه مسجد جامع شهر نطنز با تخصیص چهار میلیارد ریال به اجرا درآمد.رئیس اداره میراث فرهنگی، صنایع دستی و گردشگری نطنز به اختصاص اعتبار افزون بر 2 میلیارد ریالی برای طرح بهسازی آتشکده ساسانی با قدمت سه هزار و 500 سال در این شهر اشاره کرد.وی اضافه کرد : آوار برداری، پاکسازی درون و محدوده بیرونی بنا، طرح برداری از لنگه موجود و اجرای سه لنگه دیگر، استحکام بخشی دیوارهای سنگی، تزریق ملات، اجرای گریو سنگی، مرمت و سنگ فرش سطح روی طاق ها از جمله اقدام های صورت گرفته می باشد که بنا را از خطر تخریب نجات داد.به گزارش ایرنا، مونسان در ادامه سفر خود به شهرستان نطنز از یک کارگاه سرامیک سازی سنتی، موزه باستان‌ شناسی نطنز و اشیای محوطه باستانی 6 هزار ساله اریسمان، مسجد جامع و بقعه نورالدین شیخ عبدالصمد نطنزی دیدن کرد.شهرستان 47 هزار نفری نطنز با برخورداری از یک هزار و 800 اثر دارای ارزش تاریخی، طبیعی و معنوی در فاصله نزدیک به 125 کیلومتری شمال اصفهان واقع می باشد./6026/8123            "}