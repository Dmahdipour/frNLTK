{"onTitr":"","titr":" تشدید نمایشگاه عکس آرین دباغ","describe":" رشت-ایرنا- نمایشگاه عکس آرین دباغ عکاس جوان گیلانی با عنوان تشدید 20 تا 26 مهر در نگارخانه الهی رشت به تماشا گذاشته می شود.", "text":"به گزارش ایرنا، آرین دباغ که فارغ التحصیل فیلمسازی از انجمن سینمای جوانان ایران است در بیانیه نمایشگاه خود آورده است:یک انسان در طول روز تقریباً تمام اعمال خود را تحت اختیار دارد. ولی در این بین لحظاتی هم هستند که خارج از کنترل او قرار دارند.وی افزوده است: من از میان آن ها عطسه کردن را برگزیدم. نوعِ ما، یعنی انسان، برای من در تمام ابعاد جذاب است، چه ظاهری و چه درونی. در اینجا می خواهم لحظه ای خارج از کنترل را که در آن قرار می گیریم، آن گونه که شاید احساسم به من نشان می دهد، به شما نشان دهم و به آن حجم بیشتری بدهم.دباغ ادامه می دهد: موضوع اصلی خودِ عطسه کردن و این عمل نیست. بلکه ما در آن لحظه، آن دور شدن از اختیار و از دست رفتن توازن معمول ما، هدف است. قصد دارم روی عطسه یک تشدید بگذارم.*در باره هنرمندآرین دباغ رضائیه  متولد سال و 1368و فارغ التحصیل فیلم سازی از انجمن سینمای جوانان ایران دفتر رشت 92-1391 است. حضور در پنجاهمین جشنواره منطقه ای سینمای جوان (آفتاب) – استان مرکزی / اراک ؛ در بخش تک عکس ،1393 ؛ حضور در پنجاه و سومین جشنواره منطقه ای سینمای جوان (بینالود) – خراسان رضوی / نیشابور ؛ در بخش تک عکس 1394؛حضور در نمایشگاه گروهی عکس با عنوان “گِره” – لاهیجان  1395از جمله فعالیتهای این هنرمند جوان است.آثار این هنرمند 20 تا 26 مهر ماه در نگارخانه الهی شهر رشت واقع در خیابان تختی ،کوچه قربانی ،بن بست شادماندر روز آغازین 18 تا 21 و در باقی روزها 16 تا 21 در معرض تماشای علاقمندان به هنر قرار دارد.6030            "}