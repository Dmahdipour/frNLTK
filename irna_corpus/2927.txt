{"onTitr":" مدیرکل پست خراسان رضوی:    ","titr":" سیماک مردم را از صرف وقت و هزینه اضافی بی نیاز می کند","describe":" مشهد- ایرنا- مدیر کل پست خراسان رضوی گفت: با راه اندازی سامانه سیماک مردم نیاز به صرف هزینه و وقت اضافی و دردسرهای دیگر برای پیگیری استعلام های مختلف ملکی و صدور مجوز ساخت و ساز ندارند.", "text":"سید احمد موسوی روز سه شنبه به مناسبت روز جهانی پست طی گفت و گو با خبرنگار ایرنا افزود: سالانه میلیونها مجوز ساخت و ساز در کشور صادر می شود که مردم برای پیگیری امور مربوط به آنها زمان و هزینه زیاد صرف کرده و مشکلاتی را متحمل می شوند که راه اندازی سامانه یکپارچه مدیریت املاک کشور (سیماک) علاوه بر شفافیت لازم موجب ساده سازی و افزایش سرعت امور می شود.وی اظهار داشت: حذف ارتباط میان درخواست دهنده و کاربر، یکسان سازی پرداختها و جلوگیری از اعمال سلیقه در این حوزه از فواید سامانه سیماک است.وی گفت: سیستمی شدن انجام امور همچنین از بروز برخی مفاسد و معدود درخواستهای غیر قانونی جلوگیری می کند.موسوی افزود: 15 تیر ماه سال 95 زیر پروژه های سوم و چهارم طرح ملی سیماک و اقتصاد مقاومتی که مربوط به روستاها و مناطق شهری می باشد تصویب شد. وی اظهار داشت: در زیر پروژه سوم برای دهیاری ها و دهیاران پنجره ای در این سیستم جهت صدور مجوز ساخت اماکن روستایی ایجاد شده که فعالیت مربوط به صدور این نوع مجوزها را برای روستائیان تسهیل می کند و موجب صرفه جویی بسیار در وقت و هزینه دریافت استعلام بین دستگاهی برای این قشر می شود.وی اداره پست را مجری طرح سیماک دانست و گفت: در زیر پروژه روستایی سیماک بنیاد مسکن و اداره دارایی با اداره پست همکاری دارند و از طرفی 26 دستگاه دیگر در ارائه استعلام ها و دیگر امور مرتبط با سیماک همکاری می کند.موسوی افزود: در بخش روستایی نیازمند دریافت نقشه طرح های هادی روستایی و دفاتر ارزش گذاری املاک هستیم که بخش نخست مربوط به بنیاد مسکن و بخش دوم مربوط به اداره امور مالیاتی است که اسناد مزبور تاکنون در اختیار اداره پست این استان قرار نگرفته است.وی با اشاره به عقب ماندن خراسان رضوی در بخش سیماک روستایی اظهار داشت: در زیر پروژه چهارم و بخش شهری علاوه بر همکاری 28 دستگاه زیر پروژه سوم، هفت دستگاه دیگر نیز وارد عمل می شوند.وی گفت: تاکنون در بخش روستایی 73 دهیار آموزش دیده اند و در بخش شهری نیز با پیمانکار مجری طرح مذاکراتی صورت گرفته و دستگاه های مرتبط با طرح توجیه شده اند.مدیر کل پست خراسان رضوی افزود: هم اکنون سیماک در استانهای گیلان، کرمان و فارس عملیاتی شده و مردم از خدمات آنها بهره مند شده اند.وی اظهار داشت: استاندار خراسان رضوی نیز در دیدار اخیر با مدیران پست استان خواستار تسریع در راه اندازی پروژه سیماک شد.شهروندان خراسان رضوی پارسال 53 میلیون و 567 هزار مرسوله پستی شامل پاکتهای پست معمولی، مرسولات سفارشی و پیشتاز، بسته، امانات و خدمات قراردادی با ادارات و سازمانها دریافت یا ارسال کردند. این استان با 6 میلیون و 400 هزار نفر جمعیت، سه میلیون نشانی پستی و 672 واحد پستی دارد.3221 / 6053            "}