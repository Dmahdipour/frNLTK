{"onTitr":"","titr":" عقده گشایی خونه به خونه مازندران پس از 7 هفته با سرمربی جدید","describe":" ساری- ایرنا- تیم خونه به خونه تنها نماینده مازندران در مسابقات این فصل لیگ دسته یک فوتبال باشگاه های کشور، با سرمربی جدید خود به نخستین پیروزی این فصل دست یافت.", "text":"به گزارش خبرنگارایرنا، تیم خونه به خونه مازندران در یکی از دیدارهای مهم هفته هفتم این رقابتها عصرچهارشنبه در ورزشگاه شهرستان سیمرغ میزبان تیم رده سومی بادران تهران بود و در نهایت دریک بازی پرگل با نتیجه 3 بر 2 میهمان مدعی خود را با شکست بدرقه کرد.این اولین پیروزی این فصل تیم خونه به خونه مازندران بود که در نخستین حضور 'علی نظرمحمدی ' سرمربی جدید خود کسب کرد.تنها نماینده مازندران در 6 دیدار گذشته خود تنها یک تساوی برابر تیم فجرسپاسی شیراز درخانه دشت کرده بود و با 5 باخت در رقابتهای لیگ دسته یک به قعرجدول رده بندی این مسابقات سقوط کرده بود.خونه به خونه با کسب 3 امتیاز ارزشمند این بازی خانگی 4 امتیازی شد و از رده شانزدهم به رده چهاردهم صعود کرد.تیم فوتبال خونه به خونه که با حواشی زیاد به لیگ دسته یک فوتبال باشگاه های کشور بازگشت، بازی خود را با هدایت ' کبرمحمدی ' شروع کرد. کسب یک امتیاز از 6 مسابقه گذشته، صبر مدیران خونه به خونه را لبریز کرد و در نهایت با جدایی محمدی موافقت و با علی نظرمحمدی سرمربی سابق سپیدرود رشت به توافق رسیدند.این تیم در فصل گذشته این مسابقات با اختلاف کم گل زده نسبت به تیم نساجی دیگر تیم مازندرانی با قرارگرفتن درمکان سوم جدول رده بندی لیگ دسته یک فوتبال باشگاه های کشور از صعود به لیگ برتر بازماند.ک/7327/1899            "}