{"onTitr":" ائمه جمعه شهرستان های آذربایجان شرقی:    ","titr":" انقلاب ایران نشات گرفته از اربعین است","describe":" تبریز- ایرنا- ائمه جمعه شهرستان های آذربایجان شرقی با اشاره به در پیش بودن اجتماع بزرگ اربعین و آغاز پیاده روی ویژه این مناسبت معنوی بی مانند، انقلاب اسلامی را نشات گرفته از عاشورا و اربعین حسینی دانستند.", "text":"به گزارش ایرنا، خطیبان جمعه شهرستان های آذربایجان شرقی در خطبه های نماز جمعه بر اهمیت شعائر مذهبی و برگزاری مراسم های اربعین حسینی تاکید کردند. ** پیاده روی اربعین باشکوه برگزار می شودامام جمعه شهرستان مرند در خطبه های نماز جمعه این شهر گفت: مردم ایران امسال نیز آماده است همچون سال های گذشته همایش بی نظیر اربعین را برگزار کند. حجت الاسلام علی نعمت زاده بیان کرد: بر این اساس موکب جنت الزهرا (س) مرند در کنار سایر موکب های آذربایجان شرقی با جمع آوری حدود 2 میلیارد ریال کمک مردمی آماده پذیرایی از سه هزار زائر می باشد.وی با اشاره به افزایش 40 درصدی کمک های مردمی به همایش اربعین در چنین شرایط اقتصادی گفت: مردم ایران ثابت کرده اند همیشه با دستان خالی کارهای بزرگی انجام داده اند.حجت الاسلام نعمت زاده همچنین با قدردانی از سران سه قوه به خاطر جدیت برای رفع مشکلات مردم از مسئولین خواست در رفع مشکلات اقتصادی سریع تر عمل کنند و با برخورد با مفسدان اقتصادی امید مردم را برای کاهش مشکلات افزایش دهند.وی همچنین با اشاره به همایش اقتدار میلیونی بسیجیان و نمایش قدرت ایران در تهران و سخنان مقام معظم رهبری گفت: در این مقطع حساس و تاریخی، مواضع صریح رهبری نشان داد که ملت ایران این راه را با شعور آغاز کرده و آماده ایستادگی در برابر فشارهای دشمن است.وی با اشاره به جلسه مقام معظم رهبری با سران سه قوه اظهار داشت: دشمن تمام تلاش و تبلیغات خود را انجام می دهد تا نشان دهد ما به بن بست رسیده ایم در حالیکه بنا به فرموده مقام معظم رهبری هیچ مشکل غیر قابل حل نداریم.حجت الاسلام نعمت زاده همچنین با اشاره به موضوع خبرنگار عربستانی گفت: جریان ناپدید شدن 'خاشقچی' خبرنگار عربستان در سفارت این کشور در ترکیه، یک رسوایی برای آل سعود و عاملان آن است.** انقلاب اسلامی ایران از عاشورا متولد شده استامام جمعه شهرستان بناب نیز گفت: امروز ظهور و بروز جمهوری اسلامی در صحنه روزگار و در برابر قدرت های ظالم و کافر عین صحنه و میدان حق و باطل است.حجت الاسلام شیخ مصطفی باقری بنابی در خطبه های نمازجمعه شهرستان بناب با بیان اینکه عاشورا در هر روزگار با یک قیافه و یک شکل ظاهر شده است، افزود: آن روز در میدان کربلا حمله و جنگ با شمشیر و نیزه و سنگ و بدون پیچیدگی بود، اما امروز دشمنی ها و جنگ ها بسیار پیچیده است.وی تشریح کرد: هجوم فکری، سیاسی و اقتصادی و جنگ نرم  از هر طرف هویت و اصالت ملت ها را هدف قرار داده است.خطیب جمعه شهرستان بناب تأکید کرد: به طور قطع این همه حمله و هجوم از طریق فضای مجازی و غیرمجازی برای معنویت جوانان خطرناک تر از میدان کربلاست.وی همچنین در ادامه خطبه های نمازجمعه تذکری نیز به مسئولان و شهروندان این شهرستان داد و خاطرنشان کرد: بناب یک شهرستان مذهبی، مکتبی و سنتی است و هر فرهنگی که وارد این شهرستان می شود باید با فرهنگ حاکم بر آن مطابق باشد و از فرهنگ اصیل اهل عفت و حجاب و فرهنگ غنی مردم این شهرستان الگو گرفته و با خود سوغات ببرند.** حضرت رقیه (س) پیام رسان مظلومیت خاندان عصمت و طهارت بود امام جمعه هریس نیز در خطبه های نمازجمعه این هفته هریس با عرض تسلیت ایام شهادت حضرت رقیه (س) گفت:  حضرت رقیه (س) در سنین کودکی صحنه های دلخراشی را که هیچکس طاقت تحمل آن را ندارد، چشمان اشکبار خود دید. حجت الاسلام  قهرمان احمدی افزود: حضرت رقیه (س) بعد از آن نیز همراه محنت و درد با عمه بزرگوار خود سختی‌ها و مصیبت های اسارت را از کربلا تا شام به جان خرید  و پیام رسان مظلومیت خاندان عصمت و طهارت شد و سرانجام داغ هجران  پدر او را به وصالش رساند و شهید اسارت در اوج محنت و اندوه شد.امام جمعه هریس همچنین به رهنمودهای مقام معظم رهبری در همایش بزرگ بسیجیان در قالب سپاه 100 هزار نفری حضرت محمد رسول الله در ورزشگاه آزادی تهران اشاره کرد و گفت: در این همایش رهبر انقلاب تأکید کردند اگر دشمن در ما وحدت، احساس قدرت، احساس وظیفه و عزم راسخ مشاهده کند، عقب می‌نشیند. وی ادامه داد: هم جوانان و هم مسئولین، باید به دشمن پیام اتحاد و قدرت بدهند. خطیب نماز جمعه هریس همچنین به مناسبت های هفته از جمله هفته پیوند اولیا و مربیان اشاره کرد و گفت: مهمترین عامل در تربیت و رشد فکری و اخلاقی کودکان و نوجوانان، هماهنگی و هم‌سویی نظری و علمی میان مربیان و خانواده است. 9916/7227/8023/3093/518            "}