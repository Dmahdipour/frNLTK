{"onTitr":" نماینده اندیمشک:    ","titr":" گروههای تکفیری برای شکاف در اتحاد اربعین تلاش می کنند","describe":" اندیمشک-ایرنا- رئیس کمیسیون انرژی مجلس شورای اسلامی گفت: گروههای تکفیری برای ایجاد شکاف در اتحاد عظیم مسلمین در اربعین حسینی تلاش می کنند.", "text":"به گزارش خبرنگار ایرنا فریدون حسنوند روز جمعه در نشست هماهنگی برگزاری مراسم معنوی اربعین حسینی و راه اندازی مواکب استقبال از زائران کربلای معلی در مقبره شهدای گمنام افزود:اربعین حسینی اجتماع بزرگ مسلمین در انسجام و اعتقاد به ارزش های دینی و اعتقاد به ائمه اطهار (ع) است.وی اظهار کرد:شور حسینی اربعین حسینی عزت همه ما است و پارسال برنامه های این مناسبت در شهرستان اندیمشک به نحو شایسته برگزار شد.وی گفت:امسال با توجه به تلاش گسترده دشمنان اسلام برای کم رنگ کردن برنامه های مذهبی و معنوی ،اربعین حسینی باید با برنامه ریزی بهتر و کیفی تر برگزار شود.نماینده مردم اندیمشک افزود :ضروری است همه نهادها و ادارات  در کنار شور حسینی کم نظیر مردم اندیمشک همراه و حامی باشند کمااینکه پارسال این مهم در شهرستان تحقق یافت.فرماندار شهرستان اندیمشک هم دراین نشست  گفت: تمهیدات لازم برای برنامه های اربعین حسینی و مواکب در شهرستان مهیا شده است.پیمان جهانگیری افزود: موکب مرکزی اندیمشک در مقبره شهدای گمنام شهرستان پذیرای هزاران زائر کربلای معلی در ایان اربعین خواهد بود ضمن اینکه موکب های مردمی دیگری هم در سایر نقاط شهرستان از زائران استقبال می کنند.وی اظهار داشت : سه هزار نفر به عنوان خادم حسینی کار پذیرایی ، اسکان و سایر امور مربوط به زائران را عهده دار خواهند بود ضمن اینکه کلیه تدابیر امنیتی ، بهداشتی ، راهداری و شرایط رفاهی برای زائران اندیشیده شده است.جهانگیری افزود: حدود 30 حسینیه ، مسجد و نمازخانه برای اسکان زائران مهیا شده است و کمیته های ستاد اربعین در سطح شهرستان نیز فعالیت خود را در راستای برنامه های اربعین آغاز کرده اند.وی گفت:مردم پشتوانه اصلی برنامه های اربعین هستند که به صورت خودجوش در همه برنامه ها حضور پرشور و معنوی دارند.در این نشست در خصوص برنامه های معنوی ایام اربعین حسینی در اندیمشک تبادل نظر و تصمیم گیری شد.پارسال صدها هزار زائر کربلای معلی از مسیر اندیمشک راهی عراق شدند.7281/6002            "}