{"onTitr":"","titr":" هویت بخشی به جامعه روستایی ضروری است","describe":" بوشهر-ایرنا- مدیر کل دفتر امور بانوان و خانواده استانداری بوشهر گفت: هویت بخشی به جامعه روستایی و عشایری و حفاظت از این سرمایه های اجتماعی با هدف احیاء و نگهداشت زندگی بومی و محلی استان ضروری است.", "text":"به گزارش ایرنا، مریم آذر شب روز دوشنبه در نشست مشورتی بزرگداشت هفته تربیت بدنی و سلامت بانوان ایرانی (سبا) و روز روستا و عشایر افزود: باید با پررنگ کردن هویت اجتماعی و فرهنگی زندگی روستایی و عشایری، روستائیان و عشایر را تشویق به ماندگاری در سکونتگاه نژادی خود کرد.وی بیان کرد: در این ارتباط  پیشنهاد تنظیم برنامه های مشترک در محور بازی های بومی محلی می تواند کارکردی مطلوب داشته باشد. آذر شب برضرورت ایجاد فضایی نشاط آور با هدف توسعه امید و سلامت اجتماعی برای روستائیان و عشایر تاکید کرد.وی ادامه داد: با اجرای برنامه های مشترک در سطح استان علاوه بر معرفی فرهنگ بومی محلی استان و اجرای خانوادگی آئین ها و برنامه های اجتماع محور با رویکرد تحکیم نهاد خانواده می توان محیطی نشاط آور را برای خانواده ها رقم زد.7212/6047/6045            "}