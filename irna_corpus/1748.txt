{"onTitr":"","titr":" دادگاه عالی هند خواستار توضیح دولت درخصوص خرید رافائل شد","describe":" دهلی نو-ایرنا- دادگاه عالی هند روز چهارشنبه از دولت این کشور خواست تا در خصوص نحوه تصمیم گیری در مورد قرارداد خرید جنگنده های رافائل از فرانسه توضیح دهد.", "text":"به گزارش ایرنا، روزنامه 'اکونومیک تایمز' روز چهارشنبه به نقل از قضات ارشد دادگاه عالی هند اعلام کرد که این دادگاه به دنبال اطلاعات قیمت گذاری و جنبه های تکنیکی قرارداد رافائل و اتهامات مطرح شده مبنی بر فساد در خصوص این قرارداد نیست .دولت هند ادعاها در خصوص قرارداد رافائل را سیاسی دانست و خواستار رد اینگونه دادخواست ها توسط دادگاه شده است.'کی کی ونو گوپال' وکیل ارشد دادگاه عالی هند خطاب به این دادگاه اعلام کرده است که مساله جنگنده های رافائل به امنیت ملی هند مرتبط می شود و اینگونه مسائل نباید در دادگاه مطرح شود.در هفته های اخیر، مساله خرید جنگنده های رافائل ساخت فرانسه توسط دولت به جنجال سیاسی تبدیل شد اما تنش ها بر سر این موضوع از ماه گذشته پس از سخنان رییس جمهوری سابق فرانسه درباره این قرارداد باعث افزایش تنش ها شد.'فرانسوا اولاند' رییس جمهوری سابق فرانسه اعلام کرده بود که این کشور هیچ گزینه ای برای انتخاب همکار هندی در قرارداد جنگنده های رافائل نداشته است .مخالفان به رهبری راهول گاندی رهبر حزب مخالف کنگره هم تا آنجا پیش رفت که مودی را به خیانت به کشور متهم کرد و خواستار استعفای وی به جرم هدر دادن منابع ملی شدند.احزاب مخالف معتقدند قرارداد 8.7 میلیارد دلاری برای خرید 36 فروند رافائل شفاف نیست .دهلی نو در سپتامبر سال 2016 قرارداد خرید 36 فروند جنگنده رافائل به ارزش هشت میلیارد یورو را با فرانسه امضا کرد.براساس این قرارداد، نخستین گروه از جنگنده های رافائل پس از 18 ماه از امضای توافقنامه به هند تحویل می شود.فرانسه قرار است 30 درصد ازمبلغ 7.8 میلیارد یورو را در برنامه های تحقیقاتی هوایی هند و 20 درصد را در تولید محلی قطعات رافائل در هند سرمایه گذاری کند.بر اساس گزارش های منتشر شده ،جنگنده های رافائل مجهز به موشک های پیشرفته ای است که می تواند جنگنده ها و موشک های کروز دشمن را از فاصله ی 100 کیلومتری هدف قرار دهد.آساق**267** 1424 **1600            "}