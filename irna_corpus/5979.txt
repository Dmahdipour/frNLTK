{"onTitr":" فرماندار:    ","titr":" 40هزار تن چغندرقند از سلسله به کارخانجات قند ارسال شد","describe":" خرم آباد- ایرنا- فرماندار سلسله گفت: تاکنون حدود 40 هزار تن چغندرقند تولیدی کشاورزان شهرستان به کارخانجات قند اصفهان، شهرکرد و دزفول ارسال شده است.", "text":"شریف خسروی روز یکشنبه در گفت و گو با خبرنگار ایرنا، با اشاره به اینکه کشاورزان شهرستان در حال حاضر با اعمال سیاست های تدبیری مناسب مشکلی در حمل محصولات تولیدی خود ندارند، اظهار داشت: روزانه تعداد 85 کامیون چغندرقند از شهرستان بارگیری و روانه کارخانجات تولید قند می شود.وی افزود: پیش بینی می شود کشاورزان شهرستان با سطح زیرکشت یکهزار و 430 هکتار حدود 65 هزار تن چغندرقند در شهرستان تولید داشته باشند.خسروی با اشاره به ضرورت احداث صنایع فرآوری چغندرقند در شهرستان، خاطرنشان کرد: شهرک صنعتی شهرستان ظرفیت مناسبی است که در صورت حضور سرمایه گذاران بخش خصوصی می تواند در راستای احداث این صنایع در شهرستان به کار گرفته شود.وی افزود: در صورت وجود صنایع فرآوری در شهرستان، سلسله می تواند به قطب تولید چغندرقند در استان تبدیل شود. بیش از 40 هزار هکتار اراضی کشاورزی در شهرستان سلسله وجود دارد. 7265/6060            "}