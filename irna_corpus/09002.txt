{"onTitr":"","titr":" 91 هزار و 620 تن سولفات سدیم در املاح معدنی ایران تولید شد","describe":" اراک - ایرنا - مدیر مجتمع شرکت املاح معدنی ایران گفت: 91 هزار و 620 تن سولفات سدیم نیمه نخست امسال در این واحد معدنی تولید شده که در مقایسه با مدت مشابه قبل 2 درصد افزایش دارد.", "text":"«رضا عروجی» روز پنجشنبه در گفت و گو با ایرنا افزود: 63 هزار و 600 تن از تولیدات سولفات سدیم نیمه نخست امسال این شرکت در واحد اراک و 28 هزار و 20 تن در واحد گرمسار  بوده است.وی بیان کرد: سولفات سدیم ماده ای معدنی است که به نمک سدیم سولفوریک اسید شهرت دارد و در تهیه پودرهای شوینده به عنوان ماده پایه مصرف می شود.مدیر مجتمع شرکت املاح معدنی ایران خاطرنشان کرد: حجم تولیدی سولفات سدیم امسال به طور کامل به مصارف داخلی رسیده است.عروجی توضیح داد: 38 هزار و 230 تن نمک تصفیه شده و هیدرومیل نیز در نیمه نخست امسال در این شرکت تولید شده که نسبت به مدت مشابه سال قبل 11 درصد افزایش دارد.وی گفت: 14 هزار و 920 تن از  نمک تولیدی این شرکت امسال صادر شده است که در مقایسه با مدت مشابه پارسال حجم صادرات این محصول 34 درصد رشد دارد.مدیر مجتمع شرکت املاح معدنی ایران افزود: صادرات نمک تصفیه شده و هیدرومیل به بازارهای هدف خارجی از جمله کشورهای عراق و حاشیه خلیج فارس صورت گرفته است.شرکت املاح معدنی ایران از سال 1363 تاسیس شده که واحد گرمسار این شرکت در سال 73 و مرحله نخست واحد اراک آن در سال 1379 و مرحله دوم آن در سال 1384 به بهره برداری رسیده است.واحد کارخانه ای شرکت املاح معدنی ایران در اراک در زمینی به وسعت 32 و شش دهم هکتار ایجاد شده و فعالیت آن به صورت شبانه روزی است.تالاب کویری میقان اراک به عنوان ذخیره گاه اصلی ماده معدنی سولفات سدیم است.3005/6013/            "}