{"onTitr":" نطق های میان دستور مجلس؛    ","titr":" شریفی: مشکلات اقتصادی را با خرد جمعی و همدلی حل کنیم","describe":" تهران - ایرنا - نماینده مردم بندرلنگه گفت: امیدوارم با بهره گیری از خرد جمعی و نقطه نظرات کارشناسان خبره این مملکت و وفاق و همدلی بیشتر شاهد گره گشایی مشکلات اقتصادی و معیشتی مردم باشیم.", "text":"به گزارش خبرنگار پارلمانی ایرنا، ناصر شریفی در جلسه علنی روز چهارشنبه مجلس و در نطق میان دستور خود اظهار داشت: امروز به واسطه حضور فردی دلال مسلک در راس قدرت آمریکا که به هیچ قاعده و قانون بین الملل پایبند نیست و نظم جهانی را به هم ریخته است و سودای یک جانبه گرایی و بازگشت به قبل از جنگ جهانی دوم را دارد، جهان را غم و اندوهی دردناک فرا گرفته است.وی با بیان این که وضعیت نابهنجار اقتصادی امروز که توان خرید را از مردم گرفته است، خاطرنشان کرد: نمی گوییم تحرکات و فشارهای دشمنان بی تاثیر بوده، اما می توانستیم با اتکا به تصمیمات عقلانی، علمی و کارشناسی درست با بهره گیری از نظر اقتصاد دانان خبره که در این مملکت کم نداریم، فشارها را به حداقل برسانیم که نکردیم.** اتحادیه کشورهای آسیایی برای مقابله با آمریکا تشکیل دهیدمحمد وحدتی نماینده بستان آباد هم در نطق میان دستور خود با بیان این که دونالد ترامپ رییس جمهوری آمریکا جهت خروج از انزوای سیاسی و اعاده حیثیت از دست رفته خود به ترفندهای مختلف متوسل شده است، اظهار داشت: وی با حمایت از تروریسم، مردم بی گناه و کودکان معصوم را به کشتن می دهد.وی خطاب به مردم آمریکا، افزود: برای حفظ عزت خود امروز بایستی با فشارهای داخلی علیه ترامپ او را وادار کنید تا سیاست های داخلی و خارجی خود را اصلاح کند، به معاهدات و مقررات بین المللی پایبند باشد، در سیاست تحریم و فشار علیه کشورهای مختلف جهان تجدیدنظر کند در غیر این صورت با عکس العمل شدید دنیا یعنی تحریم آمریکا توسط کشورهای جهان روبه رو خواهد شد.نماینده بستان آباد در مجلس در ادامه تاکید کرد: برای ادامه مقابله با توطئه های آمریکا و اعمال تحریم ها بدون وقفه دپیلماسی خارجی را فعال کرده و نسبت به تشکیل اتحادیه کشورهای آسیایی با اولویت کشورهای دوست، همسایه و همسو اقدام کنید.** تنها راه مبارزه جدی با فساد، بریدن دست رانت خواران استمحمد صادقی جوریانی نماینده مردم رشت در مجلس هم در نطق میان دستور با اشاره به این که استفاده از ظرفیت مردمانی که در 8 سال جنگ تحمیلی پای انقلاب ایستادند و لحظه ای عقب ننشستند می تواند علاج تمام بحران ها باشد، اظهار داشت: جا دارد که همه عرصه های حکومت مسئولیت عملکرد خود را پذیرفته و خود را در جایگاه پاسخگویی قرار دهند و بدانند تنها راه مبارزه جدی و واقعی با رانت و فساد، بریدن دست رانتخواران است.وی در ادامه با بیان این که در شرایط جنگ اقتصادی به سر می بریم، افزود: در این شرایط تولیدکنندگان پیاده نظام خط مقدم هستند و همه دولتمردان موظف به حمایت از این افراد هستند که می تواند به کشاورزان کمک کند تا چرخه اقتصاد را رونق دهند.** هنوز فرهنگ اربابی حاکم استحسن کامران دستجردی نماینده مردم اصفهان در مجلس هم در نطق میان دستور خود با بیان این که مردم بسیار خوبی در کشور داریم، اظهار داشت: هنوز فرهنگ اربابی حاکم است لذا بایستی خودمان و مراممان را اصلاح کنیم.وی در ادامه به حق آبه اصفهان اشاره کرد و افزود: مردم و کشاورزان استان هر وقت اعتراض کردند اعتراضشان سیاسی نبوده  است؛ اکنون که اول پاییز است هنوز به آنها آب نداده اید. نماینده مردم اصفهان ادامه داد: از نمایندگان قوه مقننه انتظار می رود برای رفع مشکلات همکاری کنند؛ هم اکنون در اصفهان به خاطر حق آبه تجمع شده است. آنها شعار نمی‌دهند و دری وری نمی‌گویند، حرفشان این است که باید قانون را اجرا کنیم.** قوه قضاییه در برخورد با مفسدین برخورد جدی انجام دهدحسینعلی شهریاری نماینده مردم زاهدان در مجلس نیز در نطق میان‌دستور خود با اشاره به حمله تروریستی اهواز اظهار داشت: باید با عناصر حادثه تروریستی اهواز برخورد شود.وی با بیان این که این روزها برای معیشت مردم روزهای سختی است، افزود: مشکلات معیشتی فشار زیادی بر محرومین وارد کرده و کمر مردم را شکسته است.نماینده مردم زاهدان یادآور شد: همینطور که قوه قضاییه می‌گوید در جنگ اقتصادی هستیم در زمانی که جنگ نظامی است دادگاه صحرایی تشکیل می‌شود،‌ متاسفانه دو سه ماه است که با مفسدین اقتصادی اقدامی که موجب خشنودی مردم و درس عبرتی برای مفسدین دیگر شود صورت نگرفته است که در این زمینه نیز قوه قضاییه باید اقدام جدی انجام دهد.سیام**9314**1535            "}