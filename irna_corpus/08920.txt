{"onTitr":"","titr":" ابهام  در آمار مهاجرت نخبگان","describe":" تهران -ایرنا- با توجه به اینکه نخبگان ارزشمندترین سرمایه های انسانی شناخته می شوند و می بایست زمینه های پیشرفت و توسعه آنها فراهم شود، نبود امکانات و زیر ساخت های لازم زمینه مهاجرت آنها را بیش از گذشته به همراه آورده است. این در حالیست که آمار و ارقام دقیقی نیز در این خصوص از سوی مسوولین و سازمان های مربوط گزارش نشده است", "text":"به گزارش گروه تحلیل، تفسیر و پژوهش های خبری ایرنا، مسئله فرار مغزها از جمله اموری است که تصور می رود آمار و ارقام آن و مخصوصا اطلاعات به روز شده آن در هر کشوری موجود باشد، اما متاسفانه بر اساس مطالعات و بررسی هایی که در  خصوص وضعیت مهاجرت نخبگان ایرانی صورت گرفت، هیچ آمار جدید و به روز شده ای یافت نشده و اکثر آمار و ارقامی که در این خصوص بدست آماده از سوی صندوق بین المللی پول،  موسسه بروکینگز و موسساتی از این قبیل  و در طی سال های 2006 یا 2009 و اخرین انها 2014 و 2015 بود. گفت و گویی که سال گذشته خبرنگار ایرنا با پرویز کرمی مشاور معاون علمی و فناوری انجام داد موید این نکته است. وی عنوان کرده بود تا کنون بحث ها، اظهارات و مطالب فراوانی در زمینه مهاجرت نخبگان مطرح و منتشر شده است،  اما وی به ضد و نقیض بودن آمار و ارقام در این خصوص اشاره و عنوان کرده بود عده ای از آمارهای بالای مهاجرت نخبگان ایرانی از کشور خبر می دهند و این امار بدون سندیت است. وی بسیاری از ادعاها و اظهار نظرها را در این خصوص رد می کند. کرمی آماری که ازسوی صندوق بین المللی پول در سال 2009 منتشر شده را اشتباه و کذب محض دانسته بود و مطرح کرد بسیاری از امارها به روز و معتبر نیستند یا اساس آنها بر برداشت های شخصی و تجربیات محدود افرادی مبتنی است که ممکن است انطباق کافی با واقعیات نداشته باشند. وی عنوان کرده بود که در بیشتر آمارها جنبه سیاسی لحاظ شده است تا واقعیت های موجود.او در گفت و گو با خبرنگار ایرنا که از وی اعداد و ارقام مشخص خواسته بود بیان کرد بر اساس گزارش سازمان همکاری اقتصادی و توسعه در سال 2015 ایران جزء 30 کشور اول مهاجر فرست نبود و در گزارش بانک جهانی در سال 2016 جزء 30 کشور اول ارسال کننده مهاجر قرار ندارد.  آنچنان که واضح است آمارهایی که خود پرویز کرمی نیز برای پاسخگویی به این سوال ها به انها استناد کرده قدیمی و مربوط به سال های 2013 می باشد.  کسی که ادعای دروغ بودن بسیاری از منابع واخبار مربوط به مهاجرت نخبگان را مطرح می کند در هر دو سوال که از وی آمار و ارقام دقیق خواسته شده بود به امار سال های 2013 استناد کرده بود.سورنا ستاری نیز این خبر که ایران  به گزارش از صندوق بین لمللی پول در سال 2009 در بین 92 کشور، اولین کشور از نظر خروج مغزهاست را کذب محض اعلام کرده بود. وی در این خصوص اشاره کرده بود متاسفانه عددهایی که گفته شده بدون منبع است. بعضی موارد هم در منابع، دروغ ذکر شده است. همچنین وی اشاره کرده بود که نسبت به حرف‌های ژورنالیستی که در خصوص مهاجرت ژن‌ها و نظایر آن گفته می‌شود باید حساس بود و می بایست اعداد صحیحی عنوان شود.گرچه پرویز کرمی و سورنا ستاری هر دو به دروغ بودن امار و ارقام مربوط به مهاجرت نخبگان اشاره می کنند، اما خود امار دقیق و به روز شده ای از وضعیت کنونی نخبگان ارائه نمی دهند تا مبنایی برای ارزیابی  و تحلیل روند مهاجرت نخبگان به کشورهای دیگر باشد. حتی گزارش های بنیاد ملی نخبگان که انتظار می رود اطلاعات دقیق و به روزی درباره این موضوع داشته باشند نیز به روز نیست و همه آنها مربوط به آمارهای 2013 و یا 2014 استفرار مغزها فرار سرمایه های انسانی است. سرمایه هایی که با صرف هزینه گزاف بدست می آید و عبارتند از علم، تخصص، توان، سلامتی، قابلیت ها و در نهایت انضباط که به وسیله آموزش و بهداشت در نیروی کار ذخیره می شود و موجب افزایش بهره وری آن در تولید می شود. بنابراین منابع انسانی مانند دانشمندان، مهندسان، متخصصان، نیروی کارا و منابع سازمانی و نهادی به عنوان سرمایه ای انسانی تلقی می شوند و فرار این نیروها به آن معناست که جامعه از علم، تخصص و مهارت های فنی آنان محروم می ماند. در واقع نیروی انسانی گران قیمتی که هزینه زیادی صرف توانمندی  آن شده به صورت رایگان به خارج از کشور صادر می شود.برخی معتقدند عواملی نظیر نبود امنیت اقتصادی و سیاسی ، بحران اشتغال و جوانی جمعیت کشور، مشکلات فرهنگی و عدم توجه به مطالبات فرهنگی توسط دولت و مجذوبیت های فرهنگ غربی، عدم توجه جدی در حفظ نخبگان و عدم خوش بینی نسبت به تحولات کنونی از جمله عواملی است که روند مهاجرت مغزهای ایران را شتاب می دهد.از طرف دیگر می توان به عواملی نظیر نبود شایسته سالاری و نبود امید به آینده نیز اشاره کرد. عدم شایسته سالاری یعنی واگذاری بسیاری از مشاغل به افراد فاقد صلاحیت یا کم صلاحیت، واگذاری مشاغل بر اساس رابطه، عدم تطابق شغل با تخصص در رشته افراد، بوروکراسی دولتی و انحصاری شدن شغل را می توان از دیگر عواملی دانست که به مهاجرت نخبگان از کشور کمک کرده است.هر چه امید به اینده بیشتر باشد میزان مهاجرت کمتر می شود. امید به اینده جوانان در رابطه با شغل آینده شان، میزان درآمد آنها و توانایی تشکیل زندگی، ازدواج، خرید مسکن و... تاثیر گذارند. جوانانی که شغل مناسب خود را نمی یابند و یا اگر شغلی می یابند حقوقش و نوع قراردادی که بر اساس آن تنظیم می شود مطابق با سطح انتظارات و توقعاتشان نیست، سرخورده شده و به کشورهای دیگر پناه می برند. لذا امید به آینده اطمینان بیشتری به همراه می آورد و نا امیدی، سرخوردگی، افسردگی و چاره جویی برای فرار از این شرایط را به همراه می آورد.پژوهشم**            "}