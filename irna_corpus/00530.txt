{"onTitr":"","titr":" تصادف در جاده ساحلی استان بوشهر 2 کشته داشت","describe":" بوشهر- ایرنا- رئیس پلیس راه استان بوشهر گفت: تصادف شب گذشته 2 خودرو پارس و پژو 405 در محور جاده ساحلی دیر به بوشهر  2 کشته و سه مصدوم برجای گذاشت.", "text":"سرهنگ جابرپاپری روز جمعه در گفت وگو با ایرنا افزود: در این حادثه براثر برخورد  2 خودروی سواری با یکدیگر  رانندگان هر 2 خودرو در محل وقوع حادثه جان باختند.وی اظهارداشت: مصدومان این حادثه برای درمان به بیمارستان شهدای خلیج فارس بوشهر منتقل شدند.پاپری یادآورشد: علت این حادثه انحراف به چپ یکی از خودروها تشخیص داده شده است.فرمانده پلیس راه استان بوشهر ادامه داد: عمده سوانح رانندگی این استان ناشی از توجه نکردن به جلو، رعایت نکردن سرعت مطمئن در جاده های دو طرفه و انحراف به چپ است که در این ارتباط انتظار می رود رانندگان از تخلف های حادثه ساز و بویژه سبقت های غیرمجاز و انحراف به چپ پرهیز کنند.وی تاکید کرد: رانندگان باید با هدف کاهش سوانح رانندگی نسبت به رعایت نکات ایمنی و قوانین و مقررات راهنمایی و رانندگی اهتمام جدی داشته باشند.6047/6045            "}