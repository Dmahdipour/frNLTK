{"onTitr":"","titr":" نمایشگاه صنایع دستی و جوزغند در نراق گشایش یافت","describe":" خمین - ایرنا - دهمین نمایشگاه صنایع دستی و سوغات محلی (جوزغند) عصر روز سه شنبه با حضور استاندار مرکزی ، مدیر کل میراث فرهنگی، صنایع دستی و گردشگری استان مرکزی و جمعیاز  مسئولان محلی در موزه مردم شناسی شهر تاریخی نراق دلیجان گشایش یافت.", "text":"شهردار نراق در حاشیه این آیین در گفت و گو با ایرنا اظهار داشت: این نمایشگاه با هدف حمایت از مشاغل خانگی، تقویت بنیه اقتصادی خانوارها، رونق گردشگری در محله سفلی میدان عصاران نراق دایر شده است.«مهدی اسماعیلی» افزود: در 15 غرفه این نمایشگاه 15 مراحل پخت با کیفیت ترین شیرینی کشور (جوزغند)  نمایش داده می شود.وی بیان کرد: غرفه های صنایع دستی و عرضه محصولات کشاورزی نیز در این نمایشگاه  دایر شده تا صنایع دستی و مزیت های کشاورزی شهرستان دلیجان معرفی شود.اسماعیلی ادامه داد: کارگاه های جوزغند، گلاب و عرقیات، گیوه دوزی، جوراب بافی ، پخت نان سنتی نیز در این نمایشگاه دایر است.شهردار نراق افزود: گلیم، فرش ابریشمی، عسل و گردو نیز از دیگر محصولات ارائه شده در این نمایشگاه است.اسماعیلی گفت: جوزغند از شیرینی‌های پرطرفدار و سالم است که همه خانواده های نراقی آن رابه طور سنتی در خانه های خود  تولید و عرضه می کنند و به تازگی کارگاهی نیز در این راستا راه اندازی شده است.شهردار نراق گفت: برای تولید این نوع شیرینی مقوی محصولات تولیدی شهرستان جوابگو نیست و از شهرستان های اطراف نیز تهیه محصول می شود.اسماعیلی افزود: جوزغند به عنوان دستاورد بومی نراق است و سالانه در جریان برگزاری جشنواره، علاقه مندانی از داخل و خارج کشور برای تهیه این محصول، به شهر تاریخی نراق سفر می کنند و یکی از جاذبه های گردشگری این شهرستان محسوب می شود.شهردار نراق ادامه داد:  محصول جوزغند تولیدی توسط بانوان نراق در 2 سال اخیر به عنوان یک برند ثبت ملی شده است.دهمین نمایشگاه صنایع دستی و سوغات محلی نراق از 17 تا  20 مهر ماه جاری برای بازدید عموم دایر است.جوزغند نوعی شیرینی قدیمی منحصر به فرد و سوغاتِ شهر تاریخی نراق است که شیوه تهیه آن، سینه به سینه از نسل های پیشین توسط زنان و دختران نراق حفظ شده است.برای تهیه این محصول، هلو، زردآلو، آلو محلی پوست کنده در معرض آفتاب نیمه خشک می شود و پس از چند روز، با خارج کردن هسته آن، مخلوطی از آرد مغز بادام، گردو، شکر، هل و آرد نخودچی درون آن قرار می گیرد.این مخلوط خوراکی دوباره در معرض آفتاب قرار گرفته تا به طور کامل خشک شود و سپس توسط یک رشته نخ به شکل دانه های تسبیح به هم متصل و آن را در محل خشک و خنک برای مصرف آجیل شب عید و ایام زمستان ذخیره می کنند.13 اثر باستانی، تاریخی شهر نراق به ثبت ملی رسیده است که مهمترین آن ها شهاب سنگ آسمانی، بازار و کاروانسرای شمس السلطنه، امامزاده یحیی، مسجد پایین، مسجد جامع، امامزاده سلیمان و آب انبار حاج مهدی است. نراق در جنوب استان مرکزی و از توابع شهرستان دلیجان است که چهار هزار نفر جمعیت دارد و حدود 140 کیلومتر با اراک فاصله دارد.7277/6013/            "}