{"onTitr":"","titr":" رشد فرهنگ حسینی در جامعه بساط استعمارگران را برمی چیند","describe":" قزوین – ایرنا – رییس کل دادگستری استان قزوین گفت: اگر فرهنگ حسینی در جامعه رشد و تعالی یابد بساط استعمارگران و مستبدان برچیده می شود، به همین دلیل در طول تاریخ با این نهضت مخالفت شد.", "text":"به گزارش ایرنا، حجت الاسلام و المسلمین نورالله قدرتی شامگاه دوشنبه در جمع مردم دیال آباد از توابع شهر اسفرورین افزود: هر روز جوشش خون شهدا وسیع تر می شود و به سمتی می رود که کاخ ظالمان و دشمنان بشریت به دست امام زمان (عج) برچیده شود.وی گفت: به دلیل تاثیری که جریان کربلا و عاشورا در رشد و تعالی و بصیرت افزایی جامعه داشت بعد از این جریان مخالفت ها، تحریف ها و مقابله با این نهضت آغاز شد تا حقیقت این نهضت و پیام امام حسین علیه السلام برای همگان روشن نشود.رییس کل دادگستری استان قزوین افزود: امروزه دشمنان در فضای مجازی مخالفت هایی را با فرهنگ عاشورایی و امام حسین علیه  السلام آغاز کرده اند تا جلوی اثرگذاری این فرهنگ و نقش آن در مقابله با دنیای استکبار را بگیرند.قدرتی ادامه داد: امروزه دنیای غرب مروج فرهنگ های پوشالی، پوج و عرفان های کاذب است تا جهان و نسل جدید با فرهنگ ناب حسینی و مکتب سرخ عاشورا آشنا نشود.وی یادآور شد: به همین دلیل از وهابیت، شیخی گری، بابی گری و گروه های کمونیستی که سخن از آزادی و حقوق بشر می زنند و هیچ دستاوردی برای نسل جوان ندارند حمایت می کنند و با فرهنگ و اندیشه ای که در مقابل فرهنگ مادی گری غرب قرار می گیرد و مانع زیاده خواهی آنها می شود مقابله می کنند.این مسئول قضایی خاطر نشان کرد: چهل است که استکبار جهانی با ایران اسلامی که مروج اندیشه ناب اسلامی برگرفته از وحی، قرآن و نهضت عاشورا است مقابله می کند و در این امر نیز کوتاه نمی آید.وی گفت: جبهه حق در طول هزاران سال تاریخ بشریت از زمان آدم تا کنون در مقابل جبهه باطل ایستادگی کرده و هیچگاه به زورگویی ها و زیاده خواهی های جبهه کفر و زور تن نداده است.این مسئول ادامه داد: ما باید بپذیریم در حوزه های مختلف مشکلاتی داریم که برخی به ارث مانده از نظام شاهنشاهی و حاکمیت نظام های غیر اسلامی در طول تاریخ است که حذف آنها از فکر و اندیشه مردم زمان زیادی نیاز دارد.قدرتی گفت: برخی از مشکلات نیز ناشی از بی تدبیری مسئولان و کاستی ها در قانون گذاری در بخش های مختلف اقتصادی، بیمه ای، بانکی، گمرکی و... است که باید با اهتمام و توجه بیشتر برای حل آنها اقدام شود.وی یادآور شد: سوء استفاده و بدتدبیری برخی از مسئولان نیز در این زمینه موثر بوده است اما باید اذعان کرد جمهوری اسلامی در زمینه حاکمیت یک نظام دینی مبتنی بر معارف وحیانی اصیل حرکت کرده است که نتیجه آن برچیده شدن بساط بسیاری از مدعیان حکومت داری در جهان است. این مسئول قضایی با بیان اینکه امروزه استکبار جهانی دشمن خود را جمهوری اسلامی می داند افزود: آنها فهمیده اند که این نظام پرده از چهره استکبار کنار خواهد زد و برای گسترش فرهنگ عاشورا در سطح جهان اقدام خواهد کرد.وی ادامه داد: دشمنان فهمیده اند که هدف این انقلاب اضمحلال آنها است و باید هرجور شده است با سنگ اندازی جلوی حرکت این نهضت را بگیرند که البته هیچگاه موفق نخواهند بود.شهر اسفرورین از توابع شهرستان تاکستان در 60 کیلومتری شهر قزوین قرار دارد.6101            "}