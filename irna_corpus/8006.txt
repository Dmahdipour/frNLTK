{"onTitr":" امام جمعه پلدختر:    ","titr":" نقش نیروی انتظامی در تامین امنیت کشور انکار ناپذیر است","describe":" خرم آباد - ایرنا - امام جمعه پلدختر گفت: نقش نیروی انتظامی در تامین امنیت انکار ناپذیر است و این مهم مرهون حضور مردم و هوشیاری  نیروهای انتظامی است.", "text":"به گزارش ایرنا ، حجت الاسلام احمد علی حسین زاده آملی در خطبه های نماز جمعه پلدختر با تبریک هفته نیروی انتظامی اظهار داشت: سبز پوشان نیروی انتظامی در کشور ، استان و شهرستان به برکت انقلاب اسلامی به عنوان مجموعه ای ارزشمند متشکل از فرزندان این آب و خاک هستند.وی به 15 مهر روز روستا و عشایر اشاره کرد و افزود:عشایر در دوران جنگ تحمیلی امتحان خوبی پس داده اند و با حضور همراه با شور و شعور در میدان شهدای زیادی را تقدیم انقلاب اسلامی کردند که برای آنها این شهادت و امتحان قابل ارزش است.امام جمعه پلدختر به سخنان اخیر مقام معظم رهبری در احتماع یکصد هزار نفری بسیجیان اشاره کرد و افزود: کسانی که در میان مردم در نظام جمهوری اسلامی ترویج می کنند که راهی جز پناه بردن به دشمن نداریم به ملت ایران خیانت می کنند.حجت الاسلام حسین زاده آملی افزود: به فرموده مقام معظم رهبری جوانان مشکل جامعه نیستند بلکه جوانها راه حل مشکلات کشور و مشکلات را آنان حل می کنند.وی خاطرنشان کرد: نظام جمهوری اسلامی بن بست ندارد و تصمیم گرفته تحقیر نشود و جوانان و مسوولان و همه مردم باید به دشمن پیام بدهند که ملت ایران قدرتمند است.  امام جمعه پلدختر با بیان این که پاسخ موشکی ایران به جنایت اهواز غرور آفرین بود گفت:حمله موشکی سپاه به مقر تروریست ها در سوریه انتقام خون شهدای اهواز را گرفت و این از نشانه های قدرت اسلام و ملت ایران است. 7272/6060            "}