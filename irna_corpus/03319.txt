{"onTitr":"","titr":" نشست مشترک هیات اربعین ایران و عراق در شلمچه برگزار شد","describe":" آبادان - ایرنا - نشست مشترک هیات های اربعین 2 کشور ایران و عراق، به منظور تسهیل در تردد زائران اربعین حسینی، روز سه شنبه در نقطه مرزی شلمچه در خرمشهر برگزار شد.", "text":"به گزارش ایرنا در این نشست مشترک که با حضور محمد بدر معاون وزیر کشور عراق، سردار مصطفی مرادیان مسئول کمیته هماهنگی با طرف عراقی در ستاد اربعین،و معاون امنیتی انتظامی استانداری خوزستان برگزار شد، دوطرف برای هماهنگی و تعامل در راستای سهولت تردد زائران اربعین تبادل نظر کردند. در این جلسه تامین امنیت تردد زائران اربعین از نقطه صفر مرزی از مرزهای شلمچه ، چذابه و مهران تا کربلای معلی، روان سازی تردد زائران و عبور آسان اتباع خارجی از گذرگاه مرزی اختصاص یافته به اتباع خارجی (فقط مرز شلمچه)، مورد بحث و تبادل نظر قرار گرفت. همچنین هیات عراقی و مسئولان استان خوزستان و مقام های نظامی و انتظامی از زیرساخت‌های مرزی پایانه شلمچه در طرف و عراق و ایران دیدن کردند. در این جلسه سرکنسول ایران در بصره عراق نیز حضور داشت. مرز بین المللی شلمچه در 15کیلومتر خرمشهر در جنوب خوزستان واقع است. در اربعین حسینی پارسال 650 هزار زائر ایرانی و بیش از 100 هزار زائر خارجی از مرز شلمچه به عراق سفر کردند. 3015/ 6068 / 6037            "}