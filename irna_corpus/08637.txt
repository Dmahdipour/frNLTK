{"onTitr":" فرمانده انتظامی خوزستان:    ","titr":" جرایم خشن در خوزستان 28 درصد کاهش یافت","describe":" اهواز-ایرنا - فرمانده انتظامی خوزستان گفت: در مقایسه با مدت مشابه پارسال در حوزه جرایم خشن در استان  28 درصد کاهش مشاهده می شود که این میزان در طول چند سال اخیر بی سابقه بوده و در حوزه کشفیات جرایم خشن نیز 42 درصد افزایش کشف داشته ایم.", "text":"به گزارش ایرنا سردار حیدر عباس زاده روز پنجشنبه در نشست خبری به مناسبت هفته نیروی  انتظامی در فرماندهی انتظامی خوزستان گفت: معضل تیراندازی در خوزستان از نگرانی ها و دغدغه های مردم است که امسال تاکنون 31 درصد نسبت به مدت مشابه کاهش داشته است. وی با اشاره به افزایش 2.4 درصدی کشفیات تیراندازی ها بیان کرد: این رقم نشان می دهد نیروی انتظامی با موضوع تیراندازی ها منفعل برخورد نکرده و برخورد جدی با آن داشته است.عباس زاده ادامه داد: همچنین در کشفیات سرقت ها 29 درصد افزایش مشاهده شده است البته در سرقت های خرد کاهش نداشتیم اما در سرقت های عمده و بزرگ کاهش وجود داشته است. وی با اشاره به کشفیات مواد مخدر در خوزستان گفت: حدود 10 تن و 740 کیلوگرم مواد مخدر در یکسال گذشته در خوزستان کشف و ضبط شده که 94 درصد افزایش را نشان می دهد.** پلیس مقتدر، امین مردموی ادامه داد: نیروی انتظامی هرساله شعاری انتخاب می‌کند که این شعار برای بازه زمانی یک ساله است تا شالوده عمل در برنامه های نیروی انتظامی قرار گیرد و امسال شعار 'پلیس مقتدر، امین مردم' به عنوان شعار هفته نیروی انتظامی انتخاب شده است.عباس زاده ادامه داد: در هفته نیروی انتظامی برنامه های مختلف و متعددی اجرا می‌شود که 80 برنامه تکلیفی و10 برنامه اختیاری است که از جمله آنها برنامه صبحگاه مشترک در ستاد فرماندهیانتظامی خوزستان، تجلیل از خانواده های شهدا، جانبازان و آزادگان در خوزستان، غبار روبی مزار شهدا، قرائت زیارت عاشورا، و تجلیل از پیشکسوتان است.** کشف بیش از چهار هزار سلاح جنگی و شکاری در خوزستانفرمانده انتظامی خوزستان همچنین گفت:در بازه زمانی یک ساله در مجموع چهار هزار و 263 قبضه سلاح شکاری و جنگی کشف شده که این میزان نیز به نسبت مدت مشابه در یکسال گذشته پیش از آن 26 درصد معادل 780 قبضه افزایش داشته است. وی افزود:در حوزه انضباط ترافیکی در 13 ماه گذشته در خوزستان 33 درصد کاهش تصادفات فوتی اعلام شده است.فرمانده انتظامی خوزستان همچنین با اشاره به حادثه تروریستی در اهواز بیان کرد: این حادثه اتفاق تاسف باری بود که از سوی گروه های تکفیری رخ داد. وی افزود: در حوزه امنیت داخلی و عمومی خوزستان به غیر از حادثه تروریستی تلاش های خوبی تاکنون شده است.فرمانده انتظامی خوزستان اهداف نیروی انتظامی را در جهت نظم و امنیت مردم دانست و با اشاره به آغاز هفته نیروی انتظامی از روز 13 مهرگفت: هدف ما در این هفته عمق بخشی به اهداف اصلی نیروی انتظامی و مورد توجه قرار دادن آن است.وی گفت: ارایه خدمات انتظامی و ترافیکی و اجتماعی مضاعف به مردم به صورت برجسته تر، تعامل با مردم و عمق بخشیدن به تعاملات با پاسخ گویی، روشنگری و شفاف سازی، جلب مشارکت مردم و نمایش توانمندی، اقتدار، کارآمدی و هوشمندی پلیس در فضای واقعی و مجازی جامعه، افزایش احساس امنیت و آموزش همگانی و اطلاع رسانی به مردم و گروه های اجتماعی از جمله برنامه های نیروی انتظامی در این هفته است.در تقویم کشور روز 13مهر به عنوان روز نیروی انتظامی نام گذاری شده که هفته این نیرو از فردا در سراسر کشور آغاز می شود.7164/ 6037            "}