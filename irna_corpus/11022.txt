{"onTitr":" سرمربی تیم فوتبال کارون اروند خرمشهر:    ","titr":" صعود به لیگ برتر غیر ممکن نیست","describe":" آبادان - ایرنا - سرمربی تیم فوتبال کارون اروند خرمشهر گفت: برای صعود به لیگ برتر شرایط خوبی داریم ولی راه سختی را باید طی کنیم.", "text":"اکبر میثاقیان روز سه شنبه در گفت و گو با ایرنا اظهار داشت: پس از گذشت 6 هفته از رقابت های لیگ دسته اول چهره تیم های مدعی قهرمانی مشخص شدند.وی افزود: البته هنوز تیم ها به هماهنگی لازم دست نیافته اند و برای شناخته شدن تیم های مدعی حداقل باید سه هفته دیگر صبر کد.سرمربی تیم فوتبال کارون اروند خرمشهر گفت: در 6 هفته گذشته با توجه به پتانسیلی که داریم نتایج قابل قبولی بدست آوردیم ولی می توانستیم بهتر از آن هم نتیجه بگیریم.میثاقیان تصریح کرد: برخی بازیکنان کارون اروند خرمشهر برای نخستین بار تجربه حضور در لیگ دسته اول را دارند ولی به لحاظ کیفی رضایت کادر فنی را برآورده کرده اند.وی افزود: صعود به لیگ برتر برای ما غیر ممکن نیست ولی برای رسیدن به این مهم چالش های زیادی را باید پشت سر بگذاریم.سرمربی کارون اروند خرمشهر گفت: در 6 بازی گذشته تنها یک شکست را متحمل شده ایم ولی به لحاظ کسب پیروزی برابر حریفان، بازیکنان ما به خود باوری نرسیده اند.میثاقیان اظهار داشت: نتیجه گیری در لیگ دسته اول نسبت به لیگ برتر بسیار دشوارتر است زیرا در این لیگ 16 تیم برای صعود به لیگ برتر تلاش می کنند.تیم فوتبال کارون اروند خرمشهر در پایان هفته ششم رقابت های لیگ دسته اول کشور با 6 امتیاز در رده دهم قرار دارد.7104/6068            "}