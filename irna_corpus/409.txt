به گزارش ایرنا، خبرگزاری رویترز به نقل از شرکت‌های توزیع برق ایرلند گزارش داد که به دلیل شرایط بد آب و هوایی، کار تعمیر کابل‌های برق تا اواسط امروز آغاز نخواهد شد و احتمال دارد برق واحدهای مسکونی بیشتری تا عصر امروز قطع شود.هم‌زمان فرودگاه دوبلین تعدادی از پروازهای خود را لغو کرده و گروه ویژه اورژانس ملی از مردم خواسته تا زمانی که هشدار وضعیت آب و هوایی برقرار است، از نزدیک شدن به مناطق ساحلی خودداری کنند.در همین حال منابع انگلیسی گزارش دادند که توفان یادشده با شدت 122 کیلومتر در ساعت در حال پیشروی به سمت این کشور است و در اثر آن تاکنون برق 950 واحد مسکونی در جنوب غرب انگلیس و یک‌صد واحد مسکونی دیگر در ولز قطع‌شده است.اداره هواشناسی انگلیس نسبت به بارش سنگین باران و بروز خطر جانی هشدار داده است. این نهاد انگلیسی برای مناطق جنوب غربی انگلیس و ولز هشدار زرد صادر کرده و احتمال بارندگی تا حداکثر 15 سانتی‌متر را پیش‌بینی کرده است.فرودگاه‌های دو شهر کاردیف و اگزتر نیز از بروز تأخیر و لغو پروازها به دلیل شرایط بد آب و هوایی خبر داده‌اند.وقوع توفان همچنین مراسم عروسی نوه ملکه الیزابت انگلیس را تحت تأثیر قرار داده است. گزارش‌ها حاکی است وزش توفان با شدت 51 کیلومتر در ساعت سبب شده است تا شرکت‌کنندگان در این مراسم کلاه‌های خود را با دست نگه‌دارند.گفتنی است مراسم عروسی شاهزاده یوجنی 28 ساله، نوه ملکه الیزابت با 'جک بروکبنک' امروز در کاخ ویندزور در حال برگزاری است.اروپام ** هـ ن **1586
      
      