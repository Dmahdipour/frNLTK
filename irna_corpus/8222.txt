{"onTitr":"","titr":" سهم اصفهان در تیم ملی فوتبال اندک است","describe":" اصفهان - ایرنا - اسامی تیم ملی فوتبال در حالی از سوی کالوس کی روش اعلام شد که اصفهان به عنوان قطب فوتبال کشور، فقط یک بازیکن در این تیم دارد در حالی که می توانست بازیکنان بیشتری به این تیم دعوت می شدند.", "text":"به گزارش ایرنا، کارلوس کی روش اسامی 28 بازیکن را امروز برای حضور در اردوی در تیم ملی فوتبال ایران دعوت کرد که فقط رشید مظاهری دروازه بان تیم ذوب آهن از اصفهان به تیم ملی فوتبال ایران دعوت شد. تیم ملی فوتبال ایران قرار است به منظور کسب آمادگی بیشتر برای حضور در جام ملت های آسیای 2019،، در دومین دیدار تدارکاتی خود به مصاف بولیوی برود. این دیدار که 24 مهر ماه در ورزشگاه آزادی برگزار می شود. اردوی تیم ملی از روز جمعه 13 مهرماه آغاز و بازیکنان می باید بعدازظهر همان روز در اردوی تیم ملی حاضر شوند.این اردو دومین اردوی آماده سازی تیم ملی قبل از مسابقات جام ملت ‌های آسیا است. در حالی از تیم های اصفهانی یک نفر به این مرحله از اردوی تیم ملی ایران دعوت شد که تیم سپاهان با هدایت امیر قلعه نویی بازی های خوبی را در فصل جاری لیگ برتر فوتبال ایران ارائه داد و یکی از تیم های بدون باخت این رقابت ها تا پایان هفته هشتم لیگ برتر فوتبال ایران است. سپاهانی که بازیکنان لایقی برای حضور در تیم ملی ایران داشت ولی از چشم یا به عبارتی دیگر از سلیقه سرمربی تیم ملی ایران به دور بود. بازیکنانی همانند مهرداد محمدی ، سعید آقایی، محمد ایران پوریان ،عزت پورقاز و ساسان انصاری و چند بازیکن دیگر در فصل جاری لیگ برتر فوتبال ایران در سپاهان خوب درخشیدند و حتی برخی از آنان سابقه حضور در تیم ملی ایران را دارند ولی متاسفانه باز سپاهان نماینده ای در تیم ملی فوتبال ایران ندارد. سپاهانی که در حال حاضر به دلیل تفاضل گل بهتر از پرسپولیس پیشی گرفته و در رتبه دوم جدول رده بندی لیگ برتر فوتبال ایران قرار دارد. از دیگر تیم اصفهانی یعنی ذوب آهن نیز یک بازیکن به تیم ملی فوتبال ایران دعوت شد، رشید مظاهری که در جام جهانی به عنوان دروازه بان ذخیره تیم ملی ایران حضور داشت، دوباره توسط کی روش به تیم ملی دعوت شد تا اصفهان بدون نماینده در تیم ملی ایران نباشد. تیم ذوب آهن اصفهان بنا بر نظر کارشناسان فوتبال ایران در فصل جاری رقابت های لیگ برتر با وجود بازی های خوبی که ارائه می دهد نتایج رضایت بخشی کسب نکرد ولی بازیکنانی همانند سید محمد رضا حسینی ، میلاد فخرالدینی ، مسعود ابراهیم‌زاده و چند بازیکن دیگر می توانستند به دلیل بازی های خوب و در خشان خود جایی در تیم ملی ایران داشته باشند. سرمربی تیم ملی ایران همچنین از سایپا یک بازیکن، پرسپولیس 2 بازیکن، تراکتورسازی سه بازیکن و استقلال 6 بازیکن را به تیم ملی ایارن دعوت کرد و سایر بازیکنان را از بازیکنان ایرانی که در سایر تیم های خارجی باز می کنند انتخاب کرد. یکی ازنکات قابل توجه که در اسامی تیم ملی ایران به چشم می خورد دعوت سردار آزمون است که پیش ازاین و بعد از پایان جام جهانی از تیم ملی خدا حافظی کرد وجالب تر سید حسین حسینی، دروازبان استقلال است که بر خلاف فصل پیش تاکنون در فصل جاری لیگ برتر برای تیم خود به میدان نرفته است. و بازیکنان ایرانی در خارج از کشور که برخی از آنها حتی به اندازه یک نیمه برای تیم های خود به میدان نرفتند. بااین وجود مرحله یک هشتم نهایی جام حذفی باشگاه های کشور از روز پنجشنبه هفته جاری یعنی 12 تا 14 مهرماه برگزار می شود و لی سرمربی تیم ملی ایران 28 بازیکن را قبل از این دیدارها به تیم ملی دعوت کرد که می تواند در انگیزه بازیکنان تاثیرگذار باشد و حتی باعث اعتراض آنان و کادرفنی تیم ها شود. با این حال در فهرست تیم ملی ایران از تیم صدر نشین لیگ برتر فوتبال ایران یعنی پدیده مشهد نیز بازیکنی به تیم ملی ایران دعوت نشد که در نوع خود جای تعجب دارد و انتظار این است که کادر فنی تیم ملی فوتبال ایران در آینده بهترازاین عمل کند. سوال این است آیا بازیکنان تیم های اصفهانی باتوجه به بازی های درخشانی که انجام می دهند، در آینده جایی در تیم ملی ایران دارند و یا نه. باید منتظر ماند و دید کی روش در اردوی بعدی تیم ملی و فهرست نهایی برای حضور در جام ملت های آسیا چه سهمیه ای برای فوتبال شهرستانی ها به خصوص تیم های سپاهان و ذوب آهن در نظر دارد یا همچنان اصفهان با وجود پتانسیل و ظرفیت بالای تیم های اصفهانی در رقابت های داخلی و خارجی همچنان با یک نماینده در رقابت های ملی حضور داشته باشد. اردوی تیم ملی از 13 مهر ماه آغاز می شود و بازیکنان باید بعدازظهر روز جمعه در تمرینات حاضر شوند. ملی پوشان پیش از این در نخستین دیدار تدارکاتی خود پس از جام جهانی 2018 روسیه در شهر تاشکند به مصاف ازبکستان رفتند و با یک گل به پیروزی رسیدند. رقابت های جام ملت های آسیا در سال 2019 و از 15 دی به میزبانی کشور امارات متحده عربی برگزار می شود و تا 11 بهمن ماه ادامه دارد. تیم ملی فوتبال ایران در مرحله گروهی با تیم های عراق، یمن و ویتنام هم گروه است. 8114/6026            "}