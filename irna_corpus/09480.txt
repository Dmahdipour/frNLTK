{"onTitr":"","titr":" روسیه: داعش درافغانستان بی ثباتی در مرکزآسیا را دنبال می کند","describe":" کابل - ایرنا - نماینده ویژه روسیه در امور افغانستان باردیگر مدعی شد که دو هزار و 500 عضو داعش در مرزهای  بین افغانستان و پاکستان جابجا شده اند و این نیروها برای بی ثباتی در کشورهای آسیای مرکزی کار می کنند.", "text":"خبرگزاری «باختر» افغانستان روز چهارشنبه به نقل از «ضمیرکابلوف» خبر داد که این داعشی ها در منطقه ای بین افغانستان و پاکستان نه برای جنگ با نظامیان خارجی مستقر در افغانستان بلکه برای برهم زدن ثبات و سیاست های امنیتی داخلی در کشورهای آسیای مرکزی فعال هستند.کابلوف با اشاره به گسترش فعالیت های تروریستی داعش در آسیای میانه و مرکزی و جذب نیرو از سوی این گروه در منطقه نسبت به برنامه های داعش که تنها به بی ثباتی دامن می زنند ، هشدار داد.خبرگزاری باختر نوشت که کابلوف این سخنان را در نشست سازمان پیمان امنیت جمعی کشورهای مستقل مشترک المنافع بیان کرده است.برخی کارشناسان در افغانستان بر این باورند که شماری از جنگجویان ازبکستانی، اویغورهای چین و افراد چچنی در صفوف داعش در افغانستان حضور دارند اما آنها معتقد هستند که این نیروها از کشورهای سوریه و عراق به افغانستان نیامده اند یا حداقل تاکنون شواهدی در این باره وجود ندارد.آساق*291*1104*1663**            "}