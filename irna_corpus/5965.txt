{"onTitr":"","titr":" بازدید از موزه های لرستان برای کودکان رایگان است","describe":" خرم آباد -ایرنا- مدیرکل میراث فرهنگی،صنایع دستی و گردشگری لرستان گفت: بازدید از موزه ها و اماکن تاریخی این استان روز دوشنبه 16 مهرماه برای کودکان رایگان است.", "text":"به گزارش ایرنا سید امین قاسمی روز یکشنبه در جمع خبرنگاران بیان کرد: به مناسبت روز جهانی کودک بازدید از تمامی موزه ها و اماکن تارخی تحت پوشش این اداره کل برای بازدیدکنندگان به همراه کودکان تا سن 12 سال رایگان است.اکنون 2 موزه باستان شناسی و مردم شناسی در قلعه تاریخی فلک الافلاک خرم آباد،موزه مردم شناسی الیگودرز، موزه های دلفان و کوهدشت به صورت مشترک با دستگاه های اجرایی، موزه تاریخی بروجرد با همکاری شهرداری و موزه تاریخ طبیعی خرم آباد فعال هستند.در موزه های مردم شناسی الیگودرز، دلفان و کوهدشت آداب و رسوم و فرهنگ مردم این شهرستان ها به نمایش درآمده است./6060/7274            "}