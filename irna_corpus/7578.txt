{"onTitr":"","titr":" مجوز فعالیت هشت کارگاه صنایع دستی در قزوین صادر شد","describe":" قزوین - ایرنا -  معاون صنایع دستی مدیرکل میراث فرهنگی، صنایع دستی و گردشگری قزوین گفت: طی نیمه نخست امسال مجوز فعالیت هشت کارگاه در زمینه تولید هنرهای دستی در استان صادر شد.", "text":"میثم حصاری روز شنبه در گفت و گو با خبرنگار ایرنا افزود: این کارگاه ها در زمینه تولید انواع صنایع دستی به فعالیت می پردازند.این مسئول از تمدید دوره فعالیت پنج کارگاه تولید صنایع دستی در قزوین در نیمه نخست امسال خبر داد و همچنین گفت: در مدت یاد شده همچنین 163 پروانه فعالیت انفرادی در زمینه تولید صنایع دستی در استان صادر شده است.وی اظهار داشت: طی این مدت همچنین برای 200 تن از هنرمندان و شاغلین فعال در زمینه صنایع دستی توسط اداره کل میراث فرهنگی، صنایع دستی و گردشگری قزوین کارت شناسایی صادر شد.معاون صنایع دستی مدیرکل میراث فرهنگی، صنایع دستی و گردشگری قزوین در پایان افزود: با استقرار بازارچه های موقت در سطح ادارات و همچنین برپایی نمایشگاه ها در مناسبت های مختلف در پی معرفی صنایع دستی استان و ایجاد بازار فروش برای این محصولات هستیم.در استان قزوین حدود پنج هزار تولیدکننده صنایع دستی شناسایی شده است.آینه کاری، گره چینی، جاجیم، مسگری، بافتنی های سنتی، سرمه دوزی، پن بافی،پاپیه ماشه و موج بافی از هنرهای دستی قزوین به شمار می روند.3013            "}