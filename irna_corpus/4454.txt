{"onTitr":" بازیهای پاراآسیایی 2018؛    ","titr":" صدرنشینی شطرنج بازان نابینای ایران در جاکارتا","describe":" جاکارتا - ایرنا - دور چهارم رقابت های شطرنج نابینایان بازیهای پاراآسیایی جاکارتا در بخش استاندارد با صدرنشینی «امید کریمی» و «عاطفه نقوی» همراه شد.", "text":"به گزارش خبرنگار اعزامی ایرنا؛ عصر امروز (دوشنبه) در ورزشگاه «پاکاپوتی» جاکارتا، کریمی در گروه b2-b3 آقایان و نقوی در گروه b2-b3 بانوان صدر جدول را از آن خود کردند. در بخش آقایان، «مهدی رومیفرد» در گروه b1 نماینده ویتنام را از پیش روی برداشت، «عرفان محمد علیزاده» مقابل نماینده میانمار به تساوی رسید و «حسن قدیری» دیگر نماینده میانمار را مغلوب کرد. در گروه b2 و b3 «مجید باقری» برابر حریف قزاقستانی خود به نتیجه تساوی تن داد، «علیرضا قورچی بیگی» نتیجه را به حریف هندی خود واگذار کرد و «امید کریمی» نماینده کشور میزبان را شکست داد. در رقابت های بخش بانوان و در گروه b1 «ملیحه صفایی» مغلوب رقیب میانماری شد، «لیلا زارع زاده» حریف ویتنامی خود را از پیش روی برداشت و «زهرا محمدی راد» از نماینده میانمار شکست خورد. در رقابت های گروه b2 و b3 بانوان، «عاطفه نقوی» و «فاطمه برقول» با نتیجه تساوی میز شطرنج را ترک کردند و «فریبا زنده بودی» از سد حریف هندی گذشت. تا پایان دور چهارم مسابقات، امید کریمی در کلاس b2 و b3 آقایان و عاطفه نقوی در کلاس b2 و b3 بانوان، با 3.5 امتیاز در صدر جدول قرار دارند. مسابقات شطرنج نابینایان و کم بینایان که برای نخستین بار در بازیهای پاراآسیایی گنجانده شده، دارای 2 بخش استاندارد و سریع است و روز چهارشنبه پس از پایان مسابقات استاندارد، رقابت های سریع آغاز می شود. مدال های این رشته در هر دو بخش تیمی و انفرادی و در هر دو قسمت استاندارد و سریع توزیع خواهد شد.ورزشی** 2052**3783**1597            "}