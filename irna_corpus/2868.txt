{"onTitr":"","titr":" کشفیات مواد مخدر در بناب 21 درصد افزایش یافت","describe":" تبریز- ایرنا - فرمانده نیروی انتظامی شهرستان بناب از افزایش 21 درصدی کشف مواد مخدر در این شهرستان در سالجاری نسبت به مدت مشابه سال قبل خبرداد و افزود: آمار معتادان دستگیر شده هم 16 درصد افزایش یافته است.", "text":"سرهنگ سهراب شفقی عصر سه شنبه در نشست شورای هماهنگی مبارزه با مواد مخدر شهرستان بناب اعلام کرد: در سال جاری بیش از 91 کیلوگرم انواع مواد مخدر کشف، 36 دستگاه خودرو و موتورسیکلت توقیف و 242 نفر قاچاقچی و فروشنده مواد مخدر دستگیر شدند.وی همچنین از دستگیری 561 نفر معتاد و اجرای 71 طرح پاکسازی در نقاط آلوده شهری و روستایی بناب خبرداد و افزود: مبارزه با مواد مخدر وظیفه همگانی است و از این رو در بحث اطلاع رسانی و تبلیغات شهرداری نبایستی برای نصب بنر هزینه ای دریافت شود.فرماندار بناب خاطرنشان کرد: در سال جاری 119 جلسه آموزشی در این شهرستان در رابطه با راه های کاهش گرایش به مواد مخدر برگزار و تعداد 3 هزار و 442 نفر از این کلاس ها استفاده کردند.3071            "}