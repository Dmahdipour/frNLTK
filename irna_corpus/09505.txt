{"onTitr":"","titr":" حزب الله از مواضع رئیس جمهوری لبنان در قبال مقاومت قدردانی کرد","describe":" بیروت-ایرنا- نمایندگان عضو فراکسیون حزب الله در پارلمان لبنان موسوم به «وفاداری به مقاومت» در دیدار با «میشل عون» رئیس جمهوری لبنان از مواضع وی در حمایت از مقاومت و حاکمیت لبنان قدردانی کردند و پیام «سیدحسن نصرالله» دبیرکل حزب الله را به عون تقدیم کردند.", "text":"به گزارش ایرنا، ظهر امروز (چهارشنبه) 13 نماینده عضو فراکسیون حزب الله در «بعبدا» کاخ ریاست جمهوری لبنان با عون دیدار کردند.در این دیدار «محمد رعد» رئیس فراکسیون وفاداری به مقاومت ضمن ارائه اطلاعاتی از آخرین تحولات داخلی لبنان و منطقه به رئیس جمهوری، سلام نصرالله را به عون اعلام و از طرف دبیرکل حزب الله از مواضع رئیس جمهوری لبنان به خصوص در هفتاد و سومین نشست مجمع عمومی سازمان ملل متحد و دیدارها و مصاحبه های حاشیه ای آن قدردانی کرد.رعد اظهار داشت که رئیس جمهوری با مواضع خود، حس وطن دوستی و استقلالی را نشان داد که لبنانی های اصیل در خود دارند و می خواهند که کشورشان، قدرتمند و آزاد باشد و نه طعمه هر تجاوزگر و زورگویی.وی افزود: مواضع جناب عون، دل لبنانی ها را آرام کرد و گویای اصالتی بود که ما به آن تکیه داریم.رئیس فراکسیون وفاداری به مقاومت تاکید کرد که این فراکسیون و حزب الله از همه مواضع عون که برای محافظت از قدرت و حاکمیت لبنان باشد، همواره حمایت خواهد کرد.میشل عون هم ضمن اعلام سلام خاص به سید حسن نصرالله از مواضع فراکسیون حزب الله و اقدامات آن قدردانی کرد.رئیس جمهوری لبنان که هفته پیش برای شرکت در نشست مجمع عمومی سازمان ملل به نیوریورک سفر کرده بود، در سخنرانی خود ضمن دفاع از حق لبنان در مقاومت علیه اشغالگری، از نقض آشکار و مداوم حاکمیت کشورش توسط رژیم صهیونیستی و زیر پا گذاشتن قطعنامه های سازمان ملل و شورای امنیت توسط اسرائیل به شدت انتقاد کرد.وی چهارشنبه شب هفته گذشته در بخشی از سخنرانی خود در مجمع عمومی گفت که اگر مقاومت 22 ساله لبنان نبود، اسرائیل شاید هنوز خاک لبنان را ترک نکرده بود و قطعنامه 425 شورای امنیت صادره در سال 1987 هنوز اجرا نشده بود.عون، در حاشیه مجمع نیز در چند دیدار و چند گفت وگوی رسانه ای از جمله با شبکه تلویزیونی «راشا تودی» و نشریه فرانسوی «فیگارو» به صراحت از حزب الله و حضور آن در سوریه دفاع کرد و گفت که مقاومت برای حفاظت از لبنان در سوریه و از القصیر با تروریست های داعش و النصره جنگید.رئیس جمهوری لبنان همچنین با تکیه بر نیروی مقاومت، گفته بود که در صورت هرگونه تجاوزی به لبنان، ما با همه توان از کشورمان دفاع می کنیم.عون جمعه گذشته نیز در مسیر بازگشت از نیویورک به بیروت در پاسخ به پرسش خبرنگاران درباره حضور پررنگ موضوع مقاومت در ادبیات لبنان در یک تریبون جهانی گفته بود: من نمی توانم تاریخ مان را انکار کنم و فقط در سخنرانی های خود، بخشی از وقایع تاریخی را بیان کردم.همچنین رئیس جمهوری لبنان دیروز (سه شنبه) با بیان اینکه ادعاهای «بنیامین نتانیاهو» نخست وزیر رژیم صهیونیستی در مورد پایگاه های نظامی یا موشکی اطراف فرودگاه بیروت هیچ پایه و اساسی ندارد، خاطر نشان کرد که این ادعاها تهدید جدید اسرائیل علیه حاکمیت لبنان و فرودگاه بیروت است.وی در دیدار با وزیر خارجه اتریش قاطعانه تاکید کرد که لبنان با هرگونه تجاوز اسرائیل و نقض حاکمیت خود مقابله خواهد کرد.نخست وزیر رژیم صهیونیستی پنجشنبه پیش در سخنرانی خود در مجمع عمومی سازمان ملل با نشان دادن نقشه هایی مدعی شد که حزب الله، موشک های خود را در نقاطی از جمله فرودگاه بیروت و اطراف آن در یک ورزشگاه و در چند سوله در محله «الاوزاعی» یعنی ورودی جنوبی شهر بیروت، پنهان کرده است.در ادامه سخنگوی ارتش رژیم صهیونیستی تهدید کرد که اسرائیل مراکز موشکی حزب الله را مورد هدف قرار خواهد داد.این رژیم بدون توجه به ابعاد حقوقی تهدیدهای خود علیه دیگر کشورها در سایه حمایت های همه جانبه امریکا از آن به تجاوزکاری های خود علیه همسایه ها همچنان ادامه می دهد.جبران باسیل وزیر خارجه لبنان روز دوشنبه گذشته در جمع سفیران و دیپلمات های خارجی مقیم بیروت گفت: نخست وزیر اسرائیل از تریبون سازمان ملل استفاده می کند تا به لبنان و مقاومت آن اتهام بزند و نقض قطعنامه های بین المللی را توجیه کند. اسرائیل فقط طی هشت ماه اخیر، حدود 1500 بار حریم زمینی، هوایی و دریایی لبنان را نقض کرده است و حالا نتانیاهو بدون هیچ دلیل و برهانی از وجود 3 مخزن موشکی در نزدیکی فرودگاه بیروت سخن گفته است. خاورم**2054*1436*            "}