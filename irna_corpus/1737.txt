{"onTitr":"","titr":" وزیر علوم بر تقویت و توسعه روابط علمی با ژاپن تاکید کرد","describe":" پکن- ایرنا- وزیر علوم، تحقیقات و فناوری جمهوری اسلامی ایران روز چهارشنبه در دیدار با همتای ژاپنی خود بر تقویت و توسعه روابط علمی با این کشور تاکید کرد.", "text":"به گزارش ایرنا 'منصور غلامی' روز چهارشنبه در دیدار 'ماساهیکو شبایاما' وزیر آموزش، فرهنگ، ورزش، علوم و تکنولوژی ژاپن در توکیو راه های گسترش همکاری های علمی بین دو کشور را مورد بررسی قرار دادند.او در این دیدار با تبریک انتصاب طرف ژاپنی به عنوان وزیر جدید علوم، با اشاره به سابقه همکاری های دوستانه دو کشور در آستانه ورود به نودمین سالگرد روابط سیاسی، بر اهمیت توجه به توسعه همکاری ها در چارچوب یادداشت تفاهم امضا شده بین دو وزارت در سال ٢٠١٥ تاکید و پیشنهاد برگزاری روز علم و فناوری دو کشور در سال ٢٠١٩ را مطرح نمود.غلامی همچنین به اهمیت گسترش تبادل دانشجو و پژوهشگر بین دو کشور اشاره و با معرفی رییس دانشگاه تربیت مدرس بعنوان هماهنگ کننده علمی دانشگاه های ایران با طرف های ژاپنی، خواستار حمایت مقام ژاپنی از همکاری های علمی و پژوهشی دو کشور شد. 'ماساهیکو شبایاما' وزیر آموزش، فرهنگ، ورزش، علوم و تکنولوژی ژاپن نیز در این دیدار ضمن با اهمیت خواندن جایگاه ایران در سیاست های کلان گسترش روابط علمی با جهان بویژه خاورمیانه به برنامه ژاپن در خصوص جذب ٣٠٠ هزار دانشجوی خارجی تا سال ٢٠٢٠ اشاره کرد و ایران را یکی از مقاصد مورد توجه ژاپن در این همکاری ها بر شمرد. وی همچنین سال ٢٠١٩ را بعنوان نودمین سالگرد روابط سیاسی دو کشور با اهمیت خواند و تاکید نمود توسعه مناسبات علمی و دانشگاهی با ایران جزو سیاست های موثر ژاپن است.'منصور غلامی' وزیر علوم، تحقیقات و فناوری و هیات همراه همچنین امروز با 'هیروشی ماتسوموتو' رییس و هیات رئیسه انستیتو ملی علوم طبیعی ژاپن (riken) ملاقات و سپس از بخش هایی مختلف این مرکز از جمله مرکز مطالعات علوم مغز و آزمایشگاه پژوهش های اعصاب و نمایشگاه مواد پیشرفته دیدن کردند.انستیتو ریکن با بودجه سالانه یک میلیارد دلار و دارا بودن 10 مرکز در سراسر ژاپن، سه هزار و 531 پژوهشگر، 100 سال قدمت در زمینه های فیزیک، مهندسی، شیمی، علوم کامپیوتری، زیست شناسی و پزشکی تحقیقات کاربردی و طرحهای نوآورانه فعالیت می کند.این انستیتو با 56 کشور و منطقه همکاری داشته و میزبان 782 پژوهشگر خارجی است.در این دیدار هیات وزارت علوم کشورمان با بیان دستاوردهای آموزشی، پژوهشی و فناوری داخلی و بین المللی کشورمان، راه های توسعه همکاری های فیمابین را با طرف ژاپنی مورد بررسی قرار دادند.**آساق**1904**            "}