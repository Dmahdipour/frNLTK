{"onTitr":"","titr":" وزیر بهداشت 2 مرکز تخصصی درمانی را در آمل افتتاح کرد","describe":" ساری- ایرنا- مرکز شیمی درمانی و آی سی یو بیمارستان امام علی(ع) شهرستان آمل چهارشنبه شب با حضور وزیربهداشت، درمان و آموزش پزشکی و استاندار مازندران افتتاح شد.", "text":"به گزارش خبرنگار ایرنا، ساختمان مرکز شیمی درمانی و آی سی یو بیمارستان امام علی(ع) آمل با زیربنای یکهزار و 200 متر مربع در دو طبقه ساخته شده است.رییس بیمارستان امام علی(ع) آمل در مراسم بهره برداری از  این دو مرکز بهداشتی گفت: طبقه اول ساختمان افتتاح شده مربوط به بخش اورژانس با 36 تخت تحت نظر و سرپایی است.دکتر علیرضا کرد افزود: طبقه دوم این مجموعه مربوط به بخش شیمی درمانی با 32 تخت شامل 10تخت سرپایی، 16 تخت تحت نظر و 6 تخت آی سی یو تجهیز و راه اندازی شده است.وی گفت: برای ساخت و تجهیز مرکز شیمی درمانی و آی سی یو بیمارستان امام علی (ع) با همکاری مجمع خیرین شهرستان آمل و دانشگاه علوم پزشکی مازندران حدود 65 میلیارد ریال هزینه شد.شهرستان آمل با حدود 406 هزار نفر جمعیت دارای چهار بیمارستان دولتی با 700 تخت درمانی دولتی و 200 تخت خصوصی است.وزیر بهداشت سفر دو روزه اش را با هدف افتتاح 12 طرح بهداشتی و درمانی مازندران عصر امروز با ورود به رامسر در غرب استان آغاز کرد.حسین قاضی زاده هاشمی پس از ورود به مازندران ابتدا بیمارستان 50 تختخوابی شهرستان عباس آباد را افتتاح کرد و سپس با حضور در آمل شاهد بهره برداری از مرکز تخصصی شیمی درمانی و آی سی یوی بیمارستان امام علی (ع) این شهر بود.افتتاح خوابگاه یکهزار نفره دانشجویان دختر دانشگاه علوم پزشکی و مجتمع ورزشی دانشجویان در ساری، کلنیگ ویژه در بابلسر ، پنج مرکز جامع سلامت در شرق و مرکز از برنامه های روز دوم سفر وزیر بهداشت به مازندران است.همچنین با حضور وزیر بهداشت از نسخه الکترونیکی طرح جامع سلامت شهرستان بابلسر نیز رونمایی و بیمارستان 160 تختخوابی امام خمینی (ره) شهرستان نور نیز کلنگ زنی می شود.  7327/1654            "}