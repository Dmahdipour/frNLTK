{"onTitr":"","titr":" آمریکا معافیت از تحریم های نفتی علیه ایران را بررسی می کند","describe":" تهران – ایرنا – رویترز بامداد شنبه به نقل از یک مقام دولت آمریکا نوشت که واشنگتن در حال بررسی معافیت های تحریمی برای کشورهایی است که واردات نفت خود را از ایران کاهش می دهند.", "text":"به گزارش ایرنا به نقل از رویترز، این مقام آمریکایی نخواست نامش فاش شود.به گزارش ایرنا، دونالد ترامپ رئیس جمهوری آمریکا 18 اردیبهشت به طور یکجانبه از برجام خارج شد که اقدام او با مخالفت سایر طرف های این توافق مواجه شد.خبر رویترز درباره معافیت از تحریم های نفتی در حالی است که همین خبرگزاری روز جمعه به نقل از منابع آگاه هندی گزارش داد که این کشور به رغم اعمال تحریم های آمریکا در ماه آینده، به خرید نفت از ایران ادامه می دهد.دو منبع آگاه گفتند که هند به رغم اجرایی شدن تحریم های آمریکا در 4 نوامبر (13 آبان) 9 میلیون بشکه نفت در این ماه از ایران خریداری می کند.یکی از این منابع گفت: پالایشگاه های هند سفارش 9 میلیون بشکه نفت از ایران را برای ماه نوامبر داده اند.یک منبع دیگر نیز گفت که هند به روابط خود با ایران و آمریکا که دو شریک مهم انرژی این کشور هستند، ادامه می دهد.یک روزنامه هندی نیز خبر داد که دولت این کشور به واشنگتن اعلام کرده است که بر اساس مفاد قانون کاتسا می تواند از تحریم های آمریکا علیه روسیه و ایران معاف شود.شبک**9423**1908            "}