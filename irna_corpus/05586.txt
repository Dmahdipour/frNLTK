{"onTitr":" سرپرست شورای مبارزه با مواد مخدر البرز:    ","titr":" مدارس محور برنامه پیشگیری از اعتیاد قرار دارند","describe":" کرج- ایرنا- سرپرست شورای هماهنگی مبارزه با مواد مخدراستان البرز گفت : مدارس این استان محور برنامه های آموزشی برای پیشگیری از اعتیاد قرار دارند.", "text":"حسین عباسی روز یکشنبه در حاشیه انعقاد تفاهمنامه همکاری با آموزش و پرورش البرز در گفت و گو با ایرنا اظهار داشت: مدارس و دانشگاه ها مهم ترین مراکزی هستند که می تواند برنامه های آموزشی وپیشگیرانه را در آنها اجرا کرد.وی بیان داشت: البرز  با توجه به بافت قومیتی و مهاجرپذیری در معرض آسیب های اجتماعی مانند اعتیاد قرار دارد.عباسی گفت: آشنایی  افراد با آسیب های اعتیاد می تواند گامی موثر برای پیشگیری از آن در جامعه باشد.وی افزود: برهمین اساس برگزاری کارگاه های آموزشی برای مردم در محلات و دانش آموزان از اولویت ها است.سرپرست شورای هماهنگی مبارزه با مواد مخدرالبرزاضافه کرد: کمیته های فرهنگی و آموزشی در پیشگیری از مواد مخدر در استان نیز باید تقویت شود.طبق بررسی های علمی و پزشکی سن اعتیاد در کشور به حدود 13 سال رسیده است.استان البرز 444 هزار و 500 دانش آموز دارد.2819/6155            "}