{"onTitr":"","titr":" حادثه رانندگی در دلیجان یک کشته داشت","describe":" خمین - ایرنا - رئیس پلیس راه فرماندهی انتظامی استان مرکزی گفت : حادثه رانندگی در راه های اصلی دلیجان یک کشته بر جا گذاشت.", "text":"به گزارش روز چهارشنبه  پایگاه خبری پلیس، سرهنگ «ایرج کهریزی » افزود: این حادثه رانندگی شامگاه سه شنبه در راه اصلی  دلیجان - دودهک بر اثر برخورد یک دستگاه خودرو تریلر با یک پیرمرد 75 ساله روی داد.وی اظهارداشت: در این سانحه ترافیکی عابر پیاده، بر اثر شدت جراحات وارده جان خود را از دست داد.سرهنگ کهریزی ادامه داد: علت این حادثه دلخراش بی توجهی راننده تریلر به جلو اعلام شده است.دلیجان واقع در جنوب استان مرکزی دارای 50 هزار نفر جمعیت است.این شهرستان در مسیر راه اصلی استان های جنوبی و شرقی با استان های شمالی و مرکزی واقع شده است.7277/3075            "}