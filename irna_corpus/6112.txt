{"onTitr":" آخرین آمارهای گمرک نشان می دهد:    ","titr":" رشد 13 درصدی صادرات غیرنفتی و کاهش 12 درصدی واردات در 6 ماه","describe":" تهران- ایرنا- آمار جدید تجارت خارجی گمرک در نیمه نخست امسال، بیانگر صادرات غیرنفتی به میزان 23 میلیارد و 123 میلیون دلار است که نسبت به مدت مشابه پارسال 12.99 درصد افزایش داشته و در مقابل آن، واردات به 22 میلیارد و 182 میلیون دلار رسیده که نسبت به پارسال 11.93 درصد کاهش یافته است.", "text":"به گزارش روز یکشنبه ایرنا از جداول آماری منتشر شده در گمرک، در 6 ماهه نخست امسال بیش از 56 میلیون و 644 تن کالای غیرنفتی صادر شد که در مقایسه با نیمه نخست پارسال 3.27 درصد کم شد. همچنین در این مدت 16 میلیون و 220 تن کالا وارد کشور شد که نسبت به مدت مشابه پارسال از لحاظ وزنی 9.3 درصد کاهش یافت. همچنین آمار گمرک نشان می دهد در پنج ماهه نخست امسال 13 میلیون و 963 هزار تن کالا به ارزش 18 میلیارد و 839 میلیون دلار کالا وارد کشور شد. ** اقلام عمده صادراتی صادرات میعانات گازی در 6 ماه نخست امسال نسبت به پارسال از لحاظ وزنی 46.18 درصد و از نظر ارزش 28.58 درصد کاهش یافت. نیمه نخست امسال چهار میلیون و 644 هزار تن میعانات گازی صادر شد که ارزش آن 2 میلیارد و 418 میلیون دلار بود.همچنین صادرات پتروشیمی در 6 ماهه نخست امسال نسبت به پارسال از نظر وزنی 9.44 و از نظر ارزشی 23.98 درصد رشد داشت. در این مدت 15 میلیون و 451 هزار تن پتروشیمی به ارزش هفت میلیارد و 432 میلیون دلار صادر شد.** رشد 45 درصدی صادرات به عراق عمده صادرات کشور در نیمه نخست امسال همچون گذشته به پنج کشور چین، عراق، امارات متحده عربی، افغانستان و هند بود. در میان کشورهای واردکننده کالای ایرانی، عراق در صدر قرار دارد. در این مدت 9 میلیون و 618 هزار تن کالا به ارزش چهار میلیارد و 564 میلیون دلار کالا به عراق صادر شده که از نظر ارزشی 44.58 درصد و وزنی 45.32 رشد داشته است.همچنین در نیمه نخست امسال 13 میلیون و 703 هزار تن کالا به چین صادر شده که ارزش آن چهار میلیارد و 633 میلیون دلار بوده است. گرچه صادرات به چین از نظر ارزش 11.62 درصد رشد داشته اما از نظر وزنی 15.5 درصد کاهش یافته است.افغانستان در میان پنج کشور عمده واردکننده کالا از ایران قرار دارد. در6 ماهه نخست امسال سه میلیون و 225 هزار تن کالا به ارزش یک میلیارد و 668 دلار به این کشور صادر شده است.هند و امارات متحده عربی دیگر کشورهای واردکننده کالاهای ایرانی هستند که برابر آمارهای گمرک صادرات به این کشورها تغییر چندانی نداشته است.در این مدت صادرات ایران به امارات از نظر وزنی هشتم دهم درصد کاهش یافته اما از لحاظ وزنی 33 درصد رشد داشته است. این آمار بیانگر آن است که بارگیری کالاها از بنادر ایرانی افزایش و نقش امارات به عنوان واسطه کاهش یافته است. براساس آمارهای گمرک، متوسط قیمت هر تن کالای صادراتی در بازه زمانی مورد نظر 408 دلار بود که نسبت به نیمه نخست پارسال 16.82 درصد افزایش یافته است. ** اقلام عمده وارداتی برپایه آمار گمرک در نیمه نخست امسال قطعات منفصله خودرو، برنج، ذرت دامی و لوبیای سویا جزء اقلام عمده وارداتی کشور است. در این مدت، 978 میلیون دلار قطعات منفصله وارد کشور شده که از نظر ارزش 4.41 درصد کالاهای وارداتی را شامل می شود. همچنین برنج در رتبه دوم اقلام عمده وارداتی کشور در 6 ماهه نخست امسال قرار دارد. در این مدت 964 میلیون دلار ارز برای واردات برنج پرداخت شده است. میزان واردات ذرت دامی و لوبیای سویا نیز در این مدت به ترتیب 961 و 705 میلیون دلار است. ** کشورهای عمده صادرکننده کالا به ایران در نیمه نخست امسال چین، امارات متحده عربی، کره جنوبی، هند و آلمان پنج کشور عمده صادرکننده کالا به ایران هستند. بررسی آمار گمرک نشان می دهد که واردات از این کشورها از نظر ارزشی کم شده و از نظر وزنی به جز آلمان واردات نیز از این کشورها کاهش یافته است. وزن واردات از چین به عنوان بزرگترین کشور صادرکننده کالا به ایران در نیمه نخست امسال نسبت به مدت مشابه پارسال 20.26 درصد کم شد. همچنین واردات از امارات از نظر وزنی 12.59 درصد و از نظر ارزشی 30.19 درصد کاهش یافته است. کره جنوبی بیشترین کاهش صادرات به ایران را در میان پنج کشور صادرکننده کالا به ایران دارد. میزان واردات از این کشور 24.11 درصد از نظر وزن و 16.89 درصد از نظر ارزش کاهش داشت. برابر اعلام گمرک، متوسط قیمت هر تن کالای وارداتی در نیمه نخست امسال 1.368 دلار بود که نسبت به مدت مشابه سال گذشته 2.89 درصد کاهش داشت. اقتصام**9132 ** 2023            "}