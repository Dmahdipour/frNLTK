{"onTitr":" رئیس پلیس راهنمایی و رانندگی ناجا:    ","titr":" 51 درصد جانباختگان جاده ای 20 تا 50 سال سن دارند","describe":" تهران -ایرنا - رئیس پلیس راهنمایی و رانندگی نیروی انتظامی گفت: 51 درصد از جانباختگان حوادث و سوانح جاده ای بین 20 تا 50 سال سن دارند.", "text":"به گزارش روز پنجشنبه ایرنا از پایگاه خبری پلیس، سردار تقی مهری در آیین برگزاری دومین یادبود قربانیان سوانح ترافیکی کشور افزود: 51 درصد از جان باختگان حوادث و سوانح جاده ای بین 20 تا 50 سال سن دارند که در واقع این بازه سنی، نیروی کار است و از طرفی 8 درصد از جانباختگان را نیز کودکان تشکیل می دهند و در این راستا ارتقاء فرهنگ ترافیک در پیشگیری حوادث جاده ای موثر خواهد بود.وی ادمه داد: در آستانه هفته نیروی انتظامی با شعار «پلیس مقتدر؛ امین مردم» هستیم و ان شاءالله بتوانیم خدمتگزاران خوبی برای مردم باشیم.وی با اشاره به برخی ناامنی ها در منطقه، گفت: کشور ما در منطقه امن ترین کشور است و این مهم را به لطف خداوند، تدابیر داهیانه مقام معظم رهبری، هوشیاری و آمادگی نیروهای مسلح داریم و باید قدردان این نعمت باشیم.رئیس پلیس راهنمایی و رانندگی ناجا ادامه داد: طرح ترافیکی تابستان سال 97 با هماهنگی و همکاری همه دستگاه های مسئول اعم از اورژانس، هلال احمر، بیمه، امداد خودرو و شهرداری با محوریت پلیس راهنمایی و رانندگی انجام و اجرایی شد و به رغم افزایش 15 درصدی ترددها در جاده ها، براساس آمار پزشکی قانونی کشور شاهد کاهش تلفات جاده ای بوده ده ایم که البته این مهم بیانگر همکاری بیشتر مردم با پلیس و رعایت قوانین است.سردار مهری در بخش دیگری از سخنان خود تصریح کرد: ورزشکاران، جامعه هنری، خانواده قربانیان سوانح رانندگی و مسئولان می توانند در ارتقاء فرهنگ ترافیک الگو باشند.وی یادآور کرد: هدف از برگزاری چنین یادبودهایی کاهش جانباختگان جاده ای و ارتقاء فرهنگ ترافیک است وامیدواریم شاهد کاهش سوانح جاده ای و جان باختگان باشیم.رئیس پلیس راهنمایی و رانندگی ناجابا بیان اینکه « با احتیاط می رانم» شعار دومین یادبود قربانیان سوانح ترافیکی کشور است، ادامه داد: این پویش ملی تا نوروز 98 ادامه خواهد داشت و امید است هر یک از افراد جامعه گامی در راستای کاهش سوانح رانندگی بردارند.اجتمام*2181 **1200            "}