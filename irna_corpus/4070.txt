{"onTitr":"","titr":" 2 عضو شورای شهر باغستان شهریار دستگیر شدند","describe":" شهرری- ایرنا- معاون هماهنگ کننده سپاه سیدالشهدای استان تهران از شناسایی شبکه ارتشاء(رشوه) در غرب تهران با تلاش سربازان گمنام امام زمان (عج) خبرداد و گفت: 2 عضو این شبکه از اعضای شورای شهر باغستان بودند که دستگیر شدند.", "text":"به گزارش ایرنا، سرهنگ حمید دامغانی شامگاه دوشنبه در گفت و گو با ایرنا اظهار داشت: باتلاش شبانه ‌روزی و اشراف اطلاعاتی سربازان گمنام امام زمان (عج) در سازمان اطلاعات سپاه حضرت سیدالشهداء (ع) استان تهران، شبکه ارتشاء در شهرستان شهریار شناسایی شد. وی تصریح کرد: با دستور قضایی سه نفر از متهمان اصلی این شبکه که 2 نفر از آنها از اعضای شورای شهر باغستان بودند، بازداشت شدند. سرهنگ دامغانی عنوان کرد: در این شبکه، اعضای دیگری نیز شناسایی شده‌اند که پس تکمیل تحقیقات این افراد نیز با دستور مقام قضایی بازداشت خواهند شد. باغستان از توابع شهرستان شهریار است که با اتصال منطقه سعید آباد، خادم آباد، نصیر آباد و باباسلمان ، به عنوان شهر باغستان مشهور شده است . شورای شهر باغستان دارای پنج عضو اصلی و چهار عضو علی البدل است. شبک**6003**1708            "}