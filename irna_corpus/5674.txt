{"onTitr":"","titr":" رگبار پراکنده باران در خراسان جنوبی پیش بینی می شود","describe":" بیرجند - ایرنا - کارشناس پیش بینی و صدور پیش آگاهی های جوی اداره کل هواشناسی خراسان جنوبی گفت: رگبار پراکنده باران همراه با رعد و برق از عصر امروز (یکشنبه) در برخی مناطق استان به ویژه شمال شرق پیش بینی شده است.", "text":"سمیه لطفی روز یکشنبه در گفت و گو با خبرنگار ایرنا اظهار داشت: وضعیت استان نیمه ابری، گاهی با وزش باد شدید، در نوار شرقی با کاهش دید افقی، احتمال رگبار و رعد برق پراکنده در شمال شرق استان همراه با کاهش دما و ابر پیش بینی شده است. وی بیان کرد: در مناطق سردسیر استان به ویژه نوار شمال شرقی مانند شهرستان های زیرکوه، قاین و درمیان بارش تگرگ دور از انتظار نیست. کارشناس هواشناسی خراسان جنوبی از کاهش دما در صبح روزهای دوشنبه و سه شنبه خبر داد و گفت: از فردا شب وقوع یخبندان در مناطق سردسیر استان قابل پیش بینی است.وی افزود: در 24 ساعت گذشته طبس با 36 درجه سانتیگراد بالای صفر گرمترین و سربیشه با هفت درجه سانتیگراد سردترین شهر استان بوده است.لطفی عنوان کرد: با تقویت سامانه پرفشار جوی تا صبح روز سه شنبه علاوه بر وزش بادهای شدید همراه با گرد و خاک و کاهش دید افقی، دمای هوا بین هشت تا 12 درجه سلسیوس پیش بینی شده است.وی گفت: حداکثر دمای امروز مرکز استان به 24 درجه سانتیگراد بالای صفر می رسد و دمای امشب بیرجند نیز هفت درجه کاهش خواهد داشت.7557*3028            "}