{"onTitr":"","titr":" طرح آمارگیری از مسکن روستایی در شهرستان خاتم اجرا می‌شود","describe":" یزد - ایرنا - رئیس بنیاد مسکن انقلاب اسلامی خاتم گفت: طرح سرشماری مسکن روستایی همزمان با سراسر کشور از 21 مهر ماه جاری به مدت یک ماه در این شهرستان اجرا می شود.", "text":"محمد رضا دهقان سه شنبه شب در گفت و گو با خبرنگار ایرنا اظهار داشت: برنامه ریزی و جمع آوری اطلاعات از مؤلفه های توسعه هر منطقه محسوب می شود، این طرح نیز با هدف بررسی وضعیت مسکن روستایی و برنامه ریزی به منظور توسعه اصولی روستاها اجرا خواهد شد.وی با بیان اینکه ، طرح یادشده چهارمین دوره آمارگیری از ویژگی های مسکن روستایی است، گفت: این طرح از سال 1382 هر پنج سال یک بار به منظور برنامه ریزی و توسعه اصولی و پایدار روستاها انجام می شود.وی افزود: همکاری و تعامل روستاییان با ماموران آمارگیری در تسهیل و تسریع در اجرای طرح ضروری است و اجرای آن گامی مهم برای بهبود وضعیت مسکن روستایی است.شهرستان خاتم 24 روستای مصوب دارای شورای اسلامی است، مرکز این شهرستان با حدود 40 هزار نفر جمعیت در فاصله 240 کیلومتری جنوب شهر یزد واقع شده است.7534/ 2047            "}