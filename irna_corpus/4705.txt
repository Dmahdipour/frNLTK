{"onTitr":"","titr":" حامیان ایتام در آذربایجان شرقی 143 میلیارد ریال کمک کردند","describe":" تبریز- ایرنا- معاون توسعه مشارکت‌های مردمی کمیته امداد آذربایجان شرقی گفت: در 6 ماه نخست سال جاری حامیان طرح اکرام ایتام و محسنین استان 143 میلیارد ریال به فرزندان معنوی خود کمک کردند.", "text":"بهروز شریف روز دوشنبه در گفت و گو با خبرنگاران افزود: 31 هزار و 780 حامی نیکوکار استان از 12 هزار و 280 فرزند طرح اکرام ایتام و محسنین حمایت می کنند.وی با بیان اینکه طرح محسنین شامل خانوارهای دارای سرپرست بیمار، معلول، ازکارافتاده و یا زندانی است، ادامه داد: 15 هزار و 275 حامی طرح محسنین چتر حمایتی خود را بر 8 هزار و 377 فرزند نیازمند استان گسترانده اند.شریف با اشاره به اینکه 16 هزار و 72 حامی طرح اکرام ایتام، حمایت از سه هزار و 903 یتیم را بر عهده دارند، اضافه کرد: این حامیان علاوه بر کمک‌های نقدی، هرماه پیگیر مشکلات تحصیلی، مسکن و جهیزیه فرزندان معنوی خود هستند.وی گفت: افرادی که قصد حمایت از ایتام و فرزندان خانوارهای نیازمند دارند می‌توانند با مراجعه به سایت محسنین و یا به دفاتر کمیته امداد استان در این امر خیر پیشقدم شوند.معاون توسعه مشارکت‌های مردمی کمیته امداد آذربایجان شرقی با دعوت از خیران برای حمایت از فرزندان محسنین بدون حامی، گفت: اکنون چهار هزار و 200 فرزند محسنین در استان بدون حامی هستند که در حال جذب حامی برای این تعداد از فرزندان هستیم.6120/3071            "}