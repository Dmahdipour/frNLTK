{"onTitr":" مدیرعامل سازمان:    ","titr":" مسابقات بین المللی آفرود بهار آینده در ماکو برگزار می شود","describe":" ارومیه - ایرنا - مدیرعامل منطقه آزاد تجاری - صنعتی ماکو گفت: این منطقه بهار سال آینده رقابت های صخره نوردی و آفرود را با حضور چندین کشور همسایه میرانی می کند.", "text":"«غلامرضا سلیمانی» روز چهارشنبه در جریان بازدید از سازمان خبرگزاری جمهوری اسلامی(ایرنا) و در گفت و گو با خبرنگار ایرنا عنوان کرد: در این مسابقات ورزشکاران کشورهای ارمنستان، گرجستان، جمهوری آذربایجان و ترکیه حضور می یابند. سلیمانی هدف از برگزاری این رقابت ها را برقراری صلح پایدار برخی در منطقه عنوان کرد و یادآور شد: این رویداد ورزشی می تواند به شکل قابل توجهی در تحقق این مهم مفید باشد.مدیرعامل منطقه آزاد تجاری - صنعتی ماکو همچنین گفت: برای برگزاری این رویدادهای ورزشی با وزارت ورزش و جوانان و همچنین سفرای کشورهای میهمان در ایران مذاکره های لازم صورت گرفته است.مدیرعامل منطقه آزاد تجاری - صنعتی ماکو افزود: این منطقه اخیرا میزبان رقابت های سنگ نوردی قهرمانی کشور بود و همچنین به دلیل دشت هایی که در این منطقه وجود دارد، دور دوم رقابت های آفرود قهرمانی کشور (رانندگی خارج از جاده و بیشتر در بیابان) شهریور سال جاری با حضور 90 شرکت کننده در چهار کلاس برگزار شد.وی افزود: در رشته هایی مانند کشتی و ورزش های رزمی نیز این منطقه صاحب ملی پوش است و در بخش بانوان نیز «سحر محمود زاده» و «نگار آیرم» به ترتیب در تیم های ملی فوتبال جوانان و نونهالان حضور دارند. وی اضافه کرد: نزدیک به 500 هزار نفر در داخل محدوده منطقه آزاد ماکو سکونت دارند و استعدادهای خوبی در رشته های مختلف ورزشی شناسایی شده است تا به تیم های ملی معرفی شوند.سلیمانی ادامه داد: رشته های ماهیگیری و رفتینگ نیز در رودخانه ارس انجام می شود و با توجه به اینکه در والیبال ساحلی هم استعدادهای خوبی وجود دارد، برای شناسایی و معرفی بازیکنان مستعد به تیم های ملی برنامه های جامعی طراحی شده است.به گزارش ایرنا منطقه آزاد تجاری - صنعتی ماکو با پنج هزار کیلومتر مربع وسعت، یکی از مناطق آزاد هفت ‌گانه ایران است که در راستای اهداف اقتصادی کشور در 24 مرداد ماه سال 1389 تصویب شد.محدوده جغرافیایی این منطقه شامل شهرستان های ماکو، شوط، پلدشت و چالدران است؛ ساختن فرودگاه بین‌المللی، کشیدن راه‌آهن برای اتصال به راه‌آهن سراسری ایران و کشورهای ترکیه و آذربایجان یکی از مهمترین برنامه‌های توسعه ماکو است.3214/3072            "}