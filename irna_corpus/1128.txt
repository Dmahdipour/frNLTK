{"onTitr":"","titr":" گالری گردی از «جغدآباد» تا «نظام آباد»","describe":" تهران- ایرنا- جغدهای کامبیز درم بخش و سهیل حسینی پس از سال‌ها همکاری و هم نشینی، با عنوان «جغدآباد» در کنار «نظام آباد»، « تصرف»، «فراموشی»، «الخاصیسم»، «دیوان من» و «هندسه درون پویی» بخشی از نمایشگاه هایی هستند که عصر جمعه به نمایش پایتخت نشین ها گذاشته خواهند شد.", "text":"کلود مونه نقاش فرانسوی که از وی به عنوان یکی از بنیان گذاران نقاشی امپرسیونیسم یاد می شود، معتقد است: «هنرمند نقاش کسی است که قبل از نقاشی، تصویر را در ذهن خلق کند و از روش و ترکیب آن کاملا مطمئن باشد.»گالری های تهران از عصر جمعه (20مهرماه) میزبان نمایش آثار جدید هنرهای تجسمی هنرمندان جوان و پیشکسوت کشور است.* «جغدآباد» در گالری آکامبیز درم بخش و سهیل حسینی پس از سال‌ها همکاری و هم نشینی، تصاویر جغدهای شان را با عنوان «جغد آباد» 20 مهرماه در گالری آ افتتاح و تا 9 آبان ماه در معرض نمایش خواهند گذاشت.جغدآباد، نتیجه تاملی تصویری درباره یکی از راز آلودترین اسطوره‌هاست. جغد که گاه خردمند و خوش یمن و گاه بدیمن و بدقدم انگاشته می‌شود. جغدهای درم بخش و حسینی، فارغ از باورهای کهن، معنایی امروزی را جستجو می‌کنند. در بخشی از بیانیه این نمایشگاه نوشته شده است: «شب از نیمه گذشته بود. تفکیکِ ستاره از آسمان دشوار بود. ماه پشتِ تاریکی پنهان مانده بود. تا پرت افتاده ترین سنگ اندازها جانوری نمی‌جنبید. تنها پرنده ای وحشی با چهره ای درشت و خسیس، چشم های گشادِ طلبکار، پاهای بزرگ و منقارِ خمیده و خویی دریده که اطرافِ سرش دو دسته پَر شبیه به شاخ داشت، روی شاخه ی درختی کهنسال نشسته بود. میانِ سکوتی که سایه اش بر فضا سنگین افتاده بود،ناگهان صدایی خفیف و خسته بلند شد.»گالری آ واقع در خیابان کریم خان زند، ابتدای شهید عضدی(آبان جنوبی)، کوچه ارشد، شماره هفت است.* «الخاصیسم» در گالری آرتیبیشننمایشگاه و فروش آنلاین آثار هانیبال الخاص به همراه بهمن بروجنی، احمد وکیلی، رضا بانگیز، واهیک هارطونیان، مسعود سعدالدین، ترانه صادقیان، نیلوفر قادری‌نژاد، هادی ضیاءالدینی، ناصر محمدی، سمیرا دریا، میسم نژاد‌رسولی، فرزین قاسمی ، فرخنده مرعشی، مهتاب نعمت‌اللهی و احمد زهادی هنرمندان پیرو سبک وی در گالری آرتیبیشن 20 مهرماه افتتاح و تا 29 مهر ادامه خواهد داشت.در توضیح این نمایشگاه آمده است: «جایگاه هانیبال الخاص و وجه تاثیرگذاری او و جریان‌سازی آثارش را می‌توان بخش پررنگی از تاریخ هنر معاصر نقاشی ایران به‌ خصوص بعد از انقلاب دانست و از این جهت که بیشتر آثار او منعکس‌کنندۀ تاریخ اجتماعی و سیاسی است، پرداختن به آثار این هنرمند به درک بهتر هنر معاصر ایران کمک خواهد کرد.»این توضیح حاکی است: «همچنین از آنجایی که الخاص جهت‌دهندۀ یک جریان هنری مهم در ایران است و شیوۀ هنری او با مسالۀ رسالت اجتماعی هنر درآمیخته، آرتیبیشن اهتمام به برگزاری آثار او در این نمایشگاه ورزیده تا امروز بتواند در شناسایی موقعیت هنر او گامی بردارد.»گالری آرتیبیشن واقع در خیابان شریعتی، پایین‌تر از حسینیۀ ارشاد، کوچۀ دیباج، کوچۀ دریا، پلاک 6  است.* « تصرف» در گالری ویستانمایشگاه نقاشی‌های عرفان شهیاد با عنوان «تصرف» روز جمعه، 20 مهرماه در گالری ژاله ویستا افتتاح می‌شود و تا 30 مهر ادامه خواهد داشت.بهنام کامرانی برای این نمایشگاه نوشته است: «پیکره های بیچان و معلق که به هم یا عناصر دیگر چسبیده اند. پیکره هایی که جنسیت و نژاد خاصی را نشان نمی دهند و انگار در حال تکوین یا تجزیه شدن هستند. عرفان شهیاد در مجموعه ی اخیر خویش می کوشد کارکردهای متفاوتی از پیکره را آشکار کند. او انسان هایی مجرد و در حال شدن را نقاشی می کند و آنها را به مثابه ی اجزایی برای نشان دادنِ دلمشغولی هایی مانند وطن، اشیاء تاریخی و تنهایی و کشمکش های گروهی به کار برده است . اجزایی که انگار ماده ای برای فکر در مورد مفاهیم انسانی اند.»گالری ویستا در خیابان مطهری، خیابان میرعماد، کوچه دوازدهم، پلاک11 واقع شده است.* «نقاش های بزرگمهر حسین پور» در گالری راه ابریشمنمایشگاه انفرادی نقاشی های بزرگمهر حسین پور در تاریخ 20 مهرماه در گالری شماره 2 راه ابریشم افتتاح خواهد شد.گالری شماره 2 راه ابریشم واقع در بلوار کشاورز، بین قدس و وصال، ساختمان تکنوآجر پلاک 21 است. * «فراموشی» در گالری سایهنمایشگاه گروهی عکس با عنوان «روزمرگی‌های معاصر، فصل دوم: فراموشی» با گردآوری علی میر اسماعیلی 20 مهر در گالری سایه افتتاح و تا 25 مهر ادامه خواهد داشت.فروغ وجدانخواه، زهرا فرهودی، کتایون عدالت، ماه نو شیرزاد، معصومه شصتی، زینب بابایی و منیر ساداتی هنرمندان حاضر در این نمایشگاه هستند.در توضیح این نمایشگاه آمده است: «فصل اول این پروژه که کجواج ها نام داشت در تیر ماه سال جاری در گالری سایه به نمایش درآمد. هنرمندان منتخب برای شرکت در هر یک از فصل‌های این پروژه، بدون وابستگی به هر یک از سبک ها یا شیوه‌های تولید اثر هنری، با رویکردی فرا‌ رشته ای، سعی در نمایش مفهوم روزمرگی در شکل معاصر آن دارند.»در خصوص فصل دوم این پروژه «فراموشی» آمده است: «لمس تکان دهنده رخداد ها در ساز و کار معمول زندگی و ادراک رنج مضاعف ناتوانی در برابر آنها، سبب شد که انسان معاصر در انتهای روزمرگی دست به فراموشی بزند، چنان که گویی چیزی وجود نداشته و اتفاقی نیافتاده است. فراموشی به تلاش ناخودآگاه و اجتناب ناپذیر انسان معاصر برای به یاد نیاوردن می پردازد.»این نمایشگاه در خیابان کریمخان، خیابان سنایی، خیابان سیزدهم، شماره 21 برگزار می شود.* «وارانا 5» در نگارخانه احساننمایشگاه گروهی نقاشی وعکس با جمع آوری فاطمه صحرایی 20 مهر تا 25 مهر در نگارخانه احسان برگزار می شود.هنرمندان حاضر در این نمایشگاه پریزاد نوروز‌ناصری، گلناز اکبری، صنم خودکار، بهاره شیخ الاسلامی، آیسان خان‌آقا، الهام آب‌روشن، امیرحسین خواجویی، پروشات قدسی، زهرا میرزایی، سارا حق شناس، سینا محمدی، نیما منصوری، محدثه رحیمی، نیلوفر بیات، نفیسه سعادتی، فاطمه صحرایی، علی عسگری و علی‌اصغر جوادی هستند.نگارخانه احسان در اقدسیه، آجودانیه، خیابان چهاردهم شرقی، شماره 22 واقع شده است.* «هندسه درون پویی» در گالری آسنمایشگاه گروهی نقاشی به کوشش پرهام دیده ور 20مهر در گالری آس افتتاح و تا 4 آبان ادامه خواهد داشت.رضا حسینی، فرح ابوالقاسم، ساسان نصیری، عیسی جباری ممقانی، همایون تک، حسین چراغچی، شیما خشخاشی، مانی مهرزاد، فتانه دهقانی، الهام روشنی، سیاوش حاتم آبادی و دانیال ملانوروزی هنرمندان حاضر در این نمایشگاه هستند.گالری آس، واقع در خیابان شریعتی، بالاتر از پل رومی ،جنب بانک پارسیان ،پلاک 1831است.* «دیوان من» در گالری ویستا‌پلاسبه مناسبت سالروز حافظ، نمایشگاه انفرادی نقاشی های میسم نژاد‌رسولی با عنوان «دیوان من» 20 مهر تا 30 مهر در گالری ویستا‌پلاس برگزار می شود.این هنرمند در بیانیه نمایشگاه خود نوشته است: «حافظ را اینجا می شود در همه جا یافت. از زبان یک حافظ شناس شنید؛ در نگاه یک کودک یا پیر دید؛ با دم به شش ها کشید و در بازدم آه کشید؛ در پیاله سر کشید و روی هر سنگ و سطحی لمس کرد. حافظ جایی قبل تر از حافظ بر دار هامان چله کشیده و رج به رج بر پودها مان نشسته است.»بیانیه نمایشگاه حاکی است: «حافظ را خوانده و ناخوانده می دانیم؛ حرف می زنیم؛ می نویسیم. از شما بپرسم: در خاک و آب و هوای اینجا، حافظ کجا هست که نیست؟ غزل هایش را کجا نیابیم؟ در کدام خلوت نجوییم؟ با کدام باده ننوشیم؟ با کدام نغمه نشنویم؟در هیاهوی شهر به نجوایی صداهامان را می رباید و در سکوت، تنها پژواک صدایش جاریست...»* «نظام آباد» در گالری زمان هنرنمایشگاه انفرادی نقاشی آنا ذرشین در گالری زمان هنر با عنوان نظام آباد با هنربانی عیسی جباری 20 مهر در گالری زمان هنر گشایش می‌یابد و تا 27 مهرماه ادامه خواهد داشت.در بیانیه نمایشگاه به قلم عیسی جباری آمده است: «در هم لولیدن، کش آمدن، فن زدن و بدل خوردن، کشمکش و در هم پیچیدن، جدال کشتی گونه ای که شاید تمام روزمرگی های امروزمان باشد. بی قهرمان، امتداد پیدا می کند؛ در خیابان، مترو، بازار، پیاده رو و هر آنجایی که هستیم و تماشای آن یادآور درونمان هم هست. کشتی دیدن و گرفتن انگار که در خون مان است. سرشت و سرنوشتمان با آن گره خورده، اما این یک نمایش برای متولد شدن قهرمانان ملی تاریخ دار نیست که عوامانه تا چند روزی وصف پیروزی اش را برای حس وطن پرستی مصرفش کنیم، بلکه رفتار  کشتی گیران را انگار هر لحظه از حیات مان مرتکبیم.»آنا ذرشین، این حالت را در بایدها و نبایدهای فردی می یابد و کشتی استعاره است برای به تصویر کشیدن کشمکش های خویش و گاه نظاره در پیرامونی که همواره آغشته به این احوال است و دیگر استعاره نیست، ایجاز است که دلالت بر زیستمان دارد.علاقه‌مندان به دیدن آثار ذرشین می توانند به گالری زمان هنر به نشانی زعفرانیه، خیابان آصف، کوچه پرویز وهابی، پلاک 14 مراجعه کنند.فراهنگ**9031**1418            "}