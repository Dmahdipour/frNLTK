{"onTitr":" مسئول اندیشکده های سازمان بسیج اساتید :    ","titr":" بسیج اساتید آلوده به نگاه حزبی نمی شود","describe":" تهران - ایرنا - مسئول اندیشکده های سازمان بسیج اساتید می گوید: بسیج اساتید به هیچ وجه خود را آلوده به نگاه های حزبی نکرده چرا که به دنبال حل مسائل کلان کشور از طریق کمک به نهادهای مختلف تصمیم گیر از جمله دولت است .", "text":"نورالله قیصری روز چهارشنبه در گفت وگو با خبرنگار گروه دانشگاه ایرنا در مورد اهداف اندیشکده های سازمان بسیج اساتید گفت: نگاه  اندیشکده ها به حل مسائل کلان کشور و انقلاب است، باندبازی و نگاه جناحی را نمی پسندد، وی افزود: سازمان مکان گردهمایی اساتید بسیجی دانشگاه های سراسر کشور است. سرمایه در اختیار این اساتید دانش تخصصی و توانایی تولید ایده به منظور حل مشکلات مختلف است. وی افزود: هر کدام از اساتید در حوزه تخصصی خود صاحب نظر هستند اما این ظرفیت معطل مانده و تا به امروز استفاده شایسته ای از این ظرفیت گسترده سازمان بسیج اساتید صورت نگرفته است. به گفته وی ، بسیج اساتید به مثابه اتصال دهنده بین دانشگاه ها نهاد تولید دانش، فناوری و ایده با نهادهایی مثل دولت، مجلس، مجمع تشخیص مصلحت نظام و مابقی نهادهای تاثیرگذار کشور است که دانش تولیدی در دانشگاه را به این نهادها منتقل می کند.وی ادامه داد: تا به امروز تولیدات محدود توسط اندیشکده ها صورت گرفته که مورد استقبال مجلس، دولت و مجمع تشخیص مصلحت نظام قرار گرفته است، طرفین ابراز علاقه مندی کردند تا همکاری ها گسترش پیدا کند. قیصری این جمله را نیز گفت که بسیج اساتید تاکنون در حوزه بحران اقتصادی و ارزی بسته ای را در اندیشکده ایرانی مطالعات راهبردی تهیه کرده که مورد استقبال دولت قرار گرفته است .وی افزود: در حال حاضر هم به دنبال آماده کردن بسته ای در حوزه بحران های زیست محیطی و بحران خاک هستیم.وی تصریح کرد : سازمان بسیج اساتید علاوه بر استفاده از ظرفیت استادان بسیجی از توانمندی متخصصان خارج از دانشگاه و بخش خصوصی و صاحبان تجربه در نهادهای مهم هم استفاده می کند .از این رو  در اندیشکده ها به دنبال ارتقای قدرت کشور در حوزه های مختلف از جمله قدرت نرم هستیم ،  از توانمندی همه در این زمینه ها استقبال  کرده و در آینده هم همکاری خودمان را با دولت ونهادهای دیگر افزایش خواهیم داد.ج.ب **1601**            "}