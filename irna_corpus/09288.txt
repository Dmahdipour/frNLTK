{"onTitr":" یک استاد دانشگاه:    ","titr":" خشکسالی را نباید پدیده ای موقت بدانیم","describe":" اهواز - ایرنا - استاد دانشگاه تربیت مدرس گفت: یکی از مشکلاتی که در حوزه خشکسالی همچنان پا برجا است این است که هنوز خشکسالی را پدیده ای موقت می‌دانیم و پس از مدتی به فراموشی سپرده می‌شود.", "text":"به گزارش ایرنا سعید مرید روز چهارشنبه در همایش ملی یک روزه مدیریت منابع آب و سازگاری با خشکسالی در اهواز، افزود: خشکسالی بیشتر از اینکه نیازمند بایدها باشد نیازمند نباید‌هاست؛ یعنی در دوران خشکسالی نیاز به کارهایی است که نباید انجام شود.وی با اشاره به موضوع نگاه دولت‌ها و چالش‌های موجود در مدیریت خشکسالی ادامه داد: دولت‌ها علاقه دارند در خصوص خشکسالی اقداماتی انجام دهند که در دوره چهار ساله خود نمود داشته باشد اما این مساله برای خشکسالی کارآمد و جوابگو نیست چرا که خشکسالی نیازمند برنامه‌ای بلند مدت و مستمر است. وی مشکلات حوضه آب را به سه دسته آسان، سخت و پیچیده تقسیم کرد و بر چگونگی مصرف بهینه آب در حوضه های مختلف تاکید کرد.این استاد دانشگاه ادامه داد: میزان کارآیی که در مدیریت خشکسالی و مدیریت آب به دست می آید از میزان هزینه ای که برای آن می‌شود کمتر است، در واقع به اندازه ای که اعتبارات هزینه می‌شود نتیجه حاصل نمی‌شود.مرید، در ادامه بهره برداری سیاسی از اعتبارات در حوزه خشکسالی را از دیگر معضلات این حوزه دانست و گفت: وابسته شدن کشاورزان به دولت، تضعیف خوداتکایی و خلاقیت آنها از چالش های حوزه مدیریت خشکسالی است.وی ادامه داد: در حوزه مدیریت خشکسالی اقداماتی برای پیش، حین و پس از خشکسالی باید تعریف شود و سیستم پایش و  پیش بینی خشکسالی ایجاد شود.*** نیمی از کارون صرف نیشکر می شودیکی دیگر از مدرسان دانشگاه تربیت مدرس نیز در این همایش گفت: نیمی از مصارف آب کارون به صنعت نیشکر در استان خوزستان اختصاص داده شده است.داود رضا عرب افزود:معضل خشکسالی از حالت زیست محیطی به معضل اجتماعی تبدیل شده، به طوری که مهاجرت اجباری ناشی از مسایل کم آبی و زیست محیطی را در خوزستان شاهدیم.وی با بیان اینکه موضوع تامین آب در اولویت بندی ها، جزو نخستین مسایل مطرح در ایران است گفت: در خشکسالی نقش نیروی انسانی و مدیریت آن بسیار می تواند موثر باشد.این مدرس دانشگاه خاطرنشان کرد: در خوزستان خشکسالی از خشکسالی هواشناسی و هیدرولوژیکی، به خشکسالی اقتصادی و اجتماعی تبدیل شده و همین موضوع موجب شده این استان در حوزه مهاجرت دومین استان کشور و در حوزه مهاجرت فرستی نختستین استان کشور باشد و لرستان و کرمانشاه دومین و سومین استان های مهاجر فرست هستند.به گفته معاون مطالعات پایه و طرح های جامع منابع آب سازمان آب و برق خوزستان ورود آب به مخازن سدهای خوزستان در سال آبی گذشته 61 درصد کاهش داشت و به دنبال آن ذخایر آبی مخازن سدهای این استان نیز 58 درصد کاهش پیدا کرد. 7164/ 6037            "}