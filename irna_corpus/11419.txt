{"onTitr":"","titr":" هجوم مردم شیراز برای فروش ارز/ صرافی ها: نمی خریم","describe":" شیراز- ایرنا- سه شنبه دهم مهر 97 چهارراه زند شیراز مملو از جمعیتی است که برای فروش ارز به صرافی ها هجوم آورده اند اما دلالان و صرافی ها با توجه به روند کاهشی قیمت ها حاضر به خرید نیستند و یا به قیمت بسیار پایین تر از تصور فروشنده حاضر به خرید هستند.", "text":"به گزارش ایرنا، در حالی که در تابلو صرافی ها قیمت خرید دلار 14 هزار و 800 تومان درج شده بود اما هیچ یک ازاین بنگاه های اقتصادی حاضر به خرید دلار و سایر ارزها نبودند.در خارج از صرافی ها، دلالان، ارز را از فروشندگان خانگی که به شکل گسترده ای برای فروش در مقابل صرافی ها حضور یافته بودند با نرخ های متفاوت از 10 هزار تومان تا 13 هزار تومان به شکل بسیار محدود خریداری می کردند.متصدی یکی از صرافی های چهار راه زند شیراز به خبرنگار ایرنا گفت: چون روند قیمت ها کاهشی و رو به پایین است ترجیح می دهیم که خرید نداشته باشیم.او افزود: به نظر می رسد که این روند کاهشی همچنان ادامه داشته باشد و در چنین شرایطی امکان خرید وجود ندارد.وی درباره مراجعه فروشندگان ارز نیز گفت: عمده فروشندگان کسانی هستند که به امید بردن سود اقدام به خرید دلار کرده اند و حال که می بینند قیمت دلار رو به پایین است برای فروش هجوم آورده اند.روند کاهش نرخ دلار از اوایل هفته (هفتم مهر) آغاز شد و همچنان ادامه دارد. هنوز به طور رسمی یا حرفه ای کسی دلیل این کاهش و افتادن نرخ دلار در سراشیبی سقوط پس از فوران گرانی آن  را اعلام نکرده یا دیدگاهی نداشته است.  6122 /1876            "}