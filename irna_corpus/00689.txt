{"onTitr":"","titr":" همایش دوچرخه سواری همگانی در مهاباد برگزار شد","describe":" مهاباد- ایرنا- همایش دوچرخه سواری همگانی با حضور بیش از 200 رکابزن به مناسبت گرامیداشت هفته نیروی انتظامی در مهاباد برگزار شد.", "text":"رییس هیات دوچرخه سواری و دبیر کمیته ورزش های همگانی مهاباد روز پنجشنبه در حاشیه این آیین در گفت و گو با خبرنگار ایرنا گفت: دوچرخه سواران مسیر پنج کیلومتری استادیوم آزادی - پل حکمت - فلکه شهرداری - چهار راه مولوی را رکاب زدند.دیاکو توتونچی با اشاره به اینکه این همایش با شعار &#39; آسمان آبی و زمین پاک &#39; برگزار شد، افزود: ترویج و تبلیغ فرهنگ دوچرخه سواری و ایجاد رغبت بیشتر شهروندان به ورزش همگانی از اهداف این طرح است.وی اضافه کرد: همایش دوچرخه سواری همگانی علاوه بر ایجاد نشاط و شادابی در بین جوانان در حفظ سلامت روحی و جسمی افراد نقش مهمی دارد.توتونچی ادامه داد: با توجه به گردشگری بودن منطقه و کاهش حجم ترافیک خیابان های سطح شهرستان ضرورت استفاده از دوچرخه روز به روز بیشتر می شود. رییس هیات دوچرخه سواری و دبیر کمیته ورزش های همگانی مهاباد اضافه کرد: در پایان همایش دوچرخه سواری همگانی به قید قرعه به تعدادی از شرکت کنندگان جوایزی اهدا شد.وی همچنین بیان کرد: سه شنبه هفته جاری نیز بیش از 150 دوچرخه سوار مهابادی به مناسبت طرح ملی پویش سه شنبه های بدون خودرو در این شهرستان ورزش همگانی انجام دادند.به گزارش ایرنا، 13 تا 19 مهرماه هر سال به عنوان هفته نیروی انتظامی در کشور نامگذاری شده که شعار امسال این هفته &#39;پلیس مقتدر- امین مردم&#39; است.مهاباد با 237 هزار نفر جمعیت در جنوب آدربایجان غربی قرار دارد.9903/3020/2093            "}