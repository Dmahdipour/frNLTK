{"onTitr":"","titr":" آب روستاهای خورده چشمه و سامان چرداول تامین می شود","describe":" ایلام - ایرنا - مدیرعامل شرکت آب و فاضلاب روستایی ایلام گفت: عملیات اجرایی احداث و حفر یک حلقه چاه خط لوله جهت تامین مشکل آب روستاهای چشمه خورده و سامان شهرستان چرداول در دست اجرا است.", "text":"نورالله تیموری روز سه شنبه در گفت وگو با خبرنگار ایرنا افزود: به منظور رفع مشکل آب شرب مردم این روستاها، حفر و احداث یک حلقه چاه برای تامین آب شرب پایدار تعریف شده است.وی افزود: با حفر این چاه عمیق و اجرای لوله کشی، ساخت شبکه برق و راه اندازی ایستگاه پمپاژ، مشکل آب ساکنان این 2 روستا ظرف سه ماه آینده و تا ماه برطرف خواهد شد.مدیرعامل شرکت آبفار ایلام تاکید کرد: برای احداث این حلقه چاه اعتباری افزون بر چهار میلیارد ریال پیش بینی شده است که بزودی عملیات اجرایی آن آغاز می شود.تیموری با اشاره به اینکه ساخت مجتمع آبرسانی در دستور کار آب و فاضلاب روستایی ایلام قرار دارد، تصریح کرد: این شرکت در راستای اجرای سیاست های اقتصاد مقاومتی در تلاش است با تکمیل تعداد دیگری از این مجتمع‌ ها، تعداد 20 روستاها دیگر را تا پایان جاری در شهرستان های ایلام، آبدانان، مهران، بدره و چرداول از گردونه آبرسانی سیار خارج کند. وی گفت: امیدواریم با بهره‌ برداری و افتتاح پروژه‌های در دست اجرا ، آبرسانی در مناطق شهری و روستایی ایلام به وضعیت مطلوب و ایده‌ آل برسد. به گزارش ایرنا، هم اینک 98.5 درصد از جمعیت روستایی با جمعیتی بیش از 177 هزار نفر در 498 روستای این استان تحت پوشش خدمات شرکت آب و فاضلاب روستایی هستند. تعداد کل مشترکان آب روستایی استان ایلام 45 هزار و 544 مشترک است که از این شمار، 885 مشترک عمومی و ادارات، یک هزار و 587 مشترک تجاری و صنعتی و 43 هزار و 99 نیز مشترکان بخش مسکونی تشکیل داده اند. منابع تامین آب روستایی استان ایلام 166 منبع است که 105 مورد آنرا چشمه ها و 61 مورد را چاه و قنات تشکیل داده است. 3032/6119            "}