{"onTitr":"","titr":" نیروی انتظامی؛ مرکز ثقل امنیت","describe":" روزنامه ایمان قم روز شنبه 14مهرماه مطلبی با عنوان  «نیروی انتظامی؛ مرکز ثقل امنیت» را به قلم احمد حسینی مدیرکل حفظ آثار و نشر ارزش های دفاع مقدس استان قم منتشر کرد.", "text":"در این مطلب می خوانیم:هفته نیروی انتظامی فرصتی درطول سال است جهت پاسداشت و معرفی بخشی از تلاش ها و خدمات شبانه روزی کارکنان خدوم، پرتلاش و مخلص ناجا؛ هرچند اختصاص یک هفته به این نهاد هرگز نخواهد توانست عمق تلاشهای اثر بخش و حیاتی این نیروی عظیم و گسترده را آنگونه که باید منعکس نماید اما آحاد جامعه در هر زمان و مکان شاهد حضور و ارائه خدمات مختلف بخصوص در عرصه نظم و امنیت هستند.نیروی انتظامی بخش مهمی از پازل نیروهای مسلح است و مدال افتخارملی و پناه و امین مردم بودن و انجام ماموریت های مقتدرانه در نظام ولایی متصل به عصر ظهور را به سینه خود دارند.این نیروی پیشرو و جان بر کف در همه عرصه های مورد نیاز نظام مقدس جمهوری اسلامی چه همراهی با نهضت امام عظیم الشان در پیروزی انقلاب اسلامی، چه تامین امنیت شهرها در کوران حوادث پس از انقلاب و دوران دفاع مقدس که تقدیم اولین شهدا در مرزها و پس از آن تاکنون در فرایند تثبیت اقتدار و روز آمدی و ارتقاء روز افزون توانمندی های خود از فراز و نشیب های متعدد عبور نموده و وظایف و ماموریت ها خاصه در برخورد با عوامل اخلال و اغتشاش و آشوب در ابعاد مختلف امنیتی، اقتصادی، فرهنگی، اجتماعی، سیاسی، سایبری و ناهنجاری‌های اجتماعی و در راستای تحقق ایجاد آرامش و امنیت روانی جامعه به عنوان بازوی قدرتمند نظام اسلامی آزمونها را با سربلندی پشت سر گذاشته است.این نیروی مقتدر و امین مردم همراه با سایر نیروهای مسلح و حافظان نظام مقدس اسلامی و تامین امنیت جامعه، مورد خطاب حدیث نورانی پیامبر اکرم(ص) است که سلامت و امنیت را دو نعمت مهم ذکر نموده اند، از آنجا که حرکت قطار جامعه در مسیر شکوفایی، تعالی و پیشرفت در زمینه های گوناگون علمی، اقتصادی، فرهنگی، اجتماعی، دفاعی و ... نیازمند ریل گذاری صحیح برای تامین امنیت پایدار است، باید بیش از پیش قدر و شان و منزلت نیروی انتظامی را به عنوان حافظان و پرچمداران نظم و امنیت جامعه اسلامی دانست و بر ماموریت الهی ولایی وعبادی آنان مباهات کرد.          با نگاهی به افق چهل سالگی انقلاب اسلامی، نمایش اقتدار ارکان نظام مقدس اسلامی که بخش مهم آن در اقتدار نیروهای مسلح و از جمله سرآمدی و کارامدی نیروی انتظامی متبلور است را می ‌توان به نظاره نشست.                                                                                                 امروز نیروهای مسلح به عنوان بازوان قدرتمند نظام و فرزندان مجاهد ملت بزرگ ایران همچون خاری زهرناک در چشم دشمنان، توطئه گران، اخلالگران نظم و امنیت هستند و نیروی انتظامی با آمیختگی ماموریت های خود با امور جاری مردم در عرصه های مختلف، خدمت رسانی کامل، رضایتمندی حداکثری با حفظ اقتدار در مقابل بد خواهان ملت و تواضع و امین مردم بودن را سرلوحه خود قرار داده است.                                                 انجام وظایف و ماموریت های نیروی انتظامی استان به لحاظ جایگاه و خاستگاه شهر مقدس قم به عنوان حرم اهل بیت(ع) و مهد انقلاب، و بارگاه ملکوتی حضرت فاطمه معصومه( س)، مسجد مقدس جمکران، بیوت مراجع عظام و حوزه مقدسه علمیه و شاهراه اتصال رفت و آمد میلیون‌ها زائر و دلداده اهل بیت از سراسر کشور و جهان اسلام، رسالت سنگین، مسئولیت خطیر و ماموریت و وظایف سربلند بیرون آمده امنیت مثال زدنی این شهر مقدس علیرغم همه تهدیدات بالقوه و توطئه‌ها و کسب رتیه‌های برتر رضایتمندی مردم و برگ زرین افتخار دیگری برای این نیرو است و ضرورت استمرار امنیت پایدار و رضایتمندی مردم به عنوان ولی نعمتان همواره مورد توجه و در مقابل مسئولان خدوم و پرتلاش بوده و خواهد بود.                                      نیروی انتظامی در مصاف با دشمنان داخلی و خارجی در عرصه عمل، با شهادت و ایثارگری جمع زیادی از عزیزان خود، پای بندی به آرمان ها و ارزش های ولایی را به اثبات رسانده و با عهدی محکم همچون بنیانی مرصوص در خط دفاع از نظام اسلامی و مردم به عنوان ولی نعمتان انقلاب ایستاده است.در هفته نیروی انتظامی یاد و خاطره شهدای والامقام  بخصوص شهدای گرانقدر نیروی انتظامی را گرامی می داریم و به ارواح مطهر آنان درود و سلام می فرستیم.منبع: روزنامه ایمان قم/8138/ 6133/            "}