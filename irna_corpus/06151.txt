{"onTitr":"","titr":" آغاز کارزار نمایندگان ایران در المپیک آرژانتین","describe":" تهران- ایرنا- نمایندگان ایران روز یکشنبه نخستین روز از سومین دوره بازی های المپیک جوانان 2018 آرژانتین را در هشت رشته آغاز می کنند و تیراندازی نخستین رشته‌ای است که در آن مدال توزیع می‌شود.", "text":"به گزارش ایرنا؛ سومین دوره این بازی ها شنبه شب با حضور نمایندگان 206 کشور جهان در 21 رشته ورزشی به طور رسمی دربوینس آیرس گشایش یافت.  از ایران 49 ورزشکار (15 دختر و 34 پسر) از 17 فدراسیون در این رویداد ورزشی حضور دارند.نخستین روز این رقابت ها هم امروز در مجموعه های ورزشی «گرین پارک»، «اربن پارک»، «تکنوپلیس پارک» و «مرکز المپیک جوانان» آغاز می شود و ایران در هشت رشته تکواندو، بسکتبال سه نفره، تیراندازی، شمشیربازی، تنیس روی میز، ژیمناستیک، فوتسال و قایقرانی به مصاف حریفان می رود. برنامه رقابتهای نمایندگان ایران (به وقت کشورمان) به شرح زیر است:-تیراندازی امیرسیاوش ذوالفقاریان ساعت15:30-شمشیربازیامیرحسین شاکر ساعت 15:30-بسکتبال سه‌نفرهایران-مجارستان ساعت16:30ایران-رومانی ساعت 18:30-تنیس‌ روی میزامین احمدیان- مالزی ساعت 19:30-تکواندومهلا مومن‌زاده در وزن منهای 44 کیلوگرم مقابل نماینده جیبوتی، ساعت20:30  -ژیمناستیک رضا بهلول‌زاده ساعت 21-قایقرانیهانیه بیداد ساعت22:30-فوتسالایران-جزایر سلیمان ساعت   2:30 بامداد دوشنبه این بازی ها در واقع رویدادی چند ورزشی است که از سوی کمیته بین المللی المپیک هر چهار سال یک بار در رده سنی جوانان (۱۴ تا ۱۸ سال) برگزار و از آن به عنوان یکی از مهمترین رویدادهای ورزشی جهان یاد می شود. ایران در این رقابتها در رشته هایی چون شمشیربازی (یک پسر)، وزنه برداری (2 پسر)، تنیس روی میز (یک پسر)، دوومیدانی (سه پسر)، سوارکاری (یک پسر)، ژیمناستیک (یک پسر)، تیراندازی (2 پسر)، فوتسال ( تیم 10 نفره مردان)، بوکس ( یک پسر)، شنا (یک پسر)، کشتی آزاد (2 پسر)، کشتی فرنگی (2 پسر)، کاراته (سه دختر و 2 پسر)، تکواندو (3 دختر و سه پسر)، جودو (یک دختر و یک پسر)، تیرو کمان (یک دختر و یک پسر)، قایقرانی (2 دختر و یک پسر) و بسکتبال سه بر سه (چهار دختر) شرکت کرده است.جوانان ایران در دومین دوره این بازی ها در چین با سه طلا و سه برنز در 13 رشته ورزشی در جایگاه 24 ایستادند و در نخستین دوره حضور در المپیک 2010 سنگاپور هم با پنج مدال جایگاه 26 را به خود اختصاص داده بود.بازی های المپیک جوانان 26 مهرماه پایان می یابد.ورزشی**9250**1584            "}