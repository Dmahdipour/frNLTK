{"onTitr":"","titr":" 4100 میلیارد ریال کالای قاچاق در استان بوشهر کشف شد","describe":" بوشهر- ایرنا- فرمانده دریابانی استان بوشهر گفت: ماموران این فرماندهی در یک سال اخیر (هفته نیروی انتظامی سال گذشته تاکنون) معادل چهار هزار و 100 میلیارد ریال کالای قاچاق در این استان کشف کردند.", "text":"به گزارش ایرنا، سردار ولی الله رضایی نژاد روز چهارشنبه در جمع خبرنگاران افزود: این میزان کشفیات نسبت به مدت مشابه پیش از آن که 20 میلیارد ریال بود، افزایش نشان می دهد.وی بیان کرد: بیشترین میزان کشفیات دریابانی در بخش مواد سوختی است که در این مدت 494هزار و 780 لیتر سوخت قاچاق در استان بوشهر کشف شد که این میزان نسبت به 61هزار و 450 لیتر سال گذشته معادل 75درصد افزایش یافته است.رضایی نژاد با اشاره به اینکه تردد شناورها به دلیل قیمت سوخت و بالا رفتن قیمت ارز 60 درصد کاهش یافته است اضافه کرد: قاچاق سوخت به عنوان خط قرمز دریابانی است و ماموران این بخش با همه توان در مقابل این اقدام قاچاقچیان ایستاده اند.وی با اشاره به تغییر رویکرد قاچاقچیان مواد مخدر از خشکی به دریا اظهار داشت: ماموران دریابانی استان بوشهر در یک سال گذشته سه تن مواد مخدر از طریق دریا در این استان کشف کردند که نسبت به 800 کیلوگرم سال گذشته افزایش چشمگیری داشته است.رضایی نژاد گفت: در این مدت میزان کشفیات سیگار به میزان 94 درصد و قرص و کپسول نیروزا  78 درصد کاهش داشته است.وی در باره کشف گوشی موبایل بیان کرد: در این مدت ماموران دریابانی 168هزار و 960 دستگاه گوشی تلفن همراه در استان کشف کردند که نسبت به مدت مشابه گذشته 143 درصد افزایش نشان می دهد. فرمانده دریابانی استان بوشهر گفت: در این مدت 10 دستگاه خودرو خارجی که قاچاقچیان درصدد وارد کردن آنها بودند کشف شد.وی با اشاره به اهمیت مولفه امنیت اظهار داشت: امنیت کاری عمومی است و برای تامین آن مشارکت همه آحاد جامعه بویژه مرزنشینان در تامین امنیت مرزها ضروری است.رضایی نژاد با اشاره به جنگ اقتصادی دشمن علیه نظام جمهوری اسلامی افزود: اگر امروز نیز مردم در کنار مسئولان قرار بگیرند و با مفاسد بویژه اقتصادی مبارزه کنند از این شرایط سخت نیز هماننددوران دفاع مقدس عبور می کنیم.فرمانده دریابانی استان بوشهر گفت: استیفای حقوق مرزنشینان و دولت و مبارزه با قاچاق کالا، مواد مخدر و سلاح از وظایف این نهاد است و در این امر حمایت و پشتیبانی مرزنشینان ضروری است.  6047/6043            "}