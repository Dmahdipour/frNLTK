{"onTitr":"","titr":" ایرالکو به تساوی مقابل رامک شیراز رضایت داد","describe":" اراک - ایرنا - تیم فوتسال ایرالکو اراک عصر روز جمعه در هفته پنجم رقابت های لیگ دسته اول فوتسال باشگاه های کشور با نتیجه چهار بر چهار مقابل میهمان خود، رامک شیراز به تساوی رسید.", "text":"به گزارش ایرنا، این دیدار با حضور طرفداران تیم های ایرالکو اراک و رامک شیراز در سالن ورزشی آلومینیوم سازی این شهرستان برگزار شد.تیم فوتسال ایرالکو اراک در نیمه نخست این دیدار با وجود بازی تهاجمی و رو به جلو با نتیجه 2 بر سه بازی را به حریف خود تیم رامک شیراز واگذار کرد.تیم فوتسال ایرالکو اراک در دقیقه پنج نیمه دوم این دیدار با پاس «جواد قدیری» و شوت «محمد شماعی» نتیجه را سه بر سه مساوی کرد و در دقیقه هفت این نیمه بازیکنان اراکی با ضربه نوک پای «وحید کمند لو» از روی کرنر گل چهارم این دیدار را به ثمر رساندند.دروازه بان تیم رامک نیز از داخل محوطه جریمه خودی با ضربه ای دقیق دروازه تیم فوتسال ایرالکو را باز و گل چهارم این تیم را به ثمر رساند و بازیکنان هر 2 تیم پس از 90 دقیقه بازی به نتیجه مساوی رضایت دادند.گل های اول و دوم تیم فوتسال ایرالکو اراک را «عرفان ناظمی» و «افشین بوالحسنی» به ثمر رساندند. تیم فوتسال ایرالکو اراک با این تساوی هشت امتیازی شد.تیم فوتسال ایرالکو اراک هفته آینده در تهران به مصاف تیم مقاومت می رود. 1955/3075            "}