{"onTitr":"","titr":" انفجار انبار مهمات در اوکراین سبب تخلیه دهها هزار نفر شد","describe":" مسکو - ایرنا - آتش سوزی در یک انبار بزرگ مهمات در اوکراین باعث شد تا  دهها هزار نفر ساکنان مناطق اطراف آن تخلیه شوند.", "text":"به گزارش روز سه شنبه ایرنا به نقل از رسانه های روسی، ستاد کل نیروهای مسلح اوکراین با اعلام این خبر نوشت: انبار مهمات در منطقه ایچنیا در استان چرنیگوفسک (در شمال شرق اوکراین) قرار دارد و از ساعت 3 بامداد امروز دچار حریق شده است .هرچند این حادثه تاکنون تلفاتی نداشته  ؛ اما گزارش شده که هر ثانیه سه سه انفجار در انبار مهمات رخ می دهد.   مهمات در محدوده ای به وسعت 683 هکتار قرار گرفته است و در آن حدود 150 هزار تن مواد انفجاری قرار دارد.ساکنان 18 منطقه اطراف این انبار به مناطق امن تر تخلیه شده اند و تردد قطارها و خودروها تا شعاع 20 کیلومتری انبار مهمات متوقف شده است.در تمام مناطق پیرامون این انبار مهمات و مناطق مرزی همجوار روسیه تدابیر محدود کننده و امنیتی اعمال شده است و ولادیمیر گرویسمان نخست وزیر اوکراین عازم محل حادثه شده است.به گزارش ایرنا، در سال های اخیر چندین مورد انبارهای مهمات وزارت دفاع اوکراین دچار آتش سوزی شده است. بر اساس اطلاعات رسانه های خبری، بزرگترین مورد از این نوع حوادث روز هفتم مهر ماه سال 1387 به وقوع پیوست و بر اثر آتش سوزی در انبار مهمات وزارت دفاع اوکراین در حومه شهر لوزووایا، 95 هزار تن مهمات در این انبار منفجر شد. در این حادثه چهار هزار و 600 تن از ساکنان شهرک نظامی منطقه محل را ترک کرد و برخی از اهالی شهر لوزووایا در نزدیکی آن نیز به مناطق امن تر منتقل شدند، در این حادثه انبار مهمات بطور کامل در آتش سوخت اما به کسی آسیبی وارد نیامد.حادثه دیگر روز 12 بهمن ماه 93 رخ داد که بر اثر انفجار انبار مهمات منطقه &#39;کراسنی چابان&#39; در استان &#39;هرسون&#39; (واقع در ساحل دریای سیاه) شش نفر کشته و 11 تن مجروح شدند.اروپام**391*1346 ** 1546            "}