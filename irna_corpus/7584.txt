{"onTitr":"","titr":" محموله های قهوه قاچاق و تخم مرغ فاسد در آستارا توقیف شد","describe":" آستارا - ایرنا - فرمانده نیروی انتظامی آستارا از کشف و توقیف یک و نیم تن پودر قهوه قاچاق و دو تن تخم مرغ فاسد و دستگیری متهمان در این شهرستان خبر داد.", "text":"سرهنگ محمد نمازی روز شنبه با اعلام این خبر به خبرنگار ایرنا گفت: ماموران ایستگاه بازرسی سه ‌راه قلعه محور اردبیل - آستارا امروز در بازرسی از دو دستگاه خودرو نیسان، دو هزار و 600 کارتن پودر قهوه قاچاق به وزن یک هزار و 500 کیلوگرم و دو تن تخم مرغ غیرقابل مصرف را کشف کردند.وی افزود: ارزش تقریبی قهوه قاچاق یک میلیارد ریال و ارزش تخم مرغ ها قبل از فساد، 16 میلیون ریال بود و  متهمان 28 و 36ساله دستگیر و به محاکم قضایی معرفی شدند.وی یادآور شد: در یازدهم مهرماه نیز یک هزار و 200 کیلوگرم تخم مرغ فاسد و غیر بهداشتی در آستارا کشف شده بود و مردم در خرید فرآورده های خام دامی، به تاریخ تولید و انقضای آن دقت و در صورت امکان از تخم مرغ های دارای نشان و بسته بندی استفاده کنند.شهرستان مرزی بندر آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع شده است.7105 / 7124 / 2007            "}