{"onTitr":" رئیس بنیاد شهید و امور ایثارگران:    ","titr":" یاد شهدا با امنیت و شکوه ایران اسلامی گره خورده است","describe":" خرم آباد - ایرنا - رئیس بنیاد شهید و امور ایثارگران گفت: زنده نگه‌داشتن یاد و نام شهدا نه‌ تنها یک وظیفه دینی بلکه با اقتدار، شکوه و امنیت ملی کشور گره‌خورده است.", "text":"به گزارش ایرنا، حجت‌الاسلام ‌و المسلمین سید محمدعلی شهیدی محلاتی در پیامی به کنگره 456 شهید والامقام  هشت سال دفاع مقدس و عرصه نظم و امنیت فرماندهی انتظامی استان لرستان که در مصلی الغدیر خرم‌آباد در حال برگزاری است نوشت: سلام بر ارواح طیبه شهدا، درود بر ساحت ایمان و ایثارگران، ثبات نظام جمهوری اسلامی ایران و آرامش کشور مدیون شهدا و ایثارگرانی است که با بهره‌گیری از فرهنگ غنی ایثار و شهادت درراه مکتب و میهن خود جان‌فشانی نمودند.وی اظهار داشته: آنان که به حرمت خون پاکشان و صبر و استقامتشان ملت سر به‌ سرافرازی افراشته و گام در مسیر اعتلای نظام و پاسداشت آرمان‌ها مستحکم ساخته است، آن حماسه‌سازانی که با ازخودگذشتگی و رشادت ضامن بقا، حافظ استقلال و عزت ایران اسلامی گشتند و تا همیشه همچون مشعلی هدایت‌کننده و  راهنمای ما در مسیر  روشن حق و حقیقت خواهند بود.رئیس بنیاد شهید و امور ایثارگران عنوان کرد: به‌یقین مردم قدرشناس و مسلمان ایران خاطره ایثار و بزرگ‌منشی آنان را همواره در ذهن خود جاری و ساری خواهند ساخت، چراکه زنده نگه‌داشتن یاد و نام آنان نه‌تنها یک وظیفه دینی بلکه بااقتدار، شکوه و امنیت ملی کشور گره‌خورده است.وی بیان کرد: همان‌گونه که در سال‌های اخیر شهدای مدافع حرم با تکیه‌بر همین فرهنگ از کیان اسلام در برابر  تکفیری‌ها دفاع کردند و نیروهای نظامی و انتظامی نیز در حفظ امنیت کشور  و پاسداری و حراست از مرزهای آن در مقابل اشرار  گروهک‌های تروریستی از جان خویش گذشتند.حجت الاسلام و المسلمین شهیدی تصریح کرد: از این رو با ادای احترام به‌تمامی شهدا و ایثارگران معزز به‌ویژه شهدای نیروی انتظامی مدافعان نظم و انضباط حریم کشور یاد و خاطره شهدای نیروی انتظامی استان لرستان را گرامی می‌دارم، این فرصت را ارزشمند گرفته و به ساحت خانواده‌های معظم شهدا و ایثارگران ادای احترام می‌کنم، عزتشان مستدام باد.7269/6060/3210            "}