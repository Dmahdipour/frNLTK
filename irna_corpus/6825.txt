{"onTitr":" وزیر اطلاعات:    ","titr":" اجرای عدالت موجب مایوس شدن دشمنان می شود","describe":" کرمان - ایرنا - وزیر اطلاعات تامین امنیت را حق مردم جامعه و اجرای عدالت را موجب پایداری حق و مایوس شدن دشمنان دانست و گفت: مسئولان نظام اسلامی باید در چارچوب شرع، قانون و اخلاق به مردم خدمت رسانی کنند تا موجبات رضایتمندی آنان فراهم شود.", "text":"به گزارش ایرنا، حجت الاسلام و المسلمین سید محمود علوی عصر شنبه در نشست فوق العاده شورای اداری کرمان و آیین تکریم و معارفه مدیرکل سابق و جدید اطلاعات این استان با تقدیر از تلاش های مسئولان کرمان بویژه شورای تامین در ارتقای امنیت و آسایش مردم افزود: توفیق خدمتگزاری به مردم ایران اسلامی افتخاری سترگ برای مسئولان است.وی با بیان اینکه حفظ کرامت، خمیرمایه عزت انسان است تصریح کرد: مسئولان باید با خدمت بی منت از این فرصت برای گره گشایی از مشکلات مردم و ارتقای جایگاه معنوی خود استفاده کنند.وزیر اطلاعات گفت: امتیاز فرهنگ قرآن در مقایسه با دموکراسی غربی در اختصاص حکومت برای مردم است.وی در بخش دیگری از سخنان خود به تلاش های مدیرکل سابق اطلاعات استان کرمان در پنج سال گذشته اشاره کرد و گفت: در این مدت مجموعه تلاش های انجام شده موجب همدلی و همیاری همه بخش ها و ارتقای امنیت پایدار در این استان شده است.علوی از عملکرد مدیرکل سابق اطلاعات استان کرمان تقدیر و مدیرکل جدید را به عنوان فردی فکور و شایسته معرفی کرد و از مسئولان این استان خواست، همدلی و همکاری سابق را با مدیرکل جدید نیز داشته باشند.وزیر اطلاعات در ادامه با حضور در دفتر نماینده ولی فقیه در استان و امام جمعه کرمان با وی دیدار و گفت و گو کرد.3029/7440/1772            "}