{"onTitr":"","titr":" هلال احمر به 6 هزار سیل زده مازندرانی امداد رساند","describe":" ساری - ایرنا - مدیرعامل جمعیت هلال احمر مازندران گفت که 6 هزار نفر از آسیب دیدگان سیل در 18 شهرستان استان از خدمات امدادی این جمعیت بهره مند شدند.", "text":"به گزارش ایرنا، بارندگی شدید شبانه روز جمعه و شنبه گذشته در مناطق مختلف مازندران افزون بر خسارت به واحدهای مسکونی به بخش های کشاورزی و زیربنایی استان نیز آسیب زد.مجتبی اکبری روز سه شنبه در گفت و گو با خبرنگار ایرنا افزود: در سه روز گذشته امداد رسانی به یک هزار و 500 خانوار آسیب دیده از سیلاب در مناطق مختلف مازندران انجام شده است.وی اسکان اضطراری 312 خانوار، تخلیه آب از 393 خانه با به کارگیری 100 دستگاه لجن کش، انتقال 14مصدوم به مراکز درمانی، رهاسازی 102 دستگاه خودروی زمین گیر در سیلاب را از کمک های امدادی به سیل زدگان برشمرد.اکبری گفت که سه هزار و 400 قوطی کنسرو ، دو هزار و 800 کیلو برنج، 950 کیلو نایلون، یک هزار و 177تخته موکت، دو هزار و 424 تخته پتو، یک هزار و 350 کیلو حبوبات، یک هزار و 300 کیلو قند و شکر، یک هزار و 500 بسته نان،570 کیلو چای،640 کیلو روغن نباتی، دو هزار و 800 بسته آب معدنی و 330 کیلو خرما هم در میان سیل زدگان توزیع شد.وی از توزیع دهها بسته بهداشتی و مواد شوینده، پوشاک، ست ظروف، چادر امدادی، چراغ والور و کلمن آب نیز در میان سیل زدگان خبر داد و افزود: نیروهای امدادی جمعیت هلال احمر همچنان در مناطق آسیب دیده حضور دارند و به نیازهای امدادی هم استانی های متاثر از سیلاب در اسرع وقت پاسخ می دهند.مدیرعامل جمعیت هلال احمر مازندران گفت: در این عملیات بیش از 570 نفر از نجاتگران و امدادگران و عوامل امدادی جمعیت هلال احمر مازندران با استفاده از 17 دستگاه آمبولانس و 80 دستگاه انواع خودروی پشتیبانی مشارکت داشتند و در یک مرحله نیز از ظرفیت بالگرد امدادی هلال احمر استان نیز استفاده شد.با توجه به خسارت شدید سیل به بخش های مختلف استان مازندران، محمد اسلامی استاندار مازندران به همراه محمد باقر نوبخت معاون رئیس جمهوری به عنوان بازرس ویژه از سوی دولت روز گذشته به صورت میدانی از مناطق سیل زده دیدن کردند.استاندار مازندران گفت که بزودی اولین پشتیبانی مالی برای سیل زدگان استان با تخصیص اعتبارات از سوی دولت عملیاتی می شود.بر پایه گزارش هواشناسی مازندران، در کمتر از 24 ساعت نخست بارندگی اخیر حدود 280 میلیمتر باران در رامسر بارید که در 25 سال اخیر بی سابقه بود و سیل و سیلاب نیز نتیجه شدت بارندگی و تداوم آن بوده است.6990/1654            "}