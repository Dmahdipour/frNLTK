{"onTitr":" در آیین روز پست    ","titr":" آذری جهرمی: خودی ها از سلاح ناامید کردن مردم استفاده می کنند","describe":" تهران- ایرنا- وزیر ارتباطات و فناوری اطلاعات گفت: اکنون سلاح ناامید کردن مردم تنها در اختیار دشمن نیست و عده ای «خودی» نیز از آن استفاده می کنند.", "text":"به گزارش خبرنگار اقتصادی ایرنا، «محمدجواد آذری جهرمی» روز دوشنبه در آیین گرامیداشت روز جهانی پست (نهم اکتبر برابر با هفدهم مهرماه) در محل وزارت ارتباطات و فناوری اطلاعات افزود: باید بیشتر مراقب بود تا عده ای خودی با سوء استفاده از سلاح شیمیایی در فضای مجازی به اعتماد عمومی لطمه نزنند.وی، اقدام مجلس شورای اسلامی در تصویب لایحه کنوانسیون بین المللی مقابله با تامین مالی تروریسم (CFT) را یادآورشد و خاطرنشان ساخت: عده ای شب گذشته در فضای مجازی نسبت به ریاست مجلس شورای اسلامی توهین کرده اند و این مصداق بارز استفاده از سلاح شیمیایی توسط خودی است.آذری جهرمی گفت: عده ای نمی دانند استفاده از سلاح شیمیایی توسط خودی ها اثر مخرب تری در لطمه به اعتماد عمومی دارد اینکه عده ای در لباس خودی عنوان نفاق به مسئولان نظام دهند، چه معنای به جز استفاده از سلاح شیمیایی علیه خودی دارد.وزیر ارتباطات و فناوری اطلاعات به دغدغه رهبر معظم انقلاب درباره مسموم سازی فضای مجازی که عده ای تلاش دارند آن را نشانه ضعف وزارت ارتباطات و فناوری اطلاعات و دولت در مدیریت این فضا قلمداد کنند، اشاره کرد و گفت: همه تلاش خود را بکار گرفته ایم تا فضای مجازی را تبدیل به نقطه قوتی برای کشورمان در سطح جهانی کنیم.وی افزود: تلاش می شود از ظرفیت فضای مجازی به نفع کشور بیشتر استفاده شود اما این کار با نق زدن و انتقاد بی جا ممکن نیست؛ اگر بنا به نق و طعنه زدن باشد، ما بهتر می دانیم.** استراتژی توسعه محصول باید اولویت پست باشدعضو هیات دولت دوازدهم ضمن تاکید بر ضرورت تنوع بخشیدن به سبد محصولات پستی خواستار آن شد تا راهبرد توسعه محصول اولویت این شرکت برای امسال باشد و استراتژی توسعه محصول در شرکت ملی پست باید به گونه ای تدوین شود که به ارائه خدمات متنوع تر و بیشتری منجر شود.وی یادآور شد: سال گذشته با هدف آزاد و گسترده شدن بازار پست پروانه دو اپراتور خصوصی پستی صادر شد و انتظار می رفت که حجم بازار با فعالیت آنها 2 برابر شود که پست تنها توانست رشدی 10 درصدی داشته باشد.آذری جهرمی از دعوت نشدن 2 اپراتور خصوصی پستی به مراسم روز جهانی پست انتقاد کرد و خواستار آن شد تا پست از استقامت در برابر بخش خصوصی دست بردارد تا بتواند حجم بازار پستی را در کشور افزایش دهد.عضو هیات دولت ادامه داد: انتظار می رود امسال پست بتواند حجم بازار را افزایش دهد اما این امر ممکن نخواهد شد مگر با تدوین استراتژی توسعه محصول و تنوع بخشیدن به سبد محصولات که باید به جد پیگیری شود.وی گفت: اکنون بخش نشریات کشور با مشکل توزیع به موقع مواجه است اگر پست بتواند با برنامه ریزی دقیق و در ساعت های مشخص نشریات را به دست مصرف کننده نهایی برساند، ضمن حل مشکل، درآمد خود از این بخش را نیز افزایش خواهد داد.آذری جهرمی افزود: سبد محصولات پستی از زمانی که «محمد غرضی» وزیر پست و تلگراف و تلفن بود تاکنون محدود مانده است که ضرورت دارد اقدام هایی در این زمینه در دستور کار قرار گیرد و خدمات متنوع و جدیدی را به سبد محصولات خود اضافه کند.وزیر ارتباطات و فناوری اطلاعات خاطرنشان کرد: امروز در بیشتر نقاط کشور صنایع دستی تولید می شود اما این صنعت در توزیع با مشکل روبروست؛ چرا نباید پست در این باره ورود کرده و سهم خود در توزیع صنایع دستی را به دست آورد.وی  ادامه داد: پست باید در زمینه توزیع محصولات کشاورزی هم باشد و برای توزیع این محصول ها اقدام کند البته اخذ وجه برای ارسال یک مرسوله مردم را از پست گریزان کرده است که باید در این باره از روش های نوین بهره گیرد.آذری جهرمی گفت: اکنون پست دارای ساختمان های متعددی در سطح کشور است چرا نباید با آزادسازی آنها و در اختیار گذاشتن این ساختمان ها به کسب و کارهای نوین برای خود کسب درآمد کند.عضو هیات دولت بر ضرورت دوری پست از عقاید دوران جاهلیت تاکید کرد و افزود: استراتژی توسعه محصول با نگاه های سنتی و انحصارطلبانه محقق نمی شود.به گفته وی: اکنون و با توجه به وضعیت معیشت پرسنل پست 2 برابر کردن بازار پست از ضروریات است گرچه از مهرماه و با اقدام های صورت گرفته ترمیم حقوق کارکنان محقق می شود اما باید تلاش کرد بازار با تنوع محصولات گسترده تر شود.وزیر ارتباطات و فناوری اطلاعات گفت: شرکت پست باید با کنار گذاشتن عقاید سنتی و رفع انحصار و افزایش محصولات ضمن افزایش درآمد رضایت مردم و کارکنان را جلب کند.** جوان گرایی تعیین فرد جوان با همان سازوکار قدیمی نیست آذری جهرمی گفت: جوان گرایی به این معنا نیست که فرد جوانی را مسئولیت دهیم اما سازوکارها و روش ها همان روش ها و تفکرات قدیمی باشد بلکه باید برای تغییر روش های قدیمی تلاش کرد.وی بر لزوم تغییر دیدگاه و فرهنگ در شرکت ملی پست برای رسیدن به اهداف تاکید کرد.عضو هیات دولت ضمن اشاره به راه اندازی فرودگاه مسافری پیام خواستار آن شد تا شرکت ملی پست از این ظرفیت برای ارسال مرسوله ها و کسب درآمد تلاش کند.مراسم گرامی داشت روز جهانی پست صبح امروز با حضور رئیس کمیسیون صنایع و معادن مجلس شورای اسلامی و دست اندرکاران صنعت پست در کشور در محل وزارت ارتباطات و فناوری اطلاعات برگزارشد.اقتصام**2078**2025            "}