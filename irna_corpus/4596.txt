{"onTitr":"","titr":" واکنش رئیس شورای المپیک آسیا به قانون بازنشسته‌ها","describe":" تهران- ایرنا- رئیس شورای المپیک آسیا درباره قانون بازنشسته‌ها در ورزش ایران گفت: این تصمیم پارلمانی است و چنانچه در انتخاب رئیس جدید مراحل قانونی نهادهای بین المللی ورزش رعایت شود، مشکلی نیست.", "text":"به گزارش ایرنا؛ «شیخ احمد الفهد الصباح» این سخنان را روز دوشنبه در جریان دیدار «سید رضا صالحی امیری» با وی در حاشیه بازی های المپیک جوانان 2018 آرژانتین در بوینس آیرس عنوان کرد.وی با اشاره به گزارش رئیس کمیته المپیک ایران درباره موضوع قانون منع بکارگیری بازنشستگان و کناره گیری برخی رئیسان فدراسیون‌ها تاکید کرد: با توجه به پارلمانی بودن این تصمیم، اگر در انتخاب رئیس جدید مراحل قانونی نهادهای بین المللی ورزش رعایت شود و فرد جدید در سیستم دموکراتیک و توسط مجمع عمومی فدراسیون به عنوان بالاترین نهاد صورت گیرد، مشکل خاصی نخواهد داشت.رئیس شورای المپیک آسیا خطاب به رئیس کمیته المپیک ایران، فعالیت‌های کنونی این نهاد را مثبت و آینده ساز توصیف کرد و اظهار داشت: برپایی این نشست‌ها پایه بسیاری از مناسبات سازنده و توسعه ای را در ورزش دنیا شکل می‌دهد. بدون تردید شورای المپیک آسیا و اتحادیه کمیته های ملی المپیک موسوم به «آنوک» هم قدرتمندتر از گذشته از ورزش ایران حمایت جدی تری خواهد داشت.وی از موافقت شورای المپیک آسیا برای میزبانی نشست هیات اجرایی شورای المپیک آسیا در ایران خبر داد و گفت که زمان برگزاری آن بعد از برپایی انتخابات «او سی ای» و با عنوان نخستین نشست هیات اجرایی دوره جدید خواهد بود.صالحی امیری هم حفظ شرایط موجود و افزایش کرسی‌های ایران در شورای المپیک آسیا را از شیخ احمد خواستار شد که وی در این زمینه قول مساعد و هماهنگی مجموعه شورا را با ایران اعلام کرد.روز گذشته رئیس کمیته المپیک ایران در حاشیه بازی های المپیک جوانان 2018 آرژانتین با «توماس باخ» رئیس «آی او سی» دیدار و گفت و گو کرد.سومین دوره بازی های المپیک جوانان 2018 آرژانتین از 14 تا 26 مهرماه جاری در بوینس آیرس جریان دارد و 49 ورزشکار از ایران در این رویداد حضور دارند.ورزشی**9250**1597            "}