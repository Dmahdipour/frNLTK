{"onTitr":"","titr":" دختر ارومیه ای مدال برنز مسابقات تنیس تهران را کسب کرد","describe":" ارومیه- ایرنا- دبیر هیات تنیس آذربایجان غربی گفت: 'شهرزاد بانی سعید' ملی پوش ارومیه ای موفق به کسب مقام سوم و مدال برنز بخش 2 نفره مسابقات بین المللی جونیورز فدراسیون جهانی در مجموعه ورزشی انقلاب تهران شد.", "text":"حسین زرطلب روز شنبه در گفت و گو با خبرنگار ایرنا افزود: در این بخش زوج 'شهرزاد بانی سعید و درسا چراغی' با قبول شکست مقابل زوج 'ملینا مهرانی و مشکات الزهرا صفی' از رسیدن به فینال بازمانده و به مقام سوم رسیدند.وی ادامه داد: در جدول اصلی بخش دختران 22 شرکت کننده از کشورهای ایران، ترکیه، اکراین و ارمنستان حضور داشتند.وی بیان کرد: رقابت های بین المللی تنیس جونیورز به مدت 9 روز در زمین تنیس مجموعه ورزشی انقلاب تهران برگزار شد و امروز /شنبه/ به پایان رسید. زرطلب افزود: امین مهدویان سرداور این مسابقات بود و سینا ابراهیمیان و مونا گل نبی به عنوان دستیار در این تورنمنت حضور داشتند.به گزارش ایرنا امسال شهرزاد بانی سعید به همراه تیم سه نفره دختران ایران به بازی های آسیایی 2018 جاکارتا اعزام شد.این تنیسور ملی پوش ارومیه ای متولد 1379 است و برای نخستین بار در سال 1394 با کسب مقام قهرمانی ایران مورد توجه کادر فنی قرار گرفت و به اردوی تیم ملی دختران دعوت شد؛ این دختر تنیسور از 9 سالگی فعالیت ورزشی خود را در شهر ارومیه آغاز کرده است.آذربایجان غربی و شهر ارومیه از جمله مناطق مطرح در رشته تنیس کشور به شمار می رود و مسابقات تنیس بین المللی جونیورز دختران و پسران در رده جوانان زیر نظر فدراسیون جهانی تنیس و به میزبانی هیات تنیس آذربایجان غربی طی شهریور سال 1395 در میادین تنیس مجموعه ورزشی شهید باکری ارومیه برگزار شد.7156/2093            "}