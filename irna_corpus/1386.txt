{"onTitr":"","titr":" انزوای چین، هدف اصلی توافق جایگزین نفتا","describe":" پکن- ایرنا- پایان پیمان 'نفتا' که حالا آمریکا، کانادا و مکزیک برای نوع جدید آن به توافق رسیده اند جنبه های مثبت مختلفی برای آنها و منفی مهمی هم برای کشورهای دیگر بخصوص چین خواهد داشت.", "text":"به گزارش ایرنا کشورهای مختلف دنیا هم اکنون روی برنامه تجارت آزاد به توافقات گسترده ای رسیده اند و یا در حال رایزنی در این خصوص هستند اما توافق جدید آمریکا با مکزیک و کانادا، به نام 'یو اس ام سی آ' به نوعی در بخش هایی از توافق خود، تجارت آزاد دیگر کشورها را هدف قرار می دهد.در این توافق مضامینی وجود دارد که به باور تحلیلگران می تواند باعث بلوکه شدن فرایند تجارت آزاد در کشورهای دیگر شود و بیشترین تهدید و چالش را در این زمینه در مقابل چین قرار خواهد داد.یکی از بندهای این توافق این است که هرگونه معاهده تجارت آزاد را بلوکه می کند و به این معنا راه برای رسیدن آمریکا و چین برای یک توافق تجاری با هدف پایان دادن به جنگ تجاری دو کشور، بسیار تنگ و باریک و باچالش های بیشتر روبرو خواهد شد.در واقع در این توافق آمده است که اعضا نمی توانند با کشورهایی که اقتصاد بازاری آنها به رسمیت شناخته نشده است، به توافق تجاری برسند و این موضوع دقیقا چین را هدف قرار داده است که غرب آن را به عنوان یک «اقتصاد بازار» به رسمیت نمی شناسد.کشورهای کانادا، آمریکا و مکزیک توافق کرده اند که هر نوع مذاکره ای با کشورهای فاقد «اقتصاد بازار» باید در همان مراحل اولیه گفت و گو موضوع را به اطلاع طرف های دیگر توافق جدید برسانند و آنها باید در خصوص امضای توافقات تجارت آزاد با آنها بررسی هایشان را تکمیل کنند.با این احوال توافق جدیدی که بعد از 24 سال جای نفتا را گرفته است باید به تصویب دولت های هر سه کشور برسد و کنگره آمریکا هم آن را تصویب کند که احتمالا این موضوع به سال آینده میلادی موکول خواهد شد.پکن سال ها است از کشورهای اروپایی و آمریکا می خواهد که به خواست این کشور برای به رسمیت شناختن جایگاه چین به عنوان یک «اقتصاد بازار» تن دهند و آنها به دلیل تبعیضات موجود اقتصادی در این کشور و ورود دولت به بخش های اقتصادی از این کار طفره می روند.اگر اروپا و آمریکا بخواهند اقتصاد چین را به عنوان یک اقتصاد بازاری به رسمیت بشناسند، در واقع راه را به روی تحریم هایی که علیه پکن بکار می گیرند، می بندند و تحریم چین برایشان ساده نخواهد بود.با این وصف چون این توافق جدید هیچ اشاره ای به توافق ماه گذشته تجارت آزاد آمریکا و کره جنوبی نمی کند، طبیعی است که تنها کشور هدف آن چین خواهد بود که حالا کارش برای رسیدن به توافق با آمریکا برای پایان جنگ تجاری سخت تر از قبل خواهد شد.از این بدتر اینکه به دلیل اختلافات چین و آمریکا، بر اساس این توافق جدید اگر قرار باشد چین از طریق مکزیک و یا کانادا نیز راهی برای ورود به عقبه تجاری آمریکا پیدا کند، کار برایش بسیار دشوار خواهد بود توافق جدید در واقع برگ برنده تازه دیگری برای دولت 'دونالد ترامپ' رییس جمهوری آمریکا برای فشار بیشتر بر پکن خواهد بود.چین و کانادا هم در سال 2016 میلادی به توافقاتی درباره تجارت آزاد و توافق دوجانبه در این زمینه رسیدند و قرار شد مذاکرات و تحقیقات در این عرصه را ادامه دهند اما حالا چین با وجود اینکه دومین شریک بزرگ تجاری کانادا پس از آمریکا محسوب می شود ممکن است با کانادا نیز دچار مشکلات تجاری تازه شود.در ضمن اگر آمریکا بخواهد ماده دیگری را هم در این توافق بگنجاند که شامل توافقات تجارت آزاد با اروپا، ژاپن و کانادا بشود آن وقت چین برای رسیدن به توافقات با این کشورها جدا با چالش روبرو خواهد شد.'سون یویی یونگ' از دانشگاه سوگانگ در کره جنوبی می گوید حالا یک توافق جدید در حال شکل گیری است که می توانند مانند پتکی بر سر چین فرود بیاید.وی از توافق آمریکا، کانادا و مکزیک که دیگر نفتا نام ندارد به عنوان شکل دهنده یک اتحاد تجاری جدید در آینده یاد می کند که نوعی اتحاد اقتصادی علیه پکن خواهد بود.او افزود که ترامپ لحن خود را در دعواهای تجاری با شرکای تجاری تغییر داده و ملایم تر از گذشته با آنها برخورد می کند و با آنها بتدریج در حال رسیدن به توافق است و این وضعیت را برای چین سخت تر هم می کند و در واقع آنها تشویق می شوند تحت حمایت آمریکا سخت گیری های تجاری بیشتری علیه چین داشته باشند.'کوتارو تامورا' از موسسه امور آسیایی وابسته به کابینه ژاپن می گوید: توافق 'یو اس ام سی آ' دقیقا و عینا هدفش مقابله با چین و محدود کردن این کشور با ایجاد اتحاد قوی اقتصادی آمریکا با کشورهای دیگر است.وی گفت: همین که گفته می شود دیگران در این توافق حق رسیدن به توافق تجارت آزاد با کشورهای فاقد «اقتصاد بازار» را ندارند و مذاکراتش هم باید به اطلاع آمریکا برسد، نشان می دهد که چین هدف این توافق است.با احتساب موارد فوق و ارزیابی این توافق، مشخصا آمریکا بتدریج به دنبال امضای توافقنامه های مشابه تجاری با دیگر کشورها اروپایی و ژاپن و کشورهای پیرامون چین خواهد بود تا پکن را در انزوای اقتصادی قرار دهد.چین که خود را پاسدار نظام چند جانبه تجاری و سازمان تجارت جهانی می داند با تحرکات آمریکا و شرکایش بتدریج در انزوای بیشتری قرار می گیرد و بدترین سناریو برایش این است که از سوی همین کشورها به طور کامل مهار شود و خیزش اقتصادی و تجاری و اصلاحاتی آن برای تبدیل به یک قدرت تولیدی و صادراتی بزرگ تا سال 2025 میلادی متوقف شود.چین البته با کشورهای مختلف از استرالیا و نیوزیلند گرفته تا کشورهای عضو اتحادیه آسیای جنوب شرقی 16 توافقنامه دو جانبه تجارت آزاد امضا کرده است اما چنین توافقاتی با کانادا، اروپا، مکزیک، ژاپن و آمریکا ندارد.آساق**231**1904**            "}