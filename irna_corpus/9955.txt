{"onTitr":" عضو هیات رییسه مجلس در گفت وگو با ایرنا:    ","titr":" وزیران پیشنهادی تعاون و اقتصاد هفته آینده معرفی می شود","describe":" تهران - ایرنا - عضو هیات رییسه مجلس گفت: وزیران پیشنهادی تعاون، کار و رفاه اجتماعی و امور اقتصادی و دارایی هفته آینده از سوی دولت به مجلس معرفی می شوند.", "text":"علیرضا رحیمی روز چهارشنبه در گفت وگو با خبرنگار پارلمانی ایرنا، اظهار داشت: دولت قرار است هفته آینده وزیران پیشنهادی این دو وزارت خانه را به مجلس معرفی کند.وی گفت: امروز نمایندگان با تفکیک سه وزارت خانه صنعت، معدن و تجارت، راه و شهرسازی و تعاون، کار و رفاه اجتماعی مخالفت کردند که بر این اساس، وزیران پیشنهادی بر اساس روال گذشته انتخاب می شوند.بر اساس این گزارش، هم اکنون انوشیروان محسنی بندپی و سید رحمت الله اکرمی سرپرستی وزارتخانه های تعاون، کار و رفاه اجتماعی و امور اقتصادی و دارایی را بر عهده دارند.نمایندگان مجلس پیش از این علی ربیعی وزیر سابق تعاون، کار و رفاه اجتماعی و مسعود کرباسیان وزیر سابق امور اقتصادی و دارایی را استیضاح کردند.سیام**9121**1535            "}