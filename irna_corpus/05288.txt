{"onTitr":"","titr":" رئیس دولت وفاق ملی لیبی 4 وزیر را برکنار  کرد","describe":" الجزیره-ایرنا- «فایز السراج » رئیس دولت وفاق ملی لیبی روز یکشنبه در چارچوب ترمیم کابینه، چهار وزیر را برکنار کرد و شخصیت های جدیدی را وارد دولت کرد.", "text":"به گزارش ایرنا ، تارنمای «الوسط » لیبی در این خصوص نوشت، السراج وزیران کشور، دارایی، اقتصاد و ورزش و جوانان را برکنار کرد و افراد جدیدی را وارد کابینه کرد.بر اساس اعلام این تارنما، «علی عبدالعزیز العیساوی» به عنوان وزیر اقتصاد و صنعت جایگزین «ناصر الدرسی» شده و «فتحی علی باش أغا » نیز به عنوان وزیر کشور جایگزین سرتیپ « عبدالسلام عاشور» شد.رئیس دولت وفاق ملی لیبی « اسامه حماد» وزیر دارایی را برکنار و سکان این وزارتخانه را به دست «فرج عبدالرحمن عمر بومطاری » سپرد و  «بشیر أبوعجیلة محمد القنطری» نیز وزیر ورزش و جوانان ،جایگزین «زیاد قریره » شد.هیات پشتیبانی سازمان ملل در لیبی در بیانیه ای در صفحه فیس بوک خود، ضمن آرزوی موفقیت برای وزیران جدید، اعلام کرد، حاضر است برای ایجاد امنیت در پایتخت و پیشبرد اصلاحات اقتصادی در لیبی و متحد کردن سازمان ها و نهادهای ملی این کشور به آن ها کمک کند.از سوی دیگر «سعد بن شراده » عضو شورای عالی حکومتی ، ترمیم کابینه را فرار به جلوی السراج دانست و گفت، این اقدام در جهت یکپارچه کردن قوه مجریه نیست زیرا مجلس نمایندگان و شورای عالی حکومتی در حال انجام  تغییراتی در توافق سیاسی است و می خواهد شورای ریاستی جدید متشکل از یک رئیس و دو معاون باشد و این شورا نخست وزیری جدید برای تشکیل کابینه معرفی می کند.«عبدالسلام نصیه »عضو مجلس نمایندگان لیبی نیز با مخالفت با ترمیم کابینه، این اقدام را تلاش برای بستن راه بر ایجاد قوه مجریه واحد در لیبی دانست  و در صفحه توییتر خود نوشت،مشکل لیبی در شرایط کنونی وزیران و شایستگی آن ها نیست ، مشکل اکنون نبود دولتی است که نماینده همه مردم لیبی باشد و بر همه نقاط لیبی کنترل داشته باشد.«غسان سلامه » نماینده سازمان ملل برای جل بحران لیبی روز یکشنبه گفت، 200هزار جنگجو در گروه های نظامی مختلف در لیبی فعالیت می کنند و حقوق خود را از دولت می گیرند و در عین حال از فرماندهان گروه های شبه نظامی فرمانبرداری می کنند.سلامه افزود، این روزها تمایل برای برگزاری انتخابات ریاست جمهوری و مجلس در آینده نزدیک وجود دارد اما شرایط برگزاری آن از نظر امنیتی و قانونی فراهم نیست.لیبی از زمان سرنگونی نظام سرهنگ «معمر قذافی» در سال 2011 با مشکل هرج و مرج و بی ثباتی روبه رو است.اکنون دو دولت شامل دولت &#39;وفاق ملی&#39; به ریاست &#39;السراج&#39; در طرابلس که مورد حمایت جامعه جهانی است و دولت «طبرق» در شرق لیبی به ریاست «عبدالله الثنی» که از ژنرال «خلیفه حفتر» فرمانده نیروهای مسلح این کشور حمایت می کند؛ در این کشور وجود دارد. پارلمان لیبی نیز از دولت مستقر در شرق لیبی حمایت می کند.شبس**خاورم **2041** 1917            "}