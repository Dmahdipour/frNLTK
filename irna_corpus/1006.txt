{"onTitr":"","titr":" باد شدید و بارشهای رگباری پدیده جوی قزوین در 2 روز آینده است","describe":" قزوین - ایرنا - کارشناس اداره کل هواشناسی قزوین گفت: بادهای شدید به همراه بارشهای پراکنده رگباری پدیده غالب جوی استان طی فردا و پس فردا را تشکیل می دهد.", "text":"مریم بهروزی روز پنجشنبه در گفت و گو با خبرنگار ایرنا افزود: براساس آخرین نقشه های پیش یابی طی 2 روز آینده منطقه همچنان به طور متناوب تحت تاثیر گذر امواج ناپایدار خواهد بود که پیامد آن افزایش ابر و در پاره ای از اوقات بارش های رگباری به همراه رعد و برق خواهد بود.وی اظهار داشت: طی 2 روز یاد شده همچنان وزش بادهای نسبتا شدید شمالی، کاهش دما و در ارتفاعات شمالی پدیده مه دور از انتظار نخواهد بود.این کارشناس هواشناسی استان قزوین همچنین گفت: آسمان قزوین فردا جمعه کمی ابری تا نیمه ابری و روز شنبه نیمه ابری تا ابری خواهد بود.بهروزی یادآور شد: کمینه و بیشینه دمای هوای قزوین در شبانه روز گذشته بین 10 تا 28 درجه سانتیگراد بالای صفر در نوسان بوده است.وضعیت جوی استان قزوین را 10 ایستگاه سینوپتیک اصلی و تکمیلی، پنج ایستگاه اقلیم شناسی، 33 ایستگاه باران سنجی مکانیکی، 9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.3013            "}