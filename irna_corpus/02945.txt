{"onTitr":" مشاور رییس سازمان جنگل ها:    ","titr":" 83 درصد اراضی کشور زیر نظر سازمان جنگل ها و مراتع است","describe":" ارومیه- ایرنا- مشاور رییس سازمان جنگل ها، مراتع و آبخیزداری گفت: 83 درصد اراضی کشور زیر نظر این سازمان است که این رقم، لزوم توجه ویژه به این سازمان را نشان می دهد.", "text":"رضا افلاطونی روز سه شنبه در جلسه شورای اداری اداره کل منابع طبیعی و آبخیزداری آذربایجان غربی افزود: این میزان افزون بر 100 میلیون هکتار را شامل می شود و نشان دهنده گستردگی فعالیت این نهاد است.وی اضافه کرد: در راستای عمل به فعالیت های سازمان جنگل ها، مراتع و آبخیزداری کشور، مشکلاتی در خصوص نیروی انسانی و تجهیزات مورد نیاز وجود دارد که با همکاری دیگر نهادها در صدد رفع آنها هستیم.وی بیان کرد: برای جبران مشکلات معیشتی و ماموریتی سازمان جنگل ها، مکاتبه های موثری با ارگان های مرتبط از جمله نهاد ریاست جمهوری انجام داده ایم که امیدواریم نتایج خوبی در آینده نزدیک به دست آوریم.مشاور رییس سازمان جنگل ها، مراتع و آبخیزداری ادامه داد: اشرافیت لازم را در خصوص چالش ها و مشکلات ادارات کل منابع طبیعی استان ها به ویژه آذربایجان غربی در حوزه نیروی انسانی و تجهیزات داریم و امیدواریم در این حوزه ها کمک های لازم را به این استان انجام دهیم.مدیرکل منابع طبیعی و آبخیزداری آذربایجان غربی نیز در این جلسه گفت: کمبود نیروی متخصص و فرسودگی ناوگان از جمله مهمترین مشکلات این اداره کل است.میرصمد سیدموسوی افزود: مشکل نیروی انسانی در این استان با بازنشستگی های متعدد همکاران در سال های آینده  بیشتر احساس می شود که برای حل آن باید پیش بینی های استخدامی لازم صورت گیرد.وی اضافه کرد: با توجه به عمر فرسوده ناوگان خودرویی در منابع طبیعی، باید به سرعت این مشکل نیز در راستای اجرای طرح های حفاظتی و توسعه ای حل شود.به گزارش ایرنا، در این جلسه در خصوص مشکلات پیش روی منابع طبیعی آذربایجان غربی بحث و تبادل نظر شد.آذربایجان غربی بیش از 2 میلیون و 700 هزار هکتار عرصه ملی دارد که از این میزان تنها 101 هزار هکتار جنگل و بقیه مرتع است.8137/2093            "}