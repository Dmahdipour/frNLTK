{"onTitr":"","titr":" فرماندار مراغه: خیران در تجهیز خانه سالمندان مشارکت کنند","describe":" مراغه - ایرنا - فرماندارمراغه خواستار حمایت و مشارکت خیران در تجهیز و ایجاد امکانات رفاهی در خانه سالمندان شد و گفت: نگهداری سالمندان در محیطی آرام و رفاهی نیاز به حمایت مردم و خیران دارد.", "text":"به گزارش ایرنا، حمید شکری روز چهارشنبه در بازدید از خانه سالمندان خواجه نصیر مراغه افزود: دوران سالمندی، دوران حساس و مهمی است و مردم و مسئولان باید با در نظر گرفتن مشکلات این قشر در حل و رفع آنها مشارکت داشته باشند.وی بر استفاده از تجربیات سالمندان در اداره امور تاکید کرد و افزود: با تدوین برنامه‌ هایی جامع‌ و حمایتی، باید  از تجربیات آنان به نحو شایسته ‌ای استفاده کنیم.شکری با اشاره به اینکه ظرفیت خانه سالمندان مراغه بیش از 180 نفر است، افزود: هم اکنون در خانه سالمندان مراغه حدود  100 نفر از بانوان سالمند با امکانات کامل رفاهی و اجتماعی زندگی می کنند.وی همچنین از افتتاح هتل آپارتمان سالمندی در شهرستان خبر داد و گفت: عملیات اجرایی این هتل از سال 95 در زمینی به مساحت دوهزار و 300 متر مربع و با 30 میلیارد ریال اعتبار از سوی خیر مراغه ای آغاز شده و به زودی به بهره برداری خواهد رسید.شکری ادامه داد: این هتل آپارتمان به عنوان نخستین هتل آپارتمان ویژه سالمندی بعد از تهران است که امکاناتی همچون آب درمانی ، گل خانه و سوئیت به صورت واحد آپارتمانی در آن در نظر گرفته شده است.وی همچنین خواستار رسیدگی به امور پزشکی، جسمی و اقتصادی سالمندان از سوی مسئولان شد و گفت: ایجاد آسایش و رفاه برای سالمندان و حفظ شخصیت و منزلت آنها در میان خانواده های شهرستان، ستودنی است.هم اکنون حدود 40 هزار نفر از جمعیت مراغه در دوران سالمندی قرار دارند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع شده است.3077/9880            "}