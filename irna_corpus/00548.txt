{"onTitr":" رئیس سازمان برنامه و بودجه خوزستان:    ","titr":" خوزستان از دو طرح ملی اشتغالزا هیچگونه سهمی ندارد","describe":" اهواز- ایرنا- رئیس سازمان برنامه و بودجه خوزستان از اختصاص نیافتن اعتبارات اشتغالزایی در دو طرح ملی برای استان انتقاد کرد و گفت: سهم 2.3 درصدی خوزستان از اعتبارات برنامه های تولید و اشتغال ستاد اقتصاد مقاومتی به هیچ وجه قابل قبول و رضایت بخش نیست.", "text":"امید حاجتی روز جمعه در گفت و گو با خبرنگار ایرنا، اظهار داشت: کل اعتبارات مورد نیاز  اجرای برنامه های تولید و اشتغال حوزه «تعاون، کار و رفاه اجتماعی»  در کشور 15 هزار و 753 میلیارد ریال تعیین شده که سهم استان خوزستان با 2.3 درصد برابر 362.3 میلیارد ریال است.** عدم اختصاص اعتبار اجرای طرح توسعه تامین مالی خرد در خوزستانوی با اشاره به اینکه میزان سهم استان از اعتبارات این حوزه به هیچ وجه قابل قبول و رضایت بخش نیست، عنوان کرد: علاوه بر این خوزستان از منابع مالی اختصاص یافته ستاد اقتصاد مقاومتی در زمینه برنامه های تولید و اشتغال با عنوان دو طرح «طرح تامین مالی خرد با رویکرد بانکداری پیوندی» و «طرح یارانه دستمزد» هیچ گونه سهمی ندارد.این مقام مسئول در استانداری خوزستان در تعریف طرح توسعه تامین مالی خرد گفت: پیوند مالی بین یک موسسه مالی رسمی با یک موسسه مالی غیررسمی محلی (مانند گروه خودیار) را بانکداری پیوندی می نامند.حاجتی ادامه داد: گروه هدف این طرح را روستاییان تنگدست و آسیب ‌پذیر تشکیل می ‌دهند، که دسترسی آنها به تسهیلات بانکی بدون ضمانت و وثیقه، تنها از طریق راهبردهای تامین مالی خرد (نزد موسسه تاک در ایران) میسر است.وی افزود: مخاطبان این طرح اشتغال زایی به ویژه برای جوانان و زنان آسیب پذیر و کم در آمد در مناطق شهری و روستایی تعیین شده است.دبیر ستاد اقتصاد مقاومتی استان خوزستان با اشاره به اینکه خوزستان در توزیع استانی طرح توسعه تامین مالی خرد با رویکرد بانکداری پیوندی در سال 1397هیچ سهمی ندارد، گفت: این درحالی است از سوی ستاد ملی اقتصاد مقاومتی یک هزار و 200 میلیارد ریال با پیش بینی ایجاد شش هزار نفر فرصت شغلی در 14 استان کشور توزیع شده است.**خوزستان از طرح یارانه دستمزد سهمی نداردرئیس سازمان برنامه و بودجه خوزستان همچنین هدف از اجرای طرح یارانه دستمزد را افزایش اشتغالزایی جوانان شغل اولی در مناطق محروم و کمتر برخوردار و کمک به هزینه های جذب و بکارگیری جوانان در بنگاه های اقتصادی دانست و گفت: نحوه اجرا این طراح استفاده از ظرفیت مراکز کاریابی غیردولتی برای بکارگیری شغل اولی ها به همراه مشوق بیمه ای 12 ماه است.حاجتی افزود: متوسط سرانه کمک هزینه دستمزد معادل30 درصد حداقل دستمزد برای بکارگیری شغل اولی ها (ماهانه سه میلیون 340 هزار ریال) است که به بنگاه ها پرداخت می شود.دبیر ستاد اقتصاد مقاومتی خوزستان خاطرنشان کرد: متاسفانه استان در این طرح نیز سهمی ندارد و در بین هشت استان با پیش بینی ایجاد 60 هزار نفر فرصت شغلی یک هزار و 604 میلیارد ریال منابع مالی اختصاص یافته است.** تلاش برای اختصاص اعتبارات اشتغالزایی ستاد اقتصاد مقاومتیوی خاطرنشان کرد: رئیس سازمان برنامه و بودجه استان برای اینکه خوزستان بتواند در لیست استان های هدف این دو طرح ملی گنجانده شود در حال پیگیری است. این مقام مسئول در استانداری خوزستان یادآور شد: اداره کل کار، تعاون و رفاه اجتماعی استان در این زمینه باید پیگیری ها را از وزارتخانه مربوطه خود دنبال کند و در اولین فرصت از گزارش اقدامات انجام شده را به ستاد استانی اقتصاد مقاومتی استان ارائه بدهد./6002/7148            "}