{"onTitr":" لیگ برتر فوتبال ساحلی:    ","titr":" شهرداری بندرعباس در ایستگاه آخر جشنواره گل به راه انداخت","describe":" بندرعباس- ایرنا- تیم فوتبال ساحلی شهرداری بندرعباس در آخرین هفته از بازی های لیگ برتر فوتبال ساحلی کشورمان با نتیجه 17 بر یک در برابر شهرداری چابهار به پیروزی رسید.", "text":"به گزارش ایرنا، دیدار این 2 تیم عصر پنجشنبه 19 مهرماه در چارچوب رقابت های هفته بیست و دوم و پایانی لیگ برتر فوتبال ساحلی باشگاه های کشور در ورزشگاه غدیر بندرعباس برگزار شد.در این دیدار تیم شهرداری بندرعباس موفق به زدن 17 گل به دروازه حریف شد و نماینده چابهار تنها توانست یک گل از مجموع گل های خورده را جبران کند.بازی رفت 2 تیم نیز با برتری ٣ بر ٢ شاگردان حمید رضایی پور در تیم شهرداری بندرعباس به پایان رسید.تیم فوتبال ساحلی شهرداری بندرعباس هفته پیش در دیداری خارج از خانه در برابر پارس جنوبی بوشهر شکست خورد و با 41 امتیاز و چهار پله صعود نسبت به فصل گذشته، جایگاه چهارمی خود را در جدول رده بندی تثبیت کرده کرد و با کسب 3 امتیاز این بازی مجموع امتیازهایش به 44 رسید، اما جایگاهش در جدول تغییری ندارد.تیم شهرداری چهابهار نیز که نخستین سال حضورش در لیگ برتر را تجربه می کرد با کسب نتایج ضعیف و با ١٥ امتیاز مجدد راهی لیگ دسته اول شد.تیم پارس جنوبی بوشهر در فاصله یک هفته مانده به پایان این رقابت ها با کسب 53 امتیاز قهرمانی زودهنگام خود را جشن گرفت.مسابقه لیگ برتر فوتبال ساحلی باشگاه های کشور با شرکت 12 تیم به صورت دوره ای و رفت و برگشت برگزار شد.7198/6048            "}