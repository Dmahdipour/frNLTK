{"onTitr":"","titr":" توسعه کسب و کارهای نوین نجات بخش اشتغال در کشور است","describe":" زاهدان - ایرنا - دبیر ستاد توسعه فناوری های نرم و هویت ساز معاونت علمی و فناوری ریاست جمهوری گفت: توسعه فضای کسب و کارهای نوین در پارک های علم و فناوری نجات بخش اشتغال جوانان تحصیل کرده و جویای کار در کشور است.", "text":"به گزارش ایرنا سید محمدحسین سجادی نیری روز چهارشنبه در نخستین جشنواره صنایع خلاق کشور در زاهدان اظهار داشت: فناوری باید سطح زندگی مردم را ارتقا دهد و گفتمان غالب کشور به علم و فناوری تبدیل شود. وی بیان کرد: صنایع خلاق متاسفانه در گذشته مغفول مانده بود که هم اینک زمینه گسترش آن در کشور فراهم شده است.دبیر ستاد توسعه فناوری های نرم و هویت ساز معاونت علمی و فناوری ریاست جمهوری گفت: سیستان و بلوچستان ظرفیت های فرهنگی بسیار زیادی دارد که می توان با بهره گیری از فناوری های نوین زمینه رشد و تعالی بیشتر آن را فراهم کرد.وی ادامه داد: با بهره گیری از ظرفیت های سیستان و بلوچستان از طریق فناوری های نوین می توان این استان را به پیشرفت و توسعه سوق داد.سجادی نیری اظهار داشت: با حفظ چهارچوب های فرهنگی و خطوط قرمزی که در کشور داریم با تاسی از ظرفیت های حوزه فرهنگ می توانیم این فرهنگ را با استفاده از صنایع خلاق به اقتصاد نزدیک کنیم.وی ادامه داد: با بهره گیری از کسب و کارهای نوین می توان ظرفیت های فرهنگی را اقتصادی و درآمد زا کرد.رئیس پارک علم و فناوری سیستان و بلوچستان نیز در این نشست ارائه مدل جدیدی در اکوسیستم اقتصادی این استان را از جمله اهداف جشنواره صنایع خلاق عنوان کرد.محمد نبی شهیکی تاش اظهار داشت: سیستان و بلوچستان ظرفیت های زیادی در حوزه هنر و صنایع فرهنگی دارد که از این ظرفیت برای ایجاد اشتغال به خوبی استفاده نشده است.وی افزود: حوزه فرهنگی در سیستان و بلوچستان می تواند خلق ثروت کند و الگویی مناسب برای چرخه اقتصاد محلی باشد.رئیس پارک علم و فناوری سیستان و بلوچستان گفت: به دنبال این هستیم تا جشنواره صنایع خلاق را هر سال در این استان برای بهبود وضعیت کسب و کارهای نوین برگزار کنیم.وی افزود: رویکردهای سنتی کسب و کار باید متناسب یا تغییرات و فناوری های نوین تغییر کند.دبیر جشنواره صنایع خلاق نیز در این نشست گفت: با توجه به ظرفیت های فرهنگی و هنری موجود در سیستان و بلوچستان برای توسعه اشتغال و کسب و کار برگزاری این جشنواره در زاهدان برنامه ریزی شد.فرید شاهمرادی با بیان اینکه نقطه تلاقی بین فرهنگ و تکنولوژی خلاقیت است، ادامه داد: با توجه به معضلات موجود در زمینه کشاورزی و دیگر صنایع بهترین راه ارتقای شاخص اشتغال در سیستان و بلوچستان روی آوردن به نوآوری و استفاده از ظرفیت های فرهنگی و هنری مانند گردشگری و صنایع دستی است.به گزارش ایرنا استودیو انیمیشن و دوبله در پارک و علم و فناوری سیستان و بلوچستان برای پیشبرد فضای کسب و کار افتتاح شد.همچنین هفت شرکت نوآوری در سیستان و بلوچستان با افتتاح دفتر در این جشنواره فعالیت خود را آغاز کردند.در این جشنواره از سه نرم افزار طراحی صنایع دستی سیستان و بلوچستان رونمایی شد.3213**6081            "}