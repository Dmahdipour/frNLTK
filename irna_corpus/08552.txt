{"onTitr":" نماینده ولی فقیه در استان هرمزگان:    ","titr":" وحدت شاه کلید حل معضلات جامعه و کشور است","describe":" قشم - ایرنا- نماینده ولی فقیه در استان هرمزگان گفت: با توجه به اشتراکات بسیار زیاد بین مذاهب اسلامی، وحدت و یکپارچگی است که می تواند به مشکلات اجتماعی، فرهنگی و اقتصادی پایان دهد.", "text":"به گزارش ایرنا، آیت الله غلامعلی نعیم آبادی عصر پنجشنبه در آیین معارفه امام جمعه قشم افزود: غیر از وحدت، هر راه دیگری مصداق انحراف است.وی ادامه داد: همه مسلمانان به عنوان پیروان یک دین تکلیف شرعی دارند که وحدت و یکپارچگی را بین مذاهب اسلامی حفظ کنند.نماینده ولی فقیه در استان هرمزگان با تاکید بر اینکه نقاط مشترک بین مسلمانان بیشتر از نقاط اختلاف است، تصریح کرد: اختلاف ها بین شیعه و اهل سنت ریشه مذهبی ندارد و اختلافات موجود از هوای نفسانی ناشی می شود.وی افزود: همانطور که امام صادق(ع) با امامان دیگر مذاهب اسلامی که هم عصر بودند روابط مناسبی داشتند، پیروان ان ها نیز با با یکدیگر وحدت و انسجام را حفظ کنند.نعیم آبادی با اشاره به اینکه افراد نامتعادل همواره وجود دارند، ادامه داد: همیشه باید با عقلانیت به پیش حرکت کرد و از قرار گرفتن در مسیری که توسط افراد نا آگاه و تندرو ایجاد می شود، دوری کرد.وی  با اشاره به وضعیت بازار در هفته های اخیر اظهار داشت: مردم برای خرید اجناس و کالاها هجوم نیاورند بلکه همه در کنار هم حرکت کنند و به منافع همگانی بیاندیشند.در این مراسم حجت الاسلام میثم تارم به عنوان امام جمعه جدید قشم معارفه شد.وی پیش از این امام جمعه شهر بردسیر در استان کرمان بود.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}