{"onTitr":"","titr":" 1.2 میلیارد دلار کالا از آذربایجان شرقی صادر شد","describe":" تبریز - ایرنا - معاون امور بازرگانی و توسعه تجارت سازمان صنعت، معدن و تجارت آذربایجان شرقی گفت: میزان صادرات کالاهای غیرنفتی استان از گمرکات کشور در نیمه نخست سال جاری، یک میلیون و 500 هزار تن به ارزش یک میلیارد و 200 میلیون دلار بوده است.", "text":"به گزارش پنجشنبه ایرنا، غلامعلی راستی در جلسه کارگروه توسعه صادرات غیرنفتی آذربایجان شرقی ضمن تشریح عملکرد مجموع مبادلات بازرگانی استان اظهار کرد: در این مدت نسبت به مدت مشابه سال گذشته شاهد افزایش 12.5 درصدی در وزن و 9.2 درصدی در ارزش صادرات اقلام غیر نفتی استان هستیم.وی ادامه داد: در این مدت میزان صادرات محصولات مس سونگون نیز افزون بر 73 هزار تن به ارزش 110 میلیون دلار بوده است.وی همچنین عمده بازارهای هدف صادراتی استان در نیمه اول سال جاری را 85 کشور عنوان کرد و گفت: عراق، ترکیه، افغانستان ، گرجستان و ارمنستان عمده کشورهای پذیرنده اقلام غیرنفتی استان محسوب می شود.راستی با اشاره به گروه کالاهای صادراتی برتر آذربایجان شرقی در این مدت عنوان کرد: کالاهای صنعتی، کشاورزی، شیمیایی، منطقه آزاد و فرش و صنایع دستی به ترتیب با 477 ، 128 ، 132 ، 120 و 79 میلیون دلار پنج گروه کالایی برتر صادراتی استان هستند.آذربایجان شرقی از زمان های قدیم تا به امروز از قطب های اصلی تولید و صادرات ایران محسوب می شود.518            "}