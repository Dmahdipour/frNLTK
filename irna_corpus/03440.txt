{"onTitr":"","titr":" خدمات پست کرمان الکترونیکی می شود","describe":" کرمان - ایرنا - مدیرکل پست استان کرمان گفت: خدمات پست طی سال های گذشته با وجود تغییرات تکنولوژی از یک بعدی خارج و به خدمات سه بعدی تبدیل شده و اکنون از فیزیکی به سمت الکترونیکی شدن پیش می رود.", "text":"به گزارش ایرنا، علیرضا اکبری روز سه شنبه در نشست خبری گرامیداشت روز جهانی پست افزود: خدمات اداره کل پست استان کرمان اکنون به صورت عمده در فضای اینترنت و با نرم افزارهای متفاوت در گوشی تلفن همراه ارائه می شود و توسعه این خدمات در بستر الکترونیکی در دستور کار قرار دارد.وی اظهار داشت: شرکت ملی پست ایران به عنوان متولی 2 پروژه مهم اقتصاد مقاومتی از جمله G-NAF یا سامانه سینا (سامانه یکپارچه نشانی ایرانیان) در هفته پست دیروز با حضور وزیر ارتباطات و فناوری اطلاعات در کشور کلید خورد.وی ادامه داد: این پروژه در 64 شهر کشور از جمله شهرستان های سیرجان (62 هزار مکان) و رفسنجان (50 هزار مکان) در استان کرمان به بهره برداری رسید که افراد در این شهرستان ها می توانند به سایت سینا مراجعه کنند.مدیرکل پست استان کرمان گفت: تاکنون در کشور آدرس استاندارد نداشتیم لذا شماره واحد برای مکان ها نیاز مهم و فوری کشور بود و متولی استاندارد کردن نشانی در کشور شرکت ملی پست است.وی افزود: این طرح در 2 شهر استان کرمان به عنوان پایلوت اجرا و پس از آن به دیگر شهرها تسری داده می شود که با این پروژه تمام مکان ها صاحب آدرس واحد استاندارد می شود و بصورت رایگان در اختیار دستگاه ها قرار می گیرد.اکبری عنوان کرد: پروژه اقتصاد مقاومتی سامانه سینا بدون همراهی دستگاه های مرتبط و استانداری اتفاق نمی افتد که این پروژه نخستین بار در کشور استرالیا توسط پروفسور رجبی فرد به عنوان یک ایرانی اجرا شده و شرکت ملی پست متولی این فعالیت در ایران است.وی اضافه کرد: پروژه اقتصاد مقاومتی اولویت دار دیگر پست کرمان طرح سیماک (سامانه یکپارچه مدیریت املاک کشور) است که با این پروژه 28 دستگاه که در مورد ملک تصمیم گیری و مجوز صادر می کنند.مدیرکل پست استان کرمان گفت: این شرکت برای پشتیبانی ملک در راستای تعیین کدپستی مکان ها موظف شده این پروژه مهم را در زمینه شفاف سازی ملک ها انجام دهد.وی ادامه داد: سیماک حاصل زحمات مدیرعامل وقت سازمان همیاری شهرداری های کرمان بوده و افتخار این پروژه برای این استان به عنوان پایلوت کشوری بوده است.اکبری افزود: سیماک در مردادماه سال 95 سامانه از سازمان همیاری شهرداری های استان کرمان به شرکت ملی پست کشور منتقل شده و زحمات بسیاری برای آن در استان کشیده شده است.وی ابراز کرد: سیماک با شفاف سازی تصمیم گیری ها را در خصوص ملک در اتاق شیشه ای انجام می دهد و موفقیت هایی اداره کل پست استان در این زمینه مدیون تلاش و حمایت های سرپرست استانداری، استاندار سابق کرمان و معاونت عمرانی استانداری و فرمانداری ها بوده است که موجب موفقیت طرح سیماک در کرمان شده است.مدیرکل پست استان کرمان تاکید کرد: در دولت الکترونیک باید شفاف سازی با پروژه سیماک به سرانجام برسد.وی گفت: برای صرفه جویی در وقت و هزینه خدمات اداره کل پست استان کرمان در بستر الکترونیک ارائه می شود و در تمام مراحل مرسوله از مبدا تا مقصد در بستر الکترونیک و پیامک ارسال می شود و مردم نیز برای صرفه جویی در وقت و هزینه، آدرس نویسی را به صورت صحیح انجام دهند.اکبری ادامه داد: روزانه حدود 200 مرسوله پستی در کرمان توزیع می شود لذا آدرس نویسی صحیح ضرورت دارد و بزودی آدرس نویسی به صورت چاپ شده بر مرسوله اجرایی می شود.وی بیان کرد: اشتباه نوشتن کد پستی مشکلاتی در ارسال مرسوله های پستی ایجاد کرده است لذا در این زمینه بانک اطلاعاتی کدپستی استان کرمان در حال اجرایی شدن است.مدیرکل پست استان کرمان گفت: به علت صرفه جویی در وقت مردم سرویس توزیع بر اساس تماس تلفن راه اندازی شده که در راستای رضایت مشتری و برای کاهش هزینه ها با گیرنده نامه تماس گرفته می شود.وی با اشاره به خدمات ویژه شهروندی از جمله دریافت نوبت پزشک و خرید افزود: با شماره گیری 3693 هرنوع مایحتاج در محل منزل از پست تحویل گرفته می شود و تنها هزینه ایاب و ذهاب و مواد غذایی پرداخت می شود.اکبری با اشاره به ورود پست به تجارت الکترونیک (خرید و فروش اینترنتی) یادآور شد: 140 هزار مرسوله پستی از این طریق طی 6 ماه نخست امسال در استان سفارش داده شده و 39 درصد خریدهای اینترنتی استان برگشتی بوده که هزینه بسیاری را به دولت و پست تحمیل می کند لذا نیاز به فرهنگسازی در این زمینه ضرورت دارد .وی گفت: برگشت خریدهای اینترنتی نارضایتی ایجاد می کند لذا در هفته پست نامه رسانان استان به دستگاه مینی پوز برای پرداخت الکترونیکی در بستر اینترنت مجهز می شوند.مدیرکل پست استان کرمان تصریح کرد: این اداره کل نسبت به سایر دستگاه ها مظلوم واقع شده و خدمات پست کمتر دیده می شوند، در حالی که در هر شرایطی نامه رسانان درب منازل حضور دارند.وی گفت: در 6 ماه نخست سال 97 بالغ بر 6 میلیون مرسوله پستی داخل استان کرمان منتقل و به میزان هشت میلیون مرسوله به این استان وارد شده است.اکبری عنوان کرد: اداره کل پست استان کرمان با 500 واحد پستی، 365 نفر پرسنل و 159 دفتر پیشخوان شهری با استفاده از توان بخش خصوصی خدمات ارائه می کند.وی افزود: 146 سال پیش پست در دنیا با 22 کشور ایجاد شد و 2 سال بعد ایران به این اتحادیه پیوست و 110 سال پیش نخستین اداره پست در کرمان تاسیس شد و نخستین رئیس آن شوکت الوزرا بوده است.17 مهرماه به عنوان روز جهانی پست نامگذاری شده است.3029/7420            "}