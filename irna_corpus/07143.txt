{"onTitr":"","titr":" مدیرکل کتابخانه های گلستان: ترویج فرهنگ کتابخوانی ضروری است","describe":" گنبدکاووس - ایرنا - مدیرکل کتابخانه های عمومی گلستان با اذعان به کمبود کتابخوان دراین استان بر لزوم تلاش همه دستگاه ها بویژه ادارات و نهادهای فرهنگی برای ترویج فرهنگ کتاب و کتابخوانی در گروه های مختلف جامعه تاکید کرد.", "text":"به گزارش خبرنگار ایرنا، رضا قوانلو روز شنبه در جلسه انجمن کتابخانه های عمومی و تکریم و معارفه روسای قدیم و جدید این نهاد در گنبدکاووس گفت: امروز همه وظیفه دارند در امر ترویج فرهنگ کتاب و کتابخوانی در جامعه به نهاد کتابخانه های عمومی کمک نمایند. وی افزود: نهاد کتابخانه های عمومی به تنهایی قادر به فرهنگ سازی برای افزایش سرانه مطالعه درجامعه نیست اگرچه تلاش می کند با همفکری کارشناسان و ظرفیت های موجود در این نهاد، زمینه های کتاب و کتابخوانی را فراهم نماید.قوانلو اضافه کرد: در کنار نهاد کتابخانه ها، دیگر ادارات و نهادها نیز بایستی با انجام اقدمات زیربنایی و اطلاع رسانی، نسبت به فرهنگ سازی مطالعه درجامعه اقدام نمایند.وی با اشاره به تعطیلی دو کتابخانه عمومی در گنبدکاووس، تصریح کرد: رایزنی های لازم در این خصوص انجام شده و در روزهای آینده ساختمان قدیم فرمانداری این شهرستان و یکی از ساختمان های کمیته امداد به کتابخانه تبدیل می شود.مدیرکل کتابخانه های عمومی گلستان ادامه داد: برای ترویج فرهنگ کتابخوانی، قرار است درحاشیه نمایشگاه بزرگ کتاب در این استان دو تفاهم نامه همکاری با کمیته امداد و آموزش و پرورش گلستان امضا شود.قوانلو به درپیش بودن هفته کتاب و کتابخوانی (24 تا 30 آبان) اشاره کرد و با تاکید برضرورت تشکیل کمیته این هفته در 14 شهرستان گلستان برای تدوین برنامه های پیشنهادی و قابل اجرا، گفت: برای ترویج فرهنگ کتاب، می توان در جلسه شورای اداری هر شهرستان به مدت پنج دقیقه به معرفی کتاب یا اشتراک گذاری کتاب خوانده شده پرداخت.به گزارش ایرنا، فرماندار ویژه گنبدکاووس نیز دراین جلسه کتاب و کتابخوانی را نماد آگاهی، دانش و هوشمندی جامعه دانست و گفت: برای ارتقای شاخص های مطالعه درجامعه باید از همه ظرفیت ها استفاده کرد.عبدالقدیر کریمی افزود: خانواده، مدرسه، دانشگاه، علما و روحانیون، معتمدان، تشکل های مردم نهاد و رسانه های گروهی بویژه فضای مجازی از مهمترین ظرفیت ها در ترویج فرهنگ کتاب و کتابخوانی درجامعه هستند.وی با اشاره به جایگاه، وسعت و ظرفیت های متنوع فرهنگی گنبد در استان و کشور، بر لزوم توجه ویژه مدیران گلستان به این شهرستان در بخش های مختلف از جمله ایجاد زیرساخت های لازم برای ارتقای شاخص های مطالعه تاکید کرد.کریمی از ادارات و نهادها و نیز اعضای انجمن کتابخانه های عمومی گنبد نیز درخواست کرد تا ارتباط نزدیکی با نهاد کتابخانه ها و نیز تلاش بیشتر برای ارتقای شاخص های مطالعه دراین شهرستان داشته باشند. به گزارش ایرنا، دراین مراسم با قدردانی از تلاش پنج ساله زهرا نقی نسب رییس قبلی اداره کتابخانه های عمومی گنبدکاووس، علیرضا مجاهدی راد به عنوان رییس جدید این اداره معرفی شد.شهرستان گنبدکاووس با 350 هزار نفر جمعیت درشرق استان گلستان واقع است و چهار کتابخانه عمومی آن 61 هزار جلد کتاب با سه هزارو 800 عضو فعال دارد./3039/1860            "}