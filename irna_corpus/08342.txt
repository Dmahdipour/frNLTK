{"onTitr":" با حضور معاون رئیس جمهوری؛    ","titr":" سه هتل سنتی در کاشان به بهره برداری رسید","describe":" کاشان - ایرنا - سه هتل سنتی کاشان در آیینی با حضور معاون رئیس جمهوری و رئیس سازمان میراث فرهنگی، صنایع دستی و گردشگری و جمعی از مسئولان شهرستانی  به بهره برداری رسید.", "text":"به گزارش ایرنا، رئیس اداره میراث فرهنگی، صنایع دستی و گردشگری کاشان شامگاه  روز  پنجشنبه در آیین بهره برداری این طرح ها گفت: برای مرمت و بازسازی این هتل های سنتی افزون بر 60 میلیارد ریال از سوی سرمایه گذاران بخش خصوصی هزینه شده است.محسن جاوری، وسعت این مجموعه های اقامتی را 2 هزار و 100 مترمربع ذکر کرد و افزود : ظرفیت این سه هتل در مجموع 35 اتاق و 96 تخت می باشد.وی با اشاره به رونق بیشتر گردشگری در منطقه کاشان با راه اندازی این مجموعه های اقامتی اضافه کرد: زمینه اشتغال نزدیک به 30 نفر به طور مستقیم با بهره برداری از واحدهای گردشگری فراهم شد.رئیس اداره میراث فرهنگی، صنایع دستی و گردشگری کاشان بیان کرد : شمار هتل های سنتی این شهرستان از 21 باب موجود تا پایان سال جاری به 40 واحد می رسد. به گزارش ایرنا، رئیس سازمان میراث فرهنگی، صنایع دستی و گردشگری برای بهره برداری از چند طرح، شرکت در آیین افتتاحیه هفته جهانی فضا و همایش نجوم و گردشگری فضاپایه نیاسر به کاشان سفر کرده است.شهرستان 365 هزار نفری کاشان با برخورداری از یک هزار و 700 اثر دارای ارزش تاریخی، طبیعی و معنوی (325 اثر ثبتی در فهرست ملی و یک اثر ثبت جهانی) در فاصله نزدیک به 200 کیلومتری شمال اصفهان واقع می باشد.6136/8123            "}