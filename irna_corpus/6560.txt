{"onTitr":" از سوی وزیر ارتباطات و فناوری اطلاعات؛    ","titr":" نظام نامه تولید محتوای کودک و نوجوان رونمایی شد","describe":" تهران - ایرنا - وزیر ارتباطات و فناوری اطلاعات عصر امروز (شنبه) با حضور در سالن تخصصی کودک از نظام نامه تولید محتوای کودک و نوجوان رونمایی کرد.", "text":"به گزارش ایرنا، محمدجواد آذری جهرمی با حضور در سالن تخصصی کودک نوزدهمین نمایشگاه بین المللی تله کام از نظام نامه تولید محتوای کودک و نوجوان رونمایی کرد.در این مراسم که با همراهی نصرالله جهانگرد رئیس سازمان فناوری اطلاعات و هیات همراه برگزار شد، از مجموعه چهار جلدی نظام نامه تولید محتوای کودک و نوجوان درسا رونمایی شد.این مجموعه چهارجلدی که حاصل تلاش یک ساله زیست بوم مجازی درسا است، چهار عنوان «مطالعه سیاست ها و راهبردهای کودک و نوجوان»، «نظام موضوعات رشد و تعالی کودک و نوجوان»، «نظام موضوعات زیست بوم مجازی درسا» و «سند سیاست ها و برنامه های کلان و مدیریتی کشور در حوزه کودک و نوجوان» دارد.وزیر ارتباطات در حاشیه این رونمایی عنوان کرد: وجود یک چارچوب کلی و منسجم برای تسریع در بکارگیری محتواهای مفید و آموزشی امری ضروری است و اینگونه نظام نامه ها می تواند به اهمیت این موضوع سرعت بخشد.به گزارش ایرنا، پنل توسعه ارتباطات ثابت (فرصت ها و چالش ها) با حضور مدیرعامل شرکت مخابرات ایران، رئیس سازمان تنظیم مقررات و ارتباطات رادیویی، مدیرعامل شرکت ارتباطات زیرساخت و عضو سندیکای صنعت مخابرات در سالن کنفرانس شماره یک نمایشگاه بین المللی تهران محل برگزاری نوزدهمین نمایشگاه تله کام برگزار شد.امروز (14 مهرماه) و در آخرین روز برگزاری نمایشگاه تلکام 2018 نیز، پنل تخصصی با موضوع «فرصت‎های سرمایه‌گذاری در ICT» از ساعت 10 و 30 تا ساعت 12 با حضور «نصرالله جهانگرد» معاون نوآوری و فناوری وزیر ارتباطات و فناوری اطلاعات در سالن کنفرانس شماره یک نمایشگاه برگزار شد.نوزدهمین نمایشگاه تلکام، چهارشنبه گذشته (11 مهرماه) با حضور وزیر ارتباطات و فناوری اطلاعات در محل دائمی نمایشگاه های بین المللی تهران آغاز به کار کرد.شبد**اقتصام*2078*3061*1379            "}