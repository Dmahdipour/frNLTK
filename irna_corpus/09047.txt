{"onTitr":"","titr":" هدیه‌ به‌ یاد ماندنی عکاس‌باشی کرمان","describe":" کرمان- محمد لطیف‌کار فعال رسانه ای استان کرمان در کانال فضای مجازی یادنوشت خود با انتشار مطلبی کوتاه با عنوان 'هدیه‌ به‌ یاد ماندنی عکاس‌باشی کرمان' به اهمیت  و سهم عکاسان و بویژه عکاس باشی کرمان در تاریخ اجتماعی و فرهنگی این استان پرداخته است .", "text":"این فعال رسانه ای در مطلب  خود خطاب به عکاسان کرمانی آورده است :  کرمان عکاسان بسیار خوبی دارد. پرتعداد و نامدارند. در این میان، اما «عکاس‌باشی» کرمان لقب برازنده‌‌ی «مظفر طاهری» است. کرمانی‌ها او را به این نام می‌شناسند و پذیرفته‌اند. او از «سابقون» این «هنر» و «پیشه»‌ی زیباشناسانه و خردمندانه است. طاهری با دوربین‌اش مثل عاشق و معشوق می‌مانند. آن‌قدر با شیفتگی عکس می‌گیرد، که به نظر می‌آید به مناسک یک «امرمقدس» مشغول است. آرشیو عکس‌ها و فیلم‌های او را ندیده‌ام؛ اما گمان می‌کنم «گنجینه‌»ای که او در اختیار دارد، بخشی مهم از «تاریخ اجتماعی و فرهنگی کرمان» را پوشش می‌دهد.«مظفرخان» دو روز پیش برای یک گپ‌وگفت دوستانه به دفتر «استقامت» و «فردای کرمان» آمد؛ با مهربانی مثال‌زدنی‌اش، چند تصویر من را در قاب دوربین‌اش جا داد. یک یادگار و هدیه‌ی کم‌نظیر و به‌یادماندنی.9895/ 5054            "}