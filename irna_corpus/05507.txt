{"onTitr":"","titr":" دانش آموزان مشکلات تهران را در قالب فیلم و عکس بیان کنند","describe":" تهران - ایرنا- رئیس اداره فرهنگ و ارشاد اسلامی شهر تهران گفت: دانش آموزان تهرانی مشکلات این شهر را در قالب مقاله، فیلم و عکس به این اداره اعلام و جایزه دریافت کنند.", "text":"رفعت حقیقی روز یکشنبه در گفت و گو با خبرنگار ایرنا به مناسبت روز تهران اظهار داشت: دانش آموزان مدارس تهران می توانند مشکلات فرهنگی شهر تهران را در قالب مقاله ، فیلم و عکس به اداره فرهنگ و ارشاد شهر تهران اعلام کنند.وی تاکید کرد: این اداره به بهترین آثار و ارائه راهکار از سوی دانش آموزان هدایای نفیسی اعطا می کند و برخی از آثار پس از داوری در نمایشگاهی در معرض دید علاقه مندان قرار می گیرند.حقیقی خاطر نشان کرد: دانش آموزان قشری هستند که از نزدیک با مشکلات تهران برخورد می کنند و نکات مهمی را متوجه می شوند که توجه به آن و ارائه راهکار مناسب می تواند بخشی از مشکلات را رفع کند.وی خاطر نشان کرد: این مسابقه با هدف تفکر دانش آموزان نسبت به مشکلات شهر تهران برنامه ریزی شده و دانش آموزان فیلم ها ، عکس و مقالات خود را باید به ادرس پست الکترونیکی  shtehran.tehran@farhangmail.ir  ارسال کنند.رئیس اداره فرهنگ و ارشاد اسلامی شهر تهران یادآور شد: دانش آموزان می توانند مطالب خود را از طریق مدیران مدارس خود در اختیار اداره فرهنگ و ارشاد اسلامی شهر تهران قرار دهند .با تصویب شورای اسلامی شهر تهران در سال 95 روز 14 مهرماه به عنوان روز تهران تعیین شده است.تهرام/7244//1348            "}