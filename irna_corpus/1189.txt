{"onTitr":" استاندارالبرز:    ","titr":" 50 درصد خدمات ازطریق میز خدمت انجام می شود","describe":" کرج-ایرنا- استاندارالبرز با اعلام اینکه میز خدمت با هدف جلوگیری از سرگردانی مردم در دستگاه های اجرایی استقرار یافته، گفت: 50 درصد خدمات به مردم از این میز انجام می شود.", "text":"به گزارش ایرنا، محمد علی نجفی روز پنجشنبه درنشست شورای راهبردی توسعه دولت و تجلیل از برگزیدگان جشنواره شهید رجایی افزود: این میز بر اساس سیاست های دولت برای تسهیل و تسریع در ارائه بهترین خدمات به ارباب رجوع پیش بینی شده است.وی ادامه داد: بهترین کارشناسان و کارکنان دستگاه ها در میزخدمت حضور دارند و در بازدیدهای میدانی صورت گرفته این میز در تسهیل امور ارباب رجوع مشهود بوده است.نجفی گفت: درخواست های مردم باید روندی شفاف طی کند و این امر با تکمیل دولت الکترونیک محقق می شود.استاندار البرز افزود: از مدیران دستگاه های اجرایی انتظار می رود برای تحقق دولت الکترونیک اهتمام ویژه ای داشته باشند.درنشست شورای راهبردی توسعه دولت از برگزیدگان جشنواره شهید رجایی استان البرز تجلیل شد.انجام ارزیابی و رتبه بندی دستگاه ها براساس معیارها و شاخص های ابلاغی از سوی استانداری و سازمان امور استخدامی کشور و بررسی مستندات وصولی دستگاه ها صورت گرفت.8029/ 6155            "}