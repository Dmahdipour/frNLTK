{"onTitr":"","titr":" حجم بالای تخلف رانندگی دغدغه مسوولان شهرستان مرند است","describe":" تبریز - ایرنا - معاون استاندار آذربایجان شرقی و فرماندار شهرستان ویژه مرند با اشاره به حجم بالای تخلفات رانندگی در این شهرستان، خاطرنشان کرد: وقوع تخلف بسیار در شهرستان یک دغدغه بوده و نشان دهنده نابسامانی است.", "text":"به گزارش ایرنا، داود گرشاسبی روز سه شنبه در همایش همیاران پلیس، با اشاره به وجود دو نوع قدرت مشروع و نامشروع در جامعه اظهار داشت: قدرت مشروع به معنای اقتدار و نامشروع به مفهوم زور است که خروجی اقتدار، نظم پایدار و خروجی زور، پایداری نظم است. وی با تاکید بر اینکه تامین منابع به صورت پایدار بر اساس تربیت و شخصیت سازی است، افزود: با توجه به لزوم فرهنگ سازی در نسل های مختلف، بهترین سن یادگیری، دوران ابتدایی است زیرا که باعث می شود رفتارهای مورد نظر در آنها در آینده شکل گیرد.وی همیاران پلیس را حلقه واسط نسل کنونی با نسل آینده عنوان کرد و گفت: در تربیت این نسل باید تلاش کنیم تا نیاز ما در آینده به پلیس کاهش یابد.گرشاسبی یادآوری کرد: با وجود اینکه قوانین ما، الهی و مبتنی بر فطرت انسان است اما باز رفتارهای خلاف و غیرالهی شکل می گیرد که نشان می دهد ما در تربیت افراد و رفتارسازی مشکل داشتیم.وی تاکید کرد: نهادهای آموزشی باید به تربیت نسل ابتدایی و کودکان توجه بیشتری کرده و نگاه منطقی و عقلانی داشته باشند.شهرستان مرند با 250 هزار نفر در 60 کیلومتری شمال غرب تبریز واقع است.9916/6132/3071            "}