{"onTitr":"","titr":" دشمن جنگی ترکیبی را برای براندازی نظام به راه انداخته است","describe":" کرمان - ایرنا - قائم مقام شورای هماهنگی تبلیغات اسلامی با بیان اینکه باید باور داشته باشیم اکنون در شرایطی استثنایی قرار داریم ، گفت: دشمن یک جنگ ترکیبی و هوشمندانه را برای براندازی نظام اسلامی به راه انداخته است.", "text":"به گزارش ایرنا، نصرالله لطفی روز چهارشنبه در نشست تبیین نقش روابط عمومی ها در آیین بزرگداشت چهلمین سالگرد پیروزی انقلاب اسلامی در استانداری کرمان افزود: سردمداران شیطان صفت آمریکا با همدستی کشورهای همسو در منطقه جنگ روانی و اقتصادی  را برای بزرگنمایی ضعف های این نظام و مایوس کردن مردم پیش گرفته اند. وی با بیان اینکه برای دفاع از کارآمدی دینی نظام اسلامی دستمان پُر است اظهار داشت: در 40 سالگی پیروزی انقلاب اسلامی باید  وضع موجود را با شرایط قبل  پیروزی انقلاب اسلامی مقایسه کرد زیرا دشمنان کارآمدی نظام جمهوری اسلامی را نسبت به قبل از پیروزی آن منفی قلمداد می کنند. لطفی به اقدامات قبل و بعد از پیروزی انقلاب اسلامی اشاره کرد و گفت: اصحاب رسانه و روابط عمومی این اقدامات را برای مردم تبیین و تشریح کنند. وی با اشاره به اینکه رسانه ها و روابط عمومی ها باید شرایط را برای مردم تبیین کنند تصریح کرد: امروز بیش از هر زمان دیگر جامعه مانیاز به امید و نشاط دارد  لطفی با بیان اینکه نگاه ما به مراسم 40 سالگی انقلاب اسلامی به عنوان جشن و آیین نیست بلکه نگاه ما آمادگی برای مقابله با دشمن است تصریح کرد: عرصه این آیین را به عنوان مدیریت جنگ قلمداد می کنیم زیرا دشمن مردم را هدف قرار داده است. قائم مقام شورای هماهنگی و تبلیغات اسلامی با بیان اینکه تجلی حضور مردم در راهپیمایی یوم الله 22 بهمن امسال مشت محکمی به دهان نظام سلطه و اسکتبار جهانی خواهد بود گفت: با بصیریت افزایی و همت ستودنی مردم باید 13 آبان امسال متفاوت تر از سال های گذشته باشد. لطفی با بیان اینکه از این مقطع حساس نیز همانند جنگ تحمیلی عبور خواهیم کرد افزود: رسالت همه اقشار جامعه در این شرایط حساس بسیار سنگین است. 3029/9895/ 5054            "}