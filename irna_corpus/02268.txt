{"onTitr":"","titr":" 21 مادر شایسته و نمونه کردستانی شناسایی شدند","describe":" سنندج - ایرنا - مدیرکل امور بانوان و خانواده استانداری کردستان با اشاره به برگزاری نخستین آیین نکوداشت مادران نمونه استانی با همکاری بنیاد بین المللی مادر گفت: تاکنون 21 مادر شایسته شناسایی شده اند.", "text":"لیلا آژیر روز چهارشنبه در گفت و گو با خبرنگار ایرنا اظهار داشت: شناسایی مادران نمونه توسط دستگاه های اجرایی، فرمانداری ها، بخشداری ها و سازمان های مردم نهاد و براساس شاخص های ابلاغی بنیاد بین المللی مادر، است.وی افزود: براساس شاخص های در نظر گرفته شده یک مادر نمونه در مرحله اول باید فرزند شایسته ای برای پدر و مادرش، همسری مهربان و همدل و مادری نیکو برای فرزندانش باشد.مدیرکل امور بانوان و خانواده استانداری کردستان حضور فعال و موفق در اجتماع و انجام فعالیت های مهم اجتماعی، مردم دار بودن برای اطرافیان را از دیگر شاخصه های مهم انتخاب مادران نمونه اعلام کرد.وی با بیان اینکه با کمک دستگاه های ذیربط از میان مادران دلسوز و فداکار استان تاکنون 134 نفر به ما معرفی شده اند، تاکید کرد: رزومه این افراد برای بررسی توسط هیات داوران به بنیاد بین المللی مادر در شیراز فرستاده شد که براساس شاخص های مورد نظر از میان آنها 21 نفر انتخاب شدند.آژیر یادآور شد: در حال حاضر دستگاه ها و سازمان های مردم نهاد در حال شناسایی مادران نمونه بیشتری برای این آیین که قرار است هفته وحدت برگزار شود، هستند.وی هدف از برگزاری این آیین را شناسایی و معرفی مادران نمونه و ارائه یک الگوی ایرانی اسلامی از زن و مادر به جامعه دانست و گفت: تمام مادران این سرزمین نمونه هستند اما انتخاب برای این مراسم براساس شاخص های ذکر شده، است.دفتر امور بانوان و خانواده در راستای انجام مطالعات و تحقیقات لازم در خصوص مسایل و مشکلات امور بانوان و خانواده در ابعاد زندگی فردی، خانوادگی و اجتماعی و جهت دهی آنان به سوی سیاست های کلان جمهوری اسلامی ایران در استان های کشور راه اندازی شده است.7348/9102            "}