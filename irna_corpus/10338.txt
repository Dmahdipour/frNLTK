{"onTitr":"","titr":" کارت بازیکنان جدید ایرانجوان صادر شد","describe":" بوشهر- ایرنا- مدیرعامل باشگاه فرهنگی ورزشی ایرانجوان بوشهر گفت: با پرداخت بدهی مربوط به چهار سال پیش این تیم مشکل صدور کارت بازیکنان جدید برطرف شد.", "text":"علی وزیری روز چهارشنبه در گفت و گو با ایرنا افزود: بدهی یاد شده در حدوده 6 میلیارد ریال بود که پس از گرفتن تخفیف از شاکیان نسبت به تسویه کامل آن اقدام کردیم.وی بیان کرد: با تسویه حساب صورت گرفته پرونده ایرانجوان در کمیته تعیین وضعیت لیگ خاتمه یافت و اکنون می توانیم با فراغ بال بیشتری به مصاف حریفان برویم.وزیری با اشاره به اینکه نوازی بعنوان سرمربی به فعالیت خود در تیم ایرانجوان ادامه می دهد افزود: بازیکنان و کادر فنی پیش از پیوستن آنها به ایرانجوان وضعیت نامطلوب باشگاه بطور کامل برای آنها تشریح شده تا در ادامه فصل در صورت نبود اعتبار به مشکلی برنخوریم.مدیرعامل باشگاه فرهنگی ورزشی ایرانجوان بوشهر در ارتباط با کمک سه میلیارد ریالی شورای شهر بوشهر به این تیم گفت: با وجود تصویب این کمک در شورای شهر تاکنون این پول به حساب باشگاه ایرانجوان واریز نشده که با توجه به شرایط خاص تیم امیواریم هرچه زودتر پرداخت شود.وی با اشاره به پیوستن سه بازیکن جدید به تیم ایرانجوان بوشهر گفت: علی حق دوست و حسن آتشی به عنوان بازیکنان سابق ایرانجوان و مهدی پودری جوان مستعد و جویای نام تنگستانی به این تیم پیوستند.وزیری ادامه داد: ایرانجوان در هفته پنجم بازی ها با آوالان کامیاران دیدار می کند که امیدواریم با پیوستن بازیکنان جدید به نتیجه دلخواه خود در برابر این تیم دست پیدا کنیم.7212/6043            "}