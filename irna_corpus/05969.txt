{"onTitr":" نماینده ولی فقیه در لرستان:    ","titr":" پرسنل نیروی انتظامی حماسه آفرینان امنیت جامعه هستند","describe":" خرم آباد - ایرنا - نماینده ولی فقیه در لرستان گفت: پرسنل نیروی انتظامی حماسه آفرینان امنیت جامعه و تحقق بخش اهداف حکومت صالحان هستند.", "text":"به گزارش ایرنا آیت الله سید احمد میرعمادی روز یکشنبه در دیدار با کارکنان نیروی انتظامی  درمحل بیت امام جمعه خرم آباد بیان کرد: زمانی که مردم پیشگیری نیروی انتظامی از وقوع جرم را مشاهده می کنند احساس امنیت می کنند.وی با بیان اینکه نیروی انتظامی امتیازات و ویژگی هایی دارد که همیشه باید یادآور آنها باشیم افزود: نیروی انتظامی در عرصه های گوناگون اجتماعی قدرت نقش آفرینی دارد.آیت الله میرعمادی اظهار داشت: در ماجرای دی ماه سال گذشته کار نیروی انتظامی قابل تحسین و تقدیر بود و در مقابل آشوبگران کم نیاورد.وی اضافه کرد: داشتن عزم راسخ و ایمان قوی برای برقراری نظم و امنیت در نیروی انتظامی وجود دارد.نماینده ولی فقیه در لرستان ادامه داد: مجاهدت و جانفشانی نیروی انتظامی برای برقراری نظم و امنیت یکی از شاخصه های مهم نیروی انتظامی است.وی اظهار داشت: نیروی انتظامی بیش از پنج هزار شهید برای برقراری نظم و امنیت تقدیم کرده که این نشانه جانفشانی ، ایثار و فداکاری مستمر در این مجموعه است.امام جمعه خرم آباد ادامه داد: پرسنل نیروی انتظامی نگهبانان بیدار و با بصیرت هستند و دشمن و قانون شکنان را می شناسند.نماینده ولی فقیه در لرستان گفت: تمام فعالیت های نیروی انتظامی در راستای تحقق عدالت و امنیت است.وی افزود: نیروی انتظامی از یک سرمایه ارزشمندی به نام اعتماد عمومی و حمایت مردم برخوردار است و ارتباط صمیمی با مردم دارد.وی با بیان اینکه نگاه مردم به نیروی انتظامی مثبت است، ادامه داد: این سرمایه عظیمی است.آیت الله میرعمادی گفت: امروز در شرایط تاریخی خاصی و به تعبیر مقام معظم رهبری در یک پیچ تاریخی قرار داریم و دشمن در کمین ماست.وی افزود: امروز دشمنان به دنبال ایجاد یاس و ناامیدی و نارضایتی عمومی هستند و این تحریم های اقتصادی و جنگ روانی را ادامه می دهد. وی اظهار داشت: دشمن در میدان اجتماعی،سیاسی و نظامی شکست خورده است و تنها چیزی که به ذهن او رسیده است عرصه اقتصادی می باشد که مردم را تحت فشار قرار دهد و نارضایتی عمومی ایجاد کند.وی ادامه داد: نیروی انتظامی در خط مقدم مقابله با توطئه اقتصادی دشمن است و عوامل امیدآفرین را باید تقویت و عوامل مایوس کننده را مقابله کرد.وی اظهار داشت: نیروی انتظامی باید با اخلالگران و عوامل یاس و ناامیدی برخورد کند و خدمت خالصانه به مردم امید مردم را افزایش می دهد.امام جمعه خرم آباد همچنین گفت: وحدت و انسجام عمومی امید آفرینی در دل مردم ایجاد می کند./6060/7274            "}