{"onTitr":"","titr":" درخواست اعضای تعاونی مسکن ارتش برای حل مشکلات خود","describe":" روزنامه ولایت در شماره جدید خود به موضوع تعاونی مسکن ارتش و درخواست اعضای این تعاونی برای تعیین تکلیف مسکن آنها پس از 17سال پرداخته است.", "text":"پروین شهسواری در توضیح این مطلب نوشته است که تعاونی‌های مسکن با هدف تسهیل در خانه‌دار شدن اقشار متوسط و ضعیف جامعه تشکیل شده و امروز با توجه به انبوه‌سازی در این تعاون‌ها قیمت تمام شده کاهش می‌یابد و هدف اصلی این تشکل‌ها هم همین است. در ادامه این مطلب آمده است: اما طولانی شدن بیش از حد این روند کار را به جایی می‌رساند که بسیاری از تعاونی‌ها نتوانند واحدهای مسکونی را به موقع به اعضا تحویل دهند و برخی از این تعاونی ‌ها مانند تعاونی مسکن ارتش در قزوین با حدود بیش از 2 هزار و 700 نفر عضو از جامعه رزمندگان، ایثارگران و جانبازان با گذشت بیش از 17 سال از تشکیل هنوز هم بلاتکلیف مانده است. تشکیل این تعاونی به دلاورمردی‌های نیروی ارتش در مساعدت و یاری به مردم پس از زلزله آوج و آبگرم و کمک‌رسانی به آسیب‌دیدگان حادثه بازمی‌گردد که تشکیل آن برای خانه دار شدن نیروهای ارتش از سوی استاندار وقت مرحوم مسعود امامی مطرح شد.زمین های واگذار شده به این تعاونی در اراضی کشاورزی باورس منطقه زیباشهر بوده و به علت عدم تغییر کاربری، تفکیک نشده و اعضای تعاونی خواستار اعطای زمین معوض در منطقه دیگر هستند که این موضوع نیز از سال گذشته بلاتکلیف مانده است.یکی از اعضای این تعاونی مسکن در گفت‌وگو با ولایت می‌گوید: هر یک از اعضا در باورس 468 مترمربع زمین دارد که اگر قرار باشد معوض در مکان دیگری زمین اعطا شود؛ بایستی یک سوم این قطعات باشد.وی با بیان اینکه مسئولین مربوطه گفته‌اند به هر نفر 70 مترمربع زمین معوض در مکان دیگر می‌دهند که این مساله اصلا عادلانه نیست، تصریح می‌کند: درخواست ما واگذاری یک قطعه زمین معوض قواره سیصد متری در زمین‌های مالکانه جنب مهرگان در ازای هر سند 500 متری باورس است.این عضو تعاونی مسکن ارتش همچنین ادامه می‌دهد: ما می‌خواهیم پس از 17 سال تکلیف این اراضی مشخص شود و زمینی به ما اعطا شود که قابلیت سرمایه‌گذاری و ساخت خانه را داشته‌ باشد.مدیرکل راه و شهرسازی قزوین نیز در گفت‌وگو با ولایت گفته است: موافقت‌ها در خصوص اعطای زمین معوض به جای اراضی باورس از سوی وزارت‌خانه اخذ شده و نظر مسئولین استانی در این خصوص نیز مثبت است.مسعود حق لطفی ادامه داد: در مرحله اول باید با اعضا به توافق برسیم که در ازای زمین‌های باورس با چه درصدی و چه میزان اراضی به آن‌ها تعلق گیرد. به گفته وی، این مساله زمان بر است و ظرف چند ماه آینده با برگزاری جلسات با هیات مدیره تعاونی مسکن ارتش امیدواریم به توافق برسیم و این موضوع را جمع‌بندی کنیم.ولایت در مطلبی دیگر در بخش روستا این بار به سراغ روستای مندرآباد در بخش شال شهرستان بویین زهرا رفته و به روایت محمد مهدی توکل این روستا را معرفی کرده است.برپایی نمایشگاه ورزش و سلامت در قزوین، حضور 2کاراته ‌کا قزوینی در مرحله جدید اردوی تیم ملی، توقف شهرداری قزوین برابر مقاومت تهران از دیگر عناوین این شماره روزنامه ولایت است.روزنامه ولایت به مدیرمسئولی سید عبدالعظیم موسوی و سردبیری محمدحسن سلیمانی منتشر می شود.7388*3013            "}