{"onTitr":"","titr":" خدمت رایگان بنیادخیریه نورآوران سلامت در اندیکا درحال اجراست","describe":" اهواز - ایرنا - رییس شبکه بهداشت و درمان شهرستان اندیکا گفت: خدمت رایگان بنیاد خیریه نورآوران سلامت در قالب یک تیم چشم پزشکی، دندان پزشکی و جراحی چشم در شهرستان اندیکا درحال انجام است.", "text":"وحید کاظمی روز شنبه در گفت وگو با خبرنگار ایرنا افزود: این تیم 22نفره از دوم مهر در شهرستان اندیکا به مدت 110 روز فعالیت خود را آغاز کرده اند.وی گفت: چشم پزشک های این تیم در طول روز 70 بیمار بالای 40سال، (بیماران چشمی استثنایی بدون محدویت سن) و تیم دندانپزشکی نیز 30 بیمار بین 6 تا 14سال را معاینه و کلیه خدمات لازم را به رایگان ارایه می دهند.رییس شبکه بهداشت و درمان شهرستان اندیکا ادامه داد:این تیم هر روز صبح حتی روزهای تعطیل، در مرکز درمان بستر قلعه خواجه از ساعت 9 تا هروقت بیمار داشته باشند ارایه خدمت می کنند.وی گفت: خدمات این تیم خیریه شامل ویزیت چشم، تجویز عینک و اعمال جراحی چشم پزشکی، و خدمات دندانپزشکی شامل ترمیم، عصب کشی و پرکردن است که رایگان به شهروندان این شهرستان ارایه می شود.دکتر سید حسن قاضی زاده هاشمی وزیر بهداشت، درمان و آموزش پزشکی موسس این بنیاد خیریه است.شهرستان اندیکا با سه بخش مرکزی، چلو و آبژدان درشمال شرق خوزستان قرار دارد. 7159/ 6037            "}