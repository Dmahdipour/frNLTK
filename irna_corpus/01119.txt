{"onTitr":"","titr":" 683 کودک کار در لرستان شناسایی شد","describe":" خرم آباد - ایرنا - مدیرکل بهزیستی لرستان گفت: 683 کودک کار در این استان شناسایی شد که باید اقدامات مناسب برای این قشر آسیب پذیر صورت گیرد.", "text":"به گزارش ایرنا، فاطمه زهرا توکلی روز پنجشنبه در نشست خبری با اصحاب رسانه به مناسبت سالروز جهانی سالمند و کودک در سالن جلسات اداره کل بهزیستی استان اظهار داشت: سال گذشته 600 کودک کار دراین استان شناسایی شد که آمار امسال نشان از رشد فزاینده تعداد کودکان کار دارد.وی همچنین گفت: در سال گذشته 2میلیارد ریال با نام مهرانه بلاعوض به کودکان کار در لرستان کمک شد تا بتوانند به تحصیل خود ادامه دهند همچنین 50نفر از والدین این کودکان در کلاس های آموزشی شرکت کردند.وی با اشاره به وجود 186هزارو 910 نفر جمعیت زیر هفت سال در استان بیان کرد: 13هزارو 800 کودک در مهدها تحت پوشش مراکز بهزیستی هستند.توکلی افزود: چشم انداز مناسب سازی معابر تا سال 1400 توسط بهزیستی تهیه شده و به دلیل اینکه مناسب سازی دغدغه اصلی سازمان است بسیاری از فعالیت ها این حوزه در حال انجام می باشد.وی با بیان اینکه 112کودک بی سرپرست در استان وجود دارد ادامه داد: 541 کودک در شیرخوارگاه لرستان به خانواده ها سپرده شد.وی اضافه کرد: اکنون با پدیده سالمند در استان موجه هستیم که 155هزار سالمند در لرستان شناسایی شد و بروجرد، ازنا و الیگودرز به عنوان شهرستان های دوستدار سالمند معرفی شده اند.توکلی افزود: در خردادماه امسال تعداد 15هزارو 801نفر از بهزیستی استانت مستمری دریافت می کردند که در شهریورماه این تعداد به 28هزارو 323نفر رسید و در پایان مهرماه امسال 32هزارو 805نفر مستمری دریافت می کنند.وی به وجود 6هزارو 685 نابینا تحت حمایت بهزیستی در استان اشاره کرد و گفت: یکی از بزرگترین سازمان های حمایتی هستیم که اقشار آسیب پذیر جامعه را تحت حمایت قرار می دهیم و به دلیل اینکه ارتقاء کیفیت خدمات مدنظر است ناچار هستیم به لحاظ کمی ظرفیت ها را افزایش دهیم.مدیرکل بهزیستی لرستان با بیان اینکه امسال اورژانس اجتماعی در شهرستان رومشگان افتتاح می شود افزود: تمامی شهرهای استان به اورژانس اجتماعی مجهز بوده و با هدف کاهش آسیب های اجتماعی در جامعه این فعالیت ادامه خواهد داشت.3210/6060            "}