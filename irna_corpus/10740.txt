{"onTitr":" مدیرکل کانون پرورش فکری کودکان و نوجوانان خوزستان:    ","titr":" محور برنامه های هفته کودک درخوزستان شهید 'طاها اقدامی' است","describe":" اهواز - ایرنا- مدیرکل کانون پرورش فکری کودکان و نوجوانان خوزستان گفت: آیین ها و برنامه های هفته ملی کودک در خوزستان با محوریت شهید 'طاها اقدامی' کودک چهارساله حادثه تروریستی رژه اهواز است.", "text":"به گزارش ایرنا، وحید کیانی روز سه شنبه در نشست هماهنگی برنامه های هفته ملی کودک، افزود: در حالی به هفته ملی کودک نزدیک می شویم که در تاریخ 31 شهریور شاهد حمله تروریستی تکفیری ها به آیین مردمی رژه اهواز بودیم و در این حادثه تعدادی از کودکان این استان مجروح و طاها اقدامی کودک چهار ساله اهوازی به شهادت رسید.دبیر برگزاری هفته کودک در خوزستان خاطرنشان کرد: بر همین اساس برنامه های این هفته با محوریت این کودک شهید و شاخص برگزار خواهد شد.وی همچنین به ابتکار کانون پرورش فکری کودکان و نوجوانان خوزستان برای رونمایی از تمبر شهید چهار ساله حادثه تروریستی اهواز اشاره و گفت:با توجه به اینکه هفته ملی کودک همزمان با هفته پست خواهد بود، این اقدام به صورت مشترک و با همکاری کانون پرورش فکری، اداره کل پست و استانداری خوزستان انجام می شود.وی ادامه داد: همچنین از سند سجلی این شهید چهار ساله با همکاری اداره کل ثبت احوال خوزستان رونمایی خواهد شد.کیانی با تاکید بر اینکه ترویج فرهنگ ایثار و شهادت از جمله اهداف کانون است، گفت: توجه به ارزش های دینی و مذهبی در فعالیت های هفته کودک در اولویت قرار دارد.مدیرکل کانون پرورش فکری کودکان و نوجوانان خوزستان همچنین از عضویت رایگان در مراکز کانون در ایام این هفته خبر داد.**ترس از دنیای بدون کودکوی در ادامه بر ضرورت توجه دستگاه ها به حوزه کودک تاکید کرد و گفت: از مهم ترین شاخص های توسعه هر کشور توجه به این قشر که جوانان و آینده سازان کشور هستند، می باشد.کیانی با اشاره به اینکه باید از دنیای بدون کودک ترسید، بیان کرد: باید زمینه لازم را برای پیشرفت و شکوفایی استعدادهای کودکان فراهم کرد.دبیر برگزاری هفته کودک در خوزستان با بیان اینکه این هفته از 14 تا 20 مهر برگزار می شود، افزود: «کودک، خانواده، سبک زندگی ایرانی اسلامی»، «کودک، محیط زیست و میراث فرهنگی»، «کودک، صلح، بازی و نشاط»، «کودک، رسانه و ارتباطات»، «کودک، آموزش، سلامت و ایمنی»، «کودکان با نیازهای ویژه، فرصت ‌های برابر» و «کودک، کتاب و فرهنگ مطالعه» نام های انتخاب شده برای این هفته هستند. شعار امسال این هفته نیز «آینده را باید ساخت» تعیین شده است.** انتقاد از بی توجهی مدیران کل به حوزه کودکمعاون مدیرکل امور اجتماعی و فرهنگی استانداری خوزستان نیز با اشاره به اینکه روز و هفته کودک نمادین نیست، بیان کرد: کشورهای دنیا سالانه میلیاردها دلار برای ساخت سلاح هزینه می کنند و طبق آخرین بررسی ها اگر این هزینه ها به سمت تامین نیازهای اساسی مانند آموزش، تغذیه مورد نیاز و ... شود 90 درصد از کودکان بی سرپرست دنیا زیرپوشش قرار خواهند گرفت.یعقوب شلیش پور افزود: حضور نیافتن مدیران کل در نشست هماهنگی برگزاری برنامه های هفته ملی کودک در خوزستان، نشان دهنده بی توجهی به حوزه کودک است.وی یکی از مهمترین نیازهای حوزه کودک را آموزش دانست و گفت:مشکلات اقتصادی موجود در جامعه نباید دلیل تامین نشدن نیازهای کودکان به وِیژی در حوزه آموزش باشد.معاون مدیرکل امور اجتماعی و فرهنگی استانداری خوزستان ادامه داد: در بین سازمان های مردم نهاد سمن های تخصصی در زمینه کودک وجود ندارد و لازم است که کانون پرورش فکری کودکان و نوجوانان خوزستان در این زمینه فراخوان صادر و از علاقمندان در این حوزه حمایت کند. 7148/ 6037            "}