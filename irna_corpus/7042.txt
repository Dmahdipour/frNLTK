{"onTitr":" مدیرکل محیط زیست تهران:    ","titr":" دستگاه های دولتی پایتخت برای کنترل موتورخانه ها همکاری کنند","describe":" تهران ـ ایرنا ـ مدیرکل حفاظت محیط زیست استان تهران از همکاری نکردن برخی نهادهای دولتی در کنترل و پایش موتور خانه های این نهادها که با هدف کنترل آلایندگی انجام می شود انتقاد کرد.", "text":"به گزارش ایرنا، کیومرث کلانتری روز شنبه در پایان نشست کارگروه رفع آلودگی هوا در جمع خبرنگاران گفت: سازمان استاندارد استان تهران متولی کنترل میزان آلایندگی موتورخانه های دستگاه های دولتی است که در گزارش این سازمان همکاری نهادهای دولتی مطلوب نیست.وی ادامه داد: در این نشست مقرر شد تا دستگاه های دولتی با سازمان استاندارد همکاری کنند چرا که این اقدام بر اساس قانون هوای پاک انجام می شود.کلانتری با بیان اینکه سازمان صنعت، معدن و تجارت استان تهران از موافقت این وزارتخانه با افزایش سهم پایتخت در طرح جایگزینی خودروهای تجاری خبر داده است افزود: با توجه به جایگاه پایتخت سهم این شهر در دریافت کامیون و اتوبوس های نو و جایگزین خودروهای فرسوده هم در اختصاص سهمیه و هم در سرعت واگذاری افزایش میابد.وی از میزان سهمیه کلانشهر تهران برای نوسازی خودروهای تجاری اعم از کامیون، اتوبوس و مینی بوس ابراز بی اطلاعی کرد و در عین حال افزود: برای کل کشور در سه سال اجرای این طرح 200 هزار خودروی تجاری در نظر گرفته شده است که سهمیه هرسال 67 هزار دستگاه می شود.کلانتری گفت: خودروهای گازوییل سوز بیشترین آلودگی را در تهران ایجاد می کنند و بیش از 70 درصد این خودروها فرسوده هستند که باید نسبت به نوسازی این ناوگان اقدام عاجل کرد.وی خواستار انجام به موقع تکالیف در زمینه اجرای قانون هوای پاک از سوی 26 دستگاه متولی شد و افزود: اداره کل محیط زیست وظیفه کنترل و گزارش انجام به موقع این تکالیف را دارد.تهرام/6139 / 1539 /            "}