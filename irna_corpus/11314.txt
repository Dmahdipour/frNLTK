{"onTitr":"","titr":" ژن های مرتبط با کمردرد مزمن شناسایی شدند","describe":" تهران – ایرنا – مطالعات جدید نشان می دهد سه ژن در رشد و شکل گیری اسکلت نقش دارند که می توانند با کمردرد مزمن مرتبط باشند.", "text":"به گزارش روز سه شنبه گروه اخبار علمی ایرنا از پایگاه خبری ساینس دیلی، برای این مطالعه یک گروه بین المللی از محققان طیف وسیعی از تنوع ژنی مرتبط با کمردرد را بررسی کردند. این مطالعه شامل 150 هزار فرد بالغ بود که از این میان  29 هزار نفر به کمردرد مزمن مبتلا بودند.در این مطالعه محققان سه تنوع ژنتیکی مرتبط با کمردرد را شناسایی کردند؛ ژن SOX5 که تقریبا در تمام فازهای رشد جنین دخیل است، بیشترین ارتباط را با کمردرد و دردهای اسکلتی دارد. مطالعات قبلی نشان می دهد غیر فعال کردن این ژن در موش ها، منجر به اختلال در رشد و شکل گیری غضروف و اسکلت می شود. ادامه مطالعات نشان می دهد ژن دیگری که با فتق دیسک بین مهره ای (intervertebral disc herniation) مرتبط است، نیز در کمردرد نقش دارد. همچنین ژن دیگری در رشد نخاع نقش دارد که در احساس درد کمر نیز موثر است.محققان بر این باورند این دستاورد علمی می تواند راهکارهای جدید و موثری را برای درمان کمردرد مزمن و سایر دردهای اسکلتی پیش روی محققان قرار دهد. کمردرد عامل اصلی ناتوانی در سراسر جهان است.نتایج این یافته در نشریه PLOS Genetics منتشر شده است.علمی (6)**9259**1440            "}