{"onTitr":" مدیرکل دفتر امور انتظامی وزارت کشور:    ","titr":" کمیته پدافند غیرعامل وزارت کشور تشکیل شد","describe":" تهران – ایرنا - مدیرکل دفتر امور انتظامی و توسعه نظم عمومی وزارت کشور گفت: کمیته پدافند غیرعامل با موافقت وزیر کشور در این وزارتخانه تشکیل شد و در هفته های پیش رو، اولین جلسه این کمیته برگزار می شود.", "text":"به گزارش ایرنا از پایگاه اطلاع رسانی وزارت کشور، «حسین قاسمی» امروز - سه شنبه - در نشست مدیران کل پدافند غیرعامل استانداری ها افزود: ریاست این کمیته بر عهده حسین ذوالفقاری معاون امنیتی و انتظامی وزیر کشور است.وی یادآور شد: معاونان وزیر کشور اعضای این کمیته هستند که به فراخور موضوع، جلسات تشکیل می شود تا موضوعات پدافند غیرعامل در مرکز و استان ها به صورت ساختارمند دنبال شود.مدیرکل دفتر امور انتظامی و توسعه نظم عمومی وزارت کشور به آغاز طرح جامع پدافند غیرعامل استان ها اشاره کرد و اظهار داشت: مدیران پدافند غیرعامل استان ها باید به دو نکته مهم صیانت از اطلاعات و نظارت دقیق برای حفظ و نگهداری آنها و همچنین نظارت در روند تدوین این طرح توجه و نگاه ویژه ای داشته باشند.قاسمی همچنین گفت: امسال برای دومین بار نشست مدیران کل پدافند غیرعامل استانداری ها برگزار می شود و هدف از استمرار ساختارمند کردن ارتباط بین ستاد و صف است. مدیرکل دفتر امور انتظامی وزارت کشور خاطرنشان کرد: نزدیک شدن دیدگاه ها و تبادل روندهای موفق در پیگیری ها، مرور اقدامات انجام شده در 6 ماه گذشته، شنیدن نظرات، هم فکری و هماهنگی بیشتر، رفع مشکلات حوزه پدافند و برنامه ریزی برای تعیین مسیر و اهداف پیش رو و نحوه پیگیری از دیگر اهداف این حوزه است.قاسمی افزود: بیشتر مسائل بپیش از این، به صورت دبیرخانه ای دنبال می شد اما با رویکرد جدید، پیگیری امور به صورت ساختارمند خواهد بود و روند کار تسهیل و تسریع می شود.وی با یادآوری این که تلاش های زیادی در استان ها در حوزه پدافند دنبال می شود، تاکید کرد: در گذشته، صرفا سطوح استانی متوجه آن می شدند اما این اقدامات به صورت دقیق به سطوح بالادستی و وزارت کشور نمی رسید.مدیرکل دفتر امور انتظامی و توسعه نظم عمومی وزارت کشور همچنین به گلایه های مدیران کل پدافند غیرعامل استان ها در همین زمینه اشاره کرد و گفت: برای این که اقدامات استان ها دیده شود گزارش هایی به صورت مستمر از استان ها تهیه و به سمع و نظر وزیر کشور می رسانیم که اثرات مطلوبی نیز داشته است. همین امر موجب شده استانداران نیز توجه ویژه ای به اقدامات و گزارش های حوزه پدافند استان خود داشته باشند.** انتصاب اسماعیل نجار به عنوان عضو کمیته پدافند غیرعامل وزارت کشورعبدالرضا رحمانی فضلی وزیر کشور در حکمی اسماعیل نجار رییس سازمان مدیریت بحران کشور را به عنوان عضو کمیته پدافند غیرعامل این وزارتخانه منصوب کرد.برنامه ریزی برای کاهش آسیب پذیری زیرساخت ها و دارائی های وزارت کشور، حفظ و ارتقاء پایداری کارکرد و ماموریت هنگام مواجهه با بحران از طریق اجرای کامل اصول و الزامات پدافند غیرعامل و فرهنگ سازی و آموزش مناسب در این خصوص، از مهم ترین وظایفی ماموریت هایی است که در حکم انتصاب اسماعیل نجار بر آن  تاکید شده است.سیام**3070***1336            "}