{"onTitr":"","titr":" نخست ‌وزیر انگلیس از همکاری رقیبش با یک رسانه ایرانی انتقاد کرد","describe":" لندن – ایرنا – «ترزا می» نخست ‌وزیر انگلیس طی سخنانی در کنفرانس سالانه حزب محافظه‌کار، «جرمی کوربین» رقیب خود از حزب اپوزیسیون دولت را به دلیل همکاری با یک شبکه تلویزیونی ایرانی به باد انتقاد گرفت.", "text":"به گزارش روز چهارشنبه ایرنا، «می» ادعا کرد کوربین در حالی با رسانه دولتی ایران همکاری داشته که رسانه‌های آزاد این کشور را به باد انتقاد می‌گیرد. وی در ادامه اظهار داشت حزب کارگر به رهبری کوربین ارزش‌های مشترکی که میان اختلافات دو حزب کارگر و محافظه‌کار پل می‌زند را برنمی‌تابد.رهبر حزب کارگر انگلیس به دلیل همکاری سابق خود با شبکه «پرس تی وی» در لندن از سوی افکار عمومی تحت ‌فشار قرار دارد. او به‌ تازگی در گفت ‌وگو با کانال چهار انگلیس چندین بار از سوی مجری این شبکه، درباره همکاری‌اش با &#39;پرس تی وی&#39; مورد پرسش قرار گرفت و او هر بار پاسخ می‌داد که در یک مقطع زمانی با این شبکه همکاری داشته و دیگر ندارد.مجری کانال چهار با بیان این ادعا که او با شبکه‌ای همکاری داشته که در ماجرای خبرنگار مخالف ایرانی متهم است؛ پرسید که آیا او مشخصاً از این همکاری متأسف است، کوربین پاسخ داد &#39;خیر&#39; و افزود در هر برنامه‌ای که شرکت کرده درباره برقراری عدالت و حقوق بشر سخن گفته است.ماجرای خبرنگار ایرانی ‌تبار، یک اتهام ساختگی است که در جریان آن پرس تی وی به انجام مصاحبه اجباری با وی متهم شد. درواقع این شبکه تلویزیونی ژوئیه سال 2009 برنامه‌ای 10ثانیه‌ای از مصاحبه با مازیار بهاری پخش کرد که بهاری پس از آزادی به بهانه این‌که شبکه پرس تی‌وی مصاحبه‌ای اجباری با وی انجام داده است علیه این شبکه شکایت کرد. در پی این شکایت، سازمان نظارت بر رسانه‌های انگلیس(آفکام)در اکتبر 2011 ادعا کرد پرس تی‌وی با پخش این مصاحبه، قوانین پخش این سازمان را نقض کرده است. آفکام به این بهانه 100 هزار پوند پرس تی‌وی را جریمه کرد، دفتر این شبکه در لندن را بست و پخش برنامه‌های پرس تی‌وی از ماهواره اسکای را ممنوع کرد.اروپام ** هـ ن ** 1546            "}