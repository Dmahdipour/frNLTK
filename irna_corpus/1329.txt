{"onTitr":"","titr":" سنگاپور از نظر شاخص سرمایه انسانی در جهان اول شد","describe":" کوالالامپور- ایرنا- بانک جهانی با انتشار گزارشی جدید اعلام کرد بر اساس بررسی های انجام شده ، سنگاپور از نظر شاخص سرمایه انسانی برپایه وضعیت سیستم فراگیر بهداشت و سلامت و آموزش گسترده ، در صدر کشورهای جهان قرار دارد.", "text":"به گزارش روز پنجشنبه ایرنا، بانک جهانی در گزارشی در نوسا دائو اندونزی محل برگزاری نشست سالانه صندوق بین المللی پول و این بانک  اعلام کرد که 157 کشور در سراسر جهان در سال جاری از نظر وضعیت نیروی انسانی در دو بخش سیستم های بهداشت و سلامت و میزان آموزش مورد بررسی قرار گرفتند.دراین مقایسه تطبیقی ، شاخص سرمایه انسانی کشورهای مختلف جهان براساس رتبه بندی آنها در وضعیت کارکرد سیستم های بهداشتی، آموزش و پرورش، توانایی و بهره وری نیروی کار و درآمد شهروندان و رشد اقتصادی کشورها مورد بررسی تطبیقی قرار گرفت.براساس گزارش شاخص سرمایه انسانی بانک جهانی 2018 ، سنگاپور با اخذ 0.88 امتیاز رتبه نخست این فهرست و کره جنوبی ، ژاپن ، هنگ کنگ، فنلاند،ایرلند، استرالیا، سوئد، هلند و کانادا  نیز به ترتیب در زمره 10 کشور برتر جهان در شاخص سرمایه گذاری های گسترده  در حوزه نیروی انسانی در دو زمینه آموزش و بهداشت قرار گرفتند.براین اساس چین غول اقتصاد آسیا و جهان در جایگاه 64 امین کشور جهان قرار گرفت.طبق این گزارش اکنون سنگاپور درجایگاه بالاترین کشورها در وضعیت و شاخص نیروی انسانی  به ویژه از نظر سیستم آموزشی بسیار بالا قرار گرفته است.بانک جهانی گزارش داد که شاخص سرمایه انسانی ، سیستم جدیدی برای طبقه بندی کشورها از نظر سرمایه گذاری های انجام شده آنها برای بهره وری نیروی انسانی و مردم خود به ویژه در دو زمینه بهداشت و آموزش است و رتبه بندی آنها را دراین زمینه در جهان نشان می دهد.طبق گزارش بانک جهانی یک کودک در سنگاپور آموزش های رسمی را از سن 4 سالگی شروع می کند اما آموزش های رسمی و اجباری کودکان در این کشور 13 سال پیوسته تا سن 18 سالگی ادامه دارد.براساس شاخص های بین المللی 98 درصد از کودکان و نوجوانان در سنگاپور به مرحله آموزش متوسطه وارد می شوند، در حالیکه این رقم در آفریقای جنوبی صرفا 26 درصد است.'براین اساس تقریبا با همین نسبت نوجوانان و جوانان مرحله دوم آموزش متوسطه و سرانجام تحصیلات تکمیلی را طی کرده و وارد بازار کار می شوند  در حالی که تقریبا سه چهارم جوانان آفریقای جنوبی از ورود به این مرحله باز می مانند.علاوه بر این بر اساس بررسی انجام شده کودکی که در سنگاپور به دنیا می آید 100 درصد احتمال بقا وادامه زندگی را دارد  که این احتمال تا سن 60 سالگی به 95 درصد می رسد که این شاخص نشان دهده سیستم بهداشت و سلامت بسیار بالای این جامعه است.در گزارش بانک جهانی ابراز امیدواری شده است که کشورهای جهان تقویت شاخص ها و استانداردهای بین المللی برای آموزش و سلامت شهروندان  و نیروی انسانی خود را افزایش دهند.بر این اساس سنگاپور سرآمد و دولت آفریقایی چاد در انتهای فهرست 157 کشور جهان از نظر شاخص سرمایه انسانی در سال جاری میلادی قرار گرفتند.این بانک هشدار داده است افزایش موج اتوماسیون و استفاده هوش از مصنوعی در جهان بسیاری از مشاغل کم مهارت را در سال های آینده  تهدید خواهد کرد و کسب اشتغال و رقابت های شغلی برای افرادی که تحصیلات پایین و سلامت ضعیف دارند در آینده سخت تر خواهد شد.اجلاس سالانه صندوق بین المللی پول با حضور &#39;کریستین لاگارد&#39;رئیس صندوق، نمایندگان بانک جهانی، وزیران مالی ونمایندگان اقتصادی 189 کشور از روز سه شنبه هفته جاری در &#39;نوسادوآ&#39; جزیره بالی اندونزی در حال برگزاری است.وزیران امورمالی و روسای بانکهای مرکزی، نمایندگان پارلمان ها و مجالس کشورها و متخصصان ارشد اقتصادی از 189کشورجهان با 3 هزارو 200 نفر دراین اجلاس درجزیره بالی اندونزی شرکت کرده اند.آساق**1599**1663**            "}