{"onTitr":"","titr":" امانتداری سرلوحه کار پلیس است","describe":" گناوه- ایرنا- فرماندار گناوه گفت: پلیس راه در برقراری نظم و امنیت مقتدرانه تلاش و در خدمت رسانی به مردم امین و امانتداری را  سرلوحه خود قرار داده است.", "text":"به گزارش ایرنا، سیدعلی پاک نژاد روز چهارشنبه به همراه مسئولان در بازدید از مقر فرماندهی پلیس راه این شهرستان به مناسبت هفته ناجا افزود: این فرماندهی سه حوزه شهرستان های گناوه، دیلم و دشتستان را تحت پوشش قرار داده و در انضباط ترافیکی و آرامش و امنیت جاده ها شبانه روزی تلاش می کند.وی اضافه کرد: پلیس راه با تلاش شبانه روزی و تحمل سختی ها در گرما و سرما و دوری از خانواده، امنیت جاده ها را تامین و به عنوان فرشته نجات انسان ها به شمار می آیند.پاک نژاد ادامه داد: حوزه  استحفاظی جاده های این شهرستان گسترده و باتوجه به موقعیت جغرافیایی و بندری منطقه با تلاش نیروهای خدوم پلیس راه و نیروی انتظامی از امنیت مطلوبی برخوردار است.فرمانده پلیس راه گناوه هم گفت: در نیمه نخست امسال با حمایت های فرماندار و تلاش ماموران این فرماندهی میزان تصادفات در حوزه استحفاظی این شهرستان کاهش چشمگیری یافته است.سرهنگ یوسف یزدان پناه افزود: با توجه به بسیاری از حوادث رانندگی به دلیل رعایت نکردن نکات ایمنی و آیین نامه رانندگی رخ می دهد از رانندگان انتظار داریم که تمامی نکات راهنمایی و رانندگی را به عنوان یک وظیفه و ضرورت رعایت و مدنظر قرار دهند.شهرستان گناوه از محورهای مواصلاتی مهم و پرتردد استان بوشهر است.6164/6043            "}