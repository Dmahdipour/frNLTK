{"onTitr":"","titr":" طرح نظارت بر انبارهای کالا در بوشهر تشدید شد","describe":" بوشهر-ایرنا-معاون سازمان صنعت ،معدن وتجارت  استان بوشهر گفت: با همکاری نیروی انتظامی و تعزیرات حکومتی بازدید از مراکز عمده ذخیره کالا در این استان تشدید شده و بصورت روزانه انبارها رصد می شوند.", "text":"رضا جمالی روز چهارشنبه در گفت وگو با ایرنا افزود: پس از بررسی مدارک صاحبان کالا چنانچه تخلفی در زمینه احتکار و یا خودداری از عرضه یا پنهان کردن کالا صورت گرفته باشد با عاملان آن برخورد قانونی می شود.وی اظهارداشت: 50 قلم کالا مشمول اعلام موجودی و ثبت در سامانه انبارهاست که چنانچه صاحبان کالا شامل تولیدکننده، عمده فروش و خرده فروش موجودی کالاها را مشخص نکنند، احتکار به شمار می‌رود.جمالی تصریح کرد: بیشتر گزارش‌های مردم از تخلفات مربوط به حوزه مواد غذایی و کالاهای مصرفی روزانه است و بر همین اساس بیشتر بازرسی‌ها نیز بر مراکز توزیع این گونه کالاها صورت می‌گیرد.وی ادامه داد: در این ارتباط انتظار است مردم گزارش خود را از تخلف ها به سامانه 124 اعلام کنند تا پیگیری لازم انجام شود.7212/6045            "}