{"onTitr":"","titr":" بازدید آثار تاریخی سبزوار 21 درصد افزایش یافت","describe":" سبزوار- ایرنا- رئیس اداره میراث فرهنگی، صنایع دستی و گردشگری سبزوار گفت: در 6 ماه نخست امسال 540 هزار بازدید از آثار تاریخی و فرهنگی این شهرستان انجام شده که نسبت به مدت مشابه 21 درصد افزایش داشته است.", "text":"سیدرضا حسینی روز چهارشنبه در گفت و گو با خبرنگار ایرنا افزود: بیشترین بازدید گردشگران از خانه های تاریخی، آرامگاه اسرار، مسجد جامع ، موزه مردم شناسی، اقامتگاه های بومگردی، مناره خسروگرد و بقاع متبرکه امامزاده شعیب(ع) بوده است.وی ادامه داد: سبزوار با بهره مندی از 20خانه تاریخی، 2 اقامتگاه بومگردی ، 6 موزه، جاذبه های طبیعی کوهستانی و کویری، بقاع متبرکه و تولید 15 نوع صنایع دستی و سنتی، ظرفیت قابل توجهی در عرصه گردشگری دارد.حسینی با اشاره به اینکه امروز سبزوار از معبر به مقصد گردشگران تبدیل شده ،گفت: سالانه بیش از 25 میلیون زائر و مسافر از مسیر سبزوار رفت و آمد دارند که فرصت مناسبی برای تحول صنعت گردشگری و رونق اشتغال در شهرستان سبزوار است.مجموعه تاریخی زعفرانیه، مساجد پامنار و جامع، آرامگاه های حاج ملاهادی سبزواری (اسرار) و کاشفی، مناره تاریخی خسروگرد و مصلای تاریخی بخشی از مکانهای دیدنی این دیار برای مسافران است.این شهرستان در 230 کیلومتری غرب مشهد قرار دارد.8145/7495            "}