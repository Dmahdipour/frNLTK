{"onTitr":"","titr":" ساره جوانمردی دومین مدال طلای پاراآسیایی را کسب کرد","describe":" شیراز-ایرنا- ساره جوانمردی، تیرانداز شیرازی دومین مدال طلای بازی های پارا آسیایی 2018 جاکارتا اندونزی را کسب کرد و افتخاری بزرگ برای کشورمان به ارمغان آورد.", "text":"به گزارش ایرنا جوانمردی، سه شنبه در رشته تپانچه بادی 10 متر در کلاس sh1 شگفتی ساز شد و با اقتدار فاتح مدال طلا شد، سمیرا ارم دیگر تیرانداز شیرازی صاحب نشان نقره شد و سحر الشبانی از عراق هم مدال برنز گرفت.ساره جوانمردی، پدیده تیراندازی کشورمان، شانزدهم مهرماه جاری در این بازی ها در تپانچه 50 متر نیز مدال طلا گرفته بود.2 نشان طلا و یک برنز پارا المپیک ریو و لندن، پنج طلا و 2 نقره و یک برنزقهرمانی جهان، سه طلا و 2نقره رقابت های جام جهانی،2 طلا و یک نقره پارا آسیایی، 2 بار عنوان برترین ورزشکار ماه جهان و بهترین بانوی ورزشکار آسیا از جمله افتخارات این بانوی تیرانداز است.زهرا محمدی راد، در رشته شطرنج، سامان بلاغی، ندا فراستی، سمیه کهزاد پور و ناهید کرمی (بسکتبال با ویلچر)، ساره جوانمردی و سمیرا ارم (تیراندازی)، بهرام سلیمانی (دوچرخه سواری)، محمد الوان پور، سید علی اصغر جوانمردی، آرزو رحیمی، امید ظریف صنایعی و علیرضا فرح (دو و میدانی) و علی غریب شی (وزنه برداری) 14 ورزشکار اعزامی از استان فارس هستند و محسن عزیز نژاد هم از این استان به عنوان مربی دو و میدانی حضور دارد.سامان بلاغی، ندا فراستی، سمیه کهزاد پور، ناهید کرمی، ساره جوانمردی، سمیرا ارم، علیرضا فرح و محمد الوان پور از جمله ورزشکاران استان فارس در بازی های جاکارتا هستند که شانس کسب مدال در این رقابت ها را دارند.ساره جوانمردی، پرچمدار کاروان ایران در آیین افتتاحیه بازی های پارا آسیایی 2018 جاکارتا بود و سمیرا ارم هم دیگر بانوی تیرانداز شیرازی، پرچمدار مراسم اختتامیه این بازی هاست. سامان بلاغی، سمیه کهزاد پور، ندا فراستی، ساره جوانمردی و بهرام سلیمانی ورزشکارانی هستند که در دومین دوره این بازی ها که در سال 2014 در اینچئون کره جنوبی برگزار شد، حضور داشتند. ساره جوانمردی در این دوره (2014) در تیراندازی 2 نشان طلا گرفت و سمیه کهزاد پور، ندا فراستی و سامان بلاغی هم در بسکتبال با ویلچر نشان برنز را از آن خود کردند و بهرام سلیمانی هم در رشته دوچرخه سواری چهارم شد.همچنین فوتبالیست های فارسی در دوره گذشته (دومین دوره) چهار مدال طلا کسب کردند، که در سومین دوره، رشته فوتبال هفت و پنج نفره از بازی های پارا آسیایی جاکارتا، حذف شده است.کاروان 20 نفره اعزامی از استان فارس در مسابقه های پارا آسیایی 2014 اینچئون کره جنوبی، با کسب هشت مدال طلا، یک نقره و سه برنز، کارنامه درخشانی از خود به جای گذاشتند. کاروان ورزشی جانبازان و معلولان ایران قرار است در رشته های، دو و میدانی، پینگ پنگ، تیراندازی، تیر و کمان، شنا، والیبال نشسته، شطرنج، دوچرخه سواری، بسکتبال با ویلچر، بوچیا (ورزش ویژه معلولان نخایی)، جودو، گلبال و وزنه برداری شرکت کنند.در این رقابت ها 136ورزشکار از کشورمان در بخش آقایان و 73 ورزشکار در بخش بانوان شرکت می کنند. در سومین دوره این بازی ها که در 10 ورزشگاه در شهر جاکارتا برگزار می شود، سه هزار و 589 ورزشکار از 43 کشور در 18رشته با یکدیگر به رقابت خواهند پرداخت.کاروان ورزشی ایران در نخستین دوره این بازی ها که در سال 2010 در گوانژو چین و با حضور چهار هزار ورزشکار از 41 کشور آسیایی در 19رشته برگزار شد، با کسب 80 مدال (27 طلا، 24 نقره و 29برنز) به مقام چهارم رسید. ورزشکاران ایران در دومین دوره این بازی ها که در اینچئون کره جنوبی و با حضور چهار هزار و 500 ورزشکار از 41 کشور برگزار شد، در 16رشته ورزشی حضور یافتند و در این دوره هم با کسب 120مدال (37 طلا، 52 مدال نقره و 31مدال برنز) بعد از کشورهای چین، کره جنوبی و ژاپن به مقام چهارم دست یافت.سومین دوره بازی های پارا آسیایی که چهاردهم مهر 97 با پرچمداری ساره جوانمردی، ورزشکار شیرازی در شهر جاکارتا پایتخت کشور اندونزی آغاز شد تا بیست و یکم همین ماه ادامه دارد. 7368 /6118            "}