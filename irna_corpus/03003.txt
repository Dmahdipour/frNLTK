{"onTitr":"","titr":" 80 درصد دام های بستان آباد واکسینه شدند","describe":" تبریز-ایرنا- فرماندار شهرستان بستان آباد با اعلام اینکه در یکسال گذشته 80 درصد دام های زنده شهرستان با اجرای طرح های واکسیناسیون درمقابل بیماری ها واکسینه شدند، گفت: بیماری های مشترک بین دام و انسان در شهرستان تحت کنترل است.", "text":"سید علی موسوی حسینی روز سه شنبه در گفت و گو با خبرنگار ایرنا با اشاره به اینکه در شهرستان بستان آباد بیش از 80 هزار راس دام سبک و سنگین وجود دارد؛ گفت: بیماری تب مالت درشهرستان با تشکیل کمیته ویژه بررسی و کنترل بیماریهای مشترک انسان و دام تحت کنترل بوده و هیچ گونه نگرانی وجود ندارد.وی همچنین با اشاره به ضرورت تفکیک پسماندهای پزشکی و بیمارستانی گفت: برای دفع بهداشتی پسماندهای پزشکان عمومی مستقر در سطح شهر نیز باید فکری اساسی شود.فرماندار بستان آباد بر توجه بیشتر به وضعیت بهداشتی آبگرم معدنی تاکید کرد و گفت: مجتمع آبگرم بستان آباد نماد صنعت گردشگری شهرستان است و وضعیت فعلی این مجتمع به هیچ وجه مورد قبول و رضایت مردم و مسافران نیست.موسوی در پایان افزایش سن مردم و حرکت به سوی سالمندی را یادآور شد وگفت: همزمان با افزایش سن مردم، باید زیرساختهای لازم برای یک جامعه سالمند نیز درشهرستان ایحاد شود.وی ازنبود فضای تفریحی و مراکز درمانی و نگهداری ویژه سالمندان در شهرستان انتقاد کرد.7239/3071            "}