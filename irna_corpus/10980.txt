{"onTitr":"","titr":" آلمان از قانون جدید مهاجرتی رونمایی کرد","describe":" تهران - ایرنا - دولت آلمان از قانون جدید مهاجرتی رونمایی کرد که  مهاجران فاقد صلاحیت از خارج اروپا را برای اقامت دراین کشور محدود می کند.", "text":"به گزارش روزنامه دیلی میل، توافق درباره قانون جدید مهاجرت درآلمان که امروز سه شنبه توسط دولت ائتلافی آلمان اعلام شد بر اساس «مدل کِبِک» است و هدف از آن جلوگیری از اقامت مهاجران غیرماهر است. در این توافق آمده است: ما دیگر مهاجران فاقد صلاحیت اتباع کشورهای ثالث را نمی خواهیم و بر اصل جدایی نیروی کار مهاجر و مهاجران پناهجو پایبند هستیم.سیاست های درهای باز مهاجرتی «آنگلا مرکل» صدر اعظم آلمان با انتقادهایی مواجه شده است. «هورست زیهوفر» وزیر کشور آلمان از زمان انتخاب با شریک ائتلافی اش مرکل بر سر مسائل مهاجرتی اختلاف داشته  است.زیهوفر از حامیان اصلی اصلاح قانون مهاجرت آلمان بود که ماه ها مرکل را تحت فشار قرار داد.بر اساس قانون جدید، ورود به آلمان برای مهاجرانی دارای مهارت که می توانند صلاحیت حرفه ای و تسلط بر زبان آلمانی را نشان دهند، آسان تر خواهد بود.اما کسانی که فاقد مهارت حرفه ای هستند با موانع بیشتری برای اقامت در بزرگترین اقتصاد اروپا مواجه خواهند بود.مرکل در گذشته با استقبال از یک میلیون مهاجر و پناهجو در سال 2015 به عنوان بخشی از آنچه فرهنگ میزبانی آلمان توصیفف کرد، انتقادهایی را برانگیخت. وی اوایل ماه جاری میلادی اعتراضات ضد مهاجرتی در شهر کمنیتس آلمان را محکوم  کرد. جمعیتی متشکل از 1000 نفر با تکان دادن پرچم به مرکل و رسانه های خبری به دلیل مدیریت جرائم ناشی از حضور مهاجران و پناهجویان در کشورشان اعتراض کردند.اروپام**9158 ** 1546            "}