{"onTitr":" بعد از مهار حریق در خط لوله انتقال؛    ","titr":" تزریق گاز به شبکه باغملک آغاز شد","describe":" اهواز - ایرنا- رییس روابط عمومی شرکت گاز استان خوزستان با اشاره به حریق صبح امروز در خطوط لوله انتقال گار در محدوده شهر باغملک، گفت: تزریق گاز به شبکه این شهر و برخی از روستا هم اکنون آغاز شده است.", "text":"حسین کلانتریان شامگاه سه شنبه در گفت و گو با خبرنگار ایرنا، اظهارداشت: بر اساس اطلاعیه شرکت گاز استان، علاوه بر شهر باغملک، گاز روستاهای ، لران، کلتندر1 و 2، پادرازان، شهید کریمی، ابوالعباس، بختگان، لالب، صحرای خمین، مله، چلچلک، چیدن، رباط علیا و سفلی ، کیوب، و درب نیز از صبح امروز به دلیل حریق در خط لوله انتقال گاز قطع شده است.وی با اشاره به اینکه این خط لوله در محدوده وظایف و اختیارات منطقه یک عملیات انتقال گاز ایران است، ادامه داد: با این وجود گاز بخشی از مناطق مسکونی شهرستان باغملک قطع شد تا تعمیرات لازم در این زمینه انجام شود.رییس روابط عموی شرکت گاز استان تصریح کرد: با تزریق گاز به شبکه ماموران این شرکت هم اکنون در حال مراجعه به درب تک تک منازل هستند و با رعایت اصول ایمنی اقدام به وصل گاز واحدهای مسکونی ، تجاری و اداری می کنند.کلانتریان افزود: از ساکنان منطقه و مشترکان گاز طبیعی درخواست می شود تا وصل جریان گاز منازل و تحویل آن توسط ماموران پست امداد از دستکاری کنتور و رگولاتور اماکن خودداری و شیرهای مصرف داخلی خود را به حالت بسته نگهدارند.این مقام مسئول در شرکت گاز خوزستان ، یادآور شد: تعداد 100 نفر از نیروهای پست امداد 194 از شهرهای باغملک، هفتکل، رامهرمز و ایذه در عملیات وصل گاز مشترکان شرکت دارند.بر اساس این گزارش، نشت گاز از خط لوله انتقال گاز به اصفهان در باغملک در بامداد سه شنبه موجب آتش سوزی شد.آتش سوزی در یک کیلومتری شهر باغملک که در فاصله 140کیلومتری شرق اهواز قرار دارد رخ داد. این حادثه تلفات و مصدومی نداشته است.باغملک با جمعیت حدود 130 هزار نفر در شرق استان خوزستان واقع است.7148/6064            "}