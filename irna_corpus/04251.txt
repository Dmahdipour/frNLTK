{"onTitr":" فرماندار:    ","titr":" مناطق گردشگری شهرستان سلسله ساماندهی شوند","describe":" خرم آباد- ایرنا- فرماندار سلسله گفت: یکی از مهمترین ظرفیت های شهرستان حوزه گردشگری است که بایستی  ساماندهی شوند.", "text":"به گزارش خبرنگار ایرنا، شریف خسروی روز دوشنبه در بازدید از روند اجرای طرح ساماندهی سراب هنام که به همراه مدیرکل بنیاد مسکن انقلاب اسلامی لرستان صورت گرفت، با تاکید بر لزوم ساماندهی مناطق گردشگری شهرستان، اظهار داشت: یکی از مهمترین ظرفیت های شهرستان حوزه گردشگری است که باید از این ظرفیت در راستای رشد و توسعه و افزایش اشتغالزایی جوانان سلسله حداکثر بهره را برد.وی با اشاره به وجود سراب هنام به عنوان یکی از مهمترین جاذبه های گردشگری شهرستان، عنوان کرد: سراب هنام به عنوان یک جاذبه گردشگری در کنار اثر تاریخی هنام ظرفیتی است که نظیر آن در کمتر شهرستانی یافت می شود و می طلبد که در اجرای طرح ساماندهی آن از نصب المان های ملی برای زیباتر کردن این جاذبه منحصر به فرد شهرستان استفاده کرد.خسروی با اشاره به اینکه سراب هنام در فصول گردشگری دارای گردشگران بسیاری از سراسر کشور است، افزود: باید تلاش کنیم که ظرفیت های گردشگری شهرستان را در راستای رونق صنعت توریسم و رشد و توسعه شهرستان احیا کنیم.مدیرکل بنیاد مسکن لرستان نیز با اشاره به اجرای طرح بوم گردی در مناطق گردشگری ارزشمند و دارای بافت سنتی در استان، گفت: در این طرح به افراد بومی تسهیلاتی برای بازسازی و ساخت منازل به شیوه سنتی برای اسکان گردشگران اعطا می شود.رضایی برای استفاده از  بهترین روش های روز ضمن حفظ بافت ارزشمند روستا در اجرای طرح ساماندهی سراب هنام قول مساعد داد.گفتنی است در این بازدید که معاون عمرانی بنیادمسکن، بخشدار مرکزی سلسله و رئیس بنیادمسکن شهرستان نیز حضور داشتند از روند اجرای طرح آسفالت روستای بردبل دهستان هنام نیز بازدید شد. 7265/6060            "}