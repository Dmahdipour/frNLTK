{"onTitr":"","titr":" 68 میلیمتر باران در آیرقایه راز و جرگلان بارید","describe":" بجنورد- ایرنا- رئیس پیش بینی اداره کل هواشناسی خراسان شمالی گفت: بیشترین میزان بارش ثبت شده استان در 24 ساعت گذشته 68 میلیمتر بود که در ایستگاه آیرقایه در بخش جرگلان از توابع شهرستان راز و جرگلان باریده است.", "text":"مهری هاشمی دوین روز شنبه در گفت و گو با خبرنگار ایرنا اظهار داشت: در همین مدت ایستگاه های زرنه 44 میلیمتر و روستای تنگه ترکمن در جرگلان 41.5 میلیمتر باران داشته اند.وی افزود: همچنین کرپشتلی 40 میلیمتر، یکه سعود 32.6، گوینک 31، گیفان 26.7، قوشخانه 26، تازه قلعه 25، راز 22.5، لوجلی 20.7 و فرودگاه بجنورد 6.7 میلیمتر بارندگی داشته است.وی اظهار داشت: در 24 ساعت گذشته کمینه دمای هوای بجنورد مرکز استان خراسان شمالی 13 و بیشینه آن 28 درجه سانتیگراد بوده است.هاشمی افزود: در 24 ساعت گذشته کوسه شیروان با کمینه 10 درجه سانتیگراد سردترین و جاجرم با بیشینه دمای 30 درجه سانتیگراد گرمترین نقاط استان بوده اند.رئیس پیش بینی اداره کل هواشناسی خراسان شمالی گفت: طبق بررسی نقشه های هواشناسی و تصاویر ماهواره ای برای امروز وضعیت جوی به نسبت ناپایدار است که در برخی مناطق افزایش ابر و در پاره ای نقاط رگبار و رعد و برق پراکنده با احتمال تگرگ و ارتفاعات احتمال مه صبحگاهی پیش بینی شده است.به گزارش ایرنا به نقل از مدیریت بحران استانداری خراسان شمالی، بارندگی شدید بامداد شنبه موجب جاری شدن سیل، آبگرفتگی منازل مسکونی و بروز خساراتی در شهرستان های شیروان و راز و جرگلان شده است.استان 863 هزار نفری خراسان شمالی در شمال شرق کشور قراردارد و از مناطق سیل خیز محسوب می شود.استان خراسان شمالی 344 هزار هکتار کشتزار و باغ دارد.3007/5132            "}