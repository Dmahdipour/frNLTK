{"onTitr":" سخنگوی کمیسیون شوراهای مجلس:    ","titr":" نباید موضوع FATF را به فضای احساسی و تقابل بکشانیم","describe":" تهران - ایرنا - سخنگوی کمیسیون شوراها و امور داخلی مجلس با تاکید بر ضرورت اطلاع رسانی و روشنگری همه دستگاه ها درباره لوایح FATF، هرگونه فضای احساسی را به زیان منافع ملی دانست و گفت: نباید بین ارکان نظام و حاکمیت در مورد مسائل مختلف تقابل ایجاد کنیم.", "text":"به گزارش خبرنگار سیاسی ایرنا، نماینده مردم سمیرم در مجلس شورای اسلامی  به ایرنا، گفت: با توجه به اینکه لوایح چهارگانه FATF از سوی دولت به مجلس ارائه شده است، برخی علیه آن موضع گیری کرده اند. وی خاطرنشان کرد: انتظار این است که دولت در این زمینه شفاف سازی لازم را هم برای نمایندگان که در مجلس تصمیم گیران اصلی هستند، هم برای کارشناسان و هم مردم عادی باید بسته هایی را در نظر بگیریم که از طریق آن ها در مواردی که درباره برخی لوایح و طرح هایی که در مورد آن هاحساسیت های ویژه ای روی برخی توافق نامه های بین المللی وجود دارد، بتوانیم اطلاع رسانی لازم را به جامعه هدف انجام دهیم.وی افزود: انتظار می رود دولت برای عبور از این جریان سازی ها، اطلاع رسانی های لازم را برای رسیدن به اقناع عمومی در جامعه انجام دهد  از طرفی ما باید در کمیسیون های ذی ربط بحث های کارشناسی دقیق را درباره FATF انجام دهند و مواضع خود را به صورت صریح و شفاف اعلام کنند.سخنگوی کمیسیون شوراها و امور داخلی مجلس اظهار امیدواری کرد: با توجه به اینکه لایحه مبارزه با تامین مالی تروریسم به عنوان آخرین لایحه از لوایح چهارگانه  FATF موضوع بحث های زیادی شده است،  امیدورایم که در صحن علنی مجلس با استدلال های منطقی موافقان و مخالفان مجلس درمورد این لایحه  تصمیم درست اتخاذ شود که بر اساس آن هم منافع ملی و نظام رعایت شود هم اینکه ما بتوانیم از مسائل مورد بحث مالی و شفافیت را بتولانیم در کشور اجرا کنیم.سلیمی در خصوص مواضعی که از سوی مخالفان FATF به ویژه صدا و سیما در روزهای اخیر صورت می گیرد، افزود: دولت تریبون های مختلفی را در اختیار دارد و انتظار می رود از طریق رسانه ها، شبکه های اجتماعی و غیره، روشنگری های لازم را در این زمینه داشته باشد؛ اگر بخواهیم فضا را احساسی و تقابلی کنیم باعث می شود تصمیم درستی در این زمینه اتخاذ نشود و این به نفع کشور نخواهد بود؛ ما نباید بین ارکان نظام و حاکمیت تقابل ایجاد کنیم.**سیام**3050**1535            "}