{"onTitr":" سرپرست فرمانداری لاهیجان:    ","titr":" انسان محوری از افتخارات نیروی انتظامی  است","describe":" لاهیجان - ایرنا - سرپرست فرمانداری لاهیجان گفت: از افتخارات نیروی انتظامی جمهوری اسلامی ایران، انسان محور بودن آن است  و این نیرو خدمات خود را در حفظ شانیت انسان ها می داند.", "text":"به گزارش خبرنگار ایرنا امیرجانبازی روز چهارشنبه در مراسم صبحگاه مشترک نیروهای مسلح لاهیجان اظهارداشت: عزت در کنار اقتدار یکی از مولفه های مهم هر کشوری است و مردم درکنار امنیت پایدار  می توانند آرامش و آسایش را  احساس کنند که در این شهرستان  این امنیت وجود دارد.وی یکی دیگر از وظیفه های نیروی انتظامی در کنار اقتدار و عزت را  وظیفه شناسی درچارچوب قانون و قانون مداری  دانست و خاطرنشان  کرد: علاوه بر اقتدار ، عزت ، مهربانی ، خدمت به مردم و دقت در انجام وظایف  قانونی ، درستکاری ، امانتداری و دفاع از ارزش ها از وظایف نیروی انتظامی است.جانبازی ادامه داد: هم اکنون نیروی انتظامی با هوشمندی و درک درست و بموقع از اوضاع  کشور و منطقه  توانسته به عنوان یک سازمان توانمند و با عزت در میهن اسلامی نمود پیدا کند و با حضور بموقع در همه میادین با جلب رضایت و اعتماد مردم، به درستی انجام وظیفه نماید.وی با اشاره به اینکه نیروی انتظامی برخاسته از متن مردم است، افزود: حضور مقتدرانه نیروی انتظامی درعرصه های مختلف  اقتدار نظامی جمهوری اسلامی را می رساند و این  اقتدار در کنار صمیمیت و مهربانی ارزشمند است .به گفته جانبازی، مردم لاهیجان در بارندگی اخیر  همدلی و همراهی  سپاه ، بسیج و سازمان های مردم نهاد ، نیروی انتظامی و مجموعه مدیریت شهرستان را دیدند و این مدیریت با توانمندی  توانست این بارش تند، سیل آسا  و کم سابقه را کنترل کنند تا حداقل خسارت به شهرستان وارد شود.وی بر لزوم هماهنگی دستگاه های مسئول تاکید و اضافه کرد: هماهنگی ها میان نیروی انتظامی ، وزارت کشور و زیر مجموعه آن بویژه شورای امنیت کشور از جمله تاکیدات مقام معظم رهبری است که این  صمیمیت  در سطح شهرستان لاهیجان وجود دارد .در پایان این مراسم چند تن از فرماندهان پاسگاه های انتظامی و کلانتری ها، شوراهای معتمد پلیس ، فرماندهان نمونه ، پلیس افتخاری ، آتش نشانان شهرستان و شماری از خانواده های شهدا تجلیل شدند.شهرستان لاهیجان در 40 کیلومتری شرق مرکز استان گیلان واقع است.6029/2007            "}