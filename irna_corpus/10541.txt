{"onTitr":" نخستین سخن رئیس جمهوری جدید؛    ","titr":" برهم صالح: ماموریتم حفظ تمامیت ارضی عراق است","describe":" بغداد - ایرنا - 'برهم صالح' رئیس جمهوری جدید عراق در اولین اظهارنظر پس از انتخاب خود گفت که ماموریتش پایبندی به سوگند قانون اساسی و حفظ استقلال و تمامیت ارضی عراق خواهد بود.", "text":"به گزارش ایرنا، صالح نامزد اتحادیه میهنی کردستان عراق در جلسه عصر سه شنبه پارلمان عراق با اکثریت قاطع در دور دوم رقیب خود فواد حسین نامزد حزب دموکرات کردستان عراق به رهبری مسعود بارزانی را شکست داد و از سوی نمایندگان بعنوان سومین رئیس جمهوری عراق پس از سقوط دیکتاتوری صدام معرفی شد. وی دقایقی پس از ادای سوگند ریاست جمهوری در سخنانی کوتاه گفت که رئیس جمهوری  همه عراقی ها و نه یک گروه یا جریان  خاص خواهد بود. صالح گفت که تلاش می کند عراق بحران های تازه ای را تجربه نکند.تاکید بر حفظ استقلال و تمامیت ارضی عراق در نخستین سخنرانی برهم صالح بعنوان رئیس جمهوری، به باور ناظران مسائل این کشور، پیام مثبتی به گروههای سیاسی از یکسو و پیام روشنی به اقلیت جدایی طلب در کردستان عراق از سوی دیگر تلقی شده است.  خاورم*4*380**            "}