{"onTitr":" در یاسوج    ","titr":" مالکان ساختمانها به نصب تانکر ذخیره آب ملزم می شوند","describe":" یاسوج- ایرنا- شهردار یاسوج گفت: مالکان ساختمان ها در این شهر به نصب تانکر ذخیره آب و استفاده از پنجره های 2 جداره ملزم می شوند.", "text":"نستهن مقدم روز شنبه در گفت و گو با ایرنا،با اشاره به محدودیت های منابع و بخصوص بحران آب در کهگیلویه و بویراحمد، اظهار داشت: مصرف صحیح و کاهش تلفات انرژی یکی از مهمترین مسائلی است که باید دستگاه ها و مردم برای آن تلاش کنند.وی افزود: لازم است تا دستگاه های خدمات رسان و شهرداری ها هماهنگی بیشتری برای جلوگیری از دوباره کاری ها و اتلاف هزینه داشته باشند.مقدم بیان کرد: برای جلوگیری از ساخت و ساز های غیرمجاز دستگاه های خدمات رسان از ارائه خدمات به ساختمان های فاقد پروانه خودداری کنند.وی عنوان کرد: شهرداری ها نیز قبل از ارائه پروانه ساختمانی از دستگاه های خدمات رسان استعلام های لازم را بگیرند.شهردار یاسوج ابراز داشت: رعایت حریم خطوط انتقال آب، گاز و برق از موضوعاتی است که باید در ساخت و ساز ها مدنظر قرار بگیرد.مقدم با اشاره به اینکه کهگیلویه و بویراحمد فاقد نیروگاه برق است، افزود: نصب دیزل ژنراتور برای ساختمان های بزرگ و مهم جهت تامین نور روشنایی راه پله ها و آسانسور در مواقع اضطراری پیش بینی شود.وی گفت: جهت جلوگیری از نازیبایی ها در سیما و منظر شهری و همچنین افزایش ایمنی و عمر تاسیسات مخابراتی و برق رسانی خط زمینی، تونل خدمات به عنوان رویکرد جدید در دستور کار همه دستگاه ها قرار گیرد.شهر یاسوج مرکز کهگیلویه و بویراحمد 130 هزار نفر جمعیت دارد.9868/1662            "}