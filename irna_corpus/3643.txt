{"onTitr":"","titr":" بنیاد برکت 300 فقره تسهیلات اشتغال در تکاب پرداخت می کند","describe":" مهاباد- ایرنا- فرماندار تکاب گفت: بنیاد برکت 300 فقره تسهیلات اشتغالزایی در بخش دامپروری به روستائیان این شهرستان پرداخت می کند.", "text":"به گزارش ایرنا علی مکرمی روز سه شنبه در بازدید از روستاهای بخش مرکزی تکاب افزود: این تسهیلات تا سقف 250 میلیون ریال برای خرید و نگهداری دام و ایجاد زمینه های خوداشتغالی به روستائیان پرداخت می شود.وی با بیان اینکه مراحل و مقدمات پرداخت این تسهیلات به روستائیان تکاب انجام شده است، بیان کرد: بیش از 200 فقره تسهیلات اشتغالزایی نیز در مرحله دوم از سوی بنیاد برکت در اختیار روستائیان تکاب قرار می گیرد.مکرمی با اشاره به فعالیت بنیاد برکت در تکاب ادامه داد: پرداخت تسهیلات اشتغالزایی در روستاها به رونق اقتصادی در این مناطق منجر می شود و روستائیان می توانند برای دریافت آن مراجعه کنند.وی اضافه کرد: بنیاد مسکن انقلاب اسلامی نیز برای نوسازی و بهسازی منازل مسکونی در روستاها تسهیلات ارزان قیمت بانکی تا سقف 250 میلیون ریال با بازپرداخت 15 ساله اعطا می کند.فرماندار تکاب بیان کرد: اهالی روستاها برای بهره مندی از تسهیلات اشتغال روستایی و وام های بنیاد برکت درخواست ها و طرح های دارای توجیه فنی و اقتصادی خود را به دستگاه های اجرایی مرتبط از جمله جهاد کشاورزی ارائه دهند.مکرمی گفت: برخی روستاهای تکاب وضعیت عمرانی مناسب و مشکلات کمتری دارند و تا حدودی توسعه یافته اند و تحقق این امر بدون خواست و اراده مردم ممکن نبود.به گزارش ایرنا بنیاد برکت براساس رهنمودهای رهبر معظم انقلاب و با ﺣﻤﺎﻳﺖ ﺳﺘﺎد اﺟﺮایی ﻓﺮﻣﺎن ﺣﻀﺮت اﻣﺎم(ره) تاسیس شده است و در زمینه های زمینه‌های آموزشی، بهداشتی، برق‌رسانی، آبرسانی، مخابراتی، فرهنگی ، آبخیزداری و دامپروری فعالیت می کند.شهرستان تکاب با 81 هزار نفر جمعیت در جنوب آذربایجان غربی واقع شده و دارای 100 روستا است.7514/3020/7129/3072            "}