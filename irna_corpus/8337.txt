{"onTitr":"","titr":" نفت آبادان به مرحله یک چهارم نهایی جام حذفی راه یافت","describe":" اهواز- ایرنا – تیم نفت آبادان با پیروزی برابر استقلال خوزستان در مرحله یک هشتم نهایی جام حذفی فوتبال کشور به مرحله بعد راه یافت.", "text":"به گزارش ایرنا 2 تیم استقلال خوزستان و صنعت نفت آبادان در مرحله یک هشتم نهایی رقابت های جام حذفی فوتبال کشور پنجشنبه شب در ورزشگاه غدیر اهواز به مصاف یکدیگر رفتند که در نهایت تیم نفت آبادان با نتیجه پنج بر 2 به برتری رسید.در این دیدار فرزین گروسیان، احمد آل نعمه، ساسان شیرمردی، یونس دلفی، میثم کریمی، وحید خشتان، ایمان مبعلی، محمدرضا مظاهری، مصطفی کیانی، مهرداد پور ابوالقاسم و میثم شاه مکوندزاده ترکیب تیم استقلال خوزستان را تشکیل می دادند. همچنین شهاب گردان، عقیل کعبی، وفا هخامنش، سیروان قربانی، حسین ساکی، اکبر ایمانی، طالب ریکانی، مصطفی احمدی، کرار جاسم، جعفر سلمانی و رضا جبیره برای تیم نفت آبادان به میدان رفتند.تیم استقلال خوزستان در دقایق هشت و 24 بازی توسط محمدرضا مظاهری و ایمان مبعلی برای 2 بار دروازه طلایی پوشان آبادانی را باز کرد که این موضوع باعث ناراحتی هواداران نفت آبادان شد.طولی نکشید که طالب ریکانی در دقیقه 34 بازی از روی نقطه پنالتی اولین گل خورده آبادانی ها را جبران کرد و در ادامه رضا جبیره در دقیقه 47 دومین گل تیم نفت آبادان را به ثمر رساند و کار را به تساوی کشاند.  در دقیقه 57 بازی کرار جاسم سومین گل نفتی ها را باز هم از روی نقطه پنالتی دردروندروازه کاشت و دردقیقه 67 بازی جعفر سلمانی چهارمین گل نفتی ها را به ثمر رساند.اما این پایان کار نبود و در دقیقه 75 بازی باز هم جعفر سلمانی برای برزیلی های ایران گلزنی کرد تا تیم نفت آبادان در نهایت با نتیجه پنج بر 2 به برتری برسد. قضاوت این دیدار بر عهده پیمان فرخی مهر بود که حسن ظهیری و سجاد طوری او را در امر قضاوت او را همراهی می کردند.در این دیدار ساسان شیرمردی از تیم نفت آبادان و احمد آل نعمه و وحید خشتان از تیم استقلال خوزستان از داور بازی کارت زرد دریافت کردند.بدین ترتیب تیم نفت آبادان با پیروزی در این دیدار به مرحله یک چهارم نهایی رقابت های جام حذفی فوتبال کشور راه یافت.9879/6002            "}