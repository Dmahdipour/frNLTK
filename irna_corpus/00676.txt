{"onTitr":"","titr":" جشنواره &#39;سلام به کودکی&#39; در خوی برگزار شد","describe":" ارومیه- ایرنا- جشنواره سلام به کودکی به مناسبت روز جهانی کودک با حضور 300 دانش آموز خویی برگزار شد.", "text":"رییس اداره میراث فرهنگی، صنایع دستی و گردشگری خوی روز پنجشنبه در  این خصوص به خبرنگار ایرنا گفت: این جشنواره همراه با اجرای برنامه های فرهنگی و هنری توسط هنرمندان به صورت طنز و نمایش  بود.عزیز میرزایی افزود: تبدیل مکان موزه به مجموعه تفریحی و آموزشی و دادن برگه های سوالات آموزشی به کودکان جهت یادگیری نحوه بازدید از موزه و دیگر سوالات آموزشی به همراه اهدای جوایز از جمله برنامه های این جشنواره بود.وی به اهداف برگزاری این جشنواره اشاره کرد و ادامه داد: آموزش، تقویت قدرت تخیل و آشنایی با فرهنگ و تاریخ و هدفمند کردن بازدید ها از موزه و ایجاد علاقه در نسل آینده از جمله این اهداف است.به گزارش ایرنا، موزه خوی دومین موزه غنی استان است که در سال 1384 تاسیس و همه روزه از ساعت 8 صبح تا 5 عصر جهت بازدید علاقه مندان دایر است.7132/2093            "}