{"onTitr":"","titr":" تامین اجتماعی ایران 19 لوح ودیپلم افتخار بین المللی دریافت کرد","describe":" کوالالامپور- ایرنا- سازمان تامین اجتماعی ایران در همایش منطقه ای اتحادیه بین المللی تامین اجتماعی 'ایسا' در کوالالامپور مالزی به دلیل تجارب موفق در ارائه خدمات در بخش های مرتبط با توسعه دسترسی های عمومی در حوزه درمان و سلامت و خدمات رفاهی  طی مراسمی از این اتحادیه بین المللی  چهار لوح تقدیر و 15 دیپلم افتخار دریافت کرد.", "text":"به گزارش روز چهارشنبه ایرنا ، در همایش سه روزه منطقه ای اتحادیه بین المللی تامین اجتماعی'ایسا'  در بخش آسیا و اقیانوسیه  که از شب گذشته  در کوالالامپورآغاز به کار کرد، شرکت کنندگان در موضوع اصلی 'آینده تامین اجتماعی و حمایت از آن برای حفظ آینده درکشورها' با یکدیگر به تبادل نظر می پردازند. در این همایش منطقه ای نمایندگان هریک از کشورها در سخنرانی های به چالش های پیش روی سازمان ها و دستگاههای تامین اجتماعی در کشور خود می پردازند. ازجمله این چالش ها اقتصاد دیجیتالی و مشاغل نوین، توسعه درمان و توسعه پوشش بیمه ای است. به گزارش ایرنا، شامگاه سه شنبه در مراسم افتتاحیه همایش منطقه ای اتحادیه بین المللی تامین اجتماعی 'ایسا' در هتل رویال چولان کوالالامپور به  تعدادی از کشورها از جمله ایران 4 لوح تقدیر و 15دیپلم افتخار تعلق گرفت که محسن سرخو عضو هیات مدیره سازمان تامین اجتماعی این جوایز را تحویل گرفت.سرخو در گفت وگو با ایران در مورد علت انتخاب ایران برای دریافت این جوایز  گفت: چهار لوح دریافت شده ایران در زمینه تجارب موفق ایران در حوزه خدمات کارآمد بیمه ای الکترونیک، پذیرش الکترونیکی بیماران از طریق تلفن، اینترنت،نرم افزار موبایلی،ارائه خدمات سیار تامین اجتماعی ازطریق تلفن همراه و جایگزینی دفترچه های درمانی کاغذی با نسخ الکترونیکی به سازمان تامین اجتماعی جمهوری اسلامی ایران ارائه شده است.وی افزود: دیپلم های افتخار ارائه شده به سازمان تامین اجتماعی نیز در زمینه های مختلف از جمله ،برون سپاری خدمات بیمه ای، برقراری ارتباط و ایجاد تعامل با شرکای تامین اجتماعی،رفع همپوشانی بیمه ای،قانون حمایت خانواده، گسترش بیمه ای به زنان سرپرست خانوار ارائه شده است.سرخو، اجرای طرح نسیم سلامت(برنامه تفریحی، ورزشی برای بازنشستگان)،گسترش پوشش بیمه ای،طرح کرامت رضوی(اعزام بازنشستگان به سفرهای زیارتی)، معاینات بدو استخدام، ارتقای دانش سلامت بازنشستگان و گسترش پوشش بیمه ای مهاجران را از دیگر علل دریافت دیپلم های افتخار توسط سازمان تامین اجتماعی از اتحادیه بین المللی ایسا دانست. همایش منطقه ای اتحادیه بین المللی تامین اجتماعی 'ایسا' در روزهای دوم تا 4 اکتبر (12-10 مهر) درمالزی برگزار می شود.سرخو گفت که ایران از ابتدای تاسیس  سازمان تامین اجتماعی تاکنون یک لوح تقدیر و یک لوح افتخار از اتحادیه بین المللی تامین اجتماعی موسوم به 'ایسا' که مقر آن در ژنو می باشد، دریافت کرده بود.اتحادیه بین المللی تامین اجتماعی(ISSA) سازمانی راهبردی بین المللی برای نمایندگی ها و سازمانهای تامین اجتماعی و دپارتمان های دولتی بشمار می رود. این نهاد در سال 1927 تحت نظارت سازمان بین المللی کار و بنا به درخواست تعدادی از کشور های اروپائی برای به اشتراک گذاشتن تجارب، اطلاعات و هماهنگی های ملی در حوزه طرح های بیمه های اجتماعی بنا نهاده شد. ایران قریب به نیم قرن پیش به عضویت سازمان ایسا درآمده است. هانس هورست کنکلوسکی دبیرکل ایسا شب گذشته در مراسم افتتاحیه اعلام کرد در این همایش منطقه ای بیش از 56 سازمان های تامین اجتماعی کشورهای منطقه آسیا- اقیانوسیه شرکت کرده اند که تعدادی از این کشورها از جمله مالزی کشور میزبان نیز به دلیل خدمات ویژه خود دراین حوزه لوح تقدیر و دیپلم افتخار دریافت کردند.آساق **1599 ** 1908            "}