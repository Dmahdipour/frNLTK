{"onTitr":"","titr":" فرش قرمز شورای شهر همدان زیرپای سرمایه گذاران","describe":" همدان- ایرنا-  حمایت از سرمایه گذاری یکی از اصول پایدار در رونق اقتصادی، تولید و ایجاد اشتغال پایدار محسوب می شود که از نگاه دولت تدبیر و امید دور نمانده و در همدان نیز علاوه بر مدیریت ارشد استان، شورای اسلامی این شهر فرش قرمز را زیر پای سرمایه گذاران گسترانیده است.", "text":"به گزارش ایرنا، اعضای شورای اسلامی شهر همدان نیز سرمایه گذاری را به عنوان یکی از سیاست های ثابت در مسیر تحقق اقتصاد مقاومتی می دانند و معتقدند که گسترش سرمایه گذاری و حمایت از سرمایه گذاران مسیری است که امروز استان همدان بیش از هر زمان دیگر به آن نیاز دارد.جذب سرمایه گذاری های داخلی و خارجی در دسترس ترین مسیر برای رونق تولید و اقتصاد است و ضرورت دارد برای تحقق این هدف مهم و دستیابی به آثار گرانبهای آن موانع موجود برداشته شود.در همین چارچوب نخستین جلسه کمیسیون اقتصاد، سرمایه گذاری و گردشگری شورای اسلامی شهر همدان به بررسی موانع سرمایه گذاری در این شهر اختصاص یافت.به گزارش روز چهارشنبه روابط عمومی شورای شهر همدان، حسین قراباغی در جلسه یاد شده بر ضرورت ایجاد محیطی امن برای حضور سرمایه گذار در استان و بخصوص شهر تاکید کرد و گفت: مطالعه و برنامه ریزی برای ایجاد مرکز مشترک رفاهی، تاریخی، گردشگری و سرمایه گذاری جزو برنامه های این کمیسیون است.وی در بحث اقتصادی خواستار رابطه بین مولفه های اقتصادی و وظایف شهرداری شد و افزود: سرمایه گذاری شهرداری و مباحث مالی و حقوقی مرتبط با آن در سایر مجموعه ها باید شفاف و به روز رسانی شود.رئیس کمیسیون اقتصادی، سرمایه گذاری و گردشگری شورای اسلامی شهر همدان خواستار استفاده از ظرفیت سفرای همدانی الاصل در کشورهای دیگر شد و گفت: تشکیل تیم های نمایشگاهی در داخل و خارج از کشور فرصت مناسبی برای سرمایه گذاری و جذب گردشگر است.وی با بیان اینکه توسعه گردشگری مسیری جدید در سرمایه گذاری داخلی و خارجی در این بخش ارزیابی می شود، اظهار داشت: شورای شهر و شهرداری همدان از سرمایه گذاران بویژه در حوزه گردشگری حمایت می کند و در این زمینه اقداماتی انجام داده است که از جمله آنها می توان به مصوبه رایگان شدن پروانه ساختمانی هتل ها اشاره کرد.قراباغی اضافه کرد: زیرساخت های توسعه گردشگری با انقلاب هتل سازی و بهبود مسیرهای دستیابی به همدان از جمله فرودگاه، راه آهن و جاده ها فراهم شده است که لزوم تقویت ظرفیت های گردشگری شهر همدان را می طلبد.وی ادامه داد: ضروری است تا با تعامل سازنده و به روز با ارگان ها و سازمان های مرتبط در حوزه گردشگری، از ظرفیت سرمایه گذاری داخلی و خارجی در حوزه مرتبط با مدیریت شهری بهره برداری اساسی شود.قراباغی تاکید کرد: باید با همدلی و همکاری بیشتر، از داشته ها و ظرفیت های خود برای رونق صنعت گردشگری و جذب سرمایه گذار استفاده کنیم و این منوط به حرکت جهادی و منسجم است.رئیس کمیسیون اقتصادی، سرمایه گذاری و گردشگری شورای اسلامی شهر همدان با اشاره به اینکه اتاق فکر با حضور صاحب نظران و کارشناسان حوزه سرمایه گذاری و گردشگری تشکیل شده است افزود: شناسایی ظرفیت ها و ابزار مورد نیاز برای رونق صنعت گردشگری و جذب سرمایه گذاری ضرورتی است که همگان باید در این زمینه وارد شوند.مدیرکل میراث فرهنگی، صنایع دستی و گردشگری استان همدان نیز در این ارتباط گفت: هم اکنون 10 هتل در همدان در دست ساخت است که افتتاح آنها و اتمام بازسازی و نوسازی برخی هتل های قدیمی به افزایش اعتماد به نفس استان برای میزبانی از گردشگران داخلی و خارجی کمک می کند.علی مالمیر افزود: هم اکنون بیش از یکهزار و 300 تخت هتلی در استان همدان وجود دارد و این رقم با افتتاح هتل های در دست ساخت به بیش از سه هزار و 500 تخت می رسد.وی بیان کرد: در گذشته برای میزبانی رویدادهای ملی و فراملی، همواره نگرانی هایی از بابت زیرساخت های آن همچون سالن جلسات و هتل مناسب وجود داشت، اما با انقلاب هتل سازی که در دولت یازدهم در همدان صورت گرفت، این دغدغه ها رفع شده و هم اکنون وضعیت هتلی همدان مناسب است؛ هرچند باید توسعه یابد.گفتنی است 117 طرح سرمایه گذاری در دستور رسیدگی کمیسیون اقتصادی، سرمایه گذاری و گردشگری شورای شهر همدان قرار دارد.شورای اسلامی شهر همدان جذب سرمایه گذار و ایجاد طرح های اقتصادی در راستای اشتغالزایی را به عنوان محور برنامه های خود معرفی کرده است.7523/2090            "}