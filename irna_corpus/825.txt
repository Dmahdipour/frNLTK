{"onTitr":"","titr":" شهدای مدافع حرم مروجان فرهنگ حسینی هستند","describe":" اراک - ایرنا - جانشین فرماندهی سپاه روح الله استان مرکزی گفت: شهدای مدافع حرم مروجان فرهنگ حسینی و نهضت ایثار و شهادت در  جهان هستند.", "text":"به گزارش ایرنا، سرهنگ پاسدار «محسن گلشن زاده» عصر پنجشنبه در حاشیه آیین نخستین سالگرد شهید سردار«عبدالله خسروی» در محل کانون امام علی(ع) اراک، افزود: رزمندگان دافع حرم  بدون هیچ انتظاری و به صورت داوطلبانه در جبهه سوریه و عراق حضور پیدا کردند و به عنوان حافظان حرم آل الله دشمنان اسلام را از این 2 کشور بیرون راندند. وی ادامه داد: سازماندهی داعش و دیگر گروهک های تکفیری در عراق و سوریه با هدف نزدیک شدن به ایران و ضربه زدن به آرمان های نظام اسلامی بود که این توطئه دشمنان با حضور پرشور رزمندگان اسلام خنثی شد. جانشین فرماندهی سپاه روح الله استان مرکزی بیان کرد:  حفظ انقلاب اسلامی به فرموده امام راحل از هر مسئله دیگر واجب تر و به همین دلیل امت حزب الله ایران وظیفه دارند در هر شرایطی که آرمان های نظام اسلامی به خطر بیفتد وارد میدان شده و نقشه های شوم دشمنان را نقش برآب کنند. وی اظهار داشت: مدافعان حرم ایرانی در خارج مرزها در برابر گروه های تروریستی و داعش با اقتدار ایستاده اند و به برکت اخلاص، ایثار و رشادت های آنان  کشورهای عراق و سوریه از وجود تروریست ها پاک شده است. چند تن از همرزمان شهید خسروی در این آیین به بیان خاطره و ویژگی های اخلاقی این شهید والامقام پرداختند. شهید سردار «عبدالله خسروی» مهرماه سال گذشته در دفاع از حریم اهل بیت(ع) در سوریه به درجه رفیع شهادت نائل آمد. استان مرکزی 6 هزار و 200 شهید والامقام تقدیم انقلاب اسلامی کرده است. 3017/6013/            "}