{"onTitr":"","titr":" کشف قاچاق کالا در گناباد افزایش یافت","describe":" گناباد- ایرنا- فرمانده انتظامی گناباد گفت: میزان کشفیات قاچاق کالا در این شهرستان طی یک سال اخیر تاکنون با 10 درصد افزایش نسبت به مدت مشابه سال قبل به پنج میلیارد و 750 میلیون ریال رسید.", "text":"سرهنگ قربانعلی قربانی روز دوشنبه در نشست خبری افزود: میزان کشف مواد مخدر نیز طی همین مدت  با 21 درصد رشد نسبت به یک سال قبل از آن در گناباد به 810 کیلوگرم افزایش یافت.وی به افزایش هفت درصدی سرقت در گناباد نیز اشاره و بیان کرد: 80 درصد سرقتها توسط ماموران انتظامی کشف شد. همچنین 22 نفر متهم در ارتباط با جرائم در فضای سایبری در این شهرستان دستگیر و 70 پرونده در این بخش تشکیل شد.فرمانده انتظامی گناباد ادامه داد: همچنین 11 هزار و 528 مورد تماس مردمی طی یک سال اخیر با دفتر نظارت همگانی 197 پلیس این شهرستان برقرار شد که در مقایسه با مدت مشابه قبل 16 درصد افزایش یافت و چهار هزار و 198 مورد از تماسها منجر به تشکیل پرونده شد. سیزدهم تا بیستم مهرماه به عنوان هفته نیروی انتظامی نامگذاری شده است. گناباد در فاصله 287 کیلومتری جنوب مشهد واقع است.2095/1858            "}