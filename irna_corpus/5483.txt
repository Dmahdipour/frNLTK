{"onTitr":" کرنومتر گل نزدن های رئال مادرید؛    ","titr":" 6 ساعت و 49 دقیقه از آخرین گل کهکشانی ها گذشت","describe":" تهران- ایرنا- کرنومتری که زمان آخرین گلزنی کهکشانی ها را نشان می داد، به روز رسانی شده و حالا عدد 6 ساعت و 49 دقیقه را نشان می دهد.", "text":"به گزارش ایرنا، روزنامه مارکا روز گذشته صفحه نخست خود را به تصویری از یک کورنومتر که زمان 5ساعت و 19 دقیقه را نشان می داد، اختصاص داد؛ تصویری که مدت زمان ناکامی رئالی ها در گلزنی را مقابل حریفانشان نشان می داد و حالا این کورنومتر بروز رسانی شده است.روزنامه مارکا اسپانیا روز یکشنبه در گزارشی نوشت: تیم رئال مادرید پس از آخرین گلی که توسط «مارکو آسنسیو» مقابل اسپانیول به ثمر رساند، طی 2 هفته اخیر موفق به گلزنی نشده است؛ 2 هفته ای که برای «یولن لوپتگی» سرمربی این تیم به سختی سپری شد.در واقع پس از گل آسنسیو و با احتساب شکست شب گذشته کهکشانی ها مقابل آلاوز، شاگردان لوپتگی 6 ساعت و 49 دقیقه است که پایشان به گلزنی باز نشده است.این در حالی است که سفیدپوشان پیش از این هم مقابل سویا، اتلتیکو مادرید و زسکا مسکو موفق به گلزنی نشده بودند، اتفاقی که موجب شد تا روزنامه مارکا روز گذشته صفحه نخست خود را با تصویری از یک کرنومتر که زمان 5 ساعت 19 دقیقه را نشان می داد، منتشر کند؛ زمانی که تا پیش از بازی شب گذشته، مدت زمان ناکامی رئالی ها در برابر حریفانشان را نشام می داد.و پس از بازی شب گذشته، این کورنومتر بروز رسانی شده است؛ 6 ساعت و 49 دقیقه برای گل نزدن زمان کمی نیست و از این رو رئالی ها باید از تعطیلات بازی های ملی استفاده کرده و چاره ای برای آن بیاندیشند.تعطیلات لیگ برای بازی های ملی معمولا با استقبال رئالی های مواجه نبوده است چرا که آنها همواره نگران این موضوع بودند که مبادا ستاره هایشان در تیم های ملی با مصدومیت مواجه شوند و سوغاتی خوبی از کشورشان برای باشگاه به ارمغان نیاورند اما این بار شرایط متفاوت است. به عبارت دیگر وقفه ماه اکتبر، برای تیم تحت هدایت لوپتگی که هفته هاست از حیث گلزنی در خشکسالی به سر می برد، بسیار بجا و به موقع است.در این بین، لوپتگی هم با استقبال از تعطیلات 2 هفته ای، آن را زمانی مناسب برای برگرداندن قطار از مسیر خارج شده کهکشانی ها به ریل دانست.علاوه بر این، وقفه بین بازی های لیگ این امکان را در اختیار کادر فنی رئال قرار می دهد تا با پیگیری روند ریکاوری بازیکنان مصدوم، به محض از سر گرفته شدن بازی های لالیگا، تمام بازیکنان خود را در آمادگی کامل در اختیار داشته باشند.مارسلو دفاع چپ سفیدپوشان یکی از بازیکنانی است که می تواند در فاصله 2 هفته ای تا پایان تعطیلات بازی های بین المللی، از کمند مصدومیتی که در بازی مقابل سویا برای وی به وجود آمد، رهایی یابد.ورزشی**3991**9129            "}