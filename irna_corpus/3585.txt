{"onTitr":" معاون علمی و فناوری رییس‌جمهوری:    ","titr":" اماکن فرسوده و متروکه تهران به بستر نوآوری بدل می‌شود","describe":" تهران- ایرنا- معاون علمی و فناوری رییس‌جمهوری گفت: با تبدیل فضاهای مستعد و دارای ظرفیت تهران به مراکز نوآوری و فناوری، زمینه بدل شدن پایتخت به یک شهر هوشمند و فناور فراهم می‌شود.", "text":"به گزارش گروه علمی ایرنا از معاونت علمی و فناوری ریاست جمهوری، «سورنا ستاری» امروز -سه شنبه- در آیین امضای تفاهمنامه استقرار استارتاپ ها و شرکت های دانش بنیان در اماکن فرسوده و متروکه شهرداری تهران گفت: شهرداری همواره حامی ایده های خلاقانه و نوآورانه است و با همکاری شهرداری تهران، زمینه امضای این تفاهمنامه در راستای استقرار شرکت های دانش بنیان، استارتاپ‌ها، شتاب‌دهنده‌ها، مراکز نوآوری و فناوری بافت های فرسوده و اماکن متروکه پایتخت فراهم شد.ستاری افزود: ایجاد مراکزی در تهران به عنوان محل تجمع استارتاپ ها، مراکز رشد، شرکت های دانش بنیان، استارتاپ ها و واحدهای فناور با تبدیل بافت های متروکه و فرسوده به بستری برای شکوفایی این ظرفیت ها در مناطق عمدتاً مستعد، جزو مفاد تفاهم نامه با شهرداری تهران است.رییس ستاد فرهنگسازی اقتصاد دانش‌بنیان، با بیان اینکه آینده تهران در دستان نوآوری است، یادآور شد: تراکم نیروی انسانی متخصص جوان و تحصیلکرده در کنار سرمایه گذاری بخش خصوصی و حضور شرکت های دانش بنیان و استارت آپی در این شهر ضمن ایجاد ظرفیت شهر هوشمند کل پهنه تهران را به یک پارک علم و فناوری تبدیل می کند.ستاری با اشاره به فرآیند مستمر تغییر اماکن متروکه و بافت های فرسوده تهران به کارخانجات مراکز نوآوری گفت: با کمک شهرداری تهران، تعدادی از کارخانجات نوآوری در تهران فعال است و هر مورد از این مراکز می‌تواند بیش از 3500 تا 4000 کارآفرین را در خود جای دهد.معاون علمی و فناوری رییس جمهوری با اشاره به تحول بنیادین مفهوم آموزش با حرکت به سوی شهر هوشمند و فناور گفت: در آینده مفهوم آموزش به طور کلی دستخوش تحول خواهد شد و آموزش تا لحظه مرگ و یادگیری روزانه محقق می شود.وی با بیان این‌که یکی از بنیان های این‌ تفاهم‌نامه فرهنگسازی و ترویج علم، فناوری و اقتصاد دانش‌بنیان است، گفت: در شهری که هر روزه به مردم یک خدمت فناورانه جدید ارائه می دهد و در آن، افراد جامعه با فناوری های نو در ارتباط هستند، فرهنگ جدیدی بر پایه شهر هوشمند شکل می گیرد و افراد ساکن در این شهر به طور مستمر در معرض آموزش های جدید با خدمتی تازه مواجهند که زندگی را برای آنان آسان تر می کند.ستاری با اشاره به ظرفیت بالقوه پایتخت کشور برای  تبدیل شدن به یک شهر هوشمند، فناور و نوآور افزود: بر اساس آخرین گزارش شاخص های جهانی نوآوری(Gii)  تهران جزء 50 شهر برتر فناوری دنیا قرار دارد و این قابلیت را دارد که به یک شهر هوشمند و فناور تبدیل شود.وی ادامه داد: این درحالی است که کمتر شهری را می توان یافت که ضمن بهره مندی از حجم قابل توجهی از مراکز علمی دانشگاهی در یک وسعت جغرافیایی مشخص با بهره مندی از ظرفیت بالای نیروی انسانی دارای پتانسیل بالایی در ارائه خدمات فناورانه و نوآورانه باشد که ارائه هر خدمتی را  توجیه پذیر می کند.«سید محمدعلی افشانی» شهردار تهران هم در این مراسم با بیان این‌که یکی از اولویت‌های شهرداری تهران احیای بافت‌های فرسوده شهری و متروکه برای توسعه محلات است، گفت: زیست پذیر شدن بافت‌های ناکارآمد و فرسوده به عنوان یکی از اولویت‌های شهرداری است و اکنون قصد داریم فراتر از توسعه ساختمان‌ها، توسعه پایدار محلات را به کمک فناوری و نوآوری شرکت‌های دانش‌بنیان و فناور فراهم کنیم.وی ادامه داد: برای افزایش زیرشاخص های زیست پذیری در پایتخت با تمام نهادها و دستگاه های اجرایی که می توانند نقش آفرین باشند از جمله معاونت علمی و فناوری ریاست جمهوری آغاز به همکاری می کنیم.وی با اشاره به نقش شرکت های دانش بنیان و نوآور برای توسعه واقعی بافت ناکارآمد شهری گفت: شهرداری ساختمان‌ها و زمین و مجموعه منابعی را که می تواند برای حمایت در اختیار این شرکت ها بگذارد با همکاری معاونت علمی و فناوری انجام می دهد تا هم بافت ناکارآمد به طور پایدار توسعه پیدا کند و هم جوانان با استعداد در این بهبود کیفیت مشارکت داشته باشند.تفاهم‌نامه‌ همکاری مشترک معاونت علمی و فناوری ریاست جمهوری و شهرداری تهران با هدف استفاده از ظرفیت های موجود شهرداری تهران در شناسایی و واگذاری ساختمان ها و پهنه های صنعتی متروکه و فضاهای قابل استفاده در بافت فرسوده و ناکارآمد شهری برای میزبانی استارت آپ ها و شتاب دهنده ها با هدف بهره برداری از اثرات توسعه ای و ارزش افزوده حاصل از استقرار آنها در راستای بازآفرینی شهری منعقد شد.بر اساس این تفاهم‌نامه‌ همکاری مشترک، توسعه زیست بوم نوآوری و فناوری به منظور توسعه اقتصاد دانش بنیان و استفاده از قابلیت های کلان شهر تهران با تأکید بر توانمندسازی ساکنان بافت فرسوده و ناکارآمد شهر تهران در دستور کار دو دستگاه قرار گرفت.ترویج و فرهنگ‌سازی اقتصاد دانش بنیان و علم و فناوری به عنوان یکی از مؤلفه های مهم اقتصاد مقاومتی، جریان‌سازی و بهره‌برداری از اثرات توسعه ای و ارزش افزوده اقتصادی- اجتماعی و اشتغال آفرینی) استقرار استارتاپها و کسب و کارهای دانش بنیان در راستای بازآفرینی فضاهای متروکه شهری- صنعتی از دیگر محورهای این تفاهم‌نامه همکاری است.این تفاهم‌نامه همکاری مشترک برای اجرایی‌شدن دارای یک کمیته مشترک همکاری متشکل از معاونین دو نهاد به صورت نوبه‌ای و با دستور شخصی تشکیل می‌شود و پیگیر اجرای مفاد تفاهمنامه خواهد بود.علمی**9294**2017            "}