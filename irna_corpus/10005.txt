{"onTitr":"","titr":" 92 حلقه چاه غیرمجاز در غرب خراسان رضوی مسدود شد","describe":" سبزوار- ایرنا- مدیر امور آب ناحیه سبزوار گفت: برای کاهش مصرف آب در بخش کشاورزی از ابتدای امسال تاکنون 92 حلقه چاه غیرمجاز در چهار شهرستان واقع در غرب خراسان رضوی مسدود شد.", "text":"محمد ثابتی روز چهارشنبه در گفت و گو با خبرنگار ایرنا افزود: از این تعداد 57 حلقه چاه در شهرستان خوشاب، 22 چاه در منطقه سبزوار و بخش ششتمد این شهرستان و 13 مورد در شهرستانهای جوین و جغتای مسدود شده اند.  وی ادامه داد: سهم امسال امور آب سبزوار انسداد 182 حلقه چاه غیرمجاز در شهرستانهای سبزوار، داورزن، جوین، جغتای و خوشاب تعیین شده لذا نسبت به انسداد سایر چاهها تا پایان سال اقدام می شود.مدیر امور آب ناحیه سبزوار همچنین به روند تشدید افت سطح آبهای زمینی اشاره و بیان کرد: انسداد چاههای غیرمجاز، نصب کنتور هوشمند، اصلاح الگوی کشت و اجرای طرحهای آبیاری نوین در مزارع نقش موثری در مدیریت مصرف آب و رونق کشاورزی دارد. وی گفت: برای جلوگیری از برداشت بی رویه آبهای زیرزمینی 100 درصد چاههای دارای پروانه کشاورزی مجهز به شمارشگر هوشمند شده اند که سبب کاهش حدود 20 درصد حجم برداشت آبهای زیرزمینی شده است.ثابتی مقدم افزود: امور آب ناحیه سبزوار شش دشت سبزوار، نیگجه، جوین، عطائیه، سنگرد و داورزن را زیر پوشش دارد. دشت جوین با حدود 90 سانتیمتر افت سطح آب زیرزمینی در وضعیت بسیار بحرانی قرار دارد.هزار و 635 حلقه چاه برقی کشاورزی در منطقه غرب خراسان رضوی وجود دارد.8145/7495/1858            "}