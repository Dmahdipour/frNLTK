{"onTitr":" همزمان باسراسرکشور:    ","titr":" جشن مهرعاطفه ها در مدارس خوزستان برگزارشد","describe":" اهواز-ایرنا- جشن ملی  مهر عاطفه ها همزمان با سراسر کشور در هشت هزار مدرسه خوزستان برگزار شد.", "text":"به گزارش ایرنا جشن ملی مهر عاطفه ها همزمان با سراسر کشور در خوزستان به صورت نمادین در دبیرستان دخترانه فاطمه الزهرا اهواز با حضور مسئولان استان و دانش آموزان برگزار شد.استانداری خوزستان در مراسم جشن مهر عاطفه ها بیان کرد: انقلاب اسلامی خیر و برکات زیادی در بر داشته و البته به دلیل زیر بار ظلم و زور نرفتن با مشکلاتی هم مواجه بوده است. غلامرضا شریعتی درادامه بیان کرد: یکی از این پیامدهای خیر ، حاکمیت و رشد ارزش های اخلاقی و سنتهایی نظیر انفاق است تا مردم با یاری یکدیگر به نیازمندان  کمک کنند.وی گفت: این جشن فرصتی برای مشارکت خیران برای کمک به دانش آموزان نیازمند است تا امکان ادامه تحصیل را برای این آینده سازان کشور فراهم شود.استاندار خوزستان با اشاره به اینکه مهم ترین سرمایه های یک کشور سرمایه های انسانی آن هستند اظهار داشت: 2 سال است که جذب کودکان بازمانده از تحصیل به سیستم آموزشی در برنامه کاری استانداری و آموزش و پرورش خوزستان است.شریعتی ادامه داد: هیچ دانش آموزی نباید به دلیل فقر از تحصیل خود بازبماند.وی اشاره کرد: پارسال بیش از یک هزار دانش آموز بازمانده از تحصیل در خوزستان جذب کلاس های درس شدند و امسال نیز در آبان ماه جشن شناسایی دانش آموزان بازمانده از تحصیل را درسال تحصیلی جدید خواهیم گرفت.استاندار خوزستان بیان کرد: جشن عاطفه های فرصتی است تا بتوانیم به هم نوعان خود کمک کنیم و شرایط را برای تحصیل دانش آموزان کمتر برخوردار فراهم کنیم.7158/6002            "}