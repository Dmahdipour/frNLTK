{"onTitr":"","titr":" تکمیل جاده گناوه به میشان ضروری است","describe":" گناوه-ایرنا- نماینده مردم بوشهر، گناوه ودیلم در مجلس شورای اسلامی گفت: تکمیل و بهره برداری از طرح جاده گناوه به میشان از راههای مواصلاتی بنادر شمالی استان بوشهر به مرکز کشور در رونق اقتصادی این مناطق نقش بسزایی دارد و باید فعال شود.", "text":"به گزارش ایرنا، حجت الاسلام عبدالحمید خدری در نشست با پیمانکار و بازدید از این طرح  به همراه معاون وزیر راه و شهرسازی افزود: باتوجه به موقعیت و حساسیت این طرح در صورت تکمیل آن فاصله بنادر شمالی استان بوشهر با مرکز کشور کوتاهتر می شود .وی اظهارداشت: در اجرای این طرح تلاش و فعالیت های خوبی انجام شده که در صورت رفع موانع موجود و پرداخت مطالبات پیمانکار امیدواریم ادامه کار به زودی از سرگرفته شود.نماینده مردم بوشهر، گناوه ودیلم در مجلس شورای اسلامی گفت: احداث این جاده از مطالبه های مردم و پیگیری مستمر فعالان اجتماعی شهرستان گناوه است و از معاون وزیر راه و شهرسازی انتظار داریم که دستور دهد  عملیات اجرایی این طرح آغاز شود.معاون وزیر راه و شهرسازی و مدیرعامل شرکت ساخت وتوسعه زیربناهای حمل و نقل کشور هم در این بازدید قول داد که موانع و مشکلات پیشرو از جمله تغییر و بازنگری نقشه و تامین اعتبار مورد نیاز این طرح را در مرکز بررسی و  برطرف کند.به گفته پیمانکار این طرح  قطعه اول طرح ساخت راه گناوه به میشان - بابامنیر در حوزه استان بوشهر  توسط این شرکت از سال 95 شروع و 17 درصد پیشرفت فیزیکی دارد.اعتبار این طرح حدود 400 میلیارد ریال و مدت پیمان آن 40 ماه است و در مدت 17 ماه  افزون بر یک میلیارد و 900 میلیون مترمکعب خاکبرداری شده است.طول کل این پروژه 170 کیلومتر است که 55 کیلومتر آن در حوزه عملیاتی اداره کل راه و شهرسازی استان بوشهر است.این محور در جنوب غرب کشور، غرب استان فارس و شمال استان بوشهر در ابتدای محور شهر گناوه و در انتهای مسیر نور آباد در استان فارس واقع شده است.شهرستان گناوه در شمال استان بوشهر قراردارد.6164/6045            "}