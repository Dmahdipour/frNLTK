{"onTitr":" فرمانده کمیته جستجوی مفقودین در گفت و گو با ایرنا:    ","titr":" آمریکا اسناد اطلاعات جنگ تحمیلی را به ایران تحویل دهد","describe":" تهران- ایرنا- فرمانده کمیته جستجوی مفقودین ستادکل نیروهای مسلح گفت: کمبودهای لجستیکی و اطلاعاتی از مشکلات یافتن پیکر چهار هزار شهید مفقود جنگ تحمیلی است؛ آمریکایی ها سندهای اطلاعاتی جنگ را برده اند و ما به منظور یافتن محل دقیق اجساد شهدا خواستار تحویل این اسناد به ایران هستیم.", "text":"سردار سرتیپ پاسدار سید محمد باقرزاده روز سه شنبه در گفت و گو با خبرنگار اجتماعی ایرنا با اعلام اینکه جستجوی پیکرهای شهدای جنگ تحمیلی ایران در خاک کشور به پایان رسیده است، افزود: در حال جستجوی پیکر مفقودین در عمق خاک عراق هستیم که جزو مناطق عملیاتی بود.وی اضافه کرد: آمریکایی ها پس از ورود به کشور عراق سند اطلاعاتی جنگ در خاک عراق را به آمریکا بردند که ما خواستار برگرداندن آن به منظور یافتن محل دقیق اجساد شهدا در کشور عراق هستیم.سردار باقرزاده افزود: تاکنون پیکر 45 هزار شهید تفحص شده است و در جستجوی پیکر چهار هزار شهید دیگر در خاک عراق هستیم ولی با توجه به گذر زمان و تغییرات اقلیمی کار سخت و زمان بر است.وی گفت: با گذشت سال ها اجساد و زمین دچار تغییرات زیادی شده اند و چون اطلاعات نقطه قرارگیری اجساد را در اختیار نداریم و گاه مجبور می شویم در زمینی به مساحت 40 تا 100 کیلومترمربع جستجو کنیم، کار سخت می شود و حتی برخی از پیکرها در عمق پنج متری زمین قرار دارند.سردار باقرزاده افزود: پس از یافتن اجساد، در مرحله اول ملیت آنها را شناسایی و سپس هویت آنها را مشخص می کنیم. ما همواره شاهد جنایت های جنگی در دنیا هستیم، تمام حوادث جنگی در ایران و عراق باید برای تاریخ درس عبرت شود.اجتمام*3377*1834            "}