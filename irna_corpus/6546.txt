{"onTitr":"","titr":" بسیج سازندگی 40 طرح اقتصاد مقاومتی در گچساران اجرا کرد","describe":" گچساران- ایرنا - مسئول بسیج سازندگی سپاه ناحیه گچساران گفت: 40 طرح کوچک و بزرگ تولیدی اقتصادی در زمینه های مختلف از سال گذشته تاکنون در این شهرستان اجرا شده است.", "text":"سرهنگ دوم پاسدار فردین خلیلی  روز شنبه در گفت و گو با خبرنگار ایرنا افزود: پنج میلیارد و 100 میلیون ریال تسهیلات اشتغال‌زایی در راستای اقتصاد مقاومتی در این شهرستان پرداخت شد.وی اظهار داشت: این تسهیلات پس از بررسی طرح‌های تولیدی در عرصه‌های 12 گانه اقتصاد مقاومتی، پرداخت شد.خلیلی بیان کرد: طرح های اقتصاد مقاومتی در زمینه پرورش دام سبک و سنگین، تولید عسل، دامپروری، تولید محصولات گلخانه‌ای و خیاطی در این شهرستان راه اندازی شده است.وی تصریح کرد: بسیج سازندگی پس از پیروزی انقلاب اسلامی با عنوان جهاد سازندگی به منظور ایجاد عمران و آبادانی در مناطق محروم نقش برجسته‌ای داشته است.خلیلی گفت: یک میلیاردو 700 میلیون ریال از ابتدای امسال تاکنون برای طرح های اقتصاد مقاومتی این شهرستان اختصاص یافته است.وی ادامه داد: 14 متقاضی در زمینه های مختلف برای دریافت تهسیلات اقتصاد مقاومتی به بانک عامل معرفی شدند.سال 94، 102 طرح اقتصادی در زمینه‌های مختلف با اعتباری بیش از 17 میلیارد ریال  و در سال 95 بیش از 50 طرح اقتصاد مقاومتی در این شهرستان اجرا شد.شهرستان 120 هزار نفری گچساران در جنوب غربی کهگیلویه و بویراحمد قرار دارد.2082/1662            "}