{"onTitr":"","titr":" جذب نخبگان اولویت پارک علم و فناوری آذربایجان غربی است","describe":" ارومیه- ایرنا- رییس پارک علم و فناوری آذربایجان غربی گفت: شناسایی و جذب نخبگان کارآفرین به منظور توسعه فعالیت های پارک و علم فناوری استان از اولویت های پارک علم و فناوری این استان است.", "text":"حسن حیدری روز یکشنبه در گفت و گو با خبرنگار ایرنا افزود: به همین منظور تفاهم ‌نامه همکاری‌ های مشترک با اداره کل و فنی و حرفه ای این استان منعقد شد تا با اشتراک گذاشتن تجربه های هر 2 طرف و شناسایی نخبگان و نوآوران، افزایش بهره ‌وری پارک علم و فناوری را شاهد باشیم.وی ادامه داد: شناسایی و جذب نخبگان مهارتی، ترویج فرهنگ نوآوری و ارائه محصولات متناسب با بازار داخلی، ایجاد امکانات برای ارتباط با نخبگان، برگزاری دوره های کارآفرینی، شناسایی و معرفی ایده های نخبگان و تامین فضای کار برای آنان از جمله بندهای این تفاهم نامه است.وی بیان کرد: ارتقای همکاری آموزشی و تجاری سازی فناوری های نوین از دیگر اهداف تفاهم نامه همکاری بین پارک علم و فناوری و اداره کل آموزش فنی و حرفه ای استان به شمار می رود.رییس پارک علم و فناوری آذربایجان غربی بیان کرد: مجموعه پارک علم و فناوری به صورت حرفه‌ای و با هدف توسعه نوآوری و انجام کارهای دانش بنیان در حال فعالیت است تا بتواند نیاز جوانان نخبه استان را فراهم کند. وی با اشاره به تعداد درخواست های ثبت اختراع، گفت: 112 مورد اختراع توسط جوانان و نخبگان این استان و استان های همجوار برای ثبت و تایید به این پارک ارجاع داده شده است.وی افزود: همه طرح ها توسط هیات داوران و اساتید استانی در حال بررسی و ارزیابی است و نتیجه نهایی در سریع ترین زمان اعلام می شود.به گزارش ایرنا پارک علم و فناوری آذربایجان غربی با هدف بسترسازی برای تولید ثروت از طریق علم و فناوری تاسیس شده است؛ این نهاد به عنوان یکی از ارکان مهم شکل گیری و توسعه اقتصاد دانش&#173; بنیان تلاش می&#173;کند تا با استفاده از موقعیت ممتاز همجواری با سه کشور آسیایی و اروپایی و دارا بودن هفت مرز رسمی در سطح کشور به حمایت همه جانبه از شرکت&#173;های مبتنی بر دانایی و خلاقیت و جذب سرمایه&#173; گذار بپردازد.این پارک در تلاش است تا زمینه تجاری سازی و بازاریابی ایده های نوآورانه و فناورانه را فراهم کند و نقش کلیدی در یاری رساندن به حضور فعال این شرکت ها در سطوح ملی و بین المللی داشته باشد.9918/3072            "}