{"onTitr":"","titr":" سرمربی تیم ملی فوتبال ساحلی: آروزی ما قهرمانی است","describe":" تهران - ایرنا - سرمربی تیم ملی فوتبال ساحلی ایران با تاکید بر اینکه آمادگی کاملی برای پشتیانی از تیمش وجود دارد، گفت: آرزوی ما قهرمانی در مسابقات مختلف است و برای محقق شدن، سخت تلاش می کنیم.", "text":"به گزارش ایرنا از فدراسیون فوتبال؛ «مارکو اوکتاویو» در خصوص برگزاری نشست با مسئولان فدراسیون اظهار داشت: جلسه مثبتی داشتیم و حس کردم با پشتیبانی بزرگ از تیم ملی فوتبال ساحلی مواجه شده ایم. این پشتیبانی باعث می شود تا برنامه هایی که برای آماده سازی تیم تا جام جهانی داریم محقق شود.وی افزود: اینکه اردوی تدارکاتی در پرتغال قطعی شده و امکان برگزاری آن را داریم یک نکته مثبت است. جوانگرایی را در تیم ملی فوتبال ساحلی آغاز کرده ایم و اکنون زمان استفاده از برترین ها در مسابقات بین المللی است. در اردوی پرتغال جوان هایی حضور خواهند داشت که تجربه بازی های بین المللی را ندارند و با این کار فرصت بسیار خوبی برایشان ایجاد می کنیم تا در شرایط تمرینی بین المللی و بازی های دوستانه چالش انگیز حضور پیدا کنند.سرمربی برزیلی تیم ایران تاکید کرد: در این اردو می توانیم بازیکنان را با سبک بازیکنان اروپایی و به خصوص پرتغالی و برزیلی آشنا کنیم تا به خصوص جوان ها تجربه خیلی خوبی برای مسابقات جام بین قاره ای بدست آورند. البته که می دانیم جوانگرایی همیشه پر ریسک و البته برای آینده است.وی در مورد حضور تیم ایران در رتبه سوم رنکینگ جهان، گفت: رنکینگ جهانی مهم است اما می دانیم که در این زمینه متضرر شده ایم چون تقویم مسابقات آسیا از تقویم اروپا بسیار کوچک تر است و این باعث می شود تا تعداد حضور در مسابقات برای تیم های آسیایی و اروپایی یکسان نباشد و درنتیجه کسب امتیازات در شرایط برابر نیست.اوکتاویو با اشاره به توقع بالای مردم از تیم ساحلی ایران، اظهار داشت: دلیل این موضوع افتخارآفرینی های متعددی است که رقم خورده است. آرزوی ما این است که همیشه قهرمان باشیم اما هر بازی و هر تورنمنت شرایط ویژه خود را دارد. خیلی سخت و پر انگیزه به کارمان ادامه می دهیم تا یک تیم قابل رقابت برای هر مسابقه بسازیم.وی افزود: رقابت های قهرمانی آسیا (انتخابی جام جهانی) بسیار سخت خواهد بود. در حال حاضر ایران، ژاپن و امارات هرکدام 2 قهرمانی را در کارنامه خود دارند که باید به آنان تیم های خوبی چون لبنان، عمان و بحرین را اضافه کرد. بی شک ایران در این مسابقات می جنگد تا مجوز حضور در جام جهانی را کسب کند و تلاش می کنیم تا قهرمان شویم.ورزشی**3783**1597            "}