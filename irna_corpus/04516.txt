{"onTitr":"","titr":" تعاونی ها نقش موثری در رفع نیازهای مشترک دارند","describe":" بیرجند - ایرنا - معاون امور تعاون وزیر تعاون، کار و رفاه اجتماعی گفت: تعاونی ها در سازماندهی و رفع نیازهای مشترک موثر هستند و با حذف واسطه ها و دلال بازی ها و تکمیل زنجیره تولید در جهت خدمت به مردم تلاش می کنند.", "text":"سید حمید کلانتری روز دوشنبه در حاشیه بازدید از شرکت تعاونی مرغداران مودت قاینات به خبرنگار ایرنا افزود: باید با بهره گیری از تعاونی ها و فرهنگ تعاون در جهت پیشرفت کشور و رفع مشکلات مردم تلاش کنیم.وی گفت: برجام آثار مثبت و دستاوردهای فراوانی داشته است که باید با همکاری یکدیگر و ادامه رفتارهای درست با دنیا و حضور در بازارهای جهانی در پیشرفت کشور موثر باشیم.معاون وزیر تعاون با اشاره به لزوم مشارکت مردم در شرایط حساس کنونی اظهار داشت: در شرایط تحریم و محدودیت های اقتصادی با تدبیر و برنامه ریزی درست از منابع کشور همچون ذخایر زیرزمینی، آب، برق، انرژی و استعدادهای مردمی بهره برداری کنیم. معاون هماهنگی امور اقتصادی و توسعه منابع استاندار خراسان جنوبی هم گفت: برگزاری 21 جلسه کارگروه استانی اشتغال نشان از عزم مدیران در توجه به معضل بیکاری و ایجاد اشتغال پایدار است.مشیرالحق عابدی افزود: خراسان جنوبی در جهت جذب اعتبارات اشتغال پایدار روستایی و عشایر به رتبه هفتم ارتقا یافته که با سرمایه گذاری این تسهیلات در روستاها و ایجاد تولید و اشتغال منافع آن به بازار استان تزریق می شود.مدیرکل تعاون، کار و رفاه اجتماعی خراسان جنوبی هم گفت: از 118 میلیارد تومان تسهیلاتی که در نوبت اول به استان تعلق گرفته تاکنون 116 میلیارد تومان جذب شده است.عباس رکنی افزود: یکهزار و 35 تعاونی فعال در استان خراسان جنوبی وجود دارد.فرماندار قاینات نیز گفت: 48،2 درصد جمعیت 117 هزار نفری این شهرستان در 169 روستا ساکن هستند که باید برای جلوگیری از مهاجرت و پایداری جمعیت روستاها تلاش کرد.محمد کریمی افزود: 235 تعاونی در شهرستان قاینات به ثبت رسیده که 110 تعاونی فعال و بقیه غیرفعال هستند و این شهرستان با داشتن 61 واحد مرغداری، تولید 17 هزار تن شیر، یکهزار و 900 تن گوشت قرمز و 6 هزار تن گوشت سفید پتانسیل خوبی در زمینه تقویت تعاونی ها دارد.وی مهمترین دغدغه و مشکل روستاییان را نداشتن وثیقه یا ارزش پایین آن عنوان کرد.شهرستان قاینات با جمعیت 116 هزار و 181 نفر و دارای سه بخش، پنج شهر و 8 دهستان در شمال استان خراسان جنوبی واقع شده و شهر قاین مرکز شهرستان قاینات در 100 کیلومتری شمال بیرجند مرکز خراسان جنوبی است.7218*3028            "}