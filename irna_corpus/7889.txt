{"onTitr":" امامان جمعه هرمزگان:    ","titr":" ملت ایران با حمایت از تولید داخلی از تحریم ها عبور می کند","describe":" بندرعباس- ایرنا- امامان جمعه هرمزگان در خطبه های این هفته نماز جمعه با تاکید بر توجه ویژه به اقتصاد مقاومتی، گفتند: ملت ایران با حمایت  از تولید داخلی و تکیه بر توان و دانش متخصصان این مرز و بوم از تحریم های اقتصادی دشمنان عبور خواهند کرد.", "text":"به گزارش ایرنا، خطیبان جمعه هرمزگان با بیان اینکه ایران اسلامی امروز از جایگاه ویژه ای در منطقه برخوردار است، بیان داشتند: امروز دشمن بطورکامل به اقتدار و قدرت ایران اسلامی واقف است و چندی پیش گوشه ای از اقتدار ایران توسط موشک های سپاه پاسداران به نمایش درآمد که مرکز داعش را درخارج از مرزهای کشور هدف قرار دارد.گرامیداشت هفته نیروی انتظامی ، اشاره به اهمیت نماز جمعه در دین اسلام، تاکید بر برخورد قاطعانه با اخلالگران اقتصادی و تلاش بیشتر مسوولان در جهت رفع مشکلات مردم از دیگر محورهای سخنان امامان جمعه هرمزگان در خطبه های این هفته نماز بود.**قشمامام جمعه قشم گفت: ملت ایران همانگونه که در دفاع مقدس هشت سال در برابر دنیا ایستادگی کرد، با مقاومت و هوشیاری و با عزم راسخ از تحریم ها نیز عبور و آینده ای روشن را ترسیم می کند.حجت الاسلام میثم طارم در خطبه های نمازجمعه این هفته قشم با اشاره به سخنان روز پنجشنبه مقام معظم رهبری در استادیوم آزادی تهران، افزود: با شکست تحریم ها، آمریکا و استکبار یک بار دیگر از ملت ایران سیلی می خورد.وی افزود: ایران با وجود همه تحریم ها، خود تحریمی ها، کمبودها، بی تدبیری ها و مشکلات و سختی ها، از این پیچ خطرناک با اقتدار عبور خواهد کرد.وی در ادامه با اشاره به اهمیت نمازجمعه در دین اسلام گفت: نمازجمعه عامل وحدت هفتگی امت اسلام است که مصالح مسلمانان در آن تبیین می شود.امام جمعه قشم تاکید کرد: از زمان صدور فرمان تاریخی امام برای احیای نمازجمعه و در طول 40 سال اخیر، تریبون های نمازجمعه بیشترین تاثیر را در بصیرت افزایی و کمک به مسوولان نظام دارند.**پارسیانامام جمعه شهرستان پارسیان با بیان اینکه ایران اسلامی امروز در اوج قدرت و اقتدار است، گفت: جمهوری اسلامی ایران در رابطه با امنیت ملی خود هیچ گونه مماشاتی نخواهد کرد.حجت الاسلام هادی میرزایی در خطبه‌های این هفته نماز جمعه شهرستان با اشاره به گروه ویژه اقدام مالی (FATF) اظهار داشت: اجرایی کردن تعهدات اف ای تی اف مین گذاری در میدان اقتصاد و امنیت کشور است که تلفات آن در آینده مشخص خواهد شد.وی تاکید کرد: ملت غیور ایران هیچگاه تعهدهای ذلت بار اسکتبار را نخواهد پذیرفت و با تکیه بر توان و تخصص نیروهای متعهد و انقلابی این مرز و بوم از سد مشکلات و تحریم ها خواهد گذشت. امام جمعه پارسیان خاطرنشان کرد: تداوم قاطعیت در برخود با مفسدان اقتصادی و تسریع در رسیدگی به پرونده‌های دانه درشت ها خواسته افکار عمومی است.**کیش امام جمعه کیش با اشاره به اقتدار نیروهای مسلح ایران اسلامی، گفت: اصابت موشک های بالستیک به مواضع تروریست ها نمونه ای از این اقتدار است.حجت الاسلام احمد حسن زاده در خطبه های این هفته نماز جمعه کیش اظهار داشت: ملت ایران اسلامی امروز با اقتدار و یکدلی در جنگ اقتصادی دشمن پیروز خواهد شد و سیلی محکمی بر اسکتبار جهانی خواهد زد.وی تاکید کرد: دنیا باید بداند که امنیت ملت ایران خط قرمز نیروهای مسلح جمهوری اسلامی ایران است و در این خصوص هیچ مماشاتی با دشمن نخواهیم داشت.امام جمعه کیش در بخش دیگری از صحبت های خود با گرامیداشت هفته نیروی انتظامی، گفت: نیروهای مومن و متعهد نیروی انتظامی همواره با تلاش شبانه روزی حافظ نظم و امنیت اجتماعی هستند .حجت الاسلام حسن زاده برخی مشکلات آموزش و پرورش در جزیره کیش را مورد اشاره قرار داد و بیان داشت: مسوولان باید فکری برای حل این مشکلات داشته باشند.وی تصریح کرد: متاسفانه برخی مدارس کیش هنوز مدیریت ثابت ندارند که جای تاسف دارد و مسوولان آموزش و پرورش باید هر چه سریعتر به این مشکلات رسیدگی کنند.7198/6048            "}