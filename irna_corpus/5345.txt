{"onTitr":" رئیس پلیس راهور:    ","titr":" ترخیص وسایل نقلیه توقیف‌شده با 40 درصد تخفیف در یزد آغاز شد","describe":" یزد - ایرنا - رئیس پلیس راهنمایی و رانندگی (راهور) یزد گفت: مالکان تمام وسایل نقلیه توقیف شده در پارکینگ‌های استان به‌جز وسایل نقلیه ای که با حکم قضایی توقیف شدند، می‌توانند با مراجعه به مراکز پلیس راهور نسبت به ترخیص خودرو خود با تخفیف 40 درصد اقدام کنند.", "text":"به گزارش یکشنبه‌شب پایگاه خبری پلیس، سرهنگ محمد پور شمس بدون اشاره به تعداد خودروهای توقیف شده افزود: همچنین مالکان خودروهایی که شماره آن‌ها در اثر تابش نور آفتاب سیاه شد می‌توانند با مراجعه به مرکز تعویض پلاک، رایگان شماره را تعویض کنند. رئیس پلیس راهور یزد از ساخت سکوهای استقرار خودرو و موتورسیکلت پلیس در میدان‌ها و معابر شلوغ شهر یزد به‌منظور ایجاد نظم و روانی ترافیک خبر داد . به گفته پور شمس، در اجرای این طرح که برای اولین بار در استان اجرا می‌شود، سکوهای موردنظر در میدان و معابر اصلی شهر ساخته می‌شود . وی از بهره‌برداری 6 سکوی پلیس تا پایان هفته ناجا در سطح شهر خبر داد. ترخیص خودروها و وسایل نقلیه توقیف شده در پارکینگ‌های استان به مناسبت هفته ناجا انجام می‌شود. برنامه‌های هفته ناجا از 13 مهرماه با شعار پلیس مقتدر و امین مردم آغازشده است. از جمعیت یک‌میلیون و 138 هزارنفری استان حدود 65 درصد در مرکز استان(شهرستان یزد ) سکونت دارند. 7536/ 2047            "}