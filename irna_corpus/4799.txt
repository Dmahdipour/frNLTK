{"onTitr":"","titr":" اولتیماتوم رئال مادرید به لوپتگی تا پایان ال کلاسیکو","describe":" تهران - ایرنا - گزارشهای منتشره از جلسه مقامات باشگاه رئال مادرید اسپانیا در مورد آینده «یولن لوپتگی» سرمربی این تیم حاکی از آن است که لوپتگی برای خارج کردن تیم تحت هدایت خود از بحران، تنها تا پایان اکتبر فرصت دارد.", "text":"به گزارش ایرنا، تارنمای فوتبال اسپانیا روز دوشنبه نوشت: هر سه روزنامه مطرح اسپانیایی یعنی مارکا، آ. اس و موندو دیپورتیوو نسخه روز دوشنبه خود را به خبرهایی از اخراج نشدن لوپتگی تا(ششم آبان) 28 اکتبر یعنی پس از بازی ال کلاسیکو، اختصاص داده و منتشر کرده اند.بر این اساس، سرمربی سابق تیم ملی اسپانیا که تنها 2 روز پیش از نخستین بازی لاروخا در جام جهانی 2018 به دلیل مذاکرات مخفیانه با «فلورنتینو پرز» رییس باشگاه رئال مادرید برای نشستن روی نیمکت سفیدپوشان، از سمت خود برکنار شد؛ اکنون برای سر و سامان دادن به رئال و بازگرداندن آن به مسیر موفقیت تنها 270 دقیقه زمان دارد. شاگردان لوپتگی می بایست پیش از سفر به نیوکمپ، در سانتیاگو برنابئو مقابل لوانته قرار بگیرند و در لیگ قهرمانان اروپا نیز در یک بازی خانگی دیگر تیم ویکتوریا پلزن چک را پیش رو خواهند داشت.  کهکشانی ها تحت هدایت لوپتگی نه تنها در چهار بازی اخیر خود موفق به گلزنی نشده اند، بلکه در سه دیدار از این چهار بازی متحمل شکست شده اند که باخت 1 – صفر شنبه شب در برابر آلاوز را نیز شامل می شود.گزارش ها نشان می دهد که میزان اعتماد به لوپتگی از سوی باشگاه به میزان زیادی «کاهش» یافته است، اما آن ها قصد دارند تا پس از برگزاری دور دوم بازی ها بعد از پایان بازی های تیم های ملی، به او فرصت دهند. ورزشی**3991**1584            "}