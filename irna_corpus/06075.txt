{"onTitr":"","titr":" 86 مددجوی آذربایجان شرقی صاحب مسکن شدند","describe":" تبریز - ایرنا - مدیر تأمین مسکن کمیته امداد آذربایجان شرقی با اشاره به ساخت 333 واحد مسکونی در شش ماهه نخست امسال برای مددجویان شهری و روستایی، گفت: از این تعداد 86 واحد تکمیل و تحویل خانوارهای نیازمند شده است.", "text":"ناصر رمضانی، روز یکشنبه در گفت و گو با خبرنگاران با اعلام اینکه برای ساخت و خرید واحدهای مسکونی هشت میلیارد و 538 میلیون تومان هزینه شده است، افزود: برای ساخت این واحد ها سه میلیارد و 600 میلیون تومان از طریق اعتبارات دولتی و 750 میلیون تومان نیز از طریق صدقات مردمی هزینه شده است.وی با اشاره به مشارکت خیران در ساخت مسکن مددجویان، گفت: خیران در قالب طرح رضوان در شش ماهه نخست امسال سه میلیارد و 700 میلیون تومان برای مسکن نیازمندان کمک کرده اند.مدیر تأمین مسکن و امور مهندسی ساختمان کمیته امداد آذربایجان شرقی با بیان اینکه این نهاد علاوه بر خرید و ساخت مسکن، برای تعمیر و بهسازی منازل مددجویان نیز اقدام می کند، اظهار داشت: در شش ماهه نخست امسال یکهزار و 116 واحد مسکن مددجویی تعمیر و بهسازی شده است.وی با تاکید بر اینکه در شش ماهه نخست امسال 800 میلیون تسهیلات مسکن از منابع بانکی و صندوق امداد ولایت به مددجویان پرداخت شده است، افزود: برای ساخت و خرید مسکن، 660 میلیون تومان آورده خود مددجویان بود.رمضانی خاطرنشان کرد: از 49 واحد مسکونی نیمه تمام در سال گذشته 22 واحد تکمیل و تحویل مددجویان شده و بقیه نیز در حال اتمام است.72 هزار خانوار شامل 115 هزار نفر در آذربایجان شرقی تحت پوشش کمیته امداد هستند؛ 62 درصد جمعیت تحت پوشش را افراد سالمند تشکیل می دهند.6132/518            "}