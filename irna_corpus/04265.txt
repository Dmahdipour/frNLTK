{"onTitr":"","titr":" عمران خان : از صندوق بین المللی وام می گیریم","describe":" اسلام آباد - ایرنا - نخست وزیر پاکستان گفت:به منظور جبران خسارت های ناشی از پرداخت نشدن بدهی های خارجی و آغاز پروژه های عمرانی و زیرساختی در پاکستان، به صندوق بین المللی پول مراجعه خواهیم کرد.", "text":"به گزارش شامگاه دوشنبه ایرنا، «عمران خان» که در ماه اگوست سال میلادی جاری پس از پیروزی در انتخابات زمام امور را در پاکستان به دست گرفت گفت : اقتصاد ورشکسته و کوهی از بدهی های خارجی را از دولت قبلی مسلم لیگ نواز شریف  به ارث برده است.وی علت بحران مالی در پاکستان را فساد مالی گسترده در دولت های پیشین دانست و در سخنرانی در مجلس ملی این کشور به مردم پاکستان وعده داد پول های دولت را به خزانه باز می گرداند.نخست وزیر پاکستان به خبرنگاران با اشاره تلویحی به ناکامی اش در دریافت وام از کشورهای دوست، گفت:ممکن است برای برون رفت از مشکلات بدهی های خارجی به صندوق بین المللی پول مراجعه کنیم .عمران خان در عین حال افزود : هنوز دولت به دنبال تامین منابع پولی از طریق کشورهای دوست می باشد و تلاش ها در این زمینه همچنان ادامه دارد .وی هیچ اشاره ای به کشور دوست نکرد اما ممکن است اشاره وی به دو کشورهای چین و عربستان باشد.عمران خان در جریان تبلیغات انتخابات سراسری به مردم پاکستان قول داده بود دیگر از نهادهای بین المللی و کشورهای خارجی وام دریافت نکند .وی گفته بود به دنبال الگو برداری از کشور ترکیه برای ایجاد کشور اسلامی توسعه یافته است تا مردم با استفاده از فواید رشد و ترقی زندگی شرافتمندانه ای داشته باشند .از سوی دیگر وزیر دارایی پاکستان نیز گفت:تا اواخر سال میلادی جاری ( سه ماه دیگر ) دولت پاکستان برای دریافت وام چند میلیارد دلاری به صندوق بین المللی پول مراجعه خواهد کرد.اسد عمر پس از دیدار با عمران خان نخست وزیر پاکستان وی را در جریان نامه این وزارتخانه به صندوق جهانی پول برای دریافت وام 9 میلیارد دلاری قرار داد.کارشناسان اقتصادی پاکستان اعلام کردند، اگر این کشور موفق به دریافت وام از صندوق بین المللی پول شود قیمت روپیه در برابر دیگر ارزهای خارجی تقویت شود .کاهش قیمت رویپه در برابر دیگر ارزهای خارجی همچنان ادامه دارد به نحوی که  قیمت یک دلار از 107 روپیه در چهار ماه گذشته  اکنون به 129 روپیه رسیده است .پیشتر یک هیات صندوق بین المللی پول از پاکستان  بازدید کرد و در دیدار با وزیر دارایی پاکستان درباره مشکلات مالی این کشور از جمله خسارت مالی ، خسارت حساب جاری ، کاهش منابع پولی ، خسارتهای عظیم بخش تجاری ، مشکلات مربوط به اصلاحات امور مالی ، ضعف نهادهای مالی  بانکی و نبود مدیرت منابع داخلی به تبادل نظر پرداخت.این هیات ضمن استقبال از اقدامات مناسب دولت جدید پاکستان ، اصلاحات قوانین مالی را برای توازن و رشد پایداراقتصادی ضروری دانست.آساق**6125**1908            "}