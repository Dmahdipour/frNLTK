{"onTitr":"","titr":" اندونزی - آرژانتین؛ صحنه نمایش توانمندی های ورزشکاران ایران","describe":" تهران - ایرنا - آئین سومین دوره بازی های پاراآسیایی اندونزی و المپیک جوانان آرژانتین از روز شنبه آینده به طور همزمان گشایش می یابد که از ایران 2 کاروان ورزشی 209 و 49 نفره به ترتیب راهی جاکارتا و بوینس آیریس می شوند.", "text":"به گزارش ایرنا، «جاکارتا» و «بوینس آیرس» میزبانان بازی های آسیایی و المپیکی هستند که ورزشکاران ایران در این رقابت ها در سطح بزرگسالان و جوانان تلاش دارند تا با کسب خوشرنگ ترین مدال ها جایگاه خود را در سطح قاره کهن و جهان ارتقا دهند.در اندونزی ورزشکاران معلول ایران با ترکیب 209 ورزشکار (72 زن و 137 مرد) در 13 رشته بسکتبال با ویلچر، والیبال نشسته، بوچیا، وزنه برداری، دوومیدانی، تیراندازی، تیروکمان، تنیس روی میز، دوچرخه سواری، شنا، جودو، شطرنج و گلبال برابر نمایندگان 41 کشور به میدان می روند تا با ثبت رکودی دیگری با یک پله صعود جایگاه سومی را تسخیر کنند.اما از بین 13 رشته اعزامی، شطرنجبازان برای نخستین بار این رویداد را تجربه می کنند و تیم ملی دوومیدانی به عنوان رشته پرمدال این بار با 61 ورزشکار بیشترین اعزام را به خود اختصاص داده است.کمیته پارالمپیک و فدراسیون جانبازان در این دوره با بهره مندی از تجربیات گذشته و ترکیب جدیدتر، نمایندگان خود را مهیای این رویداد کردند و در عین حال رکورد حضور ورزشکاران زن در مقایسه با 2 دروه قبل هم شکسته شد. بر این اساس شمار زنان ورزشکار معلول ایران از 34 بازیکن در بازیهای پاراآسیایی 2010 گوانگژو چین و 56 بازیکن در بازیهای پاراآسیایی اینچئون 2014 کره جنوبی به 72 نفر در جاکارتا افزایش یافت. همچنین در این کاروان «فاطمه جهانی» ملی پوش والیبال نشسته با ۱۵ سال سن و «اسداله عظیمی» دونده معلول با ۵۷ سال، جوانترین و مسن ترین اعضای کاروان ایران در این رقابت ها شناخته شدند.  این رویداد مانند بازی های آسیایی در ورزشگاه ملی «گلورابانگ کارنو» جاکارتا با یک دقیقه سکوت به احترام قربانیان زلزله اخیر اندونزی گشایش می یابد و یک هزار خبرنگار و عکاس از قاره کهن این رویداد را پوشش می دهند.اما در آمریکای جنوبی نیز همزمان با بازی های پاراآسیایی، سومین دوره بازی های المپیک جوانان با حضور 206 کشور در 21 رشته آغاز می شود که کاوران 49 نفره ایران (15 دختر و 34 پسر) از 17 فدراسیون رقابت های خود را آغاز می کنند.این بازی ها در واقع رویدادی چند ورزشی است که از سوی این نهاد بین المللی ورزش هر چهار سال یک بار در رده سنی جوانان (۱۴ تا ۱۸ سال) برگزار و از آن به عنوان یکی از مهمترین رویدادهای ورزشی جهان یاد می شود. ایران در این رقابتها در رشته هایی چون شمشیربازی (یک پسر)، وزنه برداری (2 پسر)، تنیس روی میز (یک پسر)، دوومیدانی (سه پسر)، سوارکاری (یک پسر)، ژیمناستیک (یک پسر)، تیراندازی (2 پسر)، فوتسال ( تیم 10 نفره مردان)، بوکس ( یک پسر)، شنا (یک پسر)، کشتی آزاد (2 پسر)، کشتی فرنگی (2 پسر)، کاراته (سه دختر و 2 پسر)، تکواندو (3 دختر و سه پسر)، جودو (یک دختر و یک پسر)، تیرو کمان (یک دختر و یک پسر)، قایقرانی (2 دختر و یک پسر) و بسکتبال سه بر سه (چهار دختر) شرکت کرده است.این رقابت ها در مجموعه های ورزشی «گرین پارک»، «اربن پارک»، «تکنوپلیس پارک» و «مرکز المپیک جوانان» برگزار و تیراندازی نخستین رشته‌ای است که در آن مدال توزیع می‌شود. جوانان ایران در دومین دوره این بازی ها در چین با سه طلا و سه برنز در 13 رشته ورزشی در جایگاه 24 ایستاد و در نخستین دوره حضور در المپیک 2010 سنگاپور هم با پنج مدال جایگاه 26 را به خود اختصاص داده بود.بازی های پاراآسیایی و المپیک جوانان در روزهای 21 و 26 مهرماه پایان می یابد.ورزشی**9250**1597            "}