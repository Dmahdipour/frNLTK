{"onTitr":" عضو شورای سیاستگذاری ائمه جمعه کشور:    ","titr":" نمازجمعه جامعیت دین اسلام را متجلی می کند","describe":" قشم - ایرنا - عضو شورای سیاستگذاری ائمه جمعه کشور گفت: نمازجمعه سیاست و عبادت را در کنار یکدیگر قرار می دهد و از این رو جامعیت دین اسلام را متجلی می‌کند.", "text":"به گزارش ایرنا، حجت الاسلام والمسلمین حبیب‌الله غفوری در سخنرانی بعد از نمازجمعه در قشم افزود: این فریضه الهی، مانور هفتگی اقتدار اسلام و مسلمانان است و امامان جمعه محور هدایت فرهنگی، اقتصادی و سیاسی جامعه هستند.وی ادامه داد: نماز عبادی سیاسی جمعه، خط بطلانی بر دسیسه‌های دشمنان به ویژه استعمار پیر است که ترویج تفکر جدایی دین از سیاست را دنبال می‌کند.این عضو شورای سیاستگذاری ائمه جمعه تصریح کرد: تبیین دین و سیره معصومین(ع) از کارکردهای نمازجمعه است و امام جمعه باید خود الگوی عملی پایبندی به تقوا و دیانت در جامعه باشد.وی افزود: پیام نمازجمعه به دشمنان، ایستادگی و ولایتمداری در دفاع از توحید است. غفوری در انتها حکم انتصاب امام جمعه جدید قشم را قرائت کرد و از مسئولان خواست با وی همکاری و همدلی داشته باشند.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}