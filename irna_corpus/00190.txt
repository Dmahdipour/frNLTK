{"onTitr":"","titr":" کوهنوردان پیشکسوت کشور به قله سهند صعود کردند","describe":" مراغه - ایرنا - رئیس هیات کوهنوردی مراغه گفت: 120 کوهنورد پیشکسوت کشور که در همایشی به همین نام در مراغه گرد هم آمده بودند با صعود به قله جام سهند برنامه خود را به پایان رساندند.", "text":"سیامک آذری عصر جمعه در گفت و گو با ایرنا افزود: در این صعود 80 کوهنورد مرد و 40 کوهنورد خانم در 5 ساعت موفق به صعود به این قله شدند.وی افزود: در کنار برنامه صعود به قله جام سهند، 55 کوهنورد پیشکسوت نیز از غار هامپوئیل مراغه دیدن کردند.کوه سهند با سه هزار و 707 متر ارتفاع در 34 کیلومتری شمال شرق شهرستان مراغه است.سهند، نام قله و رشته ‌کوهی آتشفشانی در جنوب تبریز، شمال مراغه و هشترود، غرب بستان‌ آباد و شرق آذرشهر، عجب ‌شیر و اسکو در آذربایجان شرقی است.این رشته ‌کوه دارای 17 قله با ارتفاع بیش از 3000 متر است که بلندترین آنها قله کمال (قوچ ‌گلی داغی) 3707 متر بلندی دارد و مرتفع‌ ترین نقطه آذربایجان شرقی محسوب می ‌شود.رشته ‌کوه سهند به دلیل برخورداری از انبوه گیاهان، چمنزارها، گلزارها و مراتع به عروس کوه‌‌ های ایران مشهور ‌است و سطح تمام مناطق این رشته ‌کوه پوشیده از سبزه ‌است.قله کمال، جام، سهند، سلطان، دمیرلی، آغ‌ داغ، موتال داغی، شیر داغی، حرم داغی، گیرو داغی، آتاشان و درویش از مهم‌ ترین قلل رشته ‌کوه سهند محسوب می‌ شوند.چهارمین گردهمایی پیشکسوتان کوهنوردی کشور با شعار «تبریز 2018 » از 18 مهرماه جاری به مدت سه روز در مراغه برگزار شد.تجلیل از پیشکسوتان کوهنوردی منتخب و نمونه کشوری، هیات های ورزشی برتر آذربایجان شرقی، صعود سراسری به قله سهند، مراغه گردی و بازدید از غار هامپوئیل از مهمترین برنامه های این گردهمایی سه روزه بود.شهرستان مراغه با حدود 263 هزار نفر جمعیت در 127 کیلومتری جنوب غربی تبریز، مرکز آذربایجان شرقی واقع است.3077/9880            "}