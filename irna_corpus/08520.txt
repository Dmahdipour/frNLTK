{"onTitr":"","titr":" کلینیک حقوقی خانواده و کودک در کرمانشاه افتتاح شد","describe":" کرمانشاه- ایرنا- کلینیک حقوقی خانواده و کودک استان کرمانشاه روز پنجشنبه در شهرک دولت آباد شهر کرمانشاه افتتاح شد.", "text":"به گزارش ایرنا، مدیر کلینیک حقوقی خانواده و کودک استان کرمانشاه در این ارتباط گفت: با توجه به فعالیت گذشته کلینیک همراز و مددکاری اجتماعی در حاشیه شهرها، ضرورت یافت تا این فعالیت ها در استان کرمانشاه با توجه به نیازهای فرهنگی و اجتماعی استان در قالب این کلینیک تداوم یابد.ماندانا جواهری یادآور شد: کلینیک حقوقی خانواده شامل بخش های روانشناسی، مشاوره، مددکاری اجتماعی و مشاوره حقوقی است که اکثر خدمات آن رایگان خواهد بود.وی از آموزش وکلا و کارورزان با استفاده از اساتید برتر علمی دانشگاه آزاد و دیگر مراکز برتر علمی به عنوان خدمات دیگر این کلینیک یاد کرد و افزود: با توجه به اینکه مکان کلینیک غیردولتی است اما  هیچ تاثیری بر ارائه خدمات نخواهد گذاشت.استان کرمانشاه 2میلیون نفر جمعیت دارد که از این تعداد نیمی را زنان تشکیل می دهند.براساس سرشماری سال 95، حدود 30درصد از جمعیت استان کرمانشاه زیر 18سال سن دارند. 7460/3033            "}