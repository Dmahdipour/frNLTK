{"onTitr":"","titr":" حرکت بازار البرز به سمت کاهش التهاب قیمت ها","describe":" کرج -ایرنا- مدیرکل امور اقتصادی و بین الملل استانداری البرزاعلام کرد که حرکت بازار البرز به سمت کاهش التهاب قیمت ها و آرامش پیش می رود.", "text":"پرویز زرگر روز پنجشنبه در گفت و گو با ایرنا افزود: برای پیشگیری از تخلفات طرح های نظارتی همچنان با جدیت در بازار استان ادامه دارد.وی بیان داشت: دراجرای طرح های نظارتی ، قیمت ها کنترل می شود.زرگر ادامه داد: امسال 14 نشست تخصصی در زمینه  تنظیم بازار به صورت هفتگی در استان البرز با حضور دستگاه های مختلف نظارتی و اجرایی برگزار شده و آخرین وضعیت بازار دراین استان رصد شده است.وی با اعلام اینکه تلاش رسانه های خارجی برای ایجاد التهاب در بازار بی نتیجه مانده گفت: گندم برای 2سال آینده ذخیره سازی شده است.مدیرکل امور اقتصادی و بین الملل استانداری البرز به ذخیره سازی برخی اقلام اشاره کرد و افزود: مرغ منجمد به اندازه نیاز استان ذخیره سازی شده که درصورت نیاز دراختیار بازار قرارمی گیرد.زرگراضافه کرد: برخی  طی ماه های اخیر در نظم اقتصادی اختلال ایجاد کردند و سوء استفاده هایی شد اما مردم فهیم ایران با درک موقعیت مسئولان را همراهی کردند.وی خاطرنشان کرد: اقلام مورد نیاز مردم از سوی دولت تامین شده اگرچه تلاش هایی شد تا خانه های مردم تبدیل به انبار شود اما موفقیت آمیز نبود. نوسان ارز  سبب شد تا برخی  احتکار اقلام اساسی  اختلال در بازار به وجود بیاورند لیکن طرح های نظارتی و هوشمندی مردم موجب شد که بازار تحت کنترل قرار بگیرد.قیمت ارزش در روزهای اخیر به شدت سیر نزولی پیدا کرده است.8029/ 6155            "}