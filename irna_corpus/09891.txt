{"onTitr":"","titr":" بار مالی بیمه شدگان سلامت 19 هزار میلیارد تومان اعلام شد","describe":" کرمان - ایرنا- مدیرعامل بیمه سلامت کشور با بیان اینکه بار مالی بیمه شدگان این حوزه 19 هزار میلیارد تومان است ،گفت: یکی از رویکردهای بیمه سلامت پرداخت بدهی ها بود که در حال حاضر به داروخانه ها بدهی ندارد.", "text":"به گزارش ایرنا ، طاهر موهبتی روز چهارشنبه در دیدار با نماینده ولی فقیه در استان کرمان با اشاره به اینکه چهار سازمان بیمه ای در کشور خدمات بیمه ای را ارائه می دهند ، افزود: بیش از 40 میلیون نفر جمعیت کشور تحت پوشش بیمه سلامت هستند که بیمه 85 درصد آنان رایگان است . وی به بدهی دو ماهه بیمه سلامت استان کرمان اشاره کرد و افزود: پرداخت بدهی ها در بخش دولتی از 14 ماه به سه ماه و در بخش خصوصی از 14 ماه به 6 ماه رسیده است. مدیرعامل بیمه سلامت کشور الکترونیکی شدن خدمات در بیمه سلامت را یکی از اولویت های کاری برشمرد و تصریح کرد: طرح حذف دفترچه بیمه سلامت در مراجعه سرپایی از امروز در استان کرمان اجرا می شود. موهبتی با اشاره به اینکه امیدواریم با اجرای خوب این طرح، تا بهمن ماه همه پزشکان و آزمایشگاه ها، داروخانه و مراکز تصویربرداری به این سیستم مجهز شده و دفترچه بیمه حذف شود ،افزود: بخش عظیمی از این طرح متاثر از فرهنگ است که فرهنگسازی تغییر رفتار در این حوزه همکاری ائمه جمعه و مسئولان استان را می طلبد. مدیرعامل بیمه سلامت کشور با اشاره به اینکه پیش بینی می شود از بهمن ماه در هر استان یک شهرستان تحت پوشش اجرای طرح حذف دفترچه بیمه قرار گیرد ، گفت: تا زمانی که بیش از 70 درصد این طرح در کشور اجرایی نشود،ناچاریم از مشوق ها در این حوزه استفاده کنیم. 9895/ 5054            "}