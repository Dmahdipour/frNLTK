{"onTitr":"","titr":" صادرات سیمان ایران به آسیای میانه 191 درصد رشد کرد","describe":" تهران- ایرنا- مدیرکل راه‌آهن خراسان گفت: در نیمه نخست امسال صادرات سیمان از مرز ریلی سرخس به کشورهای آسیای میانه به 193هزار تن رسید که این میزان نسبت به مدت مشابه سال قبل 191 درصد افزایش یافت.", "text":"به گزارش روز سه شنبه ایرنا از راه‌آهن جمهوری اسلامی ایران، «محمدهادی ضیایی‌مهر»، ایجاد بازار جدید سیمان ایران در کشور ازبکستان برای اجرای پروژه های زیربنایی آن کشور، تلاش برای تامین واگن مورد نیاز صادرکنندگان از کشورهای آسیای میانه و توسعه زیرساخت‌ها در ایستگاه شهید مطهری را از دلایل رشد صادرات سیمان از مرز سرخس عنوان کرد.وی توضیح داد: کاهش مصرف سوخت و افزایش ضریب ایمنی از مزایای حمل و نقل ریلی است و از طرفی افزایش صادرات سیمان از طریق شبکه ریلی، سبب افزایش درآمد واحدهای تولیدی و جذب بازارهای جدید در کشورهای آسیای میانه می‌شود و این امر به حمایت از کالای ایرانی، رونق اشتغال و تحقق اقتصاد مقاومتی کمک می‌کند. مدیرکل راه‌آهن خراسان با یادآوری اینکه صادرات ریلی سیمان از مرز سرخس سهم 92 درصدی صادرات سیمان را به خود اختصاص داده است، افزود: عمده مقصد سیمان صادراتی از مرز ریلی سرخس، کشور ازبکستان با 175 هزار تن و سهم 91 درصدی و بعد از آن، ترکمنستان و تاجیکستان است.وی گفت: درخصوص صادرات سیمان تلاش‌ها و رایزنی‌های زیادی از سوی اداره کل راه‌آهن خراسان با راه‌آهن‌های آسیای میانه انجام دادیم و تلاش کردیم تا بتوانیم نسبت به تامین واگن و حمل به موقع سیمان صادراتی، نقش موثری در زنجیره تولید سیمان داشته باشیم.مدیرکل راه‌آهن خراسان یادآور شد: 84 درصد از سیمان صادر شده از مرز سرخس، از مبادی استان خراسان رضوی بارگیری شده که این میزان نسبت به مدت مشابه سال قبل 2 برابر شده است. به گزارش ایرنا، «سید محمد اتابک» رییس انجمن صنفی کارفرمایان صنعت سیمان ماه گذشته به ایرنا، گفت: میزان صادرات سیمان در پنج ماهه نخست امسال را  بیش از 2 میلیون و 935 هزار و 406 تن بود و در مقایسه با عملکرد دوره مشابه پارسال، رشد 9 درصدی را نشان می دهد. ** افزایش سهم ریل در جابجایی فولادضیایی‌مهر همچنین از افزایش 14 برابری بارگیری ریلی آهن‌آلات از ایستگاه فولاد خراسان خبر داد و گفت: در 6 ماهه نخست امسال، 43 هزارتن آهن آلات از این ایستگاه بارگیری و توسط خطوط ریلی حمل شده‌است.وی افزود: به دنبال برگزاری جلسات متعدد با مدیران مجتمع و شرکت مالک واگن، محموله صادراتی شمش آهن که تا پیش از این توسط جاده حمل می‌شد، در ایستگاه راه آهن خراسان جذب و به مقصد بندرعباس بارگیری و حمل شده است.وی تاکید کرد: در توافق های اولیه، نخستین بخش از قرارداد، 60 هزار تن است و هم اکنون عملیات بارگیری و حمل آن آغاز و در حال انجام است.مدیرکل راه‌آهن خراسان درباره حمل مواد اولیه مورد نیاز این مجتمع گفت: 263 هزار تن گندله و سنگ آهن در شش ماهه اول سال 97 حمل و در مجتمع فولاد خراسان تخلیه شده که به طور عمده از مبادی معادن سنگان، گل گهر و چادرملو است.وی یادآور شد: با همکاری‌های انجام شده از جانب راه‌آهن خراسان، پروژه اتصال انبارهای تولید مجتمع فولاد به خطوط ریلی به پایان رسیده که این مهم سبب سهولت در بارگیری محصولات و همچنین کاهش هزینه های حمل و نقل ریلی خواهد شد.به گزارش ایرنا و بر پایه جداول آماری گمرک، صادرات زنجیره فولاد و محصولات مرتبط در پنج ماه نخست امسال از نظر وزنی بیش از چهار میلیون و 483 هزار و 830 تن بود که در مقایسه با دوره مشابه پارسال رشد 24 درصدی داشت؛ از نظر ارزشی نیز بیش از 2 میلیارد و 88 میلیون دلار بود که افزایش 59 درصدی را نسبت به پنج ماه ابتدایی 96 نشان می دهد.براساس این آمارها، فولاد در این مدت در صدر کالاهای صادر شده معدن و صنایع معدنی با سهم 45 درصدی قرار دارد. اقتصام**9132*2025            "}