{"onTitr":"","titr":" قاچاقچیان آذربایجان غربی بیش از 1.3 میلیارد ریال جریمه شدند","describe":" ارومیه- ایرنا- مدیرکل تعزیرات حکومتی آذربایجان غربی گفت: متهمان سه پرونده قاچاق پوشاک، کارتخوان بانکی و سیگار طی هفته جاری در این استان به پرداخت یک میلیارد و 317 میلیون ریال جریمه محکوم شدند.", "text":"محمد اقوامی روز چهارشنبه در گفت و گو با خبرنگار ایرنا در تشریح این پرونده ها بیان کرد: شعبه تعزیرات حکومتی خوی پس از ارجاع پرونده قاچاق چهار هزار و 300 ثوب پوشاک با استفاده از یک دستگاه خودرو باری در ایستگاه ایواوغلی، متهم را علاوه بر ضبط کالا به نفع دولت به پرداخت 485 میلیون ریال جزای نقدی محکوم کرد.وی افزود: قاچاق 92 دستگاه کارتخوان بانکی دیگر پرونده هفته جاری بود که شعبه ویژه رسیدگی به جرایم قاچاق کالا و ارز خوی، متهم را علاوه بر ضبط کالا به پرداخت 292 میلیون ریال جزای نقدی محکوم کرد.وی ادامه داد: قاچاقچی دیگری که قصد داشت یکهزار و 100 باکس سیگار را وارد استان های عمقی کشور کند، دستگیر و پرونده وی برای رسیدگی به شعبه تعزیرات حکومتی خوی ارجاع شد.مدیرکل تعزیرات حکومتی آذربایجان غربی اضافه کرد: متهم این پرونده علاوه بر ضبط کالا به نفع دولت به پرداخت 540 میلیون ریال جزای نقدی محکوم شد.به گزارش ایرنا، آذربایجان غربی از جمله استان های دخیل با قاچاق کالا و ارز به شمار می رود و سالانه میلیاردها ریال جریمه برای متخلفان این بخش صادر می شود.8137/7129/3072            "}