{"onTitr":" سرمربی جودو نابینایان:    ","titr":" قانون جدید، مانع حضور جودوکار ایرانی در مسابقات جاکارتا شد","describe":" جاکارتا- ایرنا- سرمربی تیم ملی جودوی نابینایان ایران حذف «علیرضا خجسته پور» از حضور در بازی های پاراآسیایی 2018 جاکارتا را تغییر قانون فدراسیون جهانی این رشته عنوان کرد.", "text":"به گزارش خبرنگار اعزامی ایرنا، «محمد رضا حاج یوسف‌زاده» در آستانه برپایی سومین دوره این بازی ها گفت: با تغییر قوانین فدراسیون جهانی جودو در مسابقات جهانی، دیگر ورزشکار نمی تواند همزمان در 2 رویداد در سطح سالم و نابینایان حضور یابد.یوسف زاده در پاسخ به این سوال که گفته می شود حذف این بازیکن به دلیل اینکه سلامتی وی از سوی پزشکان تایید نشده اعلام شده است، توضیح داد: این صحت ندارد. او کلاس بندی داشت و کم بینایی او از نوع b3 تایید شد، اما تصویب این قانون جدید مانع از حضور خجسته در ترکیب تیم ملی جودو شد. وی گفت: امید کسب مدال از همه جودوکاران اعزامی به این رقابت ها را داریم اما انتظار می رود حداقل یک طلای بازی های پاراآسیایی را تصاحب کنیم.جودوکاران ایرانی در بازی های اینچئون 2014 یک طلای تیمی، سه نقره و سه برنز گرفتند. محمدرضا خیرالله زاده ورزی، احسان موسی نژاد کارمزدی، سید امید جعفری، سید میثم بنی طبا خرم آبادی، رضا غلامی و وحید نوری نفرات حاضر در این بازی ها هستند.سومین دوره این بازی ها در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052*2025            "}