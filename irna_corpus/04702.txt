{"onTitr":" فرماندار مراغه:    ","titr":" تربیت کودکان براساس آموزه های اسلامی آنها را بیمه کند","describe":" مراغه - ایرنا - فرماندار مراغه گفت: تربیت کودکان براساس آموزه های اسلامی در کنار آموزش های مهارتی و رفتاری، آنها را در برابر همجمه های فرهنگی و آسیب های اجتماعی عصر حاضر بیمه می کند.", "text":"به گزارش ایرنا، حمید شکری روز دوشنبه در بازدید از کانون پرورش فکری کودکان و نوجوانان و مهدهای کودک مراغه با تاکید بر لزوم توجه به تربیت صحیح نسل آینده افزود: کودکان امروز، آینده سازان و مدیران آینده کشور هستند.وی گفت: با توجه به لزوم آموزش و تربیت اصولی کودکان در سنین پایه، ایجاد زمینه مساعد برای شکوفایی آنان در جامعه بیش از پیش ضروری است.وی ادامه داد: ایجاد زیرساخت های فرهنگی، اجتماعی و آموزشی برای بهره مندی کودکان و نوجوانان، موجب تکامل ذهنی، علمی و مهارتی نسل آینده در برخورد با مسائل مختلف جامعه خواهد شد.وی با بیان اینکه محیطی شاد برای کودکان و آموزش آنان ایجاد شود گفت: باید با استفاده از ابزارهای فرهنگی و آموزشی، نسلی شاد و سلامت برای توسعه اینده کشور تربیت شود.شکری افزود: پیشرفت و توسعه جامعه و کشور نیازمند وجود کودکان سالم از لحاظ فرهنگی، تربیتی و اجتماعی بوده و رسالت خانواده ها و مدیران است.وی اضافه کرد: مهدهای کودک در کنار نهادهایی چون کانون پرورش فکری کودکان و نوجوانان نقش بسزایی در پرورش استعدادها و زمینه سازی برای شکوفایی آنان دارند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/7487            "}