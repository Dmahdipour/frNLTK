{"onTitr":" از طریق بندر آفتاب،    ","titr":" گاز مصرفی بندرلنگه و بستک تامین شد","describe":" بندرعباس - ایرنا- مدیرعامل شرکت گاز هرمزگان گفت: با اجرای طرح احداث خط 56 اینچ از بندر آفتاب به کوییچ گازرسانی به شهرستان بندرلنگه و جنوب بستک و صنایع مستقر در این منطقه تامین شد.", "text":"به گزارش ایرنا، پارسا پروین روز چهارشنبه در جمع خبرنگاران افزود: به زودی شاهد تامین گاز بندرلنگه و منطقه های جناح، هرنگ، کوخرد در جنوب بستک خواهیم بود.وی ادامه داد: با اجرای پروژه احداث خط 56 اینچ از بندرآفتاب به کوییچ به طول تقریبی 94 کیلومتر، مشکل گاز این دو شهرستان برطرف می شود. **  مرحله نخست کارخانه تولید اقلام گازرسانی راه اندازی می شودپروین در بخش دیگری از سخنان خود هرمزگان از راه اندازی مرحله نخست احداث کارخانه تولید اقلام گازرسانی با استفاده از توانمندی نیروهای بومی در این استان خبرداد. وی گفت: زمینه راه اندازی کارخانه های مورد نیاز، با حمایت های استانداری و شرکت سرمایه گذار فپکو با اعتبار100میلیارد ریال در حال انجام است.به گفته مدیرعامل شرکت گاز هرمزگان، هم اکنون این طرح در راستای کارآفرینی در بخش های مختلف فنی، خدماتی، بازرسی و طراحی در مرحله پایش فنی توسط بازرسان فنی شرکت گاز این استان قرار دارد.پروین افزود: در مرحله نخست احداث مجتمع، 3 کارخانه تولید لوله های پلی اتیلن، کارخانه تولید نوار زرد اخطار، کارگاه تولید علمک، آزمایشگاه و همچنین تامین تمامی کالاهای موجود در صنعت گاز رسانی بوده که برای نخستین بار در استان هرمزگان در حال راه اندازی است. وی گفت: با راه اندازی مرحله های دیگر این کارخانه علاوه بر رونق اقتصادی استان و صرفه جویی اقتصادی، فرصت شغلی جدید نیز در استان هرمزگان ایجاد خواهد شد. 9887 /6048            "}