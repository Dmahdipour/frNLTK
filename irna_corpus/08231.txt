{"onTitr":"","titr":" شهرداری زابل 65 میلیارد تومان بدهی دارد","describe":" زاهدان - ایرنا - سرپرست شهرداری زابل در شمال سیستان و بلوچستان گفت: این شهرداری 65 میلیارد تومان بدهی دارد در حالی که در شهریورماه امسال تنها 300 میلیون تومان درآمد داشته است.", "text":"موسی خمری روز جمعه در گفت و گو با خبرنگار ایرنا افزود: شهرداری زابل با 800 نیرو ماهیانه باید یک میلیارد و 900 میلیون تومان حقوق و بیمه پرداخت کند.وی با بیان اینکه از 65 میلیارد تومان بدهی شهرداری زابل 19 میلیارد و750 میلیون تومان آن به تامین اجتماعی است تاکید کرد: این شهرداری ماهیانه باید 2 میلیارد و500 میلیون تومان درآمد داشته باشد تا بتواند طرح ها، پروژه ها و اقدامات اجرایی خود را انجام دهد.سرپرست شهرداری زابل اظهار داشت: حقوق معوق و بیمه پرسنل این شهرداری تا شهریور امسال پرداخت و بیمه تامین اجتماعی آنان نیز تا پایان سال تمدید شده است.وی از تخفیف عوارض شهرداری زابل تا 30 درصد و امکان اقساطی شدن آن تا 24 ماه خبر داد و گفت: مردم با پرداخت به موقع عوارض به شهرداری در خدمات رسانی بهتر کمک کنند.خمری بیان کرد: 453 رای تخریب از ابتدای سال 94 تاکنون تصویب که در سالجاری 103 رای تخریب نهایی و اجرایی می شود.وی اظهار داشت: روزانه افزون بر 60 تن زباله در زابل تولید که توسط 12 دستگاه از سطح این شهر جمع آوری و به محل دفن زباله انتقال داده می شود.سرپرست شهرداری زابل از وضعیت بحرانی فاضلاب شهری گلایه کرد و گفت: طرح فاضلاب این شهر که از سال 71 اجرا شده در حال حاضر باعث نشست برخی از خیابان ها و ایجاد چاله شده است.وی ادامه داد: بیش از 100 تن آسفالت استاندارد برای لکه گیری خیابان های اصلی و فرعی شهر زابل اختصاص داده شده و روزانه این لکه گیری توسط شهرداری در حال انجام است.خمری با بیان اینکه از 41 محله بافت شهری زابل 26 محله حاشیه نشین هستند اظهار داشت: پس از خشکسالی بسیاری از مردم از روستاها به حاشیه شهر مهاجرت کردند که این امر حجم بسیار سنگینی به بدنه شهرداری وارد ساخت.وی ادامه داد: بسیاری از این منازل بدون هیچ استاندارد شهری و بدور از نظارت شهرداری زابل ساخته شده است.سرپرست شهرداری زابل از افتتاح بخش هایی از بوستان ملت این شهر تا چند روز آینده خبر داد و گفت: تا یک ماه آینده این بوستان به طور کامل برای استفاده شهروندان به بهره برداری می رسد.7317**3213            "}