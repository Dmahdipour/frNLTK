{"onTitr":"","titr":" بانک جهانی: روند بهبود شرایط اقتصاد آمریکای لاتین متزلزل است","describe":" تهران- ایرنا- بانک جهانی روز گذشته نسبت به روند شکننده و متزلزل بهبود اقتصاد منطقه آمریکای لاتین و حوزه کارائیب به دلیل شرایط بحرانی اقتصاد ونزوئلا و عملکردهای ضعیف اقتصاد برزیل و آرژانتین، ابراز نگرانی کرد.", "text":"به گزارش روز شنبه ایرنا از خبرگزاری فرانسه، 'کارلوس ووگ' اقتصاددان ارشد بانک جهانی در امور آمریکای لاتین و حوزه کارائیب در گزارشی عنوان کرد: روند بهبود اقتصاد آمریکای لاتین با ضربه ای مواجه شده است.وی تاکید کرد که شرایط شکننده احیای اوضاع اقتصادی این منطقه نشان می دهد که لازم است اقدامات برای ایجاد انعطاف پذیری در عرصه اداره اقتصاد و مدیریت خطرات علیه اقتصادها افزایش یابد.اقتصاد آمریکای لاتین پس از شش سال رکود، در سال 2017 با رشد 1.1 درصدی روبرو شد اما بحران اقتصادی اخیر در آرژانتین، رشد کُند اقتصاد برزیل و ادامه بحران اقتصادی ونزوئلا همگی امیدها را برای یک رشد اقتصادی پایدار در این منطقه نقش بر آب می کند.پیش بینی ها از رشد 0.6 درصدی در سال 2018 و 1.6 درصدی در سال 2019 برای اقتصاد آمریکای لاتین و حوزه کارائیب حکایت دارد.در این میان مکزیک شرایط دیگری دارد. انتظار می رود این کشور در سال 2018 با رشد اقتصادی 2.3 درصدی روبرو شود این در حالی است که این آمار در سال 2017 حدود دو درصد بود.این گزارش می افزاید: منطقه آمریکای لاتین و حوزه کارائیب به طور جدی در معرض بلایای طبیعی قرار داشته و نسبت به این موضوع آسیب پذیر است. این مسئله در شرایط اقتصادی کشورها تاثیر چشمگیری دارد. آمریکای لاتین و حوزه کارائیب در میان آسیب پذیرترین مناطق جهان در مسئله بلایای طبیعی همچون زلزله، سیل و طوفان بوده و لازم است مقامات این منطقه سیاستهای مدیریتی بهتر را در دستور کار قرار دهند.اروپام**9234**1485            "}