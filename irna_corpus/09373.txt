{"onTitr":"","titr":" شهردار و 7 عضو شورای شهر یاسوج به دادسرا احضار شدند","describe":" یاسوج- ایرنا- دادستان عمومی و انقلاب یاسوج گفت: شهردار و هفت نفر از اعضای شورای یاسوج در پی آتش سوزی جمعه بازار این شهر به دادسرا احضار شدند.", "text":"مهرداد کرمی روز چهارشنبه در گفت و گو با خبرنگار ایرنا اظهار داشت: پیش از این هشدارهای لازم به صورت مکتوب به مسئولان مربوطه در خصوص ساماندهی جمعه بازار داده شده بود.وی افزود: تحقیقات در این رابطه آغاز شده و در صورت لزوم اشخاص مرتبط دیگری در این پرونده احضار خواهند شد.کرمی بیان کرد: در این آتش سوزی حدود 16 باب مغازه در آتش سوختند.وی عنوان کرد: شب گذشته 10 مهر ماه جمعه بازار یاسوج دچار آتش سوزی شد که علت این حادثه در دست بررسی است.تعداد 16 باب مغازه در این آتش سوزی متحمل خسارت شده‌اند که برآورد دقیق خسارت‌های وارده در دست بررسی است.شهردار یاسوج پیش از این گفته بود که همه غرفه‌های فعال جمعه بازار این شهر غیر استاندارد بوده و از لحاظ ایمنی به‌گونه‌ای هستند که در صورت بروز حوادث مختلف از جمله آتش‌سوزی امکان خدمات رسانی کمتر وجود دارد.ساماندهی و جمع آوری جمعه بازار فعلی یاسوج در دستور کار شهرداری یاسوج قرار دارد.شهرداری در تلاش است که مغازه‌داران جمعه بازار با میل و رغبت خود به محل جمعه بازار جدید نقل و مکان کنند.جمعه بازار فعلی یاسوج با توجه به خطر آفرین بودن آن برای حفظ جان مردم به‌زودی ساماندهی و جمع آوری خواهد شد.900 غرفه در جمعه بازار یاسوج وجود دارد.شهر یاسوج، مرکز کهگیلویه و بویراحمد 130 هزار نفر جمعیت دارد.9868/6110            "}