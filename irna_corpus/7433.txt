{"onTitr":"","titr":" ستاد پیگیری بودجه در کرمانشاه تشکیل می شود","describe":" کرمانشاه - ایرنا - استاندار کرمانشاه با اشاره به اهمیت افزایش سهم استان در بودجه سال 98 گفت: ستاد پیگیری بودجه سال آینده با حضور تمام مدیران کرمانشاه و دبیری سازمان برنامه و بودجه تشکیل خواهد شد.", "text":"به گزارش ایرنا، هوشنگ بازوند، روز شنبه در نشست ستاد اقتصادی مقاومتی که در استانداری کرمانشاه برگزار شد، اظهار داشت: این ستاد از روز پنجشنبه همین هفته نخستین جلسه خود را به منظور بررسی مسائل مربوط به بودجه و اقدام های انجام شده برگزار خواهد کرد.وی افزود: برای اینکه کرمانشاه در بودجه سال 98 جایگاه خوبی داشته باشد، باید شبانه روز تلاش کنیم و ضمن ارتباط با وزارتخانه ها از ظرفیت های استانداری نیز استفاده کنیم.استاندار کرمانشاه عنوان کرد: مدیران استانی در نخستین جلسه ستاد پیگیری بودجه 98 برنامه های خود و اقدام های انجام شده در راستای جذب اعتبارات ملی را مطرح کنند.بازوند با اشاره به تاثیر نمایندگان مجلس در افزایش سهم کرمانشاه در بودجه 98، گفت: 15 روز پس از برگزاری نخستین جلسه ستاد پیگیری بودجه، نشستی را نیز با مجمع نمایندگان استان برگزار خواهیم کرد تا از ظرفیت آنان نیز استفاده کنیم.وی با بیان اینکه تمام مدیران استان برای ارتقا جایگاه کرمانشاه در بودجه سال 98 تلاش کنند، اظهارداشت: در صورتی که با حداکثر توان در زمینه افزایش بودجه تلاش کنیم، می توانیم سهم استان را در اعتبارات سال آینده افزایش دهیم.استاندار کرمانشاه یادآور شد: اگر لایحه بودجه به دولت و سپس به مجلس ارائه شود، دیگر کاری برای افزایش بودجه نمی توانیم انجام دهیم؛ تمام تلاش ما باید قبل از ارائه لایحه باشد.بازوند با بیان اینکه سهم کرمانشاه در بودجه های هزینه ای نیز پایین است، گفت: بسیاری از دستگاه های استان توانایی پرداخت اضافه کار کارکنان خود را ندارند و بدهی های آب و برق خود را پرداخت نکرده اند.** دولت توانایی اجرای بسیاری از پروژه ها را نداردوی در بخش دیگری از صحبت های خود با تاکید بر واگذاری پروژه های دولتی به بخش خصوصی، گفت: دولت دیگر توان مالی برای اجرای بسیاری از پروژه ها را ندارد و پروژه هایی مانند، سد، فرودگاه، آزاد راه و راه آهن باید با مشارکت بخش خصوصی ساخته شوند‌.استاندار کرمانشاه افزود: سد مخزنی بیستون یک طرح بسیار خوب است که بخش خصوصی برای مشارکت در اجرای آن اعلام آمادگی کرده است که این شکل از مشارکت، مصداق بارز اقتصاد مقاومتی است.بازوند بر تسریع روند بازسازی در مناطق زلزله زده تاکید کرد و اظهار داشت: دستگاه هایی که تا پایان مهر ماه عملیات بازسازی ساختمان های آسیب دیده خود را آغاز نکنند، اعتبار آن ها را برگشت می دهیم. همچنین گزارش عملکرد آن ها به وزارتخانه هایشان منعکس می شود.7445/8066            "}