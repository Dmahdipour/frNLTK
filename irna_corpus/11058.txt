{"onTitr":"","titr":" استقبال کم نظیر از کتاب روایت زندگی شهید مدافع حرم","describe":" تهران- ایرنا - کتاب «سربلند» روایتی از زندگی شهید مدافع حرم محسن حججی به قلم محمدعلی جعفری با استقبال کم نظیر عموم مردم رو به رو شده و در کمتر از 10 روز به چاپ سوم رسید.", "text":"به گزارش گروه فرهنگی ایرنا کتاب سربلند در چاپ سوم با تیراژ 7500 نسخه، توسط انتشارات کاظمی روانه بازار نشر شده است.تمام خرید چاپ اول و دوم این کتاب توسط علاقمندان و کتاب فروشی های غیرسازمانی بوده و با توجه به افزایش اقبال عمومی، نشر شهید کاظمی در نظر دارد به زودی چاپ چهارم «سربلند» را در تیراژ 25 هزار جلد منتشر کند.این اثر مخاطب را با ابعاد مختلف شخصیتی شهید آشنا می کند، ابعادی که از زاویه دید خانواده، دوستان و همرزمان شهید روایت می شود، سربلند حاوی اسناد، تصاویر و دلنوشته های شهید حججی نیز می باشد.مراسم رونمایی کتاب «سربلند» قرار است به زودی توسط انتشارات شهید کاظمی در مسجد فاطمه الزهرا (س) روستای دورک واقع در پشت کوه دوم فریدونشهر اصفهان برگزار میگردد.شهید محسن حججی متولد 21 تیر 1370 در نجف‌آباد اصفهان از نیروهای مدافع حرم بود که مرداد ماه 1396 در عملیاتی در گذرگاه مرزی الولید منطقه مرزی بین سوریه و عراق توسط تروریست های داعش به اسارت درآمد و پس از دو روز به شهادت رسید. فراهنگ**3009** 1701            "}