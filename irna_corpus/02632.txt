{"onTitr":"","titr":" بحران سوریه و معامله قرن","describe":" تهران - ایرنا - 'بشار اسد' رئیس جمهوری سوریه در نشست اعضای کمیته مرکزی 'حزب بعث' تاکید کرد که آنچه اکنون در این کشور می ‌گذرد را نمی توان از طرح اخیر با نام 'معامله قرن'، جدا دانست.", "text":"وی گفت: جنجال غربی‌ها پیش از نبرد 'ادلب' نشان داد که این امر برای آنها سرنوشت ساز است، زیرا پیروزی سوریه در آن، به شکست کامل نقشه های دشمنان منجر می شود و دمشق را قادر می کند تا خطرناک تر از گذشته در مقابل طرح های دشمنان منطقه مانند معامله قرن بایستد و به عنوان نمونه و الگوی جدید برای کشورهای خاورمیانه و جهان مطرح شود.رئیس جمهوری سوریه تصریح کرد که عمر این طرح ها به اندازه قدمت بحران فلسطین است، ولی مطرح شدن آن در این دوره تلاشی برای خروج کشورهای بیشتری از صحنه مقابله با دشمن اسرائیلی است و از این پس چالش های داخلی مختلفی در پیش خواهیم داشت که خطر آنها کمتر از جنگ نیست.معامله قرن (صفقة القرن) که در سال جاری وارد فرهنگ و اصطلاحات سیاسی شده، به طرحی گفته می ‌شود که از سوی آمریکا از سوی 'دونالد ترامپ' در راستای صلح بین فلسطین و اسرائیل و پایان دادن به بیش از 70 سال منازعه دو طرف اجرا خواهد شد.بر اساس این طرح که هنوز رسما از سوی آمریکا اعلام نشده، بیت المقدس و بخش عمده ای از کرانه باختری به صهیونیستها واگذار می شود و حق بازگشت آوارگان فلسطینی به سرزمینهایش منتفی می شود.در مقابل آمریکا با و رژیم صهیونیستی با تشکیل یک کشور مستقل فلسطینی با ترتیبات خاص امنیتی که شامل نیمی از کرانه باختری، نوار غزه و چند محله از بیت ‌المقدس شرقی می شود، موافقت می ‌کند و شهر 'ابودیس' نیز به عنوان پایتخت فلسطین در نظر گرفته خواهد شد.این معامله شامل انتقال مالکیت محله‌ها و نواحی نزدیک به قدس مانند 'بیت حنینا'، 'شعفاط'، 'کفر عقب' و 'راس خمیس' به تشکیلات خودگردان فلسطین می‌شود.در این طرح یک معبری نیز برای فلسطینیان برای تردد به مسجدالاقصی در نظر می‌گیرد.روزنامه «اسرئیل امروز» چاپ فلسطین اشغالی سوم آگوست 2018 (12 مرداد 1397) در خبری اعلام کرد که مصر، عربستان و اردن از دولت آمریکا خواسته‌اند تا طرح معامله قرن را تا پس از انتخابات میان ‌دوره‌ای کنگره آمریکا به تعویق بیاندازد.انتخابات میاندوره ای کنگره آمریکا قرار است 15 آبان ماه 1397 برگزار شود.این روزنامه به نقل از یک مسئول کاخ سفید نوشت که معامله قرن به دلیل برگزاری انتخابات میان ‌دوره‌ای کنگره به مدت چند ماه به تعویق خواهد افتاد و کاخ سفید معتقد است که 'بنیامین نتانیاهو' نخست‌ وزیر رژیم صهیونیستی هرگز قادر نخواهد بود پیش از این انتخابات، درباره پایبندی به اجرای مفاد معامله قرن تعهدی بدهد.روزنامه صهیونیستی 'یسرائیل هیوم' در همین خصوص نوشت: در صورت حرکت به سمت برگزاری انتخابات در اسرائیل بعد از اعیاد یهودی، اعلام معامله قرن به بعد از تشکیل کابینه آینده موکول خواهد شد و علت آن هم ارزیابی های دولت آمریکا مبنی بر این است که نتانیاهو نخواهد توانست در دوره انتخابات برخی مفاد قرارداد نظیر به رسمیت شناختن ابودیس به عنوان پایتخت فلسطین را از بیم اینکه به نفع رقبایش در انتخابات نظیر 'نفتالی بینیت' وزیر آموزش اسرائیل تمام شود، در دستور کار قرار دهد.منابع مصری نیز اعلام کردند که واشنگتن با تمام قدرت به اجرای این معامله به عنوان 'معامله تاریخی' و نیز زمان طرح آن در منطقه پایبند است و در این رابطه از حمایت‌های ریاض نیز بهره‌ مند شده و تماس‌ها و دیدارهای دائم بین همه طرف‌های ذی‌نفع با مشارکت شخصیت‌های رژیم صهیونیستی به منظور آخرین بررسی‌ها درباره آن و آماده‌سازی برای اعلام رسمی در جریان است.طبق اعلام منابع مزبور ، واشنگتن از اوایل آگوست جاری تا کنون میزبان چند دیدار محرمانه بین مسئولان کشورهای عربی (مصر و عربستان) و مقامات صهیونیستی به منظور بررسی این طرح بوده و این طرح نیز به تدوین نهایی نزدیک است و انتظار می‌رود که پیش از پایان سال جاری به طور رسمی مطرح شود.به نظر می رسد درخواست زمان بیشتر برای اعلام معامله قرن از سوی آمریکا توسط برخی کشورهای عربی با اهداف خاصی مانند همراه کردن بیشتر حامیان آن به خصوص کشورهای قدرتمند منطقه نظیر سوریه صورت می گیرد.در ماه های اخیر اخبار مختلفی در ارتباط با پیشنهادهای اغواکننده از سوی ریاض به دمشق منتشر شد، تا جایی که بر اساس این اخبار عربستان پیشنهاد کرده که ضمن قبول تضمین برای حکومت مادام العمر اسد ، حاضر است نسبت به بازسازی سوریه مانند روز اول نیز اقدام کرده به شرط آنکه دمشق بپذیرد که ایران و حزب الله را از سوریه بیرون کنند.چنین شرطی به منزله این است که سوریه به عنوان یکی از کشورهای مهم محور مقاومت در کنار ایران و حزب الله لبنان بپذیرد که با آنان قطع رابطه کرده و با ورود به اردوگاه حامیان اجرای معامله قرن نسبت به کمک برای اجرای آن نیز همراهی کند.این که اسد اشاره می کند که از این پس باید در انتظار چالش های مختلفی در پیش رو باشیم، درست اشاره به همین موضوع است که با توجه به خروج سوریه با سربلندی از هشت سال بحران سنگین و کمرشکن برخی کشورهای غربی و عربی در کنار رژیم صهیونیستی علیه آن، از این پس باید به خاطر همین الگو بودن برای دیگر کشورها مراقب نقشه ها و طرح های جدید آنان بود.به عبارت دیگر حامیان تروریست ها در سوریه که بر اساس برخی آمارها حتی تا 360 هزار نفر نیز از 120 کشور جهان اعلام شد، پس از حمایت های تمام قد از آنان چون نتوانستند از طریق جنگ بر سوریه غلبه کرده و به اهداف خود برسند و به دنبال آن نیز پیشنهادهای حمایت مالی و سیاسی آنان به اسد نیز نتوانست وی را به اجرای طرح هایشان رهنمون کند، از این پس برای رسیدن به اهداف خود در سوریه دست به اجرای نقشه های دیگری خواهند زد تا به هر قیمتی که شده، یا این کشور را ساقط کنند و یا با خود در ارتباط با طرح های مرتبط با منطقه همراه کنند.اصولا یکی از سیاست های روشن قدرت های جهانی همراه کردن کشورهای مختلف و مطرح در هر منطقه ای از جهان با طرح ها و نقشه های خود و حمایت های لازم برای اجرا و ادامه آن است و در ارتباط با منطقه غرب آسیا نیز با توجه به وجود بحران های مختلف ناشی از اشغال فلسطین از 70 سال قبل توسط صهیونیست ها و حمایت های بی دریغ آمریکا از آنان، اکنون واشنگتن به دنبال حل آن بر اساس دیدگاه های خود و ایجاد دو کشور فلسطین و اسراییل است و روی همین نگاه با توجه به وجود مخالفت های گسترده با چنین طرحی قبل از اعلام آن تلاش دارد تا زمینه های حمایت از طرح را در منطقه از راه های مختلف فراهم کند.'ویچسلاو ماتوزف' دیپلمات سابق روس در همین زمینه تیر ماه سال جاری اعلام کرد که آمریکا برای تحقق آنچه معامله قرن نامیده می شود، نیازمند حمایت روسیه است. وبگاه 'الخلیج آن لاین' پیشتر با انتشار گزارشی ضمن اعلام مخالفت 80 درصد فلسطینی ‌ها با طرح معامله قرن، اعلام کرد که علت اصلی اعلام نشدن این طرح خشم ملت های عرب در منطقه است، نه انتخابات کنگره آمریکا.این وبگاه افزود که پیش از این 'نبیل شعث' مشاور رئیس تشکیلات خودگردان فلسطین در امور خارجه و روابط بین‌الملل گفته بود که معامله قرن تنها 'یک دروغ و فریب' رئیس‌ جمهوری آمریکا برای حذف آرمان فلسطین و طرح ملی آن است و در حقیقت چیزی به اسم معامله قرن وجود ندارد و این طرح در واقع یک طرح آمریکایی- صهیونیستی است که به رژیم اشغالگر این چراغ سبز را می‌دهد که جنایت‌های روزمره خود را تکمیل نماید.تاکنون کشورهای مختلف و حزب الله لبنان، 'جنبش مقاومت اسلامی فلسطین' (حماس) و شیخ 'عکرمه صبری' خطیب مسجد الاقصی با طرح معامله قرن آمریکا به خاطر نادیده گرفتن موضوع مهم یعنی اشغال یک کشور مستقل و نادیده گرفتن حقوق مردم آن مخالفت کرده اند.کارشناسان منطقه غرب آسیا معتقدند که هدف از طرح سازش آمریکا با عنوان معامله قرن از بین بردن موضوع اشغال فلسطین به عنوان یکی از اساسی ترین مشکلات این منطقه از جمله رسمیت شهر اشغالی قدس به عنوان پایتخت رژیم صهیونیستی، لغو بازگشت آوارگان و پناهندگان فلسطینی به خانه و کاشانه خود در فلسطین اشغالی و دادن منطقه ابودیس به عنوان پایتخت کشوری فلسطینی و تامین امنیت و ثبات رژیم صهیونیستی می دانند.البته برخی از کارشناسان نیز معتقدند که با وجود اعلام نشدن رسمی معامله قرن به خاطر وجود مخالفت های جدی با آن، برخی اقدامات آمریکا در سال های اخیر حاکی از اجرای آن به صورت گام به گام است.از نگاه این گروه از کارشناسان نیز اعلام انتقال سفارت آمریکا از تل آویو به قدس، تشدید شهرک سازی ها از سوی رژیم صهیونیستی و کاهش حمایت های مالی از 'آژانس امدادرسانی و کاریابی آوارگان فلسطینی' (آنروا) را می توان به عنوان مقدمه و بخش هایی از طرح مزبور دانست که با وجود اعلام نشدن رسمی آن با استفاده از وضعیت موجود در منطقه به صورت مرحله ای در حال اجراست.سخن آخر این که همانگون که اسد در سخنان خود اشاره داشت، عمر طرح های مختلف برای حل مشکل اشغال فلسطین به اندازه سابقه اشغال آن است و با چنین نگاهی باید گفت، همانگونه که طرح های پیش از این نتوانستند مشکل مردم فلسطین را به خاطر نادیده گرفتن حقوق مشروع و مسلم آنان و پایان دادن به اشغال خانه و کاشانه ساکنان اصلی این سرزمین حل کند ، طرح معامله قرن نیز نخواهد توانست موفق آمیز باشد، چرا که برخی مسایل ابتدایی در آن نادیده گرفته شده و هدف از آن مشروعیت بخشیدن به اشغال یک کشور است.از داود پورصحتخاورم*1436**1651            "}