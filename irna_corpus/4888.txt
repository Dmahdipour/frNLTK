{"onTitr":"","titr":" جروزالم پست: نتانیاهو خواستار برگزاری انتخابات زودهنگام است","describe":" تهران – ایرنا – تارنمای روزنامه صهیونیستی جروزالم پست به نقل از منابع آگاه نوشت که مقامات حزب های ائتلافی بابنیامین نتانیاهو نخست وزیر اسرائیل معتقدند که وی قصد برگزاری زودهنگام انتخابات را دارد.", "text":"به گزارش روز دوشنبه ایرنا، این تارنما به جلسه این مقامات با نخست وزیر رژیم صهیونیستی اشاره کرد و افزود: پس از آنکه آنها سخنان نتانیاهو در مورد مشکل بر سر حل منازعات در باره خدمت اجباری و تغییر مذهب را شنیدند، این احساس را دریافت کردند که او ترجیح به برگزاری انتخابات زودهنگام می دهد.طبق قانون خدمت اجباری یا سربازگیری، دانشجویان علوم دینی یهود که پیش از این از سربازی معاف بودند، مجبور به گذراندن دوره سربازی هستند. بر اساس لایحه تغییر مذهب نیز انحصار تغییر مذهب به یهود در اختیار ارتدوکس‌های افراطی قرار می‌گیرد و تغییر مذهب‌هایی که به‌وسیله خاخام‌های ارتدوکس صورت نگیرد، از سوی دولت به رسمیت شناخته نخواهد شد.نتانیاهو در این جلسه اعلام کرد: کسانی هستند که می خواهند بدانند انتخاباتی برگزار می شود و در صورت برگزاری چه زمانی اتفاق می افتد. پاسخ این است که هیچ تصمیمی در این مورد وجود ندارد.جروزالم پست بر اساس نظر سنجی شبکه دو تلویزیون رژیم صهیونیستی نوشت: اگر انتخابات اکنون برگزار شود کرسی های حزب لیکود نتانیاهو از 30 کرسی به 32 کرسی افزایش پیدا می کند. در مورد اینکه چه کسی سمت نخست وزیری را در اختیار می گیرد بیشترین آرا 38 درصد برای نتانیاهو است.  انتخابات طبق روال عادی در نوامبر 2019 (آبان 98) برگزار خواهد شد اما اگر جلو بیافتد در فوریه یا مارس 2019 (بهمن- اسفند) برگزار می شود.اروپام**3234**1590            "}