{"onTitr":"","titr":" تکاب شب گذشته سردترین شهر آذربایجان غربی بود","describe":" مهاباد- ایرنا- رییس اداره هواشناسی تکاب گفت: این شهرستان با کمینه دمای 4 درجه سانتی گراد بالای صفر، شب گذشته سردترین شهر آذربایجان غربی بود.", "text":"رسول جبرئیلی روز جمعه در گفت و گو با خبرنگار ایرنا افزود: بیشینه دمای هوای تکاب در روز گذشته 25 درجه سانتی گراد بالای صفر گزارش شد.وی با اشاره به کاهش 6 تا 8 درجه ای دمای هوا و ورود توده هوای سرد به منطقه بیان کرد: خطر سرمازدگی، محصولات زراعی و باغی تکاب را تهدید می کند و کشاورزان باید هشدارهای هواشناسی را جدی بگیرند.جبرئیلی ادامه داد: با توجه به کاهش دمای هوا در روزهای آینده باغداران از هرس درختان خودداری کرده و کشاورزان، محصولات مزارع سبزی و صیفی خود را سریعا برداشت و به انبارهای استاندارد منتقل کنند.رییس اداره هواشناسی تکاب اضافه کرد: خودداری از تردد در مناطق مرتفع و محافظت از احشام در مقابل کاهش دما و همچنین محافظت از کندوها در مقابل کاهش دما و وزش باد و انجام مکمل کندوهای زنبور عسل از توصیه های مهم هواشناسی برای کشاورزان است که باید مورد توجه قرار گیرد.جبرئیلی بیان کرد: کاهش دمای هوا موجب شده است تا تامین سوخت واحدهای دامی و پرورش طیور ضرورت یابد و دما و رطوبت در مرغداری ها و دامداری ها باید تنظیم شود و خوراک پر انرژی برای این واحدها تامین گردد.وی گفت: علاوه بر این به علت کاهش دما باید دریچه گلخانه های پرورش سیفی جات بسته شود و محافظت های لازم از شاخه های درختان جوان انجام گیرد.به گزارش ایرنا شهرستان تکاب با 81 هزار نفر جمعیت در جنوب آذربایجان غربی در منطقه ای سردسیر و کوهستانی واقع است.7514/3072            "}