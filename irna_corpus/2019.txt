{"onTitr":"","titr":" مرکز تحقیقات بهداشت محیط سیستمی در بوشهر راه اندازی می شود","describe":" بوشهر- ایرنا- وزیر بهداشت درمان و آموزش پزشکی با راه‌اندازی مرکز تحقیقات بهداشت محیط سیستمی و انرژی در بوشهر موافقت کرد.", "text":"به گزارش ایرنا، عضو هیات موسس مرکز تحقیقات بهداشت محیط سیستمی و انرژی گفت:با توجه به حضور صنایع مختلف در استان بوشهر و تبدیل ‌شدن آن به پایتخت انرژی کشور با راه اندازی این مرکز به ‌طور دائم و جامع آلودگی‌ های زیست ‌محیطی در انسان و محیط ‌زیست پایش می شود.سینا دوبرادران روز چهارشنبه در جمع خبرنگاران افزود: انجام پژوهش‌ های بنیادی اپید میولوژیک و بالینی برای اصلاح نظام ارایه خدمات بهداشتی درمانی کشور به ‌منظور جوابگویی به نیازهای جامعه از دیگر هدف های راه اندازی مرکز تحقیقات بهداشت محیط سیستمی و انرژی در بوشهر است.وی اضافه کرد: تربیت نیروی انسانی محقق در زمینه بهداشت محیط سیستمی و انرژی، ترغیب، تشویق و به‌کارگیری محققان، کوشش در جلب‌ توجه و همکاری مراکز تحقیقاتی و اجرایی مربوطه در داخل کشور و همکاری علمی با مراکز تحقیقاتی و آموزشی سایر کشورها و سازمان‌های بین‌المللی از دیگر اهداف راه‌اندازی این مرکز تحقیقاتی است.دانشگاه علوم پزشکی و خدمات بهداشتی درمانی بوشهر  هم اکنون دارای یک پژوهشکده شامل سه مرکز تحقیقاتی است.6047/6043            "}