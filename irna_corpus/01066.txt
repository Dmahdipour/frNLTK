{"onTitr":"","titr":" 2 بانوی پومسه کار زنجانی در مسابقات جهانی شرکت می کنند","describe":" زنجان - ایرنا - مربی زنجانی تیم‌ملی تکواندو( پومسه )بانوان گفت: پریسا زینالی و سونا رزاقی، 2 پومسه کار زنجانی در رده های سنی نونهالان و نوجوانان پس از طی مراحلی به اردوی تیم ملی دعوت شده اند که خود را برای حضور در مسابقات جهانی چین تایپه در ماه آینده آماده می کنند.", "text":"نگار مددخانی روز پنجشنبه در گفت و گو با خبرنگار ایرنا افزود: بانوان زنجانی در مسابقات تکواندوی کشوری درخشش خوبی داشتند و اغلب آنها توانستند مدال های مختلفی را کسب کنند.وی اظهار داشت: در این مسابقات 6 پومسه کار از بانوان زنجانی به اردوی تیم ملی دعوت شدند که از این تعداد چهار نفر به مرحله بعدی راه یافتند و پس از مراحل مختلف در نهایت 2 نفر انتخاب شد.مددخانی افزود: توجه ویژه فدراسیون تکواندو به این بخش موجب شد که بانوان کشورمان در رقابت های برون مرزی و بین المللی حضوری فعال و درخشان داشته باشند.وی بیان کرد: با وجود مشکلات و موانع مختلف پومسه کاران زنجانی جزء برترین های مطرح کشور هستند که حضوری مستمر در تیم ملی دارند.سر مربی تکواندو(پومسه) بانوان استان زنجان ادامه داد: سرمایه گذاری هدفمند در ورزش تکواندوی بانوان، حضور این قشر را حتی برای شرکت در مسابقات آسیایی فراهم کرد و در بخش مردان و زنان مدال های رنگارنگ کسب شد.وی ابراز امیدواری کرد که گنجاندن پومسه در المپیک آینده چشم انداز بهتری را برای حضور مقتدر این بانوان ورزشکار در سطح جهانی مهیا می کند که بسیار امیدوار کننده است.مددخانی خاطرنشان کرد: بانوان تکواندو زنجانی در بخش کیوروگی (مبارزه) عملکرد ضعیفی دارند که سرمایه گذاری لازم در این بخش می تواند به کشف استعدادهای برتر منتهی شود.وی خاطرنشان کرد: تیم تکواندوی بانوان زنجان به دلیل مسائل اقتصادی حاکم نتوانست در لیگ برتر شرکت کند و این در حالی است که بازیکنان حرفه ای در این رشته فعالیت می کنند.به گزارش ایرنا، پیش از این نیز ماهرخ پرویزی، نایب‌‌ رئیس هیات تکواندو استان زنجان به خبرنگار ایرنا گفته بود که هم اکنون 900 نفر از بانوان شهر زنجان به صورت سازمان یافته و غیر سازمان یافته در رشته تکواندو فعالیت می کنند. 9646/6085            "}