{"onTitr":"","titr":" 85 هزار ورزشکار در خراسان رضوی بیمه هستند","describe":" مشهد- ایرنا- رئیس هیات پزشکی ورزشی خراسان رضوی گفت: در نیمه نخست امسال 85 هزار و 289 نفر در این استان زیر پوشش خدمات بیمه ورزشی قرار گرفتند.", "text":"دکتر سید رضا گلدوزیان روز دوشنبه در گفت و گو با خبرنگار ایرنا افزود: 54 هزار و 836 نفر از این تعداد مرد و مابقی زن هستند.وی اظهار داشت: تعداد ورزشکاران زیرپوشش خدمات بیمه ورزشی در مدت مشابه پارسال 77 هزار و 520 نفر بود که اینک 12 درصد افزایش دارد.وی با اشاره به فعال شدن سامانه آنلاین ثبت درخواست و صدور بیمه ورزشی از تیر ماه سال جاری گفت: با راه اندازی این سامانه به آدرس اینترنتی www.ifsm.ir در بخش 'صدور آنلاین و استعلام کارت خدمات درمانی' امکان بیمه کردن توسط خود ورزشکاران فراهم شده است.گلدوزیان افزود: طی نیمه نخست امسال چهار هزار و 354 ساعت پوشش خدمات پزشکی مسابقات توسط این هیات انجام شد که 25 درصد از این میزان مربوط به مسابقات بانوان و مابقی مربوط به مسابقات مردان بوده است.بیش از 320 هزار نفر در باشگاههای ورزشی خراسان رضوی فعالیت دارند.7505/ 6053            "}