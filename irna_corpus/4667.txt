{"onTitr":"","titr":" ارومیه قهرمان مسابقات کشتی فرنگی آذربایجان غربی شد","describe":" ارومیه- ایرنا- دبیر هیات کشتی آذربایجان غربی گفت: ارومیه با کسب چهار مدال طلا بر سکوی نخست مسابقات قهرمانی بزرگسالان استان در رشته فرنگی جای گرفت.", "text":"کامل محمدزاده روز دوشنبه در گفت و گو با خبرنگار ایرنا افزود: این رقابت ها با حضور 68 کشتی گیر از هشت شهرستان به میزبانی پلدشت برگزار شد.وی بیان کرد: تیم ارومیه در این دوره از رقابت ها 186 امتیاز کسب کرد و تیم های نقده و پلدشت به ترتیب با 182 و 127 امتیاز در رده های دوم و سومی قرار گرفتند.وی با اشاره به اینکه شرکت کنندگان در اوزان دهگانه به مصاف هم رفتند، ادامه داد: در 55 کیلوگرم امین مراد خانی از ارومیه، 60 کیلوگرم علیرضا عبدی پوش از نقده،  63 کیلوگرم هاتف اسماعیل زاده  از پلدشت، 67 کیلوگرم مبین کریمی  از ارومیه و 72 کیلوگرم رضا مسافر از نقده قهرمان این دوره از رقابت ها شناخته شدند.دبیر هیات کشتی آذربایجان غربی گفت: همچنین در وزن 77 کیلوگرم امیر سعیدپور از ارومیه، 82 کیلوگرم بهمن رکاب از نقده، 87 کیلوگرم رامین مهاجر از ارومیه، 97 کیلوگرم ابراهیم تختا از پلدشت و  در وزن 130 کیلوگرم رزگار خدری از پیرانشهر مقام های نخست را به دست آوردند.محمدزاده افزود: نفرات برتر این مسابقات به رقابت های قهرمانی کشور که از فردا به میزبانی شهر سیرجان در استان کرمان برگزار می شود، اعزام خواهند شد.وی اضافه کرد: تیم فرنگی استان با هدایت شورش حسینی از بوکان و سرپرستی فرهاد نقی پور از ارومیه راهی رقابت های کشوری می شود.به گزارش ایرنا شهریور امسال فرنگی کاران خردسال استان با کسب چهار مدال نقره و یک نشان برنز بر جایگاه پنجم تیمی و اجرای فنون رقابت های قهرمانی منطقه یک کشور قرار گرفتند. تیر ماه امسال نیز رضا حسن زاده فرنگی کار وزن 48 کیلوگرم اهل خوی مدال نقره سی و پنجمین دوره پیکارهای نونهالان دانش آموزان دوره متوسطه کشور را بر گردن آویخت. همچنین اردیبهشت سال جاری نیز امین مرادخانی فرنگی کار وزن 55 کیلوگرم از ارومیه به اردوی تیم ملی کشتی فرنگی بزرگسالان جهت شرکت در پیکارهای بین المللی گرجستان دعوت شد. 7156/2093            "}