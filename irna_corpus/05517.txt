{"onTitr":"","titr":" کمبود معلم در استان مرکزی جبران شد","describe":" خمین - ایرنا - معاون آموزش متوسطه اداره کل آموزش و پرورش استان مرکزی گفت: کمبود معلم در مراکز آموزشی این استان با به کار گیری نیروهای حق التدریسی به میزان 67 هزارساعت در هفته از دوره ابتدایی تا متوسطه جبران شد.", "text":"به گزارش ایرنا، « مجتبی حیدری » روز یکشنبه در حاشیه آیین تکریم و معارفه مدیر آموزش وپرورش خمین در گفت و گو با ایرنا ، افزود: این استان با کمبود سه هزار و 900 نیروی موظفی مواجه بود که برای جبران این معضل در سال تحصیلی جدید از نیروهای حق التدریسی استفاده شد. وی رویکرد نظام آموزشی این استان را در سال تحصیلی جدید بر توسعه متوازن و افزایش کیفیت آموزش عملی و نظری بیان کرد و افزود: آموزش مهارت ها عملی در هنرستان ها با هدف افزایش توانمندی دانش آموزان از محورهای مهم آموزش وپرورش استان مرکزی است. معاون آموزش متوسطه اداره کل آموزش و پرورش استان مرکزی گفت: 15 هزار دانش آموز در هنرستان های در 46 رشته در شاخه کار و دانش وفنی و حرفه ای مشغول به تحصیل هستند. وی ادامه داد: نخستین سال آموزش در پایه دوازدهم دوره متوسطه دوم با حضور 13 هزار و 500 دانش آموز در سال تحصیلی جدید آغاز شد. معاون آموزش متوسطه اداره کل آموزش و پرورش استان مرکزی اظهار داشت: فضای آموزشی مورد نیاز در مناطق شهری و روستایی با بازسازی و جا به جایی فضاهای آموزشی فراهم شده است. حیدری تصریح کرد: 85 هزار دانش آموز مقطع متوسطه شامل 55 هزار دانش آموز متوسطه اول و 30 هزار دانش آموزمتوسطه دوم در 600 مرکز آموزشی در استان مرکزی مشغول به تحصیل هستند. مدیرسابق آموزش و پرورش خمین در آیین معارفه مدیر آموزش وپرورش این شهرستان گفت: 18 هزار دانش آموز خمین سال تحصیلی جدید را در سطح 250 واحد آموزشی در مقاطع مختلف تحصیلی آغاز کردند. «مهدی محمدی» افزود: جمعیت دانش آموزی این شهرستان در کانون های جمعیتی شهرک ها در سه سال اخیر به دلیل رشد خانوارها افزایش یافته است ونیازمند استفاده از کمک خیران برای ساخت مدرسه در این مناطق است. وی ادامه داد: 30 دانش آموز این شهرستان در سال تحصیلی قبل توانستند وارد برترین دانشگاه های کشور شوند که امسال این رقم به 60 نفر رسیده است. در این آیین «عبدالرضا پیر حسین لو» به عنوان مدیر آموزش وپرورش جدید خمین معرفی و زحمات مدیر قبلی تقدیر شد. جمعیت دانش آموزی شهرستان خمین از توابع استان مرکزی 18 هزار نفر است.7277/6013/            "}