{"onTitr":" فرماندار ویژه طبس:    ","titr":" مردم بیش از همیشه به آرامش نیاز دارند","describe":" بیرجند - ایرنا - معاون استاندار و فرماندار ویژه طبس گفت: مردم امروز بیش از همیشه به آرامش و همراهی نیاز دارند و نقدها نیز در جهت سازندگی می‌تواند کمک کند.", "text":"به گزارش ایرنا سید مهدی طلایی مقدم روز شنبه در نشست شورای اداری شهرستان طبس خطاب به مدیران دستگاه‌های اجرایی افزود: تمامی توان خود را برای حل مشکلات مردم قرار دهید و تا جایی که قوانین اجازه می‌دهد با مکاتبه، تلفن و تعامل برای مردم رضایتمندی را ایجاد کنید.وی ادامه داد: عهدشکنی و بداخلاقی رئیس جمهوری آمریکا در مذاکرات و عهدنامه های بین المللی، آن را به کشور منزوی تبدیل کرد و تمامی کشورهای اروپایی اقدام آمریکا را محکوم کردند.فرماندار ویژه طبس گفت: مشکلات اقتصادی و بحران هایی که اغلب از خارج کشور و بخشی در داخل کشور به آن دامن می زنند تا نظام را ناکارآمد جلوه دهند.وی بیان کرد: دو اتفاق بزرگ انجام شد یکی مذاکراتی که منجر به برجام شد و موفقیت هایی حاصل شد و در شرایطی که در برجام بودیم اجماع جهانی علیه ایران شکل گرفته و اغلب کشورها سعی داشتند ایران را در مذاکرات ناکارآمد جلوه دهند ولی با درایت مقام معظم رهبری، پیگیری های ریاست جمهوری و تیم مذاکره کننده دولت، پیگیری‌ها منتج به برجام شد.طلایی مقدم گفت: شرایطی که در آن زمان داشتیم با شرایط کنونی که در آن قرار دادیم متفاوت است و در زمان برجام اجماع جهانی علیه ایران بود اما نقطه قوت ما وحدتی بود که در داخل شکل گرفت و اقتداری که همیشه نظام مقدس جمهوری اسلامی ایران را کارآمد و مقتدر جلوه داده است.وی افزود: رای دادگاه لاهه نشان دهنده حقانیت مردم، نظام و حکومت جمهوری اسلامی است و امروز اجماع جهانی با ایران است.فرماندار ویژه طبس با اشاره به وحدت داخلی کشور گفت: این همان موضوعی است که در مذاکرات، دوران هشت سال دفاع مقدس و شکل گیری انقلاب اسلامی باعث موفقیت ما شد و این را دشمن می‌داند و تمام هدف آمریکا و هم‌پیمانانش این است که بخواهند وفاق را تبدیل به تفرقه و نارضایتی کنند.وی در بخش دیگری از سخنان خود با اشاره به موضوع اربعین گفت: مدیران نهایت همکاری را با ستاد اربعین داشته باشند تا امسال نیز مانند سنوات گذشته اربعین به نحو شایسته در شهرستان طبس صورت بگیرد و بتوانیم شرایط را برای حضور مردم در این راهپیمایی فراهم کنیم.وی به تخصیص اعتبارات اشاره کرد و افزود: امسال از ۲۷ صدم مالیات بر ارزش افزوده، مبلغ 2.5 میلیارد تومان اعتبار برای اداره ورزش و جوانان در نظر گرفته و پروژه های بسیار خوبی در کل شهرستان توزیع شده که باید پیگیری کنید سریع تر پروژه ها عملیاتی شود.طلایی مقدم بیان کرد: دولت و دستگاه های دولتی بابت دیونی که به شهرداری ها دارند از طریق ثبت سامانه دستگاه های اجرایی با هماهنگی شهرداری ها اقدام کنند.وی همچنین با اشاره به برگزاری کنگره شهدای طبس گفت: مدیران به همراه کارکنان و خانواده های خود در مراسم حضور داشتنه باشند تا بتوانیم آنچه در شان شهداست را برگزار کنیم.به گزارش ایرنا در این نشست حیدری به عنوان رییس جدید مرکز آموزش فنی و حرفه ای طبس، حسن محمدیان سرپرست جدید اداره منابع طبیعی و آبخیزداری، علی آبانی رییس جدید بانک کشاورزی طبس و مهدی یوسفی به عنوان فرمانده جدید گردان نهم امام حسین (ع) معرفی شدند.شهر طبس در 270 کیلومتری غرب بیرجند مرکز خراسان جنوبی قرار دارد. 7217*3028            "}