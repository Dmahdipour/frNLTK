{"onTitr":"","titr":" کره جنوبی بار دیگر خواهان پایان رسمی جنگ دو کره شد","describe":" پکن- ایرنا- رئیس جمهوری کره جنوبی با اشاره به اینکه شبه جزیره کره در «حالت آتش بس» قرار دارد تصریح کرد سئول خواستار پایان رسمی جنگ در شبه جزیره است زیر این اقدام باعث تشویق کره شمالی برای حرکت به سوی خلع سلاح هسته ای می شود.", "text":"به گزارش ایرنا 'مون جائه این' که روز پنجشنبه در جزیره جیجو در یک مانور دریایی سخنرانی می کرد افزود: دو کره اکنون مقید به پایان تقابل نظامی هستند و تعهد خود را برای آغاز خلع سلاح کامل و صلح پایدار در شب جزیره اعلام کرده‌اند.او با بیان اینکه سئول در نهایت شبه جزیره کره را به طور کامل خلع سلاح خواهد کرد و صلح دائمی را در منطقه برقرار می کند تاکید کرد برای تحقق این امر نیاز به تقویت توانایی های دفاعی قوی برای حمایت از چنین تلاش هایی دارد.مون تصریح کرد اگرچه مسیر صلح شبه جزیره آسان نیست اما سئول قصد دارد این مسیر را تا نهایت ادامه دهد.رهبران دو کره تا کنون سه بار با یکدیگر دیدار و گفت و گو کرده اند آنها توافق کرده اند تا به خصومت علیه یکدیگر پایان داده و برای خلع سلاح شبه جزیره کره تلاش کنند.در آخرین نشست رهبران دو کشور در پیونگ یانگ 'این' و 'اون' توافقنامه ای را امضا کردند که بر اساس آن سئول و پیونگ یانگ تحت هیچ شرایطی از نیروی نظامی علیه یکدیگر استفاده نخواهند کرد.علیرغم بهبود روابط سئول و پیونگ یانگ، دو کشور همچنان از نظر فنی پس از جنگ 1950 تا 1953 میلادی در حالت جنگی قرار دارند و هیچ پیمان صلحی را امضا نکرده اند.در ادامه تحولات شبه جزیره کره، وزیر امور خارجه کره جنوبی روز گذشته اعلام کرد قصد دارد روند لغو تحریم های کره شمالی را مورد بررسی قرار داده و در این زمینه اقداماتی صورت دهد.'کانگ کیونگ وا' در نشست پارلمان کره جنوبی در سئول اعلام کرد کشورش علاقه مند است تا زمینه لغو برخی از تحریم های دو جانبه کره شمالی را بررسی کند.وی افزود کار ارزیابی بسته های تحریمی دو جانبه که کره جنوبی می خواهد آنها را لغو کند، شروع شده است.اما در حالی که تنها یک روز از اظهارات وزیر امور خارجه کره جنوبی گذشته بود 'چو میون گیونگ' وزیر وحدت کره جنوبی زیر فشارهای آمریکا اعلام کرد کشورش برنامه ای برای لغو تحریم های این کشور ندارد.**آساق**1904**            "}