{"onTitr":" تلاش آمریکا برای مقابله با سامانه روسی    ","titr":" جنگنده های F-35 برای مقابله با سامانه «اس 300» مجهز می شوند","describe":" تهران – ایرنا – «الین لورد» معاون مدیر فروش و پشتیبانی وزارت دفاع آمریکا روز دوشنبه گفت: آمریکا جنگنده های «F-35» را به سامانه های ضد موشکی روسیه، چین و سوریه به ویژه سامانه «اس 300 و اس 400» مجهز می کند.", "text":"به گزارش روسیا الیوم، «الین لورد» گفت: جنگنده های نسل پنجم آمریکا از نوع «F-35 Lightning II»  از ماه نوامبر آماده انجام آزمایش های رزمی خواهد بود.این مقام وزارت دفاع آمریکا اضافه کرد: هدف از این آزمایش ها ارزیابی توانایی جنگنده های F-35 در مقابل سامانه های پدافند موشکی روسیه، چین و سوریه به ویژه سامانه ضد موشکی S-300 وS-400   است.وی افزود: در صورت موفقیت این آزمایش ها، گام مهمی در جهت تولید انبوه این جنگنده ها از تابستان 2019 برداشته خواهد شد.آمریکا 320 جنگنده از نوع F-35 دارد که در 15 پایگاه هوایی در سرتاسر جهان مستقر هستند.قرار بود آزمایش های کامل رزمی جنگنده F-35 ماه سپتامبر انجام شود اما به خاطر بروز رسانی برنامه های این جنگنده ازسوی شرکت لاکهید مارتین سازنده این جنگنده ها به تاخیر افتاد.رژیم صهیونیستی تعدادی از جنگنده های F-35 آمریکا را در اختیار دارد.روسیه دهم مهرماه سامانه دفاع هوایی &#39;اس 300&#39; را به سوریه تحویل داد.با استقرار سامانه پدافند دفاعی اس 300 در سوریه، رژیم صهیونیستی مدعی شده که برای حمله به سوریه و مقابله با سامانه های دفاع هوایی اس 300 از جنگنده - بمب افکن های  F-35 استفاده خواهد کرد. شبک**9365**1908            "}