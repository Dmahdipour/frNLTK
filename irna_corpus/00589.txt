{"onTitr":"","titr":" استراتژی دشمن نا امید کردن مردم ایران است","describe":" بندرعباس - ایرنا- مسوول حوزه نمایندگی ولی فقیه در سپاه امام سجاد (ع) هرمزگان گفت: آمریکا با تحریم های اقتصادی و حملات رسانه ای به دنبال نا امید کرن مردم از نظام است و این که تبلیغ می کنند فساد تمام ایران را گرفته یک روش غرق مصنوعی است.", "text":"حجت الاسلام عبدالرضا رستگار جمعه در گفت و گو با ایرنا افزود: آمریکایی ها با این روش مصنوعی به دنبال این هستند که نشان دهند راهی برای برون رفت از مشکلات اقتصادی در ایران وجود ندارد و تنها راه باقی مانده مذاکره با آمریکاست.وی اضافه کرد: این درحالی است که استراتژی و راهبرد اصلی برای برون رفت از مشکلات اقتصادی تکیه بر توانمندی های داخلی، تزریق روح امید به مردم و رشد خودباوری مردم به نظام جمهوری اسلامی ایران است.مسوول حوزه نمایندگی ولی فقیه در سپاه امام سجاد (ع) هرمزگان اظهار داشت: ما به 2 دلیل امیدوار به انقلاب اسلامی هستیم، اول تجربه 40 ساله انقلاب اسلامی، زیرا بعد از ترورهای گسترده مردم و مسوولان به دست منافقان و گروه های خود فروخته در کشور دشمنان ما فهمیدند که مردم انقلابی ایران از انقلاب و نظام خود فاصله نمی گیرند.حجت الاسلام رستگار ادامه داد: دوم تجربه های هشت سال دوران دفاع مقدس است، زیرا با وجود این که 43 کشور به صورت رسمی در این جنگ تحمیلی صدام، رژیم بعث را همراهی می کردند و تنها کشورهایی که همراه ایران بود سوریه و لیبی بود، دشمنان ما به دلیل استقامت و رشادت های رزمندگان و مقاومت مردم ایران باز نتوانست به اهداف خود برسد.این مسوول همچنین به موضوع راه اندازی داعش در کشورهای سوریه و عراق با هدف براندازی انقلاب اسلامی اشاره کرد و ادامه داد: (هیلاری کلینتون) به اذعان خودش به امید متقاعد کردن سران 120 کشور دنیا به این کشورها سفر کرده و هدف اصلی آمریکا از راه اندازی گروهک داعش را نابودی انقلاب اسلامی ایران و ارتقای امنیت اسراییل معرفی می کند.وی، در این رابطه به بحث فتنه 88 با شعار تقلب و خط امام (ره) نیز اشاره کرد و گفت: براساس آرمان انقلاب اسلامی برای رسیدن به اهداف متعالی نباید شخصیت گرا بلکه باید حق گرایی بود و مردم انقلابی در 9 دی سال 88 نشان دادند که مدیون خون شهدای انقلاب و دفاع مقدس هستند و اجازه توهین به مقدسات خود و ارزش های انقلاب اسلامی به هیچ گروه و جریانی نمی دهند.6048            "}