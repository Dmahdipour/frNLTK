{"onTitr":"","titr":" امام جمعه بیله سوار از وضعیت مبلمان شهری انتقاد کرد","describe":" اردبیل - ایرنا - امام جمعه بیله سوار ضمن تاسف آور خواندن وضعیت عمران و مبلمان شهری این شهر مرزی گفت: برای بهبود وضعیت می خواهم کمپین لبیک به شهرستان زیبا را راه اندازی کنم.", "text":"به گزارش ایرنا ، حجت الاسلام جدایی در خطبه های نماز جمعه بیله سوار مغان وضعیت مبلمان شهری از جمله انباشت زباله و نخاله در معابر ، وجود بناهای فرسوده و تخریبی ، نبود فضای سبز مناسب و رویش علف های هرز در معابر و وجود پیاده روهای غیر استاندارد ، ساختمان ها و مغازه های نیمه ساخت و بسته را زیبنده شهرستان مرزی بیله سوار ندانست.وی با بیان اینکه بیله سوار هنوز چهره شهری پیدا نکرده بیان کرد: ساماندهی وضعیت موجود نیاز به همراهی مردم با شهرداری و دیگر دستگاه ها دارد و اگر مردم به صحنه بیایند در 6 ماه می توان وضعیت چهره شهر را دگرگون کرد. حجت الاسلام جدایی در ادامه با اشاره به انتخاب علی دایی به عنوان بهترین مهاجم ادوار جام ملت های آسیا گفت: کسب این مقام مهم را به مردم استان اردبیل و ایشان تبریک عرض می کنم، البته علی دایی در زلزله کرمانشاه هم خوب درخشیدند و خدمات زیادی انجام دادند متاسفانه باخبر شدم که در همین روزهای افتخار آفرینی به دادگاه احضار شدند،  در هر حال به نظرم علی دایی شایسته تقدیر است.او همچنین درگذشت دکتر جوانشیر استاد علم گیاه شناسی ایران و اکولوژیست نامی کشور را تسلیت گفته و بیان کرد: آن مرحوم از افتخارات شهرستان بیله سوار بودند، تجلیل از وی تجلیل از علم و دانش است.خطیب جمعه بیله سوار همچنین در بخش دیگری از خطبه های نماز جمعه با اشاره به رزمایش اقتدار عاشورایی بسیج اظهار داشت: رزمایش عظیم‌ بسیجیان ثابت کرد که بسیج همچنان در کشور ما زنده ، پویا و فعال است،  این شور، نشاط و شکوه پیام های زیادی برای دولتمردان دارد این رزمایش لرزه بر اندام های فاسد و ناپاک آمریکا و اسراییل انداخت و اثبات شد که جوانان ارزشی و بسیجی همچنان گوش به امر رهبرشان هستند. جدایی همچنین به آغاز هفته نیروی انتظامی اشاره کرد و افزود: هر چه فاصله بین نیروی انتظامی و مردم کم باشد پلیس به همان‌ اندازه در کار خود موفق خواهد بود ،کشوری که پلیسی قوی و مقتدر در عین حال پاک و صمیمی داشته باشد کشوری قدرتمند و با ثبات خواهد بود ، تضعیف پلیس تضعیف نظام است.وی با گرامیداشت روز دامپزشکی افزود: این رشته نقش موثری در سلامت و بهداشت عمومی جامعه دارد اگر دامپزشکی نباشد بی تردید بخشی از سلامت جامعه به خطر می افتد لذا شایسته است از زحمات این قشر زحمت کش تقدیر شایسته به عمل آید.3006/6016            "}