{"onTitr":"","titr":" دانشگاه تهران؛ یکشنبه با روحانی","describe":" تهران - ایرنا - معاون فرهنگی دانشگاه تهران گفت: همزمان با حضور رییس جمهوری در مراسم آغاز سال تحصیلی دانشگاه ها و موسسات آموزش عالی ، برخی وزرا و روسای دانشگاه های کشور نیز دراین مراسم شرکت می کنند.", "text":"به گزارش گروه دانشگاه ایرنا، طبق اعلام رسمی سایت دانشگاه تهران دکتر حسن روحانی 22 مهرماه در این دانشگاه حضور می یابد .مجید سرسنگی افزود: برنامه رسمی آغاز سال تحصیلی دانشگاه ها و مراکز آموزش عالی کشور طبق سال های گذشته در سالن علامه امینی دانشگاه تهران برگزار می شود.وی گفت: وزرای علوم، تحقیقات و فناوری همچنین بهداشت، درمان و آموزش پزشکی، روسای دو دانشگاه تهران و علوم پزشکی تهران همچنین برخی روسای دانشگاه های کشور، مدیران ارشد آموزش عالی و وزارت بهداشت همچنین استادان و اعضای هیئت علمی به این مراسم دعوت شده اند.به گفته معاون فرهنگی دانشگاه تهران، گروهی از نمایندگان دانشجویان در این جلسه شرکت می کنند.سرسنگی در مورد یکی از سنت های هر ساله ای که در مراسم آغاز سال تحصیلی دانشگاه ها برگزار می شود، توضیح داد: سخنرانی یک استاد دانشگاه تهران و یک دانشجوی علوم پزشکی تهران به نمایندگی از جامعه استادان و دانشجویان از جمله برنامه ها است وی افزود: سخنرانی استاد و دانشجوی دانشگاه های تهران و علوم پزشکی تهران هر سال به صورت نوبتی است.سرسنگی، سخنرانی روسای دو دانشگاه را از دیگر برنامه های مراسم نمادین آغاز سال تحصیلی دانشگاه ها اعلام کرد.معاون فرهنگی دانشگاه تهران افزود: در این مراسم همچنین با اهدای لوح تقدیر توسط رئیس جمهوری از رتبه اولی های کنکور سراسری 97 تقدیر می شود .ف .ز **1601**            "}