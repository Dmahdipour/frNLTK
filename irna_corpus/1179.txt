{"onTitr":"","titr":" هفت هزار و 834 گواهینامه مهارتی فنی و حرفه ای صادر شد","describe":" سنندج - ایرنا - مدیرکل آموزش فنی و حرفه‌ای کردستان گفت: هفت هزار و 834 گواهینامه مهارتی در نیمیه نخست سال جاری در این استان صادر شده است.", "text":"به گزارش روز پنجشنبه روابط عمومی اداره کل آموزش فنی و حرفه ای کردستان، سید جمیل احمدی اظهار داشت: برای 15 هزار و 187 نفر در بخش های مختلف آموزشی، تفاهمنامه، صنایع ساختمان و ادواری در تمام شهرستان ها آزمون برگزار شد که از این تعداد، 10 هزار و 833 نفر مربوط به آزمون های هماهنگ (پایان دوره مراکز دولتی و غیر دولتی) است.وی اضافه کرد: این افراد پس از طی دوره آموزشی در 12 مرکز و 134 آموزشگاه های آزاد فنی و حرفه ای زیر مجموعه مراکز به آزمون معرفی شده اند که از این تعداد هفت هزار و 834 نفر موفق به کسب نمره قبولی شدند.مدیرکل آموزش فنی و حرفه ای کردستان افزود: در بخش آزمون های تفاهم نامه (صنایع دستی و قالیبافی) یک هزار و 256 نفر موفق به اخذ گواهینامه مهارتی شدند.احمدی تاکید کرد: در بخش صنایع ساختمان 2 هزار و 571 نفر از طریق سامانه جامع سازمان در آزمون ثبت نام و در آن شرکت کرده اند.این مقام مسئول یادآور شد: آموزش های مهارتی توسط دو بخش دولتی و غیردولتی به متقاضیان ارائه می‌ شود.احمدی گفت: همچنین در نیمه اول سال 1397 تعداد 6  هزار و 322  فقره کارت الکترونیک هوشمند برای مهارت آموختگان و متقاضیان تعیین صلاحیت در بخش های مختلف صادر شد.6108/9102            "}