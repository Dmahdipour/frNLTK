{"onTitr":"","titr":" روسیه: خروج آمریکا از برجام اقدامی کوته بینانه بود","describe":" مسکو - ایرنا - مدیر بخش کنترل تسلیحات و منع گسترش سلاح های (کشتار جمعی) وزارت امور خارجه روسیه، خروج آمریکا از برجام را اقدامی کوته بینانه خواند.", "text":"به گزارش ایرنا به نقل از پایگاه اینترنتی وزارت امور خارجه روسیه، «ولادیمیر یرماکوف» امروز (چهارشنبه) خاطرنشان کرد: خروج آمریکا از برجام را اشتباه جدی می دانیم که به قرارداد منع انتشار سلاح های هسته ای ضربه زد.  وی افزود: روسیه مصمم به پایبندی به تعهدات خود در برجام است و با مشارکت سایر شرکت کنندگان در این توافق بین المللی، ساز و کارهای موثر برای حمایت از همکاری های بازرگانی و اقتصادی با ایران از تحریم های فراملی آمریکا را جستجو می کند.  مقام وزارت امورخارجه روسیه تصریح کرد: بر این باوریم که تدابیر برای دفاع در برابر این تحریم ها در صورتی موثر خواهند بود که گروهی باشند و پایه و اساس برای شرکت تمام کشورهای ذینفع در آن را فراهم کند.به گزارش ایرنا، «فدریکا موگرینی» مسئول سیاست خارجی اتحادیه اروپا اعلام کرده است که ساز و کاری ویژه برای ادامه همکاری اقتصادی با ایران تا پیش از ماه نوامبر (13آبان) آماده خواهد شد. این سامانه موسوم به «اس.پی.وی» (SPV) با هدف ادامه همکاری تجاری اتحادیه اروپا با ایران حتی با وجود تحریم های یکجانبه آمریکا طراحی شده است.اروپام*391*1346*            "}