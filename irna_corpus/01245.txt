{"onTitr":" با هدف مقابله با تهدیدات احتمالی؛    ","titr":" در آستانه اربعین؛ کمربند امنیتی بغداد و کربلا تقویت شد","describe":" بغداد – ایرنا – با هدف مقابله با تهدیدات احتمالی و تامین امنیت زیارت اربعین امام حسین(ع) نیروهای امنیتی و الحشد الشعبی بطور گسترده در مناطق رینگ بغداد و شرق الانبار در مجاورت استان های کربلا و نجف مستقر شدند.", "text":"به گزارش ایرنا، پایگاه خبری الحشد الشعبی عراق در بیانیه ای کوتاه اعلام کرد که نیروهای امنیتی و تیپ دوم لشکر 27 الحشد الشعبی در راستای تامین امنیت زیارت اربعین امام حسین (ع) وظیفه تامین راه ارتباطی میان استان های بغداد و الانبار را برعهده گرفتند.همچنین این نیروها برای جلوگیری از هر گونه اختلال امنیتی در منطقه کمربندی بغداد و شرق الانبار چندین عملیات تحقیق و بازرسی را انجام دادند.در خبری دیگر، مسوول دفتر الحشد الشعبی نجف اشرف از شرکت چهار هزار داوطلب عضو این نیروی مردمی در فعالیت های غیر نظامی و خدمات رسانی در طول زیارت اربعین خبر داد.    'قاسم الخاقانی' افزود: نیروهای الحشد الشعبی در دو بخش (امنیتی و اطلاعاتی) و (خدماتی و سلامت) برای تامین امنیت زیارت اربعین امام حسین(ع) شرکت خواهند کرد. وی افزود: الحشد الشعبی واحدهای خود در خط اول مقاومت در صحرای نجف را تقویت کرده است. به گفته وی، همچنین چهار هزار داوطلب غیر مسلح از نیروهای الحشد الشعبی برای ارائه خدمات لازم به زائران و حمایت از نیروهای پلیس و راهنمایی و رانندگی در طول مسیر نجف کربلا، در طرح زیارت اربعین شرکت خواهند کرد. الخاقانی در ادامه گفت: واحد های پزشکی الحشد الشعبی و وسایل نقلیه پشتیبانی تدارکاتی نیز برای ارائه خدمات به زائران به عنوان بخشی از طرح امنیتی شرکت فعال خواهند داشت. زیارت میلیونی اربعین در عراق پارسال با مشارکت بیش از 14 میلیون نفر برگزار شد که حدود 2.5 میلیون نفر آنان از زائران ایرانی بودند. در ایام اربعین حسینی، زائران عراقی از نقاط مختلف کشور به صورت پیاده روی و یا بخشی از آن با انواع وسایل نقلیه برای زیارت امام حسین (ع) خود را به کربلا می رسانند.نظر به ادامه تهدیدات هسته های خفته گروهک تروریستی تکفیری داعش، امسال نیز همچون سال های قبل اجرای طرح های امنیتی مختلفی در نقاط گوناگون عراق برای تامین امنیت زائران آغاز شده است. خاورم*4**ع ص**380**            "}