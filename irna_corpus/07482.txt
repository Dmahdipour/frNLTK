{"onTitr":"","titr":" نیروی انتظامی ضامن امنیت پایدار ایران است","describe":" بوشهر-ایرنا- نماینده ولی فقیه در استان و امام جمعه بوشهر گفت:  نیروی انتظامی به واسطه تلاش های شبانه روزی ضامن امنیت پایدار ایران است.", "text":"به گزارش ایرنا، آیت الله غلامعلی صفایی بوشهری روز شنبه در آیین صبحگاه مشترک نیروهای مسلح استان بوشهر به مناسبت آغاز هفته نیروی انتظامی افزود: از مولفه های قدرت مجامع آکادمیک در عرصه اقتدار نظام، داشتن نیروی انتظامی کارآمد است.وی بیان کرد: یک کشور وقتی می تواند مستقل باشد و مسیر پیشرفت را طی کند که قدرت رقابت بین المللی داشته و بتواند بطور روز افزون در عرصه دفاعی و امنیتی برای خود ایجاد اقتدار کند.صفایی بوشهری ادامه داد: نیروی انتظامی، سایر نیروهای مسلح و تمامی دستگاه های امنیتی با تقوا، ایمان و دانش دفاعی و امنیتی همواره برای تامین امنیت کشور در تلاش هستند.وی یادآور شد: استان دارالحماسه  بوشهر نیز به خود می بالد که یک نیروی انتظامی مقتدر و کار آمد دارد.عبدالکریم گراوند استاندار بوشهر نیز با تبریک فرا رسیدن هفته نیروی انتظامی و گرامیداشت یاد شهدای این نیرو گفت: امنیتی که امروز ایران اسلامی دارد مدیون تلاش های بی بدیل نیروی انتظامی است.فرماندهی نیروی انتظامی استان بوشهر گفت: نیروی انتظامی خدمتگزار امنیت نظام مقدس جمهوری اسلامی ایران و مردم است.سردار خلیل واعظی افزود: نیروی انتظامی در تامین امنیت متکی به مردم و حامی و پشتیبان مردم  بوده و مردم نیز پشتیبان این نیرو هستند.وی ادامه داد:همچنین این نیرو  رمز موفقیت خود را در خدمت و همدلی و تعامل با سایر دستگاه ها می داند و در عمل یک نیروی هماهنگ برای حل مشکلات مردم از طریق تعامل و همکاری موثر با سایر دستگاه هاست.وی اظهار داشت: این نیرو مجموعه ای ولایتمدار و سرباز ولایت است و تمامی ماموریت های خود را با سربلندی  انجام می دهد.در حاشیه این آیین از شماری از خانواده های شهدا و کارکنان برتر نیروی انتظامی با اهدا لوح تجلیل شد.7212/6043            "}