{"onTitr":"","titr":" ژاپن خواستار تحقیق دقیق درباره مسلمانان روهینگیا شد","describe":" پکن- ایرنا- 'شینزو آبه' نخست وزیر ژاپن در اظهاراتی آشکار و انتقادی از 'آنگ سانگ سوچی' رهبر میانمار از وی خواست که کشورش تحقیقاتی دقیق درباره رویدادهایی که باعث آزار و اذیت مسلمانان روهینگیا شد انجام دهد.", "text":"به گزارش ایرنا، خبرگزاری کیودو روز چهارشنبه گزارش کرد آبه در دیدار با 'آنگ سانگ سوچی' در توکیو از وی به دلیل پایمال شدن حقوق بشر و حقوق روهینگیایی ها در این کشور انتقاد کرد.وی تاکید کرد که مسلما حقوق مسلمانان روهینگیا در استان راخین ضایع شده و علیه آنان خشونت بکار گرفته شده است.نخست وزیر ژاپن با انتقاد از عملکرد رهبر میانمار در این باره گفت: ما می خواهیم با تحقیقاتی معتبر از وضعیت استان راخین و آنچه بر مسلمانان گذشته است آگاه شویم.آبه شرایط فعلی روهینگیایی ها را در بنگلادش و خارج از میانمار تاسف بار توصیف کرد و گفت باید میانمار برای بازگشت و اقامت آنها شرایط را فراهم کند.او تاکید کرد تحقیقات معتبر از اهمیت زیادی برخوردار است این موضوع بسیار پیچیده است و ژاپن قصد دارد با مشارکت و همفکری میانمار مسایل را روشن و حل کند.ارتش میانمار متهم است که خشونت های زیادی علیه مسلمانان بکار گرفته و باعث قتل و غارت آنها شده است به طوری که 700 هزار نفر را مجبور کرده است تا از خانه و کاشانه خود به بنگلادش متواری شوند.سوچی نیز در این دیدار از تحقیقات دولت خود دفاع کرد اما گفت که اگر ژاپن می خواهد در زمینه اقامت و بازگشت مسلمانان روهینگیا با این کشور همکاری کند مورد استقبال میانمار قرار خواهد گرفت.با این حال گزارش شده است که دادگاه جرایم بین المللی باید به این موضوع رسیدگی کند زیرا تحقیقات دولت میانمار در خصوص ظلم هایی که به مسلمانان شده و راستی آزمایی مساله، اعتبار ندارد.دیدار رهبران ژاپن و میانمار در حاشیه نشست توکیو و شش کشور حاشیه رود مکنگ که از روز سه شنبه شروع شد صورت گرفت.آساق**231**1904**            "}