{"onTitr":" پاراآسایی 2018؛    ","titr":" سرمربی تیم جودو نابینایان: دست خالی نمی مانیم","describe":" تهران - ایرنا - سرمربی تیم ملی جودوی نابینایان ایران، گفت: در بازی های پاراآسیایی 2018 دست خالی نمی مانیم و باید یک مدال طلا کسب کنیم.", "text":"به گزارش خبرنگار اعزامی ایرنا؛ «محمدرضا حاج یوسف زاده» اظهار داشت: در انتظار رقابت های باشکوهی هستیم و تیم ما نیز توان کسب مدال طلا را برای کاروان ایران دارد. به هر چهار جودوکار اعزامی امید داریم و می خواهیم در بین بهترین ها باشیم.وی در پاسخ به این سوال که چرا در آخرین لحظات «علیرضا خجسته» از ترکیب تیم اعزامی حذف شد، گفت: قوانین بین المللی در مسابقات این رشته تغییر کرد و با تغییر قوانین دیگر ورزشکاری نمی توانست همزمان در 2 رویداد ورزشکاران سالم و نابینایان حضور داشته باشد.خجسته چندی پیش همراه با تیم ملی ایران در بازی های آسیایی نیز حضور یافت و به توفیقی نرسید.یوسف زاده در پاسخ به این سوال که ظاهرا سلامت خجسته از سوی پزشکان تایید نشده و به همین دلیل خط خورده است؟ توضیح داد: این مساله صحت ندارد و کم بینایی او از نوع b3 تایید شده بود، اما تصویب قانون جدید مانع از حضور خجسته در ترکیب تیم ما شد.سومین دوره رقابت های پاراآسیایی از 14 تا 21 مهر ماه در شهر جاکارتا پایتخت اندونزی برگزار می شود.ورزشی**3783**2052**9129            "}