{"onTitr":" استاندار مازندران:    ","titr":" به متصرفان حریم و بستر رودخانه ها اجازه استقرار نمی دهیم","describe":" ساری – ایرنا – استاندار مازندران با تاکید بر اینکه همواره ابنیه های حریم رودخانه ها در استان در سیلاب ها دچار آسیب می شوند، گفت: به کسانی که حریم و بستر رودخانه را تصرف کرده اند اجازه استقرار نمی دهیم و باید مسیر رودخانه ها را بازکنیم .", "text":"به گزارش روز چهارشنبه ایرنا از روابط عمومی استانداری مازندران، محمد اسلامی در بازدید از روستاهای خسارت دیده از سیل استان، افزود: از هیات دولت تقاضا کردیم برای کسانی که در بستر رودخانه استقرار داشته اند کمک لازم برای جابجایی به مناطق امن صورت گیرد.وی ادامه داد: پرداخت تسهیلات بلاعوض و تسهیلات ارزان قیمت برای خسارت دیدگان چه مسکونی، چه تعمیر و چه احداث در شهر و روستا با اخذ مجوز از هیات دولت برای رفع مشکلات سیلزدگان انجام می شود.بنا به اعلام اخیر ستاد مدیریت بحران استانداری مازندران، براساس طرح جامع سیلاب در حاشیه رودخانه ها که در سال 1394 مصوب شد 530 واحد مسکونی مازندران مشمول طرح تخریب شدند که 129 واحد تاکنون تخریب شد و مابقی می بایست خریده و تخریب شود.نماینده عالی دولت در مازندران گفت: اطلاعات مربوط به وضعیت مناطق آسیب دیده از سیل اخیر ثبت شده است و اقدامات لازم برای پایداری وضعیت همچنان ادامه دارد. وی افزود: پس از مصوبه هیات وزیران، مردم از طریق فرم هایی که بوسیله بنیاد مسکن تنظیم شده برای دریافت تسهیلات به بانک معرفی می شوند. اسلامی ادامه داد: علاوه بر انجام اقدامات امداد و نجات، بهسازی وضعیت محیطی، برقراری راهها و ایجاد پل های موقت و برقراری  عبور و مرور مردم، برقراری تاسیسات زیربنایی نظیر آب، برق و گاز، شناسایی و ثبت نقاط آسیب دیده اعم از مسکونی، تجاری و باغات و مزارع در روستاها در حال انجام است.اسلامی لایروبی و ایمن سازی رودخانه ها، اصلاح پل ها و اصلاح سردهنه ها را از دیگر اقداماتی برشمرد که باید برای ایمن سازی سازه های مازندران در زمان بروز سیلاب و حوادث صورت بگیرد.وی حجم آبی که در بارش اخیر در رودخانه ها جاری شد را در 150 سال اخیر بی سابقه عنوان کرد و ادامه داد: برای ایمن سازی می بایست آزادسازی بستر رودخانه صورت بگیرد تا با اصلاح مسیر و لایروبی و ایمن سازی در زمان بروز حوادثی همچون سیلاب برای مردم مشکلات ایجاد نشود . میزان خسارت وارده به مازندران در سیل اخیر 700 میلیارد تومان گزارش  شد که از این میزان  بیش 200 میلیارد تومان خسارت مربوط به املاک مردم و 500 میلیارد تومان از آن مرتبط با تاسیسات زیربنایی و عمرانی است.حدود 120 رشته رودخانه در مازندران جریان دارد که 500 کیلومتر از مسیر رودخانه های مازندران از درون شهرها و روستاها عبور می کنند که به علت سالها بی توجهی درخصوص رعایت حریم رودخانه ها، ساخت و سازهای زیادی در مسیر این رودخانه ها صورت گرفت.  2096/1899            "}