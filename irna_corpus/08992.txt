{"onTitr":"","titr":" مجلس 15 مهر درباره الحاق ایران به CFT تصمیم می گیرد","describe":" تهران- ایرنا- نمایندگان مجلس شورای اسلامی یکشنبه هفته آینده لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) را بررسی می کنند.", "text":"به گزارش خبرنگار پارلمانی ایرنا، مجلس شورای اسلامی هفته آینده روزهای یکشنبه، سه شنبه و چهارشنبه چلسه علنی دارد؛ نمایندگان مجلس پیش از بررسی لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم در جلسه علنی روز یکشنبه، این لایحه را در جلسه غیر علنی بررسی خواهند کرد.طبق دستور هفتگی مجلس، رضا اردکانیان وزیر نیرو برای پاسخ به سوالات حبیب الله دهمرده نماینده زابل و حسن کامران نماینده اصفهان در جلسات علنی هفته آینده حضور می یابد.همچنین قرار است سید عباس صالحی وزیر فرهنگ و ارشاد اسلامی برای پاسخ به سوال نصرالله پژمان فر نماینده مشهد در یکی از جلسات هفته آینده خانه ملت حضور یابد.نمایندگان مجلس قرار است در جلسات هفته آینده خود، طرح اصلاح قانون صدور چک، طرح یک فوریتی اصلاح برخی قوانین مربوط به تابعیتی ها و طرح یک فوریتی اصلاح ماده 242 قانون آیین دادرسی کیفری را بررسی کنند.بررسی لایحه عضویت دولت جمهوری اسلامی ایران در همکاری های صلاحیت آزمایشگاهی آسیا - اقیانوسیه، لایحه تشکیل سازمان صنایع دریایی نیروهای مسلح و لایحه معافیت وزارت خانه ها و موسسات دولتی از پرداخت هزینه های ثبتی در دستور کار هفته آینده مجلس قرار دارد.نمایندگان مجلس همچنین قرار است لایحه مدیریت حوادث غیر مترقبه کشور، لایحه اهداف، وظایف و اختیارات وزارت ورزش و جوانان و طرح اصلاح موادی از قانون مالیات های مستقیم را در جلسات هفته آینده مجلس بررسی کنند.بررسی تقاضای عده ای از نمایندگان مجلس در مورد رسیدگی به طرح بانکداری جمهوری اسلامی ایران و تقاضای عده ای از نمایندگان در مورد رسیدگی به طرح جامع مدیریت شهری و تقاضای عده ای از نمایندگان برای تشکیل کمیسیون ویژه بررسی الحاق دولت جمهوری اسلامی ایران به لایحه بین المللی کنوانسیون مقابله با تامین مالی تروریسم نیز در دستور کار جلسات هفته آینده مجلس قرار دارد.همچنین بررسی تقاضای عده ای از نمایندگان برای تشکیل کمیسیون ویژه مقابله با تحریم ها، در جلسات هفته آینده مجلس بررسی می شود.سیام**9121*2025            "}