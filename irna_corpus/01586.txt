{"onTitr":"","titr":" آذربایجان شرقی 2020 روستای بالای 20 خانوار دارد","describe":" مراغه - ایرنا - مدیرکل بنیاد مسکن انقلاب اسلامی آذربایجان‌ شرقی با بیان اینکه تعداد روستاهای بالای 20 خانوار استان در سال 1390، یک هزار و 950 روستا بود گفت: این رقم در سال 1395 به 2020 روستا رسید که نشان دهنده مهاجرت معکوس به روستاهاست.", "text":"حافظ باباپور روز چهارشنبه در بازدید از طرح های در حال اجرای این بنیاد در عجب شیر با بیان اینکه به طور متوسط سالانه 4400 واحد مسکونی روستایی در استان ساخته می شود افزود: در سایه توجه دولت تدبیر و امید به توسعه روستایی، روستاها جان دوباره گرفته اند.وی اضافه کرد: در حال حاضر تعداد واحدهای مسکونی روستایی استان به 305 هزار واحد مسکونی رسیده است.وی از اجرای طرح هادی روستایی در 788 روستای بالای 20 خانوار استان خبر داد و گفت: طرح هادی در همه روستاهای بالای 20 خانوار استان مطالعه و تهیه شده است.باباپور افزود: از ابتدای اجرای طرح ویژه بهسازی و مسکن روستایی تاکنون، 42 درصد 305 هزار واحد نوسازی و مقاوم‌ سازی شده است.وی همچنین با بیان اینکه در سه سال اخیر یک میلیون مترمربع آسفالت ریزی در روستاها اجرا شده است گفت: در استان روستاهایی داریم که تمام زیرساخت ‌های روستایی و معابر روستایی آن آسفالت ‌ریزی شده است.مدیرکل بنیاد مسکن انقلاب اسلامی آذربایجان ‌شرقی اظهار داشت: هم اکنون بیش از 9 هزار خانوار در 38 روستای عجب شیر ساکن هستند که در تمامی روستاهای این شهرستان طرح هادی و مطالعات لازم در این خصوص انجام و در 21 روستا نیز این طرح اجرا شده است.باباپور از اجرای آسفالت روستاهای قوزلوجه، خانیان و شیراز و رحمانلو تا پایان فصل کاری سالجاری خبر داد و افزود: ازجمله فعالیت هایی که در مناطق روستایی استان به ثمر نشسته، طرح توسعه و آسفالت معابر روستایی با استفاده از سهمیه قیر رایگان بوده است.فرماندار عجب شیر نیز گفت: مقاوم سازی خانه های روستایی باید در اولویت برنامه مسئولان و دست اندرکاران بنیاد مسکن انقلاب اسلامی این شهرستان قرار گیرد.عادل اصغرپور خواستار تخصیص بودجه بیشتر برای توسعه روستاهای این شهرستان و اجرای طرح هادی روستاهای بخش قلعه چای و مرکزی شهرستان شد و افزود: توسعه روستایی با بهسازی روستاها و اجرای طرح های هادی میسر می شود.شهرستان عجب شیر با حدود 85 هزار نفر جمعیت در 98 کیلومتری جنوب غربی تبریز مرکز آذربایجان شرقی واقع است.3077/7485            "}