{"onTitr":"","titr":" 21 هزار تن آبزی در کرمانشاه تولید می شود","describe":" کرمانشاه - ایرنا - معاون مدیرکل شیلات کرمانشاه اعلام کرد که تا پایان سال جاری بیش از 21 هزار تن انواع آبزیان در استان تولید می شود.", "text":"ساسان شاه محمودی روز چهارشنبه در گفت و گو با ایرنا، اظهار داشت: سال گذشته 17 هزار و 200 تن انواع آبزیان در استان کرمانشاه تولید شد.وی با بیان اینکه در 6 ماه نخست امسال بیش از 14 هزار تن انواع آبزیان در کرمانشاه تولید شده است، افزود: در تلاشیم تا با برنامه ریزی انجام شده این میزان را تا پایان سال جاری به بیش از 21 هزار تن افزایش دهیم.به گفته معاون مدیرکل شیلات کرمانشاه ، آبزیان تولیدی در استان علاوه بر مصرف داخلی از طریق مرزهای شلمچه و پرویزخان به کشور عراق نیز صادر می شوند.شاه محمودی با بیان اینکه سرانه مصرف آبزیان در استان به صورت میانگین 9 کیلوگرم در سال است، گفت: 70 درصد آبزیان تولیدی کرمانشاه در داخل استان مصرف می شود.به گفته وی ، سرانه مصرف سالیانه آبزیان در کشور 14 کیلوگرم و در جهان 21 کیلوگرم است.معاون مدیرکل شیلات کرمانشاه با بیان اینکه استقبال مردم از آبزیان در شهر کرمانشاه چشمگیر است، گفت: با همکاری شهرداری کرمانشاه به زودی یک بازار فروش آبزیان را در بلوار طاقبستان ایجاد خواهیم کرد.شاه محمودی در بخش دیگری از صحبت های خود با بیان اینکه کرمانشاه از ظرفیت مطلوبی برای پرورش ماهی در قفس برخوردار است، عنوان کرد: اگر مشکلات برای واگذاری سدها به بخش خصوصی حل شود، امسال یک‌ هزار و 350 تن ‌ماهی در قفس در پشت سدهای کرمانشاه پرورش داده می شود.7445/8066            "}