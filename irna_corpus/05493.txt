{"onTitr":"","titr":" پمپئو: درباره نشست سران و خلع سلاح با کیم گفت و گو کردم","describe":" پکن- ایرنا- 'مایک پمپئو' وزیر خارجه آمریکا در ملاقات با 'مون جائه این' رییس جمهوری کره جنوبی گفت که در پیونگ یانگ با 'کیم جونگ اون'، درباره دیدار دوم سران آمریکا و کره شمالی و خلع سلاح اتمی شبه جزیره گفت و گو کرده است.", "text":"به گزارش ایرنا از خبرگزاری یونهاپ، پمپئو شامگاه یکشنبه به وقت محلی در سئول خاطر نشان کرد برای حل بحران شبه جزیره، گام های دیگری نیز باید برداشته شود اما به هر صورت سفرش به کره شمالی یک قدم به جلو بوده است و هنوز کارهای زیادی است که باید صورت گیرد.وی مذاکراتش با رهبر کره شمالی در خصوص برگزاری دور دیگری از گفت و گوهای سران و همچنین پیشبرد برنامه خلع سلاح هسته ای شبه جزیره کره را سازنده توصیف کرد.وزیر خارجه آمریکا، نتایج مثبت گفت و گوهای طرفین را برای همه جوانب ذی ربط مهم دانست و گفت از کره جنوبی به دلیل تلاش هایش برای پیشبرد برنامه غیراتمی شدن کره شمالی و تثبیت مناسبات با آمریکا تقدیر می کند.پمپئو تصریح کرد دو ساعت با کیم گفت و گو کرده و محورهای مختلفی را مورد بحث و رایزنی قرار داده و با وی در ضیافت نهار شرکت کرده است.او اضافه کرد موضوعات مطرح شده در این نشست را به اطلاع 'کانگ کیونگ وا' وزیر خارجه کره جنوبی رسانده است.وزارت خارجه کره جنوبی و نهاد ریاست جمهوری این کشور هم اعلام کردند که وزیر خارجه آمریکا درباره دیدار سران این کشور و کره شمالی در زودترین زمان ممکن با کیم به طور مشروح گفت و گو کرده و قرار شده است طرفین رایزنی ها را برای تعیین زمان و محل دیدار ادامه دهند. 'مون جائه این' رییس جمهوری کره جنوبی نیز در این دیدار، سفر مایک به کره شمالی را برای همه جوانب بخصوص سه کشور آمریکا، کره جنوبی و کره شمالی مهم دانست و گفت این سفر می تواند برای پیشبرد خلع سلاح هسته ای و دستیابی به صلح دائمی در شبه جزیره کره مفید باشد.'یون یونگ چان' دبیر ارشد مطبوعاتی رییس جمهوری کره جنوبی هم امروز یکشنبه به خبرنگاران گفت قرار شده است طرفین برای بررسی فرایند غیراتمی شدن کره شمالی و برگزاری نشست سران واشنگتن و پیونگ یانگ، یک گروه کاری ویژه تشکیل دهند.کره شمالی گفته است اگر آمریکا گام های مساعدی بردارد آماده پیشبرد برنامه خلع سلاح هسته ای و توقف فعالیت سایت های موشک های دوربرد بالستیک و تعطیلی راکتور اتمی 'یونگ بیون' در نزدیکی پیونگ یانگ است.وزیر خارجه آمریکا که گفت و گوهایش در کره شمالی را در یک توییت خوب توصیف کرده است روز دوشنبه پس از پایان دیدارش از چین راهی واشنگتن می شود.آساق**231**1904**            "}