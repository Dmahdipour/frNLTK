{"onTitr":"","titr":" اتاق بازرگانی یاسوج در نمایشگاه قطر شرکت کرد","describe":" یاسوج- ایرنا- نایب رئیس اتاق بازرگانی، صنایع، معادن و کشاورزی یاسوج گفت: اتاق بازرگانی یاسوج در قالب گروهی سه نفره و در راستای اهداف و سیاست های اتاق های بازرگانی در نمایشگاه بین المللی تولید و صنعت قطر حضور یافت.", "text":"چنگیز هاشمی روز دوشنبه در گفت و گو با خبرنگار ایرنا اضافه کرد: هدف از شرکت در این رویداد تجاری بین المللی، پشتیبانی از بدنه تجاری استان برای افزایش روابط اقتصادی و تجاری است.وی با اشاره به بازار مصرف کننده قطر، افزود: با توجه به شرایط بسیار خوب کنونی مناسبات سیاسی و اقتصادی ایران با این کشور حاشیه جنوبی خلیج فارس، فضای مناسبی برای تجارت بخش خصوصی استان فراهم است. هاشمی عنوان کرد: نمایشگاه بین المللی تولید و صنعت دوحه  2018 (ipec) از سوی وزارت اقتصاد و بازرگانی قطر برگزار شده و تا 18 مهر دایر است.وی تصریح کرد: نمایشگاه تولید و صنعت قطر در حوزه های صنایع غذایی، کشاورزی، نان و آرد ، خدمات فنی و مهندسی، گردشگری، لوازم خانگی و چرم و منسوجات، در مرکز نمایشگاههای بین المللی دوحه درحال برگزاری است. هاشمی ابراز داشت: تولید کنندگان، فعالان اقتصادی و نمایندگانی از کشور های مختلف از جمله ایران، ترکیه، آذر بایجان، عمان، پاکستان، تونس، کویت، الجزایر، تاجیکستان، مراکش، اردن و تاجیکستان در این نمایشگاه بین المللی حضور دارند. وی گفت: صبح امروز این نمایشگاه توسط نخست وزیر و وزیر داخلی قطر افتتاح شد و ایران نیز یکی از شرکت کنندگان اصلی این رویداد مهم است.نایب رئیس اتاق بازرگانی، صنایع، معادن و کشاورزی یاسوج افزود: اتاق بازرگانی یاسوج به نمایندگی از تولید کنندگان و فعالان اقتصادی بخش خصوصی استان با نمایش توانمندی های تولیدی و صادراتی محصولات استان در حوزه های مختلف در این نمایشگاه شرکت کرده است. هاشمی عنوان کرد: اتاق بازرگانی یاسوج در حوزه های مختلفی از جمله محصولات کشاورزی، گیاهان دارویی، لوازم آرایشی و بهداشتی، مواد غذایی و همچنین حوزه گردشگری از طریق ارائه نمونه محصولات، کاتالوگ، کتاب، کتابچه، فیلم و عکس در این نمایشگاه حضور پررنگی داشته است.6110            "}