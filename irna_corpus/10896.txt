{"onTitr":"","titr":" 6 نفر مُخل تردد کامیون ها در گلستان دستگیر شدند","describe":" گرگان - ایرنا - رییس دادگستری کل گلستان از دستگیری 6 نفر به اتهام اخلال در تردد کامیون ها در سطح جاده های این استان خبر داد.", "text":"به گزارش روز سه شنبه ایرنا به نقل از روابط عمومی دادگستری گلستان، هادی هاشمیان در این پیوند اضافه کرد: این افراد سعی داشتند با پرتاب سنگ مانع رفت و آمد کامیون هایی شوند که کالاهای مورد نیاز مردم را جابجا می کردند.وی عنوان داشت: در پی دستگیری این افراد؛ تحقیق و بررسی موضوع در دادسرای گرگان در حال انجام است.هاشمیان اضافه کرد: پیش تر اعلام کرده بودیم امنیت رانندگانی را که کالاهای اساسی و مورد نیاز مردم را تامین می کنند، برقرار و با کسانی که امنیت را بر هم بزنند حداکثر برخورد پیش بینی شده در قانون را خواهیم کرد.رییس دادگستری گلستان خاطرنشان کرد: به دادستان های شهرستان های استان اعلام کرده ایم با کسانی که از تردد کامیون ‌ها جلوگیری یا اقدام به تخریب، ضرب و شتم و ایجاد رعب و وحشت بین رانندگان کنند، بدون اغماض برخورد شدید قضایی کنند.وی بیان داشت: خوشبختانه در گلستان امنیت رفت و آمد کامیون ها تامین است و گزارش های اندکی در مورد تعرض به رانندگان در جاده های استان مشاهده شده است.3014/2729            "}