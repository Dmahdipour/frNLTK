{"onTitr":"","titr":" افزون بر 100 واحد صنفی متخلف در دلگان پلمپ شد","describe":" زاهدان - ایرنا - فرماندار دلگان در جنوب سیستان و بلوچستان گفت: افزون بر 100 واحد صنفی متخلف این شهرستان در پنج ماهه نخست امسال پلمپ شد.", "text":"به گزارش ایرنا مجتبی شجاعی سه شنبه شب در نشست با کسبه و بازاریان دلگان اظهار داشت: در این مدت 380 پرونده تخلف اقتصادی در این شهرستان تشکیل و متخلفان آنها به پرداخت سه میلیارد و 700 میلیون ریال جریمه شدند.وی با اشاره به اهمیت توجه بازاریان و اصناف به وضعیت اقتصادی کشور گفت: اصناف، بازاریان و کسبه ها ازاوایل پیروزی انقلاب اسلامی تاکنون نقش بسزایی نسبت به حفظ نظام و کشور داشته اند.فرماندار دلگان افزود: کسبه ها و بازاریان با اتحاد و همدلی خود توانستند به فرمان امام خمینی(ره) لبیک گویند و در کنار سایر نیروهای انقلابی نقش اصلی خودشان را برای پیروزی انقلاب اسلامی رقم بزنند.وی افزود: بدخواهان این نظام الهی با استفاده از روزنه های داخلی و افراد فریب خورده با روش های مختلف از جمله دخالت در قیمت ها سعی داشتند برای نظام مقدس جمهوری اسلامی ایران مشکل ایجاد کنند که به فضل الهی و با هوشیاری مردم به هیچ یک از اهداف شوم خود نرسیدند.شجاعی آگاهی و شجاعت کسبه و بازاریان دلگان را یکی از راه های اصلی پیروزی بر نقشه های شوم دشمنان دانست و گفت: کسبه و بازاریان این شهرستان با همکاری تعزیرات حکومتی به خوبی توانستند با حفظ وحدت و یکپارچگی بین خودشان بار دیگرنقشه های دشمنان را خنثی کنند.به گزارش ایرنا دلگان از توابع سیستان و بلوچستان در 400 کیلومتری جنوب زاهدان مرکز این استان واقع شده و دارای یک شهر، 2 بخش، پنج دهستان و 277 پارچه آبادی است.7316**3213            "}