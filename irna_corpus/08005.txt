{"onTitr":" امام جمعه رشت:    ","titr":" جوانان عاشورایی اقتدار ملی را به نمایش گذاشتند","describe":" رشت - ایرنا - نماینده ولی فقیه در استان گیلان و امام جمعه رشت با اشاره به اجتماع عظیم بسیجیان سراسر کشور گفت: این جوانان عاشورایی اقتدار ملی را به نمایش گذاشتند که موجب رعب و وحشت دشمنان کشورمان شد.", "text":"به گزارش خبرنگار ایرنا، آیت الله رسول فلاحتی در خطبه های این هفته نماز جمعه رشت به فرمایشات روز گذشته مقام معظم رهبری اشاره کرد و افزود: بسیج برای جوانان شورآفرین، دوستان امیدآفرین و دشمنان بیم آفرین است.وی با اشاره به 13 مهرماه به عنوان روز نیروی انتظامی گفت: نیروی مقدس انتظامی پاسدار ارزش های اسلامی و مظهر اقتدار مرزهای جغرافیایی این مرز و بوم هستند که در همین راستا از 13 هزار شهید نیروی انتظامی، هشت هزار نفر در جنگ تحمیلی شهید شده اند.وی اضافه کرد:  از 22 هزار جانباز نیروی انتظامی نیز 12 هزار و 500 جانباز در جنگ تحمیلی به این مقام نائل آمده اند.آیت الله فلاحتی در بخش دیگری از سخنانش با اشاره به برنده شدن شکایت ایران علیه آمریکا در دادگاه لاهه گفت: مقامات ما هوشیارانه در این رابطه تصمیم گرفتند و از این فرصت به خوبی استفاده کردند .7296/2007            "}