{"onTitr":" رییس بهزیستی اردکان:    ","titr":" جامعه باید به حقوق کودکان آگاه باشد","describe":" یزد- ایرنا- رئیس اداره بهزیستی اردکان با گرامیداشت هفته ملی کودک (14 تا 20 مهر) بر ارتقای آگاهی جامعه به حقوق کودکان تاکید کرد.", "text":"'امیرولی عضدزاده' روز یکشنبه به ایرنا افزود: امسال هفته ملی کودک با شعار 'آینده را باید ساخت' برگزار می شود و هدف از گرامیداشت آن برجسته ‌سازی اهمیت دوران کودکی و نقش آموزش ها در شکل گیری شخصیت اجتماعی و آینده آنها بعنوان آینده سازان کشور اعلام کرد.به گفته وی توجه به نیازها و خواسته ‌های کودکان امروز، ارتقاء آگاهی جامعه نسبت به حقوق کودکان به ویژه کودکان با نیازهای ویژه و ایجاد فضای با نشاط با مشارکت کودکان در مهدهای کودک و مراکز توانبخشی بهزیستی از دیگر اهداف است.وی با بیان اینکه از جمله اهداف سازمان بهزیستی ایجاد نشاط در مهدهای کودک است افزود: دوران کودکی یکی از مهمترین دورانی است که ما نسبت به آن مسئولیت ویژه ای داریم و هرچه در این دوران سرمایه گذاری بهتر و بیشتری صورت گیرد نتایج آن در آینده بیشتر به ثمر خواهد نشست . وی وجه تمایز برنامه ملی کودک در سال جاری را تمرکز بر فرهنگ سازی و گسترش حضور کودکان دارای نیازهای ویژه در محیط های اجتماعی و تشویق تعامل بیشتر این گروه از کودکان با همسالان خود عنوان کرد .این مسئول یادآور شد: منظور از کودک با نیازهای ویژه کودکی است که در روند آموزش، به توجه، امکانات و یا تدابیر ویژه‌ای علاوه بر آنچه برای همه کودکان موجود است نیاز دارد.عضد زاده افزود: آنچه مهم است باور به اهمیت حضور این کودکان به مانند سایر کودکان در جامعه و در کنار دیگران و احترام به تفاوت‌ های آن‌ها، مثل همه تفاوت‌های انسانی دیگر است.رئیس اداره بهزیستی اردکان، برگزاری کارگاه آموزش ایمنی و آتش نشانی توسط کارشناسان در مهدهای کودک، آغاز اجرای طرح یک وعده غذای گرم در روستا مهدها، برگزاری کارگاه های نقاشی و هنرهای دستی و پرورش خلاقیت کودکان، اجرای بازی های بومی و محلی را از جمله برنامه های هفته کودک نام برد .وی در ادامه از اجرای برنامه های فرهنگی، هنری و ورزشی برای کودکان با نیازهای ویژه اعم از نابینایان، ناشنوایان و کم شنوایان و کودکان مهدهای کودک در محل پارک سرپوشیده گل نرگس و  برنامه دیدار با کودکان بی سرپرست و کودکان با نیازهای ویژه تحت پوشش بهزیستی خبر داد.16 مهد کودک شهری و روستایی و یک آدینه مهد تحت نظارت بهزیستی اردکان فعالیت دارند که در این مهدها بیش از 420 کودک و نوباوه ثبت نام شده اند.مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}