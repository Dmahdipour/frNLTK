{"onTitr":" رییس دانشگاه صنعتی امیر کبیر:    ","titr":" حرکت برای تولید فناوری باید اولویت دانشگاه ها باشد","describe":" تهران - ایرنا - رییس دانشگاه صنعتی امیر کبیر گفت: در یک دانشگاه، صرفا هدف، تولید علم و مقاله نیست بلکه رفع نیازهای کشور و حرکت به سوی تکنولوژی آینده باید از اولویت های هر دانشگاه ها باشد.", "text":"به گزارش خبرنگار گروه دانشگاه ایرنا، سیداحمد معتمدی این مطلب را روز شنبه در نخستین نشست مشترک هم اندیشی علمی بین المللی دانشگاه صنعتی امیر کبیر با استادانی از دانشگاه های لهستان، فرانسه، آلمان، ایتالیا، ترکیه، سوریه، آمریکا، کانادا، الجزایر، ژاپن و ایرانیان مقیم خارج از کشور در حوزه های بایوتکنولوژی، نفت، گاز، مدیریت منابع آب، مواد و نانوتکنولوژی، اینترنت اشیاء و کلان داده بیان کرد.وی، یکی از مهمترین بخش های توسعه علمی کشورها را همکاری های علمی بین الملی دانشگاه ها عنوان و اظهار کرد: خوشبختانه دانشگاه های کشور از جمله دانشگاه صنعتی امیر کبیر در سال های اخیر در این جهت حرکت خیلی خوبی را داشته است.معتمدی گفت: دانشگاه های کشور در سال 2017 بر اساس آمار جهانی، رتبه نخست را در توسعه علم در جهان کسب کرده اند و مقام 16 ام را دارند.به گفته وی، دانشگاه صنعتی امیر کبیر که در بین 13 دانشگاه برتر کشور قرار دارد نقش موثری در این جهت داشته است.معتمدی گفت: دانشگاه صنعتی امیر کبیر با 14 هزار دانشجو که بیش از نیمی از آنها در مقطع تحصیلات تکمیلی هستند با تولید 4.18 مقاله به ازای هر استاد که رقم بسیار خوبی در شاخص های جهانی است مقام نخست را در بین دانشگاه های کشور داشته است. وی خاطرنشان کرد: در سه سال گذشته، تعداد مقاله های مشترک این دانشگاه با استادان خارجی از 518 به 890 مقاله افزایش پیدا کرده و رشد استنادات این مقاله های علمی دانشگاه هم به همین نسبت افزایش یافته است. به گفته معتمدی، در رتبه بندی های بین المللی نیز دانشگاه صنعتی امیر کبیر از جهت های مختلف از جمله امتیازی که مربوط به روابط بین الملل دانشگاه می شود بیش از 2برابر در سال 2018 نسبت به 2017 رشد دارد. وی معتقد است با این وجود فاصله با آن چه باید در روابط بین الملل وجود داشته باشد، زیاد است و از این جهت دانشگاه در برنامه راهبردی جایگاه خاصی را برای روابط بین الملل دانشگاه قایل شده است.معتمدی گفت: موضوع های نشست امروز جزو نیازها و اولویت های کشور قرار گرفته و امید است مقدمه ای برای همکاری بین استادان و دانشگا های ایرانی و خارجی حاضر در نشست باشد. در این نشست 30 استاد خارجی از دانشگاه ها و موسسه ها و مراکز علمی و تحقیقاتی  13 کشور جهان و عباس سروش معاون وزیر نیرو و مصطفی آیدین رییس اتحادیه یوراس حضور دارند.**6984** 1200            "}