{"onTitr":"","titr":" صدر: بطور کامل از نخست وزیری عبدالمهدی حمایت می کنیم","describe":" بغداد – ایرنا – سید'مقتدا صدر' رهبر جریان صدر  و حامی ائتلاف انتخاباتی سائرون عراق با تاکید بر حمایت کامل از 'عادل عبدالمهدی' نخست وزیر جدید اعلام کرد که این ائتلاف هیچ وزیری در کابینه دولت نخواهد داشت.", "text":"به گزارش ایرنا، مقتدا صدر روز پنجشنبه در صفحه رسمی خود در توئیتر آورده است که به نخست وزیر و دولت جدید عراق یکسال مهلت داده ایم تا برای ساماندهی اوضای عراق اقدام کنند.وی همچنین در ادامه توئیت خود در تمجید از عبدالمهدی گفته است که ما علاوه بر انتخاب شخصیتی مستقل برای پست نخست وزیری توانستیم شخصی به دور از هر گونه شبهه فساد انتخاب کنیم.رهبر جریان صدر افزود: به نخست وزیر جدید اطلاع داده ایم که کابینه دولت را بدون هرگونه فشار حزبی و سهمیه بندی های فرقه ای یا قومیتی انتخاب کند.وی همچنین تاکید کرد که نخست وزیر جدید باید در حفظ تنوع قومیتی و مذهبی عراق در دولت آینده کوشا باشد.صدر ابراز امیدواری کرد نخست وزیر جدید گام هایی جدی و محکم در راه بازسازی عراق و با دوری از تکروی در تصمیم گیری ها بردارد و اولویت را فقط به کشور و شهروند عراقی بدهد همانطور که سلف او (حیدرالعبادی) چنین بود.وی همچنین از مرجعیت عالی عراق و مردم این کشور و از همه کسانی که در این زمینه کمک و یاری کردند قدردانی کرده است. برهم صالح نامزد اتحادیه میهنی کردستان عراق در جلسه عصر سه شنبه پارلمان عراق در دور دوم رای گیری نمایندگان پارلمان عراق با پیروزی قاطع (219 در مقابل 22  رای) بر رقیب اصلی خود فواد حسین نامزد حزب دموکرات کردستان عراق، سومین رئیس جمهوری عراق برای چهارمین دوره ریاست جمهوری این کشور پس از سقوط دیکتاتوری صدام معرفی شد. وی بلافاصله پس از انتخاب بعنوان رئیس جمهوری و ادای سوگند قانون اساسی، عادل عبدالمهدی را مامور تشکیل کابینه جدید این کشور کرد. عبدالمهدی پیش تر  مورد توافق عمده ائتلاف های پیروز در انتخابات پارلمانی 22 اردیبهشت این کشور قرار گرفته بود و بدون مخالفت مشخصی  بعنوان نخست وزیر جدید معرفی شد. خاورم*4*380**            "}