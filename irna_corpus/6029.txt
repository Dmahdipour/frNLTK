{"onTitr":"","titr":" تمام اعتبار طرح های روستایی کهگیلویه و بویراحمد ابلاغ شد","describe":" یاسوج- ایرنا- مدیرکل تعاون، کار و رفاه اجتماعی کهگیلویه و بویراحمد گفت: به دلیل عملکرد مطلوب استان در زمینه جذب تسهیلات اشتغالزایی روستایی و عشایری، 100 درصد این اعتبارات ابلاغ و جذب شد.", "text":"به گزارش ایرنا، پروانه نیک مرام روز یکشنبه در نشست شورای اشتغال شهرستان بویراحمد در یاسوج، اظهار داشت: 460 میلیارد ریال به شهرستان بویراحمد در بحث اشتغالزایی روستایی و عشایری اختصاص داده شد.وی افزود: هم اینک 330 میلیارد ریال از این میزان تسهیلات روستایی و عشایری در شهرستان بویراحمد پرداخت شده است.نیک مرام بیان کرد:680 میلیارد ریال طرح‌ های مصوب شده این شهرستان بوده که 430 میلیارد ریال در بانک ‌ها انعقاد قرارداد شده است. نیک مرام بیان کرد: در مجموع 71 درصد تسهیلات اشتغالزایی در شهرستان بویراحمد پرداخت شده است.وی اضافه کرد: شهرستان بویراحمد دارای رتبه برتر در جذب تسهیلات اشتغالزایی روستایی و عشایری نسبت به دیگر شهرستان های استان است.وی عنوان کرد: در راستای رفع بلاتکلیفی طرح های باقی مانده در بانک ها و تعیین تکلیف طرح های برگشت خورده در بخش تسهیلات روستایی و عشایری و فراگیر دستگاه های دولتی باید بیشتر تلاش کنند.نرخ بیکاری کهگیلویه و بویراحمد در سال 1395، 17.7 درصد بوده که در سال 1396، با 4.4 درصد کاهش به 13.3 درصد رسید.امسال دولت در حوزه اشتغال بیش از 100 هزار میلیارد تومان اعتبار اختصاص داده که بخش عمده‌ای از این اعتبار سهم اشغال روستایی است.کهگیلویه و بویراحمد 713 هزار نفر جمعیت دارد که حدود 46 درصد آنان در روستاها زندگی می‌کنند. 9868/1662            "}