{"onTitr":"","titr":" مشکلی در تامین کود شیمیایی کشاورزان وجود ندارد","describe":" کرمانشاه - ایرنا - مدیر زراعت سازمان جهاد کشاورزی کرمانشاه گفت: کود مورد نیاز کشاورزان استان امسال هم مانند سال های گذشته تامین شده و از این لحاظ هیچ گونه مشکلی وجود ندارد.", "text":"شهریار قاسمی روز چهارشنبه در گفت و گو با خبرنگار ایرنا افزود: عمده مصرف کود در استان شامل کود اوره، فسفاته و پتاس می باشد که بیشتر کود اوره از پتروشیمی های داخلی تولید می شود و بخشی از کودهای فسفات و پتاس وارداتی هستند.وی با اشاره به اینکه شرکت خدمات حمایتی و تعاون روستایی در زمینه تامین کود نقش دارند، گفت: کود به اندازه کافی در انبارها ذخیره شده و به تدریج در بین کشاورزان توزیع می شود.قاسمی تصریح کرد: کود مصرفی کشاورزان در مراکز دهستان براساس حواله و ثبت نامی که در سامانه کود انجام شده در اختیار کشاورزان قرار می گیرد.مدیر زراعت سازمان جهاد کشاورزی کرمانشاه با بیان اینکه براساس دستورالعمل های ابلاغی کود بین مراکز توزیع می شود، اضافه کرد: هر ساله یک ماه قبل از کشت به تمام دهستان ها دستورالعمل توزیع کود ابلاغ می شود.قاسمی افزود: توزیع کود، به دقت کنترل و رصد می شود و اکیپ های نظارتی متشکل از کارشناسان ستادی بر توزیع کود در سطح شهرستان ها نظارت می کنند.وی گفت: روزانه حدود 700 تن کود برای توزیع در شهرستانها حمل می شود.مصرف سالیانه کود استان کرمانشاه بیش از 150 هزار تن است.استان کرمانشاه 946 هزار و 871 هکتار زمین کشاورزی آبی و دیم دارد که سالانه بیش از چهار میلیون و 600 هزار تن محصولات کشاورزی در استان تولید می شود.میزان تولید گندم آبی و دیم استان در سال زراعی 96 - 95 بیش از 841 هزار تن بود که از این میزان بیش از 646 هزار تن به صورت تضمینی از کشاورزان خریداری شد.همچنین 261 هزار و 880 تن جو آبی و دیم در سال زراعی 96 - 95 در استان کرمانشاه تولید شد.سال زراعی گذشته با برداشت 9 هزار و 271 کیلوگرم در هکتار رکورد عملکرد کلزا در کشور توسط استان کرمانشاه شکسته شد.3033/8066            "}