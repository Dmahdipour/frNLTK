{"onTitr":"","titr":" دومین شکست تیم هندبال بانوان چمران لارستان در آسیا رقم خورد","describe":" شیراز-ایرنا-دومین شکست تیم شهید چمران لارستان در رقابت های هندبال بانوان جام باشگاه های آسیا که هم اینک در شهر آلماتی قزاقستان در حال برگزاری است، رقم خورد.", "text":"به گزارش ایرنا تیم شهید چمران لارستان در سومین دیدار خود، عصر شنبه به مصاف تیم آلماتی قزاقستان رفت و با نتیجه 31 بر 21 مغلوب میزبان این رقابت ها شد.نیمه نخست این بازی با نتیجه 17بر 11به سود آلماتی قزاقستان به پایان رسیده بود.نماینده ایران پیش از این برابر کایسار قزاقستان با حساب 42 بر 25 شکست خورد و تی اسپرت هند را 31 بر 14از پیش رو برداشته بود.تیم بانوان هندبال شهید چمران لارستان، فردا (یکشنبه) در چهارمین دیدار خود به مصاف نماینده ازبکستان می رود و در آخرین دیدار هم روز هفدهم مهرماه جاری به مصاف آستانا قزاقستان می رود و پرونده این تیم در سومین دوره این بازی ها بسته خواهد شد.سیران احمدی، نوریه عباسی، شیدا فلاحی، رویا نوروزی، زهرا فقیهی، زهرا شوری، ساناز رجبی، زهرا داد اللهی، شقایق باقری، مژگان قهرمانی، فاطمه السادات موسوی، راضیه جانباز، فاطمه خلیلی بهفر، مریم یوسفی، مینا وطن پرست و مریم کاراندی، اعضای تیم شهید چمران لارستان را تشکیل می دهند.همچنین، فاطمه کاملی به عنوان سرپرست، نشمین شافعیان و معصومه بذرکار به ترتیب به عنوان سرمربی و مربی این تیم را همراهی می کنند.در سومین دوره رقابت های هندبال بانوان جام باشگاه های آسیا که هم اینک در قزاقستان در حال برگزاری است، تیم های شهید چمران ایران، ازبکستان، هند و همچنین آلماتی، کایسا و آستانا هر سه از کشور میزبان در این مسابقه ها حضور دارند و به صورت دوره ای با هم بازی می کنند.در نخستین دوره رقابت های هندبال جام باشگاه های زنان آسیا که در قزاقستان با حضور 6تیم برگزار شد، تیم شهرداری سنندج که نماینده ایران بود به مقام پنجم رسید. در دومین دوره این رقابت ها که در ازبکستان با حضور 6تیم برگزار شد، تیم AGMK ازبکستان قهرمان شد و تیم شهید چمران هم عنوان چهارم را کسب کرد.7368 /6118            "}