{"onTitr":" معاون استاندار اصفهان:    ","titr":" توطئه های دشمن خنثی می شود","describe":" کاشان- ایرنا- معاون سیاسی، امنیتی و اجتماعی استاندار اصفهان گفت: توطئه های دشمن در حال خنثی شدن بوده و وظیفه اصلی مدیران در این شرایط حساس، تقویت فضای آرام و اعتماد بخشی به جامعه است.", "text":"به گزارش خبرنگار ایرنا، حمیدرضا طباطبائی نائینی شامگاه سه شنبه در آیین معارفه سرپرست فرمانداری آران و بیدگل بیان کرد: شرایط خاصی در کشور داریم که پشت سر گذاشتن آن و برطرف کردن کاستی ها نیاز به ایجاد فضایی آرام دارد. وی افزود: دشمنان با ایجاد سناریویی به دنبال کاهش ارزش پول ملی و ناآرامی هستند که خوشبختانه فضا در حال آرام شدن است و البته این دشمنی ها و توطئه ها علیه جمهوری اسلامی ایران چیز جدیدی نیست.معاون سیاسی، امنیتی و اجتماعی استاندار اصفهان اضافه کرد: آمریکا همه توان خود را به میان گذاشته اما با هوشیاری ملت ایران، مانند همیشه پیروز و سربلند از این آزمون ها بیرون خواهیم آمد.وی در ادامه نیز به شاخص بودن کاشان و آران و بیدگل در صنعت و اقتصاد مقاومتی اشاره کرد و گفت: استاندار به همراهی جمعی از مدیران برای بررسی مسائل کلیدی، هفته آینده میهمان شهرستان های شمالی اصفهان خواهد بود.طباطبائی نائینی با قدردانی از خدمات فرماندار پیشین آران و بیدگل گفت: فرماندار جدید از نیروهای با تجربه وزارت کشور، انسانی معتدل و اهل تعامل است که منشا خیر و برکات زیادی برای این شهرستان خواهند بود.امام جمعه آران و بیدگل نیز در این آیین اظهار کرد: این شهرستان با رتبه بالای ایثارگری، همواره در برهه های حساس دوره های پیش و پس از انقلاب اسلامی نقش آفرینی کرده و در صحنه های انتخابات بیش از 90 درصد مشارکت داشته است.آیت الله سید محمد موسوی افزود: آران و بیدگل همچنین نزدیک به 800 واحد صنعتی دارد که حاکی از توان بخش خصوصی و استفاده از ظرفیت های بخش غیر دولتی، تعهده و توانمندی نیروی انسانی در این شهرستان است اما همچنان نیازمند نگاه ویژه مسئولان می باشد.وی در ادامه نیز با محکوم کردن حمله کور تروریستی در اهواز گفت: دشمنان با اجرای این عملیات تروریستی به دنبال ایجاد تفرقه در استان خوزستان بودند که این خیال باطل را به گور خواهند برد.به گزارش ایرنا، اسماعیل بایبوردی در ادامه این آیین بجای ابوالفضل معینی نژاد به عنوان سرپرست فرمانداری شهرستان آران و بیدگل معرفی شد.آران و بیدگل با جمعیت افزون بر 103 هزار نفر در فاصله 6 کیلومتری کاشان و 215 کیلومتری شمال اصفهان واقع است.7472/8123            "}