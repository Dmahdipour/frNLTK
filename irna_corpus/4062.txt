{"onTitr":"","titr":" فرد معتاد به مواد مخدر عامل انفجار در شهر آمل معرفی شد","describe":" ساری- ایرنا- فرمانده انتظامی آمل گفت که عامل پرت کردن ترقه دست ساز روز یکشنبه در این شهر که باعث ایجاد صدای انفجار نسبتا شدیدی شده بود، یک فرد معتاد به مواد مخدر بوده است.", "text":"به گزارش خبرنگار ایرنا،  انفجاری حوالی ظهر دیروز در نزدیکی سالن ورزشی پیامبر اعظم شهر آمل شنیده شده بود که بر اساس بررسی بعدی مشخص شد ناشی از پرتاب کردن ترقه ای دست ساز بوده است.لرزش ناشی از انفجار این ترقه باعث خسارت به هفت دستگاه خودروی پارک شده در منطقه شده بود.سرهنگ نعمت الله آزادی دوشنبه شب در گفت و گو با خبرنگار ایرنا افزود: متهم مرد حدود 54 ساله و معتاد به مواد مخدر است که سابقه سرقت هم در پرونده اش دارد.وی توضیح داد که متهم در تحقیقات پلیسی انگیزه اش را خصومت شخصی اعلام کرد.فرمانده انتظامی آمل گفت که متهم پس از تشکیل پرونده به مراجع قضایی تحویل و با صدور حکم راهی زندان شد.این سومین بار در سال جاری است که تسویه حساب شخصی با توسل به خشونت در آمل صورت می گیرد.دو ماه پیش هم افراد ناشناس سوار بر یک دستگاه خودرو هنگام عبور از خیابان اصلی شهر برای انتقام گیری با اسلحه شکاری یک نفر را کشته و دو نفر را زخمی کرده بودند.همچنین ماه گذشته هم افراد ناشناس در منطقه فرهنگ شهر آمل به سمت یک دستگاه خودرو تیر اندازی کرده و متواری شدند، اگر چه در آن حادثه فقط خودرو خسارت دید و به کسی آسیبی نرسید.عوامل تمامی این خشونت های انتقام جویانه چند روز بعد توسط پلیس دستگیر شدند.آمل در میان شهرستان های مازندران از بافت جمعیتی طایفه ای برخوردار است و به همین دلیل نیز بعضی مواقع با خشونت های انتقام جویانه مواجه می شود.   7327/1654            "}