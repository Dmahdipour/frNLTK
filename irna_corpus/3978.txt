{"onTitr":"","titr":" پنجمین همایش بین المللی قیام عاشورا در چابهار برگزار می شود","describe":" زاهدان - ایرنا - رئیس دانشگاه آزاد اسلامی سیستان و بلوچستان گفت: پنجمین همایش بین المللی قیام عاشورا از دیدگاه اهل سنت در آبانماه امسال با حضور مهمانان برجسته کشوری و خارجی در چابهار برگزار می شود.", "text":"به گزارش ایرنا سلطانعلی میر دوشنبه شب در نشست خبری با اصحاب رسانه اظهار داشت: 150 مقاله تا کنون در زمینه همایش قیام عاشورا به دبیرخانه این همایش رسیده است.وی با اشاره به چهلمین سالگرد پیروزی انقلاب اسلامی گفت: دانشگاه آزاد اسلامی بر اساس رسالتی که دارد هر ماه یک همایش علمی در رابطه با خدمات انقلاب اسلامی در سیستان و بلوچستان برگزار می کند.رئیس دانشگاه آزاد اسلامی سیستان و بلوچستان تاکید کرد: با توجه به هجمه های اخیر دشمنان علیه ایران اسلامی چهلمین سالگرد پیروزی شکوهمند انقلاب اسلامی باید با شکوه تر از سالیان گذشته برگزار شود.وی ادامه داد: محوریترین همایش چهلمین سالگرد پیروزی انقلاب اسلامی در دهه فجر در زاهدان با حضور شخصیت های برجسته کشوری و استانی برگزار می شود.دکتر میر اظهار داشت: تمامی اقدامات در زمینه برگزاری همایش های چهلمین سالگرد پیروزی انقلاب اسلامی انجام شده و در واقع دانشگاه آزاد اسلامی نقش میزبانی را در این زمینه دارد.وی با بیان اینکه ظرفیت ها و توانمندی های سیستان و بلوچستان به خوبی معرفی نشده است گفت: همایش گردشگری در آذر ماه امسال به منظور معرفی چهره واقعی این استان به میزبانی دانشگاه آزاد و با مشارکت سایر دستگاههای دست اندرکار برگزار می شود.رئیس دانشگاه آزاد اسلامی سیستان و بلوچستان اظهار داشت: برگزاری این همایش بهترین فرصت برای معرفی چهره واقعی استان و ظرفیت های گردشگری آن است.وی بیان کرد: همایش موعود گرایی و مهدویت با نگاه تقریب مذاهب، نیاز و ضرورت استان و جامعه در دانشگاه آزاد اسلامی سیستان و بلوچستان واحد زاهدان برگزار خواهد شد.میر با اشاره به آغاز سال تحصیلی جدید گفت: هم اینک 30 هزار دانشجو در مقاطع مختلف در دانشگاه آزاد اسلامی سیستان و بلوچستان مشغول به تحصیل هستند که به طور تقریبی امسال 30 درصد شاهد افزایش تعداد دانشجو در این دانشگاه هستیم.وی تاکید کرد: دانشگاه باید از صرف آموزش محور خارج و مساله محور باشد تا بتواند مشکلات روز جامعه را پاسخگو باشد.رئیس دانشگاه آزاد اسلامی سیستان و بلوچستان اظهار داشت: شورای عالی انقلاب فرهنگی در این زمینه باید ورود جدی داشته باشد و دانشگاه ها را از آموزش محور صرف خارج کند.وی از راه اندازی 9 مرکز آموزش عالی در سیستان و بلوچستان خبر داد و گفت: مراکز آموزش عالی در شهرستان های قصرقند، کنارک، دلگان، دشتیاری و نگور پیشین و بزمان راه‌اندازی شده است.دکتر میر از لغو حضور اساتید پروازی در این دانشگاه خبر داد و افزود: شمار زیادی از اساتید پروازی و غیر بومی از تهران و استانهای دیگر به این استان برای تدریس می آمدند که تلاش کردیم از ظرفیت اساتید بومی منطقه استفاده کنیم.3213**6081            "}