به گزارش ایرنا این حسینیه به همت جمعی از مومنین ، خیرین و با حمایت برخی شرکت های منطقه ، در زمینی به مساحت 600 متر مربع و با اعتباری  3 میلیارد ریال احداث شد.امام جمعه گله دار فارس در این آیین گفت: حسینیه ها در کنار مساجد کانون نشر معارف دین ، بصیرت افزایی ، خداباوری و خدامحوری هستند.حجت الاسلام سید احمد علوی افزود: حسینیه ها پایگاهی برای اجتماع دلدادگان حسینی برای رسیدن به قرب الهی است.وی اظهارداشت: امروز نیز دو اردوگاه وجود دارد که یکی اردوگاه حسینی و دیگری اردوگاه یزیدی است که باید با بصیرت مراقب باشیم خدایی ناکرده در اردوگاه دشمن قرار نگیریم.علوی به مسائل جاری کشور اشاره کرد و با بیان این مطلب که استقرار نظام دینی آمال انبیا و اولیای الهی و ثمره خون هزاران شهید است گفت: امروز کسانی که بذر بدبینی نسبت به نظام را در جامعه می کارند و با اختلاس و احتکار و ترویج نقشه های دشمن مردم را ناامید می کنند بزرگترین خائنان به اسلام و انقلاب و خون مطهر شهیدان هستند.وی بااشاره به تلاش دشمن برای ایجاد اختلاف بین دو ملت ایران و عراق یادآورشد: همه این اقدامات حرکتی در جهت پاره کردن رشته بزرگ اربعین حسینی است که به فضل الهی پیاده روی اربعین امسال باشکوه تر از سالهای گذشته برگزار خواهد شد.فرماندار کنگان نیز گفت: حسینیه ها پایگاهی برای همدلی و هم افزایی با محوریت دین به شمار می روند.فتح الله نوروزی افزود: حسینیه ها در کنار مساجد موجب تحکیم پیوند دینی و فضای برادری و برابری در جامعه می شوند.وی اظهار داشت: مشارکت برخی شرکت ها در احداث این حسینیه گامی در جهت مسئولیت اجتماعی شرکتها در قبال منطقه است.نوروزی بااشاره  به خدمات دولت در توسعه و عمران روستایی این شهرستان گفت: اجرای دهها پروژه عمرانی در سرفصل های مختلف در روستاهای شهرستان از جمله بندر پرک نماد اهتمام دولت به توسعه متوازن شهری و روستایی است.وی افزود: اسکله بندر پرک لایروبی و عملیات اجرایی توسعه موج شکن بندر پرک نیز ادامه خواهد یافت.نوروزی در پایان از آغاز عملیات اجرایی احداث پارک و توسعه فضای سبز در روستاهای 9 گانه شهرستان کنگان در هفته آینده خبر داد. 7208/6045
      
      