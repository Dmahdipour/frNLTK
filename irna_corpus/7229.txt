{"onTitr":" مشاور فرمانده سپاه:    ","titr":" دشمن با شبکه های مجازی به جنگ اقتصادی علیه ایران دامن می زند","describe":" تهران- ایرنا- مشاور فرمانده سپاه پاسداران انقلاب اسلامی گفت که دشمنان قسم خورده نظام از بیست سال قبل با تجهیز لشکرهای اقتصادی خود به جنگ ملت ایران آمده و امروز با استفاده از شبکه های مجازی ، به این همجه دامن می زند.", "text":"به گزارش ایرنا ، سردار مرتضی قربانی روز شنبه در آئین صبحگاه مشترک نیروهای نظامی و انتظامی شرق استان تهران با بیان اینکه دشمن همواره در مواجهه با ملت ایران با شکست مواجه شده اظهار داشت : دشمن شکست خورده در جنگ سخت از طریق شبکه های مجازی به جنگ کشور آمده است. وی افزود : دشمنان اسلام در دوران هشت سال دفاع مقدس با استفاده از امکانات 44 کشور و استفاده از نیروهای 13 کشور ، در مقابله با ملت ایران با شکست مواجه شد و امروز نیز به فضل خداوند متعال تاب مقابله با ایران اسلامی را ندارد.قربانی یادآورشد: در جنگ هشت ساله در ظاهر فقط صدام حمله کننده به ایران بود ولی در اصل کشورهای عربی، غربی و شرقی با تمام امکانات و قدرت مکانیزه خود از او حمایت کردند تا به خیال خام خود ناهار را در خرمشهرو شام را در اهواز بخورند و ظرف یک هفته تهران را تسخیر نمایند.مشاور عالی فرمانده کل سپاه پاسداران انقلاب اسلامی خاطرنشان کرد: مردم خرمشهر به فرمان امام با دست خالی مقابل تهاجم دشمن ایستادند و دشمن را که با معادلات نظامی ، خود را پیروز صحنه نبرد می دانست زمین گیر کردند.وی با اشاره به فرمایشات رهبر معظم انقلاب در جمع یکصد هزار نفری بسیجیان در ورزشگاه آزادی تهران گفت : به فرموده ایشان ، ترامپ هنوز هم ملت ایران را نشناخته ، او در حدی نیست که بخواهد مردم بزرگ و نظام مقدس جمهوری اسلامی را تهدید کند.قربانی اظهارداشت: امروز باید هوشیار بود که دشمن شکست خورده در جنگ سخت ، 20 سال است که در تدارک جنگ اقتصادی علیه ملت ایران است و امروز با استفاده از شبکه های مجازی ، به این جنگ دامن می زند و اگر هوشیاری خود را حفظ نکرده و به فرمایشات رهبر معظم انقلاب در حمایت از تولید داخلی عمل نکنیم ، در این جنگ با مشکل مواجه می شویم.تهرام/7254 / 1539            "}