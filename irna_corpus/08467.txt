{"onTitr":"","titr":" آتش سوزی گسترده انبار کالا در مشیریه تهران مهار شد","describe":" تهران - ایرنا - سخنگوی سازمان آتش نشانی و خدمات ایمنی شهرداری تهران گفت: آتش سوزی یک انبار بزرگ کالا در مشیریه مهار شد.", "text":"سید جلال ملکی عصر پنجشنبه در گفت و گو با خبرنگار ایرنا اظهارداشت: با تلاش چندین ساعته آتش نشانان حریق گسترده در یک انبار کالای برقی و صنعتی در جنوب شرق تهران مهار شد.وی ادامه داد: در یک مجموعه انبار کالای حدود 20 هزار متری آتش به حدود 3 هزار متر از این مجموعه سرایت کرد که با تلاش آتش نشانان بدون تلفات جانی و مصدومیت مهار شد.به گفته ملکی در این حادثه مقدار زیادی از تجهیزات موتور برق و سایر لوازم تاسیسات برقی در آتش سوخت.وی با بیان اینکه به دلیل شدت حرارت سقف های شیروانی این انبار فروریخت خاطرنشان کرد: آتش کاملا مهار شده و آتش نشانان در محل حادثه مشغول تخلیه دود و لکه گیری هستند.ملکی علت این آتش سوزی را در دست بررسی کارشناسان آتش نشانی اعلام کرد.تهرام/7243/ 1008            "}