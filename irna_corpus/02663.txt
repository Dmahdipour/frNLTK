{"onTitr":"","titr":" سیستان و بلوچستان سومین استان برتر در کنترل کمی هواشناسی شد","describe":" زاهدان - ایرنا - رئیس شبکه پایش هواشناسی سیستان و بلوچستان گفت: شبکه پایش هواشناسی این استان در کنترل کمی ماه جولای سازمان هواشناسی در بخش ارسال بهنگام گزارش های سینوپ و متار با ارسال 99.78 درصد از گزارش های جوی، سومین استان برتر کشور شد.", "text":"محمود دیانتی روز چهارشنبه در گفت و گو با خبرنگار ایرنا اظهار داشت: در این ارزیابی استانهای گلستان و مازندران در رتبه های اول تا دوم قرار دارند.وی ادامه داد: در بخش وضعیت دریافت گزارش های سینوپ و متار از ایستگاه های فرودگاهی مشمول ایزو و ایستگاه فرودگاهی زاهدان با ارسال 100 درصد گزارش ها همراه با چند ایستگاه دیگر در رتبه نخست قرار گرفت.رئیس شبکه پایش هواشناسی سیستان و بلوچستان افزود: ایستگاه هواشناسی دریایی چابهار نیز در بخش وضعیت گزارش های دریافت شده از ایستگاه های ساحلی کشور با ارسال 100 درصد گزارش های سینوپ و متار به همراه چهار ایستگاه دریایی دیگر در رتبه نخست قرار گرفت.دیانتی با بیان اینکه سازمان هواشناسی به صورت مکرر وضعیت ایستگاه های هواشناسی سراسر کشور را به لحاظ کمی و کیفی ارزیابی می کند، تصریح کرد: به طور معمول شبکه پایش هواشناسی سیستان و بلوچستان در بخش های مختلف ارزیابی های سازمان جزو سه استان برتر کشور است.وی گفت: هم اینک 12 ایستگاه سینوپتیک اصلی، تکمیلی و کشاورزی هواشناسی در سراسر سیستان و بلوچستان فعال است که به صورت لحظه ای وضعیت جوی هوا را پایش می کنند. رئیس شبکه پایش هواشناسی سیستان و بلوچستان خاطرنشان کرد: بر اساس طرح جامع توسعه ایستگاه های هواشناسی، تعداد ایستگاه های هواشناسی استان افزایش می یابد به نحوی که هم اینک سه ایستگاه جدید در شهرهای جنوبی و مرکزی این نقطه از ایران اسلامی در حال ساخت است.9908**3213            "}