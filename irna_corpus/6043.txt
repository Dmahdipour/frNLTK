{"onTitr":"","titr":" 58 فقره تخلف زیست محیطی در قزوین کشف شد","describe":" قزوین – ایرنا - مدیر کل حفاظت محیط زیست استان قزوین از کشف 58 فقره تخلف زیست محیطی توسط یگان حفاظت این اداره در 6 ماهه نخست سال جاری خبر داد.", "text":"حسن پسندیده روز یکشنبه در گفت و گو با خبرنگار ایرنا در این باره افزود: یگان حفاظت محیط زیست استان قزوین در شش ماهه اول سال جاری 58 فقره تخلف در حوزه های مختلف در سراسر استان کشف کرد که از این آمار 39 مورد آن مربوط به تخلفات شکار و صید بوده است.  مدیر کل حفاظت محیط زیست استان قزوین افزود: از 19 مورد دیگر 6 مورد از تخلفات کشف شده مربوط به چرای غیر مجاز دام، چهار مورد ایجاد آلودگی زیست محیطی توسط واحدهای صنعتی و خدماتی و 6 مورد مربوط به آلودگی زیست محیطی دامداری ها بوده است.حسن پسندیده در ادامه بیان کرد: در این مدت 11 سلاح مجاز از شکارچیان غیرمجاز و 14 سلاح قاچاق از متخلفان کشف و ضبط گردید که یک قبضه آن جنگی بوده است.پسندیده با اشاره به تخلفات شکارچیان غیر مجاز اشاره کرد و گفت: در نیمه نخست سال جاری 12 قطعه شکار غیر مجاز پرندگان، 11 مورد شکار غیر مجاز پستانداران شامل کل، بز، قوچ، میش و خرگوش، 12 مورد زنده گیری پرندگان شامل بلدرچین، دلیجه، کبک، سهره و یک مورد زنده گیری پستانداران کل و بز توسط یگان حفاظت کشف شده است.این مقام مسئول از دیگر اقدامات یگان حفاظت به کشف و متوقف کردن 15 مورد تخریب محیط زیست اشاره کرد و گفت: همچنین نیروهای یگان در مهار 9 مورد آتش سوزی در نقاط مختلف استان شرکت کرده اند.پسندیده با اشاره به وضعیت پرونده های ارجاعی به قوه قضائیه افزود: از 58 پرونده تخلف، 17 پرونده مختومه،  36 پرونده در جریان و پنج پرونده حکم برائت دریافت کرده اند و یک میلیارد و 142 میلیون ریال میزان تمام ضرر و زیان متعلقه از تخلفات است که باید پس از اعلام حکم قضایی به خزانه دولت واریز شود. 6101 * 7390            "}