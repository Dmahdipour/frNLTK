{"onTitr":" نوبخت:    ","titr":" 110 هزار میلیارد ریال از مطالبات گندم کاران کشور پرداخت شد","describe":" قزوین - ایرنا - معاون رییس جمهوری و رییس سازمان برنامه و بودجه گفت: تاکنون 110هزار میلیارد تومان از مطالبات گندم کاران کشور پرداخته شده و تا پایان مهر تمامی بدهکاری دولت به آنها پرداخت خواهد شد.", "text":"به گزارش ایرنا، محمدباقر نوبخت پنجشنبه شب در نشست شورای برنامه ریزی و توسعه استان قزوین افزود: تمامی مطالبات گندم کاران کشور در خرید تضمینی گندم 126 هزار میلیارد ریال است که قول می دهیم تا پایان مهرماه نسبت به پرداخت و تسویه حساب تمامی آنها اقدام کنیم.معاون رییس جمهوری ادامه داد: این میزان پرداختی نسبت به مدت مشابه سال های گذشته یک ماه جلوتر است.وی با بیان اینکه وضعیت ذخایر ارزی و پولی در کشور برخلاف تبلیغات دشمن مناسب است،افزود: تاکنون با وجود تحریم ها و فشارهای اقتصادی همه یارانه ها حتی بدون تاخیر یک روزه به وقت پرداخت شده و در پرداخت حقوق و مزایای کارکنان دولت نیز مشکلی نداشتیم.نوبخت همچنین گفت: تا شهریور ماه امسال 36 هزار میلیارد ریال از پاداش بازنشستگی فرهنگیان پرداخت شده است و پرداخت پاداش بازنشستگی سایر دانشگاه ها از جمله علوم پزشکی نیز در دستور کار است.وی ادامه داد: باید بپذیریم که اقتصاد کشور در این شرایط با توجه به تکانه ها و تحریم ها در وضعیتی دشواری دارد و باید با سرعت بیشتر و با سیاست های سنجیده از این مرحله سخت گذر کنیم.نوبخت خاطر نشان کرد: بدون شک باید با تلاش بیشتر همکاران ما بویژه در بانک مرکزی وضعیت بازار ارز و پول شرایط مطلوب تری پیدا کند که امیدواریم در آینده نه چندان دور به طور کامل به این هدف دست یابیم.این مسئول یادآور شد: در این شرایط سخت با تدابیر دولت سیاست های مالی کشور در حوزه اعتبارات هزینه ای اجرا شده و 270 هزار میلیارد ریال نیز برای طرح های عمرانی پرداخت شده است.این مسئول ادامه داد: در حوزه تخصیص منابع و اعتبارات امسال نسبت به سال گذشته 400 درصد در پرداخت ها رشد داشته ایم.وی در بخش دیگری از صحبت های خود گفت: باید قبول کنیم بخشی از اقتصاد کشور دچار شوک و تکانه شده است و باید به سرعت این تکانه ها را در واردات و صادرات و کسب وکار برطرف کنیم.معاون رییس جمهوری گفت: خوشبختانه تا امروز در حوزه سیاست های مالی و در پرداخت و دریافت بودجه شرایط خوبی را طی کرده ایم به گونه ای که طی 6 ماه نخست امسال بالغ بر یک هزار و 680 هزار میلیارد ریال از منابع پیش بینی شده در بخش های مختلف تحصیل شد.این مسئول همچنین گفت: تکمیل و بهره برداری از طرح های استان قزوین در بخش های راه، آب و راه آهن جزو وظایف ما است و در این زمینه در آینده نزدیک اقدام می کنیم.نوبخت افزود: از مدیران استان و نماینده عالی دولت در قزوین تقاضا می کنم برای جذب سهم خود از 650 هزار میلیارد ریال اعتبار که با همکاری نمایندگان مجلس شورای در تبصره  18 برای تولید و اشتغال در 14 برنامه مصوب شده و موجود است اقدام کنند.وی گفت: مدیران استان می توانند با استفاده از این اعتبار تا سقف 100 هزار واحد مسکونی را در بافت فرسوده نوسازی کنند و 50 هزار مسکن روستایی احداث کنند.معاون رییس جمهور افزود: مضاف بر این اعتبار 20 هزار میلیارد ریالی دیگر توسط شورای عالی سه قوه برای برداشت از صندوق توسعه ملی تصویب شده است که می توان از آن برای حفظ اشتغال موجود، احیای بافت فرسوده، تقویت بخش گردشگری در استان ها از جمله قزوین استفاده کرد.وی گفت: این پول هم اینک موجود است و ربطی به خزانه، مالیات و تحریم ندارد و باید استان قزوین در خصوص جذب آن فعال تر باشد.رییس سازمان برنامه و بودجه گفت: یک فرصت دیگر در اختیار استان است و آن تبصره 19 و فرصت واگذاری و مشارکت خواهی از بخش خصوصی در تکمیل پروژه های نیمه تمام است که امتیازهای ویژه ای برای آن درنظر گرفته شده است.نوبخت افزود: تغییر کاربری طرح ها، تخفیف و نظارت نکردن دستگاه های نظارتی از جمله مزایای این فرصت است که باید استان بیشتر از آن بیشتر بهره مند شود.معاون رییس جمهوری عصر امروز برای بهره برداری از یک واحد تولیدی با سرمایه گذاری خارجی و همچنین شرکت در آیین آغاز عملیات یک طرح دیگر با سرمایه گذاری خارجی در شهرک صنعتی کاسپین به استان قزوین سفر کرده است.نوبخت قرار است فردا جمعه در یادواره شهدای روستای خیارج بویین زهرا نیز حاضر شده و سخنرانی کند.6101*3013            "}