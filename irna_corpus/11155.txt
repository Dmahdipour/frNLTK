{"onTitr":" عضو ارشد حزب خلق فلسطین در گفت و گو با ایرنا:    ","titr":" رژیم صهیونیستی در حال طرح ریزی برای حمله دوباره به غزه است","describe":" غزه- ایرنا- «ولید العوض» عضو دفتر سیاسی حزب خلق فلسطین در گفت و گو با ایرنا با بیان اینکه رژیم صهیونیستی در حال طرح ریزی برای تجاوز جدید به باریکه غزه است، تاکید کرد: مقدمه این کارزار در روزنامه های صهیونیستی و از سوی تعدادی از نویسندگان و فرماندهان اسرائیلی آغاز شده است.", "text":"به گزارش ایرنا، وی راه اندازی جنگی تمام عیار علیه غزه را در راستای شکستن مقاومت و هیبت مردم آن جهت سرخم کردن در برابر طرح شوم آمریکا به عنوان «معامله قرن» توصیف کرد.«دونالد ترامپ» پس از روی کار آمدن به عنوان رئیس جمهوری آمریکا، ادعا کرد که طرحی را اجرا می کند که صلح را برای خاورمیانه به ارمغان می آورد، طرحی که به معامله قرن معروف شد.با به رسمیت شناختن قدس به عنوان پایتخت رژیم صهیونیستی، انتقال سفارت آمریکا از تل آویو به قدس اشغالی و همچنین قطع کمک های واشنگتن به «آژانس امدادرسانی و کاریابی آوارگان فلسطینی» (آنروا) با هدف به تعطیلی کشیدن آن و پایمال کردن حق بازگشت آوارگان فلسطینی، چند گام از این طرح تاکنون به اجرا درآمده است.عضو ارشد حزب خلق فلسطین تصریح کرد: پیش روی ملت فلسطین هیچ گزینه ای جز ایستادگی، مقاومت و به چالش کشیدن دشمن وجود ندارد. باید از ناامیدی پرهیز کرد و با قدرت راه احقاق حقوق مشروع مان را در کنار مبارزه با شهرک سازی ها در قدس و کرانه باختری ادامه دهیم. العوض با تاکید بر ضرورت ادامه راهپیمایی های مسالمت آمیز بازگشت و شکستن محاصره، آن را یکی از بهترین راه های مبارزه و مقاومت مردمی در برابر اشغالگری صهیونیست ها و طرح آمریکا عنوان کرد.راهپیمایی‌های بازگشت از 30 مارس گذشته (10 فروردین 97) جمعه هر هفته در طول مرزهای شرقی غزه با سرزمین‌های اشغالی در اعتراض به انتقال سفارت آمریکا به قدس و محاصره نوار غزه برگزار می‌شود. طی هفته های اخیر، این راهپیمایی به مرزهای دریایی و ساحلی نیز در روزهای دوشنبه کشیده شده است.شمار شهدای فلسطینی این راهپیمایی به دست نیروهای صهیونیستی تاکنون از 180 تن تجاوز کرده و وبیش از 20 هزار نفر نیز در این تظاهرات مسالمت آمیز زخمی شده اند.ولید العوض از همه گروه های فلسطینی خواست تا به صف کشی ها و پراکندگی ها پایان دهند و با وحدت ملی رو در روی اشغالگران صهیونیست و دشمنی و جنگ و خطرات موجود در همه سطوح بایستند.وی به سفر هفته پیش هیاتی از مصر به غزه اشاره کرد و گفت: این هیات 5 پیشنهاد مهم را درباره پرونده گفت و گوهای آشتی ملی فلسطینیان مطرح کرده است.عضو دفتر سیاسی حزب خلق فلسطین پیشنهادهای مصر را کلید ورود به اتاق آشتی برای نظم دهی به امور داخلی فلسطین توصیف و ابراز امیدواری کرد که جنبش های «فتح» و «حماس» این پیشنهادها را برای پایان تقسیم بندی ها و بازگشت یکپارچگی فلسطین بپذیرند.بر اساس اطلاعات خبرنگار ایرنا، هیاتی از حماس شامل 29 تن از سران این جنبش از جمله «خلیل الحیه» ، «صلاح البردویل» ، «روحی مشتهی» و «نزار عوض الله» روز شنبه برای تکمیل مذاکرات از طریق گذرگاه رفح خود را به قاهره پایتخت مصر رساندند.خاورم**387**2054**1144            "}