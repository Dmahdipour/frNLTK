{"onTitr":"","titr":" باد و باران های رگباری در کهگیلویه و بویراحمد ادامه می یابد","describe":" گچساران- ایرنا- کارشناس اداره کل هواشناسی کهگیلویه و بویراحمد گفت: وزش بادهای شدید و باران‌های رگباری تا هفته آینده در این استان ادامه می‌یابد.", "text":"مریم شجاعی روز سه شنبه در گفت و گو با خبرنگار ایرنا اظهار داشت: براساس بررسی نقشه‌های پیش بینی هواشناسی یک سیستم جدید بارشی از روز شنبه وارد کهگیلویه و بویراحمد خواهد شد که در ارتفاعات مناطق سردسیری تا سه میلیمتر هم پیش بینی می‌شود.کارشناس اداره کل هواشناسی کهگیلویه و بویراحمد تصریح کرد: بارش‌های باران مهر به صورت همرفتی، در آبان امسال نرمال و در آذر کمتر از نرمال است.وی ابراز داشت: حداکثر دمای هوای شبانه روز گذشته در ایستگاه‌های هواشناسی امامزاده جعفر 36.2، دوگنبدان 36.3، دهدشت 36، یاسوج 28 و سی سخت 26 درجه سانتیگراد گزارش شده است.کهگیلویه و بویراحمد با مساحتی حدود 16 هزار و 249 کیلومتر مربع، سرزمینی مرتفع و کوهستانی با اقلیم سردسیری و گرمسیری در جنوب غربی ایران قرار دارد.این استان یک درصد مساحت کشور را در اختیار دارد.8143/6110            "}