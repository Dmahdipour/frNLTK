{"onTitr":" معاون استاندار قم:    ","titr":" نیازمند تلاش مضاعف بانک ها در پرداخت تسهیلات هستیم","describe":" قم - ایرنا - معاون هماهنگی امور اقتصادی و توسعه منابع انسانی استانداری قم گفت: نیازمند تلاش و همکاری مضاعف بانک ها در پرداخت تسهیلات جهت رونق تولید و اشتغال در استان هستیم.", "text":"به گزارش ایرنا، مهرداد غضنفری روز سه شنبه در پنجمین جلسه ستاد اقتصاد مقاومتی در استانداری قم اظهار داشت: تا پایان سال باید اعتبارهای تخصیص یافته به بخش صنعت و تولید تزریق شود که در این زمینه سهم بانک ها مشخص شده است و باید تعامل لازم را داشته باشند.وی افزود: مصوبه های بسیاری در بخش های صنعتی و تولیدی تصویب که به بانک ها ابلاغ شده است تا از منابع موجود تسهیلات ارائه کنند.وی با بیان این که در حوزه اشتغال جذب صد درصدی داشته ایم گفت: رقابت سازنده ای در استان قم ایجاد شده که اگر تسهیلات به بخش های مختلف اختصاص یابد شاهد رونق بیشتر در این عرصه خواهیم بود.غضنفری گفت: امسال اعتبارهای رونق تولید بسیار دیر به استان قم ابلاغ شد این در حالی است که مقدمات کار از ماه های قبل شروع شده بود و سهم دستگاه ها بر اساس عملکرد آنها در سال گذشته محاسبه شد.معاون استاندار قم خاطرنشان کرد: در زمینه اعتبار اشتغال فراگیر صرفا اعتبارات کشوری مشخص شده و هنوز ابلاغیه یا سهمیه ای به استان ها اختصاص داده نشده است.وی همچنین با تاکید بر این که مدیران تمایلی برای واگذاری طرح ها به بخش خصوصی ندارند گفت: مدیران احساس می کنند با این اقدام، اقتدار و قدرت اعمال آنها تضعیف خواهد شد.وی گفت: این نوع نگاه مسئولان مشکلاتی را به وجود آورده است و باعث تعلل مانندن طرح های نیمه کاره شده است.** مدیرکل دفتر هماهنگی امور اقتصادی استانداری قم نیز در این جلسه گفت: علت گران شدن برخی از کالاها، در مساله بسته بندی آنهاست که به مواد پتروشیمی وابسته است و این مواد دارای نوسان قیمت می باشد.مجید آوری فرد گفت: واحدهایی در قم هستند که قابلیت تولید ظرف های بسته بندی برای لبنیات و سایر محصول ها را دارند، این در حالی است که این واحد ها با مشکل تامین مواد پتروشیمی روبرو هستند.وی تاکید کرد: در این زمینه باید راهکارهایی در سطح ملی اندیشیده شود تا واحدها بتوانند به فعالیت خویش ادامه دهند.وی همچنین با تاکید بر واگذاری طرح ها به بخش خصوصی گفت: دستگاه ها طرح هایی که قابلیت واگذاری دارد را اعلام کرده اند که این امر بر اساس خوداظهاری بوده است ضمن این که باید نظارتی صورت گیرد تا همه طرح ها به بخش خصوصی واگذار شود.آوری فرد گفت: نوع نگاه مدیران در واگذاری طرح ها به بخش خصوصی باید تغییر پیدا کند.** مدیرکل آموزش و پرورش استان قم نیز گفت: در برخی از واگذاری ها مدیران دستگاه ها با مشکل روبرو هستند به گونه ای که این اداره کل تعدادی از سالن های ورزشی را در خارج از وقت مدرسه در اختیار بخش خصوصی قرار داد که با مخالف نهادهای نظارتی واقع شد.حمیدرضا شیخ الاسلام افزود: باید اختیارهای استانی به مدیران در واگذاری طرح ها به بخش خصوصی داده شود تا بتوانند بر اساس آن عمل کنند.وی همچنین از کمبود یک هزار و 500 نفری نیروهای فرهنگی در این استان انتقاد کرد.8138/ 1175            "}