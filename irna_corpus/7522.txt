{"onTitr":" نماینده ولی فقیه در استان مرکزی:    ","titr":" نیروهای مسلح  بزرگترین سرمایه کشور است","describe":" اراک - ایرنا - نماینده ولی فقیه در استان مرکزی گفت: نیروهای مسلح مقتدر، منسجم و فداکار بزرگترین سرمایه کشور محسوب می شود که ایران اسلامی را در برابر گزند دشمنان مصون می دارد.", "text":"به گزارش ایرنا، آیت الله «قربانعلی دری نجف آبادی» روز شنبه در آیین صبحگاه مشترک نیروهای نظامی و انتظامی استان مرکزی در میدان صبحگاه ستاد فرماندهی انتظامی این استان در اراک افزود: اقتدار نیروهای مسلح جمهوری اسلامی ایران زبانزد است و در هیچ برهه تاریخی این مرز و بوم  سابقه نداشته است.وی بیان کرد: موضوع امنیت ظریف، پیچیده، حساس و چند لایه است و ابعاد امنیت فردی، خانوادگی، اجتماعی، ملی، منطقه ای و بین المللی را در برمی گیرد.امام جمعه اراک اظهار داشت: هر چه تهدید دشمنان رنگ و بوی جدید به خود گیرد، موضوع امنیت و شرایط آن نیز تغییر می کند و نیروهای انتظامی و نظامی مقندر ایران همواره آمادگی کامل برای خنثی سازی توطئه های دشمن را دارند.آیت الله دری نجف آبادی با تبریک هفته ناجا و تقدیر از زحمات خالصانه و فداکارانه کارکنان انتظامی استان مرکزی گفت: سبزپوشان نیروی انتظامی باید در بحث امید بخشی و افزایش نشاط اجتماعی در جامعه بیش از پیش تلاش کنند.فرمانده انتظامی استان مرکزی نیز در این آیین گفت: نیروهای نظامی این استان در کنار سایر نیروهای مسلح تلاش خود را برای ایجاد امنیت مطلوب به مردمی که شایسته هرگونه خدمتگذاری هستند به کار گرفته اند.سردار «کیومرث عزیزی» افزود: ماموران ناجا تلاش ویژه ای در راستای افزایش امنیت برای فعالیت های اقتصادی، سیاسی، فرهنگی و اجتماعی دارد و تاکنون شهدای زیادی از این قشر در مسیر حفظ امنیت جامعه تقدیم شده است.وی بیان کرد: ستاد فرماندهی انتظامی استان مرکزی تمامی توان خود را برای مبارزه با جرایم مختلف به کار گرفته و تاکنون با موفقیت های زیادی همراه بوده است.فرمانده انتظامی استان مرکزی ادامه داد: کشف کالای قاچاق در این استان در نیمه نخست امسال نسبت به مدت مشابه سال قبل 99 درصد افزایش یافته و در این مدت 334 میلیارد ریال انواع کالای قاچاق کشف و ضبط شده است.سردار عزیزی عنوان کرد: در این مدت 700 نفر در حوزه مبارزه با قاچاق کالا در این استان شناسایی و دستگیر شده اند و 675 پرونده نیز در این خصوص تشکیل شده است.وی گفت: کشف بیش از سه تن انواع مواد مخدر با افزایش چهار درصدی کشفیات این مواد نسبت به مدت مشابه سال قبل و دستگیری هشت هزار و 700 قاچاقچی، خرده فروش و معتاد با افزایش 27 درصدی دستگیر شدگان نسبت به قبل نیز بخش دیگری از توفیق های امسال این نیرو در استان مرکزی است.در  این آیین جمعی از خانواده های شهدا، جانبازان، ایثارگران، بازنشستگان و کارکنان انتظامی استان مرکزی تجلیل شدند و نیروهای مسلح مستقر در میدان از مقابل جایگاه، کلام الله مجید و تمثال امام راحل و رهبر معظم انقلاب رژه رفتند.استان مرکزی با 12 شهرستان دارای بیش از یک میلیون و 400 هزار نفر جمعیت است.3005/6013/            "}