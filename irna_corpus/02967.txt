{"onTitr":"","titr":" طرح هر روستا یک بوستان در روستاهای جهرم در حال اجراست","describe":" شیراز-ایرنا- معاون استاندار فارس و فرماندار ویژه شهرستان جهرم گفت: طرح هر روستا یک بوستان با عملیات ساخت بوستان تفریحی در هشت روستای این منطقه اجرایی شده و در 20 روستا نیز در حال اجراست.", "text":"علیرضا صحراییان، سه شنبه در حاشیه نشست با دهیاران و شوراهای شهرستان جهرم در گفت و گو با ایرنا اظهار داشت: در این جلسه برنامه‌ریزی شد که در هر روستا یک بوستان و فضای سبز ایجاد شود.وی افزود: از مجموع 140 روستا و آبادی در جهرم، این طرح هم اکنون در هشت روستای کناردان (هکان)، نظرآباد، رنجکو، بیدکوه، باغ گر، پازنویه، گلوبراق و مانیان اجرا شده است.به گفته صحراییان، پروژه ساخت بوستان‌های تفریحی در 20 روستای دیگر شهرستان جهرم نیز 50 درصد پیشرفت فیزیکی دارد.فرماندار ویژه شهرستان جهرم ادامه داد: اداره منابع طبیعی و آبخیزداری، بنیاد مسکن، دهیاران و سایر مسئولان ذی ربط در این شهرستان، آمادگی خود را برای اجرای این طرح اعلام کرده‌اند و بخش مرکزی جهرم نیز به صورت آزمایشی برای اجرای آن انتخاب شده است. صحراییان گفت: افزون بر اختصاص بودجه از محل اعتبارات استانی و شهرستانی، اعتباری نیز از محل اعتبارت ارزش افزوده برای اجرای این طرح در نظر گرفته می‌شود.بخشدار مرکزی جهرم هم در این نشست بیان داشت: این بوستان‌ها علاوه بر فضای سبز، از وسایل بازی کودکان برخوردارند و در صورت تامین اعتبار، وسایل ورزشی برای بزرگسالان نیز در این مکان‌ها نصب خواهد شد.نسرین زارعی در بخش دیگری از سخنان خود به برنامه توزیع غذای گرم در مهدهای کودک روستایی شهرستان جهرم اشاره کرد و افزود: برای جلوگیری از سوء تغذیه کودکان زیر 6 سال با همکاری وزارتخانه‌های بهداشت، درمان و آموزش پزشکی، تعاون، کار و رفاه اجتماعی و همچنین سازمان بهزیستی، هر روز صبح بین ساعت 11 تا 30: 11 یک وعده غذای گرم برای کودکان تهیه و توزیع می‌شود.شهرستان جهرم در فاصله 193 کیلومتری جنوب شرقی شیراز قرار دارد.9910 /6118            "}