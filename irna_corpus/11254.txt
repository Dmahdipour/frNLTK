{"onTitr":" معاون استاندار لرستان:    ","titr":" شایعه پراکنی، مردم را به احتکار خانگی وادار می کند","describe":" خرم آباد - ایرنا - معاون هماهنگی امور اقتصادی و توسعه منابع استانداری لرستان گفت: خوشبختانه هیچگونه مشکلی در توزیع کالاها وجود ندارد اما شایعه سازی باعث شده تا مردم دست به احتکار خانگی بزنند.", "text":"به گزارش ایرنا ، گودرز امیری در نشست ستاد تنظیم بازار استان در سالن جلسات استانداری لرستان اظهار داشت: شرایط حاکم بر بازار متاثر از جو روانی است که عده‌ای به صورت سازمان یافته و در راستای اهداف دشمنان دست به شایعه سازی، القای بی‌ثباتی، کمبود اقلام اساسی و برخی کالاها می‌زنند.وی با اشاره به نقش رسانه‌ها در فرهنگ سازی و انعکاس اخبار موثر در شرایط کنونی بازار گفت: قرار است حسب دستور و تاکید استاندار و نیز مصوبه شورای تامین مبنی بر تشکیل جلسات ستاد تنظیم بازار استان و به موازات آن در شهرستان‌ها، این جلسات به صورت روزانه جهت اتخاذ تدابیر و تمهیدات لازم در تامین، توزیع و نظارت بر بازار برگزار شوند.امیری ادامه داد: تدابیر لازم جهت حمل محموله‌های پتروشیمی استان اندیشیده شده است همچنین رئیس سازمان صمت استان به عنوان سخنگوی ستاد تعیین شده است.وی بیان کرد: تشدید نظارت‌ها، برخورد با احتکارکنندگان، اطلاع‌رسانی از طریق رسانه ها، حضور میدانی مدیران عضو ستاد در سطح بازار به صورت جدی پیگیری خواهد شد.3210/6060            "}