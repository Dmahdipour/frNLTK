{"onTitr":" رسانه های جهان؛    ","titr":" سرنوشت خاشقچی و گمانه زنی درباره تنش درروابط آنکارا- ریاض","describe":" تهران - ایرنا - ناپدیدشدن مرموز «جمال خاشقچی» روزنامه نگار مشهور عرب به گمانه زنی ها درباره نقش عربستان و احتمال بروز تنشی تازه در روابط عربستان و ترکیه دامن زده  است.", "text":"به گزارش ایرنا، ماجرای مبهم سرنوشت این روزنامه نگار از حدود یک هفته پیش  تاکنون به تیتر اول بیشتر رسانه های خاورمیانه تبدیل شده است.خاشقچی روزنامه نگار منتقد عربستانی که به دلیل سرکوب های اخیر در کشورش به  آمریکا مهاجرت کرد در روزنامه واشنگتن پست فعالیت می کرد و مقالات او به صورت منظم در این نشریه چاپ می شد.بر اساس گزارش ها، وی سه شنبه هفته پیش برای انجام امور مربوط به ثبت ازدواج رسمی خود به کنسولگری عربستان در استانبول مراجعه کرده بود و در حالی که نامزدش در بیرون منتظر او بود، هرگز از این مکان  خارج نشد.**نیویورک تایمز: مرگ قاشقچی بر وجهه بن سلمان اثر منفی می گذاردبرخی از مقامات به روزنامه آمریکایی نیویورک تایمز گفته اند که تحقیقات کنندگان ترکیه ای می گویند تیمی متشکل از 15 عامل سعودی او را در داخل کنسولگری کشته شده اند. «توران قیشلاقچی» رئیس انجمن رسانه های عرب ترکیه گفت مقامات به او گفته اند که «آنها او را کشته و جسدش را مثله کرده اند.»عربستان چنین اتهامی را تکذیب کرده و گفته خاشقچی بلافاصله بعد از ورود به ساختمان کنسولگری از آن خارج شده است. با این حال، روز یکشنبه اختلافات بر سر ناپدید شدن این روزنامه نگار به موضوع تهدیدآمیزی در بروز تنش در روابط آنکارا و ریاض به عنوان دو قدرت مهم منطقه ای تبدیل شد. اگر قتل این روزنامه نگار تایید شود این امر می تواند کمپین «محمد بن سلمان» ولیعهد 33 ساله عربستانی را که تلاش کرده با برنامه های  اصلاحاتی خود وجهه خود در غرب را بهبود بخشد، نابود کند.مقامات ترکیه روز یکشنبه از عربستان خواستند درباره علت خارج نشدن خاشقچی از کنسولگری توضیح دهند. روزنامه نیویورک تایمز به نقل از یک مقام ترک که خواست نامش فاش نشود نوشت: دولت متبوعش به دلیل حساسیت های دیپلماتیک، برای افشای شواهد تا زمان تکمیل تحقیقات منتظر می ماند. وی گفت «رجب طیب اردوغان» رئیس جمهوری ترکیه در نهایت به طور کامل درباره این ماجرا افشاگری خواهد کرد. عربستان اتهامات مقامات ترکیه را که نامشان فاش نشده است، «بی پایه و اساس» توصیف کرده و گفته است این کشور تردید دارد که این اتهامات از سوی مقامات ترکیه ای مطرح شده باشد که از تحقیقات آگاه هستند. در بیانیه این کنسولگری، درباره سلامت و وضعیت مناسب شهروندانش در هر جایی که هستند ابراز نگرانی شده است.در واشنگتن، ماجرای مرموز ناپدید شدن این روزنامه نگار به آزمونی برای وفاداری تبدیل شده است. بسیاری از مقامات کنونی و سابق آمریکایی رابطه دوستانه ای با خاشقچی دارند؛ او به عنوان فردی که در آمریکا مقیم بوده است رابطه همکاری با سفارتخانه های عربستان داشته و تا زمانی که به یک مخالف دولت تبدیل شد، به نوعی سخنگوی غیر رسمی رهبری عربستان بود. اما «دونالد ترامپ» رئیس جمهور آمریکا و مشاورانش از جمله «جرد کوشنر» داماد و نماینده رئیس جمهوری آمریکا در امور خاورمیانه از ولیعهد عربستان به عنوان یک متحد کلیدی حمایت کرده اند و ترامپ نسبت به ولیعهد جوان سعودی ابراز اطمینان کرده است. مقامات وزارت امور خارجه آمریکا گفته اند که این کشور نمی تواند به طور قاطع درباره سرنوشت خاشقچی اظهار نظر کند و این پرونده را دنبال می کند.برخی دیگر از جمله «کریس مورفی» سناتور دمکرات آمریکایی زنگ هشدار را به صدا در آورده اند. او گفته است آمریکا نباید طبق روال عادی با متحدش که ممکن است در چنین قتلی نقش داشته باشد، مراوده تجاری داشته باشد.«تیم کین» سناتور دمکرات از ایالت ویرجینیای آمریکا گفت باید به عمق ماجرا دست یابیم و درباره اقدامات قوی بعدی تصمیم گیری کنیم. هدف قرار دادن روزنامه نگاران باید متوقف شود. ** نیویورکر:خاشقچی گفت که رهبری جدید عربستان قصد قتل او را داردروزنامه آمریکایی نیویورکر به گمانه زنی درباره نقش عربستان در قتل این روزنامه نگار پرداخت. رابین رایت نویسنده این مقاله اشاره کرده در دیداری که با خاشقچی در آگوست (مرداد) گذشته داشته است، این روزنامه به او گفته که نگران جان خود است. نویسنده افزود: این روزنامه نگار 59 ساله، سردبیر و مشاور سابق دولت عربستان قانع شده بود که رهبری جدید این کشور(بن سلمان)قصد دارد او را به قتل برساند. نویسنده نیویورکر می افزاید، خاشقچی در زمان تبعید خودخواسته در واشنگتن این را به او گفته بود و وی  فکر می کردم درباره چنین خطری اغراق می کند.این رسانه آمریکایی نوشت: خاشقچی همواره فردی مهم در عربستان بوده است. او به خانواده سلطنتی وفادار بود و برای بسیاری از روزنامه نگاران خارجی و کارشناسان همواره نقطه خوبی برای درک طرز تفکر حکومت پادشاهی عربستان قلمداد می شد. او به عنوان سردبیر روزنامه سعودی الوطن فعالیت می کرد اما به تدریج به منتقد دولت سعودی تبدیل شد و در ژوئن سال 2017 تصمیم به خروج از کشور گرفت. او حتی در خارج هم نقش نفوذی در مباحث مربوط به آینده حکومت پادشاهی عربستان ایفامی کرد و صفحه توئیترش 1.7 میلیون نفر بازدیدکننده داشت.  ابهام در ناپدید شدن خاشقچی بخشی از روندی گسترده تر از زمان انتصاب محمد بن سلمان درژوئن سال گذشته است. وی وعده اصلاحات گسترده را داده است اما حکومت او به شکل فزاینده ای به ویژه با توجه به بازداشت گسترده تجار  و حتی شاهزادگان دیگر و حکم اعدام یک فعال زن حقوق بشر، حکومتی بی رحم بوده است. «سارا لی ویتسون» مدیر اجرایی سازمان دیده بان حقوق بشر خاورمیانه درآمریکا با اشاره به سرکوب در عربستان نوشت: همه اقدامات حکومت جدید عربستان در این زمینه بازتاب ماهیت خشن و عجیب و «قذافی گونه» ولیعهد عربستان است و مهم تر این که چنین  اقداماتی حاوی این پیام او به عربستانی ها در داخل و خارج کشور است که: بهتر است خفه شوید. قانونی برای حمایت از شما وجود ندارد.نیویورکر با اشاره به تکذیب اتهامات ازسوی ولیعهد عربستان افزود: کارشناسان مسائل معتقدند  که  اشک تمساح وی و دیگر مقامات سعودی احتمالا فریب و دروغی بیش نیست. نویسنده این مقاله افزود: «بروس ریدل» مقام سابق سازمان اطلاعات مرکزی آمریکا (سیا) و کارشناس کنونی موسسه بروکینگز به او گفته اند که ناپدیدشدن جمال با الگوی ارعاب بی رحمانه و ساکت کردن منتقدان و مخالفان در عربستان تطابق دارد. **واشنگتن پست:خاشقچی به دلیل انتقاد از حکومت عربستان اخراج شده بودروزنامه واشنگتن پست روز یکشنبه در بیانیه ای خاشقجی را یک روزنامه نگار شجاع و متعهد توصیف کرد و نوشت او با عشق به کشورش و باور قوی به شان و آزادی انسان قلم  می زند. «دیوید ایگناتیوس» در مقاله ای در روزنامه واشنگتن پست نوشت: خاشقچی حقیقت را می گفت به همین دلیل فردی محبوب است.وی افزود:خاشقچی همواره از جمله روزنامه نگارانی بود که مقامات را آزار می دهند. این وضعیت درباره ولیعهد عربستان صدق می کردو خاشقچی معتقد بود که او با شتابزدگی هاش ایده های خوب اصلاحاتی  اش را تضعیف کرد. اما محمد بن سلمان اولین هدف او نبود. خاشقچی جنگ با رهبری عربستان را از 25 سال پیش شروع کرد و در سال 2003 به عنوان سردبیر روزنامه الوطن معرفی شد و دو ماه بعد به دلیل انتقاد از حکومت عربستان اخراج شد و بعد از استخدام دوباره بعد از چهار سال، به دلیل نگارش  مقاله ی جنجال برانگیز دیگری در انتقاد از افراط گرایی در سال 2010 مجبور به استعفا شد.**واشنگتن تایمز: تنشی تازه بین ریاض و آنکارا روی می دهدروزنامه آمریکایی واشنگتن تایمز پیش بینی کرد: اختلافات بر سر ناپدیدشدن این روزنامه نگار تهدید بروز تنشی تازه بین آنکارا و ریاض را در پی دارد. ترکیه در تحریم طولانی قطر توسط بحرین، مصر، عربستان و امارات بر سر اختلافات سیاسی، از قطر حمایت کرد. ترکیه همچنین با حمایت از گروه های اسلام گرایی همچون اخوان المسلمین خشم مقامات ریاض و ابوظبی را برانگیخته است. این کشورها اخوان المسلمین را سازمانی تروریستی قلمداد می کنند که کشورهایشان را- که به شکل موروثی اداره می شود-، تهدید می کند.** وال استریت ژورنال:تنش در روابط عربستان و ترکیه روی می دهدروزنامه وال استریت ژورنال نیز با تایید امکان بروز تنش در روابط عربستان و ترکیه نوشت: اتهامات درباره ناپدید شدن خاشقچی در بحبوحه روابط  پرتنش بین آنکارا و ریاض بروز کرده که به دنبال حمایت اردوغان از قطر در اختلاف سال گذشته با عربستان حاصل شد.  این روزنامه همچنین به اختلافات عربستان و ترکیه درباره اخوان المسلمین اشاره کرده است.روزنامه وال استریت ژورنال همچنین از احتمال پیچیده شدن روابط آمریکا و عربستان بر سر ناپدیدی یا قتل احتمالی خاشقچی خبر داده است. این روزنامه نوشت: این تازه ترین چالش در روابط آمریکا و عربستان است. دولت ترامپ صرفا درباره سرنوشت این روزنامه نگار ابراز نگرانی کرده است و عربستان هر گونه آگاهی از وضعیت او را  بشدت رد کرده است. در جلسات محرمانه «مایک پمپئو» وزیر امور خارجه آمریکا درباره عدم پاسخ جدی برای انجام تحقیقات ناامید شده است. این روزنامه با اشاره به تلاش کاخ سفید و سعودی ها برای نشان دادن وحدت نظر آنها با وجود برخی اختلافات شان نوشت: تایید این که عربستان مسئول ناپدیدشدن خاشقچی بوده است می تواند تلاش ها را برای حفظ ائتلاف دو کشور پیچیده کند به ویژه اگر کنگره تصمیم بگیرد عربستان را مجازات کند وافکار عمومی آمریکا خواستار پاسخگویی باشند.اروپام**9158 ** 1546            "}