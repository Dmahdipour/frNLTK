{"onTitr":"","titr":" صدیقی: حمله موشکی به داعش پیام قدرت و امنیت ایران بود","describe":" تهران- ایرنا- خطیب نماز جمعه تهران گفت: حمله موشکی چند روز گذشته سپاه پاسداران به مقر داعش در ساحل فرات، پیام قدرت و امنیت در منطقه بود و به اربابان آنها تذکر داد که حواسشان را جمع کنند.", "text":"به گزارش خبرنگار سیاسی ایرنا، حجت‌الاسلام و المسلمین کاظم صدیقی در خطبه دوم نماز جمعه تهران افزود: این حمله موشکی مظهر قدرت خدا در نظام جمهوری اسلامی و جلوه‌های عزت این انقلاب و نظام است که ضرب شصت سپاه پاسداران بود که نگذاشتند از تجاوز آنها زمان زیادی طول بکشد.وی ادامه داد: این اقدام، اولین ضرب شصت موشکی در کردستان عراق و دومین بعد از حادثه دلخراش اهواز بود که عده‌ای مزدور، نادان و خبیث به مردم حمله کردند و کودک، زن، پیر و جوان را آماج گلوله‌های عناد مستکبرین قرار دادند.امام جمعه موقت تهران اظهار داشت: از 500 و چند کیلومتری موشک‌های عزت‌بخش ما که مظهر اقتدار نظام است حدود 40 نفر از سران داعش را در عمق خاک سوریه در ساحل فرات و کنار بیخ گوش آمریکایی‌ها را به درک فرستادند. صدیقی در بخش دیگری از سخنان خود با تذکر به مسئولان گفت: آنچه پیش آمده و شرایط را به کام ملت تلخ کرد بی‌ثباتی در امر اقتصاد و التهاب در مساله ارز، خودرو و طلا بود و حال که سیر نزولی را طی می‌کند، نشان می‌دهد این یک امر تصنعی و توطئه دشمن بوده است.وی با اشاره به کمک گرفتن از نیروهای بسیجی در جهت حل مشکلات، تصریح کرد: توقع داریم این سیر نزولی ادامه یابد و اینطور نباشد که بالا برود و بعد مقداری که کاهش یافت به پول ملی اعتبار نداده باشد بلکه باید در جهت اعتبار دادن به پول ملی اقدام و تلاش شود تا مردم در معیشت خود آن را لمس کنند.خطیب نمار جمعه تهران درباره مشکل کامیون‌داران نیز گفت: این مساله قابل پیشگیری بود و از طرفی کامیون‌داران نیز باید حواسشان جمع باشد که اگر نواقصی دارند دشمن در کنار آنها می‌خواهد موج‌سواری کند.صدیقی افزود: وزارت راه و شهرسازی که متصدی ساماندهی این موضوع است به جای برخی حرف‌های بی‌ربط به موضوع سامان دادن کامیون‌داران توجه کند.وی با اشاره به سخنان پیش از خطبه وزیر آموزش و پرورش، اظهار داشت: بطحایی وزیری متدین است ولی آیا اطلاع دارد که در برخی مدارس تهران چه هنجارشکنی می‌شود درحالیکه باید تقوا، معنویت، حجاب، مهارت زندگی و آموزش دفاعی به صورت چشمه‌های حیات به مدارس تزریق شود.امام جمعه موقت تهران همچنین با گرامیداشت هفته نیروی انتظامی یادآور شد: نیروهای انتظامی همواره با اشرار و مفسدین، قاچاقچیان وهنجارشکنان در مقابله هستند وهیچ وقت نیست که در مبارزه نباشند و در این مبارزه شهید می‌دهند و اینها برای برقراری امنیت و نظم، شب و روز ندارند.صدیقی با اشاره به فرمایشات روز گذشته رهبر انقلاب در اجتماع بسیجیان در ورزشگاه آزادی تهران، گفت: ایشان نقشه راه را ترسیم و به جوانان تاکید کردند که باید دشمن را در شرایط امروز که جنگ اقتصادی است حس کنند.وی با اشاره به فرمایشات رهبر انقلاب به جوانان که امروز هم باید همانند هشت سال دوران دفاع مقدس در برابر دشمنان استقامت کرد، افزود: ریئس جمهوری ابله آمریکا که به سران اروپا گفته سه ماه صبر کنید کار نظام جمهوری اسلامی ایران تمام است و می خواهند بگویند کار از مشکل گذشته و بحران و بن‌بست وجود دارد ولی رهبری فرمودند مشکل وجود دارد ولی بن‌بست هرگز.امام جمعه موقت تهران اضافه کرد: باید توکل به خدا داشته باشیم و همانگونه که تاکنون با سرافرازی از همه جبهه‌ها بیرون آمدیم، باید فتنه دشمن را احساس کنیم و وحدت و استقامت داشته باشیم و قطعا در این مرحله هم آمریکا سیلی تلخ‌تر از گذشته از ما خواهد خورد.سیام ** 1053** 1055            "}