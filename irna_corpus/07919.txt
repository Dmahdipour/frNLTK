{"onTitr":" امام جمعه نیر:    ","titr":" نیروی انتظامی مظهر عزت و اقتدار جامعه است","describe":" اردبیل - ایرنا - امام جمعه نیر با گرامیداشت هفته نیروی انتظامی گفت: نیروی انتظامی مظهر عزت ، اقتدار و صلابت جامعه اسلامی ایران است.", "text":"به گزارش ایرنا ، حجت الاسلام میکاییل مقدسی در خطبه های نماز جمعه نیر افزود: با وجود توطئه های فراوان دشمنان اسلام و انقلاب، جمهوری اسلامی ایران امن ترین کشور منطقه است و در این راه مدیون تلاش های شبانه روزی نیروهای مسلح و پلیس در مرزها و داخل شهرها هستیم.وی بیان کرد: امنیت داخلی در سایه تلاش های بی دریغ عوامل انتظامی و مرزبانی محقق شده و مردم باید قدردان زحمت های این تلاشگران باشند.مقدسی گفت: امنیت مطلوبی که امروز در نظام مقدس جمهوری اسلامی ایران وجود دارد، شاید در کل جهان نمونه ‌اش پیدا نشود ، مردم امروز به پلیس به ‌عنوان مظهر اقتدار و ابهت توجه می‌کنند و اگر هر مظلومی به کمک احتیاج داشته باشد، به نیروی انتظامی پناه می‌برد.او به حمله تروریستی 31 شهریور در اهواز و جواب دندان شکن سپاه پاسداران به مقرر گروه ترویستی داعش اشاره کرد و افزود: جوب دندان شکن سپاه به تروریست ها به پایان نرسیده و قدرت های دنیا بخصوص آمریکا بدانند که با ایران نمی شود بر سر خط قرمزهایش شوخی کرد.امام جمعه نیر به نوسانات اخیر دلار و سکه و کاهش نزولی آن دربازار کشور اشاره کرد و گفت: با تلاش قوه قضاییه دانه درشت های اخلال ارز و سکه دستگیر و محاکمه شدند و از مسئولان سه قوه مجریه ، مقننه و قضاییه انتظار داریم احتکارکنندگان ، اخلال ‌گران اقتصادی و کسانی که به وضعیت معیشت مردم رحم نمی‌کنند و گرانی راه انداخته‌ اند، به اشد مجازات برسند.نیر در 30 کیلومتری جنوب غرب اردبیل واقع است.7116/6016            "}