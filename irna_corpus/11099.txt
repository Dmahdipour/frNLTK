{"onTitr":" بانک مرکزی اطلاعیه داد:    ","titr":" بانک ها آماده خرید ارز خانگی مردم","describe":" تهران- ایرنا- هجوم مردم به بازار برای فروش ارزهای خانگی از سویی و امتناع صرافی ها از معاملات ارزی سبب شد تا بانک مرکزی در اطلاعیه ای اعلام کند شعب ارزی همه بانک ها در سراسر کشور آماده خرید ارز هستند.", "text":"به گزارش ایرنا، روند کاهش نرخ ارز از ظهر دیروز شروع شد به طوری که دامنه آن از تهران به سایر شهرهای بزرگ در برخی استانها نیز رسید و حتی تا پاسی از شب، دارندگان دلار خانگی، به دنبال خریدار با قیمت مناسب بودند.همچنین مشاهدات امروز (سه شنبه) خبرنگار ایرنا از چهارراه استانبول و خیابان های منتهی به آن در تهران نشان می دهد که هیچ یک از صرافی های مجاز مستقر در این محدوده، معاملات ارزی انجام نمی دهند و اغلب دلار فروشان سرپایی و دلالان خریدار ارز از مردم هستند.به طور معمول صرافی ها در زمانی که بازار با نوسان شدید اعم از ریزش یا افزایش قیمت ها روبرو می شود، برای جلوگیری از زیان احتمالی از معاملات ارزی امتناع می کنند زیرا به گفته آنان نوعی نااطمینانی درباره آینده بازار بوجود می آید.با همین رویکرد، امروز نیز بیشتر صرافی ها در سراسر کشور از خرید ارز مردم امتناع می کردند زیرا به طور میانگین نرخ دلار حدود 4 هزار تومان و یورو 5 هزار تومان نسبت به معاملات صبح دیروز (نهم مهر) افت قیمت داشته است.براین اساس بانک مرکزی جمهوری اسلامی ایران ظهر سه شنبه در اطلاعیه ای با اشاره به تمایل مردم به فروش ارزهای خود و امتناع دلالان ارز و برخی از صرافی ها برای خریدارز، از مردم خواست با مراجعه به شعب ارزی بانک های دارای مجوز عملیات ارزی نسبت به فروش ارزهای خود به قیمت اعلامی اقدام کنند.** گام های بانک مرکزی برای مدیریت بازار ارزبانک مرکزی از ابتدای این هفته از شورای هماهنگی اقتصادی سران قوا اختیارات تام گرفت تا با دست باز، بازار ارز را مدیریت کند و سپس اعلام کرد که 11 بانک عامل را برای فروش ارز خدماتی در نظر گرفته است. هرچند ناظران و فعالان بازار ارز از تدوین آیین نامه هایی در بانک مرکزی خبر می دهند که در صورت اجرایی شدن، معاملات ارزی را تسهیل و تسریع می کند، اما تا همین جای کار نیز آثار روانی این تصمیم ها در بازار مشهود است؛ در این تصمیم ها، گمانه زنی های دیگری همچون باز شدن کانال مراودات مالی ایران و اروپا در قالب بیانیه گروه 1+4 که در نیویورک علنی شد و نیز قوت گرفتن تصویب لایحه الحاق ایران به کنوانسیون مبارزه با تامین مالی تروریسم بر دامنه نگرانی آنهایی که در ماه های اخیر بازار ارز را مامن سرمایه گذاری خود انتخاب کرده بودند، افزوده است. مجموع این دلنگرانی ها سبب شده تا از ظهر دیروز (نهم مهرماه) مردمی که ارز در خانه نگهداری می کردند، از ترس ریزش بیشتر قیمت ها به صرافی ها هجوم بیاورند؛ این داستان مختص تهران نیست و در شهرهای دیگری چون اهواز، مشهد، تبریز، ارومیه و قم نیز عده ای دلار به دست به دنبال خریدار آن هم با قیمت منصفانه هستند. عبدالرضا رحمانی فضلی وزیر کشور که ریاست ستاد اطلاع‌رسانی و تبلیغات اقتصادی کشور را بر عهده دارد، در نخستین جلسه این ستاد از موفقیت برنامه های شورای عالی هماهنگی اقتصادی سران قوا برای کنترل تلاطم غیرواقعی بازار ارز و سکه خبر داد و گفت: با تصمیم های مناسبی که در این شورا اتخاذ شد، شاهد سامان‌یابی وضعیت بازار و سیر نزولی قیمت ارز و سکه خواهیم بود.اقتصام**9132*2025            "}