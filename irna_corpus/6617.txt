{"onTitr":" فرمانده نیروی زمینی سپاه:    ","titr":" مرحله نهایی رزمایش محرم فردا یکشنبه برگزار می شود","describe":" تهران-ایرنا- فرمانده نیروی زمینی سپاه از برگزاری مرحله نهایی رزمایش محرم نیروی زمینی سپاه  فردا (یکشنبه) در منطقه کامیاران و ارتفاعات شاهو خبر داد.", "text":"به گزارش ایرنا از سپاه نیوز؛ سردار سرتیپ پاسدار محمد پاکپور روز شنبه با اعلام این خبر افزود: پس از برگزاری دو رزمایش امنیتی در جنوب شرق و رزمایش امنیتی  سال گذشته در منطقه اشنویه و ارتفاعات کفارستان که دارای  نتایج بسیار خوبی بود، مرحله نهایی رزمایش امنیتی محرم  در منطقه  کامیاران و  ارتفاعات شاهو برگزار می شود.فرمانده نیروی زمینی سپاه تاکید کرد: مرحله نخست این رزمایش با استفاده از 70 درصد یگانهای قرارگاه حمزه سید الشهداء‌ (علیه السلام) مستقر در کردستان  از 5 روز گذشته آغاز شده و فردا مرحله نهایی آن به انجام می رسد.وی افزود: مراحل انجام این رزمایش با فراخوان گردان های بسیج  بیت المقدس،‌ امام حسین (ع)، کوثر استان کردستان آغاز و همزمان یک مرحله رزمایش دفاع شهری با حضور یگان های انتظامی، مرزبانی و بسیجیان  انجام گرفته که  فردا در ارتفاعات شاهو استان کردستان و منطقه کامیاران مرحله نهایی آن انجام خواهد گرفت.سردار پاکپور با تشریح اهداف رزمایش محرم اظهار کرد: در این رزمایش امنیتی نیروهای عمل کننده آموزش های خود را در یک میدان واقعی  تمرین کرده و همزمان مناطق مورد علاقه ضد انقلاب را نیز پاکسازی خواهند کرد. سردار سرتیپ پاسدار محمد تقی اصانلو فرمانده قرارگاه حمزه سید الشهداء (ع) نیز پیرامون برگزاری رزمایش «محرم»اظهار داشت: مردم  و جوانان غیور استان کردستان سالهای متمادی در کنار رزمندگان  اسلام همیشه حاضر به مبارزه بوده اند و با گذشت 40 سال از انقلاب، پیشمرگان کرد بصورت فعال برای مبارزه  با عوامل ضد انقلاب  حاضر و آماده هستند که این مهم نشانگرحضور فعال  و حماسی مردم و بسییجان این استان در فراخوان سراسری  نیروهای بسیج می باشد.وی تاکید کرد : شهدای پیشمرگ کردستان  با خون خود امنیت را به این مناطق هدیه داده اند و همه ما باید قدردان این  عزیزان باشیم .سردار اصانلو خاطرنشان کرد: در حقیقت شهدای این مناطق جزو شهدای شاخص کشور هستند که در راه دفاع از انقلاب اسلامی خون خود را هدیه کرده اند.اجتمام*7029*1535            "}