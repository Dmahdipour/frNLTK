{"onTitr":"","titr":" طاهر رستمی فرماندار اسفراین شد","describe":" بجنورد - ایرنا- با پیشنهاد استاندار خراسان شمالی، وزیر کشور در حکمی طاهر رستمی را به عنوان فرماندار شهرستان 120 هزار نفری اسفراین منصوب کرد.", "text":"سرپرست معاونت سیاسی، امنیتی و اجتماعی استانداری خراسان شمالی روز چهارشنبه  در گفت و گو با خبرنگار ایرنا اظهار داشت: رستمی به مدت 4سال به عنوان فرماندار جدید شهرستان اسفراین منصوب شده است.محمود ثمینی افزود: حکم  فرماندار جدید شهرستان اسفراین  امروز به استانداری ابلاغ شد.طاهر رستمی که از نیروهای وزارت کشور است، پیش از این بخشدار مرکزی شهرستان مشهد و معاون اداره کل سیاسی و انتخابات استانداری خراسان شمالی بود.جواد نوروزی فرماندار سابق این شهرستان از نیروهای بومی  اسفراین  است که از  اسفند 95 تاکنون سکان فرمانداری این شهرستان را در اختیار داشت.مرکز شهرستان اسفراین در 60کیلومتری جنوب شرقی بجنورد مرکز خراسان شمالی قرار دارد که 48درصد جمعیت آن در روستاها و 52 درصد در شهرها سکونت دارند.7189/ 6042            "}