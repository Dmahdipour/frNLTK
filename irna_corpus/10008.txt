{"onTitr":" معاون دادگستری استان اردبیل:    ","titr":" دستگاه های مرتبط موظف به آموزش پیش از ازدواج هستند","describe":" اردبیل - ایرنا -معاون اجتماعی و پیشگیری از وقوع جرم دادگستری استان اردبیل گفت: برای پیشگیری از طلاق دستگاه های مرتبط موظف به آموزش پیش از ازدواج جوانان هستند.", "text":"به گزارش خبرنگار ایرنا یوسف خدادادی روز چهارشنبه در جلسه شورای پیشگیری از وقوع جرم استان افزود: بیشتر طلاق هایی که در استان رخ می دهد به دلیل نبود شناخت زوجین از یکدیگر است و باید با انجام مشاوره های روانشناسی قبل از ازدواج این شناخت انجام گیرد.وی بیان کرد: ازدواج در سنین پایین به خصوص  برای دختران نیز یکی از مهم ترین دلایل طلاق است که در طول زندگی زناشویی نارضایتی  زوجه و تقاضای طلاق را به دنبال دارد.وی گفت: دستگاه هایی چون بهزیستی و دانشگاه علوم پزشکی باید با همکاری هم در راستای ارائه آموزش های پیش و حین ازدواج اقدام کنند تا میزان طلاق در استان کاهش یابد.خدادادی ضعف مهارت های ارتباطی زوجین ، بیماری های روحی و روانی ، خودبزرگ بینی ، اعتیاد ، بیکاری ، ندادن نفقه به زن و خیانت را از دیگر عوامل طلاق در استان عنوان کرد.وی گفت: در 6 ماه اول امسال تعداد یک هزار و 477 مورد طلاق در استان رخ داده که نسبت به مدت مشابه سال قبل 1. 5 درصد کاهش نشان می دهد.3006/ 1257            "}