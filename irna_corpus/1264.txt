{"onTitr":" فرماندار:    ","titr":" بهبود وضع راه های ارتباطی مهمترین خواسته مردم تکاب است","describe":" مهاباد- ایرنا- فرماندار تکاب گفت: بهبود وضع راه های ارتباطی این شهرستان که مهمترین عامل توسعه به شمار می رود، از جمله مهمترین خواسته های مردم این منطقه به شمار می رود.", "text":"به گزارش ایرنا، علی مکرمی روز پنجشنبه در جلسه شورای اداری تکاب افزود:  اصلاح و توسعه جاده های تکاب از جمله محورهای شاهین دژ و دندی در حال اجراست و عملیات آسفالت آنها به زودی آغاز خواهد شد.وی اضافه کرد: با تلاش نماینده مردم میاندوآب، شاهین دژ و تکاب در مجلس شورای اسلامی اعتبار ویژه ای برای توسعه جاده های تکاب در تمامی محورها اختصاص یافته است.وی بیان کرد: با توسعه جاده ها و راه های ارتباطی شهرستان تکاب رونق مبادلات اقتصادی و رسیدن به اهداف مشترک توسعه پایدار با شهرهای همجوار از جمله سقز محقق خواهد شد.فرماندار تکاب ادامه داد: هماهنگی و تعامل دستگاه های اجرایی تکاب و سقز و آمادگی ادارات عضو شورای هماهنگی مدیریت بحران برای خدمات رسانی به مسافران در محورهای ارتباطی 2 شهرستان در فصل سرما و یخبندان و استفاده از امکانات راهداری سقز در مسیرهای برفگیر و گردنه های سحت گذر منطقه ضروری است.مکرمی گفت: توسعه همه جانبه منطقه نیازمند همکاری و هماهنگی 2 شهرستان سقز و تکاب است و همسایگی و وجوه مشترک از جمله پتانسیل های گردشگری نقطه قوتی برای طی کردن این فرآیند به شمار می رود.وی ادامه داد: شهرستان های تکاب در آذربایجان غربی و سقز در استان کردستان به دلیل همسایگی و نزدیک بودن به یکدیگر علاوه بر اشتراکات فرهنگی و مراودات دیرینه اجتماعی، از نظر جغرافیایی، جاده ای و توانمندی های گردشگری اشتراک های زیادی دارند.وی با بیان اینکه این اشتراکات می تواند موجب افزایش شتاب توسعه در 2 شهرستان شود، اضافه کرد: در حوزه گردشگری می توان تعامل و همکاری بیشتری بین مجموعه میراث جهانی تخت سلیمان تکاب و غار باستانی کرفتو در سقز ایجاد کرد.فرماندار تکاب همچنین از پایان عملیات اجرایی احداث بیمارستان 64 تحتخوابی تکاب پس از 11 سال در دهه فجر امسال خبر داد و بیان کرد: عملیات اجرایی احداث شبکه فاضلاب شهری نیز از سال آینده آغاز خواهد شد.فرماندار سقز نیز در این جلسه گفت: برای عبور از مشکلات و پیچ تاریخی فعلی باید با امیدواری به آینده و کار واقعی و صادقانه به مقابله با جنگ اقتصادی که دشمنان نظام علیه ملت ایران به راه انداخته اند، برویم.کامل کریمیان با بیان اینکه دشمنان نظام، امنیت اقتصادی کشور را نشانه گرفته اند، افزود: دشمنان قصد دارند با جنگ اقتصادی یاس و ناامیدی را در داخل کشور ایجاد کنند و لازم است مسوولان امیدوارانه به دنبال حل مشکلات باشند.وی ادامه داد: در این برهه حساس که دشمنان از مسیر مسائل اقتصادی و اجتماعی بذر ناامیدی را در میان ملت ایران می افشانند باید با توجه به تاکیدات مقام معظم رهبری با روحیه امیدوارانه به دنبال افزایش تولید داخلی باشیم.وی اضافه کرد: در دوره های گذشته با اکثریت آرای کشورهای عضو شورای امنیت، قطعنامه هایی علیه کشورمان صادر می شد اما امروز شکاف قدرت میان قدرت های بزرگ در مقابل ایران به وجود آمده و کشورهایی مانند روسیه، چین و اتحادیه اروپا در جنگ اقتصادی علیه ایران با آمریکا هم صدا نیستند.کریمیان افزود: مسوولان و مدیران اجرایی در شهرستان ها باید با امید به حل مسکلات از فرصت تحریم در راستای هم افزایی برای تامین منافع ملی و کمک به دولت استفاده کنند.به گزارش ایرنا، ششمین جلسه شورای اداری تکاب با حضور فرماندار تکاب و معاون استاندار کردستان و فرماندار ویژه سقز و معاون عمرانی این شهرستان به منظور بررسی راهکارها و اتخاذ تصمیم در خصوص افزایش همکاری و هماهنگی شهرستان در اجرای طرح های توسعه ای در منطقه و ایجاد هماهنگی لازم برای مدیریت بحران ها و حوادث غیر مترقبه پیش رو در فصل سرما و بخبندان تشکیل شد و فرماندار ویژه سقز به دعوت فرماندار تکاب در این جلسه حضور یافت.شهرستان های تکاب با 81 هزار نفر جمعیت در جنوب آذربایجان غربی و سقز با 165 هزار نفر جمعیت در استان کردستان در فاصله 108 کیلومتری از هم واقع شده اند.3020/7514/2093            "}