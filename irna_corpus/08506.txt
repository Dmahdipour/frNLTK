{"onTitr":"","titr":" انبار احتکار موادغذایی در نهبندان کشف شد","describe":" بیرجند - ایرنا - رئیس اداره صنعت، معدن و تجارت نهبندان گفت: انبار احتکار رب و روغن نباتی در این شهرستان کشف و پرونده آن به تعزیرات حکومتی ارسال شد.", "text":"رضا اردونی روز پنجشنبه در گفت و گو با خبرنگار ایرنا افزود: در پی تماس یکی از شهروندان با سامانه 124 مبنی بر نگهداری موادغذایی در یک محل مشکوک، بازرسان این اداره با همکاری تعزیرات حکومتی و اداره اماکن عمومی نیروی انتظامی به محل موردنظر مراجعه کردند.وی بیان کرد: با بازرسی از انبار 612 قوطی رب یک کیلوگرمی و 260 قوطی روغن خوراکی پنج کیلوگرمی کشف و پرونده متهم برای رسیدگی به تعزیرات حکومتی ارسال شد.رئیس اداره صنعت، معدن و تجارت نهبندان از مردم خواست هرگونه تخلف از قبیل گرانفروشی، کم‌فروشی، تقلب، احتکار، صادر نکردن فاکتور خرید، نصب نشدن برچسب قیمت و نرخنامه و هرگونه جابه جایی مشکوک کالا از انبارها را از طریق تماس با تلفن 124 به ستاد خبری این اداره گزارش دهند تا در اسرع وقت مورد رسیدگی شود.همچنین از ابتدای امسال تاکنون سه پرونده احتکار کالا به ارزش 480 میلیون ریال در شهرستان نهبندان تشکیل شد.شهرستان نهبندان با 26 هزار کیلومترمربع مساحت از شمال و غرب به شهرستان بیرجند، از جنوب به استان های سیستان و بلوچستان و کرمان و از شرق به افغانستان و شهر زابل محدود می شود.مرکز این شهرستان در 200 کیلومتری بیرجند است.7556*3028            "}