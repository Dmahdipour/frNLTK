{"onTitr":" سرپرست اورژانس کشور:    ","titr":" امسال بیش از 7 هزار نفر در حوادث رانندگی کشته شدند","describe":" تهران- ایرنا- سرپرست اورژانس کشور گفت: در سالجاری بیش از 7 هزار نفر در حوادث رانندگی کشته شدند.", "text":"به گزارش روز پنجشنبه ایرنا از پایگاه اطلاع رسانی نیروی انتظامی پیرحسین کولیوند در دومین یادبود قربانیان سوانح ترافیکی افزود: حوادث ترافیکی نخستین عامل مرگ در سنین 15 تا 17 سال، سومین عامل مرگ در سنین 10 تا 14 سال و چهارمین علت مرگ در سنین 5 تا 9 سال است.وی ادامه داد: افرادی که به صورت غیرمستقیم قربانی حوادث ترافیکی می شوند مانند فرزندان قربانیان حوادث‌ترافیکی به عنوان قربانیان ثانویه به حساب می آیند.کولیوند با تاکید بر اینکه باید از حوادث پیشگیری کنیم تا قربانی نداشته باشیم، تاکید کرد: باید در بحث پیشگیری خیلی کار کنیم.**خسارت پرداختی بیمه برای سوانح رانندگی به 8 هزار و 900میلیارد تومان افزایش یافترئیس کل بیمه مرکزی نیز در دومین یادبود قربانیان سوانح ترافیکی گفت: مرگ روزانه 43 تن و مجروح شدن 900 نفر در تصادفات رانندگی بسیار نگران کننده است و خسارت پرداختی بیمه برای سوانح رانندگی به  8900 میلیارد تومان افزایش یافت.غلامرضا سلیمانی افزود: باید در زمینه امنیت و سلامت جامعه تلاش کرد.وی خاطر نشان کرد: خسارت پرداختی بیمه برای سوانح رانندگی در سال 92 حدود 5300 میلیارد تومان، در سال 93 حدود 7000 میلیارد تومان و در سال 96 حدود 8900 میلیارد تومان افزایش یافته است.وی با بیان اینکه سهم خسارت جانی سواری ها 87 درصد و مالی 13 درصد و در موتورسیکلت ها سهم خسارت جانی 96 درصد و ‌مالی 4 درصد است، افزود: تقویت بخش نظارتی در حوزه های راهداری، فرهنگ سختگیرانه برای دریافت گواهینامه، ایجاد استراحتگاه های مناسب در طول مسیر ضروری است.دومین یادبود قربانیان سوانح ترافیکی کشور با حضور سردار تقی مهری رئیس پلیس راهنمایی و رانندگی ناجا، جمعی از مسئولان ارشد کشوری و لشکری و هنرمندان، ورزشکاران، سفیران ترافیک و خانواده های قربانیان سوانح ترافیکی در سالن الغدیر دانشکده علوم انتظامی امین برگزار شد. اجتمام* 2181 ** 1200            "}