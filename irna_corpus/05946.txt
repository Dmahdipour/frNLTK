{"onTitr":" استاندار البرز:    ","titr":" همکاری دانشگاه و صنعت فرایند جدیدی در توسعه ایجاد کرده است","describe":" کرج-ایرنا- استاندارالبرز گفت: همکاری دانشگاه و صنعت فرایند جدیدی در توسعه کشور و استان به وجود آورده که ایجاد شرکت های دانش بنیان حاصل این پیوند ارزشمند است.", "text":"به گزارش ایرنا، محمدعلی نجفی  روز یکشنبه درنشست شورای گفت و گوی دولت و بخش خصوصی که در اتاق بازرگانی البرز برگزارشد، افزود: این همکاری و تعامل بین دانشگاه و صنعت وجود دارد لیکن بایداز ظرفیت های علمی دانشگاه بیشتراستفاده کرد.وی گفت: امروز شرکت های دانش بنیان و استارت آپ ها  از دل دانشگاه ها بیرون آمده اند که بیانگر ظرفیت بالای مراکز علمی است.نجفی افزود: همواره بخش اجرایی کشور بخصوص در دولت تدبیر و امید به دنبال اتصال با دانشگاه ها برای بهره مندی از پژوهش ها بوده و استان البرز نیز به خاطر این پیوند، فرصت های بسیار خوبی ایجاد شده است.وی با بیان اینکه البرز از دیر باز پایگاه علمی کشور محسوب می شود، خاطرنشان کرد: بزرگترین مراکز تحقیقاتی کشاورزی البرز از گذشته زبانزد است و در حوزه تولیدات دارویی این استان پروژه های بزرگی اجرا کرده است.استاندار البرز گفت: امروز مدیران اجرایی در سطوح مختلف با جدیت  برای پیشبرد اهداف نظام و برنامه های دولت حرکت می کنند و وقت و انرژی خود را پای  بهبود وضعیت کشور گذاشته اند که این امر در البرز مشهود است.وی افزود: تلاش ها و اقدامات صورت گرفته نباید به خاطر اندیشه خاص نادیده گرفته شود.استاندار البرز هدف از برگزاری شورای گفت و گوی دولت و بخش خصوصی را اتخاذ تدابیری برای بهره گیری از ظرفیت های جامعه دانست و ادامه داد: انتظار می رود در قالب این نشست ها، پیشنهادات بخش خصوصی راهبردی و عملیاتی شود.وی با بیان اینکه بخش خصوصی باید در حوزه تصمیم سازی و اجرای اهداف استان ورود جدی داشته باشد، افزود: برای سرمایه گذاری در حوزه آبفا استان طی فراخوانی متقاضیان، مورد بررسی قرار می گیرد.نشست های شورای گفت وگوی دولت و بخش خصوصی هر ماه به صورت ویژه در استان البرز با کنکاش درخصوص استفاده از ظرفیت های مختلف علمی و اقتصادی دنبال می شود.استان البرز سه هزارو500 واحد تولیدی و صنعتی دارد که ظرفیتی بزرگ برای توسعه اقتصادی است.همچنین فعالیت حدود 50 مرکز دانشگاهی و علمی پژوهشی در استان البرز از دیگر ظرفیت ها برای توسعه استان به شمار می رود.تاکنون حدود 120 شرکت دانش بنیان با مشارکت دانشگاه های البرز فعال شده است.7411/ 6155            "}