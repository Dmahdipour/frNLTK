{"onTitr":"","titr":" یک میلیون و 350 هزار قطعه جوجه از اردبیل صادر شد","describe":" اردبیل - ایرنا - معاون بهبود تولیدات دامی سازمان جهاد کشاورزی استان اردبیل گفت: امسال یک میلیون و 350 هزار قطعه جوجه یک روزه از این استان به خارج از کشور صادر شد.", "text":"به گزارش ایرنا ، نوبخت اژدری روز پنجشنبه در گفت و گو با خبرنگاران افزود: صنعت مرغداری در استان از جایگاه ویژه ای در تولید گوشت سفید و تخم مرغ  برخوردار است و همه ساله بخش قابل ملاحظه ای از تولیدات آن به دیگر کشورها و استان های کشور صادر می شود.او اظهار داشت: تولید تخم مرغ نطفه دار مزارع مرغ مادر گوشتی استان در شهریور ماه سال جاری به تعداد 11 میلیون و 510 هزار عدد رسید و میزان جوجه تولیدی نیز از مرز 9 میلیون و 100 هزار قطعه گذشت. وی همچنین افزود : تنها 15 درصد تولید جوجه یکروزه کفاف نیاز داخلی استان را می دهد و 85 درصد جوجه تولیدی به دیگر استان ها و کشورها ارسال می شود.استان اردبیل سالانه 10 درصد جوجه تولیدی کشور را تولید می کند که از این لحاظ نقش بسیار موثری در رونق صنعت پرورش مرغ گوشتی بر عهده دارد. 6018/6016            "}