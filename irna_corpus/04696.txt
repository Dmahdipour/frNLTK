{"onTitr":"","titr":" بیش از 14 میلیارد ریال زکات در شاهین دژ جمع آوری شد","describe":" مهاباد- ایرنا- رییس کمیته امداد امام خمینی (ره) شاهین دژ گفت: 14 میلیارد و 106 میلیون ریال زکات طی نیمه نخست امسال در این شهرستان جمع آوری شد.", "text":"فرهاد حبیبی روز دوشنبه در گفت وگو با خبرنگار ایرنا افزود: 10 میلیارد ریال از مجموع زکات جمع آوری شده در سال جاری به صورت نقدی و بقیه آن به صورت کالایی بوده است.وی با اشاره به اینکه سال گذشته 15 میلیارد و 712 میلیون ریال زکات در این شهرستان جمع آوری شد، بیان کرد: پیش بینی می شود امسال بیش از 2 برابر سال گذشته زکات توسط مردم مومن و خداجوی این شهرستان پرداخت شود.وی اضافه کرد: میزان توزیع زکات جمع آوری شده بین فقرا و نیازمندان روستاها متناسب با میزان پرداخت زکات روستاها خواهد بود. رییس کمیته امداد امام خمینی (ره ) شاهین دژ افزود: 165 نفر به عنوان عاملان زکات که اغلب شامل روحانیون، ماموستاها و دهیاران هستند در امر جمع آوری زکات در روستاها و مناطق شهری فعالیت می کنند. به گزارش ایرنا، زکات به سهمی اطلاق می‌شود که انسان از مال خود خارج می‌کند و به فقرا می‌دهد و به این دلیل است که در پرداخت آن، امید رشد و افزایش مال همراه با خیر و برکت را دارد و موجب تزکیه و پاکی روح پرداخت کننده می‌شود.آمدن زکات در کنار نماز در قرآن کریم نشانه آن است که رابطه با خداوند متعال از طریق نماز حاصل شده و رابطه با مخلوق خداوند از راه ادای زکات برقرار می‌شود.شاهین دژ با بیش از 90 هزار نفر جمعیت در جنوب استان آذربایجان غربی قرار دارد.9903/6185/2093            "}