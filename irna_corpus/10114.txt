{"onTitr":"","titr":" بازنشستگی های پیش از موعد به تامین اجتماعی تحمیل شد","describe":" تهران- ایرنا- مشاور مدیرعامل سازمان تامین اجتماعی گفت: این سازمان طبق محاسبات بیمه ای عمل می‌کند اما بازنشستگی های پیش از موعد و سخت و زیان آور طی سال های گذشته برخلاف تعهدات و محاسبات بیمه ای به تامین اجتماعی تحمیل شده است.", "text":"‌به گزارش خبرنگار اجتماعی ایرنا، امیرعباس تقی پور در بازدید خبرنگاران از مراکز درمانی و بیمه ای استان آذربایجان شرقی در نشست خبری اظهار داشت: بازنشستگی زیر 10 سال هم سال 92 رخ داد که ما مخالف بودیم اما چون به عنوان قانون در مجلس تصویب شده بود، مکلف به اجرا شدیم. با این حال افزایش های سالانه مشمول این گروه هم می‌شود و نمی توان از تامین اجتماعی توقع داشته باشیم وظایف نهادهای حمایتی را ایفا کند.وی با بیان اینکه در پنج سال اخیر هیچ قانون بیمه ای بدون دیده شدن بار مالی آن در مجلس به تصویب نرسیده است، افزود: اکنون ضریب پشتیبانی در تامین اجتماعی 5،6 است یعنی به ازای هر 5،6 نفر بیمه شده یک مستمری بگیر وجود دارد و تامین اجتماعی تنها صندوقی است که کارآمد است و از بودجه عمومی استفاده نمی کند. البته برای اینکه تامین اجتماعی بودجه عمومی نگیرد، باید بر اساس اصول بیمه ای و علمی حرکت کند.وی افزود: اکنون حدود ٢٢٠ هزار نفر از تامین اجتماعی مقرری بیمه بیکاری دریافت می کنند که ماهانه ٣٣٠ میلیارد تومان به این افراد مقرری داده می شود.مشاور مدیرعامل سازمان تامین اجتماعی ادامه داد: برخی قوانین غیرکارشناسی بار مالی برای تامین اجتماعی دارد که در رابطه با آنها با مجلس شورای اسلامی برنامه های ویژه ای داشته ایم و حضور مستمر در مجلس باعث شده است که از تامین اجتماعی محافظت کنند.وی تصریح کرد: از پنج سال گذشته تاکنون هیچ قانونی توسط مجلس شورای اسلامی به تامین اجتماعی تحمیل نشده است مگر اینکه بار مالی آن دیده شود.مدیرکل روابط عمومی سازمان تامین اجتماعی گفت: اما در گذشته افرادی که نباید سر سفره تامین اجتماعی باشند و دولت های مختلف نقش کارفرمایی در قبال آنها را داشتند، به این سازمان تحمیل شدند. اما اکنون برای اینکه طرح یا قانونی سازمان را دچار مشکل نکند، در مجلس شورای اسلامی آگاهی رسانی می شود.وی اظهار داشت: صاحب اصلی صندوق تامین اجتماعی، بیمه شدگان آن هستند که بودجه آن به نفت و مالیات متصل نبوده و باری روی دوش دولت نیست، بلکه باری از روی دوش دولت برمی‌دارد. مشاور مدیرعامل سازمان تامین اجتماعی با تاکید بر اینکه اگر به دنبال رفع فقر مطلق هستیم، این مسیر از نظام رفاه و تامین اجتماعی می گذرد، افزود: حتی در چنین مواقعی که وضعیت اقتصادی دچار بحران می‌شود، نظام تامین اجتماعی است که می‌تواند بسیاری از خطرها را کاهش دهد و سیاست های آن همواره به نفع اعضای آن خواهد بود. البته همواره کاستی هایی وجود دارد و از پرداخت میزان مستمری به افراد بازنشسته و مستمری بگیران شرمنده هستیم اما جهت گیری این سازمان به سمت ارتقای سطح کیفی خدمات است.وی اضافه کرد: تامین اجتماعی نه تنها نزد مردم حتی بیمه شدگان و مستمری بگیران و مسئولان شناخته نشده است و انتظار داریم که رسانه ها در این زمینه سازمان تامین اجتماعی را کمک کنند تا فرهنگ تامین اجتماعی در میان مردم ساری و جاری شود زیرا این موضوع هزینه های کشور را کاهش می دهد.مدیرکل روابط عمومی سازمان تامین اجتماعی گفت: در سازمان تامین اجتماعی چندین طرح و برنامه داریم که از جمله آنها می توان به حذف دفترچه‌های درمانی در مراکز ملکی این سازمان، ارتقای ٢٠ برابری نهضت آی تی، بیمه ایرانیان شاغل در خارج از کشور و بیمه زنان خانه دار اشاره کرد.وی اضافه کرد: ایرانیان شاغل در خارج از کشور که تمایل به بیمه شدن در سازمان تامین اجتماعی دارند، می توانند از طریق سایت این سازمان اقدام کنند و رویکرد اصلی سازمان تامین اجتماعی ارائه خدمات بیمه ای و درمانی به بیمه شدگان و مستمری بگیران به صورت الکترونیکی است.* پویشی برای افزایش تعداد زنان خانه دار بیمه شده مشاور مدیرعامل سازمان تامین اجتماعی گفت: با توجه به اهمیت زیاد بیمه زنان خانه دار، پویشی برای افزایش تعداد این افراد تشکیل شده است.وی افزود: موضوع زنان خانه دار کمتر مورد توجه قرار گرفته است که امیدواریم با پویشی که در این زمینه داریم، این افراد نیز از خدمات تامین اجتماعی بهره مند شوند.* 53 درصد جمعیت آذربایجان شرقی بیمه تامین اجتماعی هستندجعفر سمساری مدیرکل تامین اجتماعی استان آذربایجان شرقی نیز گفت: در استان آذربایجان شرقی وضعیت افراد تحت پوشش بالای 5٣ درصد است که در مجموع 6٧٧ هزار بیمه شده اصلی هستند که با احتساب افراد تبعه حدود 2 میلیون نفر می شوند.وی تصریح کرد: اکنون ١6٧ هزار مستمری بگیر در این استان وجود دارد که ٢١٠ میلیارد تومان به این افراد پرداخت می شود. تا آخر شهریورماه نیز به ١٢ هزار  و ٢٠٠ نفر مقرری بگیر، ١6 میلیارد تومان پرداخت شده است.سمساری ادامه داد: اکنون در ٢٨ شعبه تامین اجتماعی در این استان خدمات ویژه ای به بیمه شدگان و مستمری بگیران ارائه می شود. که با اجرای طرح ساختار نوین در خدمات بیمه ای، میز خدمت و ارائه خدمات الکترونیکی و خدمات درمانی به بیمه شدگان و مستمری بگیران در مراکز ملکی فقط با استفاده از کد ملی خدمات خوبی به این افراد تعلق می گیرد.وی میزان بدهی معوق کارفرمایان در استان آذربایجان شرقی را 6٠٠ میلیارد تومان دانست و اضافه کرد: همچنین با استفاده از طرح بخشودگی جرایم بیمه ای در استان از ١٠ اردیبهشت تا ١٠ تیرماه امسال ١٩٠ میلیارد تومان است میزان بدهی کم کارفرمایان بدهکار تقسیط شد البته 6٠ میلیارد تومان از جرایم این کارفرمایان هم بخشوده شد.وی با بیان اینکه ٢ هزار و 5٠٠ مورد تقسیط بدهی در بخش بخشودگی جرایم بیمه ای داشتیم، افزود: تقسیط بدهی کارگاه های بحران دار تا 45 قسط نیز در دست اجرا است.اجتمام*٧٢6٨*1834            "}