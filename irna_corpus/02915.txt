{"onTitr":"","titr":" نمایشگاه خودرو و قطعات یدکی در یزد آغاز به کار کرد","describe":" یزد - ایرنا - پانزدهمین نمایشگاه خودرو و قطعات یدکی یزد با حضور پنج شرکت خودروسازی و 20 شرکت داخلی تولیدکننده قطعه سه شنبه شب در محل شرکت نمایشگاه های تجاری و  بین المللی منطقه یزد در این شهر آغاز به کار کرد.", "text":"مسئول برگزاری نمایشگاه خودرو و قطعات یدکی یزد به خبرنگار ایرنا گفت: این نمایشگاه به مدت چها روز تا 20 مهر آماده بازدید علاقه مندان به صنعت خودروست.سعیدرضا میرجلیلی زمان بازدید نمایشگاه را از ساعت 15 تا 30: 21 ذکر کرد که به گفته وی جدیدترین محصول صنعت روز خودرو در آن عرضه شده است.مدیرعامل شرکت نمایشگاه های تجاری و بین المللی منطقه یزد هم به خبرنگار ایرنا گفت: نمایشگاه خودرو یزد با توجه به وضعیت امروز و با همراهی شرکت هایی از یزد، تهران، اصفهان، قم ، خراسان رضوی و آذربایجان شرقی برپا شد.مصطفی بوستانی افزود: با توجه به کیفیت و سطح تولید شرکت های حاضر در نمایشگاه و با وجود کاهش کمیت امیدوار هستیم یکی از مطلوب ترین نمایشگاه های خودرو منطقه را در یزد داشته باشیم.وی با بیان مشکلات برخی استان ها در برگزار نشدن مستمر نمایشگاه خودرو تصریح کرد: با این وجود، یزد پانزدهمین دوره نمایشگاه را برگزار می کند که با استقبال مردم و انتقال درخواست هایشان به تولیدکنندگان ، شاهد رشد این صنعت در استان خواهیم بود.به گفته مدیرعامل شرکت نمایشگاه بین المللی منطقه یزد ، امسال شرکت هایی از مجموعه های سایپا ، مدیران خودرو و خودروسازی یزد حضور دارند و برای نخستین بار خودروهای سنگین نیز به نمایش گذاشته می شود.بوستانی با بیان اینکه پارسال فقط خودروهای سبک در نمایشگاه عرضه شد، یادآور شد: امسال خودروهای سنگین نیز عرضه شده است.وی خاطرنشان کرد: غرفه سازی نمایشگاه امسال نسبت به سال قبل فرق دارد و خدمات ویژه ای در اختیار غرفه داران گذاشته شد.وی بیان کرد: برای رفاه حال بازدیدکنندگان متخصص صنعت خودرو و بازدید کنندگان عمومی برنامه های ویژه ای در نظر گرفته شد که در مدت برگزاری نمایشگاه اطلاع رسانی خواهد شد.بوستانی اظهار امیدواری کرد که با برگزاری نمایشگاه صنعت خودرو در زمینه فروش و خدمات پس از فروش کمک شود.1968/ 2047            "}