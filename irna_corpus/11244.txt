{"onTitr":"","titr":" بازگشت آوارگان عراقی از سوریه به کشورشان ادامه دارد","describe":" دمشق- ایرنا- رسانه های کردی در سوریه اعلام کردند ، بازگشت شهروندان عراقی که از ترس گروه تروریستی تکفیری داعش به شمال شرق سوریه پناهنده شده بودند، ادامه دارد.", "text":"به گزارش ایرنا، این رسانه ها روز سه شنبه با اعلام این خبر افزودند، 344 پناهنده عراقی اردوگاه الهول در جنوب شرق الحسکه در شمال شرق سوریه را به مقصد کشورشان ترک کردند.این آوارگان از گذرگاه غیر رسمی الفاو در مرزهای سوریه و عراق به کشورشان بازگشتند.این هفتمین گروه از آوارگان عراقی هستند که اردوگاه الهول را ترک می کند.بر اساس آخرین آمارها عراق دارای 38 میلیون نفر جمعیت است که شمار زیادی از آنان در مناطق سنی نشین در غرب عراق و هم مرز با سوریه به خاطر ناامنی در سال های اخیر به کشورهای دیگر آواره شده اند.تاکنون سه هزار و 842 آواره این اردوگاه را ترک کرده اند و حدود هفت هزار و 759 شهروند عراقی همچنان در این اردوگاه بسر می برند.سوریه از اسفند ماه 1389 درگیر بحران جنگ مورد حمایت از سوی برخی کشورهای غربی - عربی همسایه و رژیم صهیونیستی است. حضور بیش از 360 هزار تروریست از 120 کشور جهان وابسته به 103 گروه تروریستی در شهرهای مختلف سوریه موجب شد طی هشت سال گذشته بسیاری از زیرساخت شهرهای مهم این کشور تخریب شده و اکنون با پایان یافتن بحران و پیروزی سوریه بر تروریست ها تلاش برای بازسازی و بازگشت آوارگان آغاز شده است. خاورم**8005*1436*            "}