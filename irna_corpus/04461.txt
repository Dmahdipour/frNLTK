{"onTitr":" زادروز سهراب سپهری    ","titr":" شاعری که طبیعت را عارفانه و نقاشانه می سرود - فاطمه قناد*","describe":" تهران- ایرنا- 15 مهرماه سالروز تولد سهراب سپهری است. نقاشی که آثارش همچون جهانی پر رمز و راز، مخاطب را با خود به سیر و سلوکی عارفانه همراه می سازد تا اینگونه در پس آن به کشف و شهود بپردازد و با حقایق هستی آشنا شود.", "text":"سهراب سپهری از بزرگترین شاعران طبیعت گرا و از نقاشان معاصر ایران زمین در 15 مهر 1307 خورشیدی در کاشان دیده به جهان گشود.دبستان خیام کاشان محل تحصیل وی در دوره ابتدایی بود ،شاگرد اول مدرسه‌ای که همه‌ی درس‌هایش را از حفظ بود و به نقاشی عشق می‌ورزید و معلمش این علاقه را به نقاشی تنها عیب او می‌دانست و پس از آن برای گذران مقطع متوسطه به دبیرستان پهلوی رفت و با فارغ التحصیلی از دانشسرای مقدماتی پسران به استخدام اداره فرهنگ کاشان درآمد. راهی تهران شد و دانشکده هنرهای زیبای دانشگاه تهران را برای ادامه تحصیل انتخاب کرد. خانواده او فرهنگ دوست و علاقه مند به شعر و ادب بودند و این عاملی مهم در گرایش او به عرصه هنر شد و اینگونه در سال های بعد توانست با استعداد شگرف و ممارست خویش در زمره نام آوران شعر فارسی  قرار بگیرد.خودش در وصف شاعرانگی اش می نویسد :'آذرماه سال 1325 به پیشنهاد مشفق کاشانی (عباس کی منش متولد 1304) در اداره فرهنگ (آموزش و پرورش) کاشان استخدام شده.… شعرهای مشفق را خوانده بودم ولی خودش را ندیده بودم. مشفق دست مرا گرفت و به راه نوشتن کشید. الفبای شاعری را او به من آموخت… (هنوز در سفرم)سال 1326 و در سن نوزده سالگی، منظومه ای عاشقانه و لطیف از سهراب، با نام «در کنار چمن یا آرامگاه عشق» در 26 صفحه منتشر شد.…دل به کف عشق هر آنکس سپردجان به در از وادی محنت نبردزندگی افسانه محنت فزاستزندگی یک بی سر و ته ماجراستغیر غم و محنت و اندوه و رنجنیست در این کهنه سرای سپنج…مشفق کاشانی مقدمه کوتاهی در این کتاب نوشته است.سهراب بعدها، هیچگاه از این سروده ها یاد نمیکرد.سهراب سپهری نخستین مجموعه شعر نیمایی خود را با نام «مرگ رنگ» سرود که برداشت خواننده از صاحب این اثر، شاعری نوگرا و تحث تأثیر نیما یوشیج بود اما بعدها او خود را از تسلط نام نیما دور ساخت و همگان این شاعر را با آثار منحصر به فردش شناختند. در واقع او از جمله شاعرانی محسوب می شود که  نظام فکری مشخصی دارد و به گونه ای که او را به عنوان یکی از استوانه های شعر پس از دوران نیما یوشیج قلمداد می کنند.    این شاعر با تکیه بر دیدگاه انسان مدارانه و آموخته های فلسفی خویش به روشی نوین  دست یافت که مجموعه «حجم سبز» نمونه ای کامل از سبک او به شمار می رود. وی آثار دیگری هم چون «زندگی خواب ها، آوار آفتاب، شرق اندوه و هشت کتاب» نیز از خود به یادگار گذاشت. شعرهای وی مملو از صور خیال و تعبیرهای بدیع به شمار می رود و او همواره در آثارش نگرانی خود از سرنوشت انسان ابراز می کند. باید دانست این شاعر به هنر و مکتب های فلسفی شرق علاقه داشت و این موضوع با آگاهی و اطلاعات کامل همراه بود و به همین دلیل به مطالعه فلسفه و ادیان گوناگون می پرداخت. عنصر طبیعت  در شعرهای سپهری جایگاه ویژه ای دارد. همچنین انسان در آثار او از محوریت بالایی برخوردار است و این مهم سبب می شود تا او را شاعری اجتماعی بنامند. این شاعر همواره نگران انسان و سرنوشت او بود و به همین دلیل انسان را به اندیشه درباره محیط اطراف و یافتن جهانی برتر هدایت می کند. تمامی اشیا برای او زنده هستند و روح و احساس دارند. همچنین خلاقیت این شاعر در استفاده بی بدیل از رنگ و واژه بر کسی پوشیده نیست. باید گفت سهراب سپهری در فضای شعری با دیگر شاعران تفاوت اساسی دارد و فرم و معنای مختص به خود را در شعر معاصر ایجاد کرد.وجه تمایز شعرهای سهراب سپهری را باید جذابیت شعر او برای همگان دانست به گونه ای که آثارش در میان خواص از اعتبار خاصی برخوردار است  و همچنین نزد عامه مردم مقبولیت بسیاری دارد. باید دانست هر چقدر عنصر نمادگرایی در شعر این شاعر بیشتر می شود، مخاطبان خاص تری را در بر می گیرد و عموم خوانندگان برایی درک آن به تفسیر و تحلیل بیشتری نیاز دارند. اما ازنگاه سهراب این مفاهیم واستعاره ها انقدر روشنند که مثل افتاب لب درگاه هستندبه تماشا سوگندو به آغاز کلامو به پرواز کبوتر از ذهنواژه ای در قفس استحرف هایم ، مثل یک تکه چمن روشن بودمن به آنان گفتمآفتابی لب درگاه شماستکه اگر در بگشاییدبه رفتار شما می تابدسهراب سپهری انسانی پویا و جستجوگر بود که همواره در مسیر زندگی به طرف تعالی حرکت می کرد. به گونه ای که می توان تعالی روحی و معنوی او را در شعرها و نقاشی هایش مشاهده کرد و این چنین به سیر و سلوکی دل انگیز دست یافت.هر کجا هستم،باشمآسمان مال من است.پنجره،فکر،هوا،عشق،زمین مال من است.چه اهمیت دارد؟گاه اگر می رویندقارچ های غربت؟من نمی دانمکه چرامیگویند:اسب حیوان نجیبی است،کبوترزیباست؟وچرادرقفس هیچ کسی کرکس نیست؟گل شبدرچه کم ازلاله ی قرمزدارد؟چشمهارابایدشست،جوردیگربایددید.واژه ها رابایدشست.واژه بایدخودباد،واژه بایدخودباران باشد.چترهارابایدبست،زیرباران بایدرفت شاید بتوان انتشار چند اثر آخر سپهری را عامل شهرت و مقبولیت عمومی او دانست که به وسیله آنها توانست بیش از پیش در میان افکار عمومی و جامعه ادبی ایران برای خود جایگاهی ممتاز بدست آورد.بیا تا برایت بگویم تنهایی من چه اندازه بزرگ استو تنهایی من شبیخون حجم تو را پیش بینی نمیکردو خاصیت عشق همین است….این هنرمند در عرصه نقاشی نیز موفق بود و در این زمینه رویکرد نوین و متفاوتی داشت. خودش می گوید: در دبیرستان، نقاشی کار جدی تری برایش شده . زنگ نقاشی، نقطه روشنی در تاریکی هفته بود… (هنوز در سفرم – صفحه 12)  در سال 1327، هنگامی که سهراب در تپه های اطراف قمصر مشغول نقاشی بود، با منصور شیبانی که در آن سالها دانشجوی نقاشی دانشکده هنرهای زیبا بوده، آشنا شده است . این برخورد، سهراب را دگرگون کرده خودش می گوید '… آنروز، شیبانی چیرها گفت. از هنر حرفها زد. ون گوگ را نشان داد. من در گیجی دلپذیری بودم. هرچه میشنیدم، تازه بود و هرچه میدیدم غرابت داشت.شب که به خانه بر میگشتم، من آدمی دیگر بودم. طعم یک استحاله را تا انتهای خواب در دهان داشتم… (هنوز در سفرم) سهراب در ادامه خاطراتش پس از تنبیه شدن به‌خاطر نقاشی می‌گوید: «نقاشی هنر است. هنر نفی عیب است. نمی‌توان به کسی گفت: عیب تو این است که هنر داری …» او به شیوه‌ ای نیمه انتزاعی در حوزه نقاشی دست یافت. سهراب سپهری از دستاوردهای زیباشناختی شرق و غرب در این زمینه بهره می برد که تاثیر آنها در آثارش جلوه گر شده اند. وی بر نقاشی‌ هایش امضایی به خط «نستعلیق» می زد. سهراب با نگاهی عارفانه  به آسانی نور از طبیعت به ماورالطبیعه می رسید ، طبیعت و جهان پیرامون را   ساده وبی الایش می دید، در ذهن خود و  در لا به لای رنگ ها، فرم ها و بافت های نرم و چشم نواز،  به دنبال کشف وشهود خدا می گشت شعر و نقاشی هایش مکمل هم بودند ، او با نقاشی هایش  به شکلی رمانتیک وشاعرانه خدا را عبادت می کرد نمونه بارز این نگاهش را می‌ توان  در به اثری به نام  «طبیعت بیجان، شقایق ها، جویبار و تنه درخت، ترکیب بندی با نوارهای رنگی، ترکیب بندی با مربع ها و منظره کویری» یافت .  سهراب سپهری بی تردید یکی از پیشگامان هنر نقاشی معاصر ایران  وبزرگان این عرصه دانست،سهراب  اگرچه در حیطه شعر معاصر ایران، به درستی نامی و جایگاهی در شان یافته است،اما  در تاریخ هنر نقاشی معاصر ایران نیز به دلیل دستیابی به شیوه ای مستقل و شخصی از طریق کشف و شهود و بیانی عرفانی در عناصر تصویری، در جایگاهی والا قرار دارد. و خودش را بیشتر نقاش معرفی میکند وچنین می سراید:پیشه ام نقاشی استگاه گاهی قفسی میسازم با رنگمی فروشم به شماتا به آواز شقایق که در آن زندانی استدل تنهائیتان، تازه شود‌از معروف‌ترین تابلوهای این شاعر و نقاش می‌توان به «طبیعت بیجان»، «علف‌ها و تنه درخت»، «شقایق‌ها، جویبار و تنه درخت» و «منظره کویری» اشاره کرد. همچنین نمایشگاه‌های بسیاری از آثار او برپا شد که از آن‌ها حضور در دوسالانه‌ی ونیز، دوسالانه‌ی تهران، دوسالانه‌ی سن‌پائولو، جشنواره‌ی بین‌المللی نقاشی در فرانسه و نگارخانه‌های مختلف تهران را می‌توان برشمرد.در نهمین حراج تهران نیز گران‌ترین اثر نقاشی ایران به سهراب اختصاص پیدا کرد. در ۹ مهر ۱۳۹۷ تابلوی نقاشی سهراب سپهری با قیمت ۵ میلیارد و ۱۰۰ میلیون تومان به فروش رسید.سرانجام سهراب که زمانی چنین سروده بود :به سراغ من اگر میاییدنرم و آهسته بیاییدمبادا که ترک برداردچینی نازک تنهایی من در اول  اردیبهشت 1359 خورشیدی به دلیل بیماری سرطان خون در تهران ازچشم جهان فروبست ودر کاشان  تنها جایی  که به قول خودش به او آرامش میدهد و میدانست که سرانجام در آنجا ماندگار خواهد شد…  به آغوش خاک و طبیعت بازگشت  و در صحن امامزاده سلطان علی بن محمد باقر روستای مشهد اردهال در اطراف کاشان به خاک سپرده شد.سهراب اگرچه قریب به چهار دهه است که در اغوش خاک کاشان آرمیده اما هنوز این شعرش  روایتگر حضور احساسی او در خاطره جمعی ما ایرانیان است. خاک موسیقی احساس تو را می‌شنودو صدای پر مرغان اساطیر می‌آید در باد----------------------------------------------------* پژوهشگر ایرنا            "}