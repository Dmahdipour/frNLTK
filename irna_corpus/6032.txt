{"onTitr":"","titr":" غربالگری شپش سر در مداس بوشهر آغاز شد","describe":" بوشهر- ایرنا- معاون بهداشتی دانشگاه علوم پزشکی بوشهر گفت: غربالگری شپش سر (پدیکلوزیس) با اولویت مدرسه های دخترانه در این استان از مهرماه آغاز و تا آبان ادامه دارد.", "text":"به گزارش ایرنا، دکتر عبدالمحمد خواجه‌ئیان روز یکشنبه در جمع خبرنگاران افزود: این طرح از سال 1394 در همه مدارس با اولویت مدرسه های دخترانه در منطقه شهری و روستایی استان بوشهر با همکاری آموزش‌ وپرورش اجرا و باعث کاهش میزان شیوع آلودگی مدرسه ها می شود.وی بیان کرد: شپش سر یکی از مشکلات بهداشتی جوامع با گستره جهانی است و به‌عنوان یک مشکل مهم بهداشتی نه ‌تنها در جوامع فقیر بلکه در کشورهای پیشرفته و صنعتی نیز مطرح است.خواجه ئیان گفت: آلودگی به شپش به ‌عنوان یک مساله اجتماعی می‌ تواند در افراد موجب احساس حقارت، ایجاد تحریک روانی، افسردگی، بی‌ خوابی، افت تحصیلی و از دست رفتن پایگاه اجتماعی فرد شود.رئیس مرکز بهداشت استان بوشهر بابیان اینکه این آلودگی می‌ تواند از مدرسه به خانه و یا برعکس منتقل شود ادامه داد: همکاری اولیای دانش آموزان در کنترل و پیشگیری از گسترش آلودگی شپش در مدارس و خانواده بسیار حائز اهمیت است.وی تاکیدکرد: درمان فرد آلوده به شپش حتی اگر با بهترین روش‌ها نیز درمان شود، به ‌تنهایی در روند کنترل آلودگی به شپش تاثیرگذار نیست به همین دلیل مهم ‌ترین اصل در مبارزه با شپش انجام درمان و رفع آلودگی از همه لوازم و وسایل مورد استفاده افراد به ‌صورت همز مان است.خواجه‌ ئیان گفت: پس از شناسایی دانش‌آموزان در غربالگری، خانواده آنها نیز برای بررسی توسط مدارس به مراکز خدمات جامع سلامت که دانش‌آموز در آنجا پرونده الکترونیک دارد ارجاع داده می‌ شوند.6047/6043            "}