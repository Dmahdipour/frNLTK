{"onTitr":" در اطلاعیه ای اعلام شد    ","titr":" بیان جزییات جلسه غیرعلنی مجلس مورد تایید سازمان برنامه نیست","describe":" تهران- ایرنا- سازمان برنامه و بودجه کشور نقل قول های غیررسمی از رییس این سازمان درباره بسته های حمایتی را که صبح امروز (سه شنبه) در جلسه غیرعلنی مجلس شورای اسلامی حاضر شده بود، «فاقد اعتبار» اعلام کرد.", "text":"به گزارش ایرنا، صبح امروز مجلس شورای اسلامی با حضور «محمد باقر نوبخت» رییس سازمان برنامه و بودجه و «محمود حجتی» وزیر جهاد کشاورزی، در مورد بسته های حمایتی دولت از قشرهای آسیب پذیر جامعه جلسه غیرعلنی تشکیل داد.پس از این جلسه بسیاری از نمایندگان جزییاتی از آن را اطلاع رسانی کردند؛ برای نمونه رییس کمیسیون اجتماعی مجلس شورای اسلامی به نقل از رییس سازمان برنامه و بودجه گفت: دولت برای حمایت از 11 میلیون نفر از قشرهای آسیب پذیر، کارت اعتباری 100 هزار تومانی می دهد.در همین پیوند، سازمان برنامه و بودجه کشور عصر سه شنبه در اطلاعیه ای تاکید کرد این جلسه، غیرعلنی بود و «هرگونه اطلاع رسانی و بیان جزییات به نقل از رییس سازمان برنامه و بودجه کشور مورد تایید این سازمان نیست».به گزارش سه شنبه تارنمای سازمان برنامه و بودجه کشور آمده است:‌ عنوان جلسه حاکی از شرایط آن است؛ بنابراین انتشار مطالبی که در چنین جلسه ای مطرح شده خارج از عرف و ضوابط این جلسات است؛ زیرا اگر بنابر اطلاع رسانی بود ضرورتی برای برگزاری جلسه غیرعلنی وجود نداشت.«جزییات و همه نکات برنامه‌های دولت برای اجرای بسته‌های حمایتی پس از تصویب نهایی از طریق سازوکارهای مشخص به اطلاع مردم می رسد. بنابراین اطلاع‌رسانی نیابتی و نقل به مضمون از زبان مقامات دولتی نه تنها خارج از استاندارد‌های حرفه‌ای خبررسانی است بلکه غیرقابل استناد و فاقد اعتبار بوده و مورد تایید نیست».در اطلاعیه سازمان برنامه و بودجه کشور به شخصیت‌ها و رسانه‌ها توصیه شده است «در شرایط کنونی از هرگونه اطلاع‌رسانی در مورد موضوعاتی که خارج از حوزه وظایف و اطلاع آنان است پرهیز کرده و به دور از جنجال‌های خبری اجازه دهند پس از تصویب بسته‌های حمایت یپیشنهادی و در چارچوب ملاحظات، جزییات به اطلاع مردم رسانده شود».اقتصام*3061*1961*            "}