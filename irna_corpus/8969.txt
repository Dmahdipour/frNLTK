{"onTitr":"","titr":" 20هزار هکتار از مراتع همدان بیمه شدند","describe":" همدان- ایرنا- رئیس اداره امور مراتع و بیابان اداره کل منابع طبیعی و آبخیزداری همدان گفت: 20هزار هکتار از مراتع ییلاقی این استان در سال زراعی 97-98 زیر چتر حمایتی بیمه قرار گرفتند.", "text":"حسین علیرضایی روز پنجشنبه در گفت و گو با ایرنا هدف از اجرای این طرح را کمک و حمایت از مجریان طرح های مرتعداری و جبران خسارت احتمالی بر اثر عوامل طبیعی دانست.وی افزود: این طرح می تواند یکی از راهکارهای اصولی سرمایه گذاری برای توانمند سازی جوامع محلی و روستایی و مجریان و بهره برداران این بخش باشد.رئیس اداره امور مراتع و بیابان منابع طبیعی همدان گفت: با اجرای این طرح 838 خانوار بهره بردار در شهرستان های بهار، کبودراهنگ، همدان، اسدآباد، فامنین و نهاوند زیرپوشش بیمه قرار گرفتند.علیرضایی گفت: مرتع داران می توانند با در دست داشتن پروانه چرای دام و یا طرح مرتع داری به منظور نام نویسی در صندوق بیمه محصولات کشاورزی و منابع طبیعی به بانک کشاورزی شهرستان محل سکونت خود مراجعه کنند.وی افزود: طرح های مرتع داری به مدت 6 ماه در مقابل خطر ناشی از بلایای طبیعی شامل خشکسالی، سیل و تگرگ زیر پوشش بیمه قرار می گیرند.وی اظهار داشت: با وجود اطلاع رسانی برای بیمه مراتع اما مرتعداران استقبال کمی از این طرح داشتند چراکه بیشتر مراتع دارای 100 تا 150 بهره بردار بوده و هماهنگی بین آنها برای بیمه مرتع دشوار است.وی با بیان اینکه مراتع بیمه شده بیشتر متعلق به عشایران است اضافه کرد: مراتع عشایر اختصاصی بوده و در هر سامانه هر 2 تا پنج عشایر یک مرتع اختصاصی دارند.استان همدان دارای 822 هزار هکتار مرتع است.7526/2087            "}