{"onTitr":"","titr":" پیش بینی کاهش 6 تا 10 درجه ای هوای استان سمنان","describe":" سمنان - ایرنا - مدیرکل هواشناسی استان سمنان با بیان این که از امروز تا 72 ساعت آینده، احتمال خسارت هایی ناشی از وزش باد شدید و بارش های رگباری وجود دارد گفت: دمای هوای استان از امروز روند کاهشی یافته و بین 6 تا 10 درجه سانتیگراد کاهش می یابد.", "text":"غلامرضا حسنی غربا عصر چهارشنبه در گفت و گو با ایرنا افزود: براساس تحلیل آخرین الگوهای پیش یابی و تصاویر ماهواره ای، با ورود امواج ناپایدار بارشی به استان از بعد از ظهر امروز و  فردا، افزایش ابر و در نواحی شمالی و ارتفاعات، بارش های پراکنده رگباری گاهی با رعد و برق و وزش باد پیش بینی می شود. وی بیان کرد: با تقویت و افزایش گستره فعالیت این سامانه از بعد از ظهر جمعه تا یکشنبه در غالب نقاط استان و با شدت بیشتر در نواحی شمالی و کوهستانی بارش باران، رگبار و رعد و برق و تند باد و در نواحی مستعد ریزش تگرگ پیش بینی می شود.غربا تصریح کرد: هم چنین با ورود توده هوای سرد شمالی به استان از شنبه دمای هوا به طور محسوس بین 6 تا 10 درجه سانتی گراد کاهش نسبی دارد.به گفته وی، طی روز های شنبه و یکشنبه هفته آینده در برخی نواحی سردسیر و کوهستانی احتمال بارش برف و کولاک نیز وجود دارد. غربا ادامه داد: با توجه به رگباری بودن بارش ها، در برخی نقاط آبگرفتگی و جاری شدن رواناب و سیلابی شدن مسیل ها و رودخانه های فصلی و نیز خسارات احتمالی ناشی از تندباد و تگرگ انتظار می رود.مدیرکل هواشناسی سمنان خاطر نشان کرد: در 24 ساعت گذشته کمینه دمای هوای مرکز استان 19 و بیشینه دمای آن 21 درجه سانتی گراد بود.به گزارش ایرنا، سامانه هواگوی 134 آماده ارایه اطلاعات هواشناسی و پیش بینی‌های جوی سمنان در تمام اوقات شبانه روز است، اداره کل هواشناسی استان دارای 9 ایستگاه سینوپتیک، 15 ایستگاه اقلیم شناسی و 50 ایستگاه باران‌سنجی در نقاط مختلف است.9891/7408            "}