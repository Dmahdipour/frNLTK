{"onTitr":"","titr":" 22 کانون فرهنگی و هنری در دانشگاه کردستان فعالیت دارد","describe":" سنندج - ایرنا - مدیر حمایت و پشتیبانی فرهنگی و اجتماعی دانشگاه کردستان گفت: 22 کانون فرهنگی و هنری با هدف تقویت سرمایه فرهنگی و پرکردن اوقات فراغت دانشجویان در این دانشگاه فعالیت دارند.", "text":"به گزارش خبرنگار ایرنا، سید محمدجواد حسینی صدر روز پنجشنبه در نخستین گردهمایی کانون های فرهنگی و هنری دانشگاه کردستان اظهار داشت: این گردهمایی با هدف توسعه و تعمیق فعالیت های فرهنگی و هنری دانشجویان برگزار شده است.وی افزود: سامان بخشی فعالیت های فرهنگی و هنری به منظور افزایش روح همکاری جمعی و مشارکت میان دانشجویان، کشف و شکوفا سازی خلاقیت دانشجویی و افزایش شناخت دانشجویان نسبت به بنیان های فکری و فرهنگی انجام می شود.حسینی صدر با تاکید بر اینکه کانون های فرهنگی و هنری دانشجویی از بنیادی ترین پتانسیل های تقویت سرمایه های فرهنگی است، تاکید کرد: این کانون ها در راستای ایجاد فضای شادی و نشاط، عقلانی و استدلالی کردن بیش از پیش سازمان دانشگاه، افزایش شایستگی های کانونی و تقویت حافظه تاریخی دانشگاه نقش کلیدی را بر عهده دارند.مدیر حمایت و پشتیبانی فرهنگی و اجتماعی دانشگاه کردستان یادآور شد: تحقق این امر مستلزم بهره برداری از ذخایر میراث فرهنگی و جلوگیری از سیاست زدگی فضای دانشجویی است.وی اضافه کرد: به منظور بهره گیری از امکانات و ظرفیت های دانشگاهی در راستای ارتقای سطح کمی و کیفی فعالیت های فرهنگی و هنری و دانشجویی و بسط نگرش فرهنگی، این کانون ها از سال 1387 در دانشگاه کردستان تشکیل شد و اکنون رشد و توسعه قابل توجهی دارند.حسینی صدر پاسخگویی به نیازهای متنوع و رشد خلاقیت های فرهنگی دانشجویان، سامان بخشی به خواسته ها و تلاش های خود انگیختگی فرهنگی، هنری و اجتماعی و حمایت و هدایت چنین فعالیت هایی را از دیگر اهداف تشکیل این کانون ها اعلام و وجود آنها را موجب نیل به ارزش های متعالی اسلامی در دانشگاه دانست.دانشگاه کردستان بیش از 9 هزار دانشجو در 30 رشته دکتری، 104 رشته کارشناسی ارشد و 52 رشته کارشناسی مشغول به تحصیل دارد، این دانشگاه همچنین دارای 385 عضو هیات علمی است.7345/9102            "}