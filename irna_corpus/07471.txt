{"onTitr":"","titr":" نخستین مرحله لیگ بدمینتون بانوان در زنجان برگزار می شود","describe":" زنجان – ایرنا – دبیر هیات بدمینتون استان زنجان گفت: نخستین مرحله از رقابت های لیگ دسته یک بدمینتون بانوان بزرگسال باشگاه های ایران به میزبانی این استان برگزار می شود.", "text":"غلامرضا باقری روز شنبه در گفت و گو با خبرنگار ایرنا افزود: این مسابقات از 20 مهر جاری به مدت 2 روز در آکادمی بین المللی بدمینتون، واقع در اراضی پایین کوه شهر زنجان برگزار خواهد شد.  وی اظهار داشت: مسابقات لیگ دسته یک بدمینتون بانوان ایران در قالب چهار گروه چهار تیمی برگزار خواهد شد که زنجان در گروه الف این پیکارها حضور دارد. باقری افزود: نخستین دوره المپیاد استعدادهای برتر بدمینتون در رده سنی زیر 15 سال پسران نیز به میزبانی استان زنجان برگزار خواهد شد.دبیر هیات بدمینتون استان زنجان گفت: این رقابت ها نیز با حضور بدمینتون بازان منتخب و برتر در آکادمی بین المللی این رشته ورزشی به منظور شناسایی نفرات مستعد برگزار خواهد شد.6084/6085            "}