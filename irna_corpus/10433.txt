{"onTitr":" ماهاتیر محمد:    ","titr":" مالزی دوباره جایگاه ببر آسیا را به دست می آورد","describe":" کوالالامپور- ایرنا- ماهاتیر محمد نخست وزیر مالزی گفت که درپی گفت وگوهایش در آمریکا و لندن با سرمایه گذاران خارجی اطمینان دارد که مالزی می تواند دوباره جایگاه ببر آسیا را کسب کند.", "text":"به گزارش روز چهارشنبه ایرنا ماهاتیر محمد نخست وزیر مالزی در سفری 10 روزه به دو کشور انگلیس و آمریکا  نشست های مختلفی با سرمایه گذاران خارجی دراین دو کشورداشت. وی  در نیویورک در نشست 73 امین اجلاس مجمع عمومی سازمان ملل شرکت کرد و درآن سخنرانی داشت.وی شب گذشته به هنگام بازگشت به مالزی در پایگاه هوایی سلطنتی سوبانگ به رسانه های مالزیایی گفت که سرمایه گذاران خارجی در این دو کشور اعلام کردند که درصدد افزایش سرمایه گذاری در مالزی هستند.ماهاتیر محمد در این 10 روز  دو بار به انگلیس سفر کرد و درخلال این دو سفر به آمریکا نیز برای شرکت دراجلاس مجمع عمومی سفر داشت.ماهاتیر محمد اعلام کرد به نظر می رسد سرمایه گذاری های خارجی منجربه  افزایش میزان اشتغال و فرصت های شغلی در این کشور جنوب شرق آسیا برای سطوح مختلفی از مردم این کشور خواهد شد.ماهاتیر محمد که در 4 ماه گذشته شرایط اقتصادی این کشور را به دلیل بدهی 250 میلیارددلاری و فساد اداری- مالی بسیار ناگوار توصیف کرده است.وی گفت که مالزی باید تمام تلاش خود را برای رفع مشکلات اقتصادی به کار گیرد که از طریق افزایش جذب سرمایه های خارجی می تواند نه تنها بر مشکلات اقتصادی غلبه کرده بلکه دوباره جایگاه ببر آسیا را نیز به دست آورد.براساس گزارش های اعلام شده بیش از 518 هزار نفر در مالزی بیکار هستند.طبق گزارش نهادهای ذیربط نرخ بیکاری در مالزی با جمعیت بیش از 31 میلیون نفر درچهارماهه اول سال جاری میلادی حدود 3.4 درصد بود که این رقم 0.1 درصد نسبت به مدت مشابه سال قبل کاهش نشان می دهد.طبق تعاریف سازمان بین المللی کار کشورهایی که نرخ بیکاری کمتر از 4 درصد دارند در زمره کشورهای دارای اشتغال کامل محسوب می شوند.آساق **1599 ** 1908            "}