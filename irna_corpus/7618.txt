{"onTitr":"","titr":" انفجار کپسول گاز در شهرضا  یک مصدوم داشت","describe":" اصفهان- ایرنا- انفجار کپسول گاز در یک باب واحد مسکونی در شهرضا  به مصدوم شدن یک تن منجر شد.", "text":"مدیر حوادث و فوریت های پزشکی استان اصفهان روز شنبه به خبرنگار ایرنا گفت: این حادثه ساعت 3 و 17 دقیقه  بامداد امروز به اورژانس 115 اعلام و به دنبال آن واحد امدادی اورژانس پیش بیمارستانی به محل اعزام شد. دکتر غفور راستین افزود: در این حادثه یک مرد  40 ساله دچار سوختگی 25 درصد شد  که برای درمان به بیمارستان امیرالمومنین (ع) شهرضا منتقل شد. علت این انفجار در دست بررسی است. فوریت‌های پزشکی شهرستان شهرضا دارای 6 پایگاه، یک اتاق فرمان مشترک با شهرستان دهاقان و 28 نفر پرسنل است. شهرضا در 80 کیلومتری جنوب اصفهان قرار دارد.ت/7135 / 6022            "}