{"onTitr":"","titr":" 143 زندانی غیرعمد در آذربایجان شرقی آزاد شدند","describe":" تبریز- ایرنا- مدیر نمایندگی ستاد دیه در آذربایجان شرقی گفت: در 6 ماه نخست سال جاری با کمک این ستاد و خیران استان 143 زندانی جرائم غیرعمد در استان به آغوش گرم خانواده بازگشتند.", "text":"رسول تقی پور روز دوشنبه در گفت و گو با خبرنگاران افزود: از این تعداد 142 نفر از آنان مرد و 1 نفر نیز زن بودند.وی ادامه داد: از این تعداد 94 نفر محکوم مالی، 4 نفر محکوم تصادفات غیرعمد و حوادث و 45 نفر نیز محکوم مهریه و نفقه بودند.تقی پور با اشاره به اینکه مجموع کل بدهی زندانیان آزاد شده 145 میلیارد ریال بود، گفت: از این مقدار 15 میلیارد ریال از کمک ویژه ستاد دیه استان برای آزادی این زندانیان تامین شده است.وی ادامه داد: همچنین 20 میلیارد ریال از طریق تسهیلات و با پیگیری همکاران ستاد دیه و دعوت از شکات و مذاکره با آن ‌ها و مبلغ 30 میلیارد ریال نیز از طریق رضایت شاکیان پرونده تامین شده است.مدیر نمایندگی ستاد دیه آذربایجان شرقی با بیان اینکه مبلغ 2 میلیارد ریال توسط خانواده مددجویان برای آزادی این زندانیان فراهم شده است، افزود: همچنین یک میلیارد و 300 میلیون ریال از طریق شرکت‌های بیمه و 76 میلیارد ریال نیز در نتیجه تلاش‌های ستاد دیه به صدور دادنامه اعسار تامین شده است.وی خاطرنشان کرد: در حال حاضر 543 زندانی جرائم غیرعمد واجد شرایط در زندان‌های استان حضور دارند که سه نفر آنان زن و 540 نفر نیز مرد هستند.تقی پور گفت: از این تعداد 393 نفر محکوم مالی، 20 نفر محکوم تصادفات غیرعمد و حوادث و همچنین 130 نفر محکوم مهریه و نفقه در زندان‌های استان محکومیت خود را سپری می‌کنند که برای آزادی این افراد بیش از 400 میلیارد ریال نیاز است.6120/518            "}