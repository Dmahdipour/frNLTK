{"onTitr":"","titr":" بازدید از موزه ها و اماکن تاریخی پایتخت 14 مهرماه رایگان است","describe":" تهران -ایرنا- مدیرکل میراث فرهنگی، صنایع دستی و گردشگری استان تهران گفت: به مناسبت روز تهران ( 14 مهرماه) بازدید از موزه ها و اماکن تاریخی تحت اختیار این نهاد برای عموم و علاقه مندان رایگان است.", "text":"دلاور بزرگ نیا روز جمعه در گفت و گو با خبرنگار ایرنا اظهار داشت: به مناسبت روز تهران (14 مهرماه) بازدید از مناطق قدیمی این شهر از جمله مسیر عودلاجان، خانه کاظمی، تیمچه اکبری ها، نخستین بانک پایتخت، حمام نواب، خانه مدرس، خانه امام جمعه و تعدادی کارگاه های مرمتی برای بازدید عموم رایگان است.وی ادامه داد: همچنین به مناسب این روز بازدید از 5 موزه تهران از جمله رضا عباسی در خیابان دکتر شریعتی، فرش خیابان کارگر شمالی، موزه آبگینه خیابان سی تیر، نقاشی پشت شیشه در خیابان سعدی شمالی و هنرهای ملی نیز در میدان بهارستان از ساعت 8 تا 17 رایگان خواهد بود.مدیرکل میراث فرهنگی استان تهران تصریح کرد: همچنین ستاد گردشگری شهرداری تهران نیز در این روز تورهای تهران گردی میدان تجریش خیابان شهید در بندی (مقصود بیک)، موزه موسیقی، موزه آب، محوطه شمالی پارک پلیس، موزه گرافیک، موزه فرش، باغ موزه قصر، موزه مینیاتور، میدان آزادی و برج آزادی، تئاتر شهر، باب همایون (میدان امام خمینی)، موزه دکتر معین، ابن بابویه و برج طغرل را در نظر گرفته است.گفتنی است که به مناسبت روز تهران نشست تخصصی گردشگری فرهنگی - تاریخی در حصار ناصری شهر تهران و آیین رونمایی از نقشه مینیاتوری گردشگری منطقه ١١ به همراه رونمایی از نام های تاریخی گذرهای منطقه ١٢ با حضور اعضای شورای اسلامی شهر تهران ، متخصصین و مدیران شهری و هنرمندان در خانه امیر بهادر 'انجمن اثار و مفاخر' برگزار خواهد شد.مهر 1286 خورشیدی، متمم قانون اساسی مشروطیت به تصویب مجلس شورای ملی رسید که در اصل 4چهارم این متمم، تهران به عنوان پایتخت ایران رسمیت قانونی پیدا کرد و بر این اساس، شورای اسلامی شهر تهران این روز را به عنوان «روز تهران» نامگذاری کرد.تهرام/7247/6003            "}