{"onTitr":"","titr":" همدان نیازمند جذب کادر پرستاری است","describe":" همدان - ایرنا - مدیر پرستاری دانشگاه علوم پزشکی همدان گفت: با توجه به کمبود پرستار در این استان برگزاری آزمون و جذب نیروهای جدید ضروری است.", "text":"فاطمه شیرانی روز سه شنبه در گفت و گو با ایرنا اظهار داشت: ضریب پرستا به نسبت تخت 1.7 است در حالیکه این ضریب در استان همدان 1.1 است.وی افزود: به منظور رفع این خلاء چندین کار صوت گرفته که گام نخست رایزنی با معاونت توسعه دانشگاه علوم پزشکی برای جذب نیروی مورد نیاز است.مدیر پرستاری دانشگاه علوم پزشکی استان همدان اضافه کرد: قرار است برای بیمارستان های جدید قدوسی نهاوند و بهار کادر پرستاری جذب شود با این وجود نیازمند برگزاری آزمون برای جذب نیرو هستیم.شیرانی گفت: استفاده از پرستاران پس از اتمام طرح، در قالب مشارکتی پیشنهاد شد تا پرستاران طرحی پس از اتمام کار، خانه نشین نشوند.وی افزود: با عملی شدن این پیشنهاد 282 پرستار طرحی در قالب قرارداد مشارکتی در بیمارستان های این استان مشغول به فعالیت شدند.مدیر پرستاری دانشگاه علوم پزشکی استان همدان اظهار داشت: همچنین در صورت استخدام یک پرستار شرکتی، بی درنگ یک پرستار طرحی جایگزین آن می شود.شیرانی بیان کرد: یکی دیگر از پیشنهادهای ارایه شده ، استفاده از توان پرستاران آقا به صورت پیام آور سلامت در بیمارستان ها است.وی توضیح داد: هم اینک 25 درصد از پرستاران را آقایان تشکیل می دهند در حالیکه این آمار با اجرای طرح پیام آور سلامت قابل اصلاح است.مدیر پرستاری دانشگاه علوم پزشکی استان همدان توضیح داد: پس از اتمام دوره تحصیلی یک کلاس دارای 20 دانشجوی دختر و 20 دانشجوی پسر، بانوان مشغول به کار شده اما آقایان راهی خدمت سربازی می شوند.شیرانی ادامه داد: بنابراین می توان آقایان دارای مدرک پرستاری را به جای اعزام به خدمت سربازی در بیمارستان ها در قالب طرح «پیام آور سلامت» به کار گرفت.وی اضافه کرد: این طیف از دانش آموختگان پس از اتمام خدمت به عنوان پیام آور سلامت مجدد به صورت شرکتی در بیمارستان ادامه فعالیت می دهند.مدیر پرستاری دانشگاه علوم پزشکی استان همدان گفت: هم اینک برای جبران کمبود پرستار از توان دانشجویان پرستاری ترم 6، هفت و هشت در بیمارستان ها استفاده شده و برای هر ساعت کاری 50 هزار ریال به آنها پرداخت می شود.سه هزار و 500 کادر پرستاری در بیمارستان های خصوصی و دولتی همدان مشغول به کار هستند.7526/2087            "}