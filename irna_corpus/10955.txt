{"onTitr":"","titr":" پنج پیست اسکی استاندارد در اردبیل ایجاد می‌شود","describe":" اردبیل - ایرنا - مدیرکل ورزش و جوانان استان اردبیل از ایجاد و راه اندازی پنج پیست اسکی مدرن و استاندارد در نقاط مختلف این استان خبر داد.", "text":"به گزارش ایرنا ، بهرام آقاخانی روز سه شنبه در گفت وگو با خبرنگاران افزود: از این تعداد هم اکنون پیست اسکی آلوارس در شهرستان گردشگری سرعین برای استقبال از ورزشکاران ملی و بین‌ المللی و میزبانی از رویدادهای ورزشی آماده بوده و یک پیست اسکی دیگر نیز در آنجا ایجاد خواهد شد.وی از آماده ‌سازی پیست اسکی فندقلوی نمین برای میزبانی از رویدادهای ملی و بین ‌المللی در فصل زمستان خبر داد و اظهار داشت: بیش از 20 میلیارد ریال اعتبار برای آماده‌سازی و تکمیل این طرح مورد نیاز است که بخش قابل توجهی از آن را وزارت ورزش و جوانان پرداخت کرده است.او با اشاره به اینکه این پیست نیز برای میزبانی از رویدادهای ملی و بین ‌المللی ورزش اسکی در حال آماده‌ سازی است، بیان کرد: قرار بود مسابقات بین‌المللی امسال در این پیست برگزار شود اما به دلیل آماده نشدن پیست در موعد مقرر برگزاری این مسابقات لغو شده و سال آینده میزبانی از این مسابقات قطعی است.آقاخانی گفت: در منطقه گردشگری اندبیل شهرستان خلخال نیز یکی از جذاب ‌ترین پیست ‌های اسکی کشور  ایجاد خواهد شد.مدیرکل ورزش و جوانان استان اردبیل افزود: احداث یک پیست اسکی استاندارد دیگر نیز در شهرستان مشگین ‌شهر در دستور کار قرار دارد و طرح اولیه آن هم ‌اکنون در دست مطالعه می‌ باشد.وی اظهار داشت: احداث و راه اندازی این پیست ها علاوه بر توسعه و پیشرفت ورزش استان باعث رشد و افزایش صنعت گردشگری، ایجاد اشتغال و رونق اقتصادی منطقه خواهد شد.6130/6016            "}