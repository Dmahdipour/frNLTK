{"onTitr":"","titr":" برنامه پنج ساله راهبردی همراه اول رونمایی شد","describe":" تهران- ایرنا- همراه اول با حضور وزیر ارتباطات و فناوری اطلاعات، از برنامه پنج ساله راهبردی خود با ماموریت «تحقق رویای دیجیتال» رونمایی کرد.", "text":"به گزارش ایرنا، نوزدهمین نمایشگاه بین المللی صنایع مخابرات و اطلاع رسانی (تلکام 2018) چهارشنبه با شعار «دستاوردهای تازه، فرصت های پیش رو» با حضور 206 شرکت داخلی و 24 شرکت خارجی در محل دایمی نمایشگاه های بین المللی تهران آغاز به کار کرد و تا چهاردهم مهر برپاست. در مراسمی با حضور وزیر ارتباطات و فناوری اطلاعات، مدیرعامل همراه اول و رییس هیات مدیره همراه اول در روز اول نمایشگاه تلکام برنامه راهبردی پنح ساله همراه اول رونمایی شد.«محمدجواد آذری جهرمی» در این آیین گفت: مسیر حرکتی اقتصاد دیجیتال و ساخت ایران دیجیتال نیاز به نیروی جوان دارد. آذری جهرمی ادامه داد: اتصال مدارس کشور تا پایان امسال به شبکه پرسرعت پهن باند جزو ماموریت هایی است که همراه اول با حمایت دولت پیگیری می کند. همراه اول همچنین در بحث هوشمندسازی مصرف انرژی و فعالیت در بخش کشاورزی هوشمند ورود خواهد کرد.وزیر ارتباطات و فناوری اطلاعات ابراز امیدواری کرد مسیر شفافیت مجموعه سرویس های ارزش افزوده با انرژی بیشتری پیگیری شود.مدیرعامل همراه اول نیز چشم انداز این شرکت را تبدیل شدن به یکی از رهبران آی.سی.تی در منطقه اعلام کرد و گفت: شرکت‌ های زیادی با ماموریت‌ های متنوع به خانواده همراه اول اضافه می ‌شود.حمید فرهنگ افزود: شرکت ‌های همسو به خانواده همراه اول اضافه شده است و ما به دنبال شرکت‌های فراتر از کسب‌ وکارهای اصلی هستیم. شرکت‌ «مبین‌نت» و «امن‌افزار» به مجموعه اضافه شده‌اند و به دنبال اضافه‌ شدن «حرکت اول» هستیم.اقتصام*3061*1961*            "}