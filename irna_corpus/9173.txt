{"onTitr":"","titr":" چهار هزار قوطی رب گوجه فرنگی در باشت توقیف شد","describe":" گچساران- ایرنا- فرمانده انتظامی باشت گفت: چهار هزار و 464 قوطی رب گوجه و تن ماهی به دلیل گرانفروشی از یک دستگاه خودروی ایسوزو در این شهرستان توقیف شد.", "text":"سرهنگ رضا چشم مهتاب روز چهار شنبه در گفت و گو با خبرنگار ایرنا افزود: این خودروی متخلف در سطح شهر باشت اقدام به فروش این اقلام بیش از قیمت واقعی می کرد.وی بیان کرد:  از این میزان محموله کشف شده 2 هزار و 208 عدد تن ماهی و 2 هزار و 256 عدد رب گوجه فرنگی است.چشم مهتاب ارزش ریالی این میزان کالای کشف شده را 492 میلیون و 480 هزار ریال ذکر کرد.وی گفت: در اجرای طرح پاکسازی صنوف آلوده و گرانفروش در سطح شهر باشت 16 واحد صنفی متخلف شناسایی و با تشکیل پرونده به تعزیرات حکومتی معرفی شدند.چشم مهتاب با بیان اینکه این طرح مشترک با همکاری دستگاه های اجرایی صنعت، معدن و تجارت و تعزیرات حکومتی انجام شد اظهار داشت: درج نشدن قیمت، کم فروشی، گرانفروشی، عدم صدور فاکتور، تداخل صنفی و امتناع از عرضه کالا از جمله این تخلف ها بوده است.پنج میلیارد و 500 میلیون ریال کالای قاچاق هم سال جاری در شهرستان باشت کشف و ضبط شده که نسبت به مدت مشابه 18 درصد افزایش داشته است.شهرستان باشت در 110 کیلومتری یاسوج، 21 هزار نفر جمعیت دارد. 2082/1662            "}