{"onTitr":"","titr":" راه روستای گردشگرپذیر چملر آستارا آسفالت شد","describe":" آستارا - ایرنا - رئیس اداره راه و شهرسازی آستارا از پایان عملیات آسفالت راه روستای گردشگرپذیر چملر در بخش مرکزی این شهرستان خبر داد.", "text":"عباس آسایش روز یکشنبه به خبرنگار ایرنا گفت: این راه بیش از سه کیلومتر امتداد دارد و ماشین آلات آسفالت، در روستای گیلده بخش مرکزی مستقر شده تا با مساعد شدن شرایط جوی، عملیات آسفالت آن نیز آغاز شود.وی ادامه داد: آسفالت راه چند روستای دیگر نظیر شونان رود و آق مسجد منوط به زیرسازی آنهاست و بعد از زیرسازی مسیرها، به آسفالت آنها اقدام خواهد شد.آسایش از پیگیری مسئولان آستارا و اداره کل راه و شهرسازی گیلان در تامین اعتبار آسفالت راه ها و از همکاری دستگاه های مرتبط نظیر راهداری و حمل و نقل جاده ای در بهسازی جاده ها قدردانی کرد.شهرستان آستارا با 91 هزار نفر جمعیت در 200 کیلومتری غرب مرکز استان گیلان واقع شده و از 25 کیلومتر راه اصلی، 148 کیلومتر راه روستایی و 15 کیلومتر بزرگراه برخوردار است. 7124 / 2007            "}