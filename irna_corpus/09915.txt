{"onTitr":"","titr":" کشتی گیر بروجردی به اردوی تیم ملی نونهالان دعوت شد","describe":" بروجرد - ایرنا - رئیس اداره ورزش و جوانان بروجرد گفت: رسول ابوالفتحی کشتی گیر بروجردی به اردوی تیم ملی نونهالان کشتی آزاد کشور دعوت شد.", "text":"امان اله مستعد روز چهارشنبه در گفت و گو با خبرنگار ایرنا افزود: رسول ابوالفتحی یکی از کشتی گیران با استعداد شهرستان بروجرد است که می تواند افتخارات بزرگی برای کشور و شهرستان بروجرد به دست آورد.وی اظهار داشت: اردوی تیم ملی کشتی نونهالان کشور از تاریخ 15/7/97 تا تاریخ 20/7/97 در قزوین برگزار می شود.رئیس اداره ورزش و جوانان بروجرد بیان کرد: مقدمات حضور رسول ابوالفتحی کشتی گیر نونهال بروجردی برای حضور در اردوی آمادگی تیم ملی نونهالان کشور در استان قزوین انجام شده است.مستعد اضافه کرد: رسول ابوالفتحی کشتی گیر وزن 52 کیلو گرم بوده که در مسابقات کشوری که سه ماه گذشته در خرم آباد برگزار شد به مقام سوم دست یافت.یک هزار نفر کشتی گیر بیمه شده در رده های سنی مختلف زیر نظر هیات کشتی بروجرد فعالیت دارند.7273/7190            "}