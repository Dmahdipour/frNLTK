{"onTitr":"","titr":" نارسایی کلیوی تا مرگ نتیجه مصرف مشروبات الکلی است","describe":" یاسوج - ایرنا - متخصص داخلی دانشگاه علوم پزشکی یاسوج گفت: مشروبات الکلی دست ساز حاوی مقادیر زیادی متانول یا الکل چوب بوده که مصرف این مواد موجب بروز عوارض جبران ناپذیری از جمله نارسایی کلیه ،نابینایی و مرگ می‌شود.", "text":"هما رضوی روز شنبه در گفت وگو با خبرنگار ایرنا اظهارداشت: مسمومیت با مشروبات الکی یکی از شایع ترین نوع مسمومیت‌ها به ویژه در میان جوانان است.وی گیجی، خواب آلودگی، بی قراری، تهوع، استفراغ و اختلالات بینایی را از اثرات زودرس مصرف مشروبات الکلی ذکر کرد و گفت: کمبود یک سری از ویتامین‌ها، بیماری‌های قلبی و عروقی، اختلالات کلیوی و مغزی از اثرات دیر رس مشروبات الکلی است.رضوی با اشاره به اینکه متانول در ضد یخ ها، مواد شوینده و تمیز کننده ها استفاده می‌شود، اضافه کرد: مصرف این نوع مشروبات الکی برای انسان تهدید جدی محسوب می شود.وی تهوع، استفراغ، کوچک شدن مردمک چشم و واکنش به نور در ساعات اولیه پس از مصرف را از علائم اتانول ذکر کرد.رضوی با اشاره به اینکه بسیاری از مردم مصرف نوشیدنی های الکلی را از نظر رفع بیماری های کلیوی موثر می‌دانند، گفت: از نظر علم پزشکی این باور اشتباه بوده و در دراز مدت مصرف این نوع مواد عوارض جبران ناپذیری همچون سنگ کلیه  و نارسایی های کلیوی را نیز به دنبال دارد.مصرف مشروبات الکی دست ساز در روزهای اخیر در برخی استان های کشور از جمله کهگیلویه و بویراحمد موجب بروز مشکلاتی برای بعضی افراد شده و تعدادی کشته برجا گذاشته است.دو نفر در استان کهگیلویه و بویراحمد در اثر مصرف مشروبات الکی جان خود را از دست داده اند.7531/1662            "}