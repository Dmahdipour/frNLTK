{"onTitr":" معاون وزیر خارجه دولت اصلاحات:    ","titr":" رأی دیوان لاهه به نفع ایران، یک شکست بزرگ برای آمریکاست","describe":" تهران- ایرناپلاس- یک عضو مجمع تشخیص مصلحت نظام با بیان اینکه رأی دیوان لاهه به نفع ایران، یک شکست بزرگ برای آمریکا و کارت برنده‎ای برای ایران است، می‎گوید که این رأی، اروپایی‎ها را برای اجرای برجام مصمم‎تر می‎کند.", "text":"سید محمد صدر، معاون وزارت خارجه دولت اصلاحات درباره رأی دیوان لاهه به نفع ایران، به خبرنگار ایرناپلاس می‎گوید: تجربه نشان داده است که ترامپ خیلی به مواضع جوامع بین‎المللی پایبند نیست، مانند آنچه در مورد برجام اتفاق افتاد و باوجود آن‎که برجام نتیجه مصوبه شورای امنیت بود و همه هم‎پیمانان و متحدین آمریکا آن را تأیید کردند، ترامپ بازهم از آن خارج شد.صدر همچنین تأکید می‎کند: اما نکته مثبت این است که جدا از اینکه ترامپ آن را اجرا بکند یا نه، این موضوع پیروزی بزرگی برای ایران است و طبیعتاً فشارهای سیاسی و روانی بزرگی را برای آمریکا فراهم می‎کند. اگر ترامپ به این رأی عمل نکند، یعنی همان سیاست یک‌جانبه‌گرایی خود را دنبال می‎کند.این دیپلمات سابق با بیان اینکه رأی دیوان لاهه یک شکست بزرگ برای آمریکا است، اضافه می‎کند که اگر ترامپ به رأی مجامع بین‎المللی توجه هم نکند و یا آن را انجام ندهد، این رأی یک شکست بزرگ دیپلماتیک برای ترامپ است مانند آنچه در اجلاس شورای امنیت اتفاق افتاد و در آن جلسه، تمام متحدین آمریکا درباره حمایت از برجام علیه آمریکا صحبت کردند.صدر همچنین تأکید می‎کند که رأی دیوان لاهه از بُعد سیاسی و بین‌المللی کارت برنده‎ای برای ایران و همچنین یک شکست بزرگ برای ترامپ است.امروز دیوان دادگستری بین‌المللی لاهه، نتیجه رسیدگی به شکایت ایران از آمریکا را اعلام کرد و گفت که  تحریم‎های آمریکا خسارت اقتصادی، به‎خصوص در صنعت هوانوردی به ایران وارد کرده و به‎دلیل تحریم‎ها، تهیه غذا و دارو دشوارتر شده و بانک‎ها مشغول خارج کردن دارایی خود از کسب و کارهای ایران هستند. دیوان لاهه رأی داد که آمریکا باید طبق معاهده مودت بین ایران و آمریکا در سال 1995 تمامی موانع ناشی از تحریم‎های 15 مرداد در مورد صدور دارو، وسایل پزشکی، مواد غذایی و هواپیما را به ایران برداشته و تضمین دهد تا تراکنش‎های مالی مربوطه به این رأی امکان‌پذیر باشد. گفت‌و‌گو از فرحناز غالبی**اداره کل اخبار چندرسانه‌ای**ایرناپلاس**            "}