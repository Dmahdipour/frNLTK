{"onTitr":"","titr":" ۵۰ میلیون سیم‌کارت تولید داخل، محصول تلاش متخصصان ایرانی","describe":" تهران- ایرنا- شرکت ارتباطات سیار ایران اعلام کرد: همراه اول با تولید سیم کارت داخلی توانسته فرصت شغلی برای بیش از 200 نفر از متخصصان و کارشناسان داخلی فراهم کند.", "text":"به گزارش روز شنبه ایرنا از شرکت ارتباطات سیار ایران، همراه اول با همکاری شرکت صنایع قطعات الکترونیک ایران، توانست زمینه اشتغال این افراد را در ایران فراهم کند.تاکنون این همکاری در تولید سبب ارائه بیش از 50 میلیون سیم کارت به بازار و اشتغال غیرمستقیم بیش از 500 نفر شده است.برپایه این گزارش، تولید سیم کارت توسط همراه اول در داخل ایران علاوه بر کارآفرینی و اشتغال ‌زایی، توانسته امنیت مشترکان همراه اول را افزایش دهد.این افزایش امنیت از طریق تولید همه کلیدهای امنیتی و حفظ آن در داخل کشور انجام می شود و احتمال بروز مشکلاتی همچون لو رفتن اطلاعات کاربران توسط شرکت های خارجی را از بین می ‌برد.سیم کارت های تولیدی داخلی همه استانداردهای بین ‌المللی از جمله تحمل دمای منفی 20 تا مثبت 85 درجه را برای نوع عادی و تحمل دمای منفی 40 تا مثبت 105 درجه را برای سیم کارت های M2M (سامانه خدمات دستگاه به دستگاه)دارد.سامانه‌های خدمات دستگاه به دستگاه با هدف هوشمندسازی انواع خدمات، صنایع و سازمان ها و نیز افزایش رفاه عمومی، این امکان را فراهم می کند تا با استفاده از زیرساخت ارتباطی امن شبکه، مدیریت و کنترل انواع دستگاه ها و سیستم ها از راه دور فراهم شود.اقتصام*3065** 2023            "}