{"onTitr":"","titr":" هفت نفر از سارقان حرفه ای در اشنویه دستگیر شدند","describe":" مهاباد- ایرنا- فرمانده انتظامی اشنویه گفت: هفت نفر از سارقان حرفه ای منازل مسکونی، مغازه ها و وسایل نقلیه با تلاش ماموران این انتظامی در این شهرستان شناسایی و دستگیر شدند.", "text":"به گزارش ایرنا، سرهنگ حسین شهریار روز یکشنبه در آیین افتتاح پارکینگ نیروی انتظامی این شهرستان و در جمع مسوولان افزود: این سارقان طی 2 ماه گذشته در مجموع مرتکب 23 فقره سرقت منزل، مغازه و وسایل نقلیه در این شهرستان شده بودند. وی ارزش اموال مسروقه را بیش از یک میلیارد و 500 میلیون ریال اعلام کرد و گفت: بیش از 15 فقره پرونده کلاهبرداری های اینترنتی نیز به ارزش پنج میلیارد ریال در 2 ماهه اخیر در این شهرستان گزارش و کشف شد که دارای 20 فقره شاکی بود. وی گفت: برای بهره برداری از این پارکینگ نیز که ظرفیت 400 خودرو در شبانه روز را دارد و برای چهار نفر اشتغال ایجاد کرده، بیش از سه میلیارد ریال هزینه شده است. به گزارش ایرنا به نقل از فرمانده انتظامی آذربایجان غربی مقابله با سرقت، مقابله با کالای قاچاق، مبارزه با مواد مخدر، مبارزه با ناهنجاری ها و بداخلاقی های اجتماعی و کاهش تصادف ها از اولویت های پنج گانه انتظامی این استان در سال جاری است.13تا 19مهر به عنوان هفته نیروی انتظامی نامگذاری شده و شعار امسال این هفته 'پلیس مقتدر- امین مردم' است. 9870/6185/3072            "}