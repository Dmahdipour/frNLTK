{"onTitr":"","titr":" بیشترین بارندگی را غرب گلستان دشت کرد","describe":" گرگان - ایرنا - معاون توسعه و پیش بینی اداره کل هواشناسی گلستان گفت: بیشترین بارندگی 24 ساعت گذشته با 59 میلی متر مربوط به شهرستان کردکوی در غرب این استان است.", "text":"محمدرضا رحمن نیا روز شنبه در گفت و گو با خبرنگار ایرنا اظهار داشت: در این مدت بارندگی خوبی بیشتر نقاط استان گلستان را فرا گرفت که قابل توجه ترین آن بعد از کردکوی با حدود 55 میلی متر در بندر ترکمن، 31،3 میلی متر در کلاله و 29،6 میلی متر در بندرگز گزارش شد.وی با بیان اینکه بارندگی با شدت کمتر تا فردا صبح در استان گلستان ادامه دارد، گفت: با نفوذ این سامانه بارشی به استان، دمای هوای استان چهار تا 6 درجه کاهش یافت و برای امروز کاهش 6 تا هشت درجه ای پیش بینی می شود.رحمن نیا گفت: دمای فعلی گرگان مرکز استان گلستان 18 درجه است که نسبت به روز گذشته در همین ساعت هفت درجه کاهش دما را نشان می دهد.وی افزود: مراوه تپه با 15 درجه سانتی گرد و گنبدکاووس و اینچه برون با 29 درجه بالای صفر در 24 ساعت گذشته، به ترتیب خنک ترین و گرم ترین نقاط استان بودند.به گزارش ایرنا، استان مرزی گلستان واقع در شمال کشور با داشتن یک میلیون و 869 هزار نفر جمعیت ساکن در 14 شهرستان از لحاظ آب و هوایی هفت اقلیم از 13 اقلیم دنیا را دارد. 3042/1860            "}