{"onTitr":"","titr":" طرح هادی روستایی در 24 روستای مراغه در حال اجراست","describe":" مراغه- ایرنا- مدیر بنیاد مسکن انقلاب اسلامی مراغه از اجرای طرح هادی روستایی در 24 روستای این شهرستان از ابتدای سال جاری تاکنون خبرداد.", "text":"محمد مقتومی روز سه شنبه در گفت و گو با خبرنگار ایرنا افزود: این طرح ها در معابر عمومی روستاها به مساحت 144 هزار متر مربع و با 25 میلیارد و 677 میلیون ریال در حال اجراست که زمینه بهره مندی چهار هزار و 107 خانوار روستایی را فراهم می کند.وی ادامه داد: همچنین مطالعه اجرای طرح هادی روستایی در هفت روستای این شهرستان با یک هزار و 444 خانوار بهره مند نیز در حال اجراست.وی همچنین اعلام کرد: از محل قیر رایگان در سال جاری، آسفالت ریزی 67 هزار و 300 متر مربع از معابر روستایی 10 روستای این شهرستان با 20 میلیارد و 190 میلیون ریال در حال اجراست.وی با اشاره به نظارت بر احداث، نوسازی و سنددار کردن واحدهای مسکونی روستایی گفت: در این راستا، با 1.7 میلیارد ریال اعتبار، 400 هزار مترمربع از واحدهای مسکونی در 24 روستا توسط کارشناسان این بنیاد کارشناسی و نظارت انجام شده است.وی افزود: امسال در 70 روستای این شهرستان برای 16 هزار و 830 مترمربع از واحدهای مسکونی روستایی با 500 میلیون ریال اعتبار 400 جلد سند مسکن روستایی صادر شده است.وی ادامه داد: از ابتدای سال تاکنون نیز در زمینه تسهیلات مسکن روستایی برای 472 واحد پرونده تشکیل شده که از این مجموع 464 واحد به بانک معرفی شده و 387 واحد موفق به عقد قرارداد بانکی شده و نیز برای 128 واحد مسکن روستایی نیز پایان کار صادر شده است.وی اضافه کرد: در زمینه تسهیلات قرض الحسنه تعمیر مسکن روستایی نیز تاکنون 35 پرونده تشکیل شده که همه آنها به بانک معرفی و از این مجموع نیز 30 واحد جذب اعتبار شده است.شهرستان مراغه از دو بخش مرکزی و سراجو تشکیل شده و دارای 173 روستا شامل 74 روستا در بخش مرکزی و 99 روستا در بخش سراجو است. این شهرستان با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است./3071/7487            "}