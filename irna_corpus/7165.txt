{"onTitr":"","titr":" مدیران از پرداختن به حاشیه ها بپرهیزند- محمد باقر کشفی","describe":" بندرعباس - ایرنا - یکی از آفات رایج در امر مدیریت، این است که بعضی از مدیران شان و جایگاه و رسالت واقعی خود را به درستی نمی شناسند و به همین دلیل دوره مسوولیت خود را به بطالت و کارهای ناثواب می گذرانند، در صورتی که اگر این افراد توانمند و کاردان و دارای اعتماد به نفس بودند، هیچگاه به این ورطه نمی افتادند و دچار بیهودگی نمی شدند.", "text":"مدیران ضعیف و بدون تخصص و بی بهره از هنر مدیریت، با پرداختن به حاشیه ها، موجب هدر رفت منابع از جمله امکانات بیت المال، وقت با ارزش مجموعه و کارآیی نیروی انسانی می شوند. چنین مدیرانی با سیاه نمایی گذشته، بیشتر بر روی ضایع کردن و تخریب دیگران متمرکز می شوند و گمان می کنند می توان بر روی ویرانه ها عمارتی ساخت.به همین علت است که چنین مدیرانی به گناه می افتند و به ترویج غیبت، تهمت، افترا، سوءظن و بدبینی می پردازند، چنین افرادی ساعت ها و روزها امکانات و سرمایه های نظام را دستمایه اعمال ناپسند خود قرار می دهند و چون خود چیزی برای عرضه ندارند، با فرافکنی، صفاتی مذموم را تسری می دهند.مدیر زمانی که در راس یک مجموعه قرار می گیرد باید ظرفیت ها را به سمت موفقیت سازمان هدایت نماید، زمانی که مدیر فضای حاشیه و ترویج گناه را ایجاد کند، دیگر توانایی کنترل آن را نخواهد داشت چون بعضی از کارکنان برای خوش آمد مدیر، نزدیکی به وی، عزیز شدن خودشان و حفظ و ارتقاء موقعیت کاری خود به گونه ای تلاش می کنند که در نتیجه در گناهانی همچون غیبت، تهمت و دروغ از یکدیگر سبقت می گیرند.برای همه مدیران قانون باید ملاک باشد و زمانی که به عنوان مدیر یک مجموعه منصوب می شوند، اعمال مدیر گذشته به ایشان ارتباطی ندارد و اگر تخلفی صورت گرفته نیز، نهادهای مسوول که قانون این اجازه را به آنها داده باید موضوعات را شناسایی، بررسی و در آن خصوص قضاوت و حکم صادر کنند. ورود نکردن و کنکاش نسبت به گذشته و داشتن برنامه برای حال و آینده، نگاه به افق و چشم انداز از عوامل موفقیت یک مدیر و عاقبت به خیری سازمان است که موجب اسراف نشدن و جلوگیری از هدررفت منابع خواهد شد. برخی افراد که در جایگاه مدیریت قرار دارند نسبت به استفاده از یک خودکار متعلق به بیت المال حساسیت بسیاری دارند اما روی استفاده ناصحیح از نیروی انسانی به عنوان سرمایه کلان مملکت حساس نیستند و موجب هدررفت این سرمایه می شوند.افرادی که در جایگاه مدیریت قرار می گیرند، باید وحدت، هم افزایی، دوستی و محبت ایجاد کنند و از اعمال نامناسبی همچون سوءظن و غیبت و دروغ و سایر رذایل اخلاقی و رفتاری بپرهیزند تا استعدادها شکوفا شوند و در مسیر درست تحقق اهداف گام بردارند.بدترین ظلمی که یک مدیر می تواند در حق مجموعه خود مرتکب شود، این است که به جای فراهم کردن بستر پیشرفت و هدایت نیروی انسانی به عنوان اصلی ترین دارایی یک مجموعه، موجب عقب گرد، سکون و به حاشیه کشاندن آنها شود. *مشاور عالی و رییس گروه مشاوران استاندار هرمزگان6048            "}