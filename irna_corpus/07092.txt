{"onTitr":" استاندار سمنان:    ","titr":" روند مخل در جریان تولید داخلی اصلاح شود","describe":" سمنان- ایرنا- استاندار سمنان گفت: روند مخل، موانع تولید و توسعه اقتصادی به منظور حمایت همه جانبه از کالای ایرانی و بخش خصوصی هرچه سریع تر در این استان برطرف شود.", "text":"به گزارش ایرنا، سید شهاب الدین چاوشی روز شنبه در نشست گفت و گوی دولت با بخش خصوصی در سالن جلسات اتاق بازرگانی سمنان افزود: قوانینی که مانع رونق کسب و کار در استان است باید در کمترین زمان ممکن برچیده شود.وی خاطرنشان کرد: نباید فعالان اقتصادی را با قوانین دست و پاگیر برای اجرای طرح های سرمایه گذاری در استان سمنان سرگردان کرد.چاوشی ادامه داد: در شرایط حساس کشور باید همه نهادهای اقتصادی برای توسعه اقتصادی تلاش کنند و سران قوا با حذف قوانین دست و پا گیر در بخش های مختلف اقتصادی، درصدد رونق تولید هستند.استاندارسمنان اضافه کرد: صاحبان واحدهای صنعتی و تولیدی که مشکلاتی در بخش های مختلف اقتصادی دارند برای رفع مشکلاتشان با مجموعه اتاق بازرگانی و نهادهای اجرایی مربوط هماهنگ باشند.چاوشی تصریح کرد: با تمام توان برای رفع موانع سرمایه گذاری در این شرایط دشوار کشور گام برمی داریم و نهادهای اجرایی هرآنچه را که در توان دارند برای رفع گرفتاری های فعالان اقتصادی به کار گیرند.استاندار سمنان گفت: اختلال در کار واحدهای صنعتی و تولیدی استان سمنان به هیچ عنوان پذیرفتنی نیست و نهادهای اجرایی با اتخاذ تدابیر راهبردی و هماهنگ برای توسعه روز افزون استان سمنان در تلاش باشند.در استان سمنان 2 هزار و 10 واحد صنعتی دارای پرونده بهره برداری است و به همت دولت تدبیر و امید بهره وری در بخش صنعت و معدن این استان تا 34 درصد افزایش یافت.7339/6103            "}