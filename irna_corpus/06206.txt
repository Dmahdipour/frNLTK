{"onTitr":"","titr":" امسال 14 طرح برق رسانی در بروجرد اجرا شد","describe":" بروجرد - ایرنا - مدیرامور توزیع برق بروجرد گفت: در راستای توسعه شبکه برق شهرستان در نیمه نخست امسال 14طرح برق رسانی اجرا شد.", "text":"محمد علی خسروی روز یکشنبه در گفت و گو با خبرنگار ایرنا افزود: این طرح ها شامل احداث خطوط فشار متوسط و ضعیف در مجموع به طول پنج کیلومتر، احداث 19 دستگاه پست های توزیع و افزایش ظرفیت پست های جدید نصب شده به مقدار یک هزار و 565 کیلو ولت آمپر بود.وی اظهارداشت: نصب 90 دستگاه چراغ روشنایی معابر، تعمیر و اصلاح 111 پست توزیع، تعمیر و اصلاح 72کیلومتراز طول خطوط فشار ضعیف و متوسط را از دیگر طرح ها و اقدامات انجام شده در راستای تقویت شبکه برق بروجرد در این مدت است.مدیر امور توزیع برق بروجرد بیان کرد: در این مدت یک هزار و 141مشترک جدید جذب و یک هزار و 850 لامپ سوخته معابر و خیابان های سطح شهر و روستاها تعویض شده است.خسروی اضافه کرد: همچنین در نیمه نخست امسال 649 پست بارگیری تعادل بار شده و هفت دستگاه سکسیونر قابل قطع زیر بارهوایی  نصب شده است.وی ادامه داد: در نیمه نخست امسال 713 دستگاه کنتور معیوب تعویض و 362مورد انشعاب غیر مجاز جمع آوری و به مجاز تبدیل شده است.مدیر امور توزیع برق بروجرد یادآور شد: در راستای برنامه های مدیریت مصرف با 782مشترک برق کشاورزی، صنعتی و ایستگاه های س ان جی تفاهم نامه امضا شده است.خسروی گفت: هم اکنون عملیات نصب روشنایی معابر خیابان های مسکن مهر و شهرک شهید کشوری به طول 7/5 کیلومتر آغاز شده است.وی اظهارداشت: با توجه به اینکه ارائه خدمات بهینه و اجرای طرح های توسعه شبکه برق رسانی شهرستان از محل ازپرداخت قبوض مصرفی مشترکان تامین می شود براین اساس شهروندان باید با پرداخت به موقع قبوض خود در تحقق این مهم گام بردارند.مدیر امور توزیع برق بروجرد  افزود: طول شبکه برق بروجرد یکهزار و 200 کیلومتراست که در سه سال اخیربا هدف کاهش خاموشی ها، جلوگیری از اتلاف انرژی و سرقت کابل ها 100درصد شبکه برق این شهرستان به کابل خود نگهدار تجهیز شد.درحال حاضر بیش از 141 هزار مشترک خانگی وصنعتی درشهرستان بروجرد وجود دارد. بروجرد با بیش از 350 هزار تن جمعیت و یک هزار و 606 کیلومترمربع مساحت در شمال لرستان واقع شده و دارای آب وهوای معتدل است.6052/7273            "}