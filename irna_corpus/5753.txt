{"onTitr":"","titr":" 1735 میلیارد ریال کالای مظنون به قاچاق در خراسان رضوی کشف شد","describe":" مشهد- ایرنا- رئیس دبیرخانه کمیسیون برنامه ریزی، هماهنگی و نظارت بر مبارزه با قاچاق کالا و ارز خراسان رضوی گفت: ظرف شش ماه نخست امسال هزار و 735 میلیارد ریال انواع کالای مظنون به قاچاق در این استان کشف شد که در مقایسه با مدت مشابه پارسال 53 درصد بیشتر شده است.", "text":"رسول فرزادفر روز یکشنبه در گفت و گو با خبرنگار ایرنا افزود: سهم دستگاههای کاشف  این کالاها به ترتیب شامل اداره مبارزه با قاچاق کالا 86 درصد، مرزبانی هفت درصد، سازمان صنعت، معدن و تجارت سه درصد و گمرکات خراسان رضوی چهار درصد بود.وی ادامه داد: از میان انواع کالاهای مظنون به قاچاق، ارزش کالاهای مکشوفه 'هدف مبارزه با قاچاق' ظرف این مدت 411 میلیارد ریال بود شامل منسوجات به ارزش 140 میلیارد ریال، اسباب بازی 62 میلیارد ریال، لوازم خانگی 48 میلیارد ریال و برنج به ارزش 39 میلیارد ریال است.رئیس دبیرخانه کمیسیون برنامه ریزی، هماهنگی و نظارت بر مبارزه با قاچاق کالا و ارز خراسان رضوی گفت: همچنین در این مدت از میان انواع کالاهای مظنون به قاچاق 142 میلیارد ریال کالاهای 'ممنوعه قاچاق' کشف شد. این میزان نیز شامل 128 هزار و 762 بطری و قوطی مشروبات الکلی به ارزش 125 میلیارد ریال، 15 هزار و 103 عدد تجهیزات دریافت از ماهواره به ارزش 10 میلیارد ریال، 15 هزار و 444 عدد اثر سمعی و بصری مستهجن به ارزش 301 میلیون ریال و 471 عدد اموال فرهنگی و تاریخی به ارزش هفت میلیارد ریال است. وی افزود: ظرف شش ماه نخست امسال هزار و 417 پرونده مرتبط با قاچاق کالا و ارز به ارزش 83 میلیارد ریال نیز در خراسان رضوی از دادگاه حکم گرفتند. جریمه تعیین شده برای متخلفان این پرونده ها 137 میلیارد ریال بود. از این میزان 60 میلیارد ریال معادل 50 درصد وصول شده است.فرزادفر گفت: همچنین در این مدت چهار هزار و 628 نفر متهم حوزه قاچاق کالا و ارز در خراسان رضوی دستگیر و 27 باند مرتبط با قاچاق کالا متلاشی شدند.7489/1858            "}