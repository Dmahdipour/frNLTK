{"onTitr":"","titr":" طرح های ملی نوید دهنده عمران و آبادانی برای چابهار","describe":" چابهار - ایرنا - 9 طرح و پروژه ملی شامل بندر شهید بهشتی، راه آهن چابهار - سرخس، پتروشیمی، فولاد، آبرسانی به 400 روستا و طرح های بهداشتی، راهسازی و ورزشی برای عمران و آبادانی شهرستان مهم و استراتژیک چابهار در حال اجراست.", "text":"به گزارش ایرنا، طرح توسعه بندر شهیدبهشتی چابهار یکی از پروژه های مهم ملی در این شهرستان است که فاز نخست آن در سال گذشته با سرمایه گذاری یک میلیارد دلار توسط رئیس جمهوری افتتاح و بهره برداری شد.این طرح بزرگ پس از راه اندازی مرحله نخست آن ظرفیت تخلیه و بارگیری سالانه کالا در بندر شهید بهشتی را از 2 و نیم میلیون تن به هشت و نیم میلیون تن رسانده است.بندر شهید بهشتی در سالهای آینده قرار است در چهار مرحله (فاز) اجرا و ظرفیت تخلیه و بارگیری را به 77 میلیون تن برساند.** راه آهنراه آهن چابهار- زاهدان - سرخس یکی دیگر از پروژه های ملی چابهار از سال 92 آغاز شده است و هم اینک در حدود 30 درصد پیشرفت فیزیکی دارد.این طرح پس از تکمیل می تواند کالاهای ورودی به بندر چابهار را به استان های کشور و کشورهای همجوار، آسیای میانه و افغانستان انتقال دهد.تاکنون بیش از هزار میلیارد تومان از سوی دولت به این خط ریلی اعتبار نقدی تزریق و تاکنون هزینه شده است.تمام همت و پیگیری های ارکان مختلف مدیریتی کشور برای تکمیل هر چه سریعتر راه آهن چابهار - زاهدان به دلیل اهمیت فوق العاده آن در توسعه محور شرق معطوف شده است.**شهرک پتروشیمیعملیات ساخت شهرک بزرگ پتروشیمی در هشت واحد در زمینی به گستره هزار و 280 هکتار در محدوده منطقه آزاد چابهار در حال اجراست که پس از تکمیل مراحل مختلف آن و رسیدن گاز از ایرانشهر به چابهار جنوب بلوچستان را به قطب سوم پتروشیمی کشور تبدیل می کند.شهرک پتروشیمی مکران براساس پیش بینی ها با سرمایه گذاری 12 میلیارد دلار و اشتغالزایی بیش از هشت هزار نفر در حال اجرا است.هم اینک این شهرک در حال تکمیل زیرساخت هاست که برای این اقدامات بیش از 350 میلیارد تومان هزینه شده است.**طرح آبرسانی روستاییطرح آبرسانی به 261 روستای بخش های مرکزی، پلان و تلنگ در پایین دست سد زیردان و طرح آبرسانی 210 روستایی دشتیاری در پایین دست سد پیشین از دیگر پروژه های ملی در حال کار هستند که پس از تکمیل می توانند بخشی از مشکلات آب روستایی را مرتفع کنند.**کارخانه فولاد کارخانه فولاد منطقه آزادچابهار نیز در زمینی به مساحت 300 هکتار توسط بخش خصوصی در حال تکمیل زیرساخت هاست و تولید تا 10 میلیون تن فولاد هدف گذاری شده است.کارخانه بزرگ فولاد پس از راه اندازی  بیش از سه هزار فرصت شغلی در این منطقه ایجاد می کند.در فاز نخست راه اندازی فولاد ظرفیت تولید سالانه چهار میلیون تن وجود دارد، که 2 و نیم میلیون تن ورودی سنگ آهن و یک و نیم میلیون تن نیز میزان تولید محصولات فولادی است.شرکت فولاد مکران با اعتبار ارزی 135میلیون یورو و هزار و 200 میلیارد ریال از طریق منابع صندوق توسعه ملی و بخش خصوصی در پیکره هشتم منطقه آزاد چابهار در حال ساخت است.معاون هماهنگی و امورعمرانی فرمانداری چابهار به خبرنگار ایرنا اظهار داشت: مقام معظم رهبری و ریاست جمهوری به توسعه و آبادانی سواحل مکران توجه ویژه داشته و شخصا طرح های توسعه ای چابهار را زیرنظر دارند.نوید ملازهی افزود: تکمیل زیرساخت های مرز ریمدان چابهار یکی از پروژه های مهم این شهرستان است که اهمیت آن برای مرزنشنیان کمتر از بندر نیست.وی بیان کرد: هم اینک با تلاش مسئولان استانی و کشوری اقدامات لازم برای تکمیل زیرساخت های اینترنت و فیبر نوری در حال کار است و بزودی بعد از گذشت 9 سال اینترنت مرز به شبکه سراسری متصل می شود.معاون هماهنگی امور عمرانی فرمانداری چابهار ادامه داد: با تکمیل طرح های آبرسانی در دست اجرا مشکلات روستاها مرتفع می شود و باید علاوه بر انتقال آب از 2 سد پیشین و زیردان انجام مطالعات و تخصیص اعتبارات لازم برای احداث آب شیرین کن در دستور کار مسولان وزارت نیرو باشد.وی گفت: تکمیل پروژه های مهم راه آهن چابهار- سرخس، شهرک و کارخانه های پتروشیمی، فولاد و طرح های ورزشی، آبرسانی، برقرسانی و راهسازی تحولات بزرگی در توسعه و آبادانی چابهار رقم خواهد زد.ملازهی تصریح کرد: ایجاد اشتغال یکی دیگر از دستاوردهای اجرای طرح های ملی است هم اینک بیش از چهار تا 6 هزار نفر در این پروژه ها مشغول به کار هستند و در صورت تکمیل تا چند برابر فعلی اشتغالزایی خواهند داشت.3043 **6081            "}