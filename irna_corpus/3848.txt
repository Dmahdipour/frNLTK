{"onTitr":"","titr":" کیفیت هوای پایتخت با شاخص 54 سالم است","describe":" تهران-ایرنا- کیفیت هوای تهران امروز (سه شنبه) با کاهش 13 واحدی  غلظت آلاینده ذرات معلق با قطر کمتر از 2.5 میکرون نسبت به روز گذشته با شاخص 54 در شرایط سالم قرار دارد.", "text":"براساس گزارش روز سه شنبه شرکت کنترل کیفیت هوای تهران، میانگین غلظت آلاینده ذرات معلق با قطر کمتر از 2.5 میکرون هوای شهر تهران در 24 ساعت گذشته منتهی به 8 صبح امروز از 67 به 54 کاهش داشته و سالم است.در همین مدت میزان آلاینده ذرات معلق با قطر کمتر از 10 میکرون نیز از 46 به 43 کاهش و آلاینده منوکسیدکربن نیز از 20 به 24 افزایش یافته است.بر همین اساس، ایستگاه های فرمانداری شهرری (منطقه 20) با شاخص 88، پاسدارن (منطقه 3) با شاخص 83 و شهرداری منطقه 15 با شاخص 78 بالاترین حجم آلودگی شهر تهران را در 24 ساعت گذشته داشته اند.همچنین ایستگاه های پونک،گلبرگ (منطقه 8) و اقدسیه (منطقه 1) به ترتیب با شاخص های عددی 31، 35 و 36 کمترین میزان آلودگی هوا را در سطح مناطق شهر تهران طی این مدت داشتند.«شاخص کیفیت هوا (Air Quality Index = AQI) معیاری برای تعیین روزانه کیفیت هوا و میزان ارتباط آن با سطوح سلامتی افراد است که به ترتیب از صفر تا 50 در شرایط پاک (سبز)، 51 تا 100 در شرایط سالم (زرد و حدمجاز استاندارد یا حد سلامت)، 101 تا 150 در شرایط ناسالم برای گروه حساس (نارنجی)، 151 تا 200 در شرایط ناسالم (قرمز)، 201 تا 300 در شرایط بسیار ناسالم (بنفش) و 301 تا 500 در شرایط خطرناک (ارغوانی) تعیین شده است».تهرام/9353 / 1539            "}