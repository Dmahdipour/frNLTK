{"onTitr":" معاون غذا و دارو دانشگاه علوم پزشکی کرمانشاه:    ","titr":" عطاریها و مکمل فروشیهای ورزشی غیرمجاز پلمب می شوند","describe":" کرمانشاه - ایرنا - معاون غذا و دارو دانشگاه علوم پزشکی کرمانشاه گفت: تمام مکمل فروشیها و عطاریهای غیرمجاز استان در راستای صیانت از سلامت افراد جامعه ، با دستور مقامات قضایی پلمب می شوند.", "text":"به گزارش خبرنگار ایرنا، قبادی محمدی روز یکشنبه در کارگروه مبارزه با کالای قاچاق سلامت محور که در سرسرای معاونت غذا و دارو کرمانشاه برگزار شد، افزود: فرهنگ سازی و آگاهی بخشی بهترین راه مبارزه با کالاهای قاچاق سلامت محور است.وی به تقاضای فراوان داخلی لوازم آرایشی و مکمل های ورزشی اشاره کرد و گفت: بسیاری از این کالاها قاچاق هستند و جان مصرف کنندگان در معرض خطر است لذا باید از همه کانال های تبلیغاتی برای آگاهی بخشی به مردم در این زمینه استفاده کنیم.وی همچنین گفت: همزمان با استفاده از راهکارهای فرهنگی و قانونی مبارزه با قاچاق کالا ، باید حتما مراکز رسمی عرضه کالا سلامت محور برای رفع نیاز و خواست مردم ایجاد کنیم. ** کشف سه میلیارد تومان کالای قاچاق سلامت محوربازرس ویژه معاونت غذا و دارو دانشگاه علوم پزشکی استان کرمانشاه در حاشیه کارگروه ستاد مبارزه با کالای قاچاق سلامت محور به خبرنگار ایرنا گفت: در 6 ماه اول سال جاری سه میلیارد تومان کالای قاچاق سلامت محور در سطح استان کشف و ضبط شده که یک میلیارد تومان از کل کشفیات سال 96 بیشتر است.کیومرث رحیمی در ادامه بیشترین کشفیات کالای قاچاق سلامت محور را شامل لوازم آرایشی، داروهای روان گردان و مخدر، مکمل های ورزشی و داروهای تاریخ مصرف گذشته قاچاق دانست.رحیمی با بیان اینکه همه مکمل فروشهای استان کرمانشاه غیرمجاز هستند ، اظهار داشت: مکمل های ورزشی فقط از طریق داروخانه و سیستم رسمی دارای مجوز وزرات بهداشت باید عرضه شود.او همچنین گفت: در کشفیات به عمل آمده مواردی از تداخل روان گردان و مخدر در مکمل ها دیده شده است.وی در ادامه از فعال بودن حدود 600 عطاری غیرمجاز در سطح استان خبر دارد، گفت: باید این عطاریها به خاطر حفظ سلامت مردم پلمب شوند.مدیر نظارت و ارزیابی فرآورده های طبیعی، سنتی، مکمل در ادامه افزود: داروهای گیاهی نیز همچون داروهای پزشکی زمان خاصی در مصرف و نگهداری دارند که باید رعایت شود و هر کسی نمی تواند گیاه دارویی تجویز کند.رحیمی بازرسی های دانشگاه علوم پزشکی کرمانشاه در 6 ماه اول سال جاری 15 هزار و 507 فقره کشفیات دانست و اظهار داشت: در این مدت هشت هزار ساعت نفر کلاس های آموزشی در بخش های مختلف دانشگاه علوم پزشکی استان انجام شده است. استان کرمانشاه با 2 میلیون نفر جمعیت، 14 شهرستان و 2 هزار و 622 روستا ، دارای 371 کیلومتر مرز با کشور عراق است.3209/8066            "}