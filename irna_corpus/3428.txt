{"onTitr":"","titr":" کودکان مازندرانی با پلاکاردهای حقوقی به رانندگان ایست دادند","describe":" ساری-ایرنا- کودکان مازندرانی روز سه شنبه همزمان با هفته جهانی کودک با در دست گرفتن پلاکاردهایی، حق و حقوقشان را به رانندگان یادآوری کردند.", "text":"به گزارش خبرنگار ایرنا، این کودکان با حضور در سر چهارراهها همزمان با روشن شدن چراغ قرمز پلاکاردها را جلوی رانندگان خودروهای متوقف شده بالا گرفتند و از آنان خواستند تا حق و حقوق کودکان را رعایت کنند.کودکان مازندرانی در پلاکاردهای خود نوشتند: ' ما به دنیای شما بزرگترها کاری نداریم بگذارید کودکی کنیم'، 'حصارهای اطراف ما گودکان را برچینید'، 'بگذارید رد پای ما کودکان آبی بماند'، 'ما کودکان با هر ملیت، نژاد، رنگ، زبان و مذهبی که داریم باهم برابریم'، 'برای ما فکر کنید نه به جای ما'، 'به جای بمباران ما کودکان را گلباران کنید' و 'ما کودکان هر قوم حق داریم به زبان محلی خویش صحبت کنیم و با فرهنگ خود آشنا شویم'.همه ساله هشتم اکتبر برابر با 16 مهر ماه روز جهانی کودک نام دارد. این روز را صندوق کودکان ملل متحد که با نام اختصاری ' یونیسف '(United Nations International Children&#39;s Emergency Fund) شناخته می شود بنا نهاد ولی به خاطر اهمیت توجه به کودکان تبدیل به هفته کودک شد.یونیسف هرساله شعاری را برای هفته کودک در نظر می گیرد و شعار امسال ' آینده را باید ساخت ' است.هفته کودک فرصتی برای یادآوری حقوق ارزشمند کودکان به عنوان آینده سازان جامعه است و کودکان مازندرانی امروز جهت تاکید بر رعایت این حقوق پلاکاردهایی با مضامین زیر در دست گرفته و حقوق خود را به همه یادآوری کردند.معاون اجتماعی بهزیستی مازندران در حاشیه این آیین با اعلام برنامه های هفته بهزیستی در استان گفت: اعطای وعده غذای گرم در سراسر استان در کلیه روستا مهدها و مهدهای حاشیه به تعداد 10 هزار و 500 نفر، دیدار با کودکان بیمار صعب العلاج در بیمارستان ها، دیدار با کودکان کار به حدود 105 کودک، اجرای طرح با من کتاب بخوان،   برپایی سفره بزرگ حضرت رقیه (س) با میزبانی بچه های زیر پنج سال از جمله این برنامه هاست که در حال اجراست.وحید حسین زاده افزود: طرح چهارراه ها نیز جهت آشنایی و فرهنگ سازی در مورد حقوق کودکان است که اولین بار است در سطح استان برگزار می شود.به گفته این مسئول هم اکنون حدود 900 مهدکودک فعال در سطح استان وجود دارد که از بیش از 29 هزار کودک تحت پوشش بهزیستی نگهداری می کنند.  7335/1654            "}