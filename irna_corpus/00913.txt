{"onTitr":" معاون وزیر:    ","titr":" توزیع فضای ورزشی در دانشگاه های علوم پزشکی نامناسب است","describe":" ساری- ایرنا- معاون فرهنگی و دانشجویی وزیر بهداشت، درمان و آموزش پزشکی با اعلام این که بعضی از دانشگاههای علوم پزشکی کشور فاقد فضاهای ورزشی هستند، گفت: توزیع فضای ورزشی در دانشگاههای علوم پزشکی نامناسب است.", "text":"دکتر محمدرضا فراهانی روز پنجشنبه در حاشیه افتتاح سالن چند منظوره ورزشی دانشجویان دانشگاه علوم پزشکی ساری در گفت و گو با خبرنگار ایرنا افزود: بیشترین کمبود فضای ورزشی مربوط به دانشگاههای کوچکی است که قبل از روی کار آمدن دولت تدبیر و امید احداث شدند.وی گفت که در ساخت و سازهای جدید برنامه وزارت بهداشت ایجاد فضاهای ورزشی در کنار خوابگاههای دانشجویی است و این برنامه نیز عملیاتی می شود.فراهانی میانگین سرانه فضای ورزشی دانشجویان علوم پزشکی را با احتساب فضای رو باز حدود یک متر مربع اعلام کرد و اظهار داشت: هم اکنون علاوه بر دانشجویان ، کارکنان وزارت بهداشت هم از این فضاهای ورزشی استفاده می کنند.معاون فرهنگی وزیر بهداشت سرانه بودجه ورزشی دانشجویان دانشگاههای علوم پزشکی کشور را هم به طور میانگین 1.5 میلیون ریال اعلام کرد.وی گفت: البته سرانه ورزشی بسته به پیشنهاد دانشگاههای علوم پزشکی از 500 هزار تا سه میلیون ریال نوسان دارد و مطابق با پیشنهاد دانشگاهها از سرجمع اعتبار فرهنگی آنها این سرانه تعیین خواهد شد.هم اکنون 65 دانشگاه  و دانشکده علوم پزشکی در کشور وجود دارد و حدود 200 هزار دانشجو رشته های زیرمجموعه گروه علوم پزشکی در حال تحصیل هستند.فراهانی که همراه وزیر بهداشت به مازندران سفر کرد، امروز مجموعه ورزشی چند منظوره مجتمع پیامبر اعظم دانشگاه علوم پزشکی مازندران در ساری را افتتاح کرد.بر اساس اعلام مسئولان دانشگاه علوم پزشکی مازندران برای ساخت این سالن ورزشی 60 میلیارد ریال هزینه شده است.این سالن ورزشی دارای سالن اختصاصی تیراندازی، بدنسازی و سالن های چند منظوره است.مجتمع پیامبر اعظم ساری پردیس دانشگاهی دانشگاه علوم پزشکی مازندران است و تمامی دانشکده های وابسته به این دانشگاه در این محوطه مستقر هستند.این مجتمع در جاده فرح آباد ساری واقع است.  6982/1654            "}