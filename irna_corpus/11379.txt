{"onTitr":" رئیس بازرسی صنعت و معدن سمنان:    ","titr":" جلوگیری از افزایش قیمت محور بازرسی ها از بازار است","describe":" سمنان- ایرنا- رئیس اداره نظارت و بازرسی سازمان صنعت، معدن و تجارت استان سمنان گفت: جلوگیری از هر گونه افزایش بی رویه قیمت ها، اساس نظارت و بازرسی به منظور کنترل بازار در نیمسال اول 97 بود.", "text":"مهدی یحیایی روز سه شنبه به خبرنگاران در سمنان اظهار داشت: با توجه به شرایط اقتصادی امروز، جلوگیری از هرگونه افزایش بی رویه قیمت ها در قالب طرح های مختلف نظارت و بازرسی در استان سمنان هدفگذاری شد.وی با اشاره به انجام 26 هزار و 370 بازرسی در شش ماهه 97 در استان سمنان، افزود: مجموع ارزش ریالی تخلف های کشف شده  145 میلیارد و 686 میلیون و 675 هزار ریال بود که برای بررسی و صدور رای به تعزیرات حکومتی ارجاع شد.یحیایی ادامه داد: نظارت بر وضعیت بازار کالا و خدمات و به ویژه کالاهای اولویت دار و نظارت بر مراکز فعال تجاری و اقتصادی استان سمنان از اهداف این بازرسی ها بود.به گفته وی، بازرسی ها به وسیله کارشناسان نظارت و بازرسی، بازرسان و ناظران افتخاری سازمان صنعت، معدن و تجارت به صورت مستمر و روزانه از واحدهای صنفی و عرضه انجام شد.یحیایی افزود: در این بازرسی ها یکهزار و 177 پرونده تخلف ثبت شد.رئیس اداره نظارت و بازرسی سازمان صنعت، معدن و تجارت استان سمنان خاطر نشان کرد: گرانفروشی، کم فروشی، فقدان درج قیمت و نصب نرخ نامه، ارائه نکردن فاکتور و عرضه، فروش و نگهداری کالای قاچاق ازجمله تخلف های واحدهای صنفی است.یحیایی اضافه کرد: در 6 ماهه اول 97 یکهزار و 119 مورد شکایت مردمی به سامانه رسیدگی به شکایات مردمی سازمان صنعت، معدن و تجارت استان سمنان گزارش شده است.به گفته وی، از این تعداد پرونده شکایت مردمی 98 درصد آن به وسیله کارشناسان این سازمان رسیدگی و منجر به نتیجه شده است.به گزارش ایرنا، شهروندان می‌ توانند در صورت مشاهده هرگونه تخلف از سوی واحدهای صنفی، مراتب را با شماره تلفن گویا 124 سامانه ستاد خبری سازمان صنعت، معدن و تجارت استان سمنان گزارش کنند.استان سمنان حدود 50 هزار واحد صنفی دارد.7342/6103            "}