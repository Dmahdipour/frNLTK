{"onTitr":"","titr":" 2برابر اعتبار برای منابع طبیعی زنجان","describe":" وقتی اخبار وقوع سیل به باغات، اراضی و منازل مسکونی روستائیان  منتشر می شود، نوک پیکان همواره به سمت سازمان منابع طبیعی می رود. اینکه این سازمان در حوزه آبخیزداری چه کار انجام داده است و چه نتیجه ای در بر داشته است، همواره جای بحث و سوال داشته است.", "text":"خلیل آقاجانلو مدیر کل منابع طبیعی استان زنجان در این خصوص می گوید: متأسفانه در حوزه آبخیزداری با محدودیت اعتبارات مواجه هستیم. از آنجایی که سالانه یک تا 1.5 میلیون هکتار عملیات آبخیزداری در کشور انجام می‌شود ولی با وجود این 25 میلیون هکتار حوزه بحرانی و سیل‌خیز بوده که سهم استان در این بخش 800 هزار هکتار است.وی  ادامه می دهد: با این حال در سال گذشته مجموع اعتبارات تخصیص یافته از محل منابع ملی و استانی در حدود 10 میلیارد و 500 میلیون تومان بود اما امسال خوشبختانه  فقط در بحث آبخیزداری از صندوق توسعه ملی نزدیک به 13 میلیارد تومان اعتبار داریم، که در مجموع در سال 97 ، 20 میلیارد تومان در حوزه منابع طبیعی و آبخیزداری می‌توانیم هزینه کنیم که در مقایسه با سال های  گذشته با رشد صد درصدی اعتبارات مواجه بودیم.*بحران جدیوی در خصوص کاهش سطح آب‌های زیرزمینی و وقوع بحران آب که در سال های اخیر به یکی از چالش های روستائیان تبدیل شده است، اشاره می کند و ادامه می دهد: آبخیزداری و آبخوان‌داری در اولویت نخست برنامه‌های منابع طبیعی قرار دارد از همین رو با انجام پروژه پخش سیلاب زاکر19 هزار و 385هکتار عملیات آبخیزداری را تحت پوشش قرار داده و بخشی از آب شرب چاه‌های شرق زنجان را تأمین می‌کند.وی با بیان این‌که یکی از وظایف اصلی منابع طبیعی در راستای تعادل‌بخشی به آب‌های زیرسطحی و نیز مدیریت سیلاب‌های فصلی و بالا بردن سطح منابع آب زیرزمینی است، ادامه می دهد: از سه مرحله مهم (عرضه، انتقال و مصرف) در تولید آب منابع طبیعی در بخش آبخیزداری مسئولیت تولید آب از طریق جمع‌آوری و جذب آب‌های سطحی حاصل از بارش برف و باران و انتقال آن به آب‌های زیرسطحی است از آنجایی که بخش قابل توجهی از منابع مهم آبی ما در مناطق جنگلی که از پوشش گیاهی خوبی نیز برخوردار هستند ذخیره شده است. هم اکنون بحث مهم در این زمینه مدیریت مصرف آب است، در صورتی که به این بخش بی‌توجهی کنیم به طور یقین اقدامات آبخیزداری و یا هر اقدامات دیگری در بحث تولید آب به تنهایی نمی‌تواند کارساز باشد.*حمایت می کنیموی در ادامه ایجاد تغییر معیشتی زندگی روستائیان اشاره می کند و ادامه می دهد:  کشاورزان می توانند با ورود به عرصه کاشت و پرورش گیاهان دارویی به مراتب درآمد بیشتری کسب کنند چرا که با ورود به این بخش که ارزش افزوده بالایی دارد، می توان کارهای اساسی در این حوزه انجام گیرد.وی ادامه می دهد: در حدود 5 هزار اصله نهال برای پرورش گل محمدی در بین مردم توزیع شده است و در کنار آن کلاس‌های توجیهی نیز برگزاری می‌شود. هم اکنون میزان ارزش افزوده‌ای که گیاه دارویی ایجاد می‌کنند قابل توجه بوده طوری که یک اسانس گل محمدی در حدود 50 هزار دلار به فروش می‌رسد، مدیرکل منابع طبیعی و آبخیزداری استان با اشاره به این‌که در حال حاضر ستاد گیاهان دارویی در استان فعال بوده و منابع طبیعی نیز در آن عضو است، ادامه می دهد: در حوزه بازاریابی برای گیاهان دارویی نیز رایزنی‌ها انجام شده چرا که در حال حاضر در شهرک صنعتی کارگاه گلاب‌گیری فعال بوده و افرادی که اقدام به تولید گل محمدی در سطح گسترده کنند این واحد صنعتی تولیدات را خریداری می‌کند از همین رو امید به بهبود وضعیت داریم.*حفظ جنگل هایکی از وظایف سازمان منابع طبیعی حفظ جنگل هاست. هر ساله شاهد این هستیم که  بخش قابل توجهی از جنگل‌های استان طعمه حریق می‌شوند.مدیرکل منابع طبیعی و آبخیزداری استان در مورد اعتبارات حفظ جنکل اظهار می کند: از مجموع کل‌ اعتبارات درصدی نیز به حوزه جنگل‌ها اختصاص داده شده است ولی باید به این نکته توجه شود که میزان حریق در جنگل‌های استان در مقایسه با سال‌های گذشته روند کاهشی داشته و در مورد تجهیزات نیز کمبودی نداریم چرا که بیشتر آتش‌سوزی‌ها در جنگل‌های واقع در مناطق صعب‌العبور رخ می‌دهد که امکان حمل ابزارآلات سنگین به این مناطق وجود ندارد از همین رو بهترین روش در این بخش استفاده از ابزارآلات سبک و قابل حمل برای خاموش کردن آتش است.وی دلیل اصلی آتش‌سوزی‌ها در استان را عامل انسانی می داند و ادامه می دهد: نکته قابل توجه در این بخش موضوع پیشگیری و جلوگیری از آتش‌سوزی جنگل‌هاست که در این زمینه نیاز به فعالیت‌ها و ارائه آموزش‌های زیادی وجود دارد هر چند این آموزش‌های ارائه شده نیز تأثیرگذار بوده و توانسته میزان آتش‌سوزی در جنگل‌های استان را به 0.1 کاهش دهد چرا که در سال 95، 1400 هکتار از جنگل‌های استان دچار آتش‌سوزی شد که این میزان از ابتدای سال تاکنون به 45 هکتار رسیده است.*روزنامه همشهری ** زهرا هادیلو8068/3216            "}