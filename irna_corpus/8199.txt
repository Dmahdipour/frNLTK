{"onTitr":" رسانه مالزیایی:    ","titr":" افزایش بهای نفت به رشداقتصادی کشورهای نوظهور آسیب می زند","describe":" کوالالامپور- ایرنا- یک رسانه مالزیایی گزارش داد: افزایش بهای نفت احتمالا به رشد اقتصادی و تقاضای نفت کشورهای نوظهور لطمه می زند.", "text":"به گزارش روز جمعه ایرنا، روزنامه استار دراین زمینه نوشت: طبق گزارش سازمان بین المللی انرژی تقاضای نفت خام برای رشد اقتصاد جهانی در سال جاری به 1.4 میلیون بشکه در روز افزایش یافته است.افزایش شدید نفت خام در بازارهای جهانی به میزان تقاضای مورد نیاز انرژی لطمه زده و احتمالا به کشورهایی با اقتصاد عمدتا صادر کننده صدمه خواهد زد.طبق این گزارش بهای نفت خام برنت، از اواسط ماه اوت (شهریور) به دلیل نگرانی از کاهش عرضه نفت ایران و ونزوئلا بیش از 20 درصد افزایش یافته است.این رسانه منطقه ای مالزیایی نوشت: عربستان سعودی، بزرگترین صادر کننده نفت خام در جهان، ترجیح می دهد نفت برنت در سقف بیش از 80 دلار در هر بشکه عرضه شود زیرا بازار جهانی نفت پس از کاهش عرضه ایران  در پی تحریم آمریکا نیازمند ایجاد توازن است.نفت خام برنت در بازار منطقه ای سنگاپور روز جمعه با افزایش 0.4 درصدی بیش از 84 دلار در هر بشکه به فروش رفت.سازمان بین المللی انرژی ابراز نگرانی کرده است که  انرژی گران سبب کاهش روند رشد اقتصادی درجهان شود به ویژه کشورهای نوظهور اقتصادی که مصرف انرژی بالایی در صنایع خود دارند با مشکلات بیشتری روبرو خواهند شد.دونالد ترامپ رئیس جمهوری آمریکا پس از خروج از توافقنامه بین المللی برجام ، تحریم های یکجانبه ای را علیه ایران وضع کرد که تاکنون با مخالت اتحادیه اروپا ، اعضای دائم شورای امینت  و بسیاری از کشورهای جهان روبرو شده است.شبد**1599*9122            "}