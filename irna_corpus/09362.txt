{"onTitr":"","titr":" کامیاران میزبان کاروان قرآنی نور شد","describe":" سنندج - ایرنا - کاروان قرآنی نور متشکل از یک قاری برجسته و بین المللی و یک حافط کل قرآن روز چهارشنبه با حضور در شهرستان کامیاران محفل انس با قرآن در مسجد جامع این شهر برپا کردند.", "text":"به گزارش ایرنا، این محفل معنوی و روحانی با حضور پرشور اقشار مختلف مردم توسط اداره فرهنگ و ارشاد اسلامی با همکاری دبیرخانه شورای توسعه قرآن کردستان برگزار شد.رئیس اداره فرهنگ و ارشاد اسلامی کامیاران در حاشیه این محفل نورانی گفت: این کاروان قرآنی متشکل از محمد مهدی فروغی قاری برجسته و بین المللی کشور و محمدحسین سلیمانی پور حافظ کل قرآن کریم است.زبیرحسین پناهی افزود: حضور این کاروان در شهرستان با رایزنی های اداره کل فرهنگ وارشاد اسلامی با مجمع تقریب مذاهب و مشارکت دستگاه های عضو شورای فرهنگ قرآنی امکانپذیر شده است.وی برگزاری این محافل معنوی را در راستای تقریب و توسعه فرهنگی قرآنی دانست و افزود: حضور کاروان نور آغاز یک حرکت است و تلاش می شود به صورت مستمر و مداوم زمینه حضور حافظان و قاریان بین المللی و برجسته کشور در شهرستان فراهم شود.دبیر شورای توسعه فرهنگ قرآنی کامیاران به برگزار شدن مشترک این محفل با حضور قاریان استانی و شهرستان اشاره کرد و یادآور شد: هیوا باباصفری، محمود مردوخیان، سید پیمان احمدی قاریان شهرستانی کاروان قرآنی نور را همراهی کردند.رئیس اداره فرهنگ و ارشاد اسلامی کامیاران انس با قرآن را موثرترین راه حرکت به سوی خدا دانست و تاکید کرد: برای داشتن جامعه ای سالم در آینده باید نوجوانان و جوانان را به دوستی با قرآن سوق داد.حسین پناهی با بیان اینکه در تابستان گذشته در ٣٢ کانون فرهنگی هنری مساجد این شهرستان کلاس های آموزشی برگزار شده است، گفت: در هر کدام از این کانون ها 2 کلاس برگزار شده است.وی اضافه کرد: این کلاس ها در رشته های روخوانی و روانخوانی قرآن، مهارت های اسلامی، حرفه آموزی، مسائل آموزشی و اردو بوده است.کامیاران با 102 هزار نفر جمعیت در 65 کیلومتری جنوب سنندج واقع شده است.7349/9102            "}