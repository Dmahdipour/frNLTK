{"onTitr":"","titr":" یکصد پرونده تخلف صنفی در نهبندان تشکیل شد","describe":" بیرجند - ایرنا - رئیس اداره صنعت، معدن و تجارت نهبندان گفت: یکصد پرونده تخلف صنفی به ارزش 338 میلیون تومان از آغاز امسال تاکنون در این شهرستان تشکیل شده است.", "text":"رضا اردونی روز چهارشنبه در گفت و گو با خبرنگار ایرنا افزود: امسال چهار هزار مورد بازرسی و 41 مورد گشت مشترک از یکهزار و 399 واحد صنفی شهرستان انجام شد.وی گرانفروشی، احتکار، کم فروشی، رعایت نشدن دستورالعمل های بهداشتی و درج نکردن قیمت را از جمله تخلفات واحدهای صنفی عنوان کرد.رئیس اداره صنعت، معدن و تجارت نهبندان گفت: 9 پرونده قاچاق کالا در 6 ماه گذشته به ارزش 2 میلیارد ریال و همچنین در این مدت سه پرونده احتکار کالا به ارزش 48 میلیون تومان تشکیل شد.وی اظهار داشت: کمیته نظارت و بازرسی به صورت هفتگی برای رصد بازار و برخورد و پیشگیری از وقوع تخلفات صنفی در شهرستان برگزار می شود.یکهزار و 399 واحد صنفی در شهرستان نهبندان فعال است که از این تعداد یکهزار و 85 واحد توزیعی و خدماتی و 314 واحد تولیدی و خدمات فنی هستند.شهرستان نهبندان با 26 هزار کیلومترمربع مساحت از شمال و غرب به شهرستان بیرجند، از جنوب به استان های سیستان و بلوچستان و کرمان و از شرق به افغانستان و شهر زابل محدود می شود.مرکز این شهرستان در 200 کیلومتری بیرجند است.7556*3028            "}