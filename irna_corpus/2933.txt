{"onTitr":"","titr":" حمله به مامور اورژانس","describe":" تهران- ایرنا- ضرب و جرح ماموران اورژانس در چند روز اخیر خبرساز شده است، چند روز پیش در چابهار و امروز در تهران.", "text":"چند روز پیش افراد مسلح ناشناس به آمبولانس اورژانس ۱۱۵ پایگاه نوبندیان (چابهار) در حین انجام ماموریت راننده و تکنسین فوریت‌های پزشکی حمله و آنان را زخمی کردند. امروز نیز یک موتورسوار در تهران با خودرو آمبولانس برخورد کرد و پس از پیاده شدن تکنسین اورژانس برای بررسی اتفاق، ناگهان موتورسوار به همراه دوستان خود تکنسین را مورد ضرب و جرح قرار داد. این ضرب و جرح موجب مجروح شدن، شدید تکنسین شد.* استخوان در گلوبانویی 40ساله امروز با حالت خفگی و مشکل تنفسی، توسط همراهان به پایگاه اورژانس آل یاسین ساری آورده شد. کارشناسان فوریتهای پزشکی مستقر در این پایگاه، بعد از اعلام این مورد به مرکز ارتباطات و بررسی وضعیت و گرفتن شرح حال دریافتند که این بانو به دلیل وجود یک جسم خارجی در راه هوایی (تنفسی) دچار مشکل شده است.تیم اورژانس ساری با بررسی مستقیم راه تنفسی این زن از طریق لارنگوسکوپی استخوان تیزی را که در راه هوایی او گیر کرده بود، با استفاده از پنس خارج کردند.لارنگوسکوپ دستگاهی است که در آمبولانس وجود دارد و کارشناسان فوریت های پزشکی با استفاده از آن برای قرار دادن لوله در راه تنفسی کسانی که دچار مشکل تنفسی می شوند کمک می کنند تا به مصدوم تنفس مصنوعی داده شود.*نجات در تالشجوان 32 ساله ای که در تالش دچار ایست قلبی- تنفسی شده بود،‌ توسط ماموران فوریتهای پزشکی نجات یافت.بر اساس این گزارش به دنبال اطلاع اورژانس ۱۱۵ تالش، تکنسین های فوریتهای پزشکی بر بالین بیمار حاضر شدند.این جوان پس از بررسی وضعیت‌ این جوان ۳۲ ساله که دچار ایست قلبی- تنفسی شده بود و اقدامات درمانی لازم، به بیمارستان شهید نورانی تالش انتقال داده شد. * مرگ برنجیسازمان پزشکی قانونی امروز خبر داد: 308  نفر بر اثر مسمومیت با قرص برنج فوت کردند؛ این افراد از ابتدای فروردین تا پایان مرداد امسال بر اثر مسموم شدن با قرص برنج در کشور جان خود را از دست دادند، مقایسه این میزان جانباخته با قرص برنج با مدت مشابه سال گذشته با 236 نفر فوتی 30.5 درصد افزایش را نشان داده است.پزشکی قانونی در گزارش خود اعلام کرد: در سال های اخیر آمار تلفات مسمومیت با قرص برنج با سیر صعودی مواجه بوده است. طی هفت سال گذشته (از 1390 تا 1396) آمار مرگ ناشی از مسمومیت با قرص برنج بیشتر با روند صعودی همراه بوده است و فقط در سال های 1393 و 1394 این آمار کاهش یافت، اما در دو سال بعد از آن نیز دوباره روند افزایشی را در پیش گرفت.بر اساس گزارش پزشکی قانونی، با توجه به اینکه تاکنون مکانیسم دقیق بروز اثرات سمی فسفیدآلومینیوم (قرص برنج ) در انسان شناخته نشده است، هیچ پادزهر اختصاصی در درمان مسمومیت حاد با قرص برنج وجود ندارد. علائم مسمومیت بعد از 10 دقیقه نمایان می شود و فرد در کمتر از 6 ساعت جان می بازد. * آسیب 2 هزار خانه در سیل مازندرانسیلاب  در هفته جاری 4 استان خراسان شمالی، گلستان، مازندران و گیلان را متأثر کرده است، فقط در استان مازندران بیش از 2 هزار واحد مسکونی از ۳۰ تا ۶۰ درصد آسیب دیدند. میزان خسارت وارد شده متأثر از سیل روز جمعه و شنبه ۱۳و ۱۴ مهر در مازندران، 705 میلیارد تومان برآورد شده است. این میزان خسارت در حوزه زیرساخت‌ها شامل ابنیه، پل ها، راه‌های روستایی، واحدهای مسکونی آسیب دیده و خسارات وارده به بخش کشاورزی شامل آبزی پروری، دام و طیور بوده است.اجتمام * 3377 * 3063            "}