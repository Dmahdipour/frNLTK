{"onTitr":"","titr":" دختران کونگ فو کار آذربایجان غربی سه مدال کشوری کسب کردند","describe":" ارومیه- ایرنا- رییس هیات کونگ فو و هنرهای رزمی آذربایجان غربی گفت: 'کوثر هاشم زاده، آیدا اصغری و نگار ولی' به ترتیب موفق به کسب یک نشان طلا و 2 برنز در رقابت های قهرمانی جوانان کشور شدند.", "text":"یوسف بیداردل روز جمعه در گفت و گو با خبرنگار ایرنا افزود: این مسابقات با حضور 29 تیم از استان های مختلف در رده جوانان در مجموعه ورزشی امام خمینی (ره) شهر گرگان برگزار شد.وی بیان کرد:  هاشم زاده در وزن منفی 45 کیلوگرم مدال طلا را بر گردن آویخت، نگار ولی مدال برنز وزن منفی 51 کیلوگرم را نصیب خود کرد و آیدا اصغری نیز مدال برنز وزن منفی 59 کیلوگرم را به دست آورد.وی ادامه داد: در این پیکارها 250 ورزشکار در اوزان مختلف با هدایت 60 مربی و سرپرست به مدت 2 روز رقابت های خود را به انجام رساندند.به گفته وی نفرات برتر اوزان مختلف این رقابت ها به اردوی تیم ملی برای حضور در رقابت های بین المللی دعوت می شوند.به گزارش ایرنا تیر ماه امسال مسابقات انتخابی بانوان استان با قهرمانی تیم ارومیه در رده های سنی نونهالان، نوجوانان، جوانان و بزرگسالان برگزار شد.پیشتر چهار ورزشکار استان به نام های مریم جلیل پور، عباس پورحسن، ناصر ناصری و علی نمدیان به اردوی تیم ملی گونگ فو دعوت شده اند.7156/2093            "}