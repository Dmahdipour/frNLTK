به گزارش روز جمعه شبکه خبری المسیره، یک منبع یگان موشکی ارتش یمن گفت: این یگان با موشک کوتاه برد توپخانه، مواضع مزدوران عربستانی را در فرضه نهم به دقت مورد هدف قرار داد و خسارات زیادی به آنها وارد کرد.یگان توپخانه ای ارتش یمن پیش از این نیز در عملیاتی مشترک با یگان پهپاد نیروی هوایی، چند موضع مزدوران عربستانی در فرضه نهم را هدف قرار داد همچنین یگان موشکی نیز یک موشک نوع بدر یک به محل تجمع نظامیان سعودی در عسیر شلیک کرد.هواپیماهای متجاوز آمریکایی سعودی که از شب گذشته تاکنون مناطق مختلف استان الحدیده را بمباران کرده، ساعتی قبل مخزن آب در جزیره کمران را هدف حملات هوایی خود قرار دادند.وزارت بهداشت یمن روز پنجشنبه از کشته و مجروح شدن شمار زیادی افراد غیر نظامی در حمله هوایی و دریایی ائتلاف متجاوز عربی به بیمارستان الدریهمی در الحدیده ( غرب ) این کشور خبر داد.در این حمله که توسط جنگنده های ائتلاف و ناوهای جنگی آن مستقر در دریای سرخ انجام گرفت، ساختمان بیمارستان و مرکز ارایه خدمات به مادران باردار و کودکان الدریهمی کاملا تخریب شده است.این منبع اضافه کرد که در زمان حاضر امکان شمارش کشته و زخمی های این حملات وجود ندارد چرا که نیروهای متجاوز از نزدیک شدن خودروهای امدادگر به منطقه جلوگیری می کنند.شبد** 1453*9122
      
      