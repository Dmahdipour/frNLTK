{"onTitr":"","titr":" 90 میلیون دز واکسن مارک طیور وارد کشور می شود","describe":" کرج- ایرنا- مدیرکل دفتر مبارزه با بیماری‌های طیور، زنبورعسل و کرم ابریشم سازمان دامپزشکی گفت: طی سه ماه آینده 90 میلیون دز واکسن مارک طیور با هدف کنترل بیماری ها وارد کشور می شود.", "text":"به گزارش ایرنا، علیرضا اکبرشاهی روز سه‌شنبه در همایش روز جهانی تخم‌مرغ که در موسسه تحقیقات علوم دامی کشور مستقر در کرج افزود: نبود این واکسن سبب بروز مشکلات زیادی در بخش طیور شد که با رایزنی های صورت گرفته این مشکل مرتفع خواهد شد.«واکسن بیماری مارک در فارم های پرورش مرغ تخمگذار، مرغ مادر تخمگذار، مرغ مادر گوشتی و مرغ اجداد تخمگذار مایه کوبی می شود. بیماری مارک کاهش تولید و مرگ و میر در واحدهای مرغداری به دنبال دارد.»اکبرشاهی ادامه داد: یک هزار و 800 واحد تخمگذار در کشور وجود دارد که  75 درصد تولید کشور تخم مرغ در هفت استان از جمله آذربایجان شرقی، قزوین، قم، تهران و البرز متمرکز شده است.وی خاطرنشان کرد: 18 هزار میلیارد ریال بیماری نیوکاسل در سال های اخیر به صورت غیر مستقیم به واحدهای پرورش طیور کشور خسارت وارد کرد.مدیرکل دفتر مبارزه با بیماری های طیور، زنبور عسل و کرم ابریشم سازمان دامپزشکی کشور اظهار داشت: عدم وجود ساختار امنیت زیستی مناسب، نوسان قیمت،  شرایط تولید و جمع آوری کود از جمله مشکلات صنعت طیور کشور است.اکبرشاهی با بیان اینکه مجوز 130 واحد مرتبط با بسته بندی و آماده سازی تخم مرغ تحت نظارت سازمان دامپزشکی صادر شده است ، گفت: حمل و نقل  فضولات طیورمرغ یکی از مشکلات این بخش است که به همین منظور از محل اعتبار توسعه گلخانه وام 6درصدی به صنعتگران این بخش داده خواهد شد.17 مهرماه به عنوان روز جهانی تخم مرغ نامگذاری شده است.7414/ 6155            "}