{"onTitr":"","titr":" همه امکانات برای مقابله با سیلاب به کار گرفته شود","describe":" رشت - ایرنا - اسحاق جهانگیری معاون اول رئیس جمهوری در گفت و گوی تلفنی با استاندار گیلان، بر ضرورت به کار گیری همه امکانات برای مقابله با سیلاب تاکید کرد.", "text":"گزارش پایگاه اطلاع رسانی دولت به ایرنا حاکیست؛ جهانگیری در این گفت و گوی تلفنی، بر بسیج همگانی و بکارگیری همه امکانات و نیرو‌های ستاد مدیریت بحران در استان‌های مازندران و گیلان به منظور کمک‌رسانی و جلوگیری از بروز خسارت به زیرساخت‌ها و شبکه خدمات شهری تاکید کرد.وی ضمن اطلاع از آخرین وضعیت خسارات ناشی از بارش شدید باران و وقوع سیل در این دو استان، خواستار آماده‌باش کامل نیروهای امدادی جهت رسیدگی فوری و امدادرسانی به مصدومین و خسارت دیدگان شد.معاون اول رئیس جمهوری در ادامه این گفت و گوی تلفنی همچنین ضمن ابراز همدردی با خانواده جانباختگان، مصدومین و خسارت‌دیدگان، از استاندار و سایر مدیران استان های مازندران و گیلان خواست با بکارگیری تمام ظرفیت‌های استان و نیز استان‌های همجوار، هرچه سریعتر اقدامات لازم را در جهت رفع آبگرفتگی معابر و مدیریت اوضاع تا زمان بازگشت شرایط به حالت عادی انجام دهند.بارش باران از بعدازظهر دیروز (جمعه) در برخی نقاط و در بعضی ساعت ها به قدری شدید بود که موجب  ابگرفتگی در شهرها و جاری شدن سیلاب شد. وقوع سیلاب خسارت هایی را به تاسیسات زیر بنایی استان وارد کرده و تا کنون موجب تخریب چندین دستگاه پل، بسته شدن برخی راه های فرعی و  بروز مشکلاتی  برای مردم شده است.7296/2007            "}