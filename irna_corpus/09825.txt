{"onTitr":" مدیرکل کمیته امداد خراسان رضوی:    ","titr":" 42 میلیارد ریال کمک خراسانیها در جشن عاطفه ها جمع آوری شد","describe":" مشهد- ایرنا- مدیرکل کمیته امداد امام خمینی(ره) خراسان رضوی گفت: 42 میلیارد ریال کمک مردم این استان در مرحله نخست برگزاری جشن عاطفه ها جمع آوری شد که در مقایسه با پارسال 15 درصد بیشتر شده است.", "text":"حبیب‌الله آسوده روز چهارشنبه در مراسم آغاز مرحله دوم اجرای جشن عاطفه ها افزود: این مرحله همزمان با سراسر کشور با مشارکت دانش آموزان در سطح مدارس برگزار می شود.وی هدف جشن عاطفه‌ها را ترویج فرهنگ احسان و انفاق در بین دانش آموزان ذکر و بیان کرد: دانش آموزان سفیران انفاق و نیکوکاری در مدارس هستند. او همچنین بر آمادگی کمیته برای فراهم کردن بستر تحصیل دانش آموزان نیازمند و غیرمددجو تاکید و بیان کرد: این امر به‌ منظور جلوگیری از ترک تحصیل دانش آموزان نیازمند است تا فقر مالی سبب عدم ادامه تحصیل آنها نشود.وی ادامه داد: کمیته امداد در خراسان رضوی 35 هزار بسته تحصیلی و نوشت ‌افزار را تا قبل از شروع سال تحصیلی تهیه کرد که 25 هزار مورد آن بین دانش آموزان مددجو و بقیه بین دانش آموزان نیازمند توزیع شده است. مدیرکل کمیته امداد خراسان رضوی همچنین گفت: صف اعطای تسهیلات کارگشایی و اهدای جهیزیه به مددجویان تحت حمایت در این استان صفر شده است. همچنین ظرف سه ‌ماه اخیر با توجه به بحران اقتصادی و حمایتهای دولت و مجلس شورای اسلامی علاوه بر افزایش 14 درصدی حقوق مددجویان، 9 هزار خانوار جدید به چرخه حمایتی این نهاد در خراسان رضوی وارد شدند.7496/1858            "}