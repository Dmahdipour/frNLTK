{"onTitr":"","titr":" حمایت از محیط زیست وسیله‌ای برای درآمد زایی","describe":" تهران- ایرنا- در زمانه‌ ای که ما دچار مشکلات اقتصادی شدیم همچنان تشکل‌های مردمی سنگ آشغال کف خیابان را به سینه می‌زنند، برای درختان نگرانند، یا به حفاظت این و آن موجود زنده می‌پردازند.", "text":"روزنامه روزان در یادداشتی به قلم اکبر زمانی منتقد آورده است: زمانه‌ای که مردم دچار مشکلات اقتصادی اند باید تمام هم و غم مردم اقتصاد باشد تا جامعه و کشور از این معضل بیرون آید ولی همچنان می‌بینیم سازمان ‌های مردم نهاد تمام دغدغه‌شان محیط زیست است. این موضوع را اگر چند علتی نگاه کنیم یک علت اساسی آن است که از این محیط زیست مردم پول در می‌آورند با شعار محیط زیستی بیشترین تخریب را اعمال می‌کنند. دستگاه ‌های نظارتی هم توجه عمیقی به آن ندارند. زیرا در این زمان، اغلب مردم به فکر نان فردای خود هستند و چگونه انجمن‌های مردم نهاد با جیب خالی و بدون چشمداشت فعالیت می‌کنند. تردید نیست شاید از همین شعار حفاظت از محیط زیست درآمدزایی، آن ‌هم با تخریب محیط زیست انجام شود.مردم امروزه ساده ترین راه برای درآمدزایی را برمی‌گزینند. دیگر کسی به فکر بیل دست گرفتن برای پول در آوردن نیست. درتجارت جهانی الزام به یک سری قاعده هایی است که هر کس می‌تواند آن ‌را یاد بگیرد و کسب درآمد کنند. تصور کنید با این اوصاف عده‌ای برای محیط زیست که هیچ سودی به جهت مادی برایشان ندارد، عملی انجام دهند. این فردگرایی شدیدی است که کل دنیا را فرا گرفته است و فرد در مرحله اول به منافع فردی خود می‌اندیشد تا چیزی شبیه منافع جمعی.برای مثال افراد با نام پاکسازی از فلان نقطه، افرادی را جمع می‌کنند و در قالب تور به جاهای کمتر دست خورده طبیعت می‌برند و آنجا را به افتضاح می‌کشانند. منافع فردی تنها پول نیست کما اینکه در این دسته ‌ها کمبود‌های شخصیتی و جنسی و... نیز ارضا می‌شود.افراد طوری از محیط زیست حرف می‌زنند که گویی همین چند ساعت دیگر نابود می‌شود در صورتی که خودشان مخربان اصلی آن هستند. طبیعت ویرانگر است. صحرای آفریقا زمانی دریا بوده است‌، دایناسورها نابود شدند بر مبنای همین تغییرات جوی و طبیعت بوده است که نابود شده است. یادمان باشد که طبیعت ویرانگر و وحشی است! زیاد به فکر حفاظتش نباشیم! خودش هر کاری بخواهد می‌کند و ما در برابر طبیعت باید تسلیم باشیم از خشکسالی تا سیل و زلزله هایش! درست است انسان تخریب می‌کند، جو و هوا را تغییر می‌دهد، زمین را گرم می‌کند اما تخریب من و تو که شاید پوست تخمه‌ای روی زمین بیندازیم هیچ است و طبیعت برای ما توفان و سیلاب راه نمی‌اندازد بلکه دغدغه ما باید برای معدن‌های شن و ماسه‌، مرغداری و... باشد اگر قرار است دغدغه محیط زیستی داشته باشیم. درغیر این ‌صورت ما برای ارضای نیاز مادی، شخصیتی و...فعالیم.*منبع: روزنامه روزان،1397،7،18**گروه اطلاع رسانی**9117**9131            "}