{"onTitr":"","titr":" حفاری تونل 6.4 کیلومتری آزاد راه تهران - شمال پایان یافت","describe":" کرج-ایرنا- عملیات حفاری بزرگترین تونل  آزاد راه تهران - شمال به طول 6 هزار و400 متر روز شنبه با حضور وزیر راه و شهرسازی  و استاندار البرز به پایان رسید.", "text":"به گزارش ایرنا، وزیرراه و شهرسازی درآئین گشایش این پروژه گفت: این تونل بزرگترین پروژه مهندسی ایران در بخش جاده ای به شمار می رود.عباس آخوندی افزود: پس از بهره برداری از قطعه 2 آزاد راه تهران - شمال، مردم عظمت مهندسی را در خلق این تونل خواهند دید و می توان به آینده مهندسی کشور بالید.وی اضافه کرد: این پروژه از نظر مهندسی، به کارگیری فناوری نوین و استفاده از رویه بتنی به صورت بسیار گسترده یکی از آثار ارزشمند عمرانی در کشور محسوب می شود.آخوندی گفت: قطعه یک آزاد راه تهران - شمال به طول 32 کیلومتر دارای 18 دهنه تونل و 18 دستگاه پل است که درواقع کل مسیر از داخل تونل عبور می کند.وی ادامه داد: تونل تالور به طول چهارهزار و500 متر در قطعه یک آزاد راه تهران - شمال پس از تونل قطعه دوم به عنوان دومین تونل طولانی این آزاد راه به شمار می آید. وزیر راه و شهرسازی اظهار داشت: تا پیش از این تجربه تونل 2 پوسته را نداشتیم اما برای نخستین بار است که تونل 2 پوسته به طول چهارهزار و 500 متر در قطعه یک این پروژه اجرایی شده است.آخوندی گفت: قطعه 2 آزاد راه تهران - شمال 22 کیلومتر طول مسیر دارد که 67 درصد آن تونل یا پل است.وی ادامه داد: تعبیه تونل 6 هزار و 400 متری در قطعه 2 آزاد راه - تهران شمال یک کار بسیار بزرگ عمرانی است.وزیر راه و شهر سازی اظهار داشت:  تولید سیمان از سنگ های معدنی بهتر و ارزان تر تمام می شود که می می بایست در این زمینه کار بیشتری کرد.وی گفت: می توان رویه های بتنی  در تونل های کشور را توسعه داد زیرا میانگین عمر این  رویه ها 25 سال است اما تا 50 سال نیز توانسته اند عمر کنند.آزاد راه تهران - شمال دارای چهار قطعه است که قرار است تا پایان امسال قطعه یک این آزاد راه به بهره برداری برسد.در صورت گشایش این مسیر ترافیک جاده قدیمی کرج - چالوس روان سازی می شود.7414/ 6155            "}