{"onTitr":"","titr":" انفجار گاز به یک مجتمع مسکونی در ارومیه خسارت زد","describe":" ارومیه- ایرنا- مدیرعامل سازمان آتش نشانی و خدمات ایمنی شهرداری ارومیه گفت: انفجار گاز طی روز جاری در یک مجتمع مسکونی در شهر ارومیه به 15 تا 20 واحد مسکونی آسیب جدی وارد کرد و 10 نفر نیز مصدوم شدند.", "text":"ابراهیم شاد قوشچی روز یکشنبه در گفت و گو با خبرنگار ایرنا افزود: در پی تماس تلفنی شهروندان با سامانه 125 مبنی بر انفجار گاز در خیابان کشاورز ارومیه، گروه اطفای حریق به سرعت به محل مورد نظر اعزام شد.وی با اشاره به اینکه این حادثه فوتی نداشت، بیان کرد: حادثه بر اثر انفجار گاز در طبقه سوم این مجتمع اتفاق افتاده بود.به گزارش ایرنا شهر ارومیه 750 هزار نفر جمعیت و بیش از 11 هزار هکتار مساحت دارد؛ 10 ایستگاه آتش نشانی با 50 دستگاه خودرو آتش نشانی و 200 نفر نیروی انسانی ماهر در ارومیه فعال است.میانگین زمانی رسیدن ماموران آتش نشانی به محل عملیات در داخل شهر ارومیه کمتر از چهار دقیقه و در خارج از شهر کمتر از 15 دقیقه است.ماهانه به طور متوسط بیش از 110 ماموریت آتش نشانی در ارومیه انجام می شود.8137/3072            "}