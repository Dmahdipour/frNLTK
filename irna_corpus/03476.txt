{"onTitr":" فرمانده انتظامی گنبدکاووس:    ","titr":" پلیس با آلودگی صوتی خودرو و کشف حجاب در آن برخورد می کند","describe":" گنبدکاوس - ایرنا - فرمانده انتظامی گنبدکاووس گفت: پلیس با خودروهایی که آلودگی صوتی ایجاد کرده و یا سرنشنیان آن کشف حجاب کنند، برابر مقررات برخورد می کند.", "text":"به گزارش خبرنگار ایرنا، سرهنگ محمود علی فر روز سه شنبه در نشست هم اندیشی پلیس با اصناف گنبدکاووس گفت: پلیس به صورت محسوس و نامحسوس پلاک خودروهایی که آلودگی صوتی ایجاد می کنند و یا سرنشینان آن کشف حجاب می کنند، ثبت و مالکان آن را فرا می خواند.وی افزود: در مرحله نخست به متخلفان تذکر داده می شود و در صورت تکرار، خودرو توقیف و مالک و متخلفان آن به مراجع قضایی معرفی می شوند.سرهنگ علی فر با تاکید بر ضرورت رعایت قوانین رانندگی و نیز مسائل اخلاقی در جامعه  اضافه کرد: پلیس با این تخلفات برخورد می کند اگرچه برخی قوانین این حوزه نیز بایستی اصلاح شود.وی با قدردانی از مشارکت مردم با پلیس در تامین امنیت، پیشگیری از جرائم و برخورد با متخلفان، تصریح کرد: پلیس بدون همکاری مردم قادر به تامین امنیت پایدار نیست و بهترین نوع مشارکت مردم با پلیس، اطلاع رسانی موارد مشکوک درحوزه های مختلف و نیز رعایت توصیه های انتظامی از سوی مردم است.فرمانده انتظامی گنبدکاووس همچنین با قدردانی از همکاری و تعامل اصناف و بازاریان با پلیس گفت:سرقت و کشوزنی بیشترین جرایم در حوزه بازار  است که کسبه با رعایت نکات ایمنی و توصیه های پلیس و یا نصب دوربین مداربسته می توانند از آن جلوگیری کنند.سرهنگ علی فر افزود: مجموعه انتظامی متعلق به مردم است و همکاری و مشارکت همه اقشار مردم، به پلیس در تامین امنیت پایدار کمک می کند.وی از بازاریان گنبدکاووس نیز درخواست کرد تا در شرایط اقتصادی فعلی جامعه، با رعایت بیشتر انصاف از گرانفروشی یا احتکار کالا بشدت پرهیز نمایند.به گزارش ایرنا، دراین همایش که اعضای هیات رییسه و برخی روسای اتحادیه های صنفی گنبدکاووس نیز حضور داشتند، عادل همت زاده، رییس اتاق اصناف این شهرستان در سخنانی با قدردانی از تلاش های انتظامی در تامین امنیت پایدار، گفت: پلیس و اصناف مکمل یکدیگر در تامین نظم و امنیت در بازار هستند.در این مراسم، بازاریان گنبدی از مسئولان انتظامی این شهرستان با اهدای لوح سپاس و هدایایی تجلیل کردند.** ورزش از عوامل مهم در پیشگیری از جرائم استفرمانده انتظامی گنبدکاووس همچنین در دیدار رییس اداره ورزش و جوانان این شهرستان با تاکید برضرورت توسعه فضاهای ورزشی، گفت: ورزش از عوامل مهم در پیشگیری از جرائم در جامعه بویژه در قشر جوان است.سرهنگ علی فر بابیان اینکه جامعه نگاه ویژه ای به جوانان دارد، افزود: فراهم کردن امکانات حداقلی برای ورزش این قشر که از سرمایه های با ارزش کشور هستند بایستی مورد توجه بیشتر ادارات و نهادها بویژه ورزش و جوانان قرار گیرد.وی اضافه کرد: گنبدکاووس درحوزه ورزش بویژه رشته های 'فوتبال، والیبال و سوارکاری' از شهرستان های بنام کشور است و این ظرفیت خوبی برای توسعه فضاهای ورزشی برای رشد استعدادهای جوانان این منطقه است. سرهنگ علی فر گفت: حداقل کاری که می توان برای جوانان علاقه مند به ورزش انجام داد اختصاص زمین یا مکان هایی در مقیاس کوچک در محلات است تا این قشر بتوانند به ورزش بپردازنند.وی همچنین برلزوم توجه به ورزش بانوان و توسعه ورزش همگانی در گنبدکاووس تاکید کرد و افزود: برخی مناطق این شهر ازجمله دو طرف کمربندی صیاد شیرازی مکان مناسبی برای ورزش خانواده ها است.به گزارش ایرنا، حجت الله یوسفی رییس اداره ورزش و جوانان گنبدکاووس نیز در این دیدار با قدردانی از تلاش های انتظامی این شهرستان در تامین آرامش روانی ورزشکاران و برگزاری مسابقات ورزشی، گفت: برای ایجاد زیرساخت ها و توسعه فضاهای ورزشی همه ادارات و نهادها باید با این اداره تعامل و همکاری بیشتری داشته باشند. این دیدارها به مناسبت هفته نیروی انتظامی ( 13 تا 19 مهر ) درمحل ستاد انتظامی گنبدکاووس به صورت جداگانه برگزار شد.شهرستان گنبدکاووس با 350 هزار نفر جمعیت درشرق استان گلستان واقع است.1860/3039/            "}