{"onTitr":"","titr":" اجتماع زائران اربعین حسینی در شهر یزد برگزار شد","describe":" یزد - ایرنا - اجتماع زائران اربعین حسینی استان یزد با هدف تنظیم مرثیه های اهل بیت (ع ) و انسجام کاروان پیاده روی ، پنجشنبه شب در مسجد دانشگاه فرهنگیان مرکز این استان برگزار شد.", "text":"به گزارش خبرنگار ایرنا، در این اجتماع که جمعی از مسئولان، دانشجویان و اقشار مختلف مردم حضور داشتند، ابتدا زیارت عاشورا قرائت شد و سپس مداحان اهل بیت عصمت و طهارت  به نوحه خوانی و مرثیه سرایی پرداختند.همچنین دبیر مجمع هیات های دانشجویی استان یزد با اشاره به اهمیت و نقش همفکری، هم اندیشی و همکاری در برگزاری هرچه بهتر پیاده روی اربعین حسینی، ابراز امیدواری کرد که بتوان از لحظه های حضور در عتبات عالیات در عراق استفاده کرد.محمدعلی سالاری افزود: پیاده روی اربعین نقش مهمی در سطح جهان برای نشان دادن وحدت و همدلی میان مسلمانان در برابر زیاده خواهی استکبار جهانی دارد.همچنین مدیر حج و زیارت یزد با یادآوری استقرار اعضای کنسولگری عراق در این شهر برای صدور روادید زائران استان گفت: تاکنون هفت هزار و 69 فقره روادید برای زائران برای شرکت در پیاده روی اربعین صادر شده است.علی اصغر شریفی زارچی روز چهارشنبه 18 مهرماه 1397 در گفت و گو با خبرنگار ایرنا افزود: صدور روادید، انفرادی است اما توصیه می‌شود، زائران کاروانی ثبت‌نام کنند.وی ادامه داد: تاکنون 10 هزار و 850 نفر در قالب 6 هزار و 660 گروه در استان از طریق سامانه سماح (samah.haj.ir) یا دفاتر خدمات زیارتی برای حضور در پیاده روی عظیم اربعین ثبت نام کرده اند.هزینه ثبت نام سفر اربعین 377 هزار و 700 تومان و شامل هزینه صدور ویزا، بیمه، هلال احمر و کارگزاری ها اعلام شده است.62 دفتر زیارتی در استان یزد برای ثبت‌نام حضوری در خدمت علاقه‌مندان است، افرادی که گروهی ثبت‌نام می‌کنند، نفر اول سرگروه محسوب می‌شود و پیامک و اطلاعاتی که باید اطلاع‌رسانی شود به وی ارسال می‌شود.گذرنامه زائران از زمان اعزام باید حداقل شش ماه اعتبار داشته باشد.در سال 1396، 29 هزار زائر از استان یزد روادید سفر برای حضور در پیاده‌روی اربعین دریافت کرده بودند.بیستم ماه صفر برابر هشتم آبان ماه 1397، چهلمین روز شهادت امام حسین (ع) و 72 نفر از یاران باوفای آن حضرت در روز عاشورا (دهم) محرم سال 61 هجری قمری است که نزد شیعیان به اربعین حسینی معروف شد.سال گذشته حدود 20 میلیون نفر از کشورهای مختلف جهان خصوصا مسلمانان در گردهمایی بزرگ عاشقان خاندان عصمت و طهارت در عراق شرکت کرده بودند.استان یزد بر پایه سرشماری آبان سال 1395، یک‌میلیون و 138هزار نفر جمعیت دارد که 85 درصد در 21 شهر و بقیه در روستاها و آبادی‌ها و مناطق عشایری زندگی می‌کنند. 7536/ 2047/            "}