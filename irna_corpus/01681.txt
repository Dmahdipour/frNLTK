{"onTitr":"","titr":" 84 شهر بازی اصفهان مجوز استاندارد دارند","describe":" اصفهان - ایرنا - مدیرکل استاندارد اصفهان گفت:84 واحد از تعداد 114 شهر بازی این استان مجوز استاندارد دارند و بقیه پلمپ و تعطیل شدند.", "text":"به گزارش ایرنا، غلامحسین شفیعی روز چهارشنبه در گفت و گو با خبرنگاران افزود : در این شهربازی ها هزار و 100 مورد تجهیزات بازی موجود است که تاکنون 880 مجوز برای آنها صادر شد و 23 مورد آن پلمپ شده است.وی با بیان این که در سال 96 صد درصد آسانسور های دولتی و عمومی غیر استاندارد بود و از ابتدای سال 97 تاکنون 10 درصد آن آسانسورها در اماکن عمومی و دولتی استاندارد سازی شده است و بقیه موظف هستند استاندارد سازی و گواهینامه بازرسی و ایمنی آسانسور دریافت کنند.وی با اشاره به صدور هزار و533 گواهی ایمنی کیفیت آسانسور در سالجاری تصریح کرد: تمام طرحهای ساختمانی که دارای آسانسور هستند و پایان کار از شهرداری می گیرند باید تایید ایمنی آسانسور را بگیرند.شفیعی ادامه داد : استفاده از مصالح ساختمانی باید دارای علامت استاندارد باشد و مهندسین ناظر موظف هستند به این امر توجه کنند.مدیرکل استاندارد اصفهان از صدور هزار و 570 کد شناسایی طلا در استان خبر داد و گفت: با توجه به اینکه اصفهان یکی از استانهای مهم در تولید طلا و مصنوعات در کشور است کد شناسایی برای تمام مصنوعات و طلا صادر می کنیم و عرضه مصنوعات طلا بدون کد شناساییممنوع است.وی در مورد جایگاه های سن ان جی یادآور شد : جایگاههای سوخت سی ان جی و عرضه سوخت گاز طبیعی توسط اداره  استاندارد بازرسی و تاییدیه استاندارد دارند و اگر جایی این تاییدیه را نداشته باشد کارمزد خدماتی جایگاه توسط شرکت گاز پرداخت نمی شود و با اعلام اداره کل استاندارد، گاز آن جایگاه توسط شرکت گاز قطع می شود.شفیعی ادامه داد:  کارخانه های آرد زیر پوشش اداره استاندارد است و کنترل لازم درباره آنها صورت می گیرد.به گفته وی برخی نانوایان ادعا می کنند که کیفیت نان آنها بدلیل غیراستاندارد بودن آرد، پایین است درحالی که آرد اصفهان مشکل استاندارد ندارد.مدیرکل استاندارد استان اصفهان گفت: سال گذشته  13 هزار و 595 وسیله ترازوی سبک را کنترل و آنها که قابل اصلاح نبودند از رده خارج کردیم.شفیعی تصریح کرد : امسال 191 پروانه کاربرد علامت استاندارد اجباری و 19 روانه استاندارد تشویقی در استان صادر شد.بر اساس قانون در استاندارد اجباری، تولید، توزیع، عرضه و تمرکز محصولات باید همراه با علامت استاندارد باشد.در استاندارد تشویقی، واحدهای تولیدی که تمایل دارند کالاها و خدمات خود را طبق استاندارد ملی تولید کنند، می توانند متقاضی علامت استاندارد باشند.وی با اشاره به تدوین 32 هزار استاندارد ملی در کشور گفت: امسال حدود سه هزار استاندارد ملی اضافه شد و این اقدام به ارتقا کیفی محصولات کمک می کند.مدیرکل استاندارد استان اصفهان در خصوص اخطار و تذکر به واحدهای تولیدی گفت : امسال تاکنون 700 مورد اخطار و112 مورد توقیف و پلمپ واحدهای تولیدی را داشته ایم. به گفته وی در سال جاری 15 تُن چای غیر استاندارد ، پنج تن پنیر، یک و نیم تن پنیر پیتزا و مقداری مصالح ساختمانی غیر استاندارد در استان معدوم شد.در استان اصفهان بیش از هشت هزار واحد تولیدی فعالیت دارد./6026/7141            "}