{"onTitr":"","titr":" دو مجتمع بهزیستی در تربت حیدریه راه اندازی شدند","describe":" تربت حیدریه - ایرنا - بهره برداری از دو مجتمع خدمات بهزیستی در شهرهای رباط سنگ و بایگ روز سه شنبه طی مراسمی بهره برداری رسید و هزار خانوار ساکن در این منطقه از مراجعه به مرکز شهرستان تربت حیدریه برای دریافت خدمات بی نیاز شدند.", "text":"رئیس اداره بهزیستی تربت حیدریه در حاشیه این مراسم به خبرنگار ایرنا گفت: مجتمع خدمات بهزیستی مهرآوران در زمینی به مساحت هزار و 900 مترمربع و زیربنای 200 مترمربع با هزینه 120 میلیون ریال به منظور تسریع در پاسخدهی به مددجویان بومی بخش رخ و کدکن و همراه با ارائه خدمات در حوزه توانبخشی، اجتماعی، پیشگیری، اشتغال و مشارکتهای مردمی راه اندازی شد. زهره اقبال نیا افزود: بر این اساس از این پس 850 خانواده زیر پوشش بهزیستی ساکن جلگه رخ و بخش کدکن از سفر به تربت حیدریه بی نیاز شده و در محل زندگی به خدمات دسترسی محلی دارند.وی ادامه داد: مجتمع خدماتی بایگ نیز در زمینی به مساحت هزار و 200 مترمربع، زیربنای 400 مترمربع و با هزینه 90 میلیون ریال دایر شده است. از این پس 250 خانوار تحت پوشش بهزیستی ساکن در این منطقه نیز برای دریافت خدمات در حوزه های توانبخشی، اجتماعی، پیشگیری، اشتغال و مشارکتهای مردمی از مراجعه به تربت حیدریه بی نیاز شدند.اداره بهزیستی تربت حیدریه در حوزه توانبخشی به چهار هزار و 686 نفر خدمات ارائه می کند. از این تعداد 42 نفر ضایعه نخاعی، هزار و 660 نفر معلول جسمی، هزار و 435 نفر معلول ذهنی، 616 نفر دچار ناشنوایی یا کم شنوایی، 537 نفر دارای مشکل بینایی و 254 نفر مشکلات روانی دارند.مرکز شهرستان 225 هزار نفری تربت حیدریه در فاصله 150 کیلومتری جنوب غربی مشهد واقع است.6121/1858            "}