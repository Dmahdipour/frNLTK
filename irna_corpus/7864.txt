{"onTitr":" یک روزنامه هنگ کنگی ادعا کرد،    ","titr":" رییس اینترپل در چین پیدا شد","describe":" پکن- ایرنا- در حالی که امروز جمعه گزارش هایی مبنی بر ناپدید شدن 'منگ هانگوی' رییس اینترپل در فرانسه منتشر شده بود، تازه ترین اخبار دریافتی از یک روزنامه هنگ کنگی حاکی است که او پس از بازگشت به چین دستگیر شده و تحت بازجویی است.", "text":"به گزارش ایرنا روزنامه 'ساوت چاینا' هنگ کنگ روز جمعه با اشاره به برخی از منابع اطلاعاتی نوشت او هفته قبل زمانی که از فرانسه به چین بازگشته بود، بازداشت شده است.این گزارش می افزاید 'مینگ' به عنوان معاون وزیر امنیت عمومی و رییس اینترپل از سال 2016 میلادی این سمت را در اختیار داشته و اخیرا اخباری درباره ناپدید شدن وی منتشر شده بود.همسر وی گفته بود که او به عنوان رییس چینی اینترپل آخرین بار در زمان خروج از اداره مرکزی این نهاد در 'لیون' فرانسه دیده شده و پس از آن اطلاعی از او در دسترس نبوده است.گزارش نشریه هنگ کنگی می افزاید که مینگ 64 ساله که علاوه بر ریاست اینترپل معاون وزیر امنیت عمومی چین نیز هست، به محض ورود به فرودگاه دستگیر شده و تحت بازجویی انضباطی قرار گرفته است.پلیس فرانسه اعلام کرده بود که مساله ناپدید شدن او از طریق همسرش منتشر شده و پس از آن ماموران پلیس با نهادهای ذی ربط چین در این باره در حال رایزنی بوده اند.آخرین بار او در روز 29 سپتامبر دیده شده و پس از ناپدید شدنش هیچیک از نهادهای چین از جمله وزارت خارجه و وزارت امنیت عمومی حاضر به اعلام نظر درباره این موضوع نشده اند.بر اساس قوانین نظارتی چین، موضوع بازداشت مظنون باید ظرف 24 ساعت به اطلاع اقوام و محل کار وی برسد مگر اینکه اطلاع رسانی در این خصوص مانعی برای بازرسی ها باشد.او اگرچه هنوز به عنوان معاون وزیر امنیت عمومی چین شناخته می شود اما در ماه آوریل مشخصا نامش از فهرست اعضای کمیته مرکزی حزب کمونیست چین خط خورده بود.او سال 2016 میلادی به سمت ریاست اینترپل منصوب شد و دوره خدمتش تا سال 2020 میلادی است.آساق**231**1904**            "}