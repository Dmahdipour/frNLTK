{"onTitr":"","titr":" شهروندان اردبیلی اسناد تاریخی را به موزه اهدا کردند","describe":" اردبیل - ایرنا - مسئول موزه های استان اردبیل گفت: شهروندان فرهنگ دوست استان تعدادی از اشیا و اسناد تاریخی  نگهداری شده در منازل خود را به موزه ها اهدا کردند.", "text":"به گزارش ایرنا ، فردین عینی روز چهارشنبه به خبرنگاران افزود: این آثار شامل اسلحه سرپر مربوط به دوره قاجار، تصدیق دوچرخه پایی پهلوی اول، کارت انتخاباتی مجلس موسسان ، کارت اشتغال به تحصیل و دفترچه ارکان حرب کل قشون (کتابچه نظامی) دوره پهلوی اول است. وی بیان کرد: سایر اشیا شامل دفترچه محاسباتی نظامی از جمله جیره نظامی، حقوق نظامی، انعامات و  فوق العاده خرج سفر دوره پهلوی اول و سند ازدواج و کارت مخصوص تلفیق واکسن پهلوی اول است. عینی گفت: اسناد و اشیای اهدایی با نام اهدا کننده در موزه مردم شناسی اردبیل در معرض دید عموم قرار گرفته است. استان اردبیل دارای هشت موزه شامل موزه باستان شناسی ، صنایع دستی ، مردم شناسی ، چینی خانه مجموعه جهانی شیخ صفی الدین اردبیلی ، موزه صارم السلطنه شهرستان نمین ، موزه باستان شناسی شهرستان نیر ، موزه باستان شناسی شهرستان مشگین شهر و موزه باستان شناسی خلخال است.3006/ 1257            "}