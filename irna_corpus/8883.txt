{"onTitr":"","titr":" هوای سرد پاییزی میهمان زنجانی ها می شود","describe":" زنجان - ایرنا - کارشناس پیش بینی اداره کل هواشناسی استان زنجان  گفت: دمای بیشنیه این استان از عصر فردا / جمعه/ 10 تا 15 درجه ای دمای کاهش می یابد و با استقرار هوای سرد این وضعیت تا صبح /دوشنبه/ ادامه دارد.", "text":"حسین سلطانی روز پنجشنبه در گفت و گو با خبرنگار ایرنا افزود: وضعیت جوی امروز/ پنجشنبه/ این استان بصورت آسمانی صاف تا قسمتی ابری خواهد بود که گاهی با وزش باد همراه خواهد شد.وی اظهار داشت: برای روز/ جمعه/ نیز آسمانی صاف تا قسمتی برای پیش بینی شده که در بعدازظهر با افزایش ابر و در برخی نقاط با وزش باد شدید بین 40 تا 70 کیلومتر همراه خواهد شد.این کارشناس ادامه داد: بر این اساس طی مدت یاد شده ناپایداری های محلی نیز به شکل بارش های پراکنده در ساعات عصر و شب وجود دارد و روز /شنبه/ نیز ارتفاعات طارم با مه آلودگی همراه خواهد شد.به گفته این کارشناس، وزش باد شدید (شمال شرق به جنوب غرب،شرق به غرب) طی روز /شنبه/ ادامه داشته و بارش هایی پراکنده رخ خواهد داد.وی خاطر نشان کرد: دمای هوا از بعداز ظهر/جمعه/ روند کاهشی داشته و طی روزهای /شنبه و یکشنبه/هوای سرد پاییزی حاکم خواهد شد.به گفته این کارشناس دمای بیشینه استان در مجموع بین 10 تا 15 و دملی کمینه نیز بین چهار تا 6 درجه کاهش خواهد یافت.سلطانی خاطر نشان کرد: طی 24 ساعت گذشته گرماب با هفت و آببر طارم با 35 درجه به ترتیب خنک ترین و گرمترین ایستگاههای هواشناسی استان بود و دمای فعلی شهر زنجان 23 درجه است که نسبت به روز گذشته در همین ساعت یک درجه کاهش نشان می دهد.وی دمای کمینه و بیشینه شهر زنجان طی 24 ساعت گذشته را بین 9 و 28 درجه بالای صفر ذکر کرد.** کشاورزان زنجانی نسبت به برداشت محصولات اقدام کنند   اداره کل هواشناسی استان زنجان همچنین اعلام کرد: با توجه به کاهش محسوس دما طی روزهای پایانی هفته در استان کشاورزان نسبت به برداشت و حمل محصولات تابستانی و بهاره به محل های مناسب در اسرع وقت اقدام کنند.    مدیر کل هواشناسی افزود: بر این اساس کشاورزان زنجانی با توجه به کاهش دما و بارش های پراکنده در روزهای جمعه تا یکشنبه هفته پیش رو توصیه می شود در برداشت محصول انگور و انتقال آن به انبارها اسرع وقت مبادرت کنند. احد یاغموری گفت: کشاورزان همچنین نسبت به آماده سازی زمین برای کشت محصول دیم پاییزه و کلزا کاران نسبت به بیمه کردن این محصول در اسرع وقت اقدام کنند. به گزارش ایرنا، هم اکنون این اداره کل 60 ایستگاه هواشناسی در استان دارد که از این تعداد 30 ایستگاه بصورت خودکار اطلاعات مورد نیاز را جمع آوری می کند.9646/8068            "}