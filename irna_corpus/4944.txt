{"onTitr":" در خواست امام جمعه آبادان از کمیسیون اجتماعی مجلس:    ","titr":" جوانان بیکار آبادانی باید در اولویت استخدام باشند","describe":" آبادان - ایرنا - امام جمعه آبادان از اعضای کمیسیون اجتماعی مجلس شورای اسلامی که به این شهرستان سفر کرده اند خواست تا پیگیر استخدام جوانان بیکار آبادانی در طرح های صنعتی باشند.", "text":"به گزارش ایرنا حجت الاسلام علی ابراهیمی پور روز دوشنبه در نشست کمیسیون اجتماعی مجلس شورای اسلامی که در سالن اجتماعات فرمانداری آبادان برگزار شد با بیان اینکه آمار بیکاری در آبادان بالاست و باید اولویت اشتغال در منطقه به جوانان بومی داده شود افزود:حامی مطالبه به حق جوانان آبادانی هستم ، مطالبه جوانان این منطقه اشتغال است و باید به این خواسته احترام گذاشت.وی اظهار داشت: جوانان آبادانی امنیت را در نقطه صفر مرزی به کشور هدیه کرده اند و باید راهکاری برای رفع معضل بیکاری در این شهر ارائه داد.حجت الاسلام ابراهیمی پور تصریح کرد: :مدیران و مسئولان باید بدانند یکی از بحران های جدی در ایران بخصوص در آبادان مساله بیکاری است.فرصت های شغلی برای جوانان آبادانی درخواست ناچیزی است که باید در اختیار آنها قرار داد چرا که همین جوانان در سخت ترین روزها به یاری نظام جمهوری اسلامی می آیند.وی فاز 2 پالایشگاه آبادان را مهم ترین پروژه وزارت نفت در این شهرستان برشمرد و گفت: اجرای فاز 2 پالایشگاه آبادان زمینه هشت هزار فرصت شغلی را در منطقه فراهم می کند.کسانی که در این پروژه دست اندرکار هستند مکلف به بکارگیری نیروهای بومی هستند تا شاهد رونق اقتصادی در منطقه باشیم.امام جمعه آبادان گفت: در آبادان فرصت های شغلی بخصوص در فاز 2 پالایشگاه به نیروهای غیر بومی اختصاص می یابد در صورتی که جوانان بومی منطقه از تخصص و دانش علمی مورد نیاز برخوردار می باشند.وی در ادامه خواستار رفع مشکلات شهرک صنعتی آبادان شد و گفت: مدیران کشوری و استانی به داد شهرک های صنعتی آبادان برسند زیرا در صورت برطرف کردن مشکل این شهرک حدود چهار هزار و 500 فرصت شغلی برای جوانان بیکار منطقه ایجاد می شود.حجت الاسلام ابراهیمی پور افزود: جوانان مخلص و متعهدی در آبادان وجود دارد که مسئولان باید سرمایه گذاران را برای ایجاد اشتغال در این شهر تشویق کنند.فرصت اشتغال در آبادان نباید بر اساس رابطه باشد و تا زمانی که مدیران بر اساس رابطه انتخاب شوند مشکل اشتغال در این منطقه پابرجاست.وی با اشاره به بحران بی آبی در روستاهای آبادان اظهار داشت: 6 ماه است روستاهای آبادان با بحران آب مواجه اند و این مشکل خساراتی به نخیلات و دامپروری منطقه وارد کرده که هنوز این خسارت جبران نشده است.** 84  درصد سرقت ها در آبادان مربوط به افراد بیکار است به گزارش ایرنا فرمانده انتظامی آبادان نیز در این نشست گفت: 49 درصد پرونده های تشکیل شده در آبادان مربوط به سرقت است.سرهنگ محسن تقی زاده اظهار داشت: 84 درصد از کل پرونده های سرقت در این شهرستان مربوط به افراد 100 درصد بیکار است که از حقوق اجتماعی بی بهره اند و نیاز است برای حقوق اجتماعی آنها فکری کرد.فرمانده انتظامی آبادان گفت: این افراد برای ورود به بازار کار نیز نیاز به عدم سوء پیشینه دارند که متاسفانه برای ورود به بازار کار آنها فکری نشده است.سرهنگ تقی زاده تصریح کرد: اگر بناست امنیت اجتماعی در این شهرستان ارتقا یابد زمینه اشتغال در شهر مرزی آبادان باید فراهم شود.6068/7104            "}