{"onTitr":"","titr":" مرگ کسب و کار من است","describe":" اهواز - ایرنا- پایگاه خبری هورنیوز مطلبی باعنوان 'مرگ کسب و کار من است' به قلم طیبه قاسمی منتشر کرد که در آن به نرخ قبرها در کلانشهر اهواز پرداخته شده است.", "text":"دراین یادداشت می خوانیم: این روزها تجارت قبر در اهواز در حالی سود شگفت آور چند میلیاردی در پی دارد که بسیاری از مشکلات این شهر همچون تصفیه خانه فاضلاب، قطار شهری، سیستم دفن زباله و هزار معضل نگفته‌ دیگر آن با مبالغ ناچیزی برطرف می‌شوند. از دیرباز ضرب المثل معروفی بود که می‌گفت؛ دل به دنیا نبند که با خودت فقط یک کفن می بری؛ حالا سالها است یکی از چیزهایی که باعث شده مال دنیا برای کسانی که قید دنیا را نیز زده‌اند ارزشمند شود، نرخ رو به رشد هزینه‌های کفن و دفن و خاکسپاری است؛ در جامعه امروز اگر سر روی زمین گذاشته و بمیرید باز هم کلی خرج روی دست بازماندگان می ماند، متاسفانه قبور به شدت گران تر از مسکن های پر از مهر خانوادگی است و شاید باور کردنی نباشد که قیمت یک مترمربع قبر در بعضی جاها به 100 میلیون تومان هم می رسد؛ فکر نکنید جایی که به آن اشاره کردیم تهران بزرگ است، نه! همین جا در اهواز!نرخ قبور، مسکن را پشت سر گذاشتحالا که از هرجایی برای ساختن برج استفاده می شود حتی همین چند متر قبر، بهتر است بدانید براساس مصوبه شورا، تا سال 93 میانگین قیمت قبور 600 هزار تومان بوده که امروز این میزان به شکل شگفت آوری ده برابر شده چیزی که در مورد مسکن اتفاق نیافتاده است.وقتی به چنین نقطه ای می رسید می بینید که دل نسبتن به دنیا کار چندان عاقلانه ای هم نیست، اما مهمترین نکته در این بین تجارتی است که عده ای با مرگ عزیز از دست رفته دیگران، دست و پا کرده اند.در این بین سازمان آرامستانها را می‌توان از متمولترین سازمانهای اهواز دانست و در کنار آن شهرداری که دلایل تمام ناکارآمدی اش تا به حال به گردن «بی پولی» انداخته شده است!اهواز شاید تنها کلانشهری است که آرامستان زیادی از چند قرن پیش با علی بن مهزیار تا صابئین جدید را در خود جای داده و در کنار آن آرامستانهای اقلیتهای مسیحی، ارامنه، زرتشتیان نیز از زمان جنگ جهانی دوم باقی مانده که نشان از تنوع مکان هایی برای دفن اموات دارد، چنین اطلاعاتی توجه به این موضوع را بیشتر می رساند چرا با وجود عدم کمبود مکان در این شهر باز هم نرخ قبور قابل کنترل نیست و در بعضی مناطق با پنت هاوس های سر به فلک کشیده کری می خواند؟تفاوت 97 میلیونی قبر برای فقیر و متمول/تجارت میلیاردی مرگ در شهر اهوازبه عنوان خریدار با سازمان بهشت آباد با این شماره «5597412» برای اطلاع از وضعیت و نرخ قبور و مقایسه این نرخ در آرامستانهای دیگر؛ تماس می گیرم،  که قیمت قبر برای مکان هایی چون جنب درب ورودی، جاهایی که فضای سبز و سایه بانهای درختی دارد بین 5 تا 8 میلیون تومان عنوان شد، وقتی، سراغ قبر کم هزینه تری هستم، پاسخ گو می گوید: بالای مزار 30 ساله، نرخها 3 میلیون تومان است و این بدین معناست که  فرد از دست رفته را طبقه دوم کسی به خاک بسپارم که 30 سال پیش دفن شده، خوشبخت تر که باشید و بتوانید کنار خانواده مزار خانوادگی داشته باشید برای هر قبر آن باید 100 میلیون ناقابل متحمل شوید، در یک حساب سر انگشتی اگر میانگین قبور معمولی 6میلیون در نظر گرفته و آن را در میزان کلی فوت شدگان اهواز طبق آمار رسمی سال96 (5708 نفر) ضرب کنید، چیزی حدود 34 میلیارد تومان، درآمد است که وقتی با قبور خانوادگی که 644 واحد 8 قبری به قیمت 100 میلیون  است، جمع ببندید به رقم نجومی نزدیک به 600 میلیارد می رسید، اگر هزینه نیروهای خدماتی آرامستان را به پای پول پرداختی متوفی از شستشو، حمل و نقل و… حساب کنید600 میلیارد خالص درآمدی است که به میزان تورم بالا می رود به دلیل همیشگی بودن مرگ از بین نمی رود، اعتباری میلیاردی برای کلانشهری که سیستم فاضلاب، قطار شهری، سیستم دفن زباله و هزار معضل نگفته  آن با مبالغی کمتر برطرف می شود. مبلغ ذکر شده آرامستان علی بن مهزیار را شامل نمی شود چون، برای امواتی که در آنجا دفن می شوند شهرداری مجوز نمی دهد.تورم قبریمیان آرامستانها، بسیاری از مردم ترجیح می دهند به دلیل تفکرات دینی و عالم شیعی بودن «علی ابن مهزیار» در کنار بقعه وی به خاک سپرده شوند و همین ترجیح نوسانات زیادی را در فروش قبرهای جوار بقعه ایجاد کرده و از سویی تجارتی پر سود را برای مالکین آن رقم زده تا بتوانند زمین خود را به قول معروف دولاپهنا به کسانی که تمایل به وقف این زمین ها و یا تدفین عزیزان خود در این مکان دارند بفروشند.از سویی در سالهای اخیر این بقعه تغییرات آنچنانی نداشته و رسیدگی قابل ذکری به آن نشده، حال چنین درآمدهایی کجا می رود؟ بماند. اما ارادت مردم به این صحابه، نزدیک بودن به مرکز شهر و امکانات از دلایلی است که تقاضا برای خرید قبر را در این مکان زیاد و به گرانی آن منجر می شود تا جایی که قیمت نامتعارف ارزانترین قبر سال 93 را از 24 میلیون به 100 میلیون نامتعارف تر رسانده.  بازار سیاه نتیجه استقبال متمولین استیکی از اعضای شورای شهر اهواز بازار سیاه بوجود آمده در فروش قبرهای محوطه مرقد حضرت علی بن مهزیار را استقبال و درخواست متمولین بیان داشته و عنوان می کند: قطع به یقین اگر قبور متقاضی نداشته باشد این نرخ‌های تورمی نیز به وجود نمی‌آید.محمدرضا ایزدی با اشاره به اینکه متولی جلوگیری از این کار و تثبیت قیمت و در نتیجه آن کنترل و ساماندهی بازار چنین قبرهایی که بیشتر از قبور معمولی برای مردم مهم اند معمولاً اداره اوقاف است، ادامه می‌دهد: اوقاف باید با برنامه ریزی صحیح جلوی این کار را بگیرد، فروش این چنینی قبرها کاری اخلاقی نیست و نباید صورت بگیرد.​قیمت قبر ندیده،  70 میلیون!یکی دیگر از کسانی که به تازگی دو قبر در محوطه مرقد علی بن مهزیار خریده است با شرح اینکه قبور فعلی دو طبقه است بیان می کند: امکان خریدن هر دو قبر وجود ندارد و قبر دوم پیش فروش نمی شود تا با نرخ روز محاسبه شود، بدون هزینه های جانبی 70 میلیون نرخ قبری است که هزینه اش را  قبل از دیدن قبر، آنهم به صورت چک تضمینی از بانک ملی و نه واریزی!   باید پرداخت کنید.بدون مجوز دفن در علی بن مهزیار قبر بخریدرییس اوقاف و امور خیریه در استان خوزستان واژه فروش قبر را درست نمی داند و آن را حق دفن در علی بن مهزیار خوانده و می گوید: برای کسی که دستش از دنیا کوتاه شده گرفتن مجوز دفن میت واجب است اما نه در مکان علی ابن مهزیار، کسی که متقاضی دفن در محوطه بقعه است باید به اوقاف مراجعه کند، اوقاف در کمیسیون واگذاری قبر این موضوع را مطرح و در این کمیسیون حق دفن امام زاده از شخص گرفته می‌شود که این حق تا ریال آخر برای ساخت و ساز آن به کار می رود، و به هیچ عنوان هم مافیایی در این زمینه وجود ندارد.حجت الاسلام مرتضی خاکباز در خصوص وجود قبور چند صد میلیونی، قیمت قبور را بر اساس عرف دانسته و تاکید می کند: حق دفن علی بن مهزیار با اماکن مقدسه دیگر هیچ تفاوتی ندارد، این رقم به هیچ عنوان صحت ندارد و اگر کسی چنین مبلغی را پرداخت کرده می‌تواند برای برگشت پول به اوقاف مراجعه کند.‌او با اشاره به اینکه اگر خانواده متوفی راضی نباشند قیمتی که کمیسیون واگذاری تعیین کرده را نپذیرفته و آن را پرداخت نمی کند، تاکید می کند: این قیمت ها به هیچ عنوان با افزایش میت تغییری ندارد، همان میزان از نهایت درآمد هم سهم بقعه است و جای دیگری خرج نمی شود.حجت الاسلام خاکباز درباره نحوه واگذاری قبور و امکان فروش به غیر هم توضیح می دهد: بعد از طی مسائل شرعی قبری به فرد واگذار می شود که تا 30 سال تحت اختیار اوست وقتی عمر این قبر گذشت، ممکن است همسطح سازی شده یا به دیگری واگذار شود.هر چند درباره قیمت های اصلی قبور این بقعه صحبتی نمی شود اما منطقی هم نیست وقتی قیمت قبر در یک آرامگاه خانوادگی 100 میلیون تومان است در این مکان هم همان قیمت نرخ روز باشد.مردن دیگر صرف ندارد!در هر حال اگر به این نتیجه رسیده اید که فقط مردن می تواند هزینه های سرسام آور  شما را کم کند تا  باری بر دوش دنیا نباشید، نگاهی به این گزارش می تواند عذاب وجدان را نسبت به  این موضوع کاهش دهد و دریابید که در کلانشهر اهواز با تجارتی که برای اموات راه افتاده مردن هم دیگر صرف ندارد.9887/6002            "}