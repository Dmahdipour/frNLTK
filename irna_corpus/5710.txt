{"onTitr":"","titr":" مدیر مسئول هفته نامه پایتخت مجرم شناخته شد","describe":" تهران- ایرنا- دادگاه رسیدگی به پرونده مصطفی کواکبیان مدیر مسئول روزنامه مردم‌سالاری تجدید شد و هیات منصفه مطبوعات مدیرمسئول هفته‌نامه پایتخت کهن را مجرم شناخت.", "text":"به گزارش خبرنگار قضایی ایرنا، جلسه رسیدگی به پرونده مدیران مسئول هفته نامه پایتخت کهن و روزنامه مردم‌سالاری، امروز (یکشنبه) 15 مهر در شعبه نهم دادگاه کیفری یک استان تهران و با حضور اعضای هیات منصفه مطبوعات برگزار شد. پرونده مدیر مسئول هفته نامه پایتخت کهن به مدیر مسئولی فریبا عباسی فشکی و به اتهام تخلف از مصوبات شورای عالی امنیت ملی و فعالیت تبلیغی علیه نظام تشکیل شده بود که هیات منصفه مطبوعات پس از استماع شکایت و دفاعیات متهم، مدیرمسئول هفته نامه پایتخت کهن را مجرم شناخت و مستحق تخفیف در مجازات نیز ندانست. پرونده مصطفی کواکبیان مدیرمسئول روزنامه مردم‌سالاری نیز به اتهام نشر اکاذیب به قصد تشویش اذهان عمومی تشکیل شده بود که رسیدگی به این پرونده به زمان دیگری موکول شد. اجتمام *ع.ی * 3063            "}