{"onTitr":"","titr":" بارش و کاهش دما در سواحل خزر در پایان هفته جاری","describe":" تهران - ایرنا - مدیر دفتر پایش سازمان هواشناسی گفت: از بعدازظهر جمعه و شنبه هفته آینده در استان های ساحلی خزر شدت بارش ها همراه با کاهش دما پیش بینی شده است.", "text":"مسعود حقیقت روز چهارشنبه در گفت و گو با خبرنگار علمی ایرنا افزود: طی دو تا سه روز آینده برخی از نقاط شمال غرب، غرب، مناطقی از دامنه های زاگرس مرکزی و جنوبی و دامنه های جنوبی البرز افزایش ابر و در برخی ساعات بارندگی گاهی با رعد و برق و باد شدید همراه خواهد بود.وی اظهار داشت: همچنین طی دو تا سه روز آینده در استان های ساحلی خزر بارندگی پراکنده رخ می دهد.به گفته وی امروز شدت بارش ها در آذربایجان غربی و آذربایجان شرقی خواهد بود.حقیقت گفت: گندمکاران به ویژه گندمکاران مناطق غرب  و شمال غرب تا دوشنبه هفته آینده به عنوان آخرین فرصت برای کشت گندم و جو دیم اقدام کنند زیرا دورنمای هفته آینده نشان از بارش های گسترده در کشور دارد. *** وضعیت هوای تهران / گرمترین و سردترین نقاط کشور مدیر دفتر پایش سازمان هواشناسی افزود: بیشینه دمای دیروز تهران 25 درجه سانتی گراد بود که امروز به 26 درجه خواهد رسید و طی دو روز آینده در همین شرایط باقی خواهد ماند؛ کمینه دمای امروز صبح پایتخت نیز 14 درجه بود.حقیقت گفت: دیروز آبادان با 43 درجه گرمترین و امروز صبح سر بیشه در استان خراسان جنوبی با منفی 3 درجه سانتی گراد سردترین نقاط کشور بودند.علمی 9014**1440            "}