{"onTitr":"","titr":" استاندار گلستان فعالان سیاسی رابه همراهی برای توسعه فراخواند","describe":" گرگان – ایرنا  - استاندار گلستان با اشاره به این که هدفم توسعه استان است، احزاب، تشکل ها و فعالان سیاسی استان را برای همراهی و شتاب بخشیدن به روند  توسعه استان دعوت کرد.", "text":"به گزارش ایرنا، سیدمناف هاشمی عصر چهارشنبه در نشست هم اندیشی احزاب، تشکل ها و فعالان سیاسی استان اظهار داشت: اعتقاد دارم با توجه به ظرفیت های استان در حوزه های گردشگری، صنعت، معدن و تجارت، با کمک همدیگر می توان توسعه این خطه را دوچندان کرد.وی ماندگاری سرمایه گذار در گلستان، جذب 15 هزار میلیارد ریال تسهیلات بویژه در حوزه رونق تولید در یک سال اخیر، کاهش نرخ بیکاری به 8.8 درصد، ایجاد اشتغال برای 11 هزار نفر در سال جاری و جذب 800 میلیارد ریال اعتبار روستایی برای روستاییان استان را بخشی از عملکرد یک ساله خود برشمرد. استاندار گلستان افزود: پیگیری تخصیص بودجه برای احیای خلیج گرگان در سال 98، پیگیری دریافت مجوز برای ایجاد شهرک 6 هزار هکتاری میگو ، آماده شدن 150 طرح سرمایه گذاری و ارایه آن در همایش برنامه ریزی شده برای اردیبهشت 98، اجرایی شدن زهکشی زمین در سطح 36 هزار و 17 هزار هکتاری توسط جهادکشاورزی و شرکت آب منطقه ای استان، توسعه مناطق بوم گردی در استان به 150 نقطه، استفاده از بانوان در 9 تا 8 پست مدیرکلی و ارتقای مدیریتی 90 جوان استان از دیگر اقدامات یک سال اخیر است.به گزارش ایرنا، مدیرکل سیاسی و انتخابات استانداری گلستان نیز در این نشست گفت: در این اداره کل برای باور هستیم تنها راه برون رفت از کشمکش ها و درگیری های غیر منطقی، گفت و گو، تبادل نظر و پذیرش نظر دیگران است.احسان مکتبی افزود: از اصلاح طلبان و اصول گرایان استان درخواست داریم که به گفت و گو نشسته و مشارکت بیشتری برای توسعه داشته باشند.وی اضافه کرد: در این زمینه طرح شورای معتمدین در نظر گرفته شده تا از این طریق در راستای توسعه متوازن و پایدار گام برداریم.در این نشست دو تن از اصلاح طلبان و دو تن از اصولگرایان استان بر استفاده از ظرفیت همه احزاب و گروه های سیاسی استان برای توسعه، انتقاد منصفانه از سوی احزاب و گروه های سیاسی، احیای کشاورزی استان به ویژه پنبه، سرمایه گذاری برای گسترش دولت الکترونیک و ایجاد زیرساخت های مورد نیاز برای رونق گردشگری تاکید کردند.                      طبق گزارش مدیرکل سیاسی و انتخابات استانداری گلستان، در این استان 31 حزب و تشکل سیاسی  شناخته شده وجود دارد.استان گلستان واقع در شمال کشور دارای یک میلیون و 869 هزار نفر جمعیت متشکل از اقوام و مذاهب گوناگون است که به صورت مسالمت آمیز در کنار هم زندگی می کنند.6204/1860            "}