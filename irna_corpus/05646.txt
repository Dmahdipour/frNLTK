{"onTitr":"","titr":" کشف مشروب الکلی در آبهای هرمزگان 55 درصد افزایش یافت","describe":" بندرعباس - ایرنا - فرمانده مرزبانی استان هرمزگان از افزایش 55 درصدی کشف مشروب الکلی در 6 ماهه اول امسال در آب های این استان در مقایسه با مدت مشابه سال قبل خبرداد .", "text":"به گزارش ایرنا، سرهنگ پاسدار علی اصغر خرم روی روز یکشنبه در نشست خبری ورود و افزایش مشروب الکلی به کشور را یک نوع جنگ روانی مخرب دانست و اظهار داشت: به دلیل تاثیرهای منفی و مخرب مشروب الکلی درعرصه‎ های فردی، خانوادگی و اجتماعی، خانواده ها باید نسبت به این موضوع حساس و آگاه باشند. **1450 متهم توسط دریابانی هرمزگان دستگیر شدند وی، در ادامه ارزش ریالی کشف کالای قاچاق توسط دریابانی استان هرمزگان در 6 ماهه امسال را حدود 2 هزار و 843 میلیارد ریال اعلام کرد .به گفته فرمانده دریابانی هرمزگان، این کالاها شامل اقلام خوراکی، لوازم آرایشی بهداشتی، دارو و مواد نیروزا، تجهیزات ماهواره ای، تورهای غیرمجاز صیادی و ورود غیرمجاز خودرو بوده است. سرهنگ خرم روی هم چنین تعداد دستگیرشدگان در شش ماهه امسال در کل موضوعات را یکهزار و450 نفر اعلام کرد و افزود: هم چنین در این مدت یکهزار و 216 فقره پرونده در حوزه قاچاق در موضوعات مختلف تشکیل شده است. **انهدام 76 باند قاچاق در سال جاری فرمانده دریابانی استان هرمزگان هم چنین از انهدام 76 باند قاچاق از ابتدای سال جاری تاکنون خبرداد که نسبت به مدت مشابه سال قبل 15 درصد افزایش داشته است. به گفته خرم روی، در 6 ماهه امسال هم چنین 12 مورد درگیری مسلحانه با قاچاقچیان درعمق آبهای خلیج فارس در حوزه استحفاظی استان هرمزگان صورت گرفت. این مقام مسوول اظهار داشت: هم چنین در دو ماهه اخیر 12 نفر که قصد ورود به کشور از طریق آبهای قشم را داشتند، دستگیر شدند.سرهنگ خرم روی بیان داشت: بیشتر این افراد تبعه کشورهای سریلانکا و امارات بودند که با شناورهای سبک وارد آب های استان هرمزگان شده بودند. ** افزایش 330درصدی کشفیات مواد مخدر در سال 97 فرمانده مرزبانی هرمزگان در بخش دیگری از صحبت های خود میزان کشفیات مواد مخدر در نیمه نخست امسال در استان را 9 تن و 367 کیلوگرم اعلام کرد و گفت: این میزان در مدت مشابه سال گذشته 2 تن بوده است. وی میزان کشف قاچاق سوخت در سال گذشته را 476 هزار و 620 هزار لیتر اعلام کرد و افزود: 6 ماهه اول امسال نیز 2 میلیون و 552 هزار و 365 هزار لیتر سوخت قاچاق کشف شده که در مجموع 436 درصد افزایش داشته است. ** 851 فروند شناور توقیف شد فرمانده مرزبانی هرمزگان تعداد شناورهای توقیفی سبک و سنگین در 6 ماهه اول امسال در آب های استان هرمزگان را 851 فروند اعلام کرد.خرم روی گفت: 70 درصد این توقیف ها مربوط به نداشتن مدارک دریانوردی، نبود استانداردها و تجهیزات لازم صیادی و 30درصد مربوط به قاچاق بوده است. وی خاطر نشان کرد: در 2 هفته گذشته در جزیره ابوموسی و بندرلنگه یک پرونده داروی قاچاق کشف شده که در این رابطه 2 نفر دستگیر شدند. 6048/9887            "}