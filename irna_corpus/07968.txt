{"onTitr":"","titr":" بازتاب سخنان رهبر معظم انقلاب در رسانه های جنوب شرق آسیا","describe":" کوالالامپور- ایرنا- رسانه های فعال در منطقه جنوب شرق آسیا با بازتاب سخنان حضرت آیت الله خامنه ای رهبر معظم انقلاب گزارش دادند: رهبر عالی ایران اعلام کرد اقتصاد ایران می‌تواند تحریم آمریکا را شکست دهد و آمریکا یک سیلی دیگر از ملت ایران خواهد خورد.", "text":"به گزارش روز جمعه ایرنا، روزنامه منطقه ای استار مالزی با انعکاس بخشی از سخنان رهبر معظم انقلاب در همایش ده‌ها هزارنفری «خدمت بسیجیان» در ورزشگاه آزادی نوشت: سخنرانی رهبر عالی ایران در جمع دهها هزار نفر از بسیجیان و اعضای سپاه پاسداران انقلاب اسلامی انجام شد. شبکه خبر آسیا نیز گزارش داد: رهبر عالی انقلاب ایران در سخنانی اعلام کرد که کشورهای منطقه و مردم ایران با شرایط حساسی با توجه به تهدید آمریکا و مسائل اقتصادی روبه رو هستند. این شبکه سنگاپوری افزود: تنش ها میان ایران و آمریکا پس از خروج یکطرفه واشنگتن از توافقنامه چندجانبه برجام و اعمال تحریم ها علیه تهران ، افزایش یافته است. رهبر معظم انقلاب در همایش ده ها هزار نفری بسیجیان تاکید کردند: اجتماع عظیم امروز و جمعیت جوانان پرشور و بسیجی، یادآور اجتماع در همین ورزشگاه در دهه 60 است که آن جوان ها رفتند و به پیروزی رسیدند و انشاالله شما جوانان در عرصه هایی که پیش رو دارید به پیروزی خواهید رسید. تارنمای نیو استریت تایمز همچنین به نقل از آیت الله خامنه ای نوشت: اقتصاد ملی ما می تواند بر تحریم ها غلبه کند و با کمک خداوند ما بر آنها غلبه می کنیم و این شکست به شکست آمریکا منجر می شود و ملت ایران سیلی دیگری به آمریکا خواهد زد.این رسانه مالزیایی افزود: ایران که علیه آمریکا به دلیل خروج از توافقنامه برجام وضع تحریم در دیوان بین المللی دادگستری شکایت کرده بود توانست به نفع خود رای گیرد.شبد**آساق **1599 **1010            "}