{"onTitr":" مدیرکل حفاظت محیط زیست قم:    ","titr":" تخریب محیط زیست آینده کودکان را تاریک می کند","describe":" قم ـ ایرنا - مدیرکل حفاظت محیط زیست قم با بیان این که بحران های زیست محیطی، بیشترین تاثیر را بر روی کودکان و نسل آینده خواهد گذاشت، گفت: تخریب محیط زیست آینده کودکانمان را سرد و تاریک می کند.", "text":"به گزارش ایرنا از روابط عمومی اداره کل حفاظت محیط زیست استان قم، سید رضا موسوی مشکینی در دیدار مدیرکل کانون پرورش فکری کودکان و نوجوانان قم افزود: شاید هیچگاه راهی برای بازگشت به شرایط مطلوب وجود نداشته باشد، از این رو باید از امروز به فکر نجات محیط زیست باشیم.وی با اشاره به تاثیرپذیری عمیق کودکان، بر ضرورت فرهنگ سازی زیست محیطی برای آینده سازان کشورمان تاکید کرد و گفت: باید با سرمایه گذاری مناسب و تامین همه امکانات و ظرفیت ها، نگرش و فرهنگ محیط زیستی را در جامعه تغییر دهیم تا جلوی گسترش آسیب ها را بگیریم.وی همچنین خواستار گسترش همکاری های فی مابین و اجرای برنامه های فرهنگی و هنری برای کودکان با محوریت مسائل زیست محیطی شد و گفت: امروز باید با زبان ساده، اهمیت حفظ و حراست از محیط زیست را برای کودکان مطرح کنیم تا این مسائل هرچه بیشتر در خانواده های ایرانی جا بیفتد.1175 /            "}