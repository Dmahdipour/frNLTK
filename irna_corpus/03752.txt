{"onTitr":"","titr":" مازندران صاحب خط پروازی بومی شد","describe":" ساری - ایرنا - مدیر کل فرودگاههای مازندران از آغاز فعالیت یک شرکت هواپیمایی جدید در استان خبر داد و گفت که با ورود این شرکت ، اولین خط پروازی بومی استان از امروز سه شنبه راه اندازی شده است.", "text":"سعدالله وطن خواه روز سه شنبه در حاشیه آیین آغاز فعالیت شرکت هواپیمایی 'وارش ایرلاین ' در گفت و گو با خبرنگار ایرنا افزود: تاکنون به طور تقریبی 8 تا 9 شرکت هواپیمایی عملیات جابه جایی مسافران مازندران را به اقصی نقاط کشور انجام می دادند ولی مبدا پروازی تمامی آنها خارج از استان بوده و فرودگاههای استان تابع برنامه فرودگاه مبدا بودند.وی گفت: شرکت هواپیمایی جدید این ویژگی را دارد که پایگاه و آشیانه آن در مازندران است و برنامه ریزی برای پروازهایش در استان چیده می شود و به همین دلیل می توان با دست بازتری در برنامه ریزی ها عمل کرد.وطن خواه پیش بینی کرد با ورود شرکت جدید هواپیمایی در عرصه هوانوردی مازندران استقبال بیشتری از سوی مردم استان برای استفاده از هواپیما برای جابه جایی صورت گیرد.مدیرکل فرودگاه مازندران در خصوص ظرفیت های شرکت جدید هم گفت که این شرکت هواپیمایی در سال 1396  مجوزهای لازم برای فعالیت اخذ کرد و پنج هواپیمای بوئینگ 737 در اختیار دارد که در فاز نخست با 2 هواپیما پروازهای خود را انجام می دهد .وی افزود که این شرکت در مرحله نخست در مسیرهای ساری به تهران و ساری به مشهد پروازهایش را انجام می دهد و  از اواسط ماه آینده ، خط های پروازی جدید به دیگر مسیرهای کشور راه اندازی خواهد کرد.در حال حاضر هر هفته 80 پرواز متعلق به هشت مسیر در فرودگاه ساری نشست و برخاست دارد.  2096/1654            "}