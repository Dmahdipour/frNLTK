{"onTitr":" معاون استاندار خراسان شمالی:    ","titr":" لازمه توسعه گردشگری، امنیت جاده ها است","describe":" بجنورد- ایرنا- معاون هماهنگی امور عمرانی استاندار خراسان شمالی گفت: امنیت جاده ها و راه ها و کاهش تصادفات و تلفات جاده ای، مهمترین مولفه در توسعه گردشگری است.", "text":"به گزارش ایرنا رضا رجب زاده روز سه شنبه در همایش استانی راهوران محله با اشاره به عبور سالانه 25 میلیون مسافر از این  استان، افزود: یکی از راه های توسعه پایدار منطقه، توسعه گردشگری است که منجر به افزایش اشتغال و رونق کسب و کار می شود.وی گفت: گردشگری از ظرفیت ها و فرصت های مهم کشور در حوزه اقتصاد است که در دنیا به صورت جدی به آن توجه شده و تبلیغ می شود.وی افزود: یکی از مهمترین مولفه های مورد توجه در حوزه توسعه گردشگری، امنیت راه ها و کاهش آمار تصادفات است که باعث کاهش دلهره و اضطراب گردشگران در سفر به مناطق می شود.رجب زاده به نقش تاثیرگذار سه عامل انسان، جاده و وسیله نقلیه در تصادفات اشاره کرد و گفت: عوامل انسانی 55 تا 60 درصد از عوامل تاثیرگذار در تصادفات را به خود اختصاص داده است.وی اظهار کرد: اگر بتوانیم عوامل انسانی موثر در تصادفات را با ارائه آموزش، کنترل کرده و کاهش دهیم تا حد زیادی از آمار سوانح و تصادفات جاده ای کاسته خواهد شد.معاون هماهنگی امور عمرانی استاندار خراسان شمالی گفت: مساله ما در حوزه کاهش تلفات و تصادفات جاده ای از جنس آموزش، اطلاع رسانی، تبلیغات و بهره مندی از ظرفیت های فرهنگی استان است.وی بر ارتقای فرهنگ ایمنی و ترافیک در برنامه های مختلف تاکید کرد و گفت: همه دستگاه ها به ویژه دستگاه های فرهنگی و نرم افزاری در آموزش و اطلاع رسانی مسئول هستند.وی توجه به ایمنی خودروها را نیز مورد تاکید قرار داد و گفت: تولید کنندگان خودرو باید توجه به ایمنی خودروها را مسئولیت خود بدانند.رجب زاده اظهار داشت: هم اینک بخش عمده ای از اعتبارات کشور صرف ایمن سازی راه ها و ایجاد راه های ایمن می شود.وی از محور بجنورد-جنگل گلستان به عنوان مهمترین طرح عمرانی استان یاد کرد و افزود: حدود 7 کیلومتر دیگر از باند دوم این محور آماده بهره برداری شده که بزودی زیر بار ترافیکی خواهد رفت.* خراسان شمالی جزو سه استان پرتصادف کشور فرمانده انتظامی خراسان شمالی نیز کاهش تلفات جاده ای را از دغدغه های مهم مسئولان عالی نظام دانست و گفت: متاسفانه پارسال وضعیت خوبی در این حوزه نداشتیم و جزو سه استان نخست کشور از نظر افزایش تصادفات بودیم.سردار علیرضا مظاهری افزود: امسال با راه اندازی قرارگاه کاهش تلفات جاده ای و رفع مشکلات و نواقص جاده ها و همراهی بیشتر مردم و حضور پررنگتر پلیس، وضعیت خوبی را تا به امروز شاهد بوده ایم.وی اولویت اصلی نیروی انتظامی را کاهش تصادفات و تلفات جاده ای دانست و گفت: لازم است بیمه ها نیز به این مقوله بیشتر توجه کنند زیرا هرچه سوانح کمتر شود بیمه ها بیشتر سود می برند.* سوانح جاده ای امسال 121 قربانی گرفترئیس پلیس راه خراسان شمالی نیز اظهار داشت: در 6 ماهه اول امسال وقوع 99 فقره تصادف در استان منجر به مرگ 121 نفر شد که تعداد تصادفات 18 درصد و جانباختگان سوانح 30 درصد نسبت به مدت مشابه پارسال کاهش داشت.سرهنگ علیرضا حسین زاده افزود: در شاخص تخلفات حادثه ساز نیز با صدور 183 هزار و 39 برگ اعمال قانون، 22 درصد کاهش داشته ایم.وی افزود: پلیس راه راز و جرگلان با کاهش 82 درصدی جانباختگان تصادفات جاده ای و کاهش 14 نفری تلفات جاده ای نسبت به نیمه نخست پارسال، موفق ترین پلیس راه استان بوده است.حسین زاده گفت: پلیس راه شیروان با کاهش 38 درصدی و کم شدن 12 نفر از قربانیان سوانح جاده ای و اسفراین با کاهش 22 درصد و کم شدن 5 نفر از شمار جانباختگان تصادفات در رده های بعدی قرار دارند.وی یادآور شد: در حوزه درون شهری نیز تعداد متوفیان شش ماهه امسال به 18 نفر رسیده که نسبت به آمار 30 نفره جانباختگان پارسال 40 درصد کاهش یافته است.وی افزود: 25 درصد سهم تصادفات را سرنشین، 25 درصد عابر پیاده و 50 درصد را رانندگان به خود اختصاص داده اند که طی آن 33 درصد متوفیان این تصادفات عابران پیاده، 11 درصد سرنشینان و 53 درصد رانندگان بوده اند.رئیس پلیس راه خراسان شمالی، عدم رعایت حق تقدم و فاصله طولی خودروها را بیشترین علت تصادفات دانست.وی اظهار کرد: در نیمه نخست امسال هشت هزار و 943 برگ گواهینامه برای رانندگان صادر شده که 24 درصد نسبت به مدت مشابه سال گذشته افزایش داشته است.وی بافت قدیمی و کمی عرض خیابان ها، عدم اختصاص درآمد حاصل از پرداخت جرائم رانندگی به حوزه ترافیک، نبود کمربندی در بیشتر شهرهای استان و عدم ترمیم و خط کشی معابر شهری توسط شهرداری ها را از مهمترین معضلات و مشکلات ترافیکی استان برشمرد.در پایان این همایش از شماری از همیاران پلیس، فرهنگیاران ترافیک، راهوران محله و نمونه های ترافیکی خراسان شمالی تقدیر شد.طول راه های خراسان شمالی بدون احتساب راه های روستایی، یکهزار و 343 کیلومتر است که 1,54 درصد از راه های کشور را به خود اختصاص داده است.اکنون 166 کیلومتر بزرگراه، 432 کیلومتر راه اصلی و 745 کیلومتر راه فرعی در این استان وجود دارد.طول راه های روستایی استان هم چهار هزار و 654 کیلومتر است که 3,6 درصد از راه های روستایی کشور را دارد و در رتبه 13 کشورهای استان قرار گرفته است.طول راه های شریانی استان 637 کیلومتر است که 1,8 از راه های شریانی کشور را به خود اختصاص داده است.ط/5132            "}