{"onTitr":"","titr":" قزوین، بیست و یکمین استان امن سرمایه گذاری","describe":" شماره جدید دو هفته نامه نسیم قزوین در مطلبی به بررسی مرکز پژوهش های مجلس شورای اسلامی در خصوص امنیت سرمایه گذاری در استان ها به ویژه قزوین پرداخته است.", "text":"در بخشی از این مطلب می خوانیم: مرکز پژوهش های مجلس برای بررسی وضعیت امنیت سرمایه گذاری در قزوین 38 مولفه را پایش کرده که 17مولفه آماری و 21 مولفه پیمایشی هستند.بر اساس داده های آماری این گزارش سه مولفه مبارزه با قاچاق کالا، برخورد با استفاده غیرمجاز از نام و علایم تجاری یا مالکیت معنوی و تحریم های خارجی بیشترین تاثیر را در پایین آوردن شاخص امنیت سرمایه گذاری در استان قزوین داشته اند.این گزارش افزوده است: از نظر فعالان اقتصادی نیز سه مولفه عمل مسئولان ملی به وعده های داده شده، عمل مسئولان استانی و محلی به وعده های اقتصادی داده شده و اعمال نفوذ و تبانی در معاملات ادارات بیشترین سهم را در نارضایتی فعالان اقتصادی برای سرمایه گذاری در استان قزوین داشته است.نسیم حق در ادامه ای گزارش نوشته است: این آمارها در حالی است که بحث حمایت از سرمایه گذاران طی سال های گذشته همواره پای ثابت صحبت های استانداران قزوین بوده است و همواره مسئولان استان بر اصل حمایت از سرمایه گذاران تاکید داشته اند.نشریه نسیم حق در مطلب دیگری با تیتر بی توجهی به ساختار و فرم، سیر شعر دفاع مقدس را در مصاحبه با کارشناسان و شعرای قزوینی بررسی کرده است.در بخش دیگری از نشریه نسیم حق نیز به نقل از داود محمدی رییس کمیسیون اصل 90 مجلس شورای اسلامی آمده است: تکلیف اموال همه کسانی که در نظام صاحب مسئولیت هستند، باید شفاف شود.دو هفته نامه نسیم حق به صاحب امتیازی داود محمدی و سردبیری بهنام محمودی در قزوین منتشر می شود.7388*6101            "}