{"onTitr":" رویترز:    ","titr":" عربستان و روسیه برای افزایش تولید نفت توافق خصوصی کردند","describe":" تهران- ایرنا- خبرگزاری رویترز در گزارشی به نقل از چهار منبع آگاه نوشت که روسیه و عربستان به صورت خصوصی توافق کردند تا برای کنترل قیمت نفت، تولید نفت خود را افزایش دهند و آمریکا را در جریان این تصمیم قرار داده اند.", "text":"به گزارش چهارشنبه شب ایرنا، رویترز به نقل از این منابع افزود که روسیه و عربستان پیش از نشست وزیران سازمان کشورهای صادرکننده نفت (اوپک) در الجزایر، آمریکا را در جریان این توافق قرار داده اند.دونالد ترامپ رئیس جمهوری آمریکا پیشتر با مقصر دانستن اوپک در افزایش قیمت نفت، از کشورهای عضو این سازمان خواست که تولید نفت خود را تا پیش از برگزاری انتخابات کنگره این کشور در 6 نوامبر (15 آبان) افزایش دهند.به نوشته رویترز، این توافق حاکی از تلاش فزاینده روسیه و عربستان برای هماهنگی دوجانبه در سیاست های نفتی بدون مشورت با دیگر اعضای اوپک است.منابع رویترز گفتند که خالد الفالح وزیر انرژی عربستان و الکساندر نوواک همتای روس او زمانی که قیمت نفت 80 دلار در هر بشکه بود، در جریان چندین دیدار توافق کرده اند که از ماه سپتامبر تا دسامبر تولید خود را افزایش دهند. قیمت نفت اکنون 85 دلار در هر بشکه است.یکی از این منابع رویترز گفت: روس ها و سعودی ها توافق کردند که فروش نفت به بازار جهانی را بی سر و صدا افزایش دهند تا طوری به نظر نرسد که در حال عمل به سفارش ترامپ برای افزایش تولید هستند.یک منبع دیگر نیز در این باره تصریح کرد: وزیر انرژی عربستان به ریک پری همتای آمریکایی خود گفته است که در صورت درخواست مشتری های نفتی، کشورش حاضر به افزایش تولید خود است.براساس این گزارش، دو کشور قصد داشتند افزایش تولید 500 هزار بشکه ای در روز را در نشست وزیران اوپک در الجزایر که دو هفته پیش برگزار شد، اعلام کنند.اما با توجه به مخالفت برخی از اعضای این سازمان از جمله ایران، ریاض و مسکو تصمیم گرفتند که تصمیم نهایی در این خصوص را به نشست بعدی در ماه دسامبر موکول کنند.به گزارش ایرنا، بیژن نامدار زنگنه وزیر نفت ایران روز گذشته در کمیسیون انرژی مجلس گفت: اوپک ظرفیت مازاد ندارد و اگر گاهی اوقات تولیدی به بازار عرضه می شود از ذخایر نفتی است، بنابراین بازار نفت در میان مدت دچار کمبود می شود به دلیل اینکه ذخایر نفتی برای ترمیم بازار نیست بلکه برای استفاده در شرایط اضطراری است.زنگنه تاکید کرد که بهترین کار برای این که قیمت نفت بالا نرفته و بازار از حالت تنش خارج شود، این است که تحریم ها توسط آمریکا تعلیق شده و ایالات متحده تحریم ایران را دنبال نکند.عربستان در تلاش است تا سهم کشورهایی مثل ونزوئلا و لیبی را که به دلایلی تولید نفت خود را کاهش داده اند، به خود منتقل کرده و تولید  خود را افزایش دهد.این در حالی است که حسین کاظم پور اردبیلی درخصوص توافق تیرماه اعضای اوپک گفت که قطعنامه نهایی این نشست به هیچ کشوری اجازه نمی‌دهد که بیش از سهمیه خود نفت تولید کند.شبد**9416**1010            "}