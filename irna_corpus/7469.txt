{"onTitr":" رئیس سازمان صنعت، معدن و تجارت همدان:    ","titr":" ممنوعیت صادرات سیب زمنی را به عراق پیگیری می کنیم","describe":" همدان - ایرنا - رئیس سازمان صنعت، معدن و تجارت همدان گفت: اگر تا 2 هفته آینده سیب زمینی به قیمت واقعی نرسد ممنوعیت صادرات این محصول به کشور عراق را پیگیری و اعلام می کنیم.", "text":"حمیدرضا متین روز شنبه در گفت و گوی اختصاصی با خبرنگار ایرنا اظهار داشت: هم اینک قیمت سیب زمینی در عرف بازار همدان 33 تا 37 هزار ریال است که راضی کننده نیست و باید به زیر 20 هزار ریال برسد. وی با اشاره به آغاز برداشت سیب زمینی در دیگر مناطق کشور افزود: امیدورایم با عرضه محصولات این نقاط قیمت سیب زمینی در همدان کاهش یافته و به قیمت واقعی برسد. رئیس سازمان صنعت، معدن و تجارت همدان با تاکید بر حمایت از مصرف کنندگان اضافه کرد: با ممنوعیت صادرات سیب زمین نمی خواهیم به کشاورزان آسیبی برسد اما خروج پیله وری این محصول از مرز کردستان باید مهار شود. وی با بیان اینکه ممنوعیت صادرات راهکار اصلی نیست، افزود: در شرایط کنونی برای حمایت از مردم و کاهش التهاب بازار این موضوع را در دستور کار قرار داده ایم. متین علت عمده افزایش قیمت محصولات غذایی را صادرات بی رویه دانست و گفت: خروج غیرقانونی این محصولات باید با کنترل و نظارت بیشتری انجام شود.همدان رتبه نخست تولید سیب زمینی کشور را دارد و در 6 ماهه نخست امسال پنج میلیون و 637 هزار و 420 تن سیب زمینی از گمرک این استان صادر شده است.7527/2090            "}