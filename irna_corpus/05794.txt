{"onTitr":"","titr":" دولت تدبیر و امید توجه ویژه ای به روستاها دارد","describe":" قزوین - ایرنا - معاون هماهنگی امور عمرانی استانداری قزوین گفت: دولت تدبیر و امید همواره به امور روستاها و معیشت آنها توجه ویژه ای داشته است.", "text":"به گزارش روز یکشنبه ایرنا و به نقل از روابط عمومی استانداری قزوین، علی فزخزاد به مناسبت فرا رسیدن روز ملی روستا و عشایر در پیامی که یک رونوشت از آن به ایرنا نمابر شده، تاکید کرد: 15 مهرماه به عنوان روز روستا و عشایر نامگذاری شده تا بهانه ای باشد برای ارج نهادن به روستاییان و تجلیل از انسان های شایسته ای که مظهر تلاش، صداقت و صمیمیت هستند.روستا یعنی تلاش، جریان زندگی، شاکر بودن، زیبایی و سادگی، ایمان و تدین و مناظری که خود عاملی برای شناخت بیشتر خداوندند.بدون شک نقش و جایگاه مهم روستاییان و عشایر در عرصه های تولید و اقتصادی و پیشرفت و امنیت ایران اسلامی بی بدیل و فراموش نشدنی و قابل تقدیر است.در ادامه این پیام آمده است: دولت تدبیر و امید دکتر روحانی توجه ویژه ای به روستاها و مناطق کمتر توسعه یافته داشته و امید است با ایجاد همدلی و هم افزایی در کشور و مدیریت نوین در روستا و شناخت دقیق پتانسیل های موجود منشا خدمات موثر و رونق و افزایش توانایی های اقتصادی و اشتغال پایدار در روستاها باشیم.اینجانب بار دیگر روز ملی روستا و عشایر را به همه روستاییان و عشایر بزرگوار تبریک گفته و برای آنها آرزوی موفقیت ،سربلندی و سلامت دارم.براساس سرشماری نفوس و مسکن سال 95، هم اکنون استان قزوین دارای 823 روستای دارای سکنه است که 630 روستای آن از خدمات دهیاری ها بهره مند هستند.سال گذشته و از محل ارزش افزوده 810 میلیارد ریال به روستاهای دارای دهیاری استان قزوین در زمینه انجام خدمات زیربنایی و روبنایی تخصیص داده شد و در 6 ماه نخست امسال نیز تاکنون 400 میلیارد ریال از این محل به آنها پرداخت شده است.8054            "}