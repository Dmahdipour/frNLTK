{"onTitr":"","titr":" بسکتبال خیابانی درقم توسعه پیدا می کند","describe":" قم- ایرنا- رئیس هیات بسکتبال قم گفت: همگانی کردن بسکتبال در این استان با توسعه بسکتبال خیابانی سه نفره در دستور کار است.", "text":"مرتضی سخایی روز سه شنبه درگفت و گو با خبرنگار ایرنا افزود: با همکاری میان سازمان فرهنگی ورزشی شهرداری و هیات ورزشی بسکتبال در این استان، نصب سبد بسکتبال در بوستان ها آغاز و تاکنون چهارحلقه در دو بوستان قم نصب شده و دو حلقه دیگر نیز بزودی نصب می شود.وی با اشاره به افزوده شدن بسکتبال سه نفره به عنوان یکی از رشته های مسابقات آسیایی جاکارتا ادامه داد: نصب حلقه در بوستان های قم در واقع توسعه بسکتبال خیابانی سه نفره و عمومی سازی این رشته ورزشی است ، البته به دلیل وضعیت آب و هوایی محدودیت هایی نیز وجود دارد.وی ورزشکاران فعال این رشته ورزشی را بسیارکمتر از نیاز قم دانست و گفت:برای ارتقا باید تعداد بسکتبالیست های استان بیش از 3 برابر وضعیت فعلی افزایش یابد که لازمه این کار همگانی کردن آن است.سخایی با اشاره به برنامه ریزی صورت گرفته  برای افزایش پنج برابری تعداد ورزشکاران بسکتبال در این استان گفت: درسال 1395، 600 ورزشکار دررشته ورزشی بسکتبال فعال بود که با توجه به نیاز استان، برنامه ریزی برای افزایش تعداد ورزشکاران فعال در رده های مختلف نونهالان، نوجوانان، جوانان و بزرگسالان در بخش آقایان و بانوان به 3 هزار تن تا سال  1399 در دستور کار قرار گرفته است.وی با بیان اینکه فعالیت های هیات بسکتبال قم موجب گرایش جوانان به این رشته ورزشی شده است ادامه داد: تعداد بسکتبالیست های قم در دو سال گذشته با 50 درصد افزایش از 600 به 900 ورزشکار افزایش یافته که همچنان با هدف گذاری انجام شده، فاصله داریم.بسکتبال 3 نفره که با نام فیبا 33 نیز شناخته می‌شود، گونه‌ای از ورزش بسکتبال است که در ابتدا در زمین‌های آسفالت برخی مناطق شهری آمریکا انجام و با محبوبیت این رشته در جهان و گسترش و افزایش تعداد بازیکنان آن، این رشته به عاملی برای رشد ورزش بسکتبال و بسکتبالیست‌ها تبدیل شد. سرانجام فیبا نیز در سال 2007 مسابقات این رشته را برای اولین بار به عنوان آزمایشی در بازی‌های آسیایی داخل سالن 2007 در ماکائو و پس از آن نیز در بازی‌های آسیایی نوجوانان 2009 و بازی‌های المپیک تابستانی نوجوانان 2010 سنگاپور برگزار کرد.7404/ 6133/            "}