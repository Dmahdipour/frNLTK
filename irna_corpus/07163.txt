{"onTitr":"","titr":" باران به بخش کشاورزی خراسان شمالی خسارت زد","describe":" بجنورد- ایرنا- رئیس سازمان جهاد کشاورزی خراسان شمالی گفت: بارندگی های صبح امروز در استان خسارت هایی را به مزارع و سازه های آبی شهرستان های راز و جرگلان و شیروان وارد کرد.", "text":"عبدالله یوسفی روز شنبه در گفت و گو با خبرنگار ایرنا افزود: بارش های امروز به برخی عرصه های زراعی در شهرستان های مختلف استان خسارت زده است.وی اظهار کرد: بر اساس اطلاعات دریافت شده بر اثر بارش باران و وقوع سیلاب برخی مزارع و سازه های آبی شهرستان رازوجرگلان و شیروان دچار خسارت شده اند.یوسفی گفت: میزان خسارات وارده در این شهرستان ها و دیگر شهرستان های استان هنوز جمع بندی نشده است.وی با اشاره به خوشحالی کشاورزان از بارش باران، گفت: قطعا این بارندگی ها در کنار خساراتی که داشته، پس از خشکسالی و کم آبی های امسال نتایج بسیار مفیدی را نیز به ویژه در بخش باغی داشته است.رئیس سازمان جهاد کشاورزی خراسان شمالی افزود: این بارش ها در این مقطع سال بسیار سودمند است و باعث می شود کشاورزان اراضی خود را راحت تر شخم زده و زیر کشت ببرند.وی اظهار کرد: همچنین این بارندگی به اندازه یک مرحله نیاز آبی مزارع و باغ های نیز تامین شده است.یوسفی افزود: همچنین با توجه به عدم برداشت کامل محصول سیب استان، این بارش ها گرد و غبار مانده بر روی این درختان را شسته و از بروز آفات جلوگیری می کند.به گزارش اداره کل هواشناسی خراسان شمالی میزان بارش در منطقه آیرقایه در شهرستان راز و جرگلان 68 میلیمتر، راز 22.5 میلی متر و کوسه در شهرستان شیروان 20.8 بوده است.استان خراسان شمالی 344 هزار هکتار عرصه باغی و زراعی دارد.ط/5132            "}