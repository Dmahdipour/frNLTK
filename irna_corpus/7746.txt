{"onTitr":" لیگ برتر فوتبال نونهالان کشور    ","titr":" نمایندگان خوزستان 2 پیروزی و یک شکست کسب کردند","describe":" اهواز – ایرنا – چهارمین هفته از رقابت های لیگ برتر فوتبال نونهالان کشور با 2 پیروزی و یک شکست برای نمایندگان خوزستان پیگیری شد.", "text":"به گزارش ایرنا هفته چهارم گروه دوم رقابت های لیگ برتر فوتبال نونهالان کشور 13 مهرماه برگزار شد که تیم های فولاد خوزستان و آبی پوشان رامشیر برابر حریفان خود به پیروزی رسیدند همچنین تیم آریان اهواز دراین هفته مغلوب شد.در چارچوب این رقابت ها تیم فولاد خوزستان در ورزشگاه اختصاصی خود در اهواز به مصاف تیم پارس برازجان رفت که در نهایت تیم فولاد خوزستان با نتیجه  سه بر یک به برتری رسید. تیم آریان اهواز دیگر نماینده استان در این هفته از رقابت ها میزبان تیم آبی پوشان رامشیر بود که این دیدار با نتیجه یک بر صفر به سود آبی پوشان به پایان رسید. در حال حاضر تیم های فولاد، آبی پوشان رامشیر و آریان اهواز به ترتیب در رده های اول، سوم و پنجم جدول این گروه قرار دارند.این رقابت ها در پنج گروه هفت تیمی برگزار می شود که از هر گروه 2 تیم به مرحله بعد صعود می کند، مرحله دوم این مسابقات با حضور 10 تیم در 2 گروه پنج تیمی برگزار می شود که در نهایت چهار تیم به مرحله پایانی صعود می کنند. تیم فولاد خوزستان فصل گذشته عنوان نایب قهرمانی لیگ برتر نونهالان را به خود اختصاص داد.9879/6064            "}