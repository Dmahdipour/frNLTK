{"onTitr":"","titr":" مذاکره با هیات پارلمانی 10 کشور حاصل سفر لاریجانی به ترکیه","describe":" آنتالیا - ایرنا - 'علی لاریجانی' رییس مجلس شورای اسلامی ایران که برای شرکت در سومین 'اجلاس بین المجالس اوراسیا' به شهر 'آنتالیای' ترکیه سفر کرده بود، با هیات های پارلمانی 10 کشور دیدار و مذاکره کرد.", "text":"به گزارش روز چهارشنبه ایرنا، لاریجانی علاوه بر سخنرانی در این اجلاس دو روزه، در دیدار با روسای مجالس و هیات های پارلمانی کشورهای ترکیه، روسیه، جمهوری آذربایجان، قزاقستان، پاکستان، صربستان، بلغارستان، عراق، قطر و کویت، مواضع ایران را در موضوعات مختلف به خصوص درباره روابط دو جانبه با هیات های پارلمانی طرف مقابل به مذاکره پرداخت.** تاکید بر نقش یکجانبه گرایی آمریکا در مشکلات جهانیرییس مجلس شورای اسلامی ایران طی سخنرانی در نشست رسمی سومین اجلاس بین المجالس اوراسیا، مشکلات جهانی را نتیجه یکجانبه گرایی آمریکا عنوان کرد و خواستار اتحاد کشورها در برابر اقدامات فراقانونی و یکجانبه گرایانه شد.وی گفت: آمریکا و رژیم اسرائیل عامل به هم ریختگی امنیت جهانی هستند و اقدامات یکجانبه قدرت هایی مانند آمریکا در برخورد با مسائل بین المللی، مشکلات و چالش های گسترده ای را برای جامعه بین المللی ایجاد کرده است.وی خروج غیرقانونی از 'برجام'، تصمیم غیرقانونی دولت آمریکا در مورد مساله فلسطین مبنی بر اعلام قدس شریف به عنوان پایتخت یک رژیم نامشروع، اشغالگر و متجاوز، خروج از پیمان آب و هوایی پاریس و به هم زدن نظام تعرفه ای تجارت جهانی را نمونه هایی روشن از این گونه اقدامات ذکر کرد.رییس مجلس ایران اقدام خودخواهانه، یکجانبه و غیر قانونی دولت آمریکا در خروج از برجام و برقراری مجدد تحریم های ظالمانه علیه ملت بزرگ ایران را از جمله علایم هشدار دهنده ظهور مجدد گفتمان پوسیده و مندرس یکجانبه گرایی در روابط بین الملل ذکر کرد.لاریجانی تاکید کرد: بدون تردید این گونه نگرشها و برخی سیاستهای چالش برانگیز و تنش زا در حوزه های مختلف از سوی برخی کشورها، فرآیند رشد و توسعه همه جانبه را تحت تأثیر قرارداده و اصل حاکمیت جهانی، چندجانبه گرایی و تجارت آزاد را با چالش رو به رو ساخته است.وی اضافه کرد: متأسفانه این نگرش های به شدت خودپرستانه و استکباری، با ادبیات نازی همراه شده و برگرفته از توهم استراتژیک است که به گواه تاریخ، نتیجه آن، بی ثباتی و ناامنی جهانی، اشاعه هرج و مرج گرایی و تهدید صلح و امنیت بین المللی است.رییس مجلس شورای اسلامی ایران اضافه کرد: محیط و فضای جهانی همکاریهای اقتصادی و توسعه ای، در حال تغییر است و رشد و توسعه همه جانبه، مبنایی برای همکاری در زمینه توسعه منطقه ای و بین المللی شده که بیانگر یک تغییر پارادایمی در حوزه روابط اقتصادی منطقه ای و بین المللی است.وی افزود: جمهوری اسلامی ایران تأکید می کند که به دلیل این چالش، ایستادگی در برابر یکجانبه گرایی، همکاری بین اعضای مجالس اورآسیا را بیش از هر زمانی ضروری کرده است.رئیس مجلس شورای اسلامی گفت: آمریکا اقدام مخرب دیگری را در منطقه دنبال کرده و با ایجاد هراس‌های تصنعی منطقه‌ای، از کشورهای منطقه اخاذی می کند و با کمال تأسف این اقدام همراه با ادبیات سخیف و تحقیرآمیزی نسبت به برخی کشورهای منطقه است و گاه سخن از استراتژی جدید امنیتی منطقه بیان می شود که هدفی جز اخاذی در آن نهفته نیست، البته این سیاست‌ رسوایی است و بیداری در منطقه عمیق‌تر از آن است که با این لفاظی‌ها دچار اشتباه محاسباتی شود، اما برای طراحان توطئه، پرهزینه خواهد بود.لاریجانی تصریح کرد: امروز روشن شده که با نوع رفتار غیرمتعهدانه آمریکا بیان ایجاد هرگونه انضباط، چه اقتصادی و چه امنیتی از زبان سیاستمداران این کشور به طنز بیشتر شباهت دارد تا واقعیت و معمولاً هم به بد سرانجامی منجر می شود و این اقدامات سخن 'مارکس' را به ذهن متبادر می‌کند که 'تکرار وقایع تاریخ با کمدی آغاز و به تراژدی ختم می‌شود'.** دیدار با رییس مجلس ترکیه: تقویت همکاری متقابل محور مذاکرات رئیس مجلس شورای اسلامی در دیدار با 'بینالی یلدریم' رییس مجلس ملی ترکیه نیز با اشاره به این که آمریکا و برخی کشورهای منطقه از همکاری راهبردی و روابط دوستانه ایران و ترکیه ناراحت هستند، خواستار تقویت بیش از پیش روابط دوجانبه و گسترش همکاری چندجانبه شد.وی افزود: پس از اقدام موفق ایران، روسیه و ترکیه برای حل مساله سوریه، نگرانی آنها بیشتر شد، اما ایران و ترکیه دو کشور با تاریخ قوی با این بادها نمی لرزند.وی با تأکید بر این که ایران و ترکیه برای پیشبرد اهداف مشترک باید متحدتر باشند، اضافه کرد: همکاری تجاری، فرصت خوبی برای تحقق این مهم است که باید با اتخاذ تمهیداتی آن را پیش برده و در راستای تأمین منافع دو کشور گسترش دهیم.رئیس مجلس شورای اسلامی با بیان اینکه در عالم سیاست و تجارت هیچ مشکلی بدون راه‌حل نیست، اضافه کرد: کشورهای ایران و ترکیه به عنوان دو برادر باید با ابتکار عمل کنند و ما آماده ایم تا با استفاده از ظرفیت‌های مختلف به نتیجه مناسبی برسیم.یلدریم رئیس مجلس ملی ترکیه نیز در این دیدار با بیان این که در اجلاس مجالس اوراسیا 39 کشور، 22 نفر از روسای مجالس، 14 نفر معاون رئیس مجلس، نمایندگان هر کدام از سفرا و هفت رئیس و دبیر کل موسسات بین‌المللی حضور دارند، گفت: همکاری منطقه‌ای، مبارزه با تروریسم، مشکل مهاجرت، تحریم‌های ظالمانه برخی کشورها و استفاده آنها از زور از جمله موضوعات مهمی است که در این اجلاس بررسی می‌شود.رئیس مجلس ملی ترکیه با بیان اینکه دوستی ایران و ترکیه قدمتی500 ساله دارد، اضافه کرد: ایران و ترکیه هیچ گاه رو در روی هم قرار نگرفته‌اند و همواره پشت هم ایستاده اند، اما متأسفانه این دو کشور در معرض حمله چند جانبه قرار دارند، چرا که ابتکاری که ایران، ترکیه و روسیه برای پایان دادن به جنگ داخلی سوریه انجام دادند، برخی کشورها را ناراحت کرده که به دنبال بازی‌های دیگر هستند.وی بیان کرد: ما سه کشور می‌توانیم با تقویت همکاری در منطقه، خود را تقویت کرده و با غلبه بر مخالفت ها، نوع همکاری در سوریه را در منطقه بسط دهیم و با این روش می‌توان ابعاد جدیدی به مسائل امنیتی، دفاعی و نظامی افزود.یلدریم با محکوم کردن حادثه تروریستی اهواز تأکید کرد: این حادثه که منجر به زخمی و کشته شدن غیرنظامیان اعم از زنان و کودکان شد، ما را ناراحت کرد و در این موضوع با شما ابراز همدردی می‌کنیم و به مردم ایران تسلیت می‌گوییم.** درخواست مقابله با رفتار تند آمریکا در دیدار با رییس دومای روسیهلاریجانی رییس مجلس شورای اسلامی ایران در دیدار با 'ویاچسلاو ولودین' رییس دومای دولتی فدراسیون روسیه نیز خواستار همکاری همه کشورها در برابر رفتار تند آمریکا شد.وی افزود: تغییرات عمده ای در سطح جهانی در دوره اخیر ایجاد شده که مهمترین آن رفتار تند و پرمشکل آمریکا و مزاحمت آنها برای همه کشورهاست که نیازمند همکاری همه جانبه است.وی با اشاره به ضرورت اقدام دوجانبه و چندجانبه برای مقابله با این گونه رفتارها اظهار داشت: کشورها از طریق اقدام مشترک می توانند مسائل خود را در این زمینه پیگیری کنند.رییس مجلس شورای اسلامی با اشاره به تاکید 'ولادیمیر پوتین' رییس جمهوری روسیه برای حفظ برجام افزود: ما مذاکره با طرف های اروپایی را همزمان با حفظ برجام ادامه دادیم، ولی در این زمینه مشکلاتی وجود دارد که هنوز حل نشده است.ولودین رییس دومای دولتی فدراسیون نیز در این دیدار، ایران را کشوری مهم برای همکاری دوجانبه با روسیه خواند و بر گسترش روابط دو کشور به خصوص در امور پارلمانی تاکید کرد.وی با اشاره به برگزاری نخستین دور اجلاس مجالس اوراسیا به پیشنهاد نهاد قانون گذاری روسیه گفت: همکاری مجالس کشورهای عضو در حال تقویت است و با برگزاری این اجلاس در آنتالیا، بیش از گذشته تقویت خواهد شد.** دیدار با نائب رییس مجلس پاکستان و تاکید بر تقویت همکاری تجاری رئیس مجلس شورای اسلامی در دیدار با 'سلیم ماندوی والا' نایب رئیس مجلس سنای پاکستان با بیان اینکه دو کشور دردها و دشمنان مشترکی دارند، بر ضرورت ارتقای روابط تهران و اسلام آباد تاکید کرد.وی ظرفیت های همکاری ایران و پاکستان را زیاد عنوان کرد و گفت: برخی نمی خواهند که همکاری بین دو کشور گسترش یابد.وی خطاب به نائب رییس مجلس سنای پاکستان بیان کرد: بر اساس قرارداد ایران و پاکستان، لوله کشی انتقال گاز تا مرز دو کشور انجام شده و گاز هم قابل انتقال است، ولی گفته شده که آمریکا مانع می شود، چرا که از پیشرفت پاکستان ناراحت است و نمی خواهد گاز به کشور شما صادر شود.ماندوی والا نایب رئیس مجلس سنای پاکستان نیز در این دیدار با تایید رابطه دوستی و برادری بین دو کشور گفت: ما ایران را کشوری خارجی نمی دانیم و بسیاری از نمایندگان شرکت ها و پارلمان پاکستان به طور مستمر از ایران بازدید کرده و با شرکت های کشور شما همکاری دارند و تحریم ها نیز هیچ محدودیتی نمی تواند برای آنها ایجاد کند.** لاریجانی روابط ایران و عراق را غیرقابل خدشه خواندرئیس مجلس شورای اسلامی در دیدار با 'محمد ریکان الحلبوسی' همتای عراقی خود روابط ایران و عراق را غیرقابل خدشه خواند و گفت که عده ای به دنبال ایجاد مساله بین ایران و عراق بوده، اما هرگز موفق نمی شوند.وی تهران و بغداد را دو متحد قدیمی خواند و و با تاکید بر این که روابط بین دو کشور باید مستحکم تر شود، بیان کرد: امروز شرایط عراق تغییر کرده و داعش نمی تواند در آنجا حضور پیدا کند، اما آمریکایی ها در این مورد شیطنت می کنند چون دوست عراق نیستند، اما باز موفق نمی شوند.وی بر گسترش همکاری بین دو کشور ایران و عراق تاکید کرد و گفت: شرکت های بسیاری در ایران وجود دارند که می توانند در زمینه صنعت و کشاورزی با عراق همکاری داشته باشند.رئیس مجلس ایران با تاکید بر ضرورت لایروبی اروند رود، از رئیس پارلمان عراق خواست که برای رفع مشکل غبار و مشکلات زیست محیطی خوزستان که به هر دو کشور خسارت وارد کرده، کمک کند .رئیس مجلس عراق نیز در این دیدار با تقدیر از ایران به علت مشارکت در مبارزه با تروریسم و نابودی داعش در کشورش، بر ضرورت تحکیم روابط بین دو کشور تاکید کرد.الحلبوسی به علاقه مندی کشورش برای گسترش همکاری های بغداد با تهران اشاره کرد و افزود: ما مخالف تحریم علیه ایران هستیم و آن را محکوم می کنیم چرا که ثبات جمهوری اسلامی و همسایگان ما تاثیر مستقیم بر ثبات عراق دارد.وی تاکید کرد: ما در کنار مسئولان و مردم ایران هستیم و این همکاری می تواند از طریق توسعه ارتباط های اقتصادی به نمایش گذاشته شود چرا که از این طریق می توان از فشار ناشی از تحریم ها بر ایران کاست و این نوع روابط می تواند مبتنی بر تامین منافع مشترک دو کشور باشد.وی از سفر به ایران در آینده نزدیک خبر داد و از مجلس و مقام های ایرانی در جهت حفظ تمامیت ارضی عراق تقدیر کرد.** دیدار با هیات های پارلمانی چند کشور عضو مجالس اوراسیارئیس مجلس شورای اسلامی در حاشیه اجلاس بین المجالس اوراسیا در ترکیه با روسا و هیات های پارلمانی کشورهای مختلف دیدار و بر گسترش همکاری ها و نفی یکجانبه گرایی آمریکا در حوزه بین الملل تاکید کرد.وی در دیدار با 'شیخ احمد بن عبدالله بن زید آل محمود'، هر گونه سلطه گری را در جهان بی اثر دانست و ادامه داد: اغلب کشورها و مردم جهان به دنبال زندگی مستقل هستند و بر این اساس سلطه گری در دنیا جایی ندارد و شما نشان دادید که مقابل سلطه گری می ایستید.رئیس مجلس شورای اسلامی بر نقش مثبت قطر در منطقه تاکید و به همتای قطری خود گفت: تاکنون اقداماتی علیه کشور شما انجام شده که تاثیری نداشته است، چرا که دولت قطر با تدبیر عمل کرده اید.لاریجانی روابط بین ایران و قطر را رو به پیشرفت دانست و بر انجام رایزنی برای توسعه روابط در زمینه سیاسی و اقتصادی بین دو کشور تاکید کرد.بن زید آل محمود رئیس مجلس قطر نیز با یادآوری اینکه کشورش از دیرباز روابط خوبی با ایران داشته است، به همتای ایرانی خود افزود: ما احترام فراوانی هم برای شما و هم به کشور ایران قائل هستیم.رئیس مجلس شورای اسلامی همچنین در دیدار با همتای بلغارستانی خود خواستار تشکیل صندوق مشترک توسعه روابط اقتصادی تهران و صوفیه شد.لاریجانی در دیدار با 'سوتا کارایانچوا' رئیس مجلس بلغارستان بر ضرورت تشکیل صندوق مشترک برای توسعه روابط اقتصادی و تشکیل اتاق فکر برای تجار دو کشور تاکید کرد.وی با یادآوری اینکه ایران و بلغارستان پیشینه تاریخی مشترک بسیاری دارند، افزود: اکنون زمینه خوبی برای بهره مندی ایران از فناوری بلغارستان وجود دارد، ضمن این که شرکت های بلغاری می توانند در ایران فعال شوند.کارایانچوا رئیس مجلس بلغارستان نیز به سوابق یک قرن روابط دیپلماتیک بین ایران و بلغارستان اشاره کرد و خواستار تعمیق و ارتقای روابط بین دو کشور شد. وی لاریجانی را برای بازدید از پارلمان بلغارستان دعوت کرد و افزود: برقراری ارتباط با ایران در اولویت برنامه های اتحادیه اروپا قرار دارد و ما به دنبال بهره مندی استفاده از ظرفیت کریدور حمل و نقل ایران هستیم.رئیس مجلس شورای اسلامی همچنین در دیدار با 'اوکتای اسداوف' رئیس مجلس جمهوری آذربایجان گفت که دولت باکو بهترین رابطه را در منطقه با ایران دارد.وی بر ضرورت تحکیم راه های همکاری بین دو کشور تاکید کرد و افزود: اکنون روابط سیاسی بین دو کشور ایران و آذربایجان رو به پیشرفت است و همکاری های دو کشور می تواند متنوع هم باشد.لاریجانی از اجرای طرح های مهم بین دو کشور از جمله اتصال خطوط ریلی ایران به جمهوری آذربایجان به عنوان یکی از مهمترین راه های توسعه مناسبات بین ایران و آذربایجان یاد کرد.اسداوف رئیس مجلس جمهوری آذربایجان نیز در این دیدار گفت: ما توجه خاصی به روابط با ایران داریم و راه های باکو برای تحکیم روابط با ایران باز است و این روند در آینده هم به همین صورت تداوم خواهد داشت.رئیس مجلس شورای اسلامی در دیدار با رئیس مجلس قزاقستان نیز از این کشور به عنوان عاملی برای برقراری آرامش در منطقه یاد کرد و گفت: قزاقستان نقش مهمی در منطقه دارد و در حل مسائل مهم از جمله مذاکره معروف به روند آستانه برای حل مساله سوریه پیشگام است.لاریجانی با تاکید بر اینکه ایران بر تعهدات خود بر برجام باقی مانده است، توضیح داد: مذاکرات هسته ای سال ها به طول انجامید تا به نتیجه برسد و این امر نیز در پی درخواست رئیس جمهوری سابق آمریکا صورت گرفته بود ولی واشنگتن به تعهدات خود در برجام عمل نکرد و خروج آمریکا از این توافق نیز موجب ایجاد بی نظمی شد.وی ادامه داد: ضرورت همکاری اقتصادی یکی از موضوع هایی است که بین ایران و اتحادیه اوراسیا توافق شده و باید مسیر اجرای آن فراهم شود، ضمن این که قزاقستان می تواند با سرمایه گذاری در ایران روابط بین دو کشور در زمینه همکاری اقتصادی را تثبیت کند.رئیس مجلس شورای اسلامی ایران همچنین در دیدار با 'مایا گویکوویچ' رییس مجلس صربستان با بیان این که بعد از خروج آمریکا از برجام مشکلاتی ایجاد شد، افزود: خروج آمریکا از برجام به عنوان توافق حاصل سه سال مذاکره، اقدام نامناسب از سوی واشنگتن بود.لاریجانی تاکید کرد: ایران بر اجرای مفاد برجام پایبند می ماند و بر این اساس هم اکنون مذاکراتی بین ایران و اتحادیه اروپا در حال انجام است و تلاش می شود که در چارچوب توافق فعالیت ها ادامه یابد.گویکوویچ رییس مجلس صربستان نیز گفت: مخالف تحریم ایران هستیم و معتقدیم که مشکل با تحریم حل نمی شود.وی تاکید کرد: امیدوارم اتحادیه اروپا تحریم اخیر آمریکا علیه ایران را مربوط به خود بداند، چرا که علاوه بر ایران، کل دنیا از تحریم های اعلام شده متضرر می شود.وی بیان کرد: خوشحالم که فدریکا موگرینی مسئول سیاست خارجی اتحادیه اروپا برای تداوم روابط با ایران تلاش می کند و مطمئنم عدالت که در این باره پیروز خواهد شد.سومین اجلاس بین المجالس اوراسیا با حضور رییسان و هیات های پارلمانی 38 کشور آسیایی و اروپایی شامگاه سه شنبه با برگزاری مراسم رسمی اختتامیه در هتل 'کایا پلازا' شهر آنتالیای ترکیه پایان یافت.سومین اجلاس بین المجالس کشورهای اوراسیا در مدت دو روز با حضور روسای مجلس 20 کشور و هیات های پارلمانی از 18 کشور آسیایی و اروپایی از جمله هیات پارلمانی ایران برگزار شد.در این اجلاس حدود 700 نفر به نمایندگی از مجالس 38 کشور مسائلی مانند همکاری اقتصادی، محیط زیست و توسعه پایدار را بررسی کردند.موضوع اصلی این نشست 'همکاری اقتصادی در اوراسیا، محیط زیست و توسعه پایدار' تعیین شده و هدف از آن نیز ارزیابی موانع توسعه پایدار در سطح جهانی و منطقه و افزایش همکاری بین‌المللی برای رفع آن اعلام شده بود.در این اجلاس مقرر شد که چهارمین دور اجلاس بین المجالس اوراسیا در شهر آستانه پایتخت کشور قزاقستان برگزار شود. پیش از این دوره اول و دوم اجلاس مجالس اوراسیا در کره جنوبی و مسکو برگزار شده بود.خاورم/1905**1651            "}