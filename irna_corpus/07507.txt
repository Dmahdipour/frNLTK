{"onTitr":"","titr":" مانور پدافند غیرعامل عشایری دشت لار استان تهران برگزار شد","describe":" تهران- ایرنا- مانور مشترک پدافند غیرعامل سازمان عشایر کشور و امور عشایر استان تهران با موضوع آلودکی آب شرب در مناطق عشایری دشت لار استان برگزار شد.", "text":"مدیر امورعشایر استان تهران روز شنبه در حاشیه این مانور در گفت و گو با خبرنگار ایرنا گفت: این مانور در راستای آماده سازی جهت مقابله با حملات بیوشیمیایی با موضوع آلودگی آب شرب در مناطق عشایری دشت لار برگزار شد.هاتف ممیزی اظهار داشت: در مناطق  دشت لار 450 خانوار عشایری زندگی می کنند که در این مانور با اعلام شرایط اضطراری و وجود آب های آلوده در مناطق کمردشت و باریکاب دشت لار بلافاصله ستاد مدیریت بحران تشکیل در محل حضور پیدا کردند.وی با بیان اینکه این مانور با موضوع رفع آلودگی میکروبی آب شرب در مناطق عشایری و مسمومیت تعدادی از عشایر برگزار شد افزود: در این مانور بلافاصله جلسه ستاد مدیریت بحران در دفتر مرکز ارائه خدمات به کوچندگان در منطقه کمردشت لار تشکیل و نسبت به مشخص کردن نقاط آلوده و اطلاع رسانی جهت خروج عشایر از محل انجام شد.مدیر امورعشایر استان تهران ادامه داد: جانمایی نزدیک ترین مخازن آبرسانی موجود در منطقه و تعداد آنها از دیگر اقدامات انجام شده ستاد پدافند غیرعامل سازمان عشایر کشور و مدیریت امورعشایراستان تهران در این مانور بود.وی خاطرنشان کرد: همچنین در این مانور نوع حادثه اصلی، شدت، سطح و محل وقوع آن توسط تیم گزارش گر در منطقه مورد نظر و نیز وقوع حوادث فرعی یا ثانویه که بر اثر حادثه به وجود خواهد آمد و میزان تاثیرگذاری بحران بر زیر ساخت های موجود بررسی، برآورد و گزارش شد.به گفته ممیزی در ادامه با توجه به اطلاع رسانی به کمیته پدافند اقدامات موثر جهت کنترل بحران توسط واحد ستادی بررسی و منجر به اتخاذ تصمیم شد و در ادامه با توجه به منابع موجود جهت مقابله با حادثه به وجود آمده و کنترل آسیب های ثانویه و نیز برآورد نیازهای اولیه جهت مقابله بررسی و احصاء شد.وی یادآور شد: سپس با توجه به نوع رزمایش و بحران پیش آمده فعالیت های تخصصی پیش بینی شده در رزمایش شامل مدیریت و اداره صحنه، تبیین و تعریف اقدامات و فعالیت های هر بخش تخصصی و فنی، بکارگیری امکانات مهندسی، حمل و نقل سریع با توجه به پیش بینی ترافیک و پیش بینی دقیق نیازمندی ها توسط مسئول ستاد پدافند مورد بررسی و تصمیم گیری قرار گرفت و بر اساس نظر به وجود نیروی متخصص در نزدیک ترین مرکز موجود (شهرستان دماوند) ضمن هماهنگی با مسئول تیم عملیاتی یک دستگاه تانکر آبرسان به محل فوق اعزام شد.در آستانه هفته پدافند غیرعامل مانور مشترک سازمان امور عشایر کشور و امور عشایر استان تهران با موضوع آلودگی آب شرب با شعار پدافند غیر عامل ، افزایش بازدارندگی در سایه حماسه حسینی در مناطق عشایری دشت لار برگزار شد.تهرام/7243/ 1539            "}