{"onTitr":"","titr":" تصادفات جنوب سیستان و بلوچستان جان پنج نفر را گرفت","describe":" زاهدان - ایرنا - فرمانده پلیس راه جنوب سیستان و بلوچستان گفت: تصادفات رخ داده هفته گذشته در مسیرهای جنوبی این استان پنج کشته و 20 مجروح برجا گذاشت.", "text":"سرهنگ یداله ستوده روز شنبه در گفت و گو با خبرنگار ایرنا اظهار داشت: این تلفات انسانی نتیجه 15 تصادف در جاده های جنوب سیستان و بلوچستان بوده است.وی توجه نداشتن به جلو، رعایت نکردن حق تقدم، انحراف و تجاوز به چپ و سرعت زیاد را از دلایل عمده بروز حوادث رانندگی این مدت در جاده های جنوب سیستان و بلوچستان ذکر کرد.فرمانده پلیس راه جنوب سیستان و بلوچستان گفت: 60 درصد تصادف این مدت به صورت برخورد 2 وسیله نقلیه با یکدیگر و 30 درصد واژگونی گزارش شده است.ستوده تاکید کرد: تصادف هفته گذشته مسیرهای جنوبی سیستان و بلوچستان در مقایسه با مدت مشابه سال قبل با 42 فقره تصادفات و بجا گذاشتن 21 کشته و 56 مجروح در مجموع 64 درصد کاهش تصادفات و تلفات انسانی را به همراه داشته است.وی وجود راههای دو طرفه، قوس و پیچ های فراوان در کنار سرعت زیاد، رعایت نکردن قانون و قاچاق سوخت، انسان و کالا را از مهمترین علل افزایش تصادفات در حوزه جنوب سیستان و بلوچستان عنوان کرد.به گزارش ایرنا سیستان و بلوچستان به سبب گستردگی راههای ارتباطی دارای 2 قرارگاه پلیس راه و 2 اداره کل راه و شهرسازی در شمال به مرکزیت زاهدان و جنوب به مرکزیت ایرانشهر است که شهرستانهای شمالی و مرکزی شامل زابل، هیرمند، زهک، نیمروز، هامون، زاهدان، میرجاوه، خاش، سراوان، سیب سوران و مهرستان زیر پوشش قرارگاه شمال و شهرستانهای جنوبی ایرانشهر، دلگان، فنوج، قصرقند، نیکشهر، سرباز، کنارک و چابهار زیرپوشش قرارگاه پلیس راه جنوب سیستان و بلوچستان قرار دارند.7316**3213            "}