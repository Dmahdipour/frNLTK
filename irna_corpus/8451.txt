{"onTitr":" نوبخت:    ","titr":" افزایش قیمت نفت تحریم های آمریکا علیه ایران را بی اثر کرد","describe":" قزوین - ایرنا - معاون رییس جمهوری با اشاره به رشد 61 درصدی درآمد نفتی کشور در نیمه اول امسال، گفت: افزایش قیمت نفت تحریم های آمریکا علیه ایران را بی اثر کرد.", "text":"محمد باقر نوبخت عصر پنجشنبه در حاشیه بازدید از نمایشگاه توانمندی های صنایع قزوین در شهرک صنعتی کاسپین در گفت و گو با خبرنگاران افزود: میزان درآمدهای نفتی کسب شده کشور در این مدت 16 درصد از رقم مصوب بیشتر بود.وی اظهار داشت: فروش روزانه 2 میلیون و 410 هزار بشکه نفت را در سال جاری پیش بینی کرده بودیم که این رقم به بیش از مقدار یاد شده و به میزان 2 میلیون و 557 هزار بشکه رسید.نوبخت گفت: ترامپ فکر می کرد با تحریم نفت ایران و کم کردن صادرات آن می تواند درآمدهای نفتی کشور ما را کم کند که این مساله با افزایش قیمت نفت میسر نشد.معاون رییس جمهوری با اشاره به وضعیت مناسب کشور به لحاظ درآمد و ذخایر ارزی، افزود: بودجه کشور را امسال بر اساس نفت هر بشکه 55 دلار تهیه و تنظیم کردیم در حالی که فروش ما به میزان هر بشکه 70 دلار بوده است.رییس سازمان برنامه و بودجه در بخش دیگری از صحبت های خود از اشتغالزایی به عنوان یکی از جدی ترین اولویت های دولت یاد کرد و گفت: در این خصوص 14 برنامه معرفی و با تامین اعتبار و تصویب از سوی مجلس در دست اجرا هستند.وی با بیان اینکه بسیاری از برنامه های اقتصادی دولت ارتباطی با تحریم ها و مسایل ارزی ندارد،اظهار داشت: بهسازی بافت فرسوده و ساخت مسکن روستایی و حمایتی از جمله این برنامه ها به شمار می روند.نوبخت حمایت از صنایع را نیز در دستور کار جدی دولت دانست و گفت: از طریق تسهیلات و استفاده از وجوه اداره شده در پی کمک به واحدهای تولیدی از جمله در بخش تامین مواد اولیه هستیم.نوبخت گفت: با موافقت شورای عالی هماهنگی سران سه قوه و با تایید مقام معظم رهبری علاوه بر تسهیلات مصوب قبلی، یک میلیارد دلار برای کمک به صنایع داخلی که به دلیل نوسانات قیمت ارز و افزایش هزینه های تولید دچار مشکل شده اند، اختصاص می یابد.** عذرخواهی از تولیدکنندگانمعاون رییس جمهور همچنین گفت: از شوکی که بازار وارد شده و مشکلاتی که در کوتاه مدت برای واحدهای تولیدی ایجاد شد عذرخواهی کرده و این اطمینان را می دهیم که این مشکلات دایمی نبوده و بزودی شاهد رفع آنها خواهیم بود.وی خاطرنشان کرد: ما در کنار مردم و تولیدکنندگان قرار داریم و باید اطمینان داشت با استفاده از همه ظرفیت ها و امکانات کشور از این شرایط دشوار عبور می کنیم.نوبخت با بیان اینکه دولت تعطیلی ندارد و وزرا و دیگر اعضای کابینه به شکل شبانه روزی برای حل مسایل و مشکلات کشور می کوشند، اظهار داشت: همین امروز پس از برگزاری ستاد اقتصادی دولت، بسیاری از اعضای کابینه در روزی که وزارتخانه ها برنامه ستادی ندارند برای سرکشی و بررسی نیازها و درخواست ها به استان های مختلف کشور سفر کردند.وی با بیان اینکه بیشتر صنایع کشور با قوت مشغول به فعالیت و تولید هستند، به بازدید امروز خود از شهرک صنعتی کاسپین قزوین اشاره کرد و گفت: به عنوان نمونه امروز شاهد افتتاح یک واحد  صنعتی با سرمایه گذاری خارجی و همچنین آغاز عملیات ساخت یک طرح تولیدی با سرمایه گذاری خارجی بودیم که نشان از پویایی صنعت داخلی و حضور سرمایه گذاران کشورهای مختلف در ایران است.نوبخت در پاسخ به وضعیت کشور پس از اجرای دور دوم تحریم های آمریکا نیز گفت: دور دوم تحریم ها معطوف به نفت و امور بانکی است که از قبل شروع شده و در این رابطه کشورهایی که قصد داشتند خرید نفت خود را کاهش بدهند این کار را انجام دادند اما با افزایش قیمت شاهد رشد درآمدهای نفتی بودیم ضمن اینکه تمهیدات لازم برای شرایط جدید نیز اندیشیده شده است.**افتتاح خط آهن قزوین- رشت در آینده نزدیکمعاون رییس جمهوری در قسمت دیگری از صحبت های خود از بهره برداری خط آهن قزوین-رشت در آینده نزدیک خبر داد و گفت: با بهره برداری از این خط و اتصال به راه آهن انزلی-آستارا، شاهد اتصال ریلی کشور با کشورهای حوزه قفقاز و روسیه خواهیم بود.وی همچنین گفت: 2 جاده در دست احداث قزوین-تنکابن و قزوین-کلاچای که محورهای جدید برای اتصال به شمال هستند نیز با قوت لازم در حال اجرا و ساخت هستند و امیدواریم در موعد مقرر تکمیل و مورد بهره برداری قرار بگیرند.3013            "}