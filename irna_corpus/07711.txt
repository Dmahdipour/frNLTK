{"onTitr":"","titr":" کری درباره افراط گری دولت ترامپ هشدار داد","describe":" تهران - ایرنا - «جان کری» وزیر امور خارجه اسبق آمریکا درخصوص سیاست های افراطی کاخ سفید و متحدانش هشدار داد و با بیان ادعاهایی ، احتمال مناقشه میان واشنگتن و ایران در منطقه را مطرح کرد.", "text":"به گزارش شنبه ایرنا به نقل از خبرگزاری فرانسه، کری در سخنانی در شورای روابط خارجی آمریکا اظهار داشت که خروج دونالد ترامپ رئیس جمهوری آمریکا از برجام «احتمال مناقشه در منطقه خاورمیانه را محتمل تر کرد زیرا کسانی هستند که دوست دارند آمریکا، ایران را بمباران کند».کری که در مقام وزیر خارجه دولت باراک اوباما رئیس جمهوری سابق آمریکا مسئول مذاکرات هسته ای با ایران بود، گفت که «عبدالله بن عبدالعزیز» پادشاه سابق عربستان و «حسنی مبارک» رئیس جمهوری سرنگون شده مصر هر دو به او گفته بودند که آمریکا باید به ایران حمله کند اما خودشان علنا این موضوع را اتخاذ نمی کردند.او در ادامه سخنان خود افزود که «بنیامین نتانیاهو» نخست وزیر رژیم صهیونیستی نیز خواستار چراغ سبز اوباما برای بمباران ایران بود. وزیر خارجه اسبق آمریکا همچنین مدعی شد: کاری که ترامپ انجام داد این بود که افرادی را در ایران قدرتمند کرده است که گفته اند با آمریکا تعامل نمی کنند. ترامپ بارها از کری انتقاد کرده است. کری گفته که ترامپ قصد دارد از این طریق توجهات را از مساله دخالت ادعایی روس ها در انتخابات 2016 آمریکا برگرداند و به مساله دیگر معطوف کند. برنامه جامع اقدام مشترک یا برجام روز سه شنبه 23 تیر 1394 در وین پایتخت اتریش بین ایران، اتحادیه اروپا و گروه 1+5 شامل (چین، فرانسه، روسیه، انگلیس، آمریکا و آلمان) منعقد شد. اما ترامپ که از زمان کارزارهای انتخاباتی مخالفت خود را با این توافق ابراز کرده بود، در اردیبهشت ماه سال جاری خروج آمریکا از برجام را اعلام کرد.شبک**9423**1392            "}