{"onTitr":" بعیدی نژاد:    ","titr":" رای دادگاه لاهه آمریکا را ملزم به تجدیدنظر می‌کند","describe":" لندن – ایرنا – سفیر جمهوری اسلامی ایران در لندن به پیروزی حقوقی کشور در دادگاه بین‌المللی لاهه و صدور رای آن به نفع ایران اشاره کرد و گفت که این مساله آمریکا را ملزم به تجدیدنظر در اعمال دوباره تحریم‌های ایران می‌کند.", "text":"به گزارش چهارشنبه شب ایرنا، حمید بعیدی نژاد امروز با انتشار پیامی در توئیتر افزود: رای دیوان دادگستری بین‌المللی در مردود دانستن تحریم‌های آمریکا علیه ایران، هم با تصمیم اخیر اتحادیه اروپا برای ایجاد یک سازوکار ویژه برای تداوم تجارت با تهران منطبق می‌باشد و هم واشنگتن را ملزم می‌کند که در تصمیم ماه آینده برای اعمال تحریم بر بخشهای اقتصادی ایران تجدیدنظر کند.دیوان دادگستری بین‌المللی لاهه روز چهارشنبه نتیجه رسیدگی به شکایت ایران از آمریکا را اعلام کرد و گفت که تحریم‎های آمریکا خسارت اقتصادی، به‎خصوص در صنعت هوانوردی به ایران وارد کرده و به‎دلیل تحریم‎ها، تهیه غذا و دارو دشوارتر شده و بانک‎ها مشغول خارج کردن دارایی خود از کسب‌وکارهای ایران هستند. دیوان لاهه رای داد که آمریکا باید طبق معاهده مودت بین ایران و آمریکا در سال 1995 تمامی موانع ناشی از تحریم‎های 15 مرداد در مورد صدور دارو، وسایل پزشکی، مواد غذایی و هواپیما را به ایران برداشته و تضمین دهد تا تراکنش‎های مالی مربوطه به این رای امکان‌پذیر باشد.وزیر خارجه آمریکا در واکنش به رای دادگاه با عصبانیت گفت که می‌خواهیم از پیمان مودت ایران و آمریکا خارج شویم.مایک پمپئو در یک کنفرانس خبری افزود: ایران تلاش کرده است در حق حاکمیت آمریکا دخالت کند، این کشور برای فعالیت‌های تبلیغاتی خود سوءاستفاده می‌کند و این تصمیم دادگاه درست نیست.بیشتر رسانه‌های غربی امروز با بازتاب رای دادگاه لاهه، تاکید کردند که این مساله غیرقانونی بودن تحریم‌های آمریکا را نشان داد. شبد**اروپام ** هـ ن **1010            "}