{"onTitr":"","titr":" «پرواز ستاره ای» در آسمان شهرزاد","describe":" تهران- ایرنا- «پرواز ستاره ای» نمایش مختص گروه خردسالان به مناسبت روز جهانی کودک در کافه شهرزاد به صحنه می‌رود.", "text":"به گزارش روز شنبه ایرنا از پردیس تئاتر شهرزاد، «پرواز ستاره ای» به نویسندگی و کارگردانی نیما بیگلریان از دوشنبه 16 مهرماه در دو نوبت 10 صبح و 16 در کافه این پردیس به صحنه خواهد رفت. این نمایش پیش از این در فرانکفورت آلمان به صحنه رفته و یک پروژه بین‌المللی در حوزه خردسال و کودکان محسوب می‌شود، پیش‌خرید بلیت‌های این نمایش در سایت‌های اینترنتی آغاز شده است و علاقه‌مندان می‌توانند به صورت حضوری از گیشه پردیس تئاتر شهرزاد بلیت‌های این نمایش را خریداری کنند. همچنین نمایش «صد درصد» به کارگردانی مرتضی اسماعیل کاشی که اجراهای خود را از هفتم شهریورماه در پردیس تئاتر شهرزاد آغاز کرده است، تا پایان مهرماه امسال هر شب ساعت 20 در سالن شماره 2 به صحنه می‌رود و اجرای آن در روزهای پایانی هفته (پنجشنبه و جمعه) در دو سانس 17 و 20 خواهد بود.ستاره پسیانی و هوتن شکیبا در این نمایش به ایفای نقش می‌پردازند و تهیه‌کنندگی آن بر عهده محمد قدس است.نمایش «مواچیله در هیچ جا» به کارگردانی محمد نیما مظاهری که از یکم مهرماه در سالن شماره 3 پردیس تئاتر شهرزاد به صحنه رفته است، تا پایان مهرماه به اجراهای خود ادامه می‌دهد، این اثر ادای دینی به حسین پناهی شاعر و نویسنده معاصر است. «مواچیله در هیچ جا» هر روز ساعت 18:30 اجرا می‌‌شود. مهسا اصغری، کاوه دوستی، حمید رشید، شایسته سجادی، شیما صفری، مرصاد فیضی، فوژان فروتن، معین کرمی، نوید نصرتی و محمد نیما مظاهری در این نمایش به ایفای نقش می‌پردازند و 50 درصد از عواید فروش این نمایش هزینه کودکان سرطانی خواهد شد و امکان خرید بلیت به صورت حضوری از گیشه پردیس تئاتر شهرزاد فراهم است. نمایش «تهوع» به کارگردانی مریم برزگر تا پایان مهرماه هرشب ساعت 20:30 با هنرمندی شکیب شجره در سالن شماره 3 پردیس تئاتر شهرزاد به صحنه می‌رود.نمایش «سنگ‌ها برای آنتیگون» به کارگردانی علی پازکی، تا پایان مهرماه هرشب ساعت 21:45 در سالن شماره 3 به اجراهای خود ادامه خواهد داد. محمد صدیقی مهر، گیلدا حمیدی، میثاق زارع و سمانه اسماعیلی بازیگران این نمایش هستند و شهاب حسینی در مقام مدیر پروژه این گروه را یاری می کند.    ** علیا مخدره تا 17مهر تمدید شد!گروه هنر مقدس اولین و تنها گروه ویژه بانوان امسال تئاتر «علیا مخدره» را در سالن سرچشمه به صحنه برد، اجرای این نمایش تا 17مهرماه امسال تمدید شد.این نمایش روایت سه زن دربار قاجار در دوره ناصرالدین شاه است که از داستان امیر ارسلان نامدار به روایت نقیب‌الممالک پی به یک راز حقیقی می‌برند که دگرگونی در اوضاع زندگی درباری و تکراری زنان در کاخ مانده ایجاد می‌کند.علاقه‌مندان به این نمایش می‌توانند به صورت اینترنتی از سایت تیوال یا به صورت حضوری در گیشه مجتمع سرچشمه اقدام به خرید بلیت این نمایش کنند.اجرای علیا مخدره رأس ساعت 16:30 آغاز می‌شود و مخاطبان باید تا ساعت 16 در مجتمع حضور یابند.فراهنگ ** 7561 ** 1055            "}