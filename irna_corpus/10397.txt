{"onTitr":"","titr":" رییس اتحادیه نمایشگاه داران: کاهش قیمت خودرو ادامه می یابد","describe":" تهران- ایرنا- رییس اتحادیه نمایشگاه داران و فروشندگان خودرو پیش بینی کرد تا چند روز آینده کاهش قیمت بیشتری را در بازار شاهد باشیم و این افت بویژه برای خودروهای وارداتی به دلیل نبود تقاضا، بیشتر خواهد بود.", "text":"«سعید موتمنی» امروز (چهارشنبه) در گفت وگو با خبرنگار اقتصادی ایرنا به کاهش شدید قیمت انواع خودروهای داخلی و خارجی در بازار اشاره کرد و افزود: دیروز بازار در شوک فرو رفته بود و در حالی که اکثر افراد فروشنده خودرو بودند، اما خریداری وجود نداشت.به گفته این مقام صنفی، تا حدود ظهر دیروز کاهش یک تا 12 میلیونی قیمت ها در خودروهای داخلی در بازار را شاهد بودیم اما در خودروهای خارجی به دلیل افت ارزش دلار افت تا 50 میلیون تومانی هم به ثبت رسید.وی یادآور شد: در سال های گذشته وقتی خودروسازان داخلی به پیش فروش اقدام می کردند قیمت ها کاهش می یافت اما در 2 ماه گذشته از آنجا که خودروسازان همچنان انتظار افزایش قیمت ها را داشتند، عرضه به بازار را کاهش دادند.موتمنی ادامه داد: در 2 هفته گذشته که شاهد تلاطم نرخ ارز حتی تا قیمت 19 هزار تومان بودیم، افراد برای حفظ سرمایه به فروش خودروهایشان اقدام نمی کردند اما از 2 روز پیش ورق در بازار برگشت؛ با این حال، دیروز تقاضای چندانی برای خرید وجود نداشت.رئیس اتحادیه نمایشگاه داران و فروشندگان خودرو بیان داشت: هرچند مدل های 2018 خودروهایی از گروه نیسان، هیوندایی و کرمان خودرو در بازار آمده اما سایر خودروهای صفر کیلومتر از مدل های 2016 و 2017 است که به دلیل بی میلی افراد برای فروش آنها و بالا رفتن قیمت ها، در پارکینگ ها خوابیده بود.** سه عامل نابسامانی بازار خودرو در ماه های گذشتهاین مقام صنفی مقصر اصلی نابسامانی بازار خودرو را عرضه اندک خودروسازان داخلی مطرح کرد و افزود: کمبود نظارت بر عملکرد آنها در کنار جولان سایت های مجازی خرید و فروش و ارائه قیمت های غیرواقعی، بر آشفته بازار موجود دامن زد.موتمنی تاکید کرد در حالی که سایت های یاد شده با هماهنگی یکدیگر قیمت های غیرواقعی را اعلام می کردند و در دیگر سایت ها و فضای مجازی به صورت انبوه بازنشر می دادند، مردم نیز همین قیمت ها را مبنای خرید و فروش قرار می دادند.برای نمونه این سایت ها قیمت پژو 405 اس ال ایکس را تا مرز 70 میلیون تومان و قیمت پراید را تا 50 میلیون تومان بالا بردند.«باید بر فعالیت این سایت ها نظارت بیشتری شود؛ زیرا این روزها هر کس در هر کجا می تواند به راحتی و با چند کلیک یک کانال تلگرامی ایجاد کند».رییس اتحادیه نمایشگاه داران و فروشندگان خودرو اضافه کرد: انتظار می رود خودروسازان پیش فروش ها و عرضه خودروها را برخلاف پیش فروش های اخیر، در کوتاه مدت انجام دهند و اگر قرار است افزایش قیمتی برای خودروسازان داخلی اتفاق بیفتد، در همین روزها عملی شود تا بازار به شرایط تعادل نزدیک شود.به گزارش ایرنا، چندی پیش «امیرحسن کاکایی» استاد دانشگاه، شتاب دولت در قیمتگذاری جدید و منطقی خودروها را خواستار شد و به ایرنا گفت: تداوم رفتارهای هیجانی در بازار، به جو روانی دامن می زند و سود آن به جیب دلال ها و واسطه ها می رود.اقتصام*3065*1961            "}