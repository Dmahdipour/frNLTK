{"onTitr":"","titr":" مشمولان خدمت سربازی سال 97 در قزوین فراخوانده شدند","describe":" قزوین - ایرنا - معاون وظیفه عمومی فرماندهی انتظامی قزوین گفت: مشمولان دارای مدرک کاردانی،دیپلم و زیردیپلم متولد 1355 تا 1379 برای انجام خدمت مقدس سربازی در سال 97 فراخوانده شدند.", "text":"به گزارش ایرنا به نقل از مرکز اطلاع رسانی فرماندهی انتظامی استان قزوین، سرهنگ علیرضا عزیزیان یکشنبه شب افزود: مشمولان یاد شده که برگه آماده به خدمت به تاریخ نوزدهم مهر ماه سال جاری را دریافت کرده اند باید با مراجعه به یکی از دفاتر خدمات الکترونیکی انتظامی (پلیس +10) برگ معرفی نامه مشمولان به مراکز آموزشی را دریافت کرده و برابر اطلاعات مندرج در آن اقدام کنند.وی اضافه کرد: مشمولان ساکن در استان قزوین ساعت هفت صبح پنجشنبه نوزدهم مهر ماه باید در محل مرکزی که در برگ معرفی نامه مشمولان به مراکز آموزش نیروهای مسلح اعلام شده حضور یابند تا به خدمت دوره ضرورت اعزام شوند.این مسئول انتظامی همچنین گفت: تمامی مشمولان می توانند با مراجعه به پایگاه www.vazifeh.ir مدارک و وسایل مورد نیاز جهت اعزام به خدمت دوره ضرورت رویت کنند.3013            "}