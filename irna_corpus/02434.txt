{"onTitr":"","titr":" زنان باردار تست اچ.آی.وی بدهند","describe":" همدان - ایرنا - کارشناس برنامه اچ.آی.وی - ایدز مرکز بهداشت همدان گفت: 80 درصد زنان باردار این شهرستان در طرح غربالگری و انجام آزمایش های اچ.آی.وی اقدام کردند که امید می رود این آمار به 100 درصد برسد.", "text":"مریم جعفری روز چهارشنبه در گفت و گو با خبرنگار ایرنا اظهار داشت: از اردیبهشت سال گذشته طرح غربالگری زنان باردار با هدف پیشگیری از انتقال ویروس اچ.آی.وی از مادر به کودک در 61 مرکز فعال آغاز شده است.وی اضافه کرد: نیمه نخست امسال پنج هزار و 802 زن معادل 80 درصد بانوان باردار نسبت به انجام این تست در مراکز پیش بینی شده اقدام کردند.کارشناس برنامه اچ.آی.وی - ایدز مرکز بهداشت همدان اظهار داشت: زنان باردار با مراجعه به 58 مرکز سلامت این شهرستان و سه بیمارستان دارای زایشگاه شامل فاطمیه، آتیه و بوعلی اقدام به انجام این آزمایش کردند که نتیجه آزمایش در کمتر از 20 دقیقه در اختیار بانوان قرار گرفته است.جعفری بیان کرد: طبق این طرح از تمامی زنان باردار در 2 نوبت آزمایش اچ.آی.وی گرفته شد، که در نوبت نخست سه فرد مبتلا به این ویروس شناسایی شدند و پس از انجام نوبت دوم آزمایش، مشخص شد که این سه زن به ویروس اچ.آی.وی ایدز مبتلا نیستند و مشکل دیگری داشتند.وی درباره علت صحیح نبودن گزارش اولیه این آزمایش توضیح داد: یکی از خاصیت های این آزمایش، شناسایی تمامی آنتی ژن های شبیه اچ.آی.وی است. جعفری توصیه کرد: بانوان در سه ماهه نخست باردارای نسبت به انجام آزمایش اچ.آی.وی اقدام کنند تا در صورت مثبت بودن نتیجه آزمایش، با تشخیص زودهنگام از انتقال ویروس به نوزاد پیشگیری شود.وی تاکید کرد: تمامی فرایند انجام آزمایش اچ.آی.وی ایدز به صورت رایگان بوده و اطلاعات بیمار به صورت محرمانه است.با تلاش تیم تحقیقاتی پیشگیری و کنترل بیماری مرکز بهداشت همدان سال گذشته سه نوزاد سالم از والدین مبتلا به ایدز در این شهرستان متولد شدند.7526/            "}