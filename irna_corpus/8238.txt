{"onTitr":"","titr":" چین: معاون رییس جمهوری آمریکا یاوه گو است","describe":" پکن- ایرنا- سخنگوی وزارت خارجه چین در واکنشی خشم آلود به اتهامات 'مایک پنس' معاون اول رییس جمهوری آمریکا علیه چین، وی را به یاوه گویی متهم کرد و افزود که اتهامات این فرد علیه پکن کاملا بی اساس است.", "text":"به گزارش ایرنا 'هوا چون اینگ' روز جمعه تاکید کرد ادعای پنس مبنی بر «ورود مداخله جویانه چین به انتخابات میاندوره ای آمریکا»، «گستاخی افراط گرانه» این کشور را نشان می دهد.وی با اشاره به اینکه آمریکا در تلاش است تا به هر شکل چین را آزار دهد، تصریح کرد طرح چنین اتهاماتی، مشکلات و اختلافات را بیشتر می کند.وی در مصاحبه خود از آمریکا خواست اتهامات بی اساس به چین را متوقف و اشتباهات خود را اصلاح کرده و برای بهبود روابط دو کشور و تامین منافع طرفین تلاش کند.سخنگوی وزارت خارجه چین ادامه داد اظهارات معاون رییس جمهوری آمریکا در واقع دلیل دیگری بر تلاش های آمریکا مبنی بر «نشان دادن باطل به جای حق و سخن پراکنی و روی هوا سخن گفتن» است و اینکه واشنگتن می کوشد با این اقدامات اذهان را گمراه کند و چین قاطعانه با چنین تحرکات و اظهاراتی مخالفت می ورزد.وی گفت: این گستاخی است که مایک پنس بخواهد نوع عادی از همکاری های چین و آمریکا را به مداخله پکن در سیاست ها و انتخابات آمریکا مرتبط سازد. سخنگوی وزارت خارجه چین گفت پکن هرگز علاقه ای و منافعی در مداخله در سیاست ها و انتخابات داخلی آمریکا نداشته است.این سخنگو گفت که جامعه بین المللی مشخص کرده هر کشوری که در امور حق حاکمیتی و مسایل داخلی کشور دیگری مداخله کرده نهایتا به منافع خود آسیب زده است.'مایک پنس' معاون اول رئیس جمهوری آمریکا روز گذشته با تکرار ادعای دونالد ترامپ درباره دخالت چین در انتخابات آتی کشورشان گفت: تردیدی نیست که چین می کوشد تا آمریکا رئیس جمهوری دیگری داشته باشد.آساق**231**1904**            "}