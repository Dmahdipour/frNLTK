{"onTitr":"","titr":" طرح نایب الشهید در مراسم پیاده روی اربعین اجرا می‌شود","describe":" تهران- ایرنا- مدیر اجرایی طرح نایب شهید ستاد پیاده روی اربعین گفت: طرح نایب شهید برای سومین سال پیاپی در آیین پیاده روی اربعین اجرا می شود.", "text":"به گزارش ایرنا مهدی شیردل روز چهارشنبه در نشست خبری ارائه برنامه های ستاد اربعین در آستان مقدس امامزاده سیده ملک خاتون خاطرنشان کرد: طرح نایب الشهید به منظور معرفی شهدای سراسر کشور، از جمله شهدای دفاع مقدس و شهدای مدافع حرم برگزار می شود.وی گفت: در سامانه مربوطه (nayebashahid.ir)تصاویر و مشخصات شهدا درج شده و علاقه مندان می توانند در این سایت ثبت نام و شهید مورد نظر خود را انتخاب کنند.شیردل افزود: همچنین خانواده های شهدای می توانند نایب الشهید خود در پیاده روی اربعین باشند.مدیر اجرایی طرح نایب شهید ستاد پیاده روی اربعین اظهار داشت: در کشور 230 هزار شهید داریم که در ایام اربعین تصاویر این شهدا در اختیار افراد علاقه مند قرار می گیرد تا نایب آن شهید در مراسم اربعین باشند.وی گفت: 500 هزار قطعه عکس شهدا (از هر شهید چندین قطعه عکس) در سامانه ثبت شده که افراد علاقه‌مند می‌توانند با مراجعه به این سامانه تصویر و کارت مربوطه را تهیه و در مراسم پیاده روی اربعین حضور داشته باشند.شیردل افزود: طرح نایب الشهید در تنویر افکار عمومی و آگاهی‌بخشی به نسل جوان طرح موفقی است و شهدا در این طرح در دسترس جوانان قرار گرفته و جوانان می‌توانند آنان را به عنوان الگوی خود انتخاب کنند.مدیر اجرایی طرح نایب شهید ستاد پیاده روی اربعین شعار اجرای این طرح را «الحسین (ع) یجمعنا» عنوان کرد.همه ساله شیعیان از سراسر کشور در پیاده روی اربعین شرکت کرده و با امام حسین (ع) عهد و پیمانی دوباره می بندند.تهرام/7244/ 7245//1348            "}