{"onTitr":"","titr":" 320 گواهی انطباق صادراتی توسط استاندارد در قزوین صادر شد","describe":" قزوین - ایرنا - مدیرکل استاندارد قزوین گفت: طی نیمه نخست سال جاری 320 گواهینامه انطباق کالاهای صادراتی با استاندارد توسط کارشناسان این دستگاه صادر شد.", "text":"سیروس صارمی روز یکشنبه در گفت و گو با خبرنگار ایرنا افزود: حجم این کالاها 55 هزار تن و ارزش آنها نیز 930 میلیارد ریال بوده است.وی اظهار داشت: عمده این اقلام شامل انواع خرما (هسته دار،بدون هسته، چیپسی،قالبی)، انواع کشمش (تیزابی،آفتابی و سبز، مویز،طلایی و کاشمری)، انواع پودرهای شوینده (دستی و ماشینی) بوده است.مدیرکل استاندارد قزوین همچنین گفت: این کالاها به کشورهایی چون کانادا، آمریکا، انگلستان، روسیه،ارمنستان،هلند، بلژیک،تایوان،گرجستان، قطر، امارات متحده عربی، ژاپن، آفریقای جنوبی، جمهوری چک، مجارستان، ترکمنستان، تاجیکستان،عراق، پاکستان و افغانستان صادر شده اند.مدیرکل استاندارد قزوین یادآور شد: گواهینامه های صادراتی پس از نمونه برداری و آزمون بر روی نمونه کالاهایی که قرار است به خارج صادرات شوند، صادر می شود.وی یادآور شد: گواهینامه های انطباق کالاهای صادراتی با استاندارد به منظور پیشگیری از صادر شدن کالاهای نامرغوب و غیراستاندارد به خارج صادر می شود.صارمی اظهار داشت: صادرات کالاهای نامرغوب به خارج به اعتبار بازار ایران در کشورهای خارجی آسیب وارد می کند و موجب کمرنگ شدن صادرات اجناس داخلی به بازارهای بین المللی می شود.3013            "}