{"onTitr":" معاون مناطق محروم ریاست جمهوری:    ","titr":" اشتغال پایدار در روستاها اولویت دولت است","describe":" قم – ایرنا – معاون توسعه روستایی و مناطق محروم ریاست جمهوری گفت: اشتغال پایدار روستایی ، تثبیت جمعیت و مهاجرت معکوس به روستاها از جمله اولویت های دولت است.", "text":"به گزارش ایرنا، سید ابوالفضل رضوی روز سه شنبه درآیین افتتاح چند طرح روستایی صنعتی و کشاورزی درناحیه صنعتی سیرو قم با اشاره به آسیب های فراوانی خالی شدن روستاها از نیروهای تولیدی تاکید کرد: اجرای طرح های تولیدی در روستاها و ایجاد اشتغال پایدار در روستاها موجب جلوگیری از مهاجرت روستاییان به شهرها می شود که برای تحقق این امر باید توسعه زیرساختی مورد نیاز اشتغال از جمله آب، برق و گاز به روستاها مورد توجه بیشتر قرار گیرد.وی با اشاره به معافیت های مالیاتی در نظر گرفته شده برای واحدهای تولیدی در روستاهای کشور تاکید کرد: تمام واحدهای صنعتی و اشتغالی در روستاها به مدت 5 سال، در مناطق محروم به مدت 10 سال، در نواحی صنعتی روستایی به مدت 13 سال و شرکت های دانش بنیان فعال در روستایی به مدت 15 سال نرخ مالیات آنها صفر است. معاون توسعه روستایی و مناطق محروم ریاست جمهوری، واحدهای تولیدی دانش بنیان را ارزش آفرین دانست و گفت: پروژه های محرومیت زدایی با محوریت طرح های دانش بنیان مورد حمایت دولت است و با توجه به ظرفیت این شرکت ها در توسعه فناوری های نوین، دولت راهی جز حمایت از این طرح ها ندارد.وی توجه به روستا را یکی از اولویت های نظام جمهوری دانست و گفت: به دلیل اینکه روستاییان در سطح کیفی کار جزو بهترین نیروی انسانی کشور هستند به همین دلیل این مناطق نقطه آغازین توسعه ملی کشور هستند که مورد توجه ویزه دولت قرار گرفته است.رضوی، ادامه داد: بنیاد مستضعفان و بانک سینا در ایجاد تولید و اشتغال در روستاها کارهای خوبی انجام داده اند که ادامه این روند به طور قطع موجب تحول در روستاهای کشور خواهد شد.وی دربخش دیگری از سخنان خود سهم قم از تسهیلات رونق تولید و محرومیت زدایی روستایی را 250 میلیارد ریال با کارمزد هشت درصد اعلام کرد و گفت: همکاری خوبی میان مسئولان اجرایی استان برای اشتغال زایی و توسعه واحدهای صنعتی و خدماتی روستاییان وجود دارد که نتیجه این هماهنگی، توسعه روستایی در قم است.**مدیرکل امور روستایی استانداری قم، نیز در این آیین گفت: بر اساس تفاهم نامه معاونت توسعه روستایی و مناطق محروم کشور، بانک سینا و بنیاد علوی کشور سهم این استان در سال های 95 و 96 از این اعتبارات 420 میلیارد ریال در قالب 32 طرح صنعتی، کشاورزی و گردشگری بوده است.سجاد چهره گانی با اشاره به تخصیص 250 میلیارد ریال به این استان در سال 97 گفت: تمام اقدام های لازم برای جذب این اعتبار در مناطق روستایی و نواحی صنعتی روستایی استان صورت گرفته است که امیدواریم با جذب و تخصیص کامل این اعتبار شاهد افزایش اشتغال پایدار در روستاهای استان باشیم.معاون توسعه روستایی و مناطق محروم ریاست جمهوری در سفر یک روزه قم، سه پروژه صنعتی و کشاورزی را در ناحیه های صنعتی سیرو، طغرود این استان به بهره برداری رساند و با حضور در چند شرکت در ناحیه های صنعتی سیرو و طغرود مشکلات این واحدهای صنعتی را با حضور استاندار قم مورد بررسی قرار داد.همچنین معاون مناطق روستایی ریاست جمهوری در سفر یک روزه خود به قم عصر امروز نیز با کارآفرینان این استان دیدار و مشکلات واحدهای تولیدی استان را بررسی خواهد کرد.استان قم دارای هفت شهرک صنعتی شکوهیه، الغدیر، چاپ و نشر، سلفچگان، محمود آباد، ثامن الائمه (ع) - قنوات - و فناوری اطلاعات و ارتباطات (I.C.T) و چهار ناحیه صنعتی خورآباد، دستجرد، سیرو و طغرود است.7404/ 6133/            "}