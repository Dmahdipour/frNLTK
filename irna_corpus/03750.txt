{"onTitr":"","titr":" افزون بر 151 هزار گردشگر از آران و بیدگل دیدن کردند","describe":" کاشان- ایرنا- سرپرست فرمانداری آران و بیدگل گفت: 151 هزار و 598 نفر گردشگر در 6 ماهه نخست سال جاری از جاذبه های تاریخی و طبیعی این شهرستان دیدن کردند.", "text":"اسماعیل بایبوردی روز دوشنبه در گفت و گو با ایرنا بیان کرد: نزدیک 13 هزار نفر از این گردشگران خارجی بودند و 16 هزار و 812 نفر هم در اقامتگاه های این شهرستان اسکان یافتند.وی افزود: بیش از 360 هزار نفر مسافر داخلی و گردشگر خارجی سال گذشته به آران و بیدگل سفر کرده بودند که نزدیک به 23 هزار نفر آنها در اماکن اقامتی اسکان داشتند.سرپرست فرمانداری آران و بیدگل بیان کرد: این شهرستان جهانی در دل نصف جهان است و ظرفیت های بالای آن در زمینه های گردشگری، مذهبی، طبیعت گردی، نجوم، سافاری، ریگ درمانی و نمک درمانی نیاز به برنامه ریزی دقیق جهت بهره برداری مناسب دارد.وی اضافه کرد: گردشگری در این میان به عنوان بزرگترین فعالیت سودآور پس از نفت و خودروسازی امیدبخش ترین، شاخص ترین و پاک ترین صنعتی است که می تواند به اشتغال و توسعه پایدار کمک کند.به گفته بایبوردی، بیش از پنج میلیون نفر گردشگر خارجی در سال گذشته از ایران دیدن کرده و هشت میلیارد دلار ارزآوری داشتند که رقم قابل توجهی می باشد.نزدیک به 500 اثر دارای ارزش تاریخی، طبیعی و معنوی شناسایی شده در شهرستان آران و بیدگل وجود دارد که 135 مورد تا کنون در فهرست آثار ملی به ثبت رسیده است.آران و بیدگل در فاصله نزدیک به 6 کیلومتری کاشان و 215 کیلومتری شمال اصفهان واقع می باشد.7472/8123            "}