{"onTitr":"","titr":" رادیو فرانسه: آینده سیاسی تاریکی در انتظار برزیل است","describe":" تهران - ایرنا - رادیو بین المللی فرانسه روز دوشنبه در گزارشی درباره نتیجه انتخابات ریاست جمهوری برزیل، پیروزی 'ژیر بولسونارو' افسر پیشین ارتش برزیل و مدافع سرسخت دوره دیکتاتوری نظامی در این کشور را، نشانه ای تاریک در آینده سیاسی برزیل دانست.", "text":"در این گزارش آمده است: پیروزی 'ژیر بولسونارو' نامزد راست افراطی در انتخابات ریاست جمهوری برزیل و تبدیل شدن این کشور به یک دیکتاتوری محض، به یک نگرانی بزرگ تبدیل شده است. بولسونارو افسر پیشین ارتش برزیل و مدافع سرسخت دوره دیکتاتوری نظامی دراین کشور، توانست روز گذشته (یکشنبه) در دور اول انتخابات ریاست جمهوری کشورش با کسب ٤6 درصد آرا به دور دوم انتخابات راه یابد و بخت موفقیت نهایی خود را در این انتخابات افزایش دهد.بولسونارو در دور دوم انتخابات که در ٢8 اکتبر (ششم آبان) برگزار خواهد شد به مصاف رقیب اصلی خود از 'حزب کارگران برزیل'، 'فرناندو حداد'، خواهد رفت که تاکنون ٢9 درصد آرای عمومی را به دست آورده است.بولسونارو از طرفدارانش خواسته است که در سه هفته پیش رو هشیار بمانند تا به گفته او دشمنان نتوانند آینده سیاسی برزیل را در دست گیرند.مهمترین شعار و موضوع انتخاباتی بولسونارو از میان بردن خشونت در برزیل به عنوان یکی از خطرناکترین کشورهای جهان است. راه حل پیشنهادی بولسونارو برای از میان بردن خشونت حمل آزادانه اسلحه و گشودن مسیر اعدام های فراقانونی است. نامزد راست افراطی انتخابات برزیل در حالی توانست بیشترین آرای دور اول را بدست بیاورد که مردم این کشور از سطح فساد مالی در میان مقامات خشمگین هستند. این خشم باعث شد تا اقبال عمومی از چپ گراها به سوی راست گراها در بزرگترین کشور آمریکای لاتین تغییر کند.بولسونارو که برخی از وی به عنوان &#39; ترامپِ برزیل&#39; یاد کرده اند، توانست از بی اعتمادی فعلی مردم برزیل نسبت به احزاب سنتی این کشور به دلیل رسوایی های مختلف به نفع خود استفاده کند. نامزد راست افراطی انتخابات برزیل توانست با دادن وعده مقابله با فساد مالی، خشونت و جرائم سازمان یافته نظر رای دهندگان را به خود جلب کند.میزان حمایت ها از بولسونارو باعث شد تا حزب وی (حزب سوسیال لیبرال) در انتخابات پارلمانی نیز به دومین حزب بزرگ در کنگره این کشور تبدیل شود. خشونت یکی از مشکلات بزرگ برزیل است که در سال گذشته به کشته شدن حدود 6٤ هزار نفر در این کشور منجر شد. اروپام**9041**3404            "}