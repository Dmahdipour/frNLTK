{"onTitr":"","titr":" 970 نفر از خراسان شمالی برای آیین اربعین نامنویسی کردند","describe":" بجنورد- ایرنا- مدیر حج و زیارت خراسان شمالی گفت: تاکنون  970 نفر در استان برای شرکت در آیین اربعین حسینی نامنویسی کرده اند.", "text":"محمدباقر قاصری روز یکشنبه در گفت و گو با خبرنگار ایرنا اظهار داشت: ثبت نام از متقاضیان تا چهار روز مانده به اربعین ادامه دارد و معمولا بسیاری از مردم در واپسین روزها اقدام به ثبت نام می کنند.وی از مشتاقان حضور در مراسم اربعین حسینی در کربلای معلی خواست به منظور برنامه ریزی بهتر، ثبت نام خود را به روزهای آخر موکول نکرده و زودتر نسبت به نامنویسی و تکمیل مدارک خود اقدام کنند.قاصری افزود: پارسال بیش از هشت هزار و 900 نفر در استان خراسان شمالی از طریق سامانه «سماح» سازمان حج و زیارت برای شرکت در آیین اربعین حسینی نامنویسی کرده بودند.وی هزینه دریافتی بابت ثبت نام هر زائر را سه میلیون و 860 هزار ریال عنوان کرد و گفت: برای آسان سازی ثبت نام زائران، تفاهم نامه ای با اداره کل پست استان منعقد شده تا علاوه بر مراکز پست شهرستان ها، دفاتر پستی فعال در نواحی شهری و روستایی نیز نسبت به ثبت نام زائران اربعین اقدام کنند.مدیر حج و زیارت خراسان شمالی با اشاره به اجباری بودن بیمه زائران عتبات عالیات، مبلغ بیمه زائران را 200 هزار ریال عنوان کرد که از چند کیلومتری مرز ایران تا زمان بازگشت به مرز اعتبار دارد.قاصری اظهار داشت: امسال نیز مرز مهران برای عبور زائران خراسان شمالی به عتبات عالیات در نظر گرفته شده است.پارسال هشت هزار و 900 نفر از استان خراسان شمالی در آیین اربعین حسینی در کشور عراق شرکت کرده بودند.ط/5132            "}