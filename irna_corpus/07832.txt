{"onTitr":"","titr":" یوفا، باشگاه و هواداران اسپارتاک اسلواکی را جریمه کرد","describe":" تهران- ایرنا- اتحادیه فوتبال اروپا (یوفا) ضمن محروم کردن هواداران باشگاه فوتبال اسپارتاک ترنوا اسلواکی به دلیل سر دادن شعارهای نژادپرستانه از حضور در بازی بعدی خانگی تیمشان در لیگ اروپا، این باشگاه را نیز به پرداخت 692 هزار دلار جریمه محکوم کرد.", "text":"به گزارش ایرنا، خبرگزاری رویترز روز جمعه با درج این خبر نوشت: علاوه بر این، یوفا باشگاه اسپارتاک ترنوا اسلواکی را به دلیل مسدود شدن راهروهای عبور مرور سکوها و همچنین رفتار غیراخلاقی بازیکنان این تیم به پرداخت 22 هزار یورو دیگر محکوم کرد.5 تن از بازیکنان اسپارتاک در جریان بازی مرحله گروهی این تیم مقابل اندرلخت که دوم سپتامبر در ورزشگاه خانگی این تیم برگزار و با برتری یک بر صفر آنها پایان پذیرفت، کارت زرد دریافت کردند.نماینده اسلواکی در گروه (D) لیگ اروپا می بایست 25 اکتبر در ورزشگاه خالی از تماشاگر سیتی آرنا (ورزشگاه خانگی خود) از تیم صدرنشین گروه یعنی دینامو زاگرب پذیرایی کند.دینامو با 6 امتیاز در صدر گروه قرار دارد و تیم های اسپارتاک ترنوا و فنرباغچه هر کدام با سه امتیاز در جایگاه دوم و سوم جای دارند، این در حالی است که نماینده بلژیک یعنی اندرلخت بدون امتیاز در جایگاه چهارم جا خوش کرده است.یادآوری این نکته خالی از لطف نیست که «علی قربانی» مهاجم فصل گذشته استقلال، به تازگی به اسپارتاک ترنوا، قهرمان فصل گذشته لیگ اسلواکی ملحق شد است؛ علاوه بر این؛ تیم دینامو زاگرب هم «صادق محرمی» بازیکن سابق تیم پرسپولیس را در اختیار دارد، بنابراین جدال این دو تیم در مرحله گروهی لیگ اروپا می تواند برای هواداران سرخابی نیز جذابیت داشته باشد.ورزشی**3991** 1055            "}