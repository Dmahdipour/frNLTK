{"onTitr":"","titr":" نمایندگان با همدلی CFT را تصویب میکنند","describe":" همه عقلای کشور و مجلس، خواستار تصویب این لایحه هستند به غیر از چند نماینده طیف خاص که آنها هم البته نگرانند با تصویب CFT دست و پای ایران بسته شود. اما چون حامیان تصویب این لایحه در اکثریت هستند امیدوارم این لایحه در صحن علنی مجلس رأی خوبی بیاورد.", "text":"بی‌گمان پرحاشیه‌ترین کار مجلس دهم، تصویب یا عدم تصویب لوایح چهارگانه مربوط به پیوستن جمهوری اسلامی ایران به گروه ویژه اقدام مالی یا همان FATF است. گروه ویژه اقدام مالی یک سازمان بین دولتی است که در سال 1989 به منظور مبارزه با پولشویی تاسیس شد. قرار است پس از حدود دو ماه، یکی از مهم‌ترین لوایح مورد نظر این سازمان در مجلس به رأی گذاشته شود. عقلای هر دو جناح سیاسی کشور، تصویب این لایحه را به نفع منافع ملی کشور می‌دانند که راه جدیدی را برای همکاری بانک‌ها و موسسات مالی و تجاری جهان با ایران باز می‌کند. عبدالرضا هاشم‌زایی نماینده اصلاح‌طلب تهران در راستای این موضوعات با «آرمان» به گفت‌وگو پرداخته است که در ادامه می‌خوانید.**جو مجلس برای تصویب لایحه الحاق به کنوانسیون منع تامین مالی تروریسم چگونه است؟همان‌طور که مطلعید 4 کنوانسیون است که باید در مجلس تصویب شود که مهم‌ترین آن همین CFT است که قرار شده در مجلس به تصویب برسد که از جمله مقدمات ورود به «گروه ویژه اقدام مالی» یا همان FATF است. اکنون برای تصویب کنوانسیون منع تامین مالی تروریسم، جو کلی مجلس مثبت است، اما در ایران زیاد نمی‌شود به این جوها دل بست! گاهی تصمیمات در همین جو گم می‌شود. دو ماه قبل قرار بود CFT در مجلس به رأی گذاشته شود که عقب افتاد.اگر دوستان در مجلس توجه داشتند و به سخنان کارشناسی گوش می‌دادند دیگر این عقب ماندن و عدم تصویب را اکنون نداشتیم. اگر تصویب نشود در لیست سیاه قرار خواهیم گرفت و آمریکایی‌ها با جوسازی رسانه‌ای خود، مردم جهان و منطقه را از ایران خواهند ترساند و جو منفی علیه ما به راه خواهند انداخت. ایران که از همه بیشتر در مبارزه با تروریسم هزینه داده و از تروریست‌ها آسیب زیادی دیده‌ایم. بنابراین چه دلیلی دارد که در این کنوانسیون بین‌المللی «منع تامین مالی تروریسم» عضو نشویم؟اکنون چند کشور کوچک مثل سودان جنوبی عضو این کنوانسیون نیستند. همه کشورهای جهان عضو این کنوانسیون هستند. به نظرم همه عقلای کشور و مجلس، خواستار تصویب این لایحه هستند به غیر از چند نماینده طیف خاص که آنها هم البته نگرانند با تصویب CFT دست و پای ایران بسته شود. اما چون حامیان تصویب این لایحه در اکثریت هستند امیدوارم این لایحه در صحن علنی مجلس رأی خوبی بیاورد.**آقای فلاحت پیشه رئیس کمیسیون امنیت ملی مجلس در نطق اخیر خود کاملا از لوایح مد نظر برای پیوستن به FATF حمایت کردند و نسبت به عدم تصویب این لوایح و عواقب آن هشدار دادند. آیا نیروهای آگاه و عاقل جناح اصولگرا هم خواستار پیوستن ایران به این کنوانسیون‌ها هستند؟در برابر واقعیات نمی‌توان جناح‌بندی و اصولگرا و اصلاح‌طلب را مطرح کرد. این جا بحث بر سر منافع ملی است. مساله جناحی مطرح نیست. آقای فلاحت پیشه هم شخصیت مستقلی دارند و بنده با ایشان دوست هستم و مطمئنم ایشان از نگاه منافع ملی نطق خود را در دفاع از لوایح مذکور ایراد کردند. در واقع به تصویب رسیدن این لوایح و پیوستن ایران به FATF، خواست عقلای هر دو جناح کشور است و بحث منافع ملی ما در میان است.**از نظر و تصمیم شورای نگهبان در این زمینه مطلع هستید؟آن چه که بنده شنیده‌ام احتمالا شورای نگهبان با آن مخالفت کند و رد خواهد کرد و پس از تصویب آن در مجلس که بنده احتمال قوی می‌دهم که تصویب شود، به مجمع تشخیص مصلحت نظام ارجاع خواهد شد تا آنجا تصمیم نهایی اتخاذ شود.**آقای مطهری نایب رئیس مجلس هم خبری دادند مبنی بر اینکه «رهبر انقلاب تصمیم‌گیری برای پیوستن به FATF را بر عهده مجلس گذاشته‌اند» آیا شما از این امر اطلاعی دارید؟بله؛ رهبر انقلاب هم نظر خود را ابراز داشته‌اند و قبلا هم گزارشی به نمایندگان داده شد که بحث پیوستن ایران و تصویب لوایح مد نظر در شورای عالی امنیت ملی مطرح شده است و گزارش به رهبر معظم انقلاب داده شده و ایشان فرمودند که در این باره هر چه مجلس شورای اسلامی تصمیم بگیرد و هر چه که تصویب کنند، بنده هم قبول دارم. البته یکسری نگرانی‌هایی هم وجود دارد که مجلس هم این نگرانی‌ها را مد نظر دارد، اما با توجه به جمیع جهات معتقدم که هم در مجلس و نهایتا در مجمع تشخیص مصلحت نظام این لایحهCFT)) رأی خواهد آورد.**تجمعی هم روز یکشنبه در مقابل مجلس از سوی طیف خاصی از معترضان را شاهد بودیم که بعضا از شهرهای دیگر از جمله مشهد، به مقابل مجلس آمده بودند. چند نماینده عضو جبهه پایداری از این تجمع اعتراضی حمایت کرده بودند. آیا نماینده‌ها تحت تاثیر چنین جوی قرار می‌گیرند؟خیر؛ چنین نیست. اساسا رأی نمایندگان که اصولگرا یا اصلاح‌طلب فرقی نمی‌کند، به تشخیص خودشان است. به هر حال ما مسلمانیم و در برابر این مسائل مسئولیم. نماینده‌ای اگر به تشخیصی برسد، رأی خود را تغییر نخواهد داد. معتقدم که اکثریت نمایندگان به این تشخیص رسیده‌اند که پیوستن جمهوری اسلامی ایران به کنوانسیون‌های مذکور و نهایتا به «گروه ویژه اقدام مالی» به نفع کشور و منافع ملی ماست و در صحن علنی هم با یک رأی قاطع به تصویب خواهد رسید زیرا تشخیص مجلس به تصویب رساندن این لوایح است.**طی ماه‌های اخیر به نمایندگان موافق پیوستن به FATF پیامک‌هایی ارسال شده است. آیا قرار است در این باره اقدامی شود؟بله همان‌طور است؛ پیامک‌های زیادی ارسال شده و حتی به صورت خصوصی به بنده فحش‌های ناموسی و رکیک هم داده شده است. پس از مصاحبه‌ای که درباره همین لوایح و پیوستن به FATF با یکی از خبرگزاری‌ها داشته‌ام، در اینستاگرام بنده شدیدترین فحاشی‌ها به بنده شد که برخی از فحش‌ها را اصلا نمی‌شود خواند! طی این چند ماه توهین‌های بسیار شرم‌آوری به ما شده است. اما حقیقتا اگر بخواهیم در این باره پیگیری هم کنیم تصور نمی‌کنم به نتیجه‌ای برسیم. البته تاکنون به دلیل مشغله زیاد به فکر پیگیری هم نبودیم. اما ببینید، اصل ماجرا مهم است. یعنی باید منافع‌ملی کشور تامین شود و در این مسیر ایرادی هم ندارد ما فحش بخوریم.منبع: روزنامه آرمان؛ 1397.7.11 گروه اطلاع رسانی**9370**2002            "}