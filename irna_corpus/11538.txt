{"onTitr":" مشاورعالی سازمان سنجش آموزش کشورخبر داد:    ","titr":" آغاز ثبت نام تکمیل ظرفیت رشته‌های بدون آزمون کنکور","describe":" تهران-ایرنا- مشاورعالی سازمان سنجش آموزش کشور گفت: ثبت نام مرحله تکمیل ظرفیت رشته‌های بدون آزمون (صرفا با اعمال سوابق تحصیلی) کنکور سراسری 97 موسسات آموزش عالی غیرانتفاعی از امروز (سه شنبه 10 مهرماه 97) آغاز می شود.", "text":"حسین توکلی روز سه شنبه در گفت و گو با ایرنا اظهار داشت: با توجه به درخواست موسسات آموزش عالی غیردولتی - غیرانتفاعی مبنی بر عدم تکمیل ظرفیت پذیرش رشته‌های تحصیلی پذیرش صرفاً بر اساس سوابق تحصیلی آزمون سراسری سال 1397، مرحله تکمیل ظرفیت برای این موسسات اجرا می شود. وی گفت: داوطلبان علاقمند به تحصیل در رشته‌های تحصیلی موسسات ذیربط (اعم از داوطلبانی که در آزمون سراسری سال 1397 ثبت‌نام کرده و یا نکرده‌اند) می‌توانند به منظور اطلاع از رشته‌های تحصیلی و موسسات پذیرنده دانشجو در این مرحله به لینک جستجوی عنوان موسسه و کدرشته مندرج در پایگاه اطلاع ‌رسانی سازمان سنجش مراجعه کنند.وی افزود: علاقه مندان می توانند به پایگاه اطلاع‌رسانی موسسات آموزش عالی غیرانتفاعی مراجعه کرده و ضمن مشخص کردن رشته و موسسه مورد علاقه خود، با به همراه داشتن مدارک اعلام شده و با توجه به موارد مربوط از امروز تا 30 دی ماه 97 به موسسه آموزش عالی محل پذیرش رشته مورد تقاضا مراجعه کنند.مشاور عالی سازمان سنجش آموزش کشور ادامه داد: همچنین تمامی متقاضیان باید حداکثر تا تاریخ 31 شهریور 97 دارای مدرک دیپلم کامل متوسطه نظام قدیم (دوره چهارساله) یا پیش‌ دانشگاهی و یا کاردانی (فوق دیپلم) باشند.وی با بیان اینکه هر داوطلب منحصرا می‌تواند در یک گروه آزمایشی و یک کد رشته محل متقاضی شود، اظهار داشت: بدیهی است در صورت ثبت‌نام داوطلب در دو کد رشته و یا در دو موسسه، اطلاعات وی از بانک اطلاعات پذیرفته‌ شدگان یکی از موسسات بر اساس ضوابط این سازمان حذف خواهد شده و هیچگونه اعتراضی در این خصوص پذیرفته نخواهد شد.توکلی با بیان اینکه داوطلبان باید در زمان ثبت‌ اطلاعات در سامانه مربوط از طریق موسسات در خصوص کد رشته مورد علاقه خود دقت و توجه لازم را بعمل آورند، خاطرنشان کرد: بدیهی است پس از ثبت، کدرشته محل ثبت شده برای داوطلبان قابل تغییر و یا تعویض نیست.وی تصریح کرد: همچنین آن دسته از داوطلبانی که قبلا در ردیف پذیرفته‌شدگان نهایی آزمون سراسری سال 1397 (مرحله شهریور ماه) قرارگرفته‌اند، چنانچه در این مرحله متقاضی ثبت‌نام و ادامه تحصیل باشند و در یکی از مؤسسات ثبت‌نام کنند، قبولی قبلی آنها در شهریورماه لغو خواهد شد.9187**1601**            "}