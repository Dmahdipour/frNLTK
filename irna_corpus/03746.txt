{"onTitr":"","titr":" کاروان 400 دانش آموزی راهیان نور دهدشت به جنوب اعزام شد","describe":" یاسوج- ایرنا- مدیرکل آموزش و پرورش کهگیلویه و بویراحمد گفت: کاروان راهیان نور با شرکت 400 دانش‌آموز از شهر دهدشت عازم مناطق عملیاتی جنوب شدند.", "text":"هادی زارع پور روز سه شنبه در گفت و گو با خبرنگار ایرنا اظهار داشت: این دانش‌آموزان از مقطع تحصیلی متوسطه بوده و از مناطق عملیاتی شلمچه، اروند، هویزه و معراج شهدا بازدید می‌کنند. وی بیان کرد: کاروان راهیان نور با هدف آشنایی دانش‌آموزان با مناطق عملیاتی، شناخت و تعمیق ارزش‌های دینی، ترویج فرهنگ ایثار و شهادت و جانفشانی شهدای گرانقدر برگزار می‌شود.وی عنوان کرد: سفر به مناطق عملیاتی در چهارچوب راهیان نور حرکتی ارزشمند است که باید از این حرکت بیشترین استفاده را برد و از آن حمایت کرد.افزون بر 153 هزار دانش آموز پسر و دختر در مقاطع ابتدایی و متوسطه اول و دوم در کهگیلویه و بویراحمد تحصیل می‌کنند.کهگیلویه و بویراحمد در دوران هشت سال دفاع مقدس یکهزار و 880 شهید، 9 هزار و 500 جانباز و 317 آزاده تقدیم نظام و انقلاب کرده است. 9868/6110            "}