{"onTitr":"","titr":" کشف روش  جدید برای درمان آرتروز زانو و ستون فقرات","describe":" تهران – ایرنا - محققان انستیتوی تحقیقاتی کرمبیل کانادا با آزمایش روی موش ها و بافت انسان توانستند یک هدف مولکولی جدید را شناسایی کنند که امکان درمان بیماران مبتلا به آرتروز زانو و ستون فقرات را فراهم می کند.", "text":"به گزارش روز شنبه گروه اخبار علمی ایرنا از پایگاه خبری مدیکال ساینس، در این تحقیقات محققان توانستند برای مولکولی موسوم به microRNA-181a-5p که تصور می شود عامل التهاب، تخریب غضروف و از بین رفتن کلاژن باشد، مهارکننده ای را بیابند که پس از تزریق مستقیم به مفصل یا ستون فقرات موجب توقف آثار مخرب این مولکول می شود. محققان علاوه بر آزمایش این مهارکننده روی موش ها، عملکرد آن را با استفاده از بافت بدن بیماران مبتلا به آرتروز زانو و ستون فقرات نیز آزمایش کردند و نتایج مطلوبی را به دست آوردند.در حال حاضر محققان در تلاشند تا یک راهکار مناسب برای تعیین میزان مناسب و موثر این ماده مهارکننده و تزریق مستقیم و ایمن آن به مفصل زانو یا ستون فقرات توسعه دهند.آرتریت (التهاب مفاصل) به التهاب دردناک در ناحیه مفاصل گفته می شود که یکی از بزرگترین معضلاتی است که افراد به مرور زمان و با گذشت سن با آن مواجه می شوند. شایع ترین دردهای ناشی از آرتروز در نواحی زانو، لگن، ستون فقرات و دست دیده می شود. استئوآرتریت (آرتروز)، آرتریت روماتویید، آرتریت عفونی، ورم مفاصل پسوریاتیک و نقرس، پنج گروه عمده آرتریت محسوب می شوند. آرتروز شایع ترین نوع آرتریت است. این التهاب دردناک سبب تورم و اختلال حرکت مفاصل می شود و معمولا در ناحیه دست، زانو، لگن و ستون مهره ها بیشتر است. سه عامل اضافه وزن، سن و آسیب دیدگی مفاصل، مهمترین دلیل بروز آرتروز هستند.گزارش کامل این تحقیقات در نشریه Annals of the Rheumatic Diseases منتشر شده است.علمی (6)**9259**1440            "}