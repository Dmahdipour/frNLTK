{"onTitr":"","titr":" تلفات توفان مایکل در آمریکا به 11 تن رسید","describe":" تهران – ایرنا – توفان سهمگین مایکل با عبور از سواحل شرقی آمریکا دست‌کم 11 کشته و ده‌ها زخمی برجای گذاشت.", "text":"به گزارش روز جمعه ایرنا به نقل از رسانه‌های آمریکا، مایکل تقریبا پایان یافته اما پشت سر خود ردی از تلفات و خرابی برجای گذاشته است.توفان مذکور از درجه چهار، این آخر هفته ایالت‌های فلوریدا، جورجیا، کارولیناهای جنوبی و شمالی و ویرجینیا را در نوردید. سرعت بادهای این توفان که در بیش‌ترین حالت به 280 کیلومتر بر ساعت می‌رسید، تخریب گسترده برخی شهرها را موجب شد و برق بیش از یک میلیون و 600 هزار خانه را قطع کرد.در پی توفان مایکل، صدها هزار نفر ناچار به ترک خانه‌های خود شده بودند.در برخی شهرها، آب‌گرفتگی شدید در معابر اصلی گزارش شده و تعدادی از خانه‌ها زیر آب رفته است.به گفته تارنمای خبری یو‌اس‌ای‌تودی، اگر فشار جوی مد نظر باشد، مایکل سومین توفان قدرتمند تاریخ آمریکا به حساب می‌آید.وقوع این توفان در شرایطی است که درست چند هفته پیش طوفان دیگری موسوم به «فلورنس» از ایالت‌های کارولینا عبور کرده و خسارت‌های سنگینی برجای گذاشته بود.با وجود شدت بالای مایکل، هشدارهای صادر شده موجب شد تلفات جانی دست‌کم تا به اینجا کمتر از موارد مشابه گذشته همچون نوفان‌های هاروی و ماریا باشد که به موجب آن‌ها ده‌ها تن جان باخته بودند.انتظار می‌رود با آرام شدن وضعیت، آمار دقیق‌تری از خسارت‌های احتمالی به دست آید.شبس ** 9386 **1485            "}