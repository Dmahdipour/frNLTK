{"onTitr":" رئیس سازمان دامپزشکی:    ","titr":" 700 روحانی بر ذبح و صید در کشور نظارت می کنند","describe":" قم - ایرنا - رئیس سازمان دامپزشکی با بیان این که این سازمان جزو معدود دستگاه های دولتی است که در دو بعد بهداشتی و شرعی مسئولیت دارد، گفت: بیش از 700 روحانی، بر ذبح و صید دام، طیور و آبزیان نظارت می کنند.", "text":"به گزارش ایرنا، علیرضا رفیعی پور روز سه شنبه در دیدار با آیت الله نوری همدانی از مراجع تقلید با بیان این که دامپزشکی مسئولیت حفظ و حراست و تامین سلامت غذای مردم به عنوان مهمترین رکن حیات و بقای بشر پس از آب و هوار را برعهده دارد، افزود: در کنار روحانیان، ناظران دامپزشکی نیز مساله سلامت، کیفیت و بهداشتی بودن گوشت ها را تامین می کنند.وی با اشاره به این که حوزه فعالیت های دامپزشکی فقط به گوشت و مواد پروتئینی محدود نمی شود و شیر، عسل و تخم مرغ را نیز در بر می گیرد، گفت: سالانه هزاران تن گوشت و فرآورده های دیگر مانند ماهی وارد کشور می شود که به طور حتم نظارت شرعی و بهداشتی در کشور تولیدکننده صورت می گیرد و پس از واردات آن به کشور نیز روحانیان و همچنین ناظران بهداشتی در مکان مورد نظر مستقر می شوند و پس از تایید اجازه ورود و توزیع را می دهند.رفیعی پور تصریح کرد: مجموعه مسئولیت های شرعی و بهداشتی که متوجه دامپزشکی است، بدون حمایت های قوای سه گانه امکان پذیر نیست.وی افزود: مسئولیت جان و مال مردم در اختیار دامپزشکی است و نظام اسلامی به حوزه وزارت جهاد کشاورزی این اجازه را داده که جان مردم را حراست، صیانت و حفاظت کند، از این رو دامداری ها، مرغداری ها، آبزی پروری ها و همه مجموعه هایی که غذای مردم را تامین می کنند تحت نظارت بهداشتی و شرعی سازمان یاد شده اقدام به تولید محصول می کنند.رئیس سازمان دامپزشکی کشور ابراز امیدواری کرد: با حمایت های همه جانبه کلامی و معنوی علما و مراجع، این سازمان بتواند این مسئولیت خطیر را به نحو مطلوب انجام دهد.رفیعی پور همچنین با اشاره به اهمیت موضوع رعایت اصول بهداشتی در ذبح دام افزود: مردم بر اساس یک سنت حسنه گوسفندی را در ایام مختلف قربانی می کنند ولی این کار در محیط هایی غیر از کشتارگاه با مشکل و بیماری هایی همراه است که حوزه های علمیه می توانند در فرهنگ سازی در این زمینه نقش مهمی داشته باشند.وی با یادآوری این که دانشمندان تاکنون ویروس بیش از 900 بیماری مشترک بین انسان و دام را شناسایی کردند، افزود: تب کریمه کنگو از جمله این بیماری ها است که در سال های گذشته بی توجهی به مسائل بهداشتی در ذبح دام منجربه ابتلای افراد به این بیماری شده و تلفاتی را نیز به همراه داشته است.7403 / 1175            "}