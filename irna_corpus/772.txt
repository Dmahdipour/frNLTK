{"onTitr":" همزمان با هفته ناجا    ","titr":" گلزار شهدای شهرستان ابرکوه عطرافشانی شد","describe":" یزد - ایرنا - همزمان با بزرگداشت هفته نیروی انتظامی (13 الی 19 مهر)، عصر پنجشنبه گلزار شهدای هشت سال دفاع مقدس شهرستان ابرکوه عطرافشانی شد.", "text":"به گزارش ایرنا، در این مراسم که جمعی از خانواده معزز شهدا، ایثارگران، امام‌جمعه ، معاون فرمانداری ابرکوه و تعدادی از مسئولان و قشرهای مختلف مردم حضور داشتند، با قرائت فاتحه و نثار شاخه‌های گل یاد و خاطره شهدای عملیات مختلف دفاع مقدس گرامی داشته شد. امام‌جمعه ابرکوه گفت: اقتدار ، عزت ، آرامش و امنیت امروز جامعه ، مرهون خون مطهر شهدا است . حجت‌الاسلام سید ابراهیم حسینی اظهار داشت: نیروی انتظامی تضمین بخش اقتدار عرصه‌های ملی است و ارج نهادن به رشادت‌ها و جانفشانی های شهیدان وظیفه همگانی است . وی با اشاره به اینکه پلیس مقتدر در اقتدار امنیت ملی نقش مؤثری دارد، افزود: ملت قدردان تلاش و زحمات شبانه‌روزی مأموران ناجا هستند. رئیس شورای فرهنگ عمومی ابرکوه اضافه کرد: امروز ایران اسلامی به‌عنوان یک الگوی بی‌بدیل در جهان مطرح است و این اقتدار و عظمت مرهون خون شهداست . فرماندهی انتظامی ابرکوه برای حفظ نظم و امنیت و مبارزه با مواد افیونی با پیروزی انقلاب اسلامی تاکنون 14 شهید تقدیم انقلاب اسلامی کرده است. ابرکوه 275 شهید، 570 جانباز و 33 آزاده تقدیم نظام و انقلاب اسلامی کرد. مرکز شهرستان 53 هزارنفری ابرکوه در 140 کیلومتری جنوب غربی شهر یزد قرار دارد. 7540/ 2047/            "}