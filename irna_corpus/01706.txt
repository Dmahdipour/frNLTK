{"onTitr":"","titr":" حلقه‌های کیفیت در واحدهای صنعتی و خدماتی زنجان تشکیل شد","describe":" زنجان - ایرنا - مدیرکل استاندارد استان زنجان گفت: برای نخستین بار در کشور و با ابتکار این مجموعه حلقه‌های کیفیت در واحدهای صنعتی و خدماتی زنجان تشکیل شد.", "text":"داود کارگرزاده روز چهارشنبه در گفت وگو با خبرنگاران افزود: 75 حلقه ی پنج تا 6 نفره زیر نظر کارشناسان اداره استاندارد و با رویکرد تاثیر بر کیفی سازی تولید واحدهای صنعتی و خدماتی تشکیل و سازمان دهی شده است.وی تصریح کرد: قالب این حلقه ها به صورت کارگروهی و با هدف همدلی و هم افزایی بیشتر شکل گرفته و تبادل دانش و پیگیری برای حل مشکلات موجود در این مجموعه ها انجام می شود.کارگرزاده با اشاره به اهمیت آموزش به مدیران مسئول در این بخش که باعث افزایش کیفیت محصولات می شود، گفت: آموزش های مدیران کنترل کیفیت طی 6 ماه نخست امسال 323 نفر و 3 هزار و 456 نفر ساعت بوده است.مدیرکل استاندارد استان زنجان تاکید کرد: به 40 کارشناس حقیقی به مدت 376 نفر ساعت آموزش ارایه همچنین در مجموع 16 دوره آموزشی برگزار شده است.وی خاطرنشان کرد: همچنین به 271 نفر به مدت 3هزار و 584 نفر ساعت آموزش های متفرقه توسط کارشناسان ارایه شده است.مدیرکل استاندارد زنجان به بررسی نازل های جایگاه سوخت در استان اشاره کرد و گفت: فقط یک مورد از حدود یک هزار و 177 نازل بررسی شده در سال جاری غیر استاندارد بود.به گزارش ایرنا، شمار جایگاه های فعال عرضه سوخت مایع در استان زنجان 58 جایگاه اعلام شده است.3216/6085            "}