{"onTitr":" هفته نامه آمریکایی:    ","titr":" جنگ آتی آمریکا و چین بر سر نفت ایران است","describe":" تهران - ایرنا - هفته نامه آمریکایی 'بارون' با اشاره به دور جدید تحریم هایی که قرار است آمریکا 4 نوامبر(13 آبان) علیه ایران اعمال کند، نوشت، جنگ بعدی واشنگتن و پکن، جنگ بر سر نفت ایران است.", "text":"به نوشته این هفته نامه، چین که مشتری یک چهارم نفت خام ایران است، به محور مقاومت جهانی در برابر اقدام یکجانبه آمریکا علیه ایران تبدیل شده است. به گفته 'استفان برنوک'، تحلیلگر بازار نفت در موسسه 'پی وی ام اویل'، با توجه به روابط متشنج آمریکا و چین، انتظار نمی رود پکن به خواسته های آمریکا تن دهد.  این هفته نامه با اشاره به نزدیک شدن زمان اعمال تحریم های جدید دولت 'دونالد ترامپ' علیه ایران، از بی ثباتی در بازارهای نوظهور و متزلزل نوشت و افزود، خریداران بزرگ نفت ایران با دوباره تحریم شدن ایران مخالفند اما، با توجه به انجام معاملات مالی با دلار و سلطه شرکت های بزرگ خصوصی بر تجارت نفتی اروپا و ضرورت حفاظت از منافع شان در آمریکا، احتمالا دست های این اتحادیه در این رابطه بسته است. 'پیتر هارل'، که در وزارت خارجه دولت 'باراک اوباما' در زمینه تحریم های ایران فعالیت می کرد و اکنون، عضو مرکز امنیت آمریکای جدید است، گفت، چین موقعیت بهتری برای دور زدن تحریم ها دارد. چینی ها پالایشگاه های متوسط و کوچکی دارند که برای دولت آمریکا شناخته نیستند. پکن همچنین تجربه خرید نفت خام با پول رایج خودش را دارد و اوایل امسال قراردادهایی با یوآن های نفتی باب کرد.ظاهرا چین مایل به دنبال کردن الگوی کاهش واردات از طریق پالایشگاه های بزرگ دولتی مانند سینوپک به عنوان باج به واشنگتن است. 'مایکل هریسون'، مسوول بخش چین در گروه اوراسیا در این رابطه گفت، هدف اصلی، جلوگیری از درگیری دو طرف بر سر تحریم های ایران است اما، با این وجود، این تحریم ها منشا احتمالی درگیری است.صبر و شکیبایی ترامپ تا حد زیادی به افزایش تولید عربستان و سایر تولیدکنندگان نفت در خاورمیانه بستگی دارد. درست است که تولید بیشتر عربستان به معنای اعمال فشار بیشتر بر مشتریان یاغی نفت ایران است اما، به گفته تحلیلگران، برای این کار عجله نخواهد کرد.'ادوارد بل'، تحلیلگر مسایل اقتصادی در دبی معتقد است، اوپک نمی خواهد 1.5 میلیون بشکه به تولید خود اضافه کند.هفته نامه بارون در بخش پایانی این یادداشت نوشت، بعید است موضع خشن ترامپ در قبال ایران و چین منتهی به امتیازاتی شود که او به دنبال آن است. اروپام**1088            "}