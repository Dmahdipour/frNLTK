{"onTitr":"","titr":" والیبالیست های گلستان درتور جهانی بابلسر مسابقه می دهند","describe":" گرگان – ایرنا – ملی پوشان والیبال ساحلی گلستان در پایان تور تک ستاره بندرترکمن و پس از چند روز استراحت، از سه شنبه هفته جاری در استان مازندران با مدعیان نامدار این رشته در تور جهانی بابلسر مسابقه می دهند.", "text":"به گزارش روز دوشنبه خبرنگار ایرنا، در این مسابقات رحمان رئوفی، حامد میرزاعلی، بهمن سالمی، آرش وکیلی و آق محمد سلاق از گلستان در قالب تیم های ملی ایران شرکت خواهند کرد.رقابت های والیبال ساحلی تور تک ستاره جهان در بندرترکمن از 11 تا 13 مهرماه در این شهرستان غربی استان گلستان و با حضور 13 تیم از پنج کشور ایران (هشت تیم)، تایلند (2 تیم)، ساحل عاج، جمهوری چک و قزاقستان برگزار شد که در پایان تیم های ایران الف، ایران 2 و ایران 3 به ترتیب اول تا سوم شدند. در مسابقات تور تک ستاره بین المللی والیبال ساحلی بابلسر که از 17 تا 21 مهر ماه برگزار می شود تیم های جمهوری چک، ساحل عاج، قزاقستان، نروژ، اسلونی ، تایلند و لهستان و شش تیم از ایران حضور دارند.گلستان قطب والیبال ساحلی ایران است و صد درصد اعضای تیم های اعزامی از کشور به بازی های آسیایی جاکارتا 2018 را گلستانی ها تشکیل دادند. ایران تاکنون دو بار در سال های 2011 با حضور پرویز فرخی و آق محمد سلاق و در سال 2017 با شرکت رحمان رئوفی و بهمن سالمی که همگی گلستانی هستند، قهرمان رقابت های آسیایی شده است. 7333/3091/1648            "}