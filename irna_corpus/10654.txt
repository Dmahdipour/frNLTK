{"onTitr":"","titr":" شمارش معکوس برای مشخص شدن رئیس جمهوری جدید عراق","describe":" بغداد - ایرنا - با پایان رای گیری در پارلمان عراق، شمارش معکوس برای مشخص شدن رئیس جمهوری جدید عراق آغاز شد.", "text":"به گزارش ایرنا، پارلمان عراق عصر  سه شنبه باحضور 302 نفر از مجموع 329 نماینده، تشکیل جلسه داد و رای گیری به شکل مخفیانه برای انتخابات رئیس جمهوری انجام شد. هر چند پیشتر اعلام شده بود هفت نفر به مرحله رقابت بر سر پست ریاست جمهوری راه یافته اند، از صبح امروز خبرهای ضد و نقیضی درخصوص تعداد بیشتر و کمتر نامزد و همچنین انصراف برخی  نامزدها منتشر شده است. درعین حال از 'برهم صالح' بعنوان نامزد اتحادیه میهنی کردستان عراق و 'فواد حسین' نامزد حزب دموکرات کردستان عراق بعنوان نامزدهایی که بیشتر شانس را برای پیروزی در این میدان خواهند داشت، نامبرده می شود. با توجه به این که رای دادن نمایندگان بصورت دستی و انداختن رای در گلدان و شمارش آرای نمایندگان پارلمان عراق نیز بصورت دستی انجام می شود، مشخص شدن نتیجه نهایی دست کم یک ساعت زمان خواهد برد اما تا دقایقی دیگر نامزد پیشگام معلوم می شود. خاورم**380**            "}