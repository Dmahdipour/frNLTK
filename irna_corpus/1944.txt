{"onTitr":"","titr":" توزیع مرسولات پستی در بوکان 51 درصد افزایش یافت","describe":" مهاباد- ایرنا- رییس اداره پست بوکان با بیان اینکه در نیمه نخست امسال 378 هزار مرسوله پستی شامل پست پیشتار، عادی، سفارشی و پست ویژه در این شهرستان دریافت و ارسال شد، گفت: میزان مرسولات توزیع شده در این شهرستان نسبت به سال گذشته 51 درصد رشد داشته است.", "text":"ارسلان عبدالله پور روز چهارشنبه در گفت و گو با خبرنگار ایرنا افزود: از مجموع مرسولات ارسال شده اداره پست شهرستان بوکان   43 هزار فقره مرسوله پیشتاز، 13 هزار فقره سفارشی، 2 هزار فقره ویژه، 200 هزار فقره مرسوله های عادی و مابقی دیگر اقلام خدماتی بوده است.وی با بیان اینکه میزان مرسولات 6 ماهه سال گذشته 250 هزار مرسوله بود، ادامه داد: از ابتدای امسال تاکنون 78 هزار مرسوله وارد شهرستان بوکان شده که توسط هشت نامه رسان توزیع و در اختیار شهروندان قرار گرفته است.عبدالله پور اضافه کرد: از مجموع اقلام ارسال شده طی سال جاری 126 مرسوله مربوط به خارج از کشور بود که به کشورهای حوزه اسکاندیناوی و آمریکای شمالی ارسال شده است.به گزارش ایرنا اداره پست بوکان با داشتن 19 دفتر پیشخوان و 43 دفتر ICT، روستایی و یک اداره پست مرکزی در سطح این شهرستان فعالیت دارد. 17 مهر برابر با نهم اکتبر روز جهانی پست در سراسر جهان اعلام شده و با توجه به وجود راه های ارتباطی جدید و فن آوری های نوین از جمله اینترنت، تلفن همراه، اتوماسیون های اداری و دیگر راه های ارتباطی و فن آوری، هنوز پست بخشی جدایی ناپذیر از ارتباطات و فن آوری اطلاعات است که جایگاه خاصی در سراسر جهان دارد.بوکان با 251 هزار نفر جمعیت در جنوب آذربایجان غربی قرار دارد.7510/3020/2093            "}