{"onTitr":"","titr":" ورزشکار بوکانی قهرمان رقابت های 'ددلیفت' کشور شد","describe":" مهاباد- ایرنا- سیامند ایلخانی زاده، ورزشکار بوکانی به مقام قهرمانی بخش 'تک لیفت' رقابت های 'ددلیفت' کلاسیک آزاد کشور، جام ریاست جمهوری در بستان آباد آذربایجان شرقی رسید.", "text":"رسول محی روز دوشنبه در گفت و گو با خبرنگار ایرنا افزود: مسابقات ددلیفت کلاسیک آزاد جام ریاست جمهوری در سه رده سنی برگزار شد که این ورزشکار بوکانی در رده سنی جوانان موفق به کسب این مقام شد. وی با بیان اینکه 287 ورزشکار از 12 استان کشور در قالب 45 تیم در این دوره از مسابقه ها حضور داشتند، اضافه کرد: این ورزشکار جوان بوکانی در وزن منفی 125 کیلوگرم توانست مقام نخست تک لیفت کشور را کسب کرده و به این ترتیب جوار حضور در تیم ملی را به دست آورد. وی اضافه کرد: پس از وی، 2 ورزشکار دیگر از ارومیه و شبستر آذربایجان شرقی به ترتیب مقام های دوم و سوم را کسب کردند. محی ادامه داد: برترین های این دوره از رقابت ها به مسابقه های ددلیفت کلاسیک غرب آسیا که در آینده نزدیک به میزبانی تبریز برگزار خواهد شد، انتخاب شدند. به گزارش ایرنا، این ورزشکار بوکانی در ماه های گذشته نیز در مسابقات فستیوال کشوری، به عضویت تیم ملی جهت حضور در مسابقات آسیایی گرجستان در آمده بود.ددلیفت یکی از تمرینات با وزنه است که در آن یک هالتر که با صفحه‌های فلزی سنگین شده، از زمین برداشته شده و تا جلوی ران بالا آورده و سپس به سمت زمین برگردانده می‌شود. ددلیفت از پایه‌ای‌ترین حرکات بدنسازی است و در کنار اسکات و پرس سینه بخشی از مسابقات وزنه‌برداری قدرتی به شمار می رود. شهرستان بوکان یکی از قطب های مهم ورزشی در استان آذربایجان غربی به شمار می رود که هم اکنون دارای 32 هیات ورزشی فعال هستند. 7510/6185/2093            "}