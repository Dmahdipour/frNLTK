{"onTitr":" امام جمعه نائین :    ","titr":" جشن عاطفه ها ترویج فرهنگ نوعدوستی در دوران کودکی است","describe":" اصفهان- ایرنا- امام جمعه نائین گفت : جشن عاطفه ها ترویج فرهنگ همدلی ، نوعدوستی ، احسان و نیکوکاری دردوران نوجوانی و کودکی بین دانش آموزان است.", "text":"حجت الاسلام سید علی سجادی روز چهارشنبه درآیین نمادین جشن عاطفه ها در مدرسه ابتدایی حبیب ابن مظاهر نائین افزود: ترویج بیشتر فرهنگ همدلی، احسان و نیکوکاری و کمک به همنوعان نیازمند بخصوص در کودکی و نوجوانی از مهمترین اهداف معنوی جشن عاطفه هاست. وی گفت: تمام هدایای نقدی دانش آموزان پس از جمع آوری  بین دانش آموزان نیازمند و بی بضاعت همان مدرسه توزیع می شود. امام جمعه نائین یادآوری کرد: هر فرد خیری در حد وضعیت مالی خود می تواند با اهدای کمک در شادی و خوشحالی دانش آموزان نیازمند شریک شود و لبخند را بر لبان آن ها بنشاند.دراین مراسم قنبری رئیس کمیته امداد نایین نیز گفت: در جشن عاطفه های سال گذشته  28 میلیون تومان کمک های مردمی به صورت نقدی و غیر نقدی جمع آوری شد که بر مبنای توزیع برابر و غیر تکراری میان دانش آموزان، به هر دانش آموز نیازمند تحت پوشش کمیته امداد کمک شده است.علیرضا قنبری با بیان این  که 240  میلیون  ریال لوازم التحریر بین 260 دانش آموز و 80  دانشجوی نیازمند توزیع شده است ، افزود : کمک های امسال نسبت به پارسال 30 درصد افزایش داشته است.شهرستان نائین دارای پنج هزار دانش آموز است که  در 60باب مدرسه تحصیل می کنند.ت7136 / 6022            "}