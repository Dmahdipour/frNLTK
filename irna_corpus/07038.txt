{"onTitr":" امام جمعه گیلانغرب:    ","titr":" قدرت امروز ایران مرهون خون شهداست","describe":" قصرشیرین - ایرنا - امام جمعه گیلانغرب گفت: امنیت ، قدرت و صلابتی که امروز در جمهوری اسلامی ایران به دست آورده ایم، مرهون خون شهدا و ایثار و اقتدار نیروهای مسلح است.", "text":"به گزارش خبرنگار ایرنا ، حجت الاسلام محمدرضا خاص امیری روز شنبه در آئین صبحگاه نیروهای نظامی و انتظامی که به مناسبت فرارسیدن هفته نیروی انتظامی گیلانغرب برگزار شد ، افزود: اگر امنیت نباشد ، پیشرفت نیز نخواهد بود و حتی نسل بشریت نیز در خطر قرار می گیرند. وی اظهار داشت: امروز نقش نیروهای مسلح بر کسی پوشیده نیست و نیروی انتظامی نیز به لحاظ گستردگی حوزه های وظائف و پیچیدگی کار آن ، نمادی از اقتدار حاکمیت نظام اسلامی و یکی از چهره های اصلی اقتدار نظام ما محسوب می شود. امام جمعه گیلانغرب بیان کرد: ایمان به خدا و اتصال به مردم ، سرمایه و رمز موفقیت نیروی انتظامی است و این 2 عامل با محوریت ولایت فقیه توانست کشور را از سلطه استکبار خارج کند. حجت الاسلام خاص امیری اضافه کرد که اعتماد به نفس و باور داشتن به توانایی ها می تواند تبلیغات مسموم دشمن را خنثی کند ، همچنان که امروز دشمن می داند که پاسخ هر گلوله ، موشک است. سرهنگ علی عزیزیان فرمانده انتظامی شهرستان گیلانغرب هم گفت: نیروهای انتظامی برای حراست از ارزش ها و اقتدار نظام و کیان کشور آماده هستند. گیلانغرب در غرب کرمانشاه بیش از 72 هزار تن جمعیت دارد. 7079/7398/8066            "}