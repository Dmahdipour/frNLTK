{"onTitr":" همزمان با اعلام نتایج انتخابات محلی؛    ","titr":" تنش لفظی  میان دو حزب عمده کرد عراقی ادامه دارد","describe":" اربیل – ایرنا- در پی سخنان نیچروان بارزانی نخست وزیر اقلیم کردستان عراق مبنی بر تغییر سازوکار تشکیل دولت محلی مسئولین اتحادیه میهنی کردستان عراق با واکنش های تند به آن پاسخ دادند.", "text":"به گزارش ایرنا، «آسو مامند» عضو دفتر سیاسی اتحادیه میهنی کردستان عراق در پاسخ به سخنان نیچروان بارزانی به رسانه ها اظهار داشت: جایگاه اتحادیه میهنی کردستان  عراق را نمی توان با تعداد کرسی های آن در پارلمان ارزیابی کرد، ما بارها برای وحدت صفوف کردها قربانی داده ایم.وی افزود: همه جریانهای سیاسی دارای جایگاه خاص خود هستند ولی باید بدانند که کسی نمی تواند اتحادیه میهنی کردستان عراق را به حاشیه براند.در خصوص اتهامات وارده به اتحادیه برای عدم پایبندی به توافقات سیاسی این مقام مسئول در اتحادیه میهنی کردستان عراق اظهار داشت:تمامی فراکسیونهای کردی در پارلمان عراق بجز حزب دموکرات کردستان عراق به کاندیدای اتحادیه میهنی برای ریاست جمهوری رای دادند حالا چگونه است ما را به تضعیف جایگاه کردها در بغداد متهم می کنند.نامبرده تاکید کرد اگر برای حزب دموکرات کردستان عراق پست های سیاسی در بغداد فاقد اهمیت است چرا تا آخرین لحظه بر گرفتن پست ریاست جمهوری عراق اصرار ورزیدند.در حالی سخنان تند بین رهبران دو حزب عمده کرد عراقی مبادله شد که کمیسیون عالی انتخابات اقلیم کردستان عراق نیز با انتشار نتایج اولیه انتخابات محلی بر پیروزی فاصله دار حزب دموکرات کردستان عراق در این انتخابات تاکید کرد.براساس انتشار آمار 85 درصد از مراکز رای گیری حزب دموکرات کردستان عراق 44 کرسی پارلمان کردستان عراق را بدست آورده و اتحادیه میهنی کردستان عراق با 21 کرسی در رده دوم قرار دارد .بعد از این دو حزب نیز جنبش تغییر با 12 کرسی،  نسل نو با  8 کرسی، جماعت اسلامی کردستان عراق با  7 کرسی و اتحاد اسلامی کردستان عراق با 5 کرسی در رده های بعدی قرار دارند.در واکنش به انتشار آمار اولیه نتایج انتخابات نیز اتحادیه میهنی کردستان عراق اعلام کرد از آرای این حزب کم شده و به آرای حزب دموکرات کردستان عراق اضافه شده است و آنها این موضوع را به دقت رصد کرده و واکنش متناسب با آن خواهند داشت.در مقابل مسعود بارزانی با استقبال از نتایج انتخابات از برگزاری انتخابات در یک فضای دموکراتیک تشکر و قدردانی کرد.در خصوص واکنش حزب دموکرات کردستان عراق به پیروزی برهم صالح نامزد اتحادیه میهنی کردستان عراق در کسب پست ریاست جمهوری عراق عدالت عبدالله روزنامه نگار و تحلیل گر کرد عراقی در گفتگو با شبکه های داخلی این منطقه اعلام کرد بخشی از بدنه رهبری حزب دموکرات کردستان عراق در تلاش است اتحادیه میهنی کردستان عراق را در تشکیل دولت محلی شریک نکند.وی افزود: اگرچه این تفکر دارای حامیان زیادی در حزب دموکرات کردستان عراق است ولی قطعی نشده است هرچند قطعا حزب دموکرات کردستان عراق رویه خود را نسبت به اتحادیه میهنی کردستان عراق تغییر خواهد داد.این تحلیل گر کرد عراقی تاکید کرد که حزب دموکرات کردستان عراق خواهد کوشید با کمک برخی از احزاب نزدیک به خود دولت تک حزبی را در منطقه کردستان عراق تشکیل دهد.خاورم**351**10**380            "}