{"onTitr":"","titr":" یاد 166 شهید آستارا در منطقه حیران گرامی داشته می شود","describe":" آستارا - ایرنا - فرماندار آستارا گفت: برای نخستین بار یادواره 166 شهید این شهرستان برای ترویج فرهنگ ایثار و شهادت، در منطقه گردشگری حیران آستارا برگزار می شود.", "text":"به گزارش خبرنگار ایرنا یونس رنجکش غروب سه شنبه در نشست هماهنگی برنامه های 13 آبان روز ملی مبارزه با استکبار جهانی در فرمانداری آستارا افزود: این یادواره روز یکشنبه 15 مهرماه ساعت 15 در مسجد جامع دهستان حیران با سخنرانی فرمانده سپاه قدس گیلان و با حضور خانواده های شهدا، اقشار مختلف مردم و مسئولان برگزار خواهد شد و مشارکت مسئولان ضروری است.وی با اشاره به فشارهای اقتصادی آمریکا علیه ایران، راهپیمایی 13 آبان امسال را برای نشان دادن وحدت امت اسلامی، مهم دانست و بر همکاری دستگاه های مختلف جهت برگزاری باشکوه آن تاکید کرد.فرمانده سپاه آستارا نیز در این جلسه گفت: 13 آبان در حافظه تاریخی ملت بزرگ ایران اسلامی نقطه عطفی جهت تسریع شکل‌گیری و بالندگی انقلاب اسلامی است و ویژگی برجسته آن، مبارزه مستمر ایران با استکبار جهانی است.سرهنگ جهانبخش آرمان افزود: ملت غیور ایران در مقابل زیاده خواهی های جهان سلطه ایستاده و راهکارهای مقابله با دشمن را در انقلاب اسلامی و دفاع مقدس آموخته است و امروز، مقاوم تر از سال های گذشته این راه را ادامه خواهد داد.وی ادامه داد: سپاه پاسداران انقلاب اسلامی بار دیگر عزت و اقتدار کشورمان را با انهدام مواضع داعش نشان داد و باعث هراس استکبار جهانی و تروریست ها شد.سجاد موسوی مدیر آموزش و پرورش آستارا هم با اشاره به آغاز هفته بسیج دانش آموزی از هفتم تا سیزدهم آبان ماه یادواره شهدای دانش آموز، نمایشگاه دفاع مقدس، گفتمان بسیج، مسابقه مقاله نویسی و برپایی بازارچه صنایع دستی دانش آموزان را از برنامه های این هفته در آستارا اعلام کرد.بندر مرزی آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع و سال تحصیلی در این شهرستان با حضور 17 هزار دانش آموز در مدارس آغاز شده است.7105 / 7124/2007            "}