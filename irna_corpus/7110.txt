{"onTitr":"","titr":" 56 میلیارد ریال برای مرمت پنج بنای تاریخی بوشهر نیاز است","describe":" بوشهر- ایرنا- معاون میراث فرهنگی، صنایع دستی و گردشگری استان بوشهر گفت: برای تکمیل طرح های مرمت پنج بنای تاریخی این استان به 56 میلیارد ریال اعتبار دارد.", "text":"نصرالله ابراهیمی روز شنبه در گفت وگو با ایرنا افزود: این بناها شامل قلعه های نصوری سیراف، بردستان، ملک منصورخان شبانکاره، عمارت مبارکی و مدرسه تاریخی گلستان در بافت تاریخی بوشهر است.وی اضافه کرد: کار مرمت قلعه های نصوری، ملک منصور خان شبانکاره و مدرسه گلستان از سال 1394 و عمارت مبارکی و قلعه بردستان از سال 1396 آغاز شده است.معاون میراث فرهنگی، صنایع دستی و گردشگری استان بوشهر بیان کرد: براساس پیشرفت فیزیکی هر یک از بناهای تاریخی برای قلعه نصوری سیراف با 60 درصد پیشرفت فیزیکی 20 میلیارد ریال اعتبار نیاز دارد.ابراهیمی اضافه کرد: این بنا که به قلعه شیخ معروف است متعلق به دوره قاجار و از جمله آثار ثبت شده در فهرست ملی است.وی گفت: همچنین قلعه بردستان با 10میلیارد ریال و ملک منصور خان شبانکاره با 13میلیارد ریال از دیگر بناهایی است که با مرمت و بهره برداری از این بناها به گسترش ظرفیت های فرهنگی منطقه کمک می کند.ابراهیمی افزود: همچنین برای مرمت عمارت مبارکی 600 میلیارد ریال و مدرسه تاریخی گلستان که دربافت قدیم بوشهر در محله قدیمی بهبهانی قرار دارد 700 میلیارد ریال اعتبار نیاز است.وی بیان کرد: با توجه به موافقت نامه های مالی بسته شده در صورت تامین نقدینگی لازم  فاز نخست این بناها دهه فجر به بهره برداری می رسد.ابراهیمی اضافه کرد: با توجه به کاربری گردشگری و توریستی که برای بناهای یاد شده در استان بوشهر تعریف شده است انتظار می رود ضمن توسعه گردشگری زمینه اشتغال 75 نفر در استان فراهم شود.وی یادآور شد: پنج بنای تاریخی یاد شده از جمله آثار ثبت شده در فهرست آثار ملی و مربوط به دوره قاجار هستند.6047/6043            "}