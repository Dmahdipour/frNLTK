{"onTitr":"","titr":" سه واحد فروش مواد غذایی در فیروزکوه پلمپ شد","describe":" تهران- ایرنا- دو واحد رستوران بین راهی و یک واحد نانوایی در سطح شهرستان فیروزکوه روز گذشته (سه شنبه) به دلیل رفع نکردن نواقص بهداشتی پلمپ شدند.", "text":"مدیر روابط عمومی شبکه بهداشت و درمان فیروزکوه روز چهارشنبه در گفت و گو با خبرنگار ایرنا گفت: در راستای آیین نامه اجرایی دستورالعمل رسیدگی به تخلفات بهداشتی قانون اصلاح ماده 13 قانون مواد خوردنی، آشامیدنی، آرایشی و بهداشتی، اماکنی که اخطاریه های بحرانی و غیر بحرانی دریافت نموده و نواقص بهداشتی خود را رفع نکرده اند یک اخطاریه 48 ساعته جهت خروج مواد فاسد شدنی دریافت می کنند.آتنا هاشم زاده افزود: دریافت کنندگان اخطاریه طی 48 ساعت فرصت خواهند یافت نواقص بهداشتی خود را رفع کنند که در غیر این صورت واحد مربوطه پلمپ و پرونده تخلفات بهداشتی امکنه جهت اعمال قانون به مراجع قضایی ارجاع داده می شود.شهرستان فیروزکوه با 34 هزار نفر جمعیت در 120 کیلومتری شمال شرقی پایتخت واقع شده است.تهرام/9897//1348            "}