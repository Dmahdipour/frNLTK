{"onTitr":"","titr":" جاده خلخال ، پونل مسدود شد","describe":" اردبیل - ایرنا - رییس اداره راهداری و حمل و نقل جاده ای خلخال از مسدود شدن دوباره راه ارتباطی خلخال به پونل در استان گیلان به علت بارندگی شدید خبر داد.", "text":"محمد قربانی روز یکشنبه در گفت و گو با خبرنگار ایرنا افزود: این جاده بدلیل بارش شدید باران و ریزش کوه در حوزه استحفاظی استان گیلان مسدود شده و با توجه به شدت خسارت ببار آمده ، تخریب یک دهنه پل و 50 متر از طول مسیر ، بازگشایی این جاده ارتباطی با استان گیلان تا بهار سال آینده بعید بنظر می رسد.وی گفت: هفته گذشته نیز بارش های شدید و ریزش کوه در محدوده پروژه ساخت سد شفارود گیلان موجب مسدود شدن جاده ارتباطی خلخال به پونل شد که با تلاش راهداران استان گیلان مشکل پیش آمده برطرف و ارتباط در این جاده تا شب گذشته و قبل از وقوع حادثه جدید ناشی از بارش ها برقرار شده بود.وی با اشاره به اینکه تردد خودروها در این جاده تا اطلاع ثانوی ممنوع است، افزود: رانندگانی که قصد تردد به استان گیلان را دارند می توانند از جاده خلخال به اسالم استفاده کنند.راه ارتباطی 80 کیلومتری خلخال به پونل در سال های گذشته با نخستین بارش برف پاییزی بر روی خودروها مسدود می شد که بارندگی های باران مهرماه امسال این مشکل را پیش انداخت.چند راه اصلی و فرعی خلخال را به استان گیلان متصل می کند، که 2 جاده اسالم و  پونل بیشتر از سایر راه های ارتباطی همچون راه ماسوله و ماسال مورد توجه مردم منطقه و گردشگران است.خلخال در جنوب اردبیل قرار دارد.7119/6018            "}