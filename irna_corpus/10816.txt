{"onTitr":"","titr":" ترکیه:آمریکا تروریست ها را در عراق آموزش می دهد","describe":" آنکاراـ ایرناـ سلیمان سویلو وزیر کشور ترکیه گفت که ماموران امنیتی و نظامی آمریکا در قالب شهروندان عادی به مناطق کوهستانی قندیل در شمال عراق رفته و به تروریست های حاضر در آنجا آموزش نظامی می دهند.", "text":"به گزارش روز سه شنبه ایرنا، وی در نشست محدودیت امنیتی و رادارهای بین المللی افزود که سرویس های امنیتی ـ اطلاعاتی بسیاری از کشورهای غربی به ویژه آمریکا، مامورانی را برای آموزش نظامی تروریست های حاضر در قندیل به این منطقه اعزام و همچنین آنها را از نظر مالی و تسلیحاتی تامین می کنند.وی تاکید کرد: اخبار دریافتی از منابع موثق اطلاعاتی محلی نیز حاکی است که بعضی از شهروندان آمریکایی با حضور در قندیل عراق به آموزش تروریست ها در زمینه استفاده موثر از رسانه ها و شبکه های اجتماعی پرداخته اند.اواسط ماه گذشته میلادی، خبرگزاری آناتولی در خبری اعلام کرد که بر اساس اطلاعات موثق دریافتی، وزرات دفاع آمریکا (پنتاگون) و سازمان جاسوسی این کشور (سیا) دوره آموزشی به 400 تروریست منسوب به حزب کارگران کردستان (پ.ک.ک) در کوهستان قندیل عراق را به پایان رسانده است.بنا بر این گزارش این رسانه نزدیک به حزب حاکم ترکیه، سیا و پنتاگون بی سیم های پیشرفته، پاسگاه های شنود و استراق سمع و اکیپ های اطلاعاتی در اختیار نیروهای پ.ک.ک قرار داده اند.به نوشته آناتولی، تروریست هایی که توسط ماموران آمریکایی در قندیل عراق آموزش می بینند، با استفاده از مناطق تحت کنترل دولت سوریه به حوالی شهر عفرین در نزدیکی مرز مشترک ترکیه و سوریه منتقل می شوند.روزنامه استار ترکیه چهار ماه پیش نیز با انتشار گزارشی اعلام کرد که شمار زیادی از عناصر پ.ک.ک به ویژه نیروهای این گروه در شمال عراق برای کسب مهارت در تغییر چهره راهی اروپا می شوند.روزنامه استار با انتشار گزارشی تحت عنوان &#39;نقشه پ.ک.ک در قندیل افشا شد&#39; نوشت: فوریه سال جاری گروهی از عناصر آموزش دیده پ.ک.ک که از اردوگاه های این تشکیلات تروریستی در شمال عراق فرار کرده و به ماموران امنیتی ترکیه در سیلوپی شیرناک تسلیم شده اند، در بازجویی ها اطلاعات مهمی را بیان کردند.این رسانه به نقل از اعترافات عناصر پ.ک.ک افزود: سال گذشته بیش از 210 عنصر پ.ک.ک از منطقه شنگال و قندیل عراق به اروپا رفته و دوره های ویژه را در این زمینه گذرانده اند.مقامات ترکیه بارها از حمایت آشکار و پنهان ایالات متحده آمریکا و اروپا از نیروهای حزب کارگران کردستان ترکیه(پ.ک.ک) گزارش داده اند.رسانه های ترکیه در ماه های اخیر در گزارش های خود بارها اعلام کرده اند که عناصر پ.ک.ک در عراق و سوریه تحت نظر سربازان آمریکایی و انگلیسی آموزش نظامی دیده اند و در بعضی مواقع به پایگاه های نظامی در سایر کشورها برای گذراندن دوره های ویژه چریکی اعزام شده اند.بنا بر اعلام رسانه های ترکیه حمایت اروپا و آمریکا از پ.ک.ک به قدری واضح است که بسیاری از ستیزه جویان اروپایی ـ آمریکایی در صفوف این تشکیلات تروریستی دیده می شوند.روزنامه ینی شفق ترکیه هم چندی پیش در گزارشی اعلام کرد که شاخه های گروه تروریستی پ.ک.ک از جمله حزب اتحاد دموکراتیک سوریه(پ.ی.د) و جبهه آزادی بخش خلق انقلابی(DHKP-C) توسط وزارت دفاع و سازمان جاسوسی آمریکا سازماندهی و حمایت می شوند به طوری که عناصر این گروه ها در اردوگاه های آمریکایی تحت آموزش های نظامی و روانی قرار گرفته و با شستشوی مغزی به تروریستی خطرناک و جانی تبدیل می شوند.ترکیه گروه پ.ک.ک را تشکیلاتی تروریستی و خواستار مبارزه مشترک ایران و سوریه با شاخه های ایرانی و سوری این گروه از جمله ی.پ.گ و پژاک شده است.ترکیه که از دو سال پیش عملیات وسیعی را علیه مقرهای پ.ک.ک در مناطق مختلف کوهستانی شمال عراق از جمله ارتفاعات قندیل در مرز ایران و عراق آغاز کرده، ارتفاعات قندیل را محل اصلی استقرار این گروه ها و مرکز فرماندهی آنها می داند.خاورم/1905/1436            "}