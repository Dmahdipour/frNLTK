{"onTitr":"","titr":" کلینیک مربیگری بسکتبال کشور با حضور ترونیک در رشت آغاز شد","describe":" رشت - ایرنا - کلینیک مربیان پایه بسکتبال کشور با حضور نناد ترونیک مدرس رسمی فدراسیون جهانی بسکتبال و مدیر تیم های پایه ایران از روز پنجشنبه در رشت آغاز شد.", "text":"سرپرست هیات بسکتال استان گیلان در این خصوص در مصاحبه با خبرنگار ایرنا اظهار داشت: این کلینیک مربیگری بسکتبال ، با حضور 30 مربی بسکتبال از استان های مختلف کشور در رشت آغاز بکار کرد.    محمد رفیعی افزود: این کلینیک مربیگری با توجه به دستورالعمل فدراسیون بسکتبال ، برای مربیان تیم های پایه کشور در نظر گرفته شده تا سطح دانش فنی و ارتقای کیفی مربیان بسکتبال کشور همسان سازی شود.    وی بیان کرد: از تعداد مربیان حاضر در این دوره ، 20 مربی را آقایان و سایر مربیان را بانوان تشکیل می دهند که استقبال مربیان گیلانی برای حضور در این کلینیک بیش از سایر استان های کشور است.   سرپرست هیات بسکتبال استان گیلان اضافه کرد: همچنین به دستور فدراسیون بسکتبال ، داشتن گواهی کلینیک مذکور برای شرکت در دوره های ارتقاء مربیگری برای مربیان بسکتبال سراسر کشور الزامی است.   رفیعی ادامه داد: کلینیک مربیان پایه بسکتبال کشور به مدرسی نناد ترونیک به مدت 2 روز در مجموعه ورزشی شش هزار نفره شهدای رشت ادامه خواهد یافت . 7285 /6030            "}