{"onTitr":" استاندار آذربایجان شرقی:    ","titr":" اقدامات ستاد احیا موجب توقف خشکی دریاچه ارومیه شد","describe":" تبریز - ایرنا - استاندار آذربایجان شرقی با بیان اینکه قبل از تشکیل ستاد احیای دریاچه ارومیه هر سال حدود 40 سانتی متر از حجم آن کاسته می شد، گفت: با اقدام های این ستاد علاوه بر توقف خشکی دریاچه، حجم آن نیز کمی افزایش یافت.", "text":"به گزارش ایرنا، مجید خدابخش روز پنجشنبه در نشست شورای فرهنگی و اجتماعی ستاد احیای دریاچه ارومیه آذربایجان شرقی با اشاره به آمار اعلامی در خصوص تراز دریاچه ارومیه مبنی بر کاهش یک سانتی ‌متری تراز آن نسبت به سال گذشته، افزود: از سوی ستاد دریاچه ارومیه 27 راهکار برای احیای این دریاچه بر اساس مطالعات مشاوران و دانشگاهیان در حوزه‌های مختلف ارایه‌ شده است.وی اظهار داشت: اجرای این راهکارها توسط ستاد احیا شروع ‌شده و بخشی از آن ها در قالب شورای فرهنگی و اجتماعی در استان‌ها در راستای اطلاع رسانی، آگاهی بخشی و فرهنگ‌ سازی اجرا می ‌شود.استاندار آذربایجان شرقی با بیان اینکه بیشتر مطالب مربوط به ستاد احیای دریاچه ارومیه ملی بوده و در اختیار استان نیست، یادآوری کرد: مسائلی مانند بستن چاه ها در اختیار استان است.خدابخش کل اعتبارهای مربوط به اقدام های استان برای احیای این دریاچه طی چند سال گذشته را 7 هزار و 240 میلیارد ریال اعلام کرد و ادامه داد: از این میزان اعتبار حدود 41 درصد شامل 3 هزار و 30 میلیارد ریال تخصیص‌ یافته است.وی از جمله اقدام های انجام ‌شده برای احیای دریاچه ارومیه را اجرای طرح تصفیه ‌خانه فاضلاب تبریز و انتقال پساب آن با لوله ای به طول 55 کیلومتر اعلام کرد و گفت: بخشی از این طرح اجرا شده و بخش دیگری نیز مستلزم تامین تجهیزات از خارج کشور است که نیاز به نظارت و پیگیری دارد.استاندار آذربایجان ‌شرقی اظهار داشت: سازمان آب منطقه‌ای نیز برای جلوگیری از برداشت غیرمجاز آب با تشکیل 23 گروه گشت در چند سال گذشته 367 موتور غیرمجاز را جمع‌آوری و 343 استخر غیرمجاز و 3 هزار و 319 چاه غیرمجاز را مسدود کرده است.خدابخش با اشاره به طرح ملی تعادل سازی منابع آب برای جلوگیری از کاهش آب های زیرزمینی افزود: با اجرای این طرح و طرح های مربوط به احیای دریاچه ارومیه از سوی سازمان آب منطقه‌ای در چند سال اخیر 51 میلیون متر مکعب آب در حوزه دریاچه ارومیه و 256 میلیون متر مکعب در کل استان حفظ شده است.نماینده مردم تبریز، آذرشهر و اسکو در مجلس شورای اسلامی نیز در این جلسه گفت: بعد از تشکیل ستاد احیای دریاچه ارومیه قرار بود در 600 هزار هکتار از اراضی حوزه این دریاچه 40 درصد از آب صرفه جویی شود در حالی که 21 هزار هکتار از آب استفاده شده و به کشت های قبلی اضافه کرده‌اند.شهاب الدین بی مقدار با اظهار بی اطلاعی از اشکال کار افزود: در مکاتبه ای با وزیر نیرو علت آن را جویا شدم که وی تقصیر را گردن دیگران انداخت.وی با بیان اینکه برای احیای دریاچه ارومیه باید کار عملی انجام شود و با کار اداری و پشت میزنشینی نمی توان آن را احیا کرد، اظهار داشت: تغییر الگوی کشت برای کاهش مصرف آب از جمله راهکارها برای احیای این دریاچه است.نماینده مردم اسکو، آذرشهر و تبریز در مجلس شورای اسلامی یادآوری کرد: برای حل مشکل و احیای این دریاچه باید این ستاد را از دستگاه های دولتی بگیرند و سمن ها پای کار بیایند.بی مقدار با اشاره به اقدام های خوب آذربایجان شرقی در خصوص تثبیت ریزگردها، ادامه داد: خشکی دریاچه ارومیه و آسیب دیدن استان های همجوار این دریاچه به ویژه آذربایجان شرقی رای باید باور کرد و اقدام مناسب انجام داد.8023/518            "}