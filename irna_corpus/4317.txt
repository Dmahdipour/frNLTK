{"onTitr":" رییس شورای روابط بازرگانی ترکیه و ایران:    ","titr":" منطقه آزاد ماکو تسهیل کننده مراودات تجاری ایران و ترکیه است","describe":" ارومیه- ایرنا- رییس شورای روابط بازرگانی ترکیه و ایران گفت: منطقه آزاد ماکو نقش تسهیل کننده در راستای توسعه مراودات تجاری ایران و ترکیه دارد که امیدواریم این نقش را روز به روز با تلاش بیشتر ایفا کند.", "text":"اومیت کیلر روز دوشنبه در نشست شورای اقتصادی روابط اقتصاد خارجی ترکیه و مسوولان منطقه آزاد ماکو افزود: در این دوره که ایران با مشکلات اقتصادی روبروست، تمامی مسوولان و مقامات عالی ‌رتبه کشور ترکیه معتقد هستند که در حق ایران اجحاف و ناحقی صورت گرفته است و در کنار ایران خواهند ماند.وی اضافه کرد: در حال حاضر شورای اقتصادی ترکیه با تایید دولتمردان کشورش به ایران آمده تا در این وضع اقتصادی در کنار ایران باشد و پیوند 2 کشور را گسترش دهد. وی در خصوص افزایش مراودات تجاری بین 2 کشور بیان کرد: امیدواریم هرچه زودتر پروژه‌های مشترک را به مرحله بهره‌ برداری برسانیم و به‌ واسطه منطقه آزاد ماکو بخشی از مشکلات موجود در مراودات تجاری به‌ خصوص در زمینه گمرکات و صدور مجوز تولیدات آرایشی و بهداشتی کاهش یابد.کیلر گفت: کشور ترکیه مخالف تحریم‌های ناحق برای ایران است ولی در چنین بحران‌هایی می‌توان تهدید را به فرصت تبدیل کرد. به گزارش ایرنا، منطقه آزاد ماکو به لحاظ محدوده جغرافیایی شامل شهرستان های ماکو، شوط، پلدشت و شهر مرزی بازرگان بوده و در منتهی الیه شمال غرب کشور واقع است.مساحت این منطقه حدود پنج هزار کیلومترمربع و جمعیت آن بر اساس نتایج سرشماری عمومی نفوس و مسکن سال 1395، حدود 200 هزار نفر است.منطقه آزاد ماکو به عنوان بزرگترین منطقه آزاد کشور دارای 140 کیلومتر مرز مشترک با کشور جمهوری آذربایجان و 130 کیلومتر مرز مشترک با کشور ترکیه است.7132/2093            "}