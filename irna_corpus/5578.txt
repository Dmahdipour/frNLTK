{"onTitr":" شرکت ملی گاز ایران اعلام کرد    ","titr":" نقص در دودکش؛ عامل 80 درصد مرگ های خاموش","describe":" تهران- ایرنا- رعایت نکردن نکات ایمنی در راه اندازی و استفاده از  وسایل گازسوز در فصل سرما، مهمترین عامل وقوع حوادث گازی است. بر پایه اعلام شرکت ملی گاز، نقص های مرتبط با دودکش ها، عامل وقوع 80 درصد حوادث منجر به فوت و مسمومیت با منواکسیدکربن به شمار می رود.", "text":"به گزارش خبرنگار اقتصادی ایرنا، شمار مشترکان شبکه گازرسانی کشور اکنون به بیش از 22 میلیون و 356 هزار مشترک معادل 70 میلیون نفر رسیده استاستفاده از گاز سبب ارتقای کیفیت زندگی خانواده ها می شود اما در صورت رعایت نکردن اصول ایمنی می تواند پیامدهای ناگواری را به دنبال داشته باشد.در روزهای اخیر، پس از ورود موج جدید سرما به کشور و بارش برف و باران، استفاده از وسایل گرمایشی در حال افزایش است.امروز (یکشنبه) رییس بهداشت، ایمنی و محیط زیست شرکت ملی گاز ایران به تارنمای این شرکت گفت: علاوه بر استفاده از لوازم گازسوز استاندارد، مشترکان باید از کاربرد وسایل نفت سوز تبدیل شده به گازسوز بپرهیزند و برای جلوگیری از بروز حوادث ناشی از نصب یا راه اندازی غیر صحیح دستگاه های گازسوز، به نیروهای متخصص مراجعه کنند.محمدرضا یوسفی پور افزود: اطمینان از استاندارد بودن و مکش کافی دودکش و دقت در لوازم مرتبط با دستگاه گازسوز به ویژه شیلنگ سالم به همراه بست مناسب، از راه های پیشگیری از خطر گاز منواکسید کربن، اشتعال و انفجار است.** نکات ایمنی درباره دودکشرییس بهداشت، ایمنی و محیط زیست شرکت ملی گاز توصیه های زیر را دارد: مشترکان باید هنگام راه اندازی دوباره وسایل گازسوز مانند پکیج، آبگرمکن و بخاری گازی از باز بودن مسیر دودکش و وجود کلاهک مدل H در پشت بام مطمئن شوند.آزمایش آسان برای ارزیابی کارکرد موثر دودکش بدین روش انجام می شود که در زمان روشن بودن دستگاه گازسوز، لوله رابط بین دستگاه و دودکش بایستی همواره داغ باشد. در واحدهای مسکونی کوچک تر از 60 مترمربع باید همواره دریچه تهویه باز بماند و هرگز بسته نشود.استفاده نکردن از بخاری های بدون دودکش در محیط های مسکونی بسته، سرویس کردن کامل مجموعه سامانه های گرمایشی مرکزی در مجتمع های مسکونی بویژه رسوب زدایی کوره ها و اطمینان از سلامت مشعل ها قبل از آغاز فصل سرد، جلوگیری کردن از نصب دودکش های آکاردئونی و استفاده نکردن از یک شیر گاز برای چند وسیله گازسوز از دیگر نکاتی است که باید به آن توجه شود.میزان درجه حرارت استاندارد خانه در فصل سرد 18 تا 21 درجه سانتیگراد است.** 2 عامل مرگ آفرین دیگررییس بهداشت، ایمنی و محیط زیست شرکت ملی گاز گفت: در واحدهای مسکونی محدودی به طور مستقیم از وسایل گازسوز همچون پکیج استفاده می کنند اما به مساله حیاتی تهویه بی اعتنایی شده که این مورد پس از نقص در دودکش، عامل دوم مرگ های خاموش است. وی افزود: پس از نقایص دودکش و تهویه نامناسب، عامل سوم فوت بر اثر گازگرفتگی مربوط به کاربرد وسایل پخت و پز به عنوان وسایل گرمایشی بویژه در فضاهای محدود است.به گزارش ایرنا، سازمان پزشکی قانونی اعلام کرد: از ابتدای فروردین تا پایان مرداد امسال 177 نفر بر اثر مسمومیت با گاز مونوکسیدکربن در کشور فوت کردند.از کل جانباختگان مسمومیت با گاز در پنج ماهه امسال 126 نفر مرد و 51 نفر زن بودند.در این مدت استان های تهران با 36، خراسان رضوی با 20 و البرز با 16 فوتی بیشترین آمار تلفات را داشتند.اقتصام*2022*1961*            "}