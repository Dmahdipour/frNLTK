{"onTitr":"","titr":" اقتدار ایران اسلامی حاصل تفکر بسیجی است نه تجهیزات نظامی","describe":" ایلام - ایرنا - یکی از فرماندهان دوران دفاع مقدس گفت: قدرت جمهوری اسلامی ایران به موشک و فناوری های نظامی و دفاعی نیست بلکه روحیه و تفکر بسیج و بسیجیان موجب اقتدار و عظمت کشور در سطح منطقه و بین الملل است.", "text":"به گزارش ایرنا، سردار سرتیپ عبدالله عراقی روز پنج شنبه در اجتماع بزرگ بسیجیان استان ایلام اظهار داشت: وقتی که تفکر و فرهنگ ناب بسیج در جامعه وجود نداشته باشد موشک و سلاح های رزمی کاربرد چندانی نخواهند داشت.وی با بیان شدت یافتن توطئه های دشمنان انقلاب اسلامی افزود: تا زمانی که بسیج در صحنه های مختلف نظام حضور دارد و در سایه انسجام ملی و اجرای مفاد اقتصاد مقاومتی هجمه های استکبار جهانی بی اثر خواهد بود.عراقی بسیجیان را اصلی ترین سرمایه انقلاب اسلامی دانست که در همه عرصه ها حضوری پررنگ داشته و خنثی کننده تحرکات دشمنان هستند و تاکید کرد: بسیجیان قلب دشمنان نظام و اسلام را نشانه گرفته اند.جانشین سابق فرماندهی نیروی زمینی سپاه پاسداران انقلاب اسلامی گفت: شاهد این ادعا اینکه موشک های بسیج با دقت وظرافت بسیار زیاد اتاق فرمان گروهک های تکفیری در سوریه و عراق را هدف گرفت بدون اینکه به مناطق دیگر آسیبی وارد آید.وی افزود: این حرکت موشکی تنها یک نمایش کوچک از اقتدار دفاعی و نظامی ایران اسلامی در برابر دشمنان زیاده خواه و زبون بود که به خیال خام خود در فکر ضربه زدن به انقلاب هستند.فرمانده سپاه پاسداران در هشت سال دفاع مقدس گفت: بسیج در همه عرصه ها از همان ابتدای پیروزی انقلاب اسلامی تاکنون منشا تحولات موثر و ارزشمندی بوده اند و در همه حوزه های دفاعی، اقتصادی، امنیتی، فرهنگی و اجتماعی نقشی سازنده  داشته اند.وی با اشاره به حضور بسیجیان در دفاع مقدس یادآور شد: دشمن زمانی به ایران حمله کرد که کشور ما از لحاظ نیروی نظامی و تجهیزات دفاعی ضعیف بود اما با ورود بسیجیان به میدان نبرد و دفاع سرنوشت جنگ تغییر کرد و دشمن به عقب نشست.وی اظهار داشت: اکنون نیز بسیجیان بدون هیچ چشم داشتی در حوزه های سازندگی، محرومیت زدایی، اقتصاد و امنیت ملی حضور دارند و امروز نیز در این اجتماع عظیم گرد هم آمده اند تا بار دیگر عهد و میثاق خود با امام، رهبری، شهدا و آرمان های انقلاب محکم تر کنند. فرمانده سپاه حضرت امیرالمومنین (ع) استان ایلام هم در این آیین گفت: بسیج نقشی محوری در سازندگی، عمران، آبادانی، توسعه و امنیت ایران اسلامی دارد و بسیج به عنوان یک تشکل عظیم مردمی یکی از پشتوانه های اصلی نظام است.سردار سید صادق حسینی افزود: بسیجیان همواره در همه شرایط دشوار انقلاب حضور داشته اند و فرهنگ ناب بسیج مایه آرامش، اقتدار، امنیت و عظمت ایران اسلامی در صحنه های ملی و بین المللی بوده است.وی تاکید کرد: اگر دشمن امروز جسارت و شجاعت حمله نظامی به ایران را ندارد به واسطه وجود همین بسیجیان سرافرازی است که در قالب اقشار مختلف مردمی تامین کننده امنیت کشور هستند.به گزارش ایرنا، اجتماع بزرگ بسیجیان استان ایلام با عنوان  اقتدار عاشورایی محمد رسول الله 2 همزمان در سراسر کشور در مصلی شهر ایلام با حضور مقامات ارشد استان و گردان ها و اقشار مختلف بسیج برگزار شد.هزاران نفر از نیروهای بسیج استان ایلام در این همایش شرکت کردند.7172/6034            "}