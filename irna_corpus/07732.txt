{"onTitr":"","titr":" توسعه همکاری اقتصادی؛ محور سفر سفیر ایران به ایالت بلوچستان","describe":" اسلام آباد - ایرنا - سفیر جمهوری اسلامی ایران در پاکستان با هدف فعال کردن ظرفیت های ایالت بلوچستان و استان سیستان و بلوچستان ایران طی سفر چهار روزه به ایالت بلوچستان، دیدارهایی با مقامات ایالتی و اعضای اتاق بازرگانی انجام داد.", "text":"به گزارش شامگاه جمعه ایرنا، «مهدی هنردوست» سفیر ایران در پاکستان در سفر خود به ایالت بلوچستان، با مقامات، تشکل ها، انجمن ها و شخصیت های اقتصادی، سیاسی، پارلمانی، مذهبی، فرهنگی و نظامی این ایالت دیدار کرد و در خصوص لزوم تقویت مناسبات و همکاری های استانهای همجوار بلوچستان و سیستان و بلوچستان ایران در حوزه های مختلف همکاری بحث و تبادل نظر کرد. سفیر جمهوری اسلامی ایران در پاکستان در گفت و گو با مقامات ایالتی از جمله جام« کمال خان» سروزیر، «عبدالقدوس بزنجو» رئیس مجلس ایالتی و کفیل استانداری ایالت، «سردار بابر موسی خیل» کفیل رئیس مجلس ایالتی و «سلیم عاصم باجوا» رئیس ستاد جنوبی ارتش پاکستان، با آنان در خصوص گسترش تسهیلات در رونق ترانزیت، جلوگیری از قاچاق کالا و سوخت، مقابله با گروههای تروریستی و اشرار، فعال شدن هر چه سریع تر بازارچه ها و گذرگاه های جدید مرزی رایزنی کرد.هنردوست در این گفت و گوها آمادگی جمهوری اسلامی ایران را برای حضور در  حوزه های زیر بنایی پاکستان اعلام کرد.طرف های پاکستانی نیز در این دیدارها، با تاکید بر توانمندیهای جمهوری اسلامی ایران در زمینه های مختلف صنعتی و تجاری، از گسترش همکاری های همه جانبه دو کشور استقبال کردند.همچنین در نشست های جداگانه سفیر جمهوری اسلامی ایران با روسا و اعضای تشکل های مختلف بازرگانی و اقتصادی ایالت  بلوچستان از جمله اتاق های بازرگانی کویته، اتاق بازرگانی مشترک پاکستان - ایران و اتاق صنایع و بازرگانی بانوان بلوچستان، روند مناسبات تجارت مرزی  و موانع و مشکلات توسعه همکاری های بازرگانی دو کشور به تفضیل مورد بحث و بررسی قرار گرفت.به گزارش ایرنا ایالت بلوچستان بزرگ‌ترین ایالت کشور پاکستان بوده و حدود ۴۴ درصد از خاک این کشور را در بر می‌گیرد، این ایالت با وجود گستردگی، کم‌جمعیت‌ترین ایالت پاکستان است و تنها حدود هشت میلیون نفر جمعیت دارد.این ایالت تا سال ۱۸۷۱میلادی بخشی از ایران بود که در آن بر اساس قرارداد گلدسمید در دوره ناصرالدین‌شاه قاجار از ایران جدا گردیده و تا پیش از استقلال پاکستان به بلوچستان انگلیس مشهور بود.مرکز ایالت بلوچستان پاکستان شهر کویته است که ۸۹۶ هزار نفر جمعیت دارد.بلوچستان پاکستان منطقه‌ای خشک و بیابانی است که از سوی جنوب به دریای عرب محدود می‌شود و بندر مهم این ایالت در کنار این دریا بندر گوادر است.اقوام اصلی ساکن بلوچستان پاکستان عبارتند از بلوچ‌ها و در رده دوم پشتون‌ها که هر دو از اقوام ایرانی‌تبار هستند.براهویی‌های دراویدی‌تبار و هزاره‌ها که فارسی‌زبان هستند از اقلیت‌های این منطقه هستند.آساق**6125**1908            "}