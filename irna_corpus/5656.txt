{"onTitr":"","titr":" عملیات اجرایی سامانه توزین درحال حرکت همدان آغاز شد","describe":" همدان- ایرنا- عملیات اجرایی سامانه هوشمند توزین وسایل نقلیه در حال حرکت حمل بار در محور ملایر- همدان روز یکشنبه آغاز شد.", "text":"به گزارش روابط عمومی اداره کل راهداری و حمل و نقل جاده ای استان همدان، مدیرکل راهداری و حمل و نقل جاده ای همدان در این آیین گفت: سامانه هوشمند توزین وسایل نقلیه در حال حرکت در محورهای پرتردد و به ویژه محورهایی که تردد خودروهای سنگین و نیمه سنگین در آن زیاد است، نصب می شود.مصطفی پناهنده افزود: این سامانه ها علاوه بر توزین وسائط نقلیه عبوری و ثبت تخلفات سرعت لحظه ای در محل سامانه با برداشت پلاک خودرو، قابلیت ثبت دیگر تخلفات را دارد.وی با بیان اینکه مهمترین شاخصه سامانه توزین در حال حرکت «WIM» توزین و کنترل وزن وسایل نقلیه در حال حرکت بدون نیاز به توقف آنهاست افزود: کاهش اتلاف زمان، صرفه جویی سوخت و حذف نیروی انسانی برای پیشگیری از تردد ناوگان سنگین حامل بار اضافی از جمله مزایای آن است.پناهنده ادامه داد: این سامانه با استفاده از سنسورهای نصب شده در سطح جاده که مانیتورینگ اطلاعات آن در پاسگاه پلیس مربوطه است، وسایل نقلیه متخلف دارای اضافه تناژ را شناسایی می کند.مدیرکل راهداری و حمل و نقل جاده ای استان همدان حفاظت و نگهداری از آسفالت راه ها را از دیگر شاخصه های این سامانه عنوان کرد و افزود: هم اکنون سامانه‌های توزین در حال حرکت «WIM» در دو محور استان همدان فعال است و  این سامانه در محور تهران - همدان نیز در حال تکمیل تجهیزات است.پناهنده اضافه کرد: با نصب این سامانه هوشمند در محور ملایر همدان، شمار سامانه توزین در حال حرکت «WIM» در استان به چهار دستگاه می رسد.7523/2087            "}