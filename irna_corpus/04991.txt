{"onTitr":"","titr":" نیروهای اماراتی بندر نفتی یمن را اشغال کردند","describe":" تهران - ایرنا - یک منبع یمنی از اشغال بندر نفتی 'النشیمه' در استان 'شبوه' در جنوب شرق یمن توسط نیروهای وابسته به امارات موسوم به 'النخبه الشبوانیه' خبر داد .", "text":"به گزارش پایگاه خبری 'عربی 21 '، این منبع نزدیک به مقامات محلی استان شبوه گفت: نیروهای النخبه الشبوانیه وابسته به امارات، شریک اصلی ائتلاف سعودی برای تجاوز به یمن، دیروز (یکشنبه بندر) نفتی النشیمه در ساحل 'دریای عرب' را اشغال کردند.منبع مذکور که این پایگاه خبری به نامش اشاره نکرده، افزود: اشغال بندر نفتی یمن توسط نیروهای وابسته به ابوظبی در راستای تلاش های دولت امارات برای مانع تراشی در مسیر صادرات نفت یمن از طریق این بندر صورت گرفت. به گفته این منبع، پیش از این مقامات محلی و امنیتی استان شبوه تلاش زیادی برای از سرگیری صادرات نفت و بازگشت درآمد آن به خزانه کشور جهت بهبود ارائه خدمات به این استان انجام داده بودند که با مخالفت نیروهای اماراتی مواجه می شدند، اما در نهایت یک محموله نفتی در ماه گذشته از بندر النشیمه صادر شد.این منبع خاطر نشان کرد که نیروهای النخبه وابسته به ابوظبی ، با ممانعت از صادرات محموله دیگر نفتی توسط مقامات محلی در شبوه، بالاخره اقدام به اشغال بندر النشیمه کردند. نیروهای النخبه الشبوانیه تحت فرماندهی ارتش امارات از اگوست ( مرداد) 2017 با استقرار در مناطق مختلف استان شبوه از جمله شهرهای 'رضوم' و 'جردان'، عملیات انتقال گاز مایع از استان 'مارب' تا بندر 'بلحاف' در ساحل دریای عرب را تحت کنترل خود قرار دادند.نیروهای متجاوز اماراتی همچنین تاسیسات بلحاف مهمترین تاسیسات صادرات گاز مایع یمن را اشغال کرده و آن را به یک پایگاه نظامی تبدیل کرده اند و از ابتدای تجاوز به یمن ( سه سال ونیم قبل) تاکنون مانع فعالیت این بندر و از سرگیری صادرات گاز شده اند .** اتحادیه اروپا از توقف تجاوز به یمن استقبال کردوزارت خارجه یمن از موضع پارلمان اروپا در محکوم کردن حملات ائتلاف سعودی به مناطق مسکونی و زیر ساخت های این کشور بر اساس قطعنامه اخیر خود درباره اوضاع یمن استقبال کرد. یک منبع وزارت خارجه یمن با استقبال از درخواست پارلمان اروپا به توقف تجاوز به این کشور، نسبت به عواقب از سرگیری حملات نظامی به استان 'الحدیده' هشدار داد.وی خواستار بازگشایی فرودگاه ها و بنادر یمن برای کمک رسانی ، ارسال مواد غذایی ، تجاری و پزشکی به مردم یمن شد. وزارت خارجه یمن طی بیانیه ای از موضع پارلمان اروپا که تنها راه حل بحران این کشور را سیاسی و تشویق به آتش بس و از سرگیری مذاکرات صلح تحت نظارت فرستاده ویژه سازمان ملل به یمن دانست، تقدیر کرد.این بیانیه با اشاره به درخواست پارلمان اروپا از عربستان و ائتلاف عربی همراه آن برای رفع محاصره از یمن، از پیشنهاد این پارلمان برای ممنوع کردن فروش اسلحه به عربستان و امارات و دیگر اعضای ائتلاف سعودی   استقبال کرد. دولت نجات ملی یمن از اعضای پارلمان اروپا دعوت کرد برای اطلاع از واقعیت، به یمن سفر کنند.جنگ ائتلاف عربی به یمن به سرکردگی عربستان در حالی وارد چهارمین سال خود می‌شود که ریاض و دولت مستعفی یمن به عنوان هم پیمان این کشور به هیچ یک از اهداف خود در این جنگ دست نیافته اند و همچنان چشم‌انداز روشنی برای پایان دادن به این جنگ فرسایشی وجود ندارد. ائتلاف عربی در سال 2015 (فروردین 94) به بهانه حمایت از 'عبدربه منصور هادی' رئیس جمهوری فراری یمن، حمله نظامی به این کشور را آغاز کرد.خاورم** 1453**1651            "}