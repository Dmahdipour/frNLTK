{"onTitr":"","titr":" بانوی 87 ساله در شهربابک منزل خود را وقف کرد","describe":" کرمان- ایرنا- رئیس اداره اوقاف و امور خیریه  شهربابک گفت:  بانو سکینه علایی بانوی 87 ساله این شهرستان منزل خود را برای برنامه های فرهنگی و اجتماعی وقف مسجد ولیعصر (عج) کرد.", "text":"یوسف ملایی روز سه شنبه در گفت و گو با خبرنگار ایرنا، افزود: منزل این بانوی نیکوکار که در محله قلعه سنگ شهربابک واقع شده است سه میلیارد ریال ارزش دارد .وی اظهار داشت : با این اقدام خیرخواهانه بانو علایی تعداد موقوفه های ثبت شده در این شهرستان طی سالجاری به چهار مورد رسید.  به گفته مولایی پیش از این 2 قطعه زمین توسط اللهیار معصومیان و سرور معصومیان برای مسجد طفلان مسلم واقع در روستای منزل آباد و یک قطعه زمین 670 متری هم بوسیله سید محمد حسینی 86 ساله در روستای منزل آباد این شهرستان به وقف رسیده بود. شهربابک در 240کیلومتری غرب کرمان قرار گرفته است .9899/ 5054            "}