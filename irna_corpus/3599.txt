{"onTitr":"","titr":" 600 خانوار نیازمند چشم انتظار یاری البرزی ها هستند","describe":" کرج - ایرنا - مدیرکل کمیته امداد امام خمینی (ره) استان البرز گفت: 600 خانوار دارای فرزند یتیم در این استان در زمینه مسکن و جهیزیه نیازمند توجه و یاری مردم نیک اندیش هستند.", "text":"محمد محمدی فرد روز سه شنبه در گفت و گو با ایرنا افزود: انتظار داریم با توسعه طرح اکرام ایتام و محسنین از طریق کارگاه‌های ترویجی نیاز این گروه از جامعه هدف کمیته امداد در البرز برطرف شود.وی ادامه داد: بر این اساس 220 کارگاه ترویج اکرام ایتام و محسنین برای کارکنان ادارات و دستگاه‌های استان البرز تدوین شده و بزودی اجرا می‌شود.محمدی فرد گفت: شرکت‌کنندگان در کارگاه ترویج اکرام ایتام و محسنین با روش‌های حمایت از نیازمندان و تنوع نیازهای آنان آشنا می‌شوند.وی اظهار داشت: ارائه بسته ترویجی به مخاطبان، پخش گزارش‌های تصویری جشن‌های برآورده شدن آرزوهای ایتام توسط حامیان، جشن تولد فرشتگان (ایتام زیر ده سال) از جمله برنامه‌های کارگاه های ترویج اکرام ایتام و محسنین است.مدیرکل کمیته امداد امام خمینی (ره) البرز با بیان اینکه ویژگی طرح اکرام ایتام و محسنین در ارتباط مستقیم معنوی و مالی بین حامیان و فرزندان نیازمند است افزود: در این طرح حامیان نیکوکار با شماره کارت مجازی بانک ملّت و شناسه اختصاصی ویژه ایتام و فرزندان محسنین، وجوه اهدایی را به‌صورت مستقیم به‌حساب فرزندان معنوی خود واریز می‌کنند.اکنون سی هزار حامی در البرز حمایت از ایتام را عهده دارند.کمیته امداد امام خمینی (ره) استان البرز 33 هزار نفر را در قالب 20 هزار خانوار زیرپوشش دارد.8029/6993            "}