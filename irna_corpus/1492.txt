{"onTitr":"","titr":" فیلمساز به نام گیلانی در تلاش برای آزادی جوان محکوم به قصاص","describe":" رشت-ایرنا- 12 سال از بهترین روزهای عمرش را به خاطر یک اشتباه پشت میله های زندان گذرانده و حالا با هراس از چوبه ی دار ثانیه ثانیه آخرین روزهای زندگی اش را می شمارد.", "text":"پدر و مادر رنج دیده با اطلاع از اقدامات طوفان نهان قدرتی فیلمساز به نام گیلانی در فراهم کردن شرایط آزادی یک زندانی، دست به دامان او شدند تا شاید فرزند آنها را نیز از مرگ برهاند.نهان قدرتی که اکنون در تلاش برای جلوگیری از اجرای حکم قصاص این جوان است به خبرنگار ایرنا گفت: این جوان بدون نیت قبلی در شرایط قتل قرار گرفته و 12 سال هم محکومیت کشیده و به گفته مسئولان زندان در حبس هم بسیار خوش رفتار و با اخلاق بوده .وی افزود: خوشبختانه با میانجیگری نیکوکاران و کمک شعبه اجرای احکام کیفری رشت، اولیای دم در قبال دریافت دیه حاضر به رضایت شده اند اما خانواده جوان قادر به تامین 150 میلیون تومان مبلغ دیه و نجات فرزندشان از قصاص نیستند. وی که پویشی را برای جمع اوری کمک برای این جوان به راه انداخته افزود : این جوان نادم حالا در موقعیت حساسی قرار گرفته و واقعا هنر الان باید به داد جامعه برسد.نهان قدرتی خاطرنشان کرد:نیک اندیشان خواستار جلوگیری از قصاص این جوان هستند می توانند با واریز کمکهایشان  به شماره حساب 0357951730008 بانک ملی  به نام ولی دم ، مقدمات آزادی این جوان و شادی خانواده اش را فراهم آورند. این فیلمساز موفق گیلانی خاطرنشان کرد: این حساب با دستور مقام محترم قضایی باز شده و تحت نظارت قوه قضاییه است.مادر این جوان زندانی نیز با بغضی در گلویش می گوید : 12 سال با عذاب حبس بچه ام سر کردم و الان در خواب و بیداری  کابوس مرگش را می بینم.وی در حالی که با دستان لرزان اندوه لبریز از چشمانش را با گوشه شالش پاک می کند می افزاید : پسرم جوان بوده و جاهل و از روی قصد دست به این عمل نزده .نهان قدرتی  زونا یاداور شد : اکنون چشم امید این جوان پشیمان و خانواده دردمندش به دستان بخشنده نیکوکاران است.این فیلمساز شناخته شده گیلانی با بیان این که  در حال حاضر همزمان با همکاری و تشخیص مقام قضایی و مسئولان شعبه اجرای احکام در تلاش برای آزادی دیگر زندانیان نیازمند هستیم افزود: از خیرین دعوت میکنیم که در این امر به ما کمک کنند .6030            "}