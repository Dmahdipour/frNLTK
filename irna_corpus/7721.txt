{"onTitr":"","titr":" امام جمعه نجف خواستار لغو هزینه ویزای زائران ایرانی شد","describe":" نجف اشرف – ایرنا – امام جمعه نجف اشرف خواستار لغو هزینه روادید زائران ایرانی برای زیارت اربعین امسال شد.", "text":"به گزارش ایرنا، سید 'صدر الدین القبانچی' در خطبه های نمازجمعه این هفته در صحن حرم مطهر امام علی (ع) از پارلمان جدید عراق خواست تا لغو هزینه روادید زائران ایرانی برای زیارت اربعین سال جاری را تصویب کند. وی گفت که اگر این اتفاق بیفتد خداوند درهای برکت را به روی عراق باز خواهد کرد.در حال حاضر هزینه مصوب دولت عراق برای ویزای اربعین 41 دلار است. وی همچنین با تقدیر از اقدام برخی عشایر و رانندگان عراقی برای حمل و نقل خیریه زائران از مرز به شهرهای  مقدس عراق، از دارندگان وسایل نقلیه خواست تا با ساماندهی مناسب و در راستای وفای به امام حسین (ع) و بزرگداشت حماسه عاشورا، برای حمل و نقل رایگان زائران از مرزها اقدام کنند. وی در بخش دیگری از خطبه ها با اشاره به انتخابات رئیس جمهوری و نخست وزیر جدید عراق از سوی پارلمان این کشور اعلام کرد که عراق در تغییرات سیاسی که مرجعیت دینی عالی عراق و مردم به شیوه مسالمت آمیز خواستار آن بودند، موفق عمل کرد و توانست اتحاد ملی را حفظ کند. وی افزود: عراق در پروژه انتقال مسالمت آمیز قدرت موفق شد  رئیس پارلمان و رئیس جمهوری و نخست وزیر را با شفافیت انتخاب کند.امام جمعه نجف اشرف با اشاره به سالگرد تخریب گنبد امامین عسکری (ع) در سامرا از سوی تروریست های تکفیری گفت: این اقدام نشان دهنده تلاش برای ایجاد جنگ میان شیعه و سنی بود اما به برکت اهل بیت (ع) و اطاعت مردم از مرجعیت دینی توانستیم بر آن توطئه  که بزرگتر از طرح داعش بود چیره شویم.خاورم*4**ع ص**380**            "}