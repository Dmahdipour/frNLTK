{"onTitr":"","titr":" عضویت شاعر ایرانی تبار در آکادمی سوئد","describe":" تهران- ایرنا- آکادمی (فرهنگستان) سوئد در پی انتشار خبر فساد اخلاقی و مالی همسر یکی از اعضا، بروز اختلافات و کاسته شدن از اعضای فعال از معرفی و عضویت دو فرد جدید خبر در این نهاد ادبی متولی تعیین برنده نوبل ادبیات خبر داد؛ یک شاعر ایرانی تبار سوئدی و یک قاضی دیوان عالی.", "text":"به گزارش روز شنبه گروه علمی ایرنا، در حالی که آکادمی سوئد از سال 1901 و زمان آغاز اعطای جوایز نوبل متولی تعیین برنده جایزه نوبل ادبیات بوده است، سال گذشته سال خوبی برای این نهاد قدیمی اروپایی نبود و اختلافات و اتهامات مالی و جنسی علیه ژان کلود آرنو همسر کاتارینا فراستنسون (شاعر معاصر سوئدی و عضو آکادمی) موجب شد دو نفر از اعضا رسما استعفا دهند و بعضی قید حضور فعالانه در آکادمی را بزنند؛ طوری که حد نصاب برای اخذ آرا به دست نیاید.در نهایت بنیاد نوبل تصمیم گرفت اعطای جایزه نوبل ادبیات را در سال 2018 و بعد از 75 سال (آخرین بار نوبل ادبیات سال 1943 و در بحبوحه جنگ جهانی دوم اعطا نشده بود) متوقف و در بیانیه ای اعلام کند سال آینده این جایزه به دو نفر تعلق خواهد گرفت. آکادمی سوئد در سال 1786 میلادی توسط شاه گوستاو سوم با الگوگیری از فرهنگستان زبان فرانسه (تاسیس 1635) و برای حفاظت از زبان سوئدی و تلاش جهت بالندگی آن، ادبیات و فرهنگ سوئدی با حضور بهترین شعرا و ادبای معاصر تاسیس شد. این مرکز فهرستی از همه لغات سوئدی را در یک فرهنگ لغت ضبط می کند که هنوز و بعد از یک قرن استفاده می ‌شوند، 18 عضو آکادمی برای عضویت مادام العمر و توسط یکی دیگر از اعضا معرفی و با رای اکثریت برای عضویت در آکادمی انتخاب می شوند؛ در نظام‌ نامه احتمال استعفای آنان در نظر گرفته نشده است ولی اعضا می توانند در جلسات شرکت نکنند یا در مقطعی ارتباط خود را با آکادمی قطع کنند. بعد از این فراز و فرودها برای آکادمی و در نتیجه آن بنیاد نوبل، خبرگزاری رویترز روز گذشته از استکهلم خبر داد آکادمی سوئد دو عضو جدید شامل یک شاعر ایرانی- سوئدی به نام ژیلا مساعد و اریک رانسون یکی از قضات دیوان عالی سوئد را به عضویت پذیرفته، گویا شماری از اعضایی که عضویت فعال در آکادمی نداشته اند برای رای به این دو عضو جدید در جلسه حضور پیدا کرده اند و این دو رسما در مهمانی در ماه دسامبر (آذر/دی) به عضویت دو کرسی مشخص در آکادمی در می آیند.رئیس بنیاد نوبل پیش از این به رویترز گفته بود اگر آکادمی سوئد نتواند تغییرات لازم را در ترکیب اعضا و بعد از رویدادهای سال گذشته پدید آورد، ممکن است وظیفه تعیین برنده جایزه نوبل ادبیات به نهاد دیگری سپرده شود؛ هر چند این امر بر اساس وصیت آلفرد نوبل به آکادمی سپرده شده است.علمی**9157*2017            "}