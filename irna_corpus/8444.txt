{"onTitr":"","titr":" البرادعی از ناپدید شدن روزنامه نگار مخالف عربستان انتقاد کرد","describe":" تهران - ایرنا - «محمد البرادعی» سیاستمدار مصری و رئیس پیشین آژانس بین المللی انرژی اتمی روز پنجشنبه در واکنش به ناپدید شدن «جمال خاشقچی» روزنامه نگار مخالف آل سعود در کنسولی ریاض در ترکیه گفت که ناپدید شدن انسانی در شهر بزرگی مثل استانبول توهین به شعور انسان ها است.", "text":"به گزارش ایرنا، البرادعی در ادامه توئیت خود نوشت که ناپدید شدن خاشقجی یک ضربه کاری به ارزش های انسانی است.البراعی گفت که امیدوار است که این روزنامه نگار عربستانی سالم در محافل ظاهر شود.گزارش رسانه ها حاکی است، سه شنبه گذشته خاشقچی به همراه نامزدش برای ثبت ازدواج به کنسولگری عربستان در استانبول مراجعه کرد اما تاکنون از آن خارج نشده است .در حالیکه عربستان مدعی است این روزنامه نگار از کنسولگری خارج  و پس از آن ربوده شده است ، دولت ترکیه اعلام کرد، براساس اطلاعات موجود، خاشقچی همچنان در ساختمان کنسولگری است.سازمان عربی حقوق بشر که مقر آن در انگلیس قرار دارد، با صدور بیانیه ای اعلام کرد، دولت سعودی پس از مراجعه خاشقچی به کنسولگری عربستان در استانبول وی را ربوده است.این بیانیه با اعلام اینکه مصونیت دیپلماتیک مجوزی برای اقدامات غیرقانونی مانند عملیات ربایش نیست، از دولت ترکیه خواست برای آزادی این روزنامه نگار و انتقال وی به مکانی امن اقدام کند.خاشقچی که از سالهاست خارج از عربستان زندگی می کند، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رییس جمهوری آمریکا، از آنها انتقاد کرد.وی پس از سخنرانی توهین آمیز ترامپ به کشورهای عربی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟وی همچنین گفته بود: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند.ترامپ در سخنرانی خود در مجمع عمومی سازمان ملل متحد به صراحت اعلام کرد: واشنگتن از کشورهای دیگر (عربستان) انتظار دارد تا سهم منصفانه ای را برای حمایت نظامی آمریکا از خود به واشنگتن بپردازند.شبس**9363**1917            "}