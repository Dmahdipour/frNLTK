{"onTitr":" دبیرکل مجلس وحدت مسلمین پاکستان:    ","titr":" اسلام آباد جدایی خود از ائتلاف نظامی عربستان را اعلام کند","describe":" تهران - ایرنا - دبیر کل مجلس وحدت مسلمین پاکستان خواستار اعلام رسمی عدم وابستگی پاکستان به ائتلاف نظامی عربستان شد.", "text":"مجلس وحدت مسلمین پاکستان  یک سازمان سیاسی شیعه در پاکستان است.این حزب در دوم آگوست سال ۲۰۰۹ میلادی اعلام موجودیت کرد و دفتر مرکزی آن در اسلام‌آباد پایتخت پاکستان قرار دارد.مجلس وحدت مسلمین پاکستان از بزرگترین احزاب سیاسی در پاکستان محسوب می‌شود و بر مبنای مکتب تشیع دوازده امامی تأسیس شده و به دنبال ایجاد یک دولت رفاه دموکراتیک اسلامی، با تأکید بر وحدت شیعه و سنی در این کشور است. به گزارش ایرنا، ناصر عباس جعفری دبیرکل مجلس وحدت مسلمین پاکستان در واکنش به رای مخالف پاکستان در سازمان بین الملل با تحقیق درباره جنایات عربستان ، نسبت به سیاست دوگانه دولت پاکستان نسبت به جنایت های عربستان در یمن و جنایت دولت هند نسبت به مسلمانان کشمیر انتقاد کرد. وی تصریح کرد: به خاطر عدم توجه سازمان بین الملل بدترین جنایات عربستان در یمن فراموش شده است و مخالفت پاکستان در سازمان ملل متحد با اجرای تحقیق درباره جنایات عربستان در یمن، موضع پاکستان نسبت به جنایات کشمیر را ضعیف می‌کند، چون از یک سو پاکستان خواستار تحقیق درباره ظلم هند در کشمیر است و از سوی دیگر علیه مظلومان یمنی رای می دهد و از این رو نخست وزیر باید در مورد این سیاست دوگانه پاسخ دهد.وی افزود: طبق حکم دادگاه عالی پاکستان، دولت باید مجوز غیر قانونی ژنرال راحیل شریف برای رهبری ائتلاف نظامی عربستان را لغو کند؛ زیرا به خاطر وجود یک شخصیت نظامی پاکستانی در عربستان، ادعای سیاست دوستی و صلح طلبی پاکستان در منطقه زیر سوال می رود.دبیر کل مجلس وحدت مسلمین اظهار داشت: عمران خان نخست وزیر پاکستان در سفر خود در عربستان صریحا اعلام کرد که حل مسئله یمن با جنگ نظامی ممکن نیست و نقش پاکستان هم در این جنگ میانجگیری است و اعلام کرده بود که همه مسائل امت اسلامی باید با گفت و گو حل شود؛ اما با رای مخالف در مورد تحقیقات جنایت عربستان در یمن از ظالم حمایت کرده است.مجلس وحدت مسلمین پاکستان به عنوان یک حزب مذهبی سیاسی در مورد رای پاکستان علیه مظلومین یمن بسیار نگران است و از نخست وزیر، وزارت خارجه و وزارت حقوق بشر پاکستان خواستاریم که در مورد این موضع گیری ظالمانه پاسخ دهند، چون یمن هم یک کشور اسلامی است و طبق گفته سازمان بین ملل مردم مظلوم یمن به خاطر جنایات و محاصره ظالمانه عربستان مجبور به خوردن برگ درخت هستند و چنین جنایتی در تاریخ بی سابقه است.ناصر عباس جعفری در ادامه گفت: رسانه های پاکستان نباید با استفاده از لفظ «شورشیان یمن» در مورد انصارالله یمن در میان مسلمانان تفرقه ایجاد کنند، چون در یمن حوثی ها و شافعی ها باهم متحد هستند و مثل مردم کشمیر و فلسطین از کشور خودشان دفاع می کنند. آساق**ع.ه**1663**            "}