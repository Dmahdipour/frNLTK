{"onTitr":" معاون دانشگاه سابانجی استانبول در گفت و گو با ایرنا:    ","titr":" دانشگاه ها در توسعه روابط کشورها مسوولیت دارند","describe":" تهران - ایرنا - معاون تحقیق و توسعه دانشگاه سابانجی(Sabanci) استانبول در ترکیه درباره نقش دانشگاه ها در توسعه روابط کشورها گفت: دانشگاه ها در قرن حاضر مسوولیت بزرگی بر عهده دارند تا نیروهای خود را برای تحقق توسعه در سراسر جهان متحد کنند.", "text":"شیرین تکین آی (Şirin Tekinay) روز شنبه در حاشیه نخستین نشست مشترک هم اندیشی علمی بین المللی دانشگاه صنعتی امیر کبیر با استادانی از 13کشور جهان در گفت و گو با خبرنگار گروه دانشگاه ایرنا، با ابراز خرسندی از توسعه همکاری ها با دانشگاه های ایران اظهار داشت: در اینجا شاهد رشد این همکاری ها بودم چرا که دانشگاه سابانجی میزبان دانشجویان ممتازی از دانشگاه صنعتی امیر کبیر و دیگر دانشگاه های دارنده رتبه های بالای ایران است.مشاور اقتصاد خارجی و تجارت در ترکیه، به رشد فناوری ها و علوم مختلف از جمله علوم طبیعی و مهندسی در ایران اشاره کرد و با ابراز علاقمندی به بکارگیری توان دانشگاه سابانجی در انجام پروژه ها و تحقیقات مشترک با استادان و محققان ایرانی در این حوزه ها گفت: معتقدیم که این ارتباط ها باید برقرار باشد.وی افزود: در قرن 21بسیاری از مشکلات و طرح ها در سایه این همکاری ها قابل حل خواهد بود و ایران یکی از شرکای پرقدرت ما خواهد بود.تکین آی درباره رشد علم و فناوری در ایران گفت: این رشد باعث خوشحالی ماست و تمام دلایل ترکیه در برقراری ارتباط وهمکاری با ایران در همین چارچوب است.وی گفت: کشور من، ترکیه نیز در تلاش برای دستیابی به چنین رشدی است و در این زمینه خود را به امکانات لازم تجهیز می کند و به دنبال این است که در رتبه های برتر از نظر فناوری قرار گیرد. تکین آی به نقش تحقیقات بین المللی اشاره کرد و گفت: دستیابی به رشد نیازمند تلاش و فعالیت و الگو گرفتن از دستاوردهای کشورهایی مانند ایران است. وی درباره آینده همکاری ها با ایران نیز اظهار داشت: این همکاری ها نزدیک تر شده و از این نظر خیلی خوشحالیم و دلیل حضور ما همین است.به گزارش ایرنا، در نخستین نشست مشترک هم اندیشی علمی بین المللی دانشگاه صنعتی امیر کبیر استادانی از دانشگاه های لهستان، فرانسه، آلمان، ایتالیا، ترکیه، سوریه، آمریکا، کانادا، الجزایر، ژاپن و ایرانیان مقیم خارج از کشور در حوزه های بایوتکنولوژی، نفت، گاز، مدیریت منابع آب، مواد و نانوتکنولوژی، اینترنت اشیاء و کلان شرکت داشتند.**6984** 1200            "}