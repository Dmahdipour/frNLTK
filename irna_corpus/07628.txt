{"onTitr":"","titr":" آتش سوزی منزل مسکونی در خیابان جیحون تهران 2مصدوم داشت","describe":" تهران-ایرنا-انفجار و آتش سوزی منزل مسکونی در خیابان جیحون تهران موجب مصدومیت 2 نفر شد.", "text":"سخنگوی سازمان آتش نشانی و خدمات ایمنی شهرداری تهران روز شنبه در این باره به خبرنگار ایرنا گفت: ساعت 6 و 37 دقیقه امروز حادثه انفجار و آتش سوزی ساختمان مسکونی در خیابان جیحون نرسیده به دامپزشکی به سامانه 125 اعلام و بلافاصله 2 گروه حریق و یک تیم نجات آتش نشانی به محل حادثه اعزام شدند.سید جلال ملکی افزود: در طبقه آخر یک ساختمان 4 طبقه مسکونی و در یک واحد مسکونی انفجاری روی داد که موجب شکسته شدن و تخریب بخشی از سقف های این واحد مسکونی شد.وی با بیان اینکه این انفجار موجب آتش سوزی نیز شد خاطرنشان کرد: 2 مرد میانسال که در داخل این واحد مسکونی حضور داشتند بدلیل تخریب دیوار ها در زیرآوار گرفتار شده بودند که آتش نشانان در میان شعله های آتش این 2 مرد را از زیرآوار خارج و تحویل عوامل اورژانس دادند.ملکی درباره علت این حادثه نیز گفت: احتمال نشت گاز یکی از وسایل گرمایشی از این واحد مسکونی وجود دارد اما کارشناسان در محل مشغول بررسی علت دقیق این حادثه هستند.تهرام/7243/ 1539            "}