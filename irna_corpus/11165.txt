{"onTitr":"","titr":" شایعه افزایش شمار بیماران سکته قلبی در یزد","describe":" یزد - ایرنا - رئیس سازمان اورژانس 115 یزد گفت: انتشار برخی خبرها در سایت ها و شبکه های فضای مجازی مبنی بر افزایش سکته قلبی و مغزی در این استان به علت کاهش نرخ ارز و دلار شایعه است.", "text":"دکتر احمد دهقان روز سه شنبه در گفت و گو با خبرنگار ایرنا افزود: تاکنون افزایش معناداری در مراجعه بیماران سکته مغزی و قلبی در حوزه اورژانس پیش بیمارستانی و بیمارستانی گزارش نشد. وی اظهار داشت: نیروهای اورژانس همانند روزهای قبل به فعالیت خود ادامه می دهند و در مکان خاصی هم مستقر نشده اند . رئیس سازمان اورژانس 115 یزد  خبر استقرار نیروهای اورژانس در بازار یزد را که در برخی شبکه های اجتماعی بازتاب داشت، تکذیب کرد. در هر 30 تا 50 کیلومتر جاده های اصلی استان یزد یک پایگاه اورژانس مستقر است و 53 پایگاه اورژانس جاده ای، شهری و پیش بیمارستانی در این استان فعالیت دارد. 2088/ 2047/            "}