{"onTitr":"","titr":" مجلس شورای اسلامی پشتیبان بخش خصوصی است","describe":" قزوین – ایرنا – نماینده مردم قزوین ، آبیک و البرز در خانه ملت گفت: مجلس شورای اسلامی به عنوان پشتیبان بخش خصوصی، با تمام قوا از این بخش حمایت کرده و از هیچ تلاشی برای حفظ آن کوتاهی نخواهد کرد.", "text":"به گزارش ایرنا سیده حمیده زرآبادی روز دوشنبه درنشست شورای گفت  و گوی دولت  با بخش خصوصی استان قزوین افزود: ادامه روند تولید بیشترین دغدغه مجلس و دولت است و در این راستا اصلاح قوانین از سوی دو قوه مجریه و مقننه باید با جدیت پیگیری شود.زرآبادی خاطر نشان کرد: در شرایط فعلی که در جنگ اقتصادی به سر می بریم، تولید کنندگان  سربازان و نیروهای انقلاب اسلامی محسوب شده و باید با تمام قوا از این ارکان انقلاب حمایت کرده و هیچ گونه کوتاهی و قصوری نجام نشود.نماینده مردم قزوین ، آبیک و البرز در مجلس شورای اسلامی گفت :طبق قانون، شهرکهای صنعتی  تا شعاع 120 کیلومتری تهران   از پرداخت مالیات معاف هستند  ولی باتوجه به مصوبه هیات دولت در سال 92 با اضافه کردن کلمه شعاع هوایی به این قانون تبعیض هایی برای استان قزوین ایجاد شده که جای سئوال داردوی گفت: هر چند با تصویب ستاد تسهیل استان و دستور مستقیم استاندار قزوین مبنی بر عدم دریافت مالیات از واحد های تولیدی، مشکل تا حدودی حل شده ولی در این راستا نیاز به  قانونی جامع است که نمایندگان در حال پیگیری آن هستند.وی افزود: با توجه به مشکلات موجود و نوسانات ارز و موانعی که در مسیر تولید وجود دارد باید با ایجاد ثبات مناسب از بخش تولید حمایت شود.نشست شورای گفت  و گوی دولت و بخش خصوصی استان قزوین با حضور رییس و اعضای کمیسیون ویژه حمایت از تولیدات داخلی مجلس شورای اسلامی برگزار شد. 6104/6012            "}