{"onTitr":"","titr":" جشنواره اختراعات رویش در سمنان به کار خود خاتمه داد","describe":" سمنان - ایرنا - جشنواره اختراعات و ابتکارات رویش دماوند و خاوران عصر پنجشنبه در دانشگاه آزاد اسلامی واحد سمنان به کار خود خاتمه داد.", "text":"به گزارش ایرنا، جشنواره 2 روزه ملی اختراعات و ابتکارات رویش دماوند و خاوران با حضور مخترعانی از استان های تهران، مازندران، سیستان و بلوچستان، قزوین، خراسان شمالی، خراسان رضوی و جنوبی، گلستان، کرمان، سمنان، یزد، اصفهان و اردبیل به صورت آزاد و خارج از این منطقه به مدت دو روز برگزار شد.مهمترین بخش جنبی این جشنواره دو روزه در سمنان، جشنواره آب و خشکسالی است که در قالب کارگاه های تخصصی با محوریت پژوهش های علمی برای افزایش بهره وری، شیرین سازی، استفاده از فاضلاب، روش های پهنه بندی و آبیاری های نوین پیگیری شد.معاون امور اقتصادی و توسعه منابع انسانی استانداری سمنان در آیین اختتامیه این جشنواره در سالن آمفی تئاتر فرزانگان دانشگاه آزاد سمنان گفت: مشکلات موجود جامعه باید فرصتی برای سرمایه گذاری در شرکت های دانش بنیان و تبدیل ایده این شرکت ها به سرمایه شود.حشمت الله عسگری با اشاره به برخی کارشکنی ها در جامعه، بیان کرد: نخبگان در کنار مسوولان به صورت مستمر در زمینه اقتصاد دانش بنیان قدم بردارند تا منجر به رشد و شکوفایی کشور شود.وی با بیان این که دانش آموختگان کشور پرسشگر نیستند، ادامه داد: بروز استعدادها و شکوفایی آن ها مستلزم اصلاحاتی در نظام آموزشی کشور است.معاون امور اقتصادی و توسعه منابع انسانی یادآور شد: باید از ظرفیت ها شرکت های دانش بنیان برای سرعت دهی به رونق اقتصادی کشور بهره برد. به گزارش ایرنا، جشنواره ملی اختراعات و ابتکارات رویش دماوند و خاوران، هجدهم و نوزدهم در دانشگاه آزاد سمنان برگزار شد و نتیجه داوری اخترع ها یک ماه آینده از سوی گروه داوری اعلام می شود.در آیین اختتامیه جمعی از مسوولان بنیاد نخبگان استان های حاضر به همراه حسن سالاریه، معاونت برنامه ریزی و نظارت بنیاد ملی نخبگان، احمد همتی نماینده مردم شهرستان های سمنان، مهدیشهر و سرخه، حشمت الله عسگری معاون امور اقتصادی و منابع انسانی استانداری و مسوولان استان سمنان حضور داشتند.در این آیین از هفت ایده و سه غرفه برتر در حوزه آب و سه غرفه برتر مخترعان تجلیل شد.استان سمنان با داشتن حدود 90 هزار دانشجو در بیش از 40 دانشگاه و موسسه آموزش عالی، 23 مخترع سطح سه دارد که از این تعداد 15 اختراع در فرآیند تجاری سازی قرار دارد و 2 اختراع به سطح 2 رسیده است که به معنای رسیدن به مرحله تجاری سازی کامل و ورود به بازار است.9891/7408            "}