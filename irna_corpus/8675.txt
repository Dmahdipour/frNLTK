{"onTitr":"","titr":" هوای همدان بارانی می شود","describe":" همدان- ایرنا- کارشناس اداره کل هواشناسی استان گفت: با ورود سامانه بارشی از شمال غرب کشور، روز شنبه هوای همدان به صورت پراکنده بارانی می شود.", "text":"محمد حسن باقری شکیب روز پنجشنبه در گفت و گو با ایرنا افزود: از روز شنبه بعد از ظهر تا یکشنبه ظهر در همدان بارش باران به صورت رگبار پراکنده و رعد و برق خواهد بود.وی اظهار داشت: با توجه به نقشه های پیش یابی و خروجی مدل های هواشناسی آسمان استان همدان تا 24 ساعت آینده نیمه ابری، گاهی با وزش باد و در ساعات میانی روز افزایش سرعت وزش باد پیش بینی می شود.باقری شکیب افزود: روند کاهش دما در همدان ادامه دارد به گونه ای که تا انتهای هفته آینده، دمای استان روزی بین یک تا 2 درجه نسبت به روز قبل کاهش می یابد.باقری شکیب اضافه کرد: کمینه دمای هوای همدان در 24 ساعت گذشته هفت درجه سانتیگراد بالای صفر و بیشینه دمای این شهر 27 درجه سانتیگراد بالای صفر گزارش شده است. وی ادامه داد: اسدآباد و نهاوند با 31 درجه سانتیگراد بالای صفر گرمترین و بهار با هفت درجه سانتیگراد بالای صفر خنک ترین نقطه استان در 24 ساعت گذشته ثبت شد. آب و هوای استان همدان در نتیجه وجود کوه های مرتفع، رودخانه ها و پستی و بلندی های زیاد به شدت متغیر است و زمستان های سرد، پر برف و باران و تابستان های معتدل دارد.9904/2090            "}