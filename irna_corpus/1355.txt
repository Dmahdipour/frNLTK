{"onTitr":"","titr":" اربعین حسینی، شکوه همدلی دو ملت ایران و عراق","describe":" بغداد – ایرنا – 'الحسین_ یجمعنا'، 'هلا_بزوار_ابو_علی'، 'الحسین_یوحدنا' این روزها یکی از پرانتشارترین هشتگ های همدلی دو ملت عراق و ایران در آستانه اربعین حسینی است که فضای شبکه ها و کمپین های اجتماعی را تسخیر کرده است.", "text":"به گزارش خبرنگار ایرنا، دو ملت با زبان مادری خود عربی و فارسی در ذیل این هشتگ ها صادقانه ترین احساس های دوستی و محبت را به همدیگر بیان داشته و به صورت خودجوش ویدئوهایی را در شبکه های اجتماعی منتشر کرده تا مراتب محبت و همدلی نسبت به هم به جای بیاورند.زائران ایرانی از خدمات شبانه روزی میزبان عراقی در پذیرایی از زائران اربعین حسینی و خونگرمی میزبانان تقدیر و تشکر کرده و در مقابل میزبانان عراقی به زائران ایرانی پیام داده اند که ما در انتظار شما در اربعین امسال هستیم.در دو هشتگ 'الحسین_ یجمعنا' و 'حب- الحسین_ یجمعنا' حضور ایرانی ها به وفور دیده می شود و در عین حال میزبانان عراقی از اقشار مختلف، زن، مرد، دانش آموز، دانشجو و مغازه دار در ویدئوهایی کوتاهی تحت عنوان الحسین یجمعنا، با اعلام آمادگی برای پذیرایی از زائران امام حسین (ع) بعنوان یک افتخار برای خود، زائران ایرانی را به حضور باشکوه در اربعین دعوت کرده اند.برخی از گروه های مقاومت اسلامی مانند النجباء نیز در این وادی ورود کرده و یک سرود زیبا در این رابطه ساخته و با یادآوری مبارزه دوشادوش دو ملت ایران و عراق علیه تروریسم داعش در طول سنوات گذشته، تاکید کرده اند که هرگز حمایت و کمک های ایران را فراموش نمی کنیم.یک گروه هم تحت عنوان 'هیات مذهبی الحسین یجمعنا' از مجموعه ای از موکبداران عراقی تشکیل داده و شعار 'حب الحسین یجمعنا' را تبدیل به یک نوحه جالب توجه کرده و خطاب به زائران ایرانی می گویند که تشریف بیاورید، در انتظار شما در اربعین حسینی هستیم.این هیات همچنین برای جمع آوری همیاری جهت تامین هزینه نقل و انتقال زائران ایرانی از مرزها به کربلا و بلعکس در فضای مجازی، آمادگی خود را برای انتقال رایگان زائران ایرانی اعلام کرده است.هیات حب الحسین یجمعنا از همه شهروندان عراقی دارای خودرو، خواسته است تا اگر مایل به نقل و انتقال مجانی زائران در ایام اربعین هستند، خود را به این هیات معرفی کنند.همزمان در اقدامی که نشانه انسجام همه اقوام و طوایف عراق با حرکت انسانی و عبادی اربعین حسینی است، تعدادی از اتباع مسیحی و اهل سنت عراق با گرفتن عکس هایی از خود در کنار خودروهایشان اعلام کرده اند که در ایام اربعین در انتقال رایگان زائران همکاری می کنند.یک نفر نیز یک طرح زیبا از انسجام و همدلی دو ملت ایران و عراق را در شبکه های اجتماعی منتشر کرده که در طرح گرافیکی مذکور پرچم های دو کشور به تدریج در هم تنیده می شوند و سپس یک رنگ قرمز سرتاسر دو پرچم را می گیرد که در نهایت به عبارت 'الحسین یجمعنا' ختم می شود.یکی از مغازه داران عراقی نیز با زبان شیرین فارسی شکسته خطاب به زائران ایرانی می گوید، 'تشریف بیاورید که در خدمت شما هستیم.'یک جوان عراقی نیز بیت معروفی که اخیرا جمعی از جوانان عراقی در حضور مقام معظم رهبری خوانده بودند تحت عنوان 'ایران و العراق لایمکن الفراق' که هم در ایران و هم عراق شهرت یافته همین را مجدد با صدای خود قرائت کرده و در نهایت گفته است که 'حب الحسین یجمعنا هلا بزوار ابوعلی' (خوش آمدید زائر اباعبدالله الحسین (ع)، عشق امام حسین (ع) ما را گردهم آورده است). یکی از عراقی ها که به نظر می رسد در مناطق جنوبی عراق باشد در میان جمعی از جوانان موکب اش که دور او حلقه زده اند با آیین حماسی 'هوسه' که نوعی شعر رجزخوانی و حماسی است می گوید: زائر ابوعلی (امام حسین (ع)) شما دو چشممان را بخواهید در اختیارتان می گذاریم.'انتظار می رود هرچه ایام اربعین حسینی نزدیک تر می شود، فضای مجازی بیش از پیش شاهد این گونه فعالیت ها و ویدئوها که نشانه همدلی و وحدت دو ملت ایران و عراق است، باشد.این درحالی است که در ماههای گذشته برخی جریان های رسانه ای از هر فرصتی برای راه اندازی موج های تبلیغاتی با هدف تخریب روابط میان ایران و عراق استفاده می کنند. بر همین اساس، ناظران روابط دو کشور نسبت به احتمال تشدید این گونه اقدامات مشکوک در آستانه اربعین و حین برگزاری راهپیمایی میلیونی اربعین هشدار می دهند. خاورم *10*353*380*            "}