{"onTitr":" استاندار:    ","titr":" ایلام همچنان درگیر مشکلات ناشی از جنگ تحمیلی است","describe":" ایرنا - ایلام - استاندار ایلام گفت: روند توسعه در استان ایلام به واسطه مشکلات به جای مانده از جنگ تحمیلی کند و ضعیف است.", "text":"به گزارش ایرنا، قاسم سلیمانی دشتکی روز جمعه در نشست شورای اداری استان و آیین تودیع و معارفه نمایندگان جدید و قدیم ولی فقیه در استان و ائمه جمعه ایلام اظهار داشت:  میزان کمبودها و نیازها در استان باعث شده که ایلام درگیر معضلات اجتماعی چون خودکشی، بیکاری و روند رو به رشد طلاق و اعتیاد نسبت به سال های گذشته باشد.وی افزود: استان ایلام با توجه به بهره مندی از ظرفیت های متنوع نیازمند سرمایه گذاری از سوی بنیادهایی چون شاهد، برکت، شمسا برای ایجاد طرح های زیرساختی و تبدیلی و تکمیلی به منظور کاهش چالش های اجتماعی و ایحاد فضاهای کسب و کار است.سلیمانی دشتکی یادآور شد: یکی از مهمترین ظرفیت های استان ایلام وجود مرز مهران است که میزان تجارت از این مرز یک و‌ نیم میلیارد دلار بوده و تلاش برای راه اندازی مرزهای چیلات و‌ چنگوله و تصویب منطقه آزاد و ویژه مهران است که می تواند با سرمایه گذاری و توسعه افزایش رشد استان ایلام را در پی خواهد داشت.وی یادآور شد: اربعین، پیشینه تاریخی، سیستم پمپاژ و توسعه اراضی آبی استان ایلام به دستور صریح رهبری، نفت و‌گاز، معادن، ... از جمله پتانسیل های استان است که نیازمند توسعه همه جانبه و سرمایه گذاری است تا ایلام نیز به رشد متوازن دست یابد.استاندار ایلام با بیان اینکه مردم ایلام از وفادار ترین استان های کشور به نظام و انقلاب هستند و با اشاره به سفر تاریخی مقام معظم رهبری به استان ایلام و برکات به یادگار مانده از آن سفر خواستار سفر مجدد ایشان به این منطقه شد.** مصوبه مناطق جنگی شامل تمامی شهرستان های استان ایلام شودنماینده استان ایلام در مجلس شورای اسلامی نیز با اشاره به‌ اینکه ایلام بیشترین مرز را با عراق دارد، گفت: با توجه به اینکه تمام استان ایلام در زمان جنگ درگیر نبرد و جبهه جنگ بود مسئولان تمهیداتی بیاندیشند که تمام استان ایلام را منطقه جنگی اعلام کنند چرا که دشمن تا عمق خاک این استان نفوذ کرد.شادمهر کاظم زاده افزود: جنگ و آثار آن تبعات منفی و خرابی های زیادی را بر ایلام تحمیل کرد و در زمانی که دیگر استان ها در حال توسعه بودند ایلام درگیر جنگ و از دست دادن اندک زیرساخت های خود بود و بعد از جنگ نیز آهنگ توسعه ایلام با کندی پیش رفته و برای پیشرفت نیازمند نگاه جدی مسئولان است.وی افزود: برای رونق و توسعه ایلام علاوه بر سرمایه گذاری بنیادهایی چون برکت و ... باید از اعتبارات صندوق توسعه ملی در راستای ایجاد طرح ها و پروژه های زیرساختی و‌ تکمیلی و‌ تبدیلی در استان ایلام سرمایه گذاری شود.7172/6119            "}