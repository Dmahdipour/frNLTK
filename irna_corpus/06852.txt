{"onTitr":"","titr":" واکنش کنایه آمیز کی روش به کمبودهای اردوی تیم ملی","describe":" تهران- ایرنا- «کارلوس کی روش» سرمربی تیم ملی فوتبال ایران بار دیگر به طور ضمنی از شرایط نامطلوب و عدم حمایت مقتضی برای آماده سازی تیم تحت هدایتش برای حضور در جام ملت های 2019 آسیا انتقاد کرد و نوشت: خوب بودن یا عالی بودن؛ مساله این است.", "text":"به گزارش ایرنا، تیم ملی فوتبال ایران که دور دوم تمرینات خود را در راستای آماده سازی برای حضور در رقابت های جام ملت های 2019 آسیا از روز گذشته (جمعه) آغاز کرده است، در  دیداری تدارکاتی 25 مهرماه به مصاف بولیوی خواهد رفت.ملی پوشان پیش از این، در دیداری دوستانه به مصاف ازبکستان رفتند که در این بازی با نتیجه یک بر صفر به پیروزی رسیدند. با این وجود، سرمربی پرتغالی تیم ملی که پس از حرف و حدیث های فراوان، سرانجام قرارداد خود را تمدید کرده است، همچنان نسبت به شرایط موجود و عدم تامین منابع مورد نیاز، گله مند است.کی روش پرتغالی در تازه ترین واکنش خود به شرایط آماده سازی تیم ملی ایران پست اینستاگرامی خود را به طور کنایه آمیز با جمله ای از «ویلیام شکسپیر» شاعر انگلیسی آغاز کرد: «خوب بودن یا عالی بودن، مساله این است»وی نوشت: در فوتبال، همانند زندگی، شما می توانید یک بلیت بخت آزمایی بخرید و بعد از آن در خانه بنشینید و از نوشیدن چای لذت ببرید، یا می توانید خود را در مسیر پیشرفت هر روز به چالش بکشید و این کار را ‌هر روز تا آخر عمرتان انجام دهید. این اراده، لازمه برای پیشرفت است.بعد از جام جهانی 2018 روسیه، چالش و‌ سوالی که ذهن تمامی اعضای تیم ملی شامل مسئولین، مربیان، بازیکنان و کادر اجرایی و اداری مشغول کرده، این است: - چگونه می توان تیم ملی را تبدیل به یک تیم قهرمان کرد؟ با در نظر گرفتن تمامی مشکلات مالی و اجتماعی. - چگونه می توان از بینش شکل گرفته برای آماده سازی برتر تیم ملی استفاده کرد تا در زمینه هایی که بقیه شکست خوردند به موفقیت دست پیدا کنیم؟ با در نظر گرفتن منابع بسیار محدود و عدم حمایت. - چگونه می توان از «خوب» تبدیل به «عالی» شد؟ورزشی**3991**9129            "}