{"onTitr":"","titr":" طرح دست های مهربان هلال در بروجرد آغاز شد","describe":" بروجرد - ایرنا - رئیس جمعیت هلال احمر بروجرد گفت: پنجمین مرحله طرح دست‌های مهربان هلال از امروز پنجشنبه با حضور اعضای جوان هلال احمر در این شهرستان آغاز شد.", "text":"محمد کرمی روز پنجشنبه در گفت و گو با خبرنگار ایرنا افزود: در طرح دست‌های مهربان هلال، کودکان کتاب‌ها و اسباب بازی‌های بدون استفاده خود را به سایر کودکانی که دارای بضاعت مالی نیستند از طریق جمعیت هلال‌احمر اهدا می‌کنند.وی اظهار داشت: در این طرح کودکان و خانواده‌ها می‌توانند لوازم بازی و کتاب‌های ویژه کودکان را به هلال‌احمر، مهدهای کودک یا مراکز پیش‌دبستانی اهدا کنند تا در اختیار نیازمندان قرار بگیرد.رئیس جمعیت هلال احمر بروجرد بیان کرد: هدف از اجرای این طرح را ترویج مهربانی و نوع‌دوستی در سنین پایه است و کودکان همچنین می‌توانند برای سایر کودکان نقاشی بکشند و یا کاردستی درست کنند و از طریق مراکز مهد کودک یا پیش دبستانی تحویل جمعیت هلال‌احمر دهند.7190/7273            "}