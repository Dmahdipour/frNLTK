{"onTitr":"","titr":" هشتصدمین عمل اهدای عضو  از بیمار مرگ مغزی در مشهد انجام شد","describe":" مشهد- ایرنا- مدیر مرکز فراهم آوری اعضای پیوندی دانشگاه علوم پزشکی مشهد از انجام هشتصدمین عمل اهدای عضو از بیمار مرگ مغزی در این دانشگاه خبر داد.", "text":"به گزارش روز یکشنبه روابط عمومی دانشگاه علوم پزشکی مشهد، دکتر ابراهیم خالقی گفت: در این عمل بدن 'حسین حسینی بهلولی' کودک 6 ساله ساکن خواف، پس از تأیید مرگ مغزی و رضایت خانواده وی در بیمارستان منتصریه مشهد تحت عمل جراحی اهدای عضو قرار گرفت.وی افزود: یکی از کلیه های این کودک به کودک 12 ساله ساکن تربت حیدریه که سالها از نارسایی کلیه رنج می برد و با دیالیز تحت درمان بود به صورت رایگان اهدا و پیوند زده شد.وی اظهار داشت: کبد و یکی دیگر از کلیه های این کودک مرگ مغزی نیز در بیمارستان منتصریه مشهد به یک کودک هشت ساله ساکن مشهد پیوند شد.خالقی گفت: از آغاز فعالیت مرکز پیوند اعضا از بیماران مرگ مغزی دانشگاه علوم پزشکی مشهد تاکنون در 17 سال گذشته سه هزار و 2 بیمار اعضای پیوندی دریافت کرده اند.واحد پیوند اعضای دانشگاه علوم پزشکی مشهد که شمال شرق کشور را زیر پوشش دارد از سال 1380 فعالیت خود را آغاز کرده است.3027 / 6053            "}