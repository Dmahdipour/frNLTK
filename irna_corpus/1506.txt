{"onTitr":"","titr":" قاتل مسلح رودباری دستگیر شد","describe":" جیرفت - ایرنا - فرمانده انتظامی شهرستان رودبار جنوب گفت: پلیس آگاهی به فرار پنج ماهه قاتل مسلح فراری این شهرستان پایان داد و آن را دستگیر کرد.", "text":"سرهنگ رضا فیروزبخت شامگاه چهارشنبه در گفت و گو با خبرنگار ایرنا افزود: ماموران پلیس آگاهی رودبارجنوب پس از تلاش های شبانه روزی اطلاعاتی قاتل مسلح فراری را که از پنج ماه پیش به جرم قتل مسلحانه متواری بود در یکی از استان های همجوار دستگیر کرد.وی تصریح کرد: قاتل پس از بازجویی های اولیه به جرم خود اعتراف کرد که پس از تکمیل پرونده و سیر مراحل قانونی تحویل مراجع قضائی شد.فرمانده انتظامی شهرستان رودبار جنوب گفت: ابتدای سال جاری یک فقره قتل مسلحانه به دلیل اختلافات خانوادگی  در این شهرستان رخ داد که قاتل پس از ارتکاب قتل متواری شد.وی با اشاره به پشیمانی قاتل از عمل خود اظهار داشت: نداشتن مهارت های کنترل خشم و عصبانیت منجر به بروز این اتفاق شوم شده است.رودبار جنوب یکی از هفت شهرستان جنوب کرمان است و در فاصله 330 کیلومتری مرکز این استان قرار دارد.7450/7429/ 5054            "}