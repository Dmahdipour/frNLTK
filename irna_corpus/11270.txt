{"onTitr":"","titr":" کانون فرهنگی – تربیتی خیرساز زنجان به بهره برداری رسید","describe":" زنجان – ایرنا – کانون فرهنگی – تربیتی خیر ساز ناحیه یک آموزش و پرورش زنجان با مشارکت اداره کل نوسازی، توسعه و تجهیز مدارس این استان به بهره برداری رسید.", "text":"به گزارش ایرنا، مدیر کل دفتر فنی استانداری زنجان روز سه شنبه در آیین بهره برداری از  کانون فرهنگی تربیتی خیر ساز جلال فغفوری افزود: در پایان شهریور امسال مدرسه خیرساز توفیق زنجان به همت خیران استان به بهره برداری رسید و کمتر از یک ماه نیز دومین طرح آن در اختیار آموزش و پرورش قرار گرفت.اسرافیل نیازی اظهار داشت: ساخت و بهره برداری این طرح ها به همت و تلاش خیران مدرسه ساز است و این قشر اعتماد بین دولت، مردم و خیران را فراهم کرده اند.وی با بیان اینکه استان زنجان علاوه بر خیران مدرسه ساز، خیران مسکن ساز نیز دارد، خاطرنشان کرد:  قرار است از ظرفیت مدرسه سازان برای ساخت مسکن نیز استفاده شود.به گفته، مدیر کل دفتر فنی استانداری زنجان، طی 10 سال گذشته خیران مسکن ساز 704 مسکن توسط آنها با بیش از 70 هزار مترمربع زیربنا و 440 میلیارد ریال هزینه تحویل مردم شده است.مدیرکل نوسازی، توسعه و تجهیزمدارس استان زنجان نیز در ادامه این آیین گفت: طی روز جاری/10 مهر/ این سازمان در سطح کشور 14 هزار طرح با هشت هزار کلاس درس به آموزش و پرورش تحویل می دهد.جهانگیر صفری خاطرنشان کرد: از این تعداد طرح استان زنجان 14 مورد آن با 82 کلاس با 160 میلیارد ریال در آن سهم دارد که  افتتاح کانون فرهنگی – تربیتی با 550 متر مربع زیربنا یکی از این طرحها است.به گزارش ایرنا، تعداد مدارس استان زنجان از 2 هزار و 391 باب در سال گذشته به 2 هزار و 440 باب در سال تحصیلی 98 – 97 رسیده است.این استان هفت کانون فرهنگی - تربیتی دارد.9505/8068            "}