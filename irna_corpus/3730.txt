{"onTitr":" با حضور فرمانده نیروی انتظامی    ","titr":" مرکز فرماندهی و کنترل هوشمند ترافیک تهران افتتاح شد","describe":" تهران- ایرنا- بزرگترین مرکز فرماندهی و کنترل هوشمند ترافیک تهران بزرگ (مانیتورنگ فاتب) امروز با حضور فرمانده نیروی انتظامی کشور افتتاح شد.", "text":"به گزارش خبرنگار اجتماعی ایرنا، مرکز کنترل فرماندهی و کنترل هوشمند ترافیک در تمام دنیا به عنوان پایگاه مرکزی اطلاعات و فرمان‌ ها محسوب می‌شود که&#160;با استفاده از سخت افزارها و نرم افزارهای متعدد، نیروها و اپراتورهای مجرب می تواند نسبت به جمع آوری، پردازش و ارسال اطلاعات مربوط به ترافیک و تمام مسائل شهری اقدام می کند.مانیتورینگ و جمع آوری آمار و اطلاعات ترافیکی و وضعیت عبور و مرور خودروها و وضعیت خود معابر، تصادفات، بحران های ترافیکی از طریق دوربین های نظارت تصویری، سنسورهای سیستم هوشمند، تاکسیرانی، اتوبوسرانی، مدیریت این وقایع از طریق سیستم های هوشمند و دستی و هماهنگی با دیگر متولیان خدمات درون شهری مانند پلیس 110، خدمات شهری، اتوبوسرانی، اورژانس 115، آتش نشانی و اطلاع رسانی به مردم از طریق رادیو، تابلوهای متغیر خبری، اینترنت برای انتخاب بهترین مسیر، استفاده بهینه از معابر شهری، کاهش مصرف سوخت، کاهش آلودگی از وظایف اصلی این مرکز فرماندهی و کنترل ترافیک عنوان شده است. این مرکز فرماندهی و کنترل هوشمند ترافیک به منظور مدیریت لحظه ای جریان ترافیک، مدیریت رخداد در سطح شهر (نقص فنی، آبگرفتگی معابر، تصادف های خسارتی و نظایر آن)، مدیریت صحنه تصادف و مدیریت اطلاع رسانی ترافیک راه اندازی و افتتاح شده است.در این مرکز فرماندهی و کنترل هوشمند ترافیک سامانه های مختلفی از جمله دوربین های نظارتی، مدیریت ناوگان، کنترل کیفیت هوا، موسسه ژئوفیزیک، ثبت وقایع لحظه ای شریان ترافیک بزرگراهها، فرماندهی مکان محور ترافیک، مدیریت راههای کشور، بروز رسانی اطلاعات مکانی و مدیریت تصادفات برای فرماندهی و کنترل هوشمند ترافیکبه صورت لحظه ای رصد و پایش می شوند.در آیین افتتاح این مرکز فرماندهی و کنترل هوشمند ترافیک، استاندار و شهردار تهران، رئیس  شورای شهر تهران، رئیس کمیسیون بهداشت مجلس، فرمانده پلیس راهنمایی و رانندگی فرماندهی انتظامی تهران بزرگ، برخی فرماندهان ناجا، امدادگران اورژانس 115 و شماری از خادمان حرم امام رضا (ع) حضور داشتند.اجتمام * 7029 * 3063            "}