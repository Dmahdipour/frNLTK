{"onTitr":" قهرمان بازی های پارآسیایی جاکارتا:    ","titr":" مدالم را به شهدای حادثه تروریستی اهواز تقدیم می کنم","describe":" اهواز – ایرنا - قهرمان پرتاب وزنه بازی های پارآسیایی جاکارتا پس از کسب نشان طلای این رقابت ها گفت: برای کسب مدال طلای این رقابت ها خیلی تلاش کردم و این مدال را به شهدای حادثه تروریستی اهواز و شهید هادی الماسیان که همشهریم بود، تقدیم می کنم.", "text":"به گزارش ایرنا و به نقل از سایت فدراسیون جانبازان و معلولان سجاد محمدیان روز پنجشنبه پس از کسب مدال طلای پرتاب وزنه بازی های پارآسیایی جاکارتا اظهار داشت: این دوره از رقابت ها به لحاظ کیفی در سطح خوبی برگزار شد هر چند که شرایط آب و هوایی جاکارتا قدری ما را اذیت کرد، اما خوشحالم که توانستم بهترین رکورد دوران ورزشی ام را در این بازی ها به ثبت برسانم.وی با بیان این که رکورد بازی های پارآسیایی متعلق به من بود که در بازی های اینچئون کره جنوبی 13 متر و 86 سانتیمتر به ثبت رسانده بودم گفت: در طی چند سال اخیر با کمک مربی ام تلاش بسیاری داشتم و در مسابقات جاکارتا توانستم حدود یک متر و 50 سانتی متر رکوردم را ارتقاء دهم.ملی پوش کشورمان با اشاره به این که سختی های زیادی کشیده ام گفت: با برنامه ریزی های خوب فدراسیون و برگزاری اردوهای غیر متمرکز و حمایت های مالی توانستم مزد زحمات فدرسیون و مربی ام را بدهم. امیدوارم این رقابت ها استارتی برای رقابت های جهانی امارات و پارالمپیک 2020 توکیو باشد.وی افزود: گرفتن سهمیه بازی ها پارالمپیک توکیو در رقابت های جهانی امارات است و من قصد دارم در این مسابقات سهمیه پارالمپیک را کسب کنم.گفتنی است سجاد محمدیان در ماده پرتاب وزنه کلاس F42 با پرتاب 15 متر و 27 سانتیمتر علاوه بر کسب مدال طلا، رکورد آسیا را بهبود بخشید.9879/6002            "}