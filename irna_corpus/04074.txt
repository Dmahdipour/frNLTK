{"onTitr":" عضو شورای شهر شیراز:    ","titr":" تخریب گران خانه های تاریخی شیراز مجازات شوند","describe":" شیراز-ایرنا- رئیس کمیسیون معماری و شهرسازی شورای اسلامی شهر شیراز با اشاره به این مطلب که این شورا در رخدادهای اخیر محافظه کارانه عمل کرد، گفت: عضو این نهاد اگر تخلفی انجام داده باید پاسخگو باشد اما باید با کسانی که خانه های تاریخی را در این شهر تخریب کردند نیز برخورد شود.", "text":"به گزارش خبرنگار ایرنا، نوذر امامی دوشنبه در نشست شورای اسلامی شهر شیراز افزود: از جمله خصوصیت های اصلاح طلبان، تابع قانون بودن است و در شرایط کنونی این انتظار از دستگاه امنیتی و قضایی این استان وجود دارد که همانگونه که با مهدی حاجتی، عضو این نهاد در خصوص تخلفی که انجام داده برخورد شده با کسانی هم که هفته گذشته بدون مجوز مقابل شهرداری این شهر تجمع، به مسئولان شهری هتاکی و پرچم رژیم اسراییل را مقابل ساختمان شهرداری نصب کردند، نیز برخورد جدی شود.مهدی حاجتی، رئیس کمیسیون حقوق شهروندی شورای اسلامی شهر شیراز به سبب اینکه با انتشار توئیتی از 2 تن از فعالان فرقه ضاله بهاییت در شیراز حمایت کرده بود، پنجم مهرماه 97 بازداشت شد.این عضو شورای شهر شیراز پانزدهم مهرماه جاری با صدور قرار وثیقه 2 میلیارد ریالی آزاد شد.پیش از این، مهدی حاجتی عضو‌ شورای اسلامی شهر شیراز با اشاره به طرح موضوع پرونده تخریب 2 اثر ملی در بافت تاریخی این کلانشهر در کمیسیون اصل 90 مجلس شورای اسلامی گفته بود: جمع بندی این کمیسیون این بود که مقدمات احیا و ساخت &#39;عین به عین&#39; این بناها باید فراهم شود.وی افزوده بود: نمایندگان مجلس به این نتیجه رسیدند که حرم بر خلاف قانون و مصوبه شورای تامین رفتار می کند به همین منظور فرماندار شیراز برای فراهم کردن مقدمات ساخت عین به عین 2 بنای تخریب شده به حرم دو هفته زمان داده است.ناظر شورای اسلامی شهر شیراز در منطقه 8 شهرداری گفت: در صورت همکاری نکردن حرم، شورای تأمین با ابزارهای قانونی، شرایط ساخت این بناها را مهیا کند.2 خانه تاریخی ثبت ملی شده سلیمی و منتصری اوایل اسفند 96 به صورت شبانه تخریب شدند که سازمان میراث فرهنگی کشور اعلام کرد مجری طرح توسعه حرم مطهر شاهچراغ (ع) این تخریب ها را انجام داده است. ** نصب کنندگان پرچم رژیم صهیونیستی در ساختمان شهرداری شیراز مجازات شوندبعد از نصب بنر موهوم در هفته دفاع مقدس (31 شهریور تا ششم مهرماه) در یکی از میدان های شیراز که گفته شد متعلق به چند سرباز اسراییلی بوده، 2 تجمع غیر قانونی مقابل ساختمان شهرداری شیراز برگزار شد که در یکی از این تجمع ها، پرچم رژیم جعلی اسراییل در برابر در ورودی این نهاد نصب و پس از یک ساعت این پرچم به آتش کشیده شد.رئیس کمیسیون معماری و شهرسازی شورای اسلامی شهر شیراز در این باره همچنین گفت: شورای شهر و شهرداری شیراز باید در ارتباط با نصب پرچم اسراییل جلو در ساختمان شهرداری، پیگیری جدی و لازم را داشته باشند.امامی افزود: شهردار شیراز را نمایندگان مردم در شورای اسلامی این شهر انتخاب کرده اند و لازم است که با این اقدام خلاف قانون برخی افراد برخورد جدی شود و همچنین شورای شهر شیراز نیز باید بیانیه ای در این باره صادر کند و موضع گیری جدی داشته باشد و همچنین از کسانی که ارزش های این شهر را مورد هجمه قرار داده اند، شکایت کند.عضو شورای شهر شیراز بیان کرد: نیاز نیست دستگاه های ذی ربط، نماینده های مردم در این نهاد را در خیابان بازداشت کنند بلکه اگر نامه و اخطاریه ای نیز به ما ارایه شود خودمان مراجعه خواهیم کرد، ما اهل همین کشور هستیم و برای انقلاب خون داده و به آرمان های شهدا نیز پایبند هستیم.وی، اصلاح اجتماعی را جزو آرمان های شهدا دانست و افزود: اگر آزادی بیان و همچنین آزادی بعد از بیان در جامعه ما آزاد بود مشکلات کنونی کشور نظیر فقر، تبعیض، اختلاس و فساد در این کشور وجود نداشت.امامی بیان کرد: متاسفانه هم اینک برخی از اصحاب قدرت در این شهر اجازه نمی دهند که کسی از آنها انتقاد کند.9873 /6118/ 2027            "}