{"onTitr":"","titr":" پرسنل فرماندهی انتظامی قم با امام راحل تجدید میثاق کردند","describe":" قم – ایرنا – فرمانده انتظامی استان قم و جمعی از پرسنل ناجا، روز شنبه با حضور در منزل قدیمی امام خمینی در شهر مقدس قم با بنیانگذار جمهوری اسلامی و رهبر معظم انقلاب اسلامی و آرمان های انقلاب اسلامی و شهیدان تجدید میثاق کردند.", "text":"به گزارش ایرنا، فرمانده انتظامی قم در آیین تجدید میثاق با آرمان های امام راحل در این مراسم با گرامیداشت یاد و خاطره شهیدان انقلاب اسلامی، هشت سال دوران دفاع مقدس و مدافعان حرم گفت: امروز سعادت نصیب ما شد تا در منزل مردی از نسل پیامبر بزرگوار اسلام(ص) و معمار بزرگ ترین انقلاب عصر حاضر، حضور یابیم.سردار عبدالرضا آقاخانی خاطرنشان کرد: با این حضور، یک بار دیگر، تاکید بر ادامه راه روشن و نورانی امام خمینی داریم. بر اساس فرمایش رهبر معظم انقلاب اسلامی؛ انقلاب اسلامی ایران با نام امام راحل در جهان شناخته شده است.وی گفت: در مجموعه نیروی انتظامی اراده کرده ایم تا با استعانت از خداوند بزرگ، شهیدان انقلاب اسلامی و روح ملکوتی امام عظیم الشان مسیر جهادی و انقلابی را تا آخرین نفس و رسیدن انقلاب به دست صاحب اصلی آن، حضرت ولی عصر(عج)، با پرچمداری رهبر معظم انقلاب اسلامی ادامه دهیم.وی از بیت قدیمی امام راحل در شهر مقدس قم به عنوان سند افتخارآمیز انقلاب اسلامی ایران نام برد و گفت: در این مکان با امام راحل میثاق می بندیم تا آخرین لحظه، نفس و قطره خون ادامه دهنده راه ایشان باشیم. سیزدهم تا نوزدهم مهرماه به عنوان هفته ناجا نامگذاری و «پلیس مقتدر، امین مردم» به عنوان شعار این هفته انتخاب شده است. بیش از 70 برنامه اجتماعی، فرهنگی، انتظامی، ترافیکی و غیره طی این هفته در استان قم اجرا می شود.  7406/ 6133/            "}