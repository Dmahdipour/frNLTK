{"onTitr":"","titr":" تیمهای مرحله نیمه نهایی رقابتهای والیبال تک ستاره مشخص شدند","describe":" گرگان - ایرنا - با برگزاری چهار دیدار مرحله یک چهارم نهایی نخستین دوره رقابت های تور والیبال ساحلی تک ستاره جهان، چهار تیم راه یافته به مرحله نیمه نهایی این رقابت ها مشخص شدند.", "text":"به گزارش خبرنگار ایرنا در رقابت های برگزار شده عصر امروز پنجشنبه در زمین والیبال ساحلی مجموعه ورزشی امام رضا (ع) شهرستان ساحلی بندرترکمن تیم های ایران 2، قزاقستان، ایران 3 و ایران یک در برابر حریفان خود به برتری رسیده و راهی مرحله نیمه نهایی شدند.در نخستین بازی عصر امروز تیم های ایران 2 و ایران 4 به مصاف هم رفتند که تیم ایران 2 موفق شد با نتیجه 2 بر 1 حریف خود را مغلوب کند.بازی دوم که بین تیم های قزاقستان و جمهوری چک برگزار شد، والیبالیست های ساحلی قزاقستان همانند بازی اول با نتیجه 2 بر 1 از سد حریف خود گذشتند.سومین دیدار رقابت های عصر امروز را تیم های نوجوانان ایران و ایران 3 برگزار کردند که در پایان تیم ایران 3 با برتری 2 بر صفر در راهی مرحله نیمه نهایی شد.در آخرین بازی مرحله یک چهارم عصر امروز تیم های ایران 1 و تایلند 2 با هم پیکار کردند که تیم ایران 1 موفق شد در 2 ست متوالی حریف را شکست و خود را به جمع چهار تیم مرحله نیمه نهایی برساند.مرحله نیمه نهایی و رده بندی و فینال این رقابت ها فردا جمعه برگزار شود.در رقابت های تور والیبال ساحلی تک ستاره جهان که از روز گذشته در بندرترکمن آغاز شد 13 تیم از پنج کشور شامل ایران (هشت تیم)، تایلند 2 تیم، ساحل عاج، جمهوری چک و قزاقستان (یک تیم) حضور داشتند.3014/7333/2729            "}