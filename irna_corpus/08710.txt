{"onTitr":" مدیر کل راه و شهرسازی جنوب سیستان و بلوچستان:    ","titr":" 18 نفر بر اثر تصادف با شتر در جنوب استان کشته شدند","describe":" زاهدان - ایرنا - مدیر کل راه و شهرسازی جنوب سیستان و بلوچستان گفت: 18 نفر از ابتدای سال 96 تا کنون در جاده های جنوب این استان بر اثر تصادف با شتر که اغلب در شب رخ داده جان خودشان را از دست دادند.", "text":"ایوب کرد روز پنجشنبه در حاشیه ساخت فیلم&#39; بگ&#39; در گفت و گو با خبرنگار ایرنا اظهار داشت: امیدواریم با تهیه این فیلم شاهد کاهش تصادفات در جاده های جنوب سیستان و بلوچستان باشیم.وی با بیان که سیستان و بلوچستان با بیش از 73 هزار نفر شتر حدود 50 درصد شترهای کشور را دارد  گفت: متاسفانه رها سازی شتر در حاشیه جاده ها موجب شده که ما همواره شاهد تصادفات مرگبار در جنوب این استان باشیم.مدیر کل راه و شهرسازی جنوب سیستان و بلوچستان اظهار داشت: برای جلوگیری از ورود شتر بر روی جاده در حاشیه جاده های جنوب این استان راهبند در حال حفر است.کارگردان فیلم بگ نیز به خبرنگار ایرنا گفت: این فیلم با هدف آموزش، فرهنگ سازی و به تصویر کشیدن برخی از معضلات رها بودن شترها در جنوب سیستان و بلوچستان در حال ساخت است.عبدالرحمن نورزهی با اشاره به اینکه «بگ» به معنی گله شتر در زبان محلی است، افزود: پیش تولید این فیلم داستانی 30 دقیقه ای یک ماه طول کشیده است.به گزارش ایرنا برخورد شتر با خودرو های عبوری در مسیرهای جنوب سیستان و بلوچستان تاکنون سبب مرگ تعداد زیادی از هموطنان ما شده است.شترها گاه به یکباره در جاده ظاهر می شوند البته اگر روز باشد که امکان دیدن شترها برای رانندگان راحتتر است اما بیشتر تصادف ها با شتر در شب رخ می دهد زیرا از یک طرف شترها مکانی راحتتر از آسفالت جاده برای استراحت پیدا نمی کنند و از سوی دیگر راننده تنها در فاصله چند متری متوجه وجود شتر در جاده می شود و زمان کافی برای کنترل خودرو ندارد. گرچه طرح پلاک کوبی شترها و آموزش به مالکان به منظور جلوگیری از رها شدن این حیوانات در حاشیه راه ها در دستور کار ارگان های دست اندر کار در سیستان و بلوچستان است اما رانندگان نیز باید در عبور از محور های ارتباطی به ویژه در مکان هایی که تابلو هشدار دهنده وجود دارد دقت کنند تا شاهد چنین حوادثی نباشیم.7314**3213            "}