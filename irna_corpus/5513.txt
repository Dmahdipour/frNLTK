{"onTitr":"","titr":" گشایش مرز چنگوله  وارد مرحله جدی تر شد","describe":" ایلام - ایرنا - معاون اقتصادی استانداری ایلام از عزم استان ایلام و واسط عراق برای بازگشایی بازارچه مرزی چنگوله تا اربعین امسال خبر داد.", "text":"به گزارش ایرنا، ایوب درویشی روز یکشنبه در دیدار با هیئت عراقی به ریاست معاون اول استاندار واسط عراق با اعلام این خبر تصریح کرد: تمام زیرساخت های مورد نیاز برای راه اندازی مرز چنگوله تا اربعین آماده خواهد شد و در این راستا آب ، برق و فیبرنوری به مرز چنگوله مهیا شده است و جاده دسترسی نیز تا اربعین آماده خواهد شد. وی بر لزوم تداوم مبادلات تجاری بین دو کشور در ایام اربعین تأکید کرد و گفت: مرز چنگوله برای تردد کامیون ها و مبادلات تجاری در ایام اربعین در نظر گرفته شده است.معاون استاندار ایلام ابراز داشت: ما هر گونه کمک و همکاری برای بازگشایی این مرز نیاز باشد به طرف عراقی صورت خواهیم داد و از طرف عراقی هم انتظار داریم در خصوص بازگشایی راه دسترسی به این مرز اقدامات لازم را انجام دهد.رشید بدیری معاون اول استاندار واسط عراق نیز در این نشست بر بازگشایی مرز چنگوله تأکید کرد و گفت: با توجه به اعتبارات بسیاری که برای بازگشایی این مرز مورد نیاز است طرف عراقی نیاز به همکاری و مساعدت ایران دارد و نیاز است طرف ایرانی نسبت به کمک در زمینه ایجاد زیرساختها به صورت موقت با ما همکاری کنند ونسبت به در اختیار قراردادن کانتینر و کانکس برای انجام فعالیت های اداری و آب و برق مورد نیاز مساعدت کنند و مانیز تلاش می کنیم که راه دسترسی این مرز را آماده نماییم. در این نشست هر دو طرف بر بازگشایی مرز چنگوله تأکید کردند.همچنین در خصوص تمهیدات لازم برای تردد زوار در ایام اربعین و امکانات و تجهیزات مورد نیاز، بین دو طرف ایرانی و عراقی بحث و گفتگو صورت گرفت.گشایش مرز تجاری چنگوله بین شهرستان مهران و کشور عراق به عنوان دومین مرز رسمی استان ایلام در ماه های گذشته در دست پیگیری بوده است. این گذرگاه در ۵۰ کیلومتری شهر مهران واقع شده و بعد از مرز بین‌المللی مهران به عنوان دومین گذرگاه این شهرستان با عراق مصوب شده است.به گزارش ایرنا، استان مرزی ایلام با 430 کیلومتر مرز مشترک، بیشترین و طولانی ترین مرز خشکی را در میان استان های  هم مرز با عراق دارد به نحوی که  امکان راه اندازی سه بازارچه مشترک مرزی با استان های دیاله، واسط و میسان در عراق در این استان فراهم است.بعد از سقوط صدام در عراق، افق جدیدی پیش روی مبادلات مرزی با این کشور در استان ایلام گشوده شد، و در 2 نقطه صفر مرزی مهران و دهلران (چم سری) شرایط ایجاد بازارچه مرزی ایجاد شد و بازارچه مرزی مهران از تیرماه سال 82 فعالیت خود را آغاز کرد.اکنون روزانه نزدیک به یک هزار دستگاه کامیون حامل انواع کالا از جمله مصالح ساختمانی، میوه و تره بار، ساخته رکود فعالیت در بازارچه مرزی مهران در ایام اربعین در این روزها  دغدغه جدی  فعالان اقتصادی دو سوی این  خروجی مرزی است. 7177/6034            "}