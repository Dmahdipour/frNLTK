{"onTitr":" نویسنده سعودی:    ","titr":" بن سلمان در اندیشه انتقام از نامزد خاشقچی است","describe":" تهران - ایرنا - «فواد ابراهیم» نویسنده، پژوهشگر سیاسی عربستانی بامداد دوشنبه در واکنش به قتل «جمال خاشقچی» روزنامه نگار منتقد رژیم سعودی در استانبول ترکیه گفت: بن سلمان پس از این موضوع، به دنبال انتقام از «خدیجه ازرو» نامزد خاشقچی است.", "text":"به گزارش ایرنا، ابراهیم در صفحه رسمی خود در توئیتر با بیان این که رژیم سعودی با این اقدام دچار سقوط اخلاقی وحشتناکی شده است، افزود: اینها هیچ دینی ندارند و پایبند هیچ ارزش های انسانی نیستند.ابراهیم با محکوم کردن حذف مخالفان از سوی حکومت ریاض خطاب به بن سلمان گفت: شما به کدام دین و آیین تعلق دارید (که دست به این اقدامات وحشیانه می زنید؟)«مضاوی الرشید» استاد دانشگاه انگلیس و یکی دیگر از منتقدان برجسته دولت سعودی نیز در سلسه پیام هایی که درباره قتل خاشقچی منتشر کرد، نوشت: ربایش یا قتل مخالف موجب استحکام کشوری نمی شود، بلکه شکافی جبران ناپذیر را ایجاد می کند.الرشید افزود: بن سلمان باید در سیاست های خود بازنگری کند، چرا که از ین بردن مخالفان که به دستور وی صورت می گیرد، ثبات برای کشور به ارمغان نخواهد آورد، بلکه موجب گسترش قتل و کشتار می شود.این استاد دانشگاه در انگلیس افزود: عربستان وارد مرحله خطرناکی شده و در فهرست یک رژیم تروریستی قرار گرفته است، پدیده ای که این سوال را مطرح می کند، آیا این اقدامات می تواند به ساخت کشوری مرفه با اسلامی میانه رو کمک کند؟خاشقجی که در زمانی نه چندان دور سردبیر روزنامه الوطن سعودی بود به عنوان یک روزنامه‌نگار نزدیک به محافل قدرت در ریاض شناخته می شد و مشاور شخص ترکی الفیصل در دولت عربستان را نیز در کارنامه خود یدک می کشید.وی پس از قدرت‌گیری محمد بن سلمان و تغییر برخی سیاست های سعودی، به انتقاد از هیات حاکمه ریاض پرداخت و این گون بود که از &#39;روزنامه نگاری متنفذ&#39; به &#39;نویسنده ای منتقد&#39; تبدیل شد. شرایط دشوار پیش روی وی سرانجام موجب شد، کشورش را ترک کند.زندگی خاشقجی زیاد دوام نیاورد، چرا که رسانه ها به ویژه شبکه تلویزیونی الجزیره قطر بامداد یکشنبه از کشف جسد خاشقچی در یکی از خیابان های استانبول پرده برداشتند.پس از انتشار این خبر، انگشت اتهام کارآگاهان و پلیس ترکیه به سمت عربستان نشانه رفت، چرا که این روزنامه نگار برای آخرین بار روز سه شنبه به قصد ثبت ازدواج با نامزدش به کنسولگری عربستان در استانبول رفت و دیگر هرگز نتوانست از این مرکز خارج شود.ازروز، چهارشنبه هفته گذشته به رسانه‌های ترکیه گفت که نامزدش برای انجام کارهای ازدواجشان به کنسولگری عربستان سعودی در شهر استانبول رفته و بیرون نیامده است. وی گفت که نامزدش از سوی دولت ریاض «ربوده شده» و این دولت، مسئول جان او است.خاشقجی که از منتقدان سرسخت دولت سعودی به شمار می رفت، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رییس جمهوری آمریکا، از حاکمان ریاض بشدت انتقاد کرد.رئیس جمهوری آمریکا سوم مهرماه در سخنرانی خود در مجمع عمومی سازمان ملل متحد به صراحت اعلام کرد: واشنگتن از کشورهای دیگر (عربستان) انتظار دارد تا سهم منصفانه ای را برای حمایت نظامی آمریکا از خود به واشنگتن بپردازند.شبس**9363**1613            "}