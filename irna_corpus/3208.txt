{"onTitr":" سازمان پزشکی قانونی:    ","titr":" 308 نفر بر اثر مسمومیت با قرص برنج فوت کردند","describe":" تهران- ایرنا- سازمان پزشکی قانونی اعلام کرد: 308 نفر از ابتدای فروردین تا پایان مرداد امسال بر اثر مسموم شدن با قرص برنج در کشور جان خود را از دست دادند، مقایسه این میزان جانباخته با قرص برنج با مدت مشابه سال گذشته با 236 نفر فوتی 30.5 درصد افزایش را نشان می دهد.", "text":"به گزارش ایرنا، سازمان پزشکی قانونی روز سه شنبه اعلام کرد: در این مدت از کل تلفات مسمومیت با قرص برنج 200 نفر مرد و 108 نفر زن بودند که بر اساس آمارهای موجود تعداد مردان نسبت به مدت مشابه سال گذشته 34.2 درصد و تعداد زنان 24.1 درصد بیشتر شده است.در پنج ماهه امسال استانهای تهران با 69، گیلان با 40 و مازندران با 37 فوتی بیشترین آمار تلفات قرص برنج را داشتند، این در حالی است که تعداد تلفات قرص برنج در بیش از دو سوم استانها کمتر از 10 فوتی بود و در تعداد قابل توجهی از استانها نیز، مرگ با قرص برنج، صفر بوده است.* رشد 7 درصدی فوتی بر اثر قرص برنج در سال 1396بر اساس گزارش پزشکی قانونی، در سال گذشته نیز آمار فوتی های قرص برنج نسبت به سال قبل از آن با رشد 7 درصدی مواجه بود، در سال گذشته 640 نفر (411 مرد و 229 زن) بر اثر مسمومیت با قرص برنج در کشور جان باختند در حالی‌که تعداد تلفات در سال قبل از آن برابر با 598 نفر بود.در این مدت همچنین استانهای تهران با 134، مازندران با 88 و گیلان با 69 فوتی بیشترین آمار تلفات قرص برنج را داشته اند.* سیر صعودی مرگ ها با قرص برنج در سال های اخیرپزشکی قانونی در گزارش خود تاکید کرده است، آمارها نشان می دهد در سال های اخیر آمار تلفات مسمومیت با قرص برنج بیشتر با سیر صعودی مواجه بوده است و طی هفت سال گذشته (از 1390 تا 1396) آمار مرگ ناشی از مسمومیت با قرص برنج بیشتر با روند صعودی همراه بوده است و فقط در سال های 1393 و 1394 این آمار کاهش یافت، اما در دو سال بعد از آن نیز دوباره روند افزایشی را در پیش گرفت.در این سالها به طور کلی 4 هزار و 109 نفر در کشور بر اثر مسمومیت با قرص برنج جان خود را از دست دادند که کمترین آن مربوط به سال 1390 با 463 فوتی و بیشترین آن مربوط به سال 1392 با 661 فوتی بوده است.* قرص برنج هیچ پادزهری نداردپزشکی قانونی تصریح کرده است، با توجه به اینکه تاکنون مکانیسم دقیق بروز اثرات سمی فسفیدآلومینیوم (قرص برنج ) در انسان شناخته نشده است، هیچ پادزهر اختصاصی در درمان مسمومیت حاد با آن وجود ندارد و اقدامات درمانی فقط شامل اقدامات حمایتی ـ علامتی است. از لحاظ زمان بروز علائم و نشانه های بالینی نیز بعد از 15-10 دقیقه از مصرف خوراکی قرص فسفید آلومینیوم، علائم و نشانه های مسمومیت ظاهر می شوند و مرگ در مدت کمتر از 6 ساعت ممکن است رخ دهد.* علائم مسمومیتدر صورت مسمومیت خوراکی، علائم تحریکی دستگاه گوارش شامل تهوع، استفراغ و دردهای شکمی است و بیشتر مرگ و میرها در خلال 12 تا 24 ساعت اولیه مسمومیت اتفاق افتاده و معمولا ناشی از ایست قلبی ـ تنفسی است و مرگ و میر بعد از 24 ساعت اغلب ناشی از نارسایی کبدی و کلیوی است، علائم بالینی در این نوع مسمومیت، ناشی از درگیری سیستم قلبی ـ عروقی، گوارشی، عصبی و ریوی است.* ضرورت اعمال تدابیر سختگیرانه برای جلوگیری از توزیع قرص برنجپزشکی قانونی اعلام کرده است، بنا به آمارها طی سال های گذشته بیشتر شاهد افزایش تلفات قرص برنج در کشور بودیم به نحوی که در سال گذشته نیز این آمار با افزایش 7 درصدی نسبت به سال قبل از آن مواجه بود، بنابراین این روال افزایشی که در دو سال گذشته شاهد آن بودیم اعمال تدابیر ویژه و سختگیرانه تر برای جلوگیری از ورود غیرقانونی قرص برنج به کشور و ممنوعیت فروش آن را دو چندان می کند.اجتمام *2181* 3063            "}