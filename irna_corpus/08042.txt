{"onTitr":"","titr":" تلفات جاده ای در همدان 13 درصد کاهش یافت","describe":" همدان-ایرنا- فرمانده نیروی انتظامی همدان گفت: امسال 53 نفر کمتر، نسبت به مدت مشابه سال گذشته جان خود را بر اثر حوادث رانندگی از دست داده اند که این کاهش 13 درصدی تلفات جاده ای استان را نشان می دهد.", "text":"به گزارش ایرنا، سردار بخشعلی کامرانی صالح در سخنرانی پیش از خطبه های نماز جمعه شهر همدان با گرامیداشت هفته نیروی انتظامی افزود: در حوزه سوانح رانندگی و جاده ای از مردم می خواهیم از آموزش های پلیس راه و پلیس راهنمایی رانندگی استقبال کنند.وی با بیان اینکه 16 هزار کشته در کشور بر اثر سوانح رانندگی آمار بسیار بالایی است اظهار داشت: در استان همدان با وجود افزایش تردد خودروها، 13 درصد کاهش کاهش مرگ و میر در اثر حوادث رانندگی را داشتیم.کامرانی صالح عنوان کرد: دشمن با تمام توان خود در حوزه فضای مجازی در راستای اختلال نظم، با ایران وارد جنگ شده است که این هوشیاری مردم را می طلبد.وی با اشاره به اینکه دشمن می خواهد با استفاده از فضای مجازی جامعه ما را به سمت سوی دلخواه خود ببرد افزود: از این مقطع سخت و پیچیده عبور خواهیم کرد و رو سیاهی آن بر آنهایی می ماند که می خواهند از این موقعیت سو استفاده کنند.فرمانده نیروی انتظامی استان همدان گفت: پلیس فتا استان 85 درصد از جرم های فضای مجازی را کشف کرده است.وی تاکید کرد: مردم هر جا احساس خطر کردند و در فضای مجازی کوچکترین مشکلی برایشان پیش آمد به پلیس فتا مراجعه کنند.کامرانی صالح عنوان کرد: باند های متعددی در حوزه سرقت شناسایی و منهدم شده است اما باز هم این حوزه نیازمند هوشیاری مردم و همکاری آنها با پلیس است.وی گفت: در یک سال گذشته مردم 495 هزار بار با پلیس 110 تماس برقرار کردند که این نشان از همکاری و اعتماد آنها به پلیس را می دهد.فرمانده نیروی انتظامی استان تاکید کرد: استان همدان جز سه استان دارای امنیت بالا در کشور است که این با مشارکت و حمایت مردم حاصل شده است.وی با اشاره به اینکه 150 هزار خدمات در بخش های مخلفت نیروی انتظامی به مردم همدان ارائه شده است افزود: 155 هزار نفر از آحاد مردمدر برنامه آموزشی و آگاه سازی نیروی انتظامی مشارکت داشته اند.هر سال در سالنامه کشوری از 13 تا 19 مهر به عنوان هفته نیروی انتظامی نام گذاری شده است9904/2087            "}