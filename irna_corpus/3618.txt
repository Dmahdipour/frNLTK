{"onTitr":" وزیر بهداشت:    ","titr":" آمبولانس های پیشرفته به مناطق سردسیر کشور ارسال می شوند","describe":" تهران- ایرنا- وزیر بهداشت، درمان و آموزش پزشکی گفت: آمبولانس های جدید و پیشرفته که امروز از گمرگ بندرعباس ترخیص می شوند، به شهرهایی که در فصل سرما آمبولانس های عادی در آن مناطق کارایی ندارند، ارسال می شوند.", "text":"به گزارش خبرنگار حوزه سلامت ایرنا حسن قاضی زاده هاشمی روز سه شنبه در مراسم بهره برداری از 400 دستگاه آمبولانس به ناوگان اورژانس کشور افزود: مهمترین هدف آن است که زمان رسیدن آمبولانس بر بالین بیمار به حداقل برسد و مطابق استانداردهای بین المللی باشد؛ از این رو در پنج سال اخیر روی کوتاه شدن زمان و مهارت پرسنل اورژانس کار شده است. بهترین آمبولانس بدون داشتن تکنسین ماهر کارایی ندارد و ما برای ارتقای دانش پرسنل اورژانس تلاش کرده ایم.وی افزود: سازمان اورژانس متفاوت تر از دیگر دستگاه‌هاست و کارهایی که برای نجات بیمار انجام می دهد ستودنی است؛ کمک به اورژانس کمک به جامعه است و خواسته مردم در اولویت وزارت بهداشت قرار دارد. از تولید داخل هم حمایت می کنیم که خدمات بهتر در خدمت مردم قرار می دهند.هاشمی تصریح کرد: سعی داریم بهترین تجهیزات علمی و دارویی در اختیار مردم باشد و در مناطق محروم اگر بیمارستان و پزشک نیست، حداقل وسیله حمل و نقل بیمار اورژانس فراهم باشد. وزیر بهداشت گفت: سازمان اورژانس کشور برای پیشگیری از سکته های مغزی، قلبی و مرگ راه اندازی شده است. تکنسین ها و عوامل اورژانس وقتی فردی دچار سکته می شود، بر بالین او حضور یافته و خدمات رسانی می کنند.کولیوند رئیس سازمان اورژانس نیز در این مراسم گفت: اورژانس 115 حدود 43 سال قبل با 10 پایگاه به عنوان چهارمین کشور دنیا شکل گرفت و امروزه اورژانس با داشتن 4800 دستگاه آمبولانس و 2400 پایگاه توسعه یافته است.وی ادامه داد: راه اندازی اورژانس هوایی از دیگر دستاوردها است و اکنون 39 بالگرد هوایی در کشور داریم؛ این بالگردها سراسر کشور را پوشش داده و جان مردم را نجات می دهند.کولیوند افزود: در گذشته زمان رسیدن اورژانس بر سر بالین بیمار 38 دقیقه بود که با حضور موتورلانس این زمان به 10 تا 12 دقیقه رسیده است. سالانه بیش از سه میلیون ماموریت اورژانس انجام می شود و در 6 ماهه امسال این میزان ماموریت 1800 مورد بوده است.اجتمام*9022*1834            "}