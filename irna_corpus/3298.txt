{"onTitr":" معاون امور عشایری:    ","titr":" 12 میلیارد ریال برای تولید گوشت قرمز به عشایر یزد پرداخت شد","describe":" یزد - ایرنا - معاون اداره امور عشایری یزد گفت: در چارچوب تأمین بخشی از گوشت قرمز مورد نیاز و سرمایه در گردش ایلات استان، 12 میلیارد ریال وام در 6 ماهه نخست سال 1397 به متقاضیان پرداخت شده است.", "text":"علیرضا علی پور روز سه‌شنبه در حاشیه نشست شورای عشایری ،دام و طیور شهرستان ابرکوه به خبرنگار ایرنا اظهار داشت: این مبلغ به یک هزار و 300 خانوار از محل صندوق توسعه ملی پرداخت شد. وی افزود: 2 میلیارد و 200 میلیون ریال وام قرض‌الحسنه برای خرید علوفه و نهاده‌های دامی و جبران بخشی از خسارت‌های خشکسالی پرداخت شد. علی پور ادامه داد: در 6 ماهه نخست امسال 2.5 میلیارد ریال برای تأمین آب موردنیاز دام‌های عشایر هزینه شد. وی یادآور شد: پارسال 2 میلیارد ریال صرف تأمین زیرساخت‌های خدمات پشتیبانی شامل آبرسانی سیار، تجهیز محل اسکان عشایر در مناطق ییلاقی و تیغ‌زنی جاده‌ها شد. معاون اداره امور عشایری یزد بیان کرد: امسال سه میلیارد ریال بودجه برای زیرساخت‌های خدمات پشتیبانی عشایر مصوب شد. این مسئول امور عشایری یزد تصریح کرد: باوجود خشکسالی و فقر مراتع ، عشایر استان پارسال چهار هزار و 380 تن فرآورده دامی و لبنی به ارزش 450 میلیارد و 600 میلیون ریال تولید کردند. این مسئول عشایری یزد یادآور شد: عشایر منطقه با تلاش‌های خود علاوه بر تولید 25 درصد گوشت قرمز، در تولید 20 درصد صنایع‌دستی استان نقش بسزایی دارند. علی پور با اشاره به اهمیت بیمه عشایری عنوان کرد : 70 درصد جمعیت ایلات استان از خدمات بیمه تأمین اجتماعی برخوردارند و 40 درصد دام‌ آن‌ها هم در برابر حوادث مختلف بیمه شدند. جمعیت عشایری استان که در شهرستان‌های ابرکوه و خاتم زندگی می‌کنند، 6 هزار و 300 نفر شامل یک هزار و 300 خانوار است.عشایر استان از ایلات بختیاری ، خمسه و قشقایی هستند که در پرورش 140 هزار رأس دام سبک و 400 نفر شتر فعالیت دارند. عشایر ابرکوه با 420 خانوار و 2هزار نفر جمعیت در مناطق هارونی ، اسفند آباد و فراغه زندگی می‌کنند. مرکز شهرستان 53 هزارنفری ابرکوه در 140 کیلومتری جنوب غربی شهر یزد قرار دارد. استان یزد بر پایه سرشماری آبان سال 1395، یک میلیون و 138هزار نفر جمعیت دارد که 85 درصد در 21 شهر و بقیه در روستاها و آبادی ها و مناطق عشایری زندگی می کنند.7540/ 2047/            "}