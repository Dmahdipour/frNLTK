{"onTitr":" غلامی؛    ","titr":" گسترش همکاری علمی با ژاپن از اولویت های وزارت علوم است","describe":" پکن- ایرنا- وزیر علوم، تحقیقات و فناوری جمهوری اسلامی ایران، گسترش همکاری های آموزشی، فناوری و پژوهشی با ژاپن را جزء اولویت های همکاری های علمی بین المللی وزارت علوم، تحقیقات و فناوری برشمرد.", "text":"به گزارش ایرنا 'منصور غلامی' روز سه شنبه در نشست کاری 'شورای مبادلات بین المللی' ژاپن در توکیو با یادآوری حسن سابقه همکاری های سیاسی و اقتصادی ایران و ژاپن، توسعه روابط علمی میان دو کشور را یک ضرورت و اولویت خواند.'ماتسوزاوا' رئیس شورای مبادلات بین المللی ژاپن هم در این نشست با اشاره پیشینه تاریخی و فرهنگی دو تمدن و ملت بزرگ ایران و ژاپن آمادگی این شورا را برای پیگیری همکاری های علمی و فناوری دو کشور اعلام کرد.همچنین در این نشست بر افزایش تبادل دانشجو میان ۲ کشور بویژه در زمینه محیط زیست، مطالعات اقلیمی، علوم پایه و مهندسی، مطالعات منطقه ای و هنرهای اسلامی و ایرانی، زبان فارسی،‌‌‌ نانو و بیوتکنولوژی و علوم پزشکی تاکید شد.مشارکت در برگزاری برنامه های علمی به مناسبت نودمین سال تاسیس روابط رسمی دیپلماتیک ایران و ژاپن در سال ۲۰۱۹ از دیگر مسایل مطرح شده در این نشست بود.این نشست با حضور جمعی از پیشکسوتان و صاحب نظران ژاپنی حوزه ایران از جمله 'کومانو' دیپلمات و رئیس انجمن دوستی ایران و ژاپن برگزار شد.در این ملاقات علاوه بر سفیر جمهوری اسلامی ایران در ژاپن، شماری از اساتید و متخصصان دانشگاهی ایران نیز به همراه وزیر علوم حضور داشتند.**آساق**1904**            "}