{"onTitr":" وزیر بهداشت:    ","titr":" زمان حضور نیروهای اورژانس در محل حادثه باید به حداقل برسد","describe":" بندرعباس- ایرنا- وزیر بهداشت، درمان و آموزش پزشکی با تاکید بر به حداقل رسانی زمان حضور نیروهای اورژانس در محل حادثه، گفت: زمان حضور این نیروها باید مطابق با استانداردهای بین المللی باشد.", "text":"به گزارش ایرنا، دکتر سید حسن قاضی زاده هاشمی روز سه شنبه در مراسم رونمایی از 400 دستگاه آمبولانس پیشرفته کشور در گمرک شهید باهنر در ارتباط ویدئو کنفرانسی با شرکت کنندگان در این مراسم، اظهار داشت: بهبود و نوسازی ناوگان اورژانس کشور و ارتقاء مهارتی نیروهای اورژانس از جمله برنامه های مهم این وزارتخانه است و الحاق این آمبولانس های پیشرفته نیز در همین راستا صورت گرفته است.وی با تاکید بر حمایت از تولید داخلی ، خاطرنشان کرد: 300 دستگاه آمبولانس تولید داخل نیز در شرکت ایران خودرو دیزل آماده بهره برداری شده است. 400 دستگاه آمبولانس پیشرفته و مجهز به دستگاه های درمانی ظهر امروز طی مراسمی که به صورت ویدیو کنفرانس و با حضور وزیر بهداشت ، درمان و آموزش پزشکی برگزار شد، در گمرک شهید باهنر بندرعباس رونمایی و توزیع آن آغاز شد.    به گزارش ایرنا، 120 دستگاه از این آمبولانس های پیشرفته و مجهز امروز از گمرک باهنر ترخیص شد و طبق برنامه ریزی های صورت گرفته 280 دستگاه دیگر تا 14 روز دیگر از این گمرک ترخیص خواهد شد.زمان حضور نیروهای اورژانس در محل حادثه در حاضر بین 10 تا 12 دقیقه است.7198/6048            "}