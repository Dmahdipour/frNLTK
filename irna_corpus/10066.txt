{"onTitr":" به همت متخصصان وزارت دفاع    ","titr":" نخستین سامانه بومی تصویربرداری کامیونی به بهره برداری رسید","describe":" تهران- ایرنا- نخستین سامانه بومی تصویربرداری کامیونی و کانتینری سیار با انرژی دوگانه در شهرستان ساوه به بهره برداری رسید", "text":"به گزارش ایرنا، روابط عمومی وزارت دفاع روز چهارشنبه اعلام کرد: این سامانه بومی در مسیر تولید ملی و حمایت از تولید داخلی و در راستای تحقق سیاست های اقتصاد مقاومتی و مبارزه با قاچاق کالا و ارز افتتاح و به بهره‌برداری رسید.سردار سرتیب قاسم تقی زاده، جانشین وزیر دفاع و پشتیبانی نیروهای مسلح در مراسم رونمایی از این سامانه گفت: امسال نیز همچون سال های گذشته با مدیریت جهادی و تلاش شبانه روزی متخصصان صنعت دفاعی و با استفاده از سرریز دانش ها و فناوری های دفاعی، شاهد بهره برداری و افتتاح دستاوردی دیگر در بحث مبارزه با قاچاق کالا و تسهیل نظارت و کنترل در حوزه حمل و نقل گسترده در مبادی ورودی کشور هستیم.وی با اشاره به پیشرفت روزافزون ایران اسلامی در تمام عرصه ها به ویژه حوزه دفاعی و نظامی افزود: طراحی، ساخت، آزمایش و استانداردسازی این محصول از ابتدا تا انتها در داخل کشور صورت گرفته و با این تولید ملی جمهوری اسلامی ایران در شمار 6 کشور دارای تکنولوژی تصویربرداری با انرژی دوگانه به حساب می آید.وی گفت: ارتقاء ضریب امنیتی توسط کنترل خودروها در هر نقطه از کشور به دلیل قابلیت سیار بودن این سامانه از ویژگی های خاص این دستاورد ملی است.جانشین وزیر دفاع در تشریح مزایا و ویژگی های این سامانه تصریح کرد: صرفه جویی دو میلیون دلاری ارزی در هر دستگاه، ایجاد اشتغال مستقیم و غیر مستقیم برای صدها نفر، سرعت بالای اسکن 120 خودرو در هر ساعت، اسکن توسط انرژی دوگانه و قابلیت راه اندازی دستگاه ها در کمتر از 10 دقیقه از ویژگی های منحصر فرد این سامانه بومی محسوب می شود.وی با بیان اینکه «تجهیز گمرکات کشور به سامانه پیشرفته بازرسی کامیون موجب کاهش قاچاق کالا می شود»، خاطر نشان کرد: در صورت بکارگیری این سامانه در گمرکات و مبادی ورودی و خروجی کشور علاوه بر کنترل دقیق، از ورود کالاهای قاچاق و ممنوعه و خروج کالاهای فاقد مجوز جلوگیری می شود.سردار تقی زاده این اقدام را گام بلندی در حمایت از تولید ملی و صرفه جویی ارزی ذکر کرد و گفت: متخصصان و دانشمندان وزارت دفاع شعار، ما می توانیم را محقق کرده اند و امیدواریم روند تکاملی و توسعه فناوری های پیشرفته دفاعی با صلابت در مجموعه های صنایع وزارت دفاع جریان دارد و روز به روز بر شتاب آن افزوده می شود.با توجه به توانایی های ایجاد شده در وزارت دفاع در ساخت این نوع دستگاه، تمام گمرکات کشور می توانند در آینده نزدیک به دستگاه کنترلی «ایکس ری» مجهز شوند.بر اساس این گزارش طرح نظارت بر فرآیند حمل زیرسامانه شناسایی کالای قاچاق از اوایل سال 1392 در دستور کار ستاد مبارزه با قاچاق کالا و ارز قرار گرفته است.این طرح شامل 4 فاز اصلی پیشگیری، شناسایی، بازرسی و اقدام می‌شود. پیشگیری قاچاق کالا با توسعه زیرسامانه‌های سامانه جامع حمل و نقل و اتصال آن به سامانه جامع تجارت به صورت مناسبی پیشرفته است و این سامانه با رونمایی از سامانه جامع حمل و نقل اسفند امسال تکمیل می شود.فاز شناسایی نیز با توسعه سامانه‌های هوشمند اکنون به بلوغ خود رسیده و ستاد مبارزه با قاچاق کالا و ارز قادر است، با دسترسی به سامانه‌های اطلاعاتی متعدد، پردازش داده‌ها و تدوین سناریوهای قاچاق به صورت هوشمند موارد ظن قاچاق را شناسایی کند.فاز بعدی این طرح با استفاده از سامانه‌های کمک بازرس، به منظور تکمیل اطلاعات از سال 96 شروع شد؛ مشاوران و کارشناسان ستاد مبارزه با قاچاق کالا و ارز پس از مطالعه تکنولوژی‌ها، تجهیزات،‌ تولیدکنندگان و توانمندی‌های فناوری در این حوزه نسبت به قراردادهای ساخت تجهیز با شرکت‌ها و سازمان‌های دانش‌بنیان داخلی اقدام کردند.از جمله اهداف و دستاوردهای اصلی این طرح در فاز بازرسی کنترل هوشمند، بازرسی و کنترل غیرمانع، توسعه شبکه کنترلی، اطلاعات مطمئن و عاری از حفره‌های امنیتی و قابلیت‌های کارکردی سامانه‌های کمک بازرسی است.اجتمام *2181 * 3063            "}