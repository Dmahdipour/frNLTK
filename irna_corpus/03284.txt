{"onTitr":" فرماندار سمنان:    ","titr":" اسکان ایمن زائران اساس برنامه ریزی موکب های اربعین باشد","describe":" سمنان- ایرنا- فرماندار سمنان گفت: اعزام و اسکان ایمن در کنار برنامه ریزی برای آسایش زائران، محور ساماندهی موکب های اربعین لحاظ شود.", "text":"به گزارش ایرنا، سید عباس دانایی روز سه شنبه در نشست برنامه ریزی ستاد اربعین حسینی شهرستان سمنان در فرمانداری این شهرستان، افزود: یک رام قطار برای اعزام زائران اربعین حسینی از مرکز استان هماهنگ شد.وی با اشاره به کسب رتبه نخست موکب لبیک یا حسین شهرستان سمنان در ارائه خدمات مطلوب در سال گذشته، بیان کرد: کسب این رتبه در ارائه خدمات به زائران در نجف اشرف بر اساس ارزیابی عملکرد در کشور، نتیجه تلاش های خالصانه خادمان موکب و مسوولان کمیته های ستاد اربعین است.دانایی، به ضرورت انسجام جلسات ستاد اربعین حسینی تاکید و تصریح کرد: در فرصت باقی مانده تا ایام منتهی به اربعین، باید جلسات ستاد به صورت منسجم به منظور اعزامی آسان همراه با آرامش برای زائران سمنانی برگزار شود.وی به تشکیل کمیته نظارت و ارزیابی ستاد در جهت رصد کلیه اقدامات کمیته ها و موکب ها در بخش های مختلف اشاره و خاطرنشان کرد: پوشش مناسب و مطلوب راهپیمایی اربعین حسینی به صورت برنامه رادیویی انجام می شود.دانایی گفت: 250 نفر به منظور فعالیت در موکب های سمنان در اربعین حسینی از این شهرستان اعزام می شوند.فرماندار سمنان بر لزوم تعامل مطلوب مدیران در جهت خلق عظمت و شکوه اربعین حسینی تاکید کرد.به گزارش ایرنا، جلسه برنامه ریزی ستاد اربعین حسینی شهرستان سمنان به ریاست سید عباس دانایی فرماندار سمنان و حضور جمعی از مسوولان ستاد اربعین حسینی این شهرستان در محل فرمانداری برگزارشد.9891/6103            "}