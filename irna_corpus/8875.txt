{"onTitr":" المپیک جوانان 2018؛    ","titr":" فوتسال ایران در نخستین گام به مصاف جزایر سلیمان می رود","describe":" تهران- ایرنا- تیم فوتسال ایران 16 مهر ماه جاری در نخستین دیدار خود در بازی های المپیک جوانان 2018 آرژانتین به مصاف جزایر سلیمان می رود. ایران در گروه دوم با تیم های برزیل، کاستاریکا، روسیه و جزایر سلیمان همگروه است.", "text":"به گزارش ایرنا؛ به همین منظور تیم ملی فوتسال جوان ایران روز پنجشنبه و پیش از آغاز رسمی سومین دوره بازی ها المپیک جوانان، نخستین تمرین خود را در ورزشگاه «سنارد» بوینس آیرس زیر نظر کادر فنی تیم برگزار کرد.در این رشته 10 تیم در 2 گروه حضور دارند که در گروه نخست تیم های آرژانتین، مصر، عراق، پاناما و اسلوواکی قرار دارند.ایران هم در نخستین دیدار ساعت 2:30 بامداد روز دوشنبه 16 مهر به مصاف تیم جزایر سلیمان می رود.برنامه های سایر دیدارهای تیم ایران به این شرح است:*پنجشنبه 19 مهر ایران – برزیل / ساعت 00:30 بامداد *شنبه 21 مهر ایران – روسیه / ساعت 00:30 بامداد *یکشنبه 22 مهر کاستاریکا – ایران / ساعت 00:30 بامداد *سه شنبه 24 مهرمرحله نیمه نهایی *پنجشنبه 26 مهر رده بندی و فینال سومین دوره بازی های المپیک جوانان از روز شنبه 14 مهر ماه با حضور 206 کشور در 21 رشته آغاز می شود که از ایران (15 ورزشکار دختر و 34 پسر) از 17 فدراسیون شرکت می کنند.در شمشیربازی (یک پسر)، وزنه برداری (2 پسر)، تنیس روی میز (یک پسر)، دوومیدانی (سه پسر)، سوارکاری (یک پسر)، ژیمناستیک (یک پسر)، تیراندازی (2 پسر)، فوتسال ( تیم 10 نفره مردان)، بوکس ( یک پسر)، شنا (یک پسر)، کشتی آزاد (2 پسر)، کشتی فرنگی (2 پسر)، کاراته (سه دختر و 2 پسر)، تکواندو (3 دختر و سه پسر)، جودو (یک دختر و یک پسر)، تیرو کمان (یک دختر و یک پسر)، قایقرانی (2 دختر و یک پسر) و بسکتبال سه بر سه (چهار دختر) از ایران حضور دارد.این رقابت ها در مجموعه های ورزشی «گرین پارک»، «اربن پارک»، «تکنوپلیس پارک» و «مرکز المپیک جوانان» برگزار و تیراندازی نخستین رشته‌ای است که در آن مدال توزیع می‌شود. جوانان ایران در دومین دوره این بازی ها در چین با سه طلا و سه برنز در 13 رشته ورزشی در جایگاه 24 ایستاد و در نخستین دوره حضور در المپیک 2010 سنگاپور هم با پنج مدال جایگاه 26 را به خود اختصاص داده بود.بازی های المپیک جوانان 26 مهرماه پایان می یابد.ورزشی**9250**1597            "}