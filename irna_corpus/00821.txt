{"onTitr":"","titr":" نشست هیأت های عالیرتبه وزارت کشور ایران و ترکیه برگزار شد","describe":" آنکارا- ایرنا- نشست هیأت های عالیرتبه وزارت کشور ایران و ترکیه امروز (پنجشنبه) در شهر آنکارا برگزار شد.", "text":"به گزارش ایرنا، در این نشست که به ریاست عبدالرضا رحمانی فضلی وزیر کشور جمهوری اسلامی ایران و سلیمان سویلو وزیر کشور ترکیه و با شرکت مقامات بلند پایه سیاسی و امنیتی دو کشور برگزار شد، طرفین درباره مسائل مرزی، منطقه‌ای و بین المللی و مبارزه با قاچاق مواد مخدر و انسان و مبارزه با تروریسم به گفت و گو و تبادل نظر پرداختند.پیگیری مصوبات دو نشست امنیتی مرزی دو کشور در تهران و آنکارا و بررسی راه های افزایش همکاریها از جمله محورهای مذاکره و برنامه های دیگر این نشست بود. وزیر کشور ایران را در این سفر، سامانی قائم مقام وزیر کشور در امور مجلس و هماهنگی استانها، دین پرست معاون اقتصادی وزارت کشور، شجاعی کیاسری رئیس مرکز اطلاع رسانی و امور بین الملل وزارت کشور، محمدمهدی شهریاری استاندار آذربایجان غربی، کلانتری مدیرکل امنیتی و انتظامی وزارت کشور، سردار تقوی جانشین فرماندهی مرزبانی ناجا و شهروز برزگر عضو کمیسیون امنیت ملی و سیاست خارجی مجلس شورای اسلامی و نماینده سلماس همراهی می کنند.پیش از این نشست عبدالرضا رحمانی فضلی و سلیمان سویلو وزرای کشور ایران و ترکیه طی دیداری دوجانبه، بر مبارزه مشترک با قاچاق مواد مخدر، قاچاق انسان و مقابله با ترور و مهاجرت غیرقانونی تاکید کردند.رحمانی فضلی که در سفری یک روزه به آنکارا سفر کرده است، در دیدار با سویلو با اشاره به همکاری نزدیک دو کشور در زمینه امنیت مرزی، مبارزه با مواد مخدر، مقابله با قاچاق انسان و کالا و مبارزه با تروریسم افزود: همکاری دو کشور در این زمینه ها خوب پیش می رود.سلیمان سویلو وزیر کشور ترکیه هم در این دیدار گفت: هم در بعد مراودات بین مقامات وزارت کشور دو طرف و هم در بعد پلیسی و امنیتی، همکاری در امور مهاجرین و برگزاری نشست های مشترک امنیتی در 1.5 سال گذشته، روابط ایران و ترکیه به سطح خیلی خوب و مطلوبی رسیده است.سویلو افزود: هر دو کشور بر مبارزه مشترک در زمینه تروریسم و قاچاق مواد مخدر، مهاجرت های غیرقانونی و قاچاق کالا و تامین امنیت مرزی تاکید داشته و مراودات خوبی با هم دارند.به گزارش ایرنا، رحمانی فضلی، بعد از دیدار و مذاکره، امروز به شهر قونیه رفته و از مقبره مولانا در این شهر بازدید کرد.خاورم/1905/3404            "}