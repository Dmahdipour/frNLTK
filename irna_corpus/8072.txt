{"onTitr":" فرمانده انتظامی استان:    ","titr":" سمنان بن بست قاچاقچیان مواد مخدر است","describe":" سمنان- ایرنا- فرمانده انتظامی استان سمنان گفت: با کشف بیش از چهار هزار و 500 تن انواع مخدر در یک سال گذشته، این استان به بن بست قاچاقچیان و سوداگران مرگ در کشور تبدیل شده است.", "text":"به گزارش ایرنا، سردار روح الامین قاسمی به مناسبت گرامیداشت هفته ناجا پیش از خطبه های نماز جمعه سمنان در مصلای این شهر، افزود: 773 نفر در رابطه با قاچاق کالا در یک سال گذشته در استان سمنان دستگیر شدند و تلاش برای جلوگیری از احتکار در این منطقه از کشور با همکاری دیگر نهادهای مربوط ادامه دارد.وی با بیان اینکه سرقت از منزل در یک سال گذشته در استان سمنان 11 درصد کاهش یافته است، گفت: سرقت از احشام 11 درصد افزایش یافت که از مردم می خواهیم برای کاهش این آمار، با نیروی انتظامی همکاری کنند.قاسمی ادامه داد: در یک سال 316 هزار مورد تماس تلفنی در مرکز پاسخگویی نیروی انتظامی استان سمنان ثبت شد که از این تعداد 200 هزار مورد منجر به عملیات از سوی این نهاد انتظامی شد.فرمانده انتظامی استان سمنان اضافه کرد: پلیس در کنار مردم است و مهم ترین اولویت کاری نیروی انتظامی ، افزایش روز افزون امنیت در جامعه است.قاسمی تصریح کرد: در یک سال گذشته بیش از 20 هزار نفر به دلیل ارتکاب جرائم مختلف دستگیر شدند و پلیس با اقتدار افرادی که در جامعه ناامنی ایجاد می کنند، را رصد خواهد کرد.وی خاطرنشان کرد: در یک سال گذشته میزان حوادث رانندگی درون شهری و برون شهری در استان سمنان 20 درصد کاهش یافته است.فرمانده انتظامی استان سمنان با بیان اینکه در یکسال گذشته 300 نفر به دلیل نقض قانون در فضای سایبر دستگیر شدند، افزود: نیروی انتظامی با درکی اصولی از شرایط‌، علاوه بر برقراری امنیت در جامعه برای جلوگیری از کاهش تخلفات در فضای مجازی در تلاش است.در تقویم جمهوری اسلامی 13 تا 19 مهر هفته گرامیداشت نیروی انتظامی نامگذاری شده است، و شعار امسال این هفته پلیس مقتدر، امین مردم است.آیت الله سید محمد شاهچراغی نماز جمعه این هفته سمنان را در مصلا اقامه کرد.7339/6103            "}