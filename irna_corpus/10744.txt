{"onTitr":"","titr":" وزیر دفاع فرانسه: برنامه های موشکی ایران نگران کننده است","describe":" تهران - ایرنا - وزیر دفاع فرانسه روز سه شنبه در دیدار با همتای آمریکایی خود مدعی شد که برنامه های موشکی ایران نگران کننده است.", "text":"به گزارش خبرگزاری فرانسه از پاریس، «فلورانس پارلی»  وزیر دفاع فرانسه گفت: برنامه های موشکی ایران نگران کننده است و این برنامه تهدیدی برای ثبات و امنیت منطقه خاورمیانه محسوب می شود و فرانسه از این بابت بسیار نگران است.وی که در نشست خبری مشترک با «جیمز متیس» همتای امریکایی خود به پرسش های خبرنگاران پاسخ می داد، گفت: در دیدار با متیس گفت و گوهای خوبی درباره ایران، منطقه خاورمیانه و همچنین موضوع سوریه داشتیم.اظهار نگرانی وزیر دفاع فرانسه درباره برنامه های موشکی فرانسه در حالی مطرح می شود که جمهوری اسلامی ایران بارها اعلام کرده است که برنامه موشکی اش برنامه ای مشروع و پدافندی است.مقامات ایران بارها اعلام کرده اند که برنامه موشکی کشور بدون توجه به فضاسازی ها، تهدیدات، مواضع و دیدگاه های ایالات متحده آمریکا و دیگران ، کاملا جنبه دفاعی و بازدارندگی داشته و علیه هیچ کشوری نیست و ایران هرگز به هیچ کشوری اجازه دخالت در امور داخلی و سیاست های دفاعی بویژه برنامه موشکی خود را نخواهد داد.وزیر دفاع امریکا برای یک دیدار کوتاه یک روزه امروز وارد فرانسه شد. دیدار با امانوئل مکرون رئیس جمهوری فرانسه از دیگر محورهای سفر متیس به فرانسه اعلام شده است.اروپام**9041**1908            "}