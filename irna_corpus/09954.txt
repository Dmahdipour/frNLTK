{"onTitr":"","titr":" رویترز: رای دیوان لاهه پیروزی برای تهران است","describe":" تهران-ایرنا- خبرگزاری رویترز گزارش داد، رای قضات دیوان بین المللی کیفری (ICJ) لاهه با این استدلال که تحریم های آمریکا علیه ایران توسط دولت «دونالد ترامپ» رئیس جمهوری آمریکا مفاد پیمان دوستی سال 1955 را نقض می کند، پیروزی برای ایران است.", "text":"این خبرگزاری نوشت: دیوان لاهه به عنوان  عالی ترین دادگاه سازمان ملل متحد روز چهارشنبه به آمریکا دستور داد تا اطمینان یابد که تحریم های ایران تاثیری بر امنیت هوانوردی و کمک های بشردوستانه ندارد.به گزارش ایرنا، قضات دیوان بین المللی کیفری لاهه در قرائت رای خود اعلام کردند، دیوان دریافته است که برخی از تحریم های ضد ایرانی آمریکا مرتبط با برخی از حقوق و تعهدات طرفین در معاهده مودت است.دیوان رای داد که آمریکا باید طبق معاهده مودت سال 1955 تمامی موانع ناشی از تحریم های 15مرداد در مورد صدور دارو، وسایل پزشکی، مواد غذایی و هواپیما و قطعات آن و بازرسی های مربوطه را به ایران برداشته و تضمین دهد تا تراکنش های مالی مربوط به این رای امکانپذیر باشد.عهدنامه مودت و روابط اقتصادی و حقوق کنسولی بین دول متحده آمریکا و ایران&#39; که در تارنمای سازمان ملل نیز بارگذاری شده، در 23 مرداد 1354 هجری شمسی میان نمایندگان دو کشور امضا شد و در جلسه سه ‌شنبه بیست و هشتم اسفند ماه 1355به تصویب مجلس شورای ملی رسید.اروپام**9158 ** 1546            "}