{"onTitr":"","titr":" تکرار تراژدی 'مرگ' در منبع آب اهواز دور از انتظار نیست","describe":" اهواز – ایرنا- سالگرد کشته شدن 2 کودک خردسال در حادثه سقوط صخره در منبع آب نزدیک است اما نه تنها دستورالعمل جابجایی ساکنان مستقر در این پهنه پرخطر تاکنون تعیین تکلیف نشده است بلکه به گفته برخی مسئولان تکرار حوادث مشابه در سال جاری نیز دور از انتظار نیست.", "text":"به گزارش ایرنا مهرماه سال گذشته بود که صخره ای بزرگ بر سر خانه های لرزان در منبع آب اهواز سقوط کرد و جان 2 کودک چهار و 6 ساله را گرفت پس از این حادثه بحث لزوم جابجایی خانوارهای ساکن در پهنه خطر بار دیگر داغ شد اما از آن زمان تاکنون هنوز اقدامی موثر جهت جابجایی و ایمن سازی این منطقه صورت نگرفته است.چهار هزار و 633 خانوار در منطقه منبع آب زندگی می کنند که از این تعداد 811 واحد در پهنه پر خطر قرار دارند، 84 واحد نیز از این خانوارها در محدوده فوق خطر زندگی می کنند که هر لحظه امکان بروز حادثه برای آنها وجود دارد.چندی پیش با سفر معاون وزیر راه و شهرسازی به استان خوزستان قرار شد 15 هکتار زمین واقع در منطقه مهدیس اهواز با کمک بخش خصوصی جهت جابجایی خانوارهای ساکن در نقاط پر خطر منبع آب اختصاص یابد با این وجود کش و قوس های میان اداره کل راه و شهرسازی و شهرداری اهواز تاکنون مانع تحقق این امر شده است.**تکرار حادثه سال گذشته بعید نیستشهردار اهواز معتقد است بروز حادثه ای مشابه سال گذشته در این منطقه بعید نیست و هر حادثه ای نظیر رانش زمین یا بارندگی امکان تخریب این منازل و تلفات جانی را در پی دارد.منصور کتانباف افزود: منطقه منبع آب اهواز با 92 هکتار مساحت 25 هزار نفر را در قالب چهار هزار و 633 نفر در خود جای داده است که از این تعداد 811 خانوار معادل جمعیتی چهار هزار و 380 نفر در پهنه خطر هستند.وی با اشاره به اینکه بسیاری از خانواده های ساکن در این مناطق به صورت داوطلبانه حاضر به جابجایی هستند گفت: از سال گذشته تاکنون چه اقدامی برای ساخت مسکن انها صورت گرفته است؟ وزارت راه و شهرسازی چه برنامه ای در این خصوص دارد؟کتانباف خاطر نشان کرد: این منطقه در معرض رانش های زمین قرار دارد و باید این شرایط بحران را مدیریت کرد.**لزوم جابجایی 811 واحد پر خطر منبع آباستاندار خوزستان اما بخشی از گره های موجود در اجرای پروژه ساخت مسکن برای این افراد را ناشی از تفکر بی اعتمادی راه و شهرسازی به شهرداری می داند و معتقد است: بارها پیش امده که شهرداری های مختلف اراضی این چنینی را پس از تحویل تغییر کاربری داده اند.غلامرضا شریعتی با اشاره به اینکه منبع آب یک نقطع پر خطر برای سکونت است خاطر نشان کرد:  قسمت عمده ای از ساختمان های این منطقه قابلیت ایمن سازی دارند اما 811 خانه باید تخریب و ساکنان آنها جابجا شوند.  وی تصریح کرد: اداره کل راه و شهرسازی باید 15 هکتار زمین در منطقه مهدیس جهت ساخت مسکن برای 811 خانوار ساکن در منطقه پر خطر منبع آب اختصاص دهد.**قانونی برای ساخت رایگان خانه وجود نداردمدیرکل راه و شهرسازی خوزستان نیز با اشاره به اینکه هیچ ضابطه و قانونی برای ساخت خانه رایگان برای افراد توسط راه و شهرسازی وجود ندارد گفت: دستگاه های دولتی درواقع تسهیل کننده ارائه خدمات به متقاضیان هستند از همین رو نمی توان خانه رایگان در اختیار این افراد قرار داد.عباس پورسلان ادامه داد: زمین 18 هکتاری واقع در منطقه مهدیس اهواز به عنوان یکی از نزدیکترین نقاط به منبع آب جهت ساخت مسکن برای این خانوارها با کمک بخش خصوصی در نظر گرفته شده است.وی ادامه داد: به جز 811 خانواری که در پهنه پر خطر هستند مابقی ساختمان ها را می توان مقاوم سازی کرد برخی از بناها نیز به دلیل مشکلات حقوقی همچون تصرف اراضی سند ندارند که درحال تعیین یک کارگزار برای رفع این مشکل و سنددار کردن خانه ها هستیم.**مهدیس بهترین نقطه برای جابجاییمعاون هماهنگ کننده امور عمرانی تعلل در تعیین تکلیف جابجایی ساکنان واحدهای پرخطر منبع آب را یک فرصت سوزی دانست و اظهار داشت: نباید از فرصتی که برای حل این مشکلات فراهم شده است غافل شد.فرامند هاشمی زاده ادامه داد: برخی نقاط واقع در منبع آب اهواز در معرض حوادث طبیعی و غیر طبیعی قرار دارند از همین رو باید آنها را به محلی امن اما نزدیک به محل سکونت قبلی منتقل کرد، منطقه مهدیس به دلیل نزدیکی بافت فرهنگی به منبع آب بهترین گزینه است.وی با اشاره به اینکه منطقه مهدیس در فاصله کمتر از یک کیلومتری منبع آب قرار دارد گفت: اداره کل راه و شهرسازی خوزستان موظف است این اراضی را برای  ساخت در اختیار شهرداری قرار دهد.هاشمی زاده خاطر نشان کرد: استان خوزستان در بهره مندی از برخی فرصت ها مانند مسکن مهر به خوبی عمل نکرده درحالی که قرار بود پروژه مسکن مهر در شهریورماه امسال به پایان برسد به بهمن ماه موکول شده است اما حال باید از فرصت فراهم شده جهت جابجایی خانوارهای مستقر در پهنه خطر استفاده کند. **جابجایی اجباری نتیجه بخش نیستمعاون طرح های بازآفرینی شهری نیز جابجایی اجباری ساکنان این منطقه توسط دولت را نتیجه بخش ندانست و گفت: حتی اگر شرایط خوبی نیز برای این افراد فراهم شود باز هم تجربه نشان داده که مردم از جابجایی اجباری استقبالی نمی کنند.ماندانا ملک با تاکید بر لزوم جابجایی با درنظر گرفتن مسائل اجتماعی خاطر نشان کرد: باید مباحث اجتماعی را نیز مدنظر قرار داد و در این خصوص از دفاتر تسهیل گری استفاده کرد.به گفته وی نباید ساکنان این مناطق را به خارج از شهر و یا شهرهای اطراف منتقل کرد بلکه باید در نقاطی که نزدیک به بافت فرهنگی، اجتماعی و اقتصادی آنهاست اسکان داد.کوی منبع آب از نخستین هسته های حاشیه‌نشینی در اهواز ،در حوزه استحفاظی منطقه 7 شهرداری و در شرق این هواز واقع است. این منطقه در سال 1388 دارای وسعتی بیش از 750 هزار مترمربع و جمعیتی حدود 22 هزار نفر با یکهزار و 170 خانوار بود.مهرماه سال گذشته صخره ای بزرگ از یک تپه بر روی منازل ساخته شده در پایین آن سقوط کرد تا با تخریب 2 باب منزل در این منطقه و کشتن 2 کودک خردسال بار دیگر توجهات مردم و مسئولان را به این منازل ناایمن جلب کند.ساخت‌وساز غیر مجاز، نداشتن پروانه ساخت و سند قانونی، نارسایی خدمات شهری، آلودگی زیست‌محیطی، بیکاری، اشتغال کاذب و ... از مشکلات این منطقه حاشیه نشین اهواز است.بیش از 400 هزار نفر از جمعیت یک میلیون و 300هزار نفر کلانشهر اهواز در حاشیه های شهر زندگی می کنند همچنین برخی مناطق با وجود قرار گرفتن در محدوده شهری، اما جزو سکونتگاه های غیر رسمی محسوب می شوند.گزارش: ندا رضاپور9887/6002            "}