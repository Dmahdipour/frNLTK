{"onTitr":"","titr":" غربالگری ژنتیک در بخشی از مدارس البرز آغاز شد","describe":" کرج-ایرنا- مدیرکل آموزش و پرورش البرز گفت: 37 هزار دانش آموز متوسطه دوره دوم  این استان زیر پوشش طرح ملی غربالگری ژنتیک  قرار گرفتند.", "text":"خسرو ساکی روز یکشنبه در گفت و گو با ایرنا اظهار داشت: این طرح با هدف  پیشگیری از معلولیت ها و آگاهی بخشی ژنتیک با همکاری بهزیستی استان برای دانش آموزان پایه های دهم و یازدهم  در مدارس دخترانه و پسرانه اجرا می شود.وی ادامه داد: هر ساله  تعدادی از مدارس البرز به عنوان پایلوت این طرح انتخاب می شوند  تا امکان خدمات دهی آموزشی - مشاوره ای ژنتیکی در این بخش  فراهم شود.ساکی یادآور شد: توصیه های پیش از ازدواج ، پیشگیری از نابینایی، ناشنوایی، بیماری های استخوانی و بیماری های ژنتیکی  محورهای آموزشی این طرح است.مدیرکل آموزش و پرورش البرز گفت: آگاه سازی نوجوانان و جوانان از پیامدهای ازدواج های فامیلی و بیماری های ژنتیکی نقش موثری در سالم سازی اجتماعی دارد.وی بیان داشت: این طرح تا پایان سال تحصیلی  98-97 در مدارس منتخب با مشارکت تیم تخصصی ژنتیک اداره کل بهزیستی و معلمان البرزی فعال در رشته علوم تجربی ادامه خواهد داشت.طرح غربالگری ژنتیک از سال 94 در مدارس البرز آغاز شده است.البرز444 هزار و 500 دانش آموز دارد.2819/ 6155            "}