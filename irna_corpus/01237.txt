{"onTitr":"","titr":" 21هزار و 678 نوجوان گناوه ای ارزیابی سلامت شدند","describe":" گناوه- ایرنا- کارشناس مسئول سلامت مدارس شبکه بهداشت و درمان گناوه گفت: در اجرای طرح تحول نظام سلامت 21 هزار و 678  نوجوان در مراکز خدمات جامع سلامت این شبکه تحت مراقبت، معاینه  و ارزیابی سلامت قرار گرفتند.", "text":"به گزارش ایرنا، کبری دانیالپور روز پنجشنبه در نشست هماهنگی برنامه های مشترک بهداشتی با آموزش و پرورش این شهرستان افزود: طرح مراقبت از نوجوانان سنین  6 تا 18 سال که عمده آنان دانش آموز هستند، از مهرماه 1395 همزمان با اجرای طرح تحول نظام سلامت در این شهرستان آغاز شده که سه سال ادامه می یابد.وی اظهارداشت: باتوجه به حساسیت سن بلوغ در دختران، طرح کاسپین 5 (آموزش تحرک بدنی- تغذیه -کنترل خشم) بصورت مستمر انجام و دراین زمینه کارشناسان شبکه به همه دانش آموزان دختر پایه ششم آموزش های لازم ارایه می دهند.کارشناس مسئول واحد بیماری های واگیر شبکه بهداشت ودرمان گناوه گفت: باتوجه به اینکه  پدیکلوز (شپش) یکی از مشکلات مهم بهداشتی در مدارس بویژه در بین دختران 6 تا 12 سال به شمار می آید  در سال گذشته   19 هزارو  349 نفر از دانش آموزان معاینه شدند که سه هزار و 284 تن مبتلا شناسایی و تحت درمان قرار گرفتند. سرپرست شبکه بهداشت ودرمان گناوه گفت: دانش آموزان آینده سازان کشور هستند که باید با برنامه ریزی مناسب، سلامت جسمی و فکری آنان را تامین کرد.محمد بازیاری افزود: به منظور ارتقای سلامت دانش آموزان همکاری شبکه بهداشت و درمان و آموزش و پروش بیشتر خواهد شد.وی به مهم ترین طرح های شبکه بهداشت و درمان در مدارس اشاره کرد و گفت:  وارنیش (عاری از پوسیدگی دندان) مکمل آهن یاری و  ویتامین دی، بهداشت محیط، خودمراقبتی سازمانی و  تربیت سفیران سلامت دانش آموزی از عمده طرح های این شبکه در مدارس است که با همکاری آموزش وپرورش درطول سال تحصیلی اجرا می شود.شهرستان گناوه در شمال استان بوشهر با 103 هزارنفر جمعیت دارای بیش از 18 هزاردانش آموز است.6164/6043            "}