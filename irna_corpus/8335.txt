{"onTitr":"","titr":" 413 هزار خانوار، واجد شرایط حمایت کمیته امداد می شوند","describe":" کاشان - ایرنا- رئیس کمیته امداد امام خمینی (ره) گفت: 413 هزار خانوار با استفاده از ظرفیت بودجه سال 97، تا پایان مهرماه واجد شرایط قرار گرفتن در زیر چتر حمایتی این نهاد خواهند شد.", "text":"به گزارش ایرنا، سید پرویز فتاح عصر روز پنجشنبه در جلسه شورای اداری اردستان بیان کرد: برای نخستین بار با کمک نمایندگان مجلس از محل تبصره 14 مبلغ 40 هزار میلیارد ریال در بودجه لحاظ شد که دولت به تبصره‌ها به صورت  کامل عمل کرد.وی افزود: دریافتی مددجویان کمیته امداد و بهزیستی در نتیجه این امر بین سه تا چهار و نیم برابر افزایش یافت؛ همچنان که دولت و مجلس با یک هماهنگی در تبصره 16 سال گذشته نزدیک به 21 هزار میلیارد ریال تسهیلات اشتغال  در نظر گرفتند.رئیس کمیته امداد امام خمینی (ره) اضافه کرد: تسهیلات اشتغال روستایی و تبصره 16 امسال به 2 برابر افزایش یافته و امید می رود در نیمه دوم سال پرداختی ها بیش از پیش باشد.وی تصریح کرد: از این پس هیچ نیازمندی پشت نوبت ورود به چرخه حمایتی کمیته امداد نمی ماند و در شهرستان اردستان نیز همه متقاضیان تحت حمایت قرار گرفته و مستمری دریافت خواهند کرد.فتاح عنوان کرد: کسانی که در صف انتظار جهت دریافت وام ضروری بودند، با تامین منابع تا یکماه آینده پرداخت ها صورت خواهد گرفت و به همه افراد متقاضی دریافت جهیزیه در شهرستان اردستان هم کمک بلاعوض خواهد شد.وی در ادامه با تاکید بر تامین منابع کمک های موردی و بیماری های صعب العلاج اردستان گفت: ساخت 50 واحد مسکونی برای نیازمندان این شهرستان در صورت تامین زمین و مجوزهای لازم صورت خواهد گرفت.فتاح در ادامه با اشاره به نبود کمبود دارو در کشور اظهار کرد: جو روانی باعث ایجاد شرایط کنونی شده در حالی که دونالد ترامپ شکست خورده و آمریکا بواسطه قدرت ایران، کیش و مات شده است.وی با درخواست از دولت و مجلس برای کنار گذاشتن آزمون و خطا تصریح کرد: نظام اسلامی با درایت از سخت ترین شرایط عبور کرده اما امروز بیش از هر زمان دیگری نیازمند وحدت و کنار گذاشتن اختلاف های سیاسی هستیم.حمیدرضا تاملی، فرماندار اردستان نیز در این جلسه گفت: آمادگی برای هزینه کرد هم راستای منابع اشتغال روستایی این شهرستان با منابع کمیته امدادی جهت ایجاد اشتغال فراگیر و پایدار وجود دارد زیرت پرداخت تسهیلات خرد، به اندازه لازم کارا نیست.نماینده مردم اردستان در مجلس شورای اسلامی نیز در ابتدای این جلسه عنوان کرد: کمبود جمعیت موجب شده تا در زمان تخصیص اعتبارات، منابع کمی برای این شهرستان در نظر گرفته شود، در حالی که هم اکنون نزدیک به 500 خانواده بدون مسکن شناسایی شدند که نیازمند کمک هستند.حجت الاسلام سید صادق طباطبائی نژاد خواستار اختصاص اعتبار جهت پرداخت جهیزیه به افراد نیازمند و همچنین در نظر گرفتن منابعی جهت پرداخت وام های ضروری شد و از وجود 200 نفر در نوبت دریافت تسهیلات اشتغال خبر داد.2 هزار و 300 نفر در قالب یک هزار و 735 خانوار در شهرستان اردستان زیر پوشش خدمات حمایتی کمیته امداد امام خمینی (ره) قرار دارند.اردستان با جمعیت افزون بر 42 هزار نفر در فاصله 118 کیلومتری شمال شرقی اصفهان واقع است. 7431/8123            "}