{"onTitr":"","titr":" فوتی های جاده ای کرمانشاه از میانگین کشوری بیشتر است","describe":" کرمانشاه - ایرنا - مدیرکل دفتر فنی استانداری کرمانشاه با اشاره به فوت 471 نفر در تصادفهای جاده ای استان در سال 96 گفت: طبق برنامه باید سالیانه 10 درصد از آمار کشته های تصادفات کاهش یابد ولی این آمار سال گذشته در کرمانشاه 10 درصد افزایش داشت و از میانیگن کشوری بیشتر بود.", "text":"به گزارش خبرنگار ایرنا، شهرام کهریزی روز دوشنبه در جلسه معاونان عمرانی شهرستان های استان کرمانشاه که در استانداری برگزار شد؛ یکی از وظایف مهم معاونان عمرانی را نظارت دقیق بر طرح های ترافیک شهری و نقاط پرخطر جاده ای عنوان کرد.او در ادامه معاونان عمرانی را مسئول پروژه های عمرانی دانست و بر هم افزایی شهرداری ها، معاون عمرانی و شورای شهر و روستا در انجام امور عمرانی تاکید کرد. کهریزی با بیان اینکه در جریان زلزله 7.3 استان ضعف نظارت بر پروژه های عمرانی مشهود بود، بر ارتباط قوی بین نظام مهندسی ، شهرداری ها و حوزه عمرانی فرمانداری ها تاکید کرد. وی نظارت احداث ایستگاه های سی ان جی، احداث فضای سبز، معاینه فنی خودرو، ساخت و ساز، تغییر کاربری ها، بهینه سازی خدمات شهری برای معلولان و جانبازان و جمع آوری نخاله های ساختمانی و زباله را از جمله وظایف دیگر معاونان عمرانی دانست. مدیرکل دفتر فنی استانداری کرمانشاه با اشاره به اینکه فرمانداران در حوزه عمرانی تخصص زیادی ندارند ، بیان داشت: معاون عمرانی حلقه مغفول مانده ارتباط بین معاون هماهنگی امور عمرانی استانداری و فرمانداران است.کهریزی در پایان گفت: وجود پروژه های عمرانی فراوان دستگاه های اجرایی و لزوم نظارت و کنترل فنی این پروژه ها ، ایجاد حوزه معاون عمرانی فرمانداریها را توجیه پذیر کرده است.استان کرمانشاه با 2 میلیون نفر جمعیت دارای 32 شهر و 2 هزار و 622 روستا است.3209/8066            "}