{"onTitr":"","titr":" 400 کیلومتر مسیر روستایی در آذربایجان غربی آسفالت شد","describe":" ارومیه- ایرنا- مدیرکل بنیاد مسکن آذربایجان غربی با اشاره به اینکه توسعه مناطق روستایی از جمله اقدامات موثر دولت در توسعه و عمران زیربنایی روستاها و کاهش مهاجرت به شهرهاست، گفت: از ابتدای سال جاری تاکنون 400 کیلومتر مسیر روستایی با استفاده از قیر یارانه ای آسفالت شده است.", "text":"محمود بدلی روز دوشنبه در گفت و گو با خبرنگار ایرنا افزود: برای اجرای این طرح در 264 روستای آذربایجان غربی، 240 میلیارد ریال اعتبار هزینه شده است.وی ادامه داد: با اجرای طرح آسفالت مسیر روستایی بیش از 10 هزار خانوار روستایی از مسیر مناسب برای رفت و آمد برخوردار شدند.مدیرکل بنیاد مسکن آذربایجان غربی ادامه داد: بهسازی مسیرهای ارتباطی به ویژه در مناطق محروم در راستای توسعه متوازن مورد نظر دولت تدبیر و امید است و از ضرورت های محرومیت زدایی به شمار می رود.وی با اشاره به اینکه با هدف بهبود و آبادانی واحدهای روستایی تاکنون 77 هزار و 562 واحد مسکن روستایی این استان مقاوم شده است، افزود: از این تعداد واحد مقاوم شده یکهزار و 953 واحد در سال جاری آغاز شده و تا کنون در 466 واحد به مرحله اجرا درآمده است.به گزارش ایرنا در مجموع 2 هزار و 725 روستای دارای سکنه در آذربایجان غربی وجود دارد که 2 هزار و 200 روستا از آنها بالای 20 خانوار بوده و نقشه طرح هادی در همه این روستاها اجرا شده است؛ طرح هادی روستایی با هدف ایجاد تسهیلات لازم جهت بهبود مسکن روستاییان، هدایت فیزیکی روستاها و تامین عادلانه امکانات انجام می گیرد.9918/2093            "}