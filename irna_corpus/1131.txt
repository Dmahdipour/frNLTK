{"onTitr":"","titr":" 29 پروانه استاندارد در خراسان جنوبی تعلیق و ابطال شد","describe":" بیرجند ـ ایرنا ـ مدیرکل استاندارد و تحقیقات صنعتی خراسان جنوبی گفت: از مهرماه پارسال تاکنون بر اساس نتایج بازرسی، نمونه برداری و آزمون واحدهای تولیدی، 14 پروانه کاربرد استاندارد در استان ابطال و 15 مورد تعلیق شد.", "text":"به گزارش ایرنا محمدرضا مروی مقدم روز پنجشنبه در نشست خبری به مناسبت هفته استاندارد ( 21 تا 27 مهرماه) با شعار « استاندارهای بین المللی و چهارمین انقلاب صنعتی» اظهار داشت: همچنین در بازه زمانی یکسال گذشته 43 پروانه کاربرد علامت استاندارد اجباری و تشویقی کالا و خدمات در استان صادر شده است.وی از انجام یکهزار و 11 مورد بازرسی در استان خبر داد و افزود: در این مدت 668 مورد بازرسی فنی از واحدهای تولیدی زیر پوشش، 197 مورد بازرسی از تجهیزات و وسایل تفریحی و شهربازی و پارک ها، 122 مورد بازرسی از وسایل و تجهیزات تفریحی مهدهای کودک و 24 مورد بازرسی از جایگاه های CNG استان انجام شده است.مدیرکل استاندارد و تحقیقات صنعتی خراسان جنوبی بیان کرد: در یکسال گذشته 861 مورد نمونه برداری و 785 مورد آزمون از مراکز تولیدی استان انجام شده است.وی با اشاره به تایید صلاحیت 6 آزمایشگاه همکار استانی بر اساس روش اجرایی عنوان کرد: چهار هزار و 303 مخزن CNG هیدرواستاتیک در استان آزمون شد.مروی مقدم یادآور شد: صدور 370 مورد گواهی نامه بازرسی ایمنی آسانسور، آزمون 145 باسکول های وسایل نقلیه چرخ دار جاده ای، 2 هزار و 130 آزمون دوره ای وسایل سنجش مورد استفاده در داد و ستد عمومی، 300 مورد پلمب گذاری وسایل توزین و 633 آزمون دوره ای نازل های عرضه سوخت مایع از دیگر اقداماتی است که در یکسال اخیر انجام شده است.مدیرکل استاندارد و تحقیقات صنعتی خراسان جنوبی با اشاره به انجام هفت هزار و 227 مورد بازرسی در طرح کنترل بازار استان افزود: همچنین 232 مورد نمونه برداری از کالا و محصول در این طرح انجام شده است.وی گفت: 18 مورد گواهینامه انطباق کالاهای وارداتی و 48 مورد گواهی نامه انطباق کالاهای صادراتی در استان انجام شد و همچنین 2 هزار و 754 مورد نمونه برداری از فرآورده های نفتی، 39 نمونه برداری از کالاهای صادراتی و 21  نمونه برداری از کالاهای وارداتی از دیگر اقدامات است.مروی مقدم با اشاره به کالاهای فاقد علامت استاندار مشاهده شده در مراکز عرضه استان تاکید کرد: در بخش غذایی و کشاورزی 185، برق و الکترونیک 84، مکانیک و فلزشناسی 23، بسته بندی سلولزی هشت، شیمی و پتروشیمی 17، نساجی و چرم سه، خودرو و نیرو محرکه 13 و مهندسی پزشکی یک مورد مشاهده شده است.وی 79 مورد تدوین، تجدید نظر و بازنگری استاندارد ملی، 2 هزار و 100 نفر ساعت آموزش مدیران کنترل کیفیت، 150 نفر ساعت آموزش کارشناسان استاندارد، یکهزار و 900 نفر ساعت سایر آموزش های برون سازمانی و 2 هزار و 500 نفر ساعت آموزش کارکنان را از دیگر اقدامات این اداره کل برشمرد. وی گفت: حضور در مزار شهدا، دیدار با نماینده ولی فقیه در استان، سخنرانی در سطح مدارس مرکز استان و شهرستان ها، درج شعارهای هفته استاندارد در سربرگ اداری، ارسال پیام کوتاه به مناسبت ترویج فرهنگ استاندارد، نصب پلاکارد، بازدید از مدارس و برگزاری همایش روز جهانی استاندارد (26 مهر ماه) از جمله برنامه های هفته استاندارد در استان است.7557 * 6054            "}