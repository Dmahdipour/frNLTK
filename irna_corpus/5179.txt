{"onTitr":"","titr":" 235 میلیارد تومان به طرح های اشتغال روستایی فارس پرداخت شد","describe":" شیراز- ایرنا- معاون هماهنگی امور اقتصادی و توسعه منابع استانداری فارس گفت: از سال گذشته تاکنون به یک هزار و 377 طرح اشتغال فراگیر و پایدار روستایی 235 میلیارد تومان تسهیلات از سوی بانک های عامل پرداخت شده است.", "text":"به گزارش ایرنا، روابط عمومی استانداری فارس دوشنبه به نقل از یدالله رحمانی افزود: در مجموع برای این طرح ها در کشور 20 هزار میلیارد تومان از منابع سیستم بانکی اختصاص یافته که سهم فارس از این رقم یک هزار و 302 میلیارد تومان تعیین شده است.معاون استاندار فارس که در جلسه شورای راهبری اشتغال استان در شیراز سخن می گفت، افزود: این استان در طرح های مصوب اشتغال پایدار روستایی در کشور رتبه هفتم و در طرح های مصوب اشتغال فراگیر در جایگاه سیزدهم قرار دارد.وی در خصوص تعداد طرح های بررسی شده در کمیته فنی اشتغال استان بیان داشت: تعداد هفت هزار و 953 طرح در این کمیته مورد بررسی قرار گرفته که از این تعداد  پنج هزار و 836 طرح به تصویب رسیده است.رحمانی، در خصوص طرح هایی که به عقد قرارداد با بانک منتهی شده است، نیز گفت: یک هزار و 478 طرح به مبلغ 277 میلیارد تومان به مرحله انعقاد قرارداد در بانک های عامل رسیده که انتظار می رود 14 هزار و  29 فرصت شغلی در استان ایجاد کند.معاون هماهنگی امور اقتصادی و توسعه منابع استانداری فارس اظهار داشت: به منظور بررسی روند پیشرفت این طرح ها مطابق با آیین نامه اشتغال فراگیر و پایدار روستایی، کمیته نظارت نیز در استان تشکیل خواهد شد.او افزود: از آنجا که در استان فارس تسهیلات به شکل پلکانی و بر اساس مراحل پیشرفت طرح پرداخت می شود، تیم نظارت می تواند نقش موثری در بهره وری، اشتغالزایی و ممانعت از انحراف احتمالی در این طرح ها ایفا کند.6122/ 2027            "}