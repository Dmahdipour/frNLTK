{"onTitr":" کارشناس بازار سرمایه در گفت و گو با ایرنا:    ","titr":" رشد شاخص بورس پس از تکمیل روند اصلاح از سر گرفته می شود","describe":" تهران- ایرنا- یک کارشناس بازار سرمایه بخشی از افت شاخص بورس در روزهای گذشته را ناشی از رفتار هیجانی دانست و گفت: با خروج بازار از وضعیت کنونی و تکمیل روند اصلاح، تعادل دوباره برقرار می شود و شاخص کل با از سرگیری روند صعودی می تواند از مرز 200 هزار واحد نیز عبور کند.", "text":"به گزارش ایرنا، شاخص بورس در هفته های اخیر نوسان های زیادی را به ثبت رسانده است. نماگر بازار سرمایه که در تابستان امسال و روزهای آغازین فصل پاییز به رکوردهای بی سابقه ای دست یافت و حتی به مرز 200 هزار واحد نزدیک شد، از اواخر هفته گذشته، به یکباره تغییر مسیر داد و افت شدیدی را تجربه کرد.بورس در معاملات دیروز (دوشنبه) در حالی به کانال 175 هزار واحدی عقب نشینی کرد که همچنان با تب بالای فروش سهام همراه بود.افت شدید شاخص بورس در روزهای اخیر، نگرانی هایی را برای سهامداران ایجاد کرده است، از یک سو تازه واردانی که تحت تاثیر تبلیغات وارد بازار بورس شده اند، نسبت به سودآوری این بازار دچار تردید شده اند و از سوی دیگر، فعالان بازار سرمایه نیز نگران افت ارزش سبد سهام خود شده اند.کارشناسان در مواجهه با این وضعیت می گویند که افت شاخص، امری عادی و طبیعی و جزئی از مسیر حرکت بورس است و جای نگرانی ندارد.در واقع، اصلاح و تعدیل، همواره پس از رشد سریع شاخص رخ می دهد و بر اساس شرایط اقتصادی از چند روز تا چند ماه به درازا می کشد؛ پس از پایان روند اصلاح، شاخص بورس موج جدید رشد را در پیش می گیرد.** دلایل افت شدید شاخص بورس در روزهای اخیربهزاد صمدی امروز (سه شنبه) کارشناس بازار سرمایه در گفت و گو با خبرنگار اقتصادی ایرنا درباره وضعیت بورس و علت کاهش شاخص در روزهای اخیر گفت: یکی از دلایل عمده افت شاخص، فروش های سنگین توسط افرادی بود که پیشتر از طریق اخذ اعتبار و منابع مالی از کارگزاری ها اقدام به خریدهای گسترده کرده بودند.وی افزود: با توجه به سیاست جدید برای محدود کردن اعطای اعتبار توسط کارگزاری ها و اجرای سامانه «نامک» (نظارت بر معاملات) که از مهر ماه به صورت آزمایشی آغاز شده است، فشار فروش توسط اعتباری ها افزایش یافت.این کارشناس بازار سرمایه اضافه کرد: در روزهای اخیر کارگزاری ها از افرادی که منابع اعتباری دریافت کرده بودند خواست تا حجم اعتبار خود را کم کنند بنابراین فشار فروش در بازار افزایش یافت.صمدی یادآور شد: در زمان اوج گیری شاخص بورس در روزهای گذشته ۲۲ کارگزاری سقف واگذاری اعتبار خود را پر کرده بودند که این موضوع باعث شد تا در روزهای منفی، اعتباری ها فشار فروش را بیشتر کنند.وی عامل دیگر افت بورس را کاهش نرخ ارز اعلام کرد و گفت: پایین آمدن قیمت دلار از  19 هزار به ۱۲ تا ۱۳ هزار تومان باعث شد تا خوش بینی اهالی بازار سرمایه به سهام شرکت های ارز محور کاهش یابد.این کارشناس بازار سرمایه اضافه کرد: البته باید توجه داشت که این بدبینی نسبت به شرکت های ارز محور، جنبه روانی دارد و در عمل مشاهده می‌کنیم که بسیاری از این شرکت‌ها در گزارش های 6 ماهه حتی با نرخ فعلی ارز نیز می‌توانند سودهای خوبی را شناسایی کنند.صمدی عامل دیگر افت شاخص بورس را تصویب CFT (لایحه الحاق ایران به کنوانسیون مقابله با تامین مالی تروریسم) در مجلس دانست و گفت: گروهی از فعالان بازار سرمایه اعتقاد داشتند که تصویب این قانون، باعث رونق بازار سرمایه می شود، اما باید توجه داشت با تصویب این قانون، نرخ ارز کاهش می یابد و در نتیجه بهای سهام شرکت‌های مرتبط با ارز در بورس نیز افت خواهد کرد.وی در ادامه با اشاره به دلایل تکنیکال افت شاخص( تحلیل فنی نمودار)  اشاره کرد و گفت: بررسی نماگرها و تحلیل فنی شاخص بورس نشان می دهد که میزان خرید توسط سهامداران به طور بی سابقه ای رشد کرده و به مرحله اشباع رسیده بود به طوری که در 23 سال اخیر بی سابقه بوده است؛ بنابراین از نظر تکنیکال انتظار می رفت که افت و اصلاح شاخص رخ دهد.این کارشناس بازار سرمایه به افت بیش از هفت هزار واحدی شاخص در روز 15 مهر اشاره کرد و گفت: افت شاخص در روز یکشنبه، تحت تاثیر کاهش بهای سهام مرتبط با ارز رخ داد که البته بیشتر جنبه روانی و هیجانی داشت و پس از چند روز دوباره به تعادل خواهد رسید.صمدی خاطر نشان کرد: در سال‌های گذشته نیز شاهد چنین رفتارهای هیجانی بوده ایم که پس از مدتی به وضعیت طبیعی و تعادل رسیده است.وی ادامه داد: افراد تازه کاری که به تازگی وارد بورس شده اما بدون تحلیل اقدام به خرید و فروش کرده اند نیز در ایجاد این رفتار هیجانی نقش داشته اند.** تاثیر اندک تحریم هااین کارشناس بازار سرمایه درباره چشم انداز بازار سرمایه نیز گفت: با وجود اینکه از اواسط آبان ماه قرار است تحریم های جدید آمریکا به ویژه در بخش فروش نفت اعمال شود، اما شواهد حاکی از آن است که در آن تاریخ، مشکل خاصی در فروش نفت نخواهیم داشت.صمدی ادامه داد: اروپا، هند و چین اعلام کرده اند که خرید نفت از ایران را ادامه خواهد داد که این موضوع نشان‌دهنده ناتوانی ترامپ در به صفر رساندن صادرات نفت ایران است.این کارشناس بازار سرمایه ادامه داد: همچنین در آبان ماه، گزارش های شش ماهه شماری از شرکت‌های بورسی منتشر خواهد شد که به نظر می رسد گزارش های خوب و جذابی باشند.وی اضافه کرد: با سپری شدن بحران های پیش رو و خروج بازار از وضعیت هیجان، دوباره با روند رو به رشد شاخص مواجه خواهیم شد.** اصلاح و تعدیل شاخص، هراس ندارداین کارشناس بازار سرمایه با بیان اینکه تعدیل و اصلاح برای ادامه حرکت صعودی شاخص، خوب و مناسب است، گفت: برخی فعالان بازار سرمایه نگران تکرار تجربه‌ سال ۹۲ و افت شدید شاخص هستند، اما باید توجه داشت که شرایط امروز با سال ۹۲ تفاوت دارد.وی افزود: رشد قیمت نفت، وضعیت مناسب قیمت ارز، گزارش‌های خوب و مناسب شرکت ها و ورود نقدینگی جدید به بازار همگی نشان دهنده وقوع تحولات مثبت در بازار سرمایه هستند بنابراین اهالی بازار سرمایه نباید از اصلاح و تعدیل شاخص، هراس داشته باشد.** تازه واردها از رفتار هیجانی خودداری کننداین کارشناس بازار سرمایه درباره جذابیت بازارهای رقیب بورس نیز گفت: بعید است افرادی که به تازگی وارد بورس شده اند، به راحتی از این بازار خارج شوند و حتی با دارا بودن ضرر، امیدوار به بهبود شرایط خواهند بود.صمدی یادآور شد: همچنین باید توجه داشت که سایر بازارهای رقیب مانند ارز و طلا نیز اکنون چندان جذاب نیستند، بنابراین نمی توان انتظار داشت که فعالان بازار سرمایه از بورس به سمت طلا و ارز کوچ کنندوی با توصیه به سهامداران تازه وارد، گفت: این افراد باید هیجانات خود را در بورس کنترل کنند و بدانند که اصلاح و تعدیل، جزئی ضروری از بازار بورس است و همیشگی نیست.صمدی ادامه داد: همچنین تازه واردان باید از خرید و فروش سهام بر مبنای سیگنال ها و صحبت های مطرح شده در فضای مجازی و افراد غیرمتخصص خودداری کنند.این کارشناس بازار سرمایه ادامه داد: تازه وارها نباید شتابزده عمل کرده و بلکه باید بر اساس تحلیل معامله کنند و از نظر افراد متخصص بهره مند شوند.وی ادامه داد: در ماه های آینده شاهد عرضه‌های اولیه جدید خواهیم بود که جذابیت زیادی برای تازه واردها به بازار سرمایه خواهد داشت.** عبور شاخص بورس از مرز 200 هزار واحد پس از تکمیل اصلاحاین کارشناس بازار سرمایه گفت: بررسی تحولات اخیر نشان می دهد که عزم دولت برای کنترل بهای ارز، جدی است؛ از این رو پیش بینی می شود که بازار بورس پس از انتشار گزارش‌های ۶ ماهه به سراغ تک سهم هایی برود که از نظر بنیادی دارای ارزش باشند.صمدی ادامه داد: به نظر می رسد شاخص بورس پس از تکمیل روند اصلاحی خود می ‌تواند روند صعودی را در پیش گرفته و حتی از مرز ۲۰۰ هزار واحد نیز عبور کند اما باید توجه داشت که رشد بازار مانند قبل، پرشتاب نخواهد بود.اقتصام**2022**2025            "}