{"onTitr":"","titr":" افزایش طلاق در جامعه نشانه فقر فرهنگی است","describe":" بروجرد - ایرنا - معاون استاندار لرستان و فرماندار بروجرد گفت: افزایش طلاق در جامعه نشانه فقر فرهنگی است که باید راهکارهای مناسب برای این معظل توسط کارشناسان ارائه شود.", "text":"به گزارش ایرنا رضا آریایی روز پنجشنبه در نشست ثبت وقایع حیاتی بروجرد که درمحل فرمانداری این شهرستان برگزار شد، افزود: جامعه امروز ما سرگرم فضای مجازی شده و از کتاب و کتابخوانی فاصله گرفته اند و این موضوع عاملی مهم در بروز آسیب های اجتماعی از جمله طلاق است.وی اظهار داشت: بیشتر اطلاعات، اخبار و برنامه هایی که در فضای مجازی منتشر می شود کذب است و در بسیاری از مسائل طنز و شوخی با هدف مشخص از اتاق فکر بیگانگان انتشار و پخش می شود.فرماندار بروجرد با اشاره به اینکه اطلاعات و اخبار در فضای مجازی با هدف خاص توسط دشمنان منتشر می شود، بیان کرد: مردم باید آگاه باشند و به اطلاعات و اخبار منتشره در فضای مجازی توجه نکنند و راهکارهای مشاوره ای در همه موضوعات مختلف را از کارشناسان دریافت کنند.آریایی اضافه کرد: قبل از ازدواج باید مشاوره توسط متخصصین این رشته ارائه شود و اختلالات روانی که در هر فردی وجود دارد شناسایی و درمان شود.وی ادامه داد: یکی از دلایل مهم کاهش ازدواج و افزایش طلاق در جامعه امروز الگو برداری از زندگی غربی است که تناسبی با فرهنگ اسلامی و ایرانی ما ندارد.معاون استاندار لرستان گفت: بیشتر ازدواج هایی که در جامعه منجر به طلاق می شود در سن پایین و از روی احساسات انجام شده و یا ازدواج هایی هستند که در سن بالا بدور از مصلحت رخ می دهد.آریایی افزود: مشاوره ازدواج باید از دوران دبیرستان و در دانشگاه ها جدی گرفته شود تا جوانانی که قصد ازدواج دارند با آگاهی کامل اقدام نمایند.وی اظهارداشت: مقایسه زیاد بین زندگی غربی و ایرانی در جامعه کانون خانواده ها را از هم پاشیده و باعث مشکلات فراوان از جمله افزایش طلاق شده است.فرماندار بروجرد بیان کرد: یکی از راهکارهای مهم در کاهش طلاق این است که رسانه ها با آگاهی دهی به مردم و استفاده از نظر کارشناسان خبره فرهنگ مردم را در راستای ازدواج موفق بالا ببرند.7190/7273            "}