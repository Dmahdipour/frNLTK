{"onTitr":"","titr":" بوشهر مقام هفتم کشور درکاهش تلفاتث رانندگی را کسب کرد","describe":" بوشهر- ایرنا- مدیرکل راهداری و حمل و نقل جاده ای استان بوشهر گفت: براساس آمار پزشکی قانونی در پنج ماه نخست امسال این استان با کاهش 8 درصدی تلفات نسبت به مدت مشابه سال گذشته رتبه هفتم کشور را کسب کرده است.", "text":"سید حمید رضاعلم روز یکشنبه در گفت وگو با ایرنا افزود: در این مدت 80 نفر براثر حوادث رانندگی در جاده های استان جان باختند این درحالی است که این آمار در سال گذشته 88 نفر اعلام شده است.وی بیان کرد: براساس آمار پزشکی قانونی در پنج ماه نخست سال جاری 52 هزار و38 نفردر کشور براثرحوادث رانندگی جان خود را ازدست داده اند که درمقایسه با مدت مشابه سال گذشته 4.4 درصد افزایش نشان می دهد.مدیرکل راهداری وحمل ونقل جاده ای استان بوشهر کاهش میزان تلفات جاده ای این استان را مرهون رعایت اصول ایمنی توسط رانندگان، تلاش وهمت دستگاه های مسئول ایمنی و تاثیرگذاری رسانه ها درفرهنگ سازی و تشویق مردم به رعایت اصول ایمنی عنوان کرد.وی یادآور شد: وقتی فرهنگ صحیح رانندگی به عنوان یک باور در جامعه مطرح باشد و همگی خود را مقید به رعایت قواعد صحیح رانندگی بدانند نتیجه آن کاهش تلفات رانندگی است.دبیرکمیته ایمنی حمل ونقل وسوانح رانندگی استان با تقدیر از فعالان حوزه ایمنی به دلیل کسب این موفقیت ارزشمند گفت: اداره کل راهداری و حمل ونقل جاده ای، ایمنی عبور و مرور و کاهش تصادف ها و تلفات رانندگی را سرلوحه همه امور خود قرارداده و معتقد است همگرایی و هم آوایی بیشتر دستگاه های مسئول ایمنی و پرهیز رانندگان بویژه جوانان از رفتارهای پرخطر می تواند کاهش بیشترتلفات رانندگی را سبب شود. وی یادآور شد: استان های خراسان شمالی با 19.7 و تهران با13.5درصد بیشترین کاهش واستان های اردبیل با 65.5 و چهارمحال بختیاری با 41.2 درصد بیشترین افزایش تلفات کشور در پنج ماه اول امسال را به خود اختصاص داده اند.6047/6043            "}