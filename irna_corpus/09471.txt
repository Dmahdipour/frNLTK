{"onTitr":"","titr":" برخی روحانیون فقط اشک مردم را در می آورند","describe":" بوشهر- ایرنا- امام جمعه خورموج مرکز شهرستان دشتی گفت:هدف اصلی برخی روحانیون و مداح ها گریه و در آوردن اشک مردم است و مطالبی مطرح می کنند که در هیچ نقالی نوشته نشده است.", "text":"به گزارش ایرنا، حجت الاسلام عبدالحسین مصلح روز چهارشنبه در نشست شورای فرهنگ عمومی شهرستان دشتی افزود: برخی از رسوم ربطی به دین ندارد و برای مردم نظر عرف بر خدا و شرع مقدم دارد.فرماندار دشتی نیز گفت:فرهنگ با مصوبه و بخش نامه اجرا نمی شود و تغییر نگرش ها و عادت ها به یک باره صورت نمی گیرد.عبدالله نادری افزود: خود کسانی که متولی امر هستند باید نسبت به موضوع و مصوباتی که صورت می گیرد عمل کننده باشند و فقط دستور و بخش نامه کفایت نمی کند.وی  تصریح کرد: آگاهی دادن به مردم بهترین راه حل برون رفت از این معضل اجتماعی است و در این راستا بهترین مبنا استفاده از ائمه جمعه و جماعات، بانیان مساجد و شوراها و دهیاران است.رئیس اداره فرهنگ و ارشاد اسلامی شهرستان دشتی نیز گفت: هر چند در امور اجتماعی و در حوزه دینی و مذهبی نکات امید بخش اجتماعی زیادی در شهرستان وجود دارد اما نقاط ضعفی نیز وجود دارد که یکی از آن ها نوع مراسم های ترحیم و ختم اموات است.حمید زارعی ادامه داد: مراسم ختم در جهت تکریم اموات و یا درگذشتگان رسم حسنه ای است ولی به علت بدعت ها و تشریفات زائد به یک معضل بزرگ اجتماعی تبدیل شده است.دبیر شورای فرهنگ عمومی شهرستان دشتی افزود: یکی از علل آن عدم شناخت افراد از فرهنگ ناب اسلام، تفاخر و چشم و هم چشمی است و حتی خانواده هایی که توانایی تهیه لوازم اولیه و ضروری زندگی نیز ندارند در این رسم غلط گرفتارند.شهرستان دشتی با 86 هزار نفر جمعیت در 80 کیلومتری جنوب بوشهر واقع است.7206/6045            "}