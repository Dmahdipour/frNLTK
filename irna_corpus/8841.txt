{"onTitr":" پاراآسیایی 2018؛    ","titr":" آخرین حضور وزنه بردار معلول ایران برای کسب طلای جاکارتا","describe":" جاکارتا- ایرنا- عضو تیم ملی وزنه برداری معلولان ایران به آخرین حضور خود در بازی های پاراآسیایی 2018 جاکارتا اشاره کرد و گفت: با تمام قدرت برای کسب نشان زرین به روی تخته می روم.", "text":"«حمزه محمدی» روز پنجشنبه در گفت و گو با خبرنگار اعزامی ایرنا در حاشیه آئین اهتزاز پرچم مقدس ایران در دهکده بازی ها افزود: دهکده بازی‌های پاراآسیایی در مقایسه با 2 دوره گذشته در چین و کره جنوبی کم و کاستی‌هایی دارد، اما این مشکلات مانع رسیدن به هدف نیست.وزنه بردار معلول دسته 65 کیلوگرم ادامه داد: ذائقه غذایی ایران با اندونزی متفاوت است. با این وجود برای ما که ورزشکار قدرتی هستیم و تغذیه مهم است، اما طعم و مزه نباید خیلی اهمیت داشته باشد و باید به نوعی غذا بخوریم و کار کنیم که در تمرین و مسابقه کم نیاوریم.وی به تمرینات 7 ماه اخیر خود گریزی زد و گفت: هدفم طلای جاکارتا است و  در دوران تمرین متأسفانه یک مصدومیت باعث شد تا اندازه‌ای در کارم خلاء ایجاد شود. اما اکنون آماده حضور در بازی‌های پاراآسیایی و کسب نشان خوشرنگ هستم هر چند پیش‌بینی نوع مدال سخت است. محمدی از دو وزنه‌بردار چینی و یک وزنه‌بردار عراقی به عنوان رقبای خود یاد کرد و افزود: نهایت تلاش را برای کسب مدال خواهم کرد زیرا در بازی‌های پارآسیایی مدال به راحتی به دست نمی‌آید و باید زحمت کشید.محمدی در بازی های پاراآسیایی 2010 گوانگژو چین در دسته 60 کیلوگرم طلا گرفت و در اینچئون 2014 کره جنوبی در دسته 59 کیلوگرم نقره ای شد.تیم ملی وزنه برداری ایران با ترکیب 10 نفر به نام های سیامند رحمان، امیر جعفری ارنگه، سیدحامد صلحی پور اونجی، منصور پورمیرزایی، سید یوسف یوسفی پاشکی، علی اکبر غریب شی، حمزه محمدی، نادر مرادی و سامان رضی در مصاف با حریفان خود طی 6 روز به روی تخته می روند.سومین دوره این بازی ها در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شد.ورزشی**9250**2052**1597            "}