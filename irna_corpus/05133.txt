{"onTitr":"","titr":" تیم های بازرسی، علت وقوع سیل شمال را بررسی می کند","describe":" ساری-ایرنا- معاون رئیس جمهوری و رئیس سازمان مدیریت و برنامه ریزی گفت که  تیم بازرسی از سازمان مدیریت و برنامه ریزی علت وقوع سیل در استان های شمالی کشور را بررسی می کند.", "text":"به گزارش خبرنگار ایرنا، محمدباقر نوبخت که روز دوشنبه برای بررسی وضعیت سیل زدگان مازندران به این استان سفر کرد در بدو ورود به فرودگاه رامسر در گفت و گو با خبرنگاران افزود: سیل اخیر به تاسیسات زیربنایی و عمومی مردم استان های شمالی خسارت وارد کرد که این خسارت ها دولت را نیز نگران کرده است.معاون رئیس جمهوری اظهار داشت: در نخستین نشست هیات دولت در چهارشنبه هفته جاری ( 17 مهرماه) تصمیم اساسی برای اختصاص بودجه مناسب برای کمک به مردم و مرمت زیرساخت ها در هیات دولت اتخاذ می شود.نوبخت گفت: تلاش می شود تا پس از مشخص شدن میزان خسارت ها، بخش اول کمک های دولتی در کمترین زمان به در اختیار استانداران قرار گیرد تا بتوانند مشکلات اولیه را رفع نمایند.وی اضافه کرد: برای مرمت و بازسازی تاسیسات زیربنایی خسارت دیده نیز تصمیم مالی اساسی گرفته می شود و امیدواریم که بتوانیم این خسارت ها را جبران کنیم.بارش باران و سیل جمعه شب هفته گذشته در مازندران به راههای روستایی، چندین دهنه پل ارتباطی اصلی و فرعی، مزارع کشاورزی، تاسیسات آب، برق و مخابرات خسارت زد که تاکنون آمار دقیقی خسارت های ناشی از این حادثه اعلام نشده است.براساس گزارش هواشناسی مازندران شدت بارش در برخی از مناطق مازندران به خصوص رامسر و گلوگاه در شرق استان در حدود 17 سال اخیر بی سابقه بود.  6982/1654            "}