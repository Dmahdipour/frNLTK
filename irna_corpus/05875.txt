{"onTitr":"","titr":" قوه قضاییه تمام قد در کنار دولت ایستاده است","describe":" سنندج - ایرنا - معاون اول قوه قضاییه گفت: برای رفع مشکلات جامعه به صورت تمام قد کنار دولت ایستاده ایم.", "text":"به گزارش ایرنا، حجت الاسلام غلامحسین محسنی ‌اژه‌ای روز یکشنبه در آیین تکریم و معارفه رئیس کل دادگستری کردستان اظهار داشت: موفقیت قوا محدود به ظرفیت خود نیست.وی افزود: در چارچوب ظرفیت های نظام همه قوا باید ضمن توجه ویژه به وظایف خود از ظرفیت های همدیگر استفاده کنند تا شتاب خدمت رسانی در آسایش و آرامش مردم را بیشتر کنند. حجت الاسلام محسنی اژه ای تاکید کرد: دولت باید با توجه به ظرفیت قوای دیگر، همه درک، فهم، تلاش و اقداماتش را برای رفع مشکلات مردم بکار گیرد البته قوه قضاییه در این راستا تمام قد برای کمک به دولت در راستای رفع مشکلات موجود در جامعه ایستاده است. ** کندی شمشیر عدالت مهمترین هدف دشمن استمعاون اول قوه قضاییه با بیان اینکه دشمن هم اکنون علیه چند نهاد بیشتر از همه سم پاشی می کند که قوه قضاییه یکی از مهمترین آنها است، گفت: دشمن با سم پاشی علیه قوه قضاییه به دنبال کند کردن شمشیر عدالت در جامعه است. وی اضافه کرد: مهمترین علت این مساله در این است که اگر قوه قضاییه قدرتمند و تیغش بران باشد مجرمان و مفسدان احساس خطر می کنند و به خودی خود جرایم در جامعه کاهش پیدا می کند. سخنگوی قوه قضاییه افزود: دشمنان با سمپاشی علیه این قوه بدنبال آن هستند که شمشیر عدالت جامعه را کند کرده و دستگاه قضایی را در چشم مردم کُند و کور کند. وی یادآور شد: در این بین باید قضات در کنار تمام مشکلات موجود وظایف خود را به خوبی ادا کنند و اجازه سوء استفاده به دشمن را ندهند. ** حمایت از تولید در اولویت قوه قضاییه است حجت الاسلام محسنی اژه ای با بیان اینکه قدرت اقتصادی یکی از قدرت های جامعه است و دشمنان آن را هدف قرار داده اند، افزود: با توجه به این همه باید به تولید سالم و اشتغال و سرمایه گذاری توجه کرده و برای اعتلای آن کمک کنیم. وی تاکید کرد: برخوردها باید به گونه ای باشد که به تولید لطمه ای وارد نشود و در این راستا از ظرفیت سایر دستگاه های اجرایی، نیروهای مسلح و مردم برای نا امیدی دشمنان، بیشترین استفاده را داشته باشیم. ** دشمنان تداوم خود را تزلزل انقلاب می بینندمعاون اول قوه قضاییه افزود: دشمنان انقلاب اسلامی امروز حیات خودشان را در تزلزل کامل این نظام می بینند از این رو و در برابر نظامی که بر پایه اسلام ناب پایه ریزی شده، به صورت تمام قد و با همه توان ایستادگی می کنند.حجت الاسلام محسنی اژه ای گفت: با تلاش های انقلاب اسلامی، یک لشگر بین‌المللی اسلامی در جهان شکل گرفته که امروز دشمنان از آن احساس خطر می کنند و با رشد آن ترس شان بیشتر می شود.به گزارش ایرنا، آیین تکریم و معارفه رئیس کل دادگستری کردستان با حضور نماینده ولی فقیه در کردستان  و معاون سیاسی امنیتی و اجتماعی استاندار کردستان و جمعی از مدیران این استان برگزار شد.آیت الله صادق آملی لاریجانی رئیس قوه قضاییه چهارشنبه هفته گذشته در حکمی محمدرضا مترقب را به عنوان رئیس شعبه اول دادگاه تجدید نظر و رئیس کل جدید دادگستری استان کردستان منصوب کرد.علی اکبر گروسی در 14 سال گذشته عهده دار رئیس کل دادگستری استان کردستان بود.3034/9102            "}