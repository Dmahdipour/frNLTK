{"onTitr":"","titr":" خدمات شهرداری تهران در آیین پیاده روی اربعین","describe":" تهران- ایرنا- مسئول سازمان بسیج شهرداری تهران با اشاره به آمادگی شهرداری تهران برای ارائه خدمات به زائران اربعین حسینی گفت: موکب علی بن موسی الرضا (ع) 10 روز قبل از اربعین به صورت شبانه روزی آماده ارائه خدمات به زائران است.", "text":"به گزارش روز سه شنبه روابط عمومی سازمان بسیج شهرداری تهران، مجتبی سالک افزود: این موکب آمادگی پذیرایی روزانه از 10 هزار نفر را دارد. وی اظهارداشت: موکب علی بن موسی الرضا (ع) در مسیر شهر نجف به کربلا در کنار عمود 707 و در مساحتی به وسعت 6 هکتار برپا شده است.مسئول سازمان بسیج شهرداری تهران خاطرنشان کرد: در این موکب امکاناتی شامل 6 هزار متر خوابگاه، 375 متر مربع درمانگاه، 90 دستگاه حمام و 120چشمه سرویس بهداشتی در نظر گرفته شده است.سالک گفت: امسال هزینه های موکب علی بن موسی الرضا (ع) با کمک خیرین شهر تهران تامین و حدود 400 نفر خادم با تجربه جهادی از کارکنان شهرداری به صورت افتخاری برای حضور در این موکب گزینش شده و با هزینه خودشان در این موکب ها حاضر می شوند و هیچ گونه حقوق، دستمزد یا حق ماموریتی دریافت نخواهند کرد.وی از برپایی کلینیک درمانی با همکاری بسیج شرکت شهر سالم خبر داد و خاطرنشان کرد: با کمک خیرین بیش از 375 متر مربع فضای درمانی دائمی در این موکب احداث شده و 25 نفر پزشک مجرب شامل جراح، پزشک عمومی، زنان، اطفال، ارتوپد، دندانپزشک و پرستار به منظور درمان زائران حسینی در این درمانگاه ها حضور پیدا می کنند. مسئول سازمان بسیج شهرداری تهران به اقدامات فرهنگی بسیج شهرداری تهران اشاره کرد و گفت: فضا سازی محیطی فرهنگی، برگزاری نمازهای جماعت در سه نوبت، برپایی مراسم ها و هیئات با حضور مداحان اهل بیت عصمت و طهارات علیهم السلام و سخنرانان برجسته کشور، برپایی غرفه های احکام ویژه بانوان و آقایان، غرفه خیاطی، تعمیر کیف و کفش، تعمیر ویلچر، چادر ماساژ و طب اسلامی و آریشگاه مردانه از جمله اقدامات فرهنگی است که در این ایام انجام می شود.تهرام/9353 / 1539            "}