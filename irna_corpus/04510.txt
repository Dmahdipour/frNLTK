{"onTitr":"","titr":" تماشاخانه مشایخی میزبان روایت سرکشی رخش رام رستم","describe":" تهران- ایرنا- سرکشی رخش رام رستم؛ از شامگاه گذشته، 15 مهرماه در تماشاخانه مشایخی، روایتگر خان هشتم شاهنامه فردوسی شد.", "text":"نویسنده و کارگردان «روایت سرکشی رخش رام رستم» روز دوشنبه در گفت و گو با خبرنگار ایرنا اظهار داشت: دوره خوانی و تمرین این اثر هنری از بهمن سال گذشته توسط عوامل و بازیگران گروه آغاز شد.رضا بیغشی با توضیح اینکه با هدف شناخت «خان هشتم» شاهنامه فردوسی و کشته شدن رستم توسط اسبش به این اثر هنری پرداخته است، افزود: در این نمایش نگاه خاص و متفاوتی به داستان های شاهنامه شده و روایت خان آخر نیز توسط دو بازیگر زن و مرد به تصویر کشیده می شود.در خلاصه این نمایش آمده است که رستم برای گرفتن باژ ایران به میگساری با سلطان کابل می نشیند اما سلطان کابل از پیری و مستی رستم سوءاستفاده و او را به شکار دعوت می‌کند که دام ا‌ست؛ حال رستم تصمیم می‌گیرد.به گزارش ایرنا، زهرا مبهم و رضا رسولی پور بازیگران این نمایش هستند و «روایت سرکشی رخش رام رستم» با رویکرد اساطیری برگرفته از رزم اسطوره شاهنامه با سلطان کابل است که کارگردان این اثر نمایشی با شیوه، فرم و توانایی بازیگران در تماشاخانه استاد مشایخی در تهران از دیشب آن را بر روی صحنه برد.اجرای این نمایش تا دوم آبان ماه از ساعت 20:30 هرشب به مدت 50 دقیقه در تماشاخانه استاد مشایخی واقع در ضع شمال غربی چهارراه ولیعصر(عج)ادامه دارد.تهرام/7247// 1008**1055            "}