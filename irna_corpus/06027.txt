{"onTitr":"","titr":" واکسیناسیون 35 هزار نوبت سر دام در اردکان انجام شد","describe":" یزد- ایرنا- رئیس شبکه دامپزشکی اردکان گفت: امسال ‌‌بیش از 35 هزار نوبت سر دام به منظور پیشگیری از بیمارهای واگیردار در این شهرستان، واکسیناسیون شدند .", "text":"شهرام شاکر روز یکشنبه به مناسبت روز دامپزشک در گفت و گو با ایرنا افزود: همچنین به منظور کنترل و پیشگیری بیماری های مشترک بین انسان و دام ضمن واکسیناسیون حدود 5 هزار نوبت سر دام ها ، 119 مورد تست سرمی مشمشه ، 582 مورد تست سرمی بروسلوزی و 856 مورد تست سل انجام شد.وی اضافه کرد: ‌در این خصوص 12 راس گاو آلوده به سل گاوی و چهار راس گاو و 19 راس گوسفند و بز مبتلا به بروسلوزی شناسایی و کشتار شده است .رئیس شبکه دامپزشکی اردکان تصریح کرد: به منظور نظارت بهداشتی بر لاشه دام های کشتاری، 727 راس دام سنگین و 5 هزار و 404 راس دام سبک مورد بازرسی قرار گرفتند که هفت لاشه به دلیل غیر قابل مصرف بودن، حذف و معدوم شد .شاکر در ادامه یادآور شد: آمار جوجه ریزی 6 ماهه اول سال بیش از یک میلیون و 380 هزار قطعه بوده و علی رغم وجود کانون های آنفولانزای فوق حاد طیور در استان، تاکنون این بیماری در شهرستان اردکان مشاهده نشده است .مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}