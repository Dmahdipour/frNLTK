{"onTitr":" وزیر صنعت:    ","titr":" دولت از سیل زدگان استان های شمالی حمایت می کند","describe":" نوشهر - ایرنا - وزیر صنعت، معدن و تجارت گفت که دولت از سیل زدگان استان های شمالی حمایت می کند و تلاش دارد تا با اقدامات خود خسارت های به وجود آمده را جبران نماید.", "text":"به گزارش خبرنگار ایرنا ، محمد شریعتمداری عصر سه شنبه در جریان بازدید از واحدهای صنعتی خسارت دیده ناشی از سیل اخیر شهرستان تتنکابن در گفت و گو با خبرنگار ایرنا افزود: سیل اخیر در مازندران و بویژه غرب استان خسارت هایی را به واحد های صنعتی و صنفی وارد کرده و باید اعتباراتی برای جبران آسیب ها تخصیص یابد.وی اظهار داشت: بررسی میزان خسارت ها تا چند روز آینده به اتمام می رسد و دولت مصوبه ای را برای تامین اعتبار مورد نیاز برای واحدهای صنعتی و صنفی آسیب دیده در نظر خواهد گرفت.بر اساس ارزیابی های اولیه و گزارشی که به وزیر صنعت ارائه شد، در سیل اخیر به ۲۰ واحد تولیدی و ۲۰۰ واحد صنفی در غرب مازندران خسارت وارد شد.شریعتمداری همچنین به واحدهای مسکونی آسیب دیده روستاهای تنکابن نیز اشاره کرد و بیان داشت: متاسفانه به دلیل سیل اخیر بسیاری از واحد های مسکونی دچار آبگرفتگی شده اند و باید برنامه ریزی لازم برای کمتر کردن آلام مردم صورت گیرد.وی افزود: خوشبختانه خدمات چهارگانه در بسیاری از روستاها برقرار شده و امیدواریم با تلاش همه جانبه مسئولان مشکلات سایر روستاهای آسیب دیده نیز برطرف گردد.وزیر صنعت گفت: حضور همه جانبه مسئولان و نیروهای امدادی در مناطق سیل زده باعث دلگرمی مردم آسیب دیده شده و باید این روند تا نتیجه نهایی ادامه یابد.سیل اخیر بیش از هفت هزار میلیارد ریال به تاسیسات زیربنایی، کشاورزی، واحدهای مسکونی و تجاری و راههای اصلی و فرعی مازندران خسارت وارد کرد.بارش شدید باران و سیلات روزهای جمعه و شنبه باعث بروز خسارت به بخش های زیربنایی استان بخصوص غرب مازندان شده است.شهرستان 165 هزار نفری تنکابن در غرب مازندران واقع است./1602/7513/1654            "}