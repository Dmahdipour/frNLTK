{"onTitr":"","titr":" سطح آب زیرزمینی لرستان هرسال 40میلیون لیتر کاهش می یابد","describe":" خرم آباد - ایرنا - مدیرعامل شرکت آب منطقه ای لرستان گفت: طی 10 سال گذشته تاکنون به ازای هرسال سطح آب‌های زیرزمینی استان حدود 40 میلیون متر مکعب کاهش یافته است.", "text":"به گزارش ایرنا ، رضا میرزایی روز سه شنبه در گفت و گو با خبرنگاران اظهار داشت: برآوردهای لازم در این خصوص بر اساس اندازه گیری تغییرات سطح و حجم منابع آب زیرزمینی در محدوده های مطالعاتی لرستان صورت گرفته است.وی گفت: در 10 سال گذشته تاکنون در مجموع سطح آب های زیرزمینی آبخوان های آبرفتی حدود چهار متر کاهش داشته است.میرزایی ادامه داد: بیشترین کاهش سطح منابع آب زیرزمینی در استان لرستان در بلندمدت مربوط به دشت های کوهدشت و رومشکان به ترتیب با 22.5 و هشت متر می باشد.وی بیان کرد: کسری مخزن سفره آب زیرزمینی دشت کوهدشت در این مدت 164 میلیون مترمکعب و دشت رومشکان 24 میلیون متر مکعب می‌باشد و کاهش منابع آب زیرزمینی در این مناطق به اندازه‌ ای بوده که موجب ممنوعه شدن این 2 دشت شده است.مدیرعامل شرکت آب منطقه ای لرستان گفت : خروجی آب های سطحی استان لرستان در سال آبی ۹۷-۹۶ حدود هفت میلیارد مترمکعب بوده که از این حدود چهار میلیارد و ۴۸۰ میلیون مترمکعب روان آب‌های تولیدی استان و  ۲ میلیارد و ۵۲۰ میلیون مترمکعب روان آب های ورودی از استان‌ های همجوار به داخل لرستان است./6060/3210            "}