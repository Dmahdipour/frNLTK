{"onTitr":"","titr":" مسابقه چهارجانبه تکواندو در بازرگان برگزار شد","describe":" ارومیه- ایرنا- مدیر ورزش و جوانان بازرگان گفت: مسابقات چهار جانبه تکواندو با حضور 120 ورزشکار از چهار شهر ماکو، شوط، چالدران و بازرگان در 2 رده سنی خردسالان و نونهالان برگزار شد.", "text":"عیسی محمدزاده روز شنبه در گفت و گو با خبرنگار ایرنا بیان کرد: این مسابقه به مناسبت گرامیداشت هفته دفاع مقدس و بزرگداشت یاد و خاطره شهدای بازرگان در ورزشگاه امام علی (ع) به مدت یک روز برگزار شد که در رده سنی خردسالان تیم های بازرگان با 62 امتیاز و شوط با 34 امتیاز و ماکو با 32 امتیاز اول تا سوم شدند.وی اضافه کرد: در رده سنی نونهالان نیز بازرگان با کسب 59 امتیاز مقام اول را به دست آورد، چالدران با 17 امتیاز دوم شد و شوط با 11 امتیاز برسکوی سوم ایستاد.وی هدف از برگزاری این دوره از مسابقات را علاقه‌مند کردن ورزشکاران به رشته تکواندو و اهتمام به رشد و شکوفایی استعدادهای تکواندوکاران در شهرهای شمال آذربایجان غربی عنوان کرد.به گزارش ایرنا، بازرگان یکی از شهرهای شمالی استان آذربایجان غربی است که در مرز ایران با ترکیه قرار دارد.ماکو، شوط، پلدشت، چالدران نیز از جمله شهرهای شمالی آذربایجان غربی به شمار می روند.7132/2093            "}