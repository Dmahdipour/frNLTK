{"onTitr":" نماینده مجلس:    ","titr":" مسئولان برای مقاوم سازی مدارس فرسوده کردستان همت کنند","describe":" سنندج - ایرنا - نماینده مردم شهرستان های سنندج، کامیاران و دیواندره در مجلس شورای اسلامی بر تلاش مضاعف مسئولان در راستای مقاوم سازی مدارس فرسوده استان کردستان تاکید کرد.", "text":"به گزارش خبرنگار ایرنا، سید احسن علوی روز سه شنبه در مراسم قرائت پیام مهر در دبیرستان شهیده مهری رزاق طلب سنندج به جانباختن دانش آموز کلاس اول ابتدایی در روستای گرماش بدلیل تخریب دیوار حیاط مدرسه اشاره کرد و افزود: ساختمان مدارس فرسوده زیادی در استان وجود دارد.وی اظهار داشت: تمام مدارس فرسوده استان باید بهسازی و ترمیم شوند تا دانش آموزان با راحتی خیال و آرامش کامل در آنها تحصیل کنند.نماینده مردم شهرستان های سنندج، کامیاران و دیواندره در مجلس شورای اسلامی یادآور شد: مسئولان باید تلاش مضاعفی در راستای مقاوم سازی مدارس فرسوده در سطح استان داشته و از هیچ کوششی در این زمینه دریغ نکنند.علوی تاکید کرد: گاهی اوقات دیده می شود فشارهایی مبنی بر تعیین فردی که در ستاد تبلیغاتی یکی از نمایندگان مردم در مجلس فعالیت داشته به عنوان مدیر مدرسه اعمال می شود که بسیار اشتباه است.وی گفت: فردی باید به عنوان مدیر مدرسه انتخاب شود که علاوه بر دانش مدیریت، روانشناس خوبی هم باشد تا دانش آموزان بتوانند به راحتی نیاز و احساس خود را به او منتقل کنند.نایب رئیس کمیسیون عمران مجلس شورای اسلامی اضافه کرد: مدیر باید مدرسه را به گونه ای اداره و رصد کند که میزان آسیب ها در آن به حداقل ممکن برسد.وی با اشاره به اینکه دانش آموز باید در مدارس احساس آزادی کند، اظهار داشت: شادی و نشاط باید همواره در مدارس برقرار باشد و مسئولان شرایط لازم را برای ایجاد چنین فضایی فراهم کنند.علوی با بیان اینکه دولت تنها مرجع تامین امنیت نیست، افزود: تامین امنیت اجتماعی و فردی با همکاری آحاد جامعه قابل برقراری است. نماینده مردم شهرستان های سنندج، کامیاران و دیواندره در مجلس شورای اسلامی یادآور شد: اگر در 24 ساعت ارزش پول ملی کاهش یابد و یا فردی بدلیل نگرانی از آینده ازدواج نکند و یا خودرویی به سرقت رود، ناامنی در جامعه ایجاد می شود.وی تاکید کرد: اگر امروز در جامعه ما امنیت برقرار است به این دلیل است که همه ما تمامیت ارضی و کشور خود را قبول داریم.فرمانده انتظامی استان کردستان هم در این مراسم گفت: نیروی انتظامی در کنار جوانان برای آگاه سازی جامعه از تهدیدات دشمنان، حضور دارد.سردار مسعود خرم نیا اظهار داشت: دشمن می خواهد به جامعه القا کند که جوانان ما با مشکل مواجه هستند لذا باید این قشر بیشتر قدر خود را بدانند و فریب دشمن را نخورند.وی با اشاره به اینکه جوانان ظرفیت بالایی برای توسعه کشور دارند، افزود: دانش آموزان نماینده خانواده در مدرسه هستند و می توانند از طریق آموزش هایی که دریافت می کنند بین پلیس و خانواده ارتباط برقرار کنند.فرمانده انتظامی استان کردستان اضافه کرد: دانش آموزان در مدارس باید با تهدیدها، آسیب ها و راه های مقابله با آن آشنا شوند و در مصونیتی قرار گیرند که باعث رشد و تعالی آنها می شود.در سال تحصیلی جاری 290 هزار دانش آموز مقاطع سه گانه (ابتدایی، متوسطه اول و دوم) در سه هزار و 800 مدرسه استان کردستان مشغول به تحصیل هستند.6108/9102            "}