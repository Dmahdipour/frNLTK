{"onTitr":" کاردار جدید عراق در ایران:    ","titr":" روادید ثبت نام کنندگان اربعین از فردا تحویل می شود","describe":" تهران - ایرنا - نصیر عبدالمحسن کاردار جدید عراق در ایران ضمن اشاره به وقفه ایجاد شده در صدور روادید گفت: تا ساعات آینده روند صدور روادید آغاز خواهد شد و از فردا روادید ثبت نام کنندگان آماده تحویل خواهند بود.", "text":"به گزارش ایرنا از پایگاه اطلاع رسانی وزارت کشور، نصیر عبدالمحسن کاردار جدید عراق در ایران با شهریار حیدری دبیر ستاد مرکزی اربعین به منظور هماهنگی بیشتر امور مربوط به اربعین امسال و صدور روادید دیدار و گفت وگو کرد.نصیر عبدالمحسن با بیان این که هدف ما تسهیل امور زائران گفت: حدود 25 نیروی پشتیبانی در سفارت و تعداد 140 نفر نیرو نیز در دفاتر موقت مستقر شده اند تا روند صدور روادید را سریع تر و آسان تر کنند.وی افزود: براساس آمار از دفاتر بیست گانه و چهار کنسولگری فعال در حدود 45هزار گذرنامه ثبت نام شده است که به زودی روادید آنها آماده خواهد شد.کاردار جدید عراق اظهار کرد: به منظور جلوگیری از هرگونه وقفه در کار، تمام دفاتر صدور روادید به صورت شبانه روزی فعال خواهند بود.نصیر عبدالمحسن ضمن اشاره به وقفه ایجاد شده در صدور روادید گفت: تا ساعات آینده روند صدور روادید آغاز خواهد شد و از فردا روادید ثبت نام کنندگان آماده تحویل خواهند بود.وی درخصوص اتباع خارجی حاضر در ایران نیز گفت: همانند سال گذشته به عراقی های مقیم ایران روادید صادر خواهد شد و همچنین افغانستانی های مقیم ایران هم براساس سازوکارهای مورد توافق و در چارچوب توافقات انجام شده با ایران روادید حضور در مراسم اربعین را دریافت خواهند کرد.شهریار حیدری دبیر ستاد مرکزی اربعین ضمن ابزار خشنودی از حضور نصیر عبدالمحسن در این سمت گفت: با توجه به سابقه فعالیت و مسئولیت های شما در ایران و با این میزان از تجربه به خوبی مسائل را می توان حل کرد.وی ضمن تشکر از حضور به موقع دفاتر موقت و نیروهای پشتیبانی اظهار کرد: این گروه کمال همکاری را با سازمان حج و زیارت داشته اند.      حیدری تاکید کرد: سفیر عراق روز سه شنبه گذشته تهران را ترک کرده است و به همین دلیل نیاز به مسئولی بود که دستور صدور روادید را به دفاتر و کنسولگری صادر کند که خوشبختانه با حضور کاردار جدید این کشور امروز این دستور به مسئولان دفاتر و کنسولگری ها صادر شد و روند صدور روادید از امروز عصر به طور رسمی آغاز خواهد شد که ان شاءالله ظرف مدت 24 ساعت روادید افرادی که ثبت نام کرده اند، آماده خواهد شد.با پایان ماموریت راجح الموسوی سفیر عراق در تهران وی روز سه شنبه گذشته تهران را ترک کرد و نصیر عبدالمحسن به عنوان کاردار جدید بغداد در تهران منصوب شد.سیام**1751**1535            "}