{"onTitr":"","titr":" احتمال رگبار پراکنده در آسمان خوزستان پیش بینی می شود","describe":" اهواز - ایرنا - مدیر کل هواشناسی خوزستان گفت: آسمان استان تا 24 ساعت آینده صاف تا قسمتی ابری با احتمال رگبار پراکنده و رعد و برق در نواحی شرقی، شمالی و ارتفاعات پیش بینی می شود.", "text":"محمد سبزه زاری چهارشنبه در گفت و گو با خبرنگار ایرنا اظهار داشت: میزان بارندگی در 24 ساعت گذشته در حسینیه 0.01 و شوش 0.8 میلی متر گزارش شده است.وی افزود: در 24 ساعت آینده برخی نقاط استان در بعضی ساعات همراه با وزش باد قابل ملاحظه و گرد و غبار محلی به ویژه در مناطق جنوبی و مرکزی و مه رقیق صبحگاهی در شهرهای ساحلی همراه است.سبزه زاری ادامه داد: در 24 ساعت گذشته آبادان با  43 و دهدز با  19درجه سانتیگراد به ترتیب گرمترین و خنک ترین نقاط استان و  حداکثر دمای اهواز 41 و حداقل  24 درجه سانتیگراد گزارش شده است.3004/6002            "}