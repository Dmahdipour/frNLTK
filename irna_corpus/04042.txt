{"onTitr":"","titr":" ریزش کوه در مسیر مرند-جلفا خسارت نداشت","describe":" تبریز- ایرنا- فرماندار شهرستان جلفا گفت: ریزش کوه در مسیر مواصلاتی جلفا- مرند هیچ گونه خسارت جانی و مالی نداشت.", "text":"صادق احمدی شامگاه دوشنبه در گفت و گو با ایرنا با اعلام اینکه عصر امروز بر اثر ریزش کوه و سنگ های بزرگ به جاده در محدوده تونل دره دیز در مسیر جلفا- مرند این مسیر بسته شد، گفت: در زمان وقوع حادثه خوشبختانه خودرویی در مسیر وجود نداشته و خسارت جانی و مالی برجا نگذاشته است.وی اعلام کرد: با کمک راهداری و پلیس راهنمایی و رانندگی سنگ های بزرگ از مسیر برداشته شده است.فرماندار جلفا با اشاره به اینکه مسیر خاکی برای تردد خودروها جایگزین شده است، گفت: عوامل راهداری و پلیس راهنمایی و رانندگی در حال ایمن سازی مسیر بوده و در محل مستقر هستند تا از بروز اتفاق ناگوار جلوگیری شود.تونل دره دیز در فاصله 10 کیلومتری جلفا واقع است.شهرستان جلفا در 125 کیلومتری تبریز قرار گرفته است./3071/6120            "}