{"onTitr":" رئیس سازمان جهاد کشاورزی سیستان و بلوچستان:    ","titr":" خشکسالی سطح زیر کشت زمین های کشاورزی استان را کاهش داد","describe":" زاهدان - ایرنا - رئیس سازمان جهاد کشاورزی سیستان و بلوچستان گفت: این استان 420 هزار هکتار زمین کشاورزی قابل کشت دارد اما بدلیل محدودیت منابع آبی ناشی از خشکسالی های پی در پی، بین 45 تا 70 درصد آن به زیرکشت محصولات باغی و زراعی می رود.", "text":"به گزارش ایرنا مجتبی پیری روز پنجشنبه در نشست کمیسیون کشاورزی مجلس شورای اسلامی با متولیان بخش کشاورزی سیستان و بلوچستان در چابهار اظهار داشت: خشکسالی های اخیر بویژه سال زراعی گذشته خسارت سنگینی به کشاورزان این استان وارد کرده است.وی ادامه داد: جهاد کشاورزی تولید کنندگان را به سمت توسعه طرحهایی که نیاز آبی کمتری دارند هدایت می کند.رئیس سازمان جهاد کشاورزی سیستان و بلوچستان با اشاره به مشکلات عدیده کشاورزان و دامداران خسارت دیده از خشکسالی حمایت بیشتر از بخش کشاورزی در تدوین لایحه بودجه سال آینده، پرداخت خسارت ناشی از خشکسالی از طریق مدیریت بحران و صندوق بیمه بخش کشاورزی، اجرای مفاد کامل قانون بخشودگی سود جرایم و استمهال وام‌های خسارت دیدگان این بخش در استان را خواستار شد.پیری با اشاره به توانمندی های بخش کشاورزی سیستان و بلوچستان اظهار داشت: سالیانه پنج میلیون تن انواع محصولات زراعی، باغی، دامی، شیلاتی، جنگل و مرتع در این استان قابل تولید است.وی افزود: سیستان و بلوچستان از لحاظ تولید محصولات گرمسیری، خرما، محصولات خارج از فصل، گوشت قرمز، ظرفیت دامپروری و محصولات شیلاتی دارای جایگاه ویژه ای در کشور است.پیری با اشاره به نگاه ویژه دولت به طرح ‌های توسعه آب و خاک سیستان و بلوچستان گفت: طرح‌ بزرگ انتقال آب با لوله به 46هزار هکتار از اراضی دشت سیستان با اعتبار850 میلیون دلار با 66.7 درصد پیشرفت فیزیکی، اجرای 100هزار هکتار آبیاری تحت فشار در مرکز و جنوب که تا کنون بیش از 30هزار هکتار آن اجرایی شده و برنامه توسعه سواحل مکران از مهمترین طرح‌های در حال اجرای بخش کشاورزی این استان است.به گزارش ایرنا نشست کمیسیون کشاورزی مجلس شورای اسلامی با متولیان بخش کشاورزی سیستان و بلوچستان با هدف بررسی مسائل و مشکلات بخش کشاورزی، آب و منابع طبیعی این استان در چابهار برگزار شد.در این نشست احمد علی کیخا رئیس کمیسیون کشاورزی مجلس شورای اسلامی، شماری از اعضای کمیسیون کشاورزی، نماینده مردم چابهار، کنارک، نیکشهر و قصرقند در مجلس شورای اسلامی، مسئولان استانی و بهره برداران بخش کشاورزی شرکت داشتند.چابهار به عنوان تنها بندر اقیانوسی ایران و سرزمین موج و مرجان در فاصله 645 کیلومتری جنوب زاهدان مرکز استان سیستان و بلوچستان از 3 شهر به نام های چابهار، پلان و نگور، سه بخش مرکزی، دشتیاری و پلان، 6 دهستان و 438 روستا تشکیل شده است.7316**3213            "}