{"onTitr":"","titr":" نیروی انتظامی از ارکان موثر امنیت جامعه است","describe":" شهرری- ایرنا- فرماندار شهرستان ری گفت: بدون شک زمینه رشد و توسعه هر کشوری در سایه امنیت تحقق خواهد یافت و این مهم از وظایف نیروی انتظامی است.", "text":"به گزارش ایرنا، هدایت الله جمالی پور شامگاه چهارشنبه در دیدار با مسئولان نیروی انتظامی این شهرستان اظهار داشت: نیروی انتظامی بخش مهمی از پازل نیروهای مسلح است و مدال افتخارملی و پناه مردم است.وی تصریح کرد: امروز پلیس با تلاش شبانه روزی و برخورد جدی با قانون شکنان توانسته است، امنیت و آرامش را در جامعه برقرار کند.جمالی پور با بیان اینکه کار نیروی انتظامی سخت و پیچیده است، افزود: ماموران جان بر کف نیروی انتظامی با هوشیاری و بر اساس قانون اقدامات خود را انجام می‌دهند تا مردم همواره در آرامش زندگی کنند.وی تصریح کرد: رابطه خوب نیروی انتظامی با دستگاه قضایی سبب حفظ وحدت و کاهش جرم و جنایت شده و از اختلال در جامعه جلوگیری می شود.معاون استاندار تهران بیان اینکه نیروی های مسلح در مورد امنیت مردم با کسی شوخی ندارند، تصریح کرد: به رغم وجود برخی مشکلات، نیروی انتظامی هیچگاه به بن بست نرسیده و مشکلات را پشت سر گذاشته است.وی تاکید کرد: این نیروی مقتدر با اقتدار مقابل اشرار و قانون شکنان ایستاده و هیچگاه با مخلان نظم و امنیت مماشات نکرده است.فرماندار ری با بیان اینکه مردم ایران اسلامی، مردمی آگاه و بصیر هستند، افزود: ملت قدردان کسانی هستند که صادقانه به آنها خدمت رسانی می کنند.وی گفت: وظیفه شناسی، اخلاق مداری، تعهد، ایمان و روحیه بالای ماموران انتظامی ری سبب ایجاد نظم اجتماعی و بالا رفتن سطح امنیت در این شهرستان شده است.فرماندار ری به همراه برخی از مسئولان این شهرستان شامگاه چهارشنبه به مناسبت هفته نیروی انتظامی از سرکلانتری ری بازدید و در پایان با اهدای لوح از مسئولان نظم و امنیت این شهرستان تجلیل کردند.از سیزدهم تا نوزدهم مهرماه با شعار« پلیس مقتدر، امین مردم» به عنوان هفته نیروی انتظامی نامگذاری شده است.1970/6003            "}