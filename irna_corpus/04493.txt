{"onTitr":"","titr":" دزدهای مسلح بانک انصار کاشان دستگیر شدند","describe":" کاشان- ایرنا- سارقان مسلح شعبه بانک انصار خیابان اباذر کاشان با تلاش ماموران انتظامی پس از چهار ساعت در استان سمنان دستگیر شدند.", "text":"به گزارش ایرنا، فرمانده انتظامی کاشان روز دوشنبه به خبرنگاران گفت: ساعت هشت و 23 دقیقه صبح امروز 2 تن با سلاح گرم وارد بانک انصار شعبه خیابان اباذر کاشان شده و پس از سرقت 230 میلیون ریال وجه نقد ، متواری شدند. سرهنگ علی پورکاوه افزود: چهار دقیقه پس از گزارش موضوع، ماموران انتظامی در محل حضور یافتند و کار بررسی صحنه جرم و شناسایی دزدهای مسلح نقابدار در دستور کار قرار گرفت. وی بیان کرد: ماموران انتظامی در نهایت پس از نزدیک به چهار ساعت متهمان را در شهرستان گرمسار از توابع استان سمنان دستگیر کردند. فرمانده انتظامی کاشان افزود : دستگیر شدگان برای بررسی بیشتر و رسیدگی قضائی در حال انتقال به کاشان هستند. کاشان در 200 کیلومتری شمال اصفهان واقع است. 6136            "}