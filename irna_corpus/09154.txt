{"onTitr":"","titr":" زباله گردهای بجنورد شناسنامه دار شدند","describe":" بجنورد- ایرنا- مدیرعامل سازمان مدیریت پسماند شهرداری بجنورد گفت: اطلاعات عمده زباله گردهای این شهر گردآوری و برنامه لازم برای مقابله و برخورد با آنها تدوین شده است.", "text":"روح الله عظیمی روز پنجشنبه در گفتگو با خبرنگار ایرنا با اشاره به دزدیده شدن بیشتر زباله های خشک شهر توسط زباله گردان، افزود: برخی دلسوزی ها مانع از اجرای این برنامه و مقابله با این افراد شده است.وی اظهار کرد: در نیمه نخست امسال بیش از 26 هزار تن زباله در مرکز استان خراسان شمالی جمع آوری شده که کمتر از 10 درصد آن قابلیت بازیافت دارد.وی افزود: از زباله جمع آوری شده 80 درصد مواد غذایی و زباله های تر، 10 درصد شیشه و مواد خشک غیرقابل بازیافت و تنها حدود 10 درصد موادی است که در چرخه بازیافت قرار می گیرد.عظیمی اظهار کرد: متاسفانه میزان تولید و جمع آوری زباله تر در استان، به علت جمع آوری زباله های خشک توسط زباله گردها، از میانگین کشوری بیشتر است و بیشترین نفع زباله های خشک نصیب مافیای زباله می شود.مدیرعامل سازمان مدیریت پسماند شهرداری بجنورد افزود: تردد و فعالیت زباله گردها در سطح شهر، علاوه بر ضایع کردن این سرمایه عمومی، چهره شهر را نازیبا کرده و بهداشت عمومی را به مخاطره می اندازد.عظیمی در خصوص نحوه فعالیت این مرکز در زمینه تفکیک زباله اظهار کرد: هم اکنون یک مرکز جمع آوری زباله در سطح شهر فعالیت داشته و کار تفکیک زباله تر و خشک از مبدا را انجام می دهد.وی گفت: شماره تماس 32248700 برای پذیرش اشتراک منازل  بجنورد در نظر گرفته شده که شهروندان می توانند پس از تفکیک زباله در منازل، با این شماره تماس گرفته و زباله خشک خود را تحویل دهند.مدیرعامل سازمان مدیریت پسماند شهرداری بجنورد افزود: تا کنون با اجرای این طرح حدود 2 هزار و 400 نفر از شهروندان بجنورد عضو این سامانه شده و اشتراک دریافت کرده اند.وی اظهار کرد: همچنین در راستای فرهنگ سازی، طرح آموزش تفکیک زباله در مدارس شهر عملیاتی شده و در 2 مجتمع مسکونی شهر نیز آموزش های لازم به همراه سطل های تفکیک زباله ارائه می شود.عظیمی بیان کرد: میانگین تولید زباله در نقاط شهری استان به ازای هر نفر 619 گرم در روز است و حال آنکه متوسط این شاخص در کشور 650 گرم است.وی افزود: این میزان در نقاط روستایی به دلیل استفاده مجدد از برخی زباله های قابل بازیافت و استفاده کمتر از پلاستیک و دور ریزی کمتر مواد غذایی حدود 300 گرم به ازای هر نفر است.مدیرعامل سازمان مدیریت پسماند شهرداری بجنورد با تاکید بر لزوم فرهنگ سازی در بین خانواده ها برای کاهش میزان تولید زباله افزود: به ازای هر تن زباله بیش از 400 لیتر شیرابه تولید می شود در حالی که شهروندان می توانند نقش موثری در کاهش رطوبت زباله داشته باشند.بجنورد، مرکز استان خراسان شمالی 210 هزار نفر جمعیت دارد. ط/5132            "}