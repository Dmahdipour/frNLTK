{"onTitr":" در جلسه شورای عالی هماهنگی اقتصادی:    ","titr":" بانک مرکزی به انتشار اوراق مشارکت ارزی - ریالی مجاز شد","describe":" تهران - ایرنا - بانک مرکزی جمهوری اسلامی ایران با تصویب شورای عالی هماهنگی اقتصادی سران قوا اوراق مشارکت ارزی - ریالی منتشر می کند.", "text":"به گزارش ایرنا از پایگاه اطلاع رسانی ریاست جمهوری، شورای عالی هماهنگی اقتصادی سران قوا در جلسه امروز - سه شنبه - خود در ادامه بررسی اختیارات مورد نیاز بانک مرکزی جمهوری اسلامی ایران در مورد بازار ارز و پول موارد جدیدی را تصویب کرد.در این جلسه که با حضور سران قوای مقننه و قضاییه و به ریاست حجت الاسلام و المسلمین حسن روحانی برگزار شد، تصویب کرد: بانک مرکزی مجاز به انتشار اوراق مشارکت ارزی –ریالی است.بر اساس این مصوبه، بانک مرکزی موظف است تمهیدات و تسهیلات لازم را برای خرید و فروش فوری ارز حاصل از صادرات پتروشیمی و فولاد و دیگر محصولات صادراتی که توسط صادر کنندگان عرضه می شود در بازار ثانویه ارز فراهم کند.با تصویب شورای عالی هماهنگی اقتصادی سران قوا همچنین بانک مرکزی جمهوری اسلامی مجاز به عملیات بازار باز است و می تواند برای اعمال سیاست پولی، نسبت به خرید و فروش اوراق مالی - اسلامی منتشره توسط دولت اقدام کند.همچنین شورای عالی هماهنگی اقتصادی سران قوا به منظور تشویق سرمایه گذاری و جذب منابع ارزی، اتباع دولت های خارجی در صورتی که حداقل 250 هزار دلار جهت سرمایه گذاری در ایران به کشور وارد کنند، مطابق ضوابطی که دولت اعلام می کند، می توانند از امتیاز مجوز اقامت پنج ساله برخوردار شوند.سیام**1751**1336            "}