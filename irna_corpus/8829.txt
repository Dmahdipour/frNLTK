{"onTitr":" استاد دانشگاه:    ","titr":" حباب قیمتی خودروها درحال کاهش است","describe":" تهران- ایرنا- عضو هیات علمی گروه مهندسی خودرو در دانشگاه علم و صنعت ایران گفت: این روزها حباب قیمتی خودروها متاثر از عوامل مختلف در حال کاهش است و اگر مردم و رسانه ها با فضای ایجاد شده همراهی کنند، انتظار می رود نرخ ها بیش از پیش تعدیل شود.", "text":"«امیرحسن کاکایی» روز پنجشنبه در گفت وگو با خبرنگار اقتصادی ایرنا افزود: این روزها قیمت ها در بازار خودرو به شدت هیجانی شده و بطور خاص نمایشگاه داران علاقه مندند این هیجانات بیشتر شود؛ بنابراین از مردم انتظار می رود پیش از هر چیز آرامش خود را حفظ کنند.به گفته وی، آنچه در ماه های گذشته در این بازار مشاهده شد، بروز اختلاف معنی دار بین قیمت کف کارخانه و قیمت در بازار بود، به طوری که عواملی همچون افزایش نرخ دلار، اشباع سایر بازارها نظیر سکه و طلا و احتکار دلالان، به رشد قیمت ها دامن زد.این کارشناس صنعت خودرو در ادامه به کاهش قیمت ها در چند روز گذشته اشاره و اضافه کرد: پیش فروش های خودروسازان در ماه های گذشته، از آنجایی که کمتر برای کوتاه مدت پیش بینی شده بود نتوانست تاثیری بر کاهش حباب قیمتی داشته باشد.وی بیان داشت: هرچند نمی توان امید داشت پیش فروش های بلندمدت بتواند چاره ساز باشد، اما دستکم اثر روانی خود را در بازار برجای خواهد گذاشت.** منطقی شدن قیمت کارخانهکاکایی ادامه داد: چند روز پیش اعلام شد که قرار است با کنار گذاشتن شورای رقابت از قیمت گذاری خودرو، قیمت درب کارخانه «منطقی» شود؛ بر این اساس انتظار می رود قیمت کارخانه ای خودروها افزایش و قیمت های بازاری با کاهش مواجه شود.وی گفت: وقتی خودروسازان با زیان مواجه نشوند، می توانند به تمدید قراردادهای خود با قطعه سازان بپردازند و در این صورت تولید خودرو افزایش یافته و بازار متعادل می شود.عضو هیات علمی گروه مهندسی خودرو در دانشگاه علم و صنعت ایران یادآور شد: با وجود کاهش نرخ دلار، اما هنوز اثر مستقیم بر بازار خودرو نگذاشته، بلکه این انتظارات مردم است که کاهش یافته است.«این روزها عده ای که خودرو در پارکینگ ها انبار کرده بودند، نسبت به فروش آنها اقدام می کنند تا زیان نکرده یا کمتر زیان کنند».** حباب خودروهای خارجیوی اظهار داشت: این رویه درخصوص خودروهای خارجی اندکی متفاوت است، زیرا از یک سو کاهش قیمت دلار باید به افت قیمت ها بیانجامد، اما از سوی دیگر با توجه به اینکه از حدود یک سال و نیم پیش واردات خودرو متوقف شده، کمبودها در این بازار واقعی بوده و «کماکان حاشیه قیمتی خارجی ها اجتناب ناپذیر است.»این کارشناس خودرو خاطرنشان کرد: آنچه مسلم است قیمت خودروهای خارجی و حباب موجود در بازار تا حدودی کاهش خواهد یافت، اما به دلیل ممنوعیت واردات بعید است حباب قیمتی به این زودی خارج شود.وی گفت: اگر مردم و رسانه ها با فضای فعلی همراهی کنند، در ادامه قیمت ها بویژه در حوزه خودروهای خارجی به شدت ریزش خواهد داشت و افت می کند، اما در خودروهای داخلی قیمت کف بازار افت می کند و انتظار می رود قیمت کارخانه افزایش منطقی داشته باشد.کاکایی به افزایش جهشی قیمت دلار در هفته های گذشته و رسیدن به مرز 19 هزار تومان اشاره کرد و گفت: این قیمت واقعی نبود و در نهایت شاید در یکی 2 درصد معاملات اتفاق می افتاد، با این حال در روزهای گذشته شاهد گشایشی در بازار ارز بودیم که تداوم این روند و بازگشت ارز صادراتی واحدهای بزرگ، دستیابی به تعادل منطقی را میسر خواهد کرد.وی یادآور شد: قیمت های فعلی خودروها منطقی نیست و مقرر شده است مجلس و سازمان حمایت از حقوق مصرف کنندگان و تولیدکنندگان برای ساماندهی آن برنامه بدهند.این استاد دانشگاه درخصوص منطقی شدن قیمت درب کارخانه خودروها نیز گفت: این موضوع نسبت مستقیم با نرخ دلار دارد، زیرا حتی فولاد و محصولات پتروشیمی مورد استفاده در خودروها نیز با قیمت جهانی عرضه می شوند.وی یادآور شد: زمانی قرار بود نرخ 4200 تومانی دلار برای صنعت خودرو لحاظ شود و همان زمان افزایش هفت درصدی قیمت ها اعلام شد، پس از آن به فاصله زمانی 6 ماه نرخ دلار به سمت نرخ نیمایی (حدود هشت هزار و 800 تومان) حرکت کرد؛ امروز هرچند هنوز این قیمت دلار قطعی نشده، اما اگر فرض را بر همین نرخ بگیریم آنگاه متوسط افزایش 30 تا 50 درصدی قیمت خودروها درب کارخانه اتفاق می افتد.** قیمت ارز فولاد و محصولات پتروشیمیوی گفت: با اینکه خودروهایی مثل پراید و پژو بیش از 90 درصد داخلی سازی شده اند، اما به دلیل قیمت جهانی محصولات فولادی و پتروشیمی، نزدیک به 70 درصد قیمت خودروهای داخلی از نرخ ارز تاثیر می پذیرد.عضو هیات علمی گروه مهندسی خودرو در دانشگاه علم و صنعت ایران خاطرنشان کرد: باید ببینیم در نهایت آیا فولاد و محصولات پتروشیمی با دلار 4200 تومانی عرضه می شوند یا خیر و اگر سقوط شاخص بورس که از اواسط هفته جاری آغاز شده را نیز در نظر بگیریم که منجر به کاهش سودآوری فولاد و محصولات پتروشیمی می شود، مجدد بر قیمت ها اثرگذار می شوند.وی گفت: باید منتظر بمانیم و ببینیم نتیجه بحث ها و بررسی های کارشناسانه به کجا ختم می شود، هرچند «به عنوان یک کارشناس افزایش 30 تا 50درصدی قیمت کارخانه را پیش بینی می کنم، اما امید می رود دولت دستکم با رشد 20 درصدی قیمت ها موافقت کند.»کاکایی افزود: در غیر این صورت، فروش خودروسازان با زیان مواجه می شود و در پایان سال زیان انباشته آنها را شاهد خواهیم بود.به گزارش ایرنا،  پیش از این «سعید موتمنی» رییس اتحادیه نمایشگاه داران و فروشندگان خودرو نیز در گفت وگو با ایرنا پیش بینی کرده بود تا چند روز آینده کاهش قیمت بیشتری را در بازار شاهد باشیم و این افت بویژه برای خودروهای وارداتی به دلیل نبود تقاضا، بیشتر خواهد بود.اقتصام*3065**2025            "}