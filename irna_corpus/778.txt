{"onTitr":"","titr":" همایش بین المللی معماری دستکند به کار خود پایان داد","describe":" همدان- ایرنا- دبیر سومین همایش بین المللی معماری دستکند گفت: این همایش عصر امروز پنجشنبه با بازدید شرکت کنندگان داخلی و خارجی از دستکند های استان همدان به کار خود پایان داد.", "text":"علی خاکسار در حاشیه این همایش به خبرنگار ایرنا افزود: تمامی 150 شرکت کننده داخلی و خارجی به همراه عوامل اجرایی این همایش، امروز از شهرهای زیرزمینی دستکند ارزانفود و سامن بازدید کردند.وی افزود: در پایان این همایش بیانیه ای در خصوص پژوهش، حفظ و نگهداری پایگاه های دستکند کشور قرائت شد.خاکسار گفت: این همایش به مدت سه روز در همدان برگزار و در حاشیه آن هفت پنل با حضور اساتید برجسته معماری باستان اجرا شد.وی با اشاره به اینکه این همایش با عنوان «میراث معماری دستکند برای نسل ها» برگزار شده است عنوان کرد: دراین همایش بیش از 20 سخنرانی علمی توسط پژوهشگران داخلی و خارجی در زمینه معماری دستکند ارایه شد.معاون گردشگری میراث فرهنگی صنایع دستی و گردشگری استان اضافه کرد: برترین متخصصان معماری دستکند از کشور های ایران، ایتالیا، فرانسه، الجزایر و افغانستان در این همایش بین المللی شرکت کردند.این همایش یکی از برنامه های بین المللی مرتبط با رویداد همدان 2018 بود و با مشارکت پژوهشگاه سازمان میراث فرهنگی کشور، دفتر امور پایگاه های میراث فرهنگی و جهانی، دانشکده هنر و معماری دانشگاه بوعلی سینا و اداره کل میراث فرهنگی استان و به میزبانی استان همدان پایان یافت.نخستین دوره این همایش سال 1391 در کرمان و دومین دوره آن سال 1394 در تهران برگزار شد.9904/2087            "}