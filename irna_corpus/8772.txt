{"onTitr":"","titr":" یک هزار و 125 هکتار جنگل در کردستان غنی سازی شد","describe":" سنندج - ایرنا - معاون فنی اداره کل منابع طبیعی و آبخیزداری کردستان گفت: طرح غنی سازی جنگل های استان در سطح یک هزار و 125 هکتار انجام شد.", "text":"به گزارش خبرنگار ایرنا، طاهر کرمی روز پنجشنبه در بازدید اعضای کمیسیون کشاورزی آب، منابع طبیعی و محیط زیست مجلس شورای اسلامی از طرح توسعه جنگل روستایی تودارملا سنندج اظهار داشت: این اداره کل از سال 94 اقدام به اجرای پروژه توسعه جنگل با مشارکت جوامع محلی کرده است.وی افزود: غنی سازی جنگل ها شامل 300 هکتار با بذر و 825 هکتار با نهال در اراضی جنگلی و ملی طرح های مدیریت منابع جنگلی شهرستان های تابعه استان است. معاون فنی اداره&#160;کل منابع طبیعی آبخیزداری کردستان تاکید کرد: طرح توسعه جنگل روستای تودار ملا سنندج در سطح یک هزار هکتار با 14 میلیارد ریال اعتبار پیش بینی شده اجرا می شود که از درصد پیشرفت فیزیکی خوبی برخوردار است.وی یادآور شد: تاکنون این طرح&#160;در 850 هکتار از سطح پیش بینی شده اجرا شده و برای اتمام نیازمند تزریق یک میلیارد ریال اعتبار است.کرمی گفت: در این طرح نهال هایی از گونه های بلوط، بنه، بادام، گلابی وحشی، زالزالک، سنجد، سماق، فندوق و ارغوان کاشت می شود‌.وی اضافه کرد: این طرح که با استفاده از گونه های اقتصادی انجام می شود پس از پنج سال قادر است سالانه 220 میلیارد ریال درآمد 85 خانوار مورد هدف طرح را افزایش دهد.کرمی افزود: عملیات های احیای بخش جنگل (غنی سازی و توسعه جنگل با نهال و بذر - آماده سازی عرصه) از محل اعتبارات طرح ملی صیانت و توسعه جنگل های زاگرس از جمله طرح هایی است که در برنامه توسعه جنگل روستای تودار ملا قرار دارد.معاون فنی اداره کل&#160;منابع طبیعی و آبخیزداری کردستان یادآور شد: این طرح به درخواست روستاهای تودار ملا و تودار روته و اعلام آمادگی اهالی و کشاورزان برای همکاری با این اداره کل در تحقق منویات رهبر معظم انقلاب&#160;و اجرای طرح جنگلکاری و توسعه جنگل با گونه های جنگلی و اقتصادی چند منظوره در دیم زارها اجرا می شود.وی تاکید کرد: جذب منابع آبی به سفره‌های زیرزمینی، کنترل فرسایش خاکی با توجه به موقعیت جغرافیایی و بافت خاک، افزایش سرانه فضای سبز در مرکز استان، کنترل جابجایی های کاربری اقتصاد روستایی با تفریحی شهری و رفع تصرف داوطلبانه اراضی ملی و اثبات مالکیت این اراضی از جمله اهداف این طرح است.کرمی یادآور شد: دیگر اهداف اجرای این طرح ایجاد کمربند سبز حفاظتی حدفاصل مستثنیات و اراضی ملی، ایجاد کمربند سبز حاشیه جاده توریستی سنندج - مریوان -  سروآباد، احیای پوشش گیاهی دارویی با خوراکی با توجه به استعداد منطقه و افزایش امکان تفرج به لحاظ آب هوا ارتفاع چشم انداز و نزدیکی جامعه شهری است.به گزارش ایرنا، اعضای کمیسیون کشاورزی، آب، منابع طبیعی و محیط زیست مجلس شورای اسلامی روز چهارشنبه به کردستان سفر کردند. اعضای این کمیسیون برای بررسی مسایل و مشکلات حوزه کشاورزی در سفر سه روزه خود در شهرستان های استان نیز حضور پیدا خواهند کرد. شرکت در جلسات ستاد فرماندهی اقتصاد مقاومتی استان و شورای گفتگوی دولت و بخش خصوصی از جمله برنامه های نمایندگان عضو کمیسیون کشاورزی در روز اول این سفر است. کمیسیون کشاورزی، آب و منابع طبیعی مجلس شورای اسلامی یکی از کمیسیون‌های تخصصی مجلس شورای اسلامی است. این کمیسیون بر اساس ماده 62 برای انجام وظایف محوله درمحدوده کشاورزی، منابع آب، دام و طیور، شیلات، محیط زیست و هواشناسی مطابق ضوابط این آیین‏نامه تشکیل می‏شود. کردستان با داشتن بیش از یک میلیون و 200 هزار هکتار زمین قابل کشت مرغوب و مستعد یکی از قطب های تولید محصولات کشاورزی کشور است و باغداران استان با تولید سالانه بیش از 45 هزار تن انگور دیم رتبه دوم کشوری را به خود اختصاص داده اند، سیب، گلابی، زردآلو، هلو، شلیل، بادام، گیلاس، آلبالو، آلو و گردو از دیگر محصولات باغی کردستان است. 3034/9102            "}