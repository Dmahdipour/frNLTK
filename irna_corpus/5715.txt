{"onTitr":"","titr":" 30 نمازخانه بین راهی در مسیر زائران اربعین احداث می شود","describe":" ایلام - ایرنا - دبیر کمیته فرهنگی و آموزشی ستاد اربعین استان ایلام از ساماندهی 30 نمازخانه بین راهی این استان برای استقبال از زائران اربعین امسال خبر داد.", "text":"حجت الاسلام حشمت رستمی روز یکشنبه در گفت و گو با خبرنگار ایرنا افزود: این اقدام با همکاری و مشارکت میراث فرهنگی و پایانه ها و حمل و نقل استان انجام خواهد شد.وی تعویض مهرهای فرسوده این نمازخانه ها را از دیگر اقدام های این کمیته در این زمینه عنوان کرد و ادامه داد: به همین منظور 10 هزار عدد مهر جدید در این نمازخانه ها توزیع خواهد شد.وی با بیان اینکه برای خدمات دهی به زائران اربعین امسال 10 کمیته فرهنگی در کلیه شهرستان های استان تاسیس شده افزود: این کمیته با عضویت 20 دستگاه فرهنگی و آموزشی استان در حال فعالیت است.وی اضافه کرد: علاوه بر این توزیع یک میلیون بسته های فرهنگی شامل چفیه، پیشانی بند، بروشور، زیارتنامه اربعین، نقشه راه کربلا و غیره  بین زائران نیز در ایام اربعین امسال در دستور کار قرار گرفته است.حجت الاسلام رستمی برگزاری سوگواره شیرین تر از عسل، ایستگاه نقاشی کودکان، توزیع 200 هزار جلد کتاب و برگزاری مسابقه عکس اربعین را از دیگر برنامه های این کمیته در اربعین امسال عنوان کرد.وی از اعزام 30 مبلغ روحانی همزمان با ایام اربعین امسال به استان و استقرار در مرز مهران خبر داد و گفت: این تعداد مبلغ و مبلغه ویژه با همکاری اوقاف و دفتر بعثه مقام معظم رهبری در ایام اربعین به استان اعزام خواهند شد.معاون فرهنگی سازمان تبلیغات اسلامی ایلام توزیع کتابچه و راهنمای زائران به تعداد 300 هزار نسخه، ایجاد 30غرفه پاسخگویی به سئوالات شرعی، ساماندهی اماکن مذهبی، اقامه نماز جماعت، توزیع اقلام فرهنگی، ساماندهی مداحان، برپایی ایستگاه های صلواتی، ساماندهی هیاتهای مذهبی و طرح یاوران معنوی را از دیگر برنامه های این کمیته در اربعین امسال عنوان کرد.به گفته وی، در اجرای طرح یاوران معنوی از ظرفیت روحانیان و ائمه جماعات برای آموزش عمومی زائران بهره گیری خواهد شد.به گزارش ایرنا، در ایام اربعین سال گذشته چهار میلیون زائر از مرز بین المللی مهران به عتبات عالیات عزیمت کردند.7171            "}