{"onTitr":"","titr":" روزنامه چینی: تندروها در آمریکا قدرت می گیرند","describe":" پکن- ایرنا- یک روزنامه چینی نوشت با کنار رفتن 'نیکی هیلی' سفیر آمریکا در سازمان ملل، تندروها در این کشور بیش از پیش قدرت خواهند گرفت.", "text":"به گزارش ایرنا روزنامه 'ساوت چاینا' هنگ کنگ روز پنجشنبه گزارش کرد تندروهایی که حالا باعث تنش های بیشتر آمریکا با دنیا شده و روابط بین المللی را به مخاطره انداخته اند، با کنار رفتن هیلی بیش از قبل قدرت می گیرند و کسانی مانند «جان بولتون» مشاور امنیت ملی رییس جمهور آمریکا راه را برای جولان دادن بازتر می بینند.این گزارش بخصوص به بولتون اشاره کرده و آورده است که او پیش از این نیز تلاش زیادی کرده است تا با تندروی های خود زمام امور را در کاخ سفید در اختیار بگیرد اکنون برای او شرایط بهتر شده است.این روزنامه ادامه می دهد که هیلی به شکلی عجیب و غیر منتظره از این مقام استعفا کرد و بعید به نظر می رسد در این شرایط دولت 'دونالد ترامپ' رییس جمهوری آمریکا از یکجانبه گرایی خود دست بردارد.هیلی از جمله کسانی بود که بنا به این گزارش از مهره های اثرگذار در خروج آمریکا از شورای حقوق بشر سازمان ملل و سازمان فرهنگی یونسکو بود و این اقدامات را به فال نیک گرفت و اما همین اقدامات موجب شد تا نفوذ آمریکا در سازمان های بین المللی کاهش یابد.گزارش حاکی است که ترامپ بشدت از کمک های مالی به فلسطین نیز انتقاد کرد و جانب تل آویو را گرفت و قطع این کمک ها موجب شد تا در سازمان ملل رای گیری انتقادی از آمریکا صورت گیرد و این کشور باز هم در انزوای بیشتر فرو برود.'ریچارد گوان' از موسسه دانشگاهی سازمان ملل به این روزنامه گفته است 'هیلی' از جمله تندروها بود اما هرگز به تندروی 'جان بولتون' ظاهر نشد هیلی هم به تنش ها دامن زد و اظهارات تندی علیه ایران داشت و جانبداری از تل آویو می کرد اما به نظر می رسد که برای آمریکا این تندروی کافی نبوده است و کسانی مانند بولتون باید باشند که تهدیدها را علنی مطرح کنند.او خاطر نشان کرد که بولتون صراحتا درهای جهنم را به روی کشورهایی نشان می دهد که بخواهند آمریکا را تهدید کنند و بعید نیست جای خانم 'هیلی' را فردی تندروتر بگیرد.این کارشناس تصریح کرد در مجموع هیلی یک دیپلمات نسبتا محبوب بود که به گفته های کارشناسان گوش می کرد و اگرچه لزوما همه آنها را اجرا نمی کرد.این روزنامه نوشته است که از دیدگاه چنین کارشناسانی حالا این نگرانی وجود دارد که «سبک بولتونی» بتدریج کاخ سفید و سازمان ملل را احاطه کند و باعث شود تا روابط جامعه بین المللی دستخوش تحولات نگران کننده تری شود.'شیبا کروکر' از مسئولان امور انساندوستانه در آمریکا هم به این روزنامه گفت که حالا اگر بولتون تصمیم بگیرد قطار را از ریل خارج کند دیگر کسی جلودارش نخواهد بود و هر آن باید در انتظار مخاطرات بیشتر بود.آساق**231**1904**            "}