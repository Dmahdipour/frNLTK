{"onTitr":"","titr":" تیم فوتسال بانوان شهرداری رشت برابر فرخ شهر پیروز شد","describe":" رشت - ایرنا - در ادامه رقابت های فوتسال لیگ برتر بانوان کشور، تیم شهرداری رشت با نتیجه سه بر دو، برابر فرخ شهر به برتری رسید.", "text":"به گزارش خبرنگار ایرنا در این دیدار که روز جمعه از هفته نهم رقابت های لیگ برتر بانوان کشور در سالن ورزشی آتش نشانی رشت برگزار شد، تیم فوتسال بانوان شهرداری از فرصت میزبانی خود سود برد و در نهایت در این بازی سخت به برتری رسید.گل های تیم فوتسال شهرداری رشت را نسا احدی، لیلا زوار و مریم حکمتی به ثمر رساندند.تیم فوتسال بانوان شهرداری رشت که پیش از این دیدار در رده هفتم جدول رده بندی این مسابقات قرار داشت، با هدف کسب پیروزی پا به میدان گذاشت و سرانجام موفق شد حریفش را شکست داده پیروزی با ارزش خانگی را کسب کند و بر این اساس تا پایان هفته نهم رقابت های لیگ برتر بانوان کشور با 12 امتیاز در مکان ششم جدول رده بندی قرار گرفت.در رقابت های فوتسال قهرمانی لیگ برتر بانوان کشور، 11 تیم حضور دارند که به صورت دوره ای و رفت و برگشت در یک گروه ، با هم به رقابت می پردازند.7285/2007            "}