{"onTitr":"","titr":" تمدید بخشودگی جرائم وام های کشاورزان خسارت دیده تا پایان سال","describe":" تهران- ایرنا- رئیس فراکسیون تولید و اشتغال مجلس شورای اسلامی از تمدید بخشودگی سود و کارمزد و جرائم وام های دریافتی کشاورزان خسارت دیده از حوادث غیر مترقبه و امهال اصل وام آنان تا پایان سال خبر داد.", "text":"به گزارش ایرنا از خانه ملت، غلامرضا کاتب روز چهارشنبه با اشاره به برگزاری جلسه فراکسیون تولید و اشتغال، اظهار داشت: این نشست با حضور محمود حجتی وزیر جهاد کشاورزی برگزار و موضوع بخشودگی سود و کارمزد و جرائم وام های دریافتی کشاورزان خسارت دیده از حوادث غیر مترقبه و امهال اصل وام آنان مورد بررسی قرار گرفت.عضو کمیسیون فرهنگی مجلس شورای اسلامی بیان داشت: طبق بند خ ذیل تبصره ماده 33 قانون برنامه پنجساله ششم توسعه اقتصادی، اجتماعی و فرهنگی کشور به مدت سه سال موضوع بخشودگی سود و کارمزد و جرائم وام های دریافتی کشاورزان خسارت دیده از حوادث غیرمترقبه و امهال اصل وام آنان پیش بینی شده است.نماینده مردم گرمسار در مجلس شورای اسلامی گفت: با پیگیری وزیر، مهلت اعلام شده از سوی بانک مرکزی به بانک های عامل تا پایان سال 1397 تمدید و همچنین مقرر شد از محل 45٪ سهم کشاورزی از تسهیلات اشتغال روستایی و عشایری به دام های سنگین اصیل و دام های سبک پربازده سهم بیشتری اختصاص یابد.کاتب ادامه داد: همچنین کارشناسان وزارت جهاد کشاورزی مکلف شدند تا نسبت به تهیه نقشه توسعه صادرات جهت برنامه ریزی بهتر در این خصوص اقدام عاجل به عمل آورند. با توجه به نوسانات قیمت ارز و به جهت افزایش سهم دولت در پرداخت هزینه اجرای آبیاری تحت فشار مقرر شد پیگیری لازم درخصوص افزایش ارز به قیمت نیمایی توسط دولت صورت پذیرد.**افزایش اعتبار بودجه سنواتی در ردیف مرمتوی درادامه با اشاره به کاهش نزولات جوی و خشکسالی پی در پی در سال های اخیر و ضرورت احیاء قنوات، عنوان کرد: دراین زمینه مقرر شد تا نمایندگان نسبت به افزایش اعتبار بودجه سنواتی در ردیف مرمت و احیاء قنوات اقدام لازم را به عمل آورند.این نماینده مجلس تاکید کرد: بسته بندی یکی از ارکان اصلی در خصوص صادرات محصولات کشاورزی است از این رو مقرر شد تا وزارت جهاد کشاورزی در این خصوص پیگیری لازم را به عمل آورد.**افزایش سهم صندوق بیمه کشاورزی در بودجه سال آتیوی افزود: مقرر شد تا به میزانی که جهاد کشاورزی با اصلاح روش کاشت نسبت به افزایش تولید و کاهش واردات صرفه جویی می کند حداقل 10٪ ارزش ریالی مبلغ صرفه جویی شده جهت انجام امور زیرساخت های کشاورزی به این وزارتخانه اختصاص یابد.به گزارش خانه ملت، رئیس فراکسیون تولید و اشتغال مجلس شورای اسلامی اضافه کرد: افزایش سهم صندوق بیمه کشاورزی در بودجه سال آتی جهت محصولات کشاورزی و باغی که در اثر حوادث غیرمترقبه آسیب می بینند از سوی نمایندگان مجلس شورای اسلامی پیش بینی می شود.سیام*3061*1535            "}