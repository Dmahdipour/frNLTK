{"onTitr":" وزیر آموزش و پرورش:    ","titr":" لایحه رتبه بندی معلمان تا سه ماه آینده به مجلس می رود","describe":" تهران- ایرنا- وزیر آموزش و پرورش گفت: با اهمیتی که دولت برای رتبه بندی معلمان قائل است تلاش می کنیم این لایحه در سه ماه آینده به صحن علنی مجلس شورای اسلامی ارائه شود.", "text":"به گزارش خبرنگار حوزه آموزش ایرنا، «سید محمد بطحایی» روز سه‌شنبه در حاشیه سیزدهمین همایش تجلیل از مولفان و پدیدآورندگان مواد و رسانه های آموزشی و تقدیر از برترین های جشنواره شهید حججی که در باغ موزه انقلاب اسلامی و دفاع مقدس برگزار شد در جمع خبرنگاران افزود: اکنون لایحه پیشنهادی برای رتبه‌بندی توسط  وزارت آموزش و پرورش به دولت فرستاده شده و با دستور معاون اول رئیس‌جمهوری در دستور کمیسیون تخصصی قرار گرفته و تاکنون دو جلسه برگزار شده است و با برگزاری دو جلسه دیگر، این موضوع در کمیسیون اجتماعی دولت مطرح خواهد شد.وزیر آموزش و پرورش بیان داشت: شخصا در این کمیسیون حضور خواهم یافت و توضیحات مفصل را ارائه می کنم تا مسیر اداری طی شود.*** معلمان برای رفع ایرادات کتب درسی مستندات خود را ارائه دهندوزیر آموزش و پرورش ادامه داد: امسال با استقرار پایه دوازدهم کتاب نونگاشت و نو تالیفی نخواهیم داشت البته به این معنا نیست که اگر کتاب ها اصلاحات جزئی نیاز داشته باشد تحمل کنیم.بطحایی بیان داشت: تلاش می کنیم در فرآیند برنامه ریزی کتاب های درسی اعتباربخشی قبل از چاپ اتفاق افتد به همین خاطر گروهی از متخصصان و مولفان در سراسر کشور قبل از چاپ، مطالب و محتوای کتاب های درسی را بررسی و اصلاح می کنند البته به معنای آن نیست که با اشتباه یا خطا در کتاب درسی مواجه نباشد. بطحایی ضمن تایید این مطلب که اولیای دانش آموزان از سخت بودن و حجم کتاب های درسی گله دارند، اظهار داشت: در برخی موارد نگاه گروه برنامه‌ریزی درسی ما نگاه بلندی بوده و محتوا و مطالب برنامه درسی سنگین و خارج از طاقت و تحمل بچه ها است یا در ساعت آموزشی که به مدارس اختصاص داده شده، نمی گنجد که بخش های اضافی کتاب ها را تعدیل خواهیم کرد. وی یادآورشد: به عنوان مثال ممکن است کتابی بیش از 200 صفحه مطلب داشته باشد که در این رابطه گروهی از کارشناسان در حال بررسی هستند.وزیر آموزش و پرورش درباره اینکه چرا با وجود اعلام ایرادهای کتب درسی تغییراتی صورت نمی گیرد، نیز گفت: ایراداتی که توسط معلمان و کارشناسان عنوان می شود با استناد به مدارک و منابعی که آن محتوا تولید شده موارد را بررسی می کنیم و ممکن است آن ایراد وارد نباشد.بطحایی تصریح کرد: اگر همچنان همکاران با استفاده از اسناد، مدارک و منابع احساس می کنند می توانند مطالب مورد نظر خود را به وزارت آموزش و پرورش منعکس کنند و من قول می دهم که بررسی و دقت بیشتری در این رابطه صورت گیرد.*** اختصاص دو اعتبار جدید برای تخریب و بازسازی مدارسبطحایی در خصوص حادثه روز گذشته در یکی از روستاهای سنندج که فروریختن یک دیوار منجر به مرگ یک دانش آموز شد نیز توضیح داد: دیروز شاهد این بودیم در یکی از مدارس فرسوده به دلیل ضعف فنی، دیوار مدرسه تخریب شد و یکی از دانش آموزان بعد از انتقال به بیمارستان جان خود را از دست داد.وی با بیان اینکه در این رابطه فردی را مامور کرده ام تا جزئیات موضوع و کوتاهی های انجام شده را بررسی کند، ادامه داد: این مدرسه جزو مدرسه ناایمن بوده و نامش در فهرست مدارس تخریب و بازسازی قرار داشته است.وزیر آموزش و پرورش یادآورشد: تلاش های خوبی در سال جاری صورت گرفته و امید است با دو اقدام شامل اختصاص اعتباری از محل ارزش افزوده و اعتباری که در برنامه ششم توسعه برای تخریب و بازسازی مدارس فرسوده پیش بینی شده است با مساعدت نمایندگان مجلس و سازمان برنامه و بودجه مشکلات کاهش یابد.بطحایی اضافه کرد: افزایش هزینه ها و اقلام ساختمانی کار بازسازی مدارس را با مشکل مواجه کرده و همچنان آموزش و پرورش نیازمند کمک های بیشتر به ویژه از سوی خیرین مدرسه ساز است تا بتوانیم این مسائل را برطرف کنیم و روزی نباشد که تاسف بخوریم دیواری بر سر یکی از دانش آموزان خراب شده و جان خود را از دست داده باشد.*** تعرض به معلمان نابخشودنی استوی در خصوص افزایش خشونت علیه معلمان نیز گفت: مردم ما فرهنگ پرور و فهیم هستند اما گاه با کنترل نکردن عصبانیت و خشم شاهد اتفاقاتی در مدارس هستیم آن هم در محیطی که باید کنترل خشم آموزش داده شود تعرض به یک معلم کار بسیار نابخشودنی است.وزیر آموزش و پرورش در خصوص ضرب و شتم دو معلم شیرازی گفت: به محض مطلع شدن از این اتفاق یک تیم را برای بررسی تعیین کردم و من به عنوان همکاری از اعضای خانواده آموزش و پرورش همانگونه که نسبت به حقوق دانش آموزان حساس هستم در رابطه با تعرض به حقوق معلمان حساسیت دارم به ویژه اینکه این مساله تعرض به حوزه تعلیم و تربیت است.*** آئین نامه رایگان بودن هزینه آب، برق و گاز مدارس در اختیار سازمان برنامه و بودجه استبطحایی درباره علت اجرایی نشدن آئین نامه رایگان بودن هزینه آب، برق و گاز مدارس در قانون بودجه ۱۳۹۷ نیز تصریح کرد: در این رابطه در چند روز آینده آئین نامه لازم از سوی سازمان برنامه و بودجه در اختیار هیات دولت قرار می گیرد.وی بیان داشت: مدارس تاکنون مشکلی در پرداخت این قبوض نداشته اند و آن مواردی که اخطار قطع آمده و یا تهدید به جمع آوری شده اند، استانداران و فرمانداران ورود پیدا کردند و تا زمانی که این آئین نامه ابلاغ شود وزرای مربوطه شامل وزیر نیرو و نفت کمک می کنند که این اتفاق نیافتد.علمی**1883**1440            "}