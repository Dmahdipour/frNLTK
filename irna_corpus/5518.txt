{"onTitr":"","titr":" چالش خشونت ورزی و ماجراجویی های شاهزاده","describe":" تهران-ایرنا- بعد از ماجرای سعد حریری در اوایل آبان پارسال که گوشه ای از ماهیت دولت سعودی را به افکار عمومی جهان نشان داد، حالا خبر کشف جسد روزنامه نگار عربستانی در روز جاری(یکشنبه)، ریاض و بویژه شاهزاده بن سلمان را با ژست اصلاح طلبی، وارد چالش جدیدی در روابط بین المللی این کشور خواهد کرد.", "text":"رسانه های ترکیه روز یکشنبه بعد از 5 روز بی خبری، از پیدا شدن جسد تکه تکه شده دکتر جمال خاشقجی روزنامه نگار و منتقد عربستانی در استانبول خبر دادند، خبری که جهان را تکان داد و صدر اخبار رسانه های بین المللی نشست.کار برای خاشقجی پس از آنکه &#39;محمد بن سلمان&#39; در جریان تحولاتی پیچیده درون خانوادگی در سال 94 به عنوان ولیعهد معرفی شد و قدرت را در حضور پدر عملا تحویل گرفت، سخت شد، بنابراین به خارج رفت و در یک تبعید خود خواسته ساکن آمریکا شد. او از سه شنبه گذشته زمانی که به کنسولگری عربستان در استانبول ترکیه رفت تا ازدواجش را ثبت کند، دیگر باز نگشت.پلیس ترکیه درحالی خبر کشته شدن خاشقجی را در ساختمان کنسولگری عربستان در استانبول در اختیار رسانه ها قرار داده که محمد بن سلمان روز جمعه گذشته گفته بود که حاضر است اجازه بازرسی از ساختمان کنسولگری را بدهد. این در حالی است که گفته شده ، یک تیم 15 نفره بعد از دستگیری خاشقجی از ریاض به استانبول انتقال یافت و بعد از شکنجه و قتل روزنامه نگار سعودی، او را در خیابان های استانبول رها کرده و به ریاض بازگشته اند. این روزنامه نگار عربستانی، دو هفته پیش ، از سکوت رسانه های عربی در برابر اهانت های مکرر دونالد ترامپ رئیس جمهور آمریکا نیز انتقاد کرده بود.خاشقجی در توئیت هایش بطور دائم به نوع رابطه و تعامل رهبران کشورش با ترامپ انتقاد می کرد و معتقد بود که رئیس جمهور آمریکا عرب ها را چاه نفت می بیند.روحیه و رفتار به شدت تهاجمی و خشن محمد بن سلمان علیه شهروندان عربستان از سال گذشته که رقبای خانوادگی را کنار زد، شدیدتر شده است، برخی ها اعتقاد دارند که وعده های ترامپ در شکل گیری این روحیه تاثیر زیادی داشته است.سال گذشته همزمان با دستگیری تعداد زیادی از اعضای خانواده سلطنتی و شاهزاده های سعودی ، ماجرای سعد حریری نخست وزیر لبنان رقم خورد. حریری 13 آبان در یک بیانیه تلویزیونی در پایتخت عربستان، ایران را به دخالت در امور داخلی کشور متهم و ادعا کرد به دلیل تهدید ایران و از ترس جانش از قدرت کناره گیری کرده و به ریاض رفته است؛ حال آنکه تصاویر پخش شده و نگاه های غیر طبیعی حریری به فردی که در گوشه ای از تصویر دیده می شد، از همان آغاز ، کل ماجرا را با تردید جدی روبه رو ساخت.رسانه های بین المللی، چندی بعد در اوایل دی ماه یک گزارش کامل از آنچه در عربستان بر حریری گذشته بود ، فاش ساختند. حریری بعد از فشارهای بین المللی و بازگشت به لبنان از استعفای خود صرف نظر کرد، اما گمانه زنی ها در خصوص دلایل آن رفت و آمد به عربستان ادامه یافت تا اینکه نیویورک تایمز در گزارشی از این ماجرا پرده برداشت. براساس این روایت، حریری چهارم نوامبر 2017 درحالی که برای دیدار با محمد بن سلمان آماده می شد ، با مامورانی روبه رو شد که با توهین و ضبط تلفن های همراهش او را همراهی کردند. سپس او را با یک متنی که از قبل آماده شده بود، در برابر دوربین قرار دادند، درحالی که آن روز با درخواست وی برای رفتن به خانه و تعویض لباس هم موافقت نشد. او براساس آن متن ، استعفایش را اعلام کرد، درحالی که همانروز تعداد زیادی از شاهزاده ها و تجار معروف سعودی هم بازداشت شده بودند.  خشونت ورزی این سال های شاهزاده جوان تنها دامن شاهزاده ها، تجار و سعد حریری را نگرفته ، چرا که دیوان پادشاهی در تابستان 96 یک سلسله اقدامات مقابله جویانه را علیه فعالان سیاسی و رسانه ای شامل رصد برخی شبکه ها و نیز نفوذ به حساب های برخی فعالان و وبلاگ نویسان شکل داد؛ بطوری که وزارت کشور برخی از آنها را برای انجام تحقیقات احضار کرد.ازجمله شخصیت های دیگری که طعم خشونت شاهزاده بن سلمان را چشیده ، محمد بن نایف ولی عهد برکنار شده است که راز این ماجرا را دکتر جمال خاشقجی چندی پیش در حساب توییتر خود فاش ساخته بود. محمد بن نایف را محافظان گارد سلطنتی کتک زده بودند.اواخر مرداد ماه امسال بود که برخی رسانه های بین المللی و سازمان های حقوق بشری، از سرکوب های شدید بن سلمان علیه فعالان سیاسی و رسانه ای نوشتند، نشریه نیوزویک در این خصوص نوشت که عربستان تحت حکمرانی محمد بن سلمان شاهزاده 32 ساله در تلاش است تصویری مدرن و پیشرفته از جامعه عربستان ارائه دهد، اما این کشور همچنان از لحاظ سیاسی با سرکوب شدید مواجه است.شاید از بمباران های بی رحمانه کودکان در یمن که بگذریم ، اعدام ها به شکل گردن زدن در این کشور همچنان ادامه دارد و دهها تن در صف انتظار هستند و البته تعداد زیادی که آمار دقیقی ازآنها دردست نیست در زندان های سعودی محبوس اند؛ موضوعی که سازمان های حقوق بشری را به واکنش واداشته و بسیاری از دولت های اروپایی را نیز به دردسر انداخته است.از زمان به قدرت رسیدن محمد بن سلمان در عربستان در سال 2015 سرکوب شخصیت های مدنی و فعالان سیاسی و رسانه ای تشدید شده است و گفته شده که این میزان سرکوب از دهه 90 میلادی قرن گذشته بی سابقه بوده است. عربستان سعودی از 4 دهه پیش تاکنون همواره متهم به حمایت از بدنام ها شامل دیکتاتورهای منطقه و سازمان های تروریستی بوده و براساس اسناد و شواهد تامین کننده اصلی مالی و تسلیحاتی این سازمان ها بوده است؛ نام های آشنایی چون صدام حسین، گروه تروریستی القاعده ، داعش ،منافقین، النصره و ... ... و اکنون دامنه ماجراجویی های منطقه ای وی به ترور روزنامه نگاران در خارج از مرزهای این کشور هم کشیده شده است؛ ماجراجویی هایی که این بار می تواند برای ریاض دردسرهای زیادی ایجاد کند. از محمد علی حیدری هایی خاورم**1770*1586            "}