{"onTitr":" استاندار هرمزگان:    ","titr":" همایش امام سجاد (ع) حرکتی عظیم در داخل و خارج از کشور ایجاد کرد","describe":" بندرعباس- ایرنا- استاندار هرمزگان گفت: برگزاری همایش امام سجاد(ع) موجب ایجاد حرکتی عظیم در داخل و خارج از کشور برای تبیین و معرفی سیره امام سجاد (ع) شده است.", "text":"به گزارش ایرنا، فریدون همتی روز چهارشنبه در هشتمین همایش بین المللی امام سجاد(ع) در بندرعباس افزود: برگزاری چنین همایشی موجب بهره مندی بیشتر مردم از منبع عظیم آموزه های امام سجاد(ع) که برگرفته از قرآن کریم و سیره پیامبر اکرم (ص) است، خواهد شد.وی بیان داشت: این همایش کاری بنیادی است که به هویت معنوی و فرهنگی برای استان هرمزگان تبدیل شده است.استاندار هرمزگان یاد آورشد: امام سجاد (ع) به وسیله دعاهای صحیفه سجادیه، مفاهیم دینی و پیام و محتوای معنوی را به جامعه منتقل کرده است و باید در ترویج بیشتر این اثر ارزشمند کوشش کنیم.همتی با بیان این که جامعه اسلامی به اقیانوس بی انتهای منابع و آموزه های ارزشمند و عظیم الهی متصل هستند، گفت: هرچه قدر بتوانیم این منابع عظیم را بشناسیم، اثرگذاری کار ما نیز ارتقاء خواهد یافت.وی ادامه داد: باتوجه به این منابع می توانیم بی نظیرترین محتواها را تولید و آن را به عنوان یک سرمایه معنوی ارزشمند به جامعه منتقل کنیم و نیاز است ویژگی های درست انتقال پیام و محتوا را در این عرصه رعایت کنیم.به گزارش ایرنا، هشتمین همایش بین ‌المللی امام سجاد (ع) امروز چهارشنبه مصادف با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی استان هرمزگان در بندرعباس برگزار شد.7195/ 6048            "}