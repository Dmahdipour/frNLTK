{"onTitr":" رئیس آژانس همکاری های بین المللی ژاپن؛    ","titr":" روابط فرهنگی در صدر مناسبات ایران و ژاپن قرار دارد","describe":" پکن- ایرنا- رئیس آژانس همکاری های بین المللی ژاپن (جایکا) با اشاره به اینکه تقویت مناسبات ایران و ژاپن نیازمند فراهم نمودن بستر در زمینه های مختلف به ویژه تعاملات فرهنگی و دانشجویی است تاکید کرد روابط فرهنگی در صدر مناسبات ایران و ژاپن قرار دارد.", "text":"به گزارش ایرنا 'کیتا اوکا' شامگاه سه شنبه در دیدار 'مرتضی رحمانی موحد' سفیر جمهوری اسلامی ایران در ژاپن با اشاره به اینکه ارتقاء مطالعات ایرانشناسی در ژاپن می تواند به تحقق تقویت مناسبات فرهنگی دو کشور کمک کند افزود: از این مطالعات حمایت می کنیم.وی با اشاره به گنجینه ایرانی موزه شهر 'نارا' که سابقه آن به قرن ها قبل باز می گردد اظهار داشت حضور این اقلام فرهنگی در ژاپن نشان می دهد روابط دو کشور و تعاملات ایران و ژاپن از قدمت تاریخی برخوردار است که از طریق راه ابریشم صورت پذیرفته است. 'کیتا اوکا' اظهار داشت نباید بگذاریم بین نسل قدیم و نسل جدید در شناخت مردم دو کشور از یکدیگر فاصله بیفتد و این مستلزم انجام ترتیباتی برای آشنایی مردم دو کشور از یکدیگر است.'مرتضی رحمانی موحد' سفیر جمهوری اسلامی ایران در ژاپن هم در این دیدار روابط دو کشور را ریشه دار، تاریخی و دوستانه توصیف کرد که نیازمند مراقبت است. او تاکید کرد سال آینده نودمین سالگرد برقراری روابط دوجانبه ایران و ژاپن است وامیدواریم جایکا در اجرای این برنامه ها نقش داشته باشد و برنامه هایی برای آن در نظر گرفته شده است.سفیر جمهوری اسلامی ایران در ژاپن تصریح کرد مردم ژاپن با اخلاق و فرهنگ هستند و خانواده در این کشور ریشه عمیق و تاریخی دارد. 'کوشیکاوا' معاون ارشد اجرایی آژانس همکاری های بین المللی ژاپن (جایکا) نیز در دیدار با سفیر ایران در ژاپن با اشاره به صنعت گردشگری این کشور اظهار داشت تعداد گردشگران خارجی ورودی به ژاپن تا چند سال پیش حدود 6 تا 7 میلیون نفر بود و اکنون در آستانه رسیدن به 30 میلیون نفر است و برنامه ما افزایش این آمار به 60 میلیون نفر در سال 2030 است.وی اعلام آمادگی نمود تا تجارب ژاپن برای توسعه گردشگری ایران مورد استفاده قرار گیرد و در این خصوص به کمک جایکا برای تهیه طرح جامع گردشگری تبریز اشاره نمود.کوشیکاوا تاکید کرد چون ایران بناهای تاریخی زیادی دارد از ظرفیت لازم برای توسعه گردشگری برخوردار است.رحمانی موحد نیز در این دیدار با بیان اینکه 'جایکا' یک نشان معتبر در همکاری های بین ایران و ژاپن است تاکید کرد شناخت مردم دو کشور از یکدیگر موجب قوام همکاری ها می گردد.به گفته وی موضوعات همکاری جایکا در ایران موضوعات انسان دوستانه و بشردوستانه هستند که نمی توانند متوقف شوند و باید راه حل هایی برای پیشرفت در اجرای آنها پیدا نماییم.در این ملاقات همکاری های گذشته، پروژه های در دست اجرا و پروژه های آتی جایکا در ایران مورد تبادل نظر و گفت و گو قرار گرفت. **آساق**1904**1908            "}