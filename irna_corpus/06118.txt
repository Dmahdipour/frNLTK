{"onTitr":"","titr":" سوخت رسانی در نقاط مختلف گیلان بی وقفه ادامه دارد","describe":" رشت- ایرنا-مدیرعامل شرکت پخش فراورده های نفتی گیلان از سوخت رسانی بی وقفه  طی دو روز بارش شدید در استان خبر داد.", "text":"گزارش روز یکشنبه روابط عمومی شرکت ملی پخش فرآورده های نفتی منطقه گیلان  به ایرنا، حاکیست؛ علی اصغر عباسی  با اشاره به ورود سامانه بارشی از بعد از ظهر روز جمعه  گذشته در استان  گفت: تا کنون؛ هیچ گونه کمبود سوختی در استان گزارش نشده و سوخت رسانی به تمامی بخش های حمل ونقل ( زمینی ، هوایی ، دریایی ) و سایر بخش های کشاورزی ، خانوار و صنعتی بدون وقفه ادامه دارد .وی با اشاره به  آمادگی شرکت ملی پخش فرآورده های نفتی منطقه گیلان تصریح کرد:  تغییر شرایط جوی در استان  که کاهش 10 درجه ای هوا را طی  دو روز اخیر در پی داشت ،  مشکل خاصی را در بخش سوخت رسانی ایجاد نکرده و چنانچه مسیرهای تردد تانکرهای نفتکش دچار مشکل و آبرفتگی نباشد ، هیچگونه محدودیتی برای ارسال سوخت وجود ندارد.طی شش ماه گذشته، سه میلیون و 646 هزار و 200 لیتر نفت سفید در مناطق صعب العبوراستان گیلان توزیع شد که این میزان، 41 درصد از سهمیه مناطق صعب العبور است . از فروردین تا پایان شهریور ماه سال جاری، 19 میلیون و 244 هزار و 200 لیتر نفت سفید در قالب چهار فقره کالا برگ به خانوارهای فاقد گاز طبیعی استان گیلان تحویل شد . استان گیلان در حال حاضر دارای 35 هزار و 676خانوار مصرف کننده نفت سفید می باشد و عملیات توزیع این فرآورده نفتی توسط 233 فروشندگی فعال و ازطریق 9 ناحیه ( رودبار ، رودسر ، لاهیجان ، انزلی ، تالش ، صومعه سرا ، آستارا ، فومن و رشت ) انجام می شود . 7296 /6030            "}