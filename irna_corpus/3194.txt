{"onTitr":"","titr":" گریژمان: برنده توپ طلا باید از اعضای تیم قهرمان جهان باشد","describe":" تهران - ایرنا - «آنتوآن گریژمان» ستاره فرانسوی تیم اتلتیکو مادرید با اشاره به فهرست نهایی نامزدهای توپ طلای سال 2018، در اظهار نظری تصریح کرد که برنده توپ طلا باید از بین اعضای بهترین تیم جهان یعنی فرانسه انتخاب شود.", "text":"به گزارش ایرنا، روزنامه مارکا اسپانیا روز سه شنبه نوشت: «کریستیانو رونالدو» مهاجم تیم یوونتوس همانند همیشه گزینه اصلی بردن این جایزه است؛ در حالی که «لیونل مسی» فوق ستاره بارسلونا هم که فصل گذشته نقش پر رنگی در قهرمانی آبی اناری ها در لالیگا ایفا کرد؛ سایه به سایه رونالدو در حرکت است.با این وجود، قهرمانی فرانسه در جام جهانی 2018 روسیه، موجب شده است تا ستاره تیم اتلتیکو مادرید که خود به همراه «پل پوگبا» و «کیلین امباپه»، 3 نماینده فرانسه در بین نامزدهای توپ طلای سال جاری هستند؛ بر این باور باشد که تنها یکی از اعضای تیم قهرمان جهان شایسته شکستن انحصار رونالدو و مسی در کسب این افتخار است.گریژمان در مصاحبه با فرانس فوتبال در این باره اظهار داشت: بهترین بازیکن جهان باید از بین اعضای بهترین تیم جهان برگزیده شود، از هر جنبه ای که به این موضوع نگاه کنید ما قهرمان و عضو بهترین تیم فوتبال جهان هستیم.وی در ادامه ضمن تمجید از امباپه همبازی خود در تیم ملی فرانسه تصریح کرد: امباپه مرا به یاد رونالدو و بازی های او در منچستر یونایتد می اندازد؛ او بازیکنی بود که از تمام زمین استفاده می کرد، دریبل ها و گل های زیادی می زد اما هیچوقت هدفش گل زدن نبود؛ کیلین هم در حال حاضر دقیقا همان کاری را می کند که رونالدو در رئال کرد.نامزدهای توپ طلا هر ساله از سوی نشریه معتبر فرانس فوتبال اعلام و جایزه اصلی نیز توسط همین نشریه به فرد برگزیده اعطا می شود.ورزشی**3991**1597            "}