{"onTitr":" فرمانده انتظامی یزد:    ","titr":" جامعه محوری، رویکرد نیروی انتظامی در انجام وظایف است","describe":" یزد- ایرنا - فرمانده انتظامی یزد گفت: جامعه محوری و بهره گیری از تمام ظرفیت های اجتماعی برای پیشگیری از ناهنجاری ها و آسیب های اجتماعی، هدف اصلی ناجاست و برای تحقق آن به همکاری همگان نیاز است.", "text":"به گزارش ایرنا، سردار سرتیب دوم محمدرضا میرحیدری در اولین روز از هفته (ناجا) امروز در جمع نمازگزاران شهر یزد در مسجدملااسماعیل افزود: برای پیشگیری از آسیب ها همه مردم باید همانند گذشته، پلیس را در کنار خود بدانند و همراهی کنند.وی ادامه داد: پیشگیری اجتماعی بسیار بهتر و موثرتر از پیشگیری کیفری است و برای انجام آن توسط نیروی انتظامی با همکاری مردم و دستگاه های مختلف اقدام می شود.فرمانده انتظامی یزد به تهدید نرم دشمنان علیه نظام و انقلاب اسلامی اشاره کرد و از خانواده ها خواست تا مواظب توطئه های استکبار در مسائل فرهنگی باشند و به کانون خانواده و نسل جوان بیش از گذشته اهمیت قائل شوند.میرحیدری به اهمیت فرهنگ سازی و آشنا شدن مردم به وظایف خود در حوزه های مختلف اجتماعی اشاره و تصریح نمود: پلیس در این خصوص برنامه های مختلفی را پیش بینی که انجام می دهد.فرمانده انتظامی یزد، شعار امسال هفته ناجا را «پلیس مقتدر و امین مردم» اعلام کرد و اظهار داشت: پلیس در انجام ماموریتها و برقراری امنیت در جامعه تنها از قدرت و ابزار نوین استفاده نمی کند بلکه مشارکت اجتماعی و تحقق جامعه محوری در دستور کار دارد.میرحیدری با بیان اینکه مردم به عنوان بزرگترین پشتوانه پلیس، نقش اصلی را در ایجاد امنیت ایفا می کنند، تصریح کرد: توجه به برنامه‌ های دانش‌ محور و پژوهش محور از مهمترین برنامه های نیروی انتظامی در برهه کنونی است.وی با بیان اینکه در نیمه نخست سال 1397 کاهش هفت درصدی سرقت خودرو، چهار درصدی کیف قاپی، 67 درصدی جیب بری و 19 درصدی کش روی در استان ثبت شده، گفت: مجموعه کشفیات استان در این مدت 2 هزار و 881 فقره بوده که نسبت به مدت مشابه سال گذشته 10 درصد افزایش داشته است.فرمانده انتظامی یزد ادامه داد: در نیمه نخست امسال کاهش 56 درصد قتل، 38 درصدی تجاوز به عنف و 14 درصدی نزاع فردی و دسته جمعی در استان رخ داد که اغلب این جرایم مرتبط با افراد غیربومی بوده است.وی با بیان اینکه درسال جاری اعضای یک باند سارق منزل با 100 فقره سرقت شناسایی و دستگیر شدند، اضافه کرد: یکهزار و 500 تن کود شیمیایی قاچاق نیز به ارزش 300 میلیون ریال کشف شد.فرمانده انتظامی استان یزد اظهار داشت: در 6 ماهه نخست امسال با انهدام 24 باند مواد مخدر، در این حوزه نسبت به سال گذشته سه درصد افزایش دستگیری و چهار درصد رشد عملکرد داشتیم.هفته ناجا از 13 تا 19 مهرماه ادامه دارد.استان یزد با یک میلیون و 138 هزار نفر جمعیت در مرکز جغرافیایی ایران قرار دارد.7536/ 6197            "}