{"onTitr":"","titr":" بارندگی در خراسان شمالی سیل به راه انداخت","describe":" بجنورد - ایرنا - مدیرکل مدیریت بحران استانداری خراسان شمالی گفت: بارندگی شدید بامداد شنبه موجب جاری شدن سیل، آبگرفتگی منازل مسکونی و بروز خساراتی در شهرستان های شیروان و راز و جرگلان شد.", "text":"جواد نظری روز شنبه در گفت و گو با ایرنا اظهار داشت: وقوع سیلاب موجب آبگرفتگی تعدادی از خانه های مسکونی بخش سرحد شیروان و نیز به بخش مرزی جرگلان در شهرستان راز و جرگلان آسیب هایی رساند.وی افزود: هنوز گزارش دقیقی از خسارات وارده به منازل مسکونی و نیز کشتزارهای این مناطق دریافت نشده است.مدیرکل مدیریت بحران استانداری خراسان شمالی گفت: نیروهای امدادی جمعیت هلال احمر، راهداری و دیگر دستگاه های مسئول در مناطق سیلزده حضور یافته و در صورت نیاز به اهالی این مناطق کمک رسانی خواهند کرد.نظری افزود: با توجه به تداوم بارش ها، احتمال آبگرفتگی در دیگر مناطق استان نیز وجود دارد و نیروهای امدادی به حالت آماده باش درآمده اند. به گزارش ایرنا اداره کل هواشناسی خراسان شمالی، پنجشنبه با صدور اخطاریه ای نسبت به وقوع رواناب و سیلابی شدن مسیل ها هشدار داده بود.بر اساس این گزارش، با توجه به نفوذ هوای سرد به استان، برای بعد از ظهر شنبه بارش برف در ارتفاعات پیش بینی شده است که نقشه های پیش یابی از تقویت سامانه بارشی تا صبح یکشنبه در استان حکایت دارد.بنا بر اعلام هواشناسی، سامانه مزبور سبب وزش باد شدید، گاهی بسیار شدید، بارش باران، در پاره ای نقاط رگبار و رعدوبرق با احتمال تگرگ و مه می شود و دمای هوا را تا صبح دوشنبه به صورت محسوسی کاهش می دهد.هواشناسی خراسان شمالی به کشاورزان و دامداران استان توصیه کرده است که تمهیدات لازم را به کار گرفته و در برداشت محصولات کشاورزی شتاب کنند.خراسان شمالی 344 هزار هکتار عرصه کشاورزی و باغی دارد.3007/5132            "}