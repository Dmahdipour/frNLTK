{"onTitr":" با حمله به «سیدآباد» افغانستان،    ","titr":" طالبان راه کابل به غزنی را بست","describe":" کابل - ایرنا - گروه طالبان شب گذشته به شهرستان «سیدآباد» در استان « میدان وردک» افغانستان حمله کردند و به گفته منابع محلی موفق به اشغال این شهرستان شده اند و به همین علت مسیر کابل پایتخت این کشور به سمت استان غزنی مسدود شده است.", "text":"به گزارش ایرنا، منابع خبری افغانستان روز یکشنبه اعلام کردند که در این حمله «سید شاه هاشمی» فرمانده پلیس شهرستان سید آباد نیز کشته شده است و اکنون تعداد زیادی خودرو در دو سوی جاده کابل به غزنی پشت خط درگیری مانده اند البته هنوز مقامات دولت  درباره این خبر اظهار نظر نکرده اند.«عارف نوری»، سخنگوی استاندار غزنی به رسانه ها گفته است که گروه طالبان ساعت 22 شب گذشته به شهرستان سید آباد میدان وردک و «قلعه قاضی» در حومه شهر غزنی حمله کرده اند.اما وی در باره پیشروی طالبان و تلفات دو طرف هیچ اشاره ای نکرده است اما منابع خبری از کشته شدن یک سرباز ارتش و زخمی شدن سه تن دیگر در حمله به حومی شهر غزنی خبر داده اند.امروز سالروز حمله آمریکا و هم پیمانانش به افغانستان به بهانه دستگیری عاملان حمله تروریستی 11 سپتامبر است که همگی آنها تبعه عربستان بودند و سنوات تلاش آمریکا برای ساقط کردن حکومت طالبان وارد 18 سالگی خود می شود.آساق*291*1104**1337            "}