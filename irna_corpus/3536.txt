{"onTitr":"","titr":" تولید برق در نیروگاه خلیج فارس هرمزگان به 2 میلیون مگاوات رسید","describe":" بندرعباس - ایرنا- سرپرست شرکت مدیریت تولید برق خلیج فارس هرمزگان گفت: میزان تولید برق در این نیروگاه گازی در 6 ماهه امسال، به 2 میلیون 998 هزار و 525 مگاوات ساعت رسید.", "text":"به گزارش ایرنا، احمد سایانی روز سه شنبه در جمع خبرنگاران افزود: برای تولید این میزان انرژی الکتریکی پایدار در این مدت 6 واحد 165 مگاواتی نیروگاه گازی خلیج فارس در طول تابستان در مدار تولید قرار داشت.وی افزود: نیروگاه گازی خلیج فارس به عنوان حامی محیط زیست در تولید انرژی پاک و عاری از هر نوع آلودگی قرار گرفته است.سرپرست شرکت مدیریت تولید برق خلیج فارس هرمزگان گفت: این نیروگاه دارای 6 واحد 165.1 مگاواتی است که نزدیک شهر قلعه قاضی بندرعباس قرار دارد. به گفته سایانی، بیشتر از یک سوم تولید برق استان هرمزگان برعهده نیروگاه گازی خلیج فارس است.هرمزگان هم اکنون دارای 4 نیروگاه تولید برق  با سوخت فسیلی شامل بندرعباس، خلیج فارس ، گنو و هرمز و 30 نروگاه برق خورشیدی است.در حال حاضر از حدود 640 هزار مشترک برق هرمزگان، 82 درصد مشترکان خانگی هستند که این مشترکان 64 درصد مصرف انرژی برق را به خود اختصاص داده اند.9887 /6048            "}