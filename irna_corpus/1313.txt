{"onTitr":" بازی های المپیک جوانان - آرژانتین؛    ","titr":" تکواندوکاران ایران دو مدال طلا گرفتند","describe":" تهران - ایرنا - «یلدا ولی نژاد» و «علی اشکوریان» تکواندوکاران وزن های منهای 63 و منهای 73 کیلوگرم ایران در بازی های المپیک 2018 جوانان در آرژانتین مدال طلا گرفتند.", "text":"به گزارش ایرنا، سومین دوره بازی‌های المپیک جوانان 2018 در بخش تکواندو از 15 مهر با حضور 100 تکواندوکار از 56 کشور در بوینس آیرس آرژانتین آغاز شد و امشب (پنجشنبه) به پایان می رسد.در مبارزه های وزن های منهای 63 کیلوگرم دختران و منهای 73 کیلوگرم پسران، «یلدا ولی‌نژاد» و «علی اشکوریان» به عنوان نمایندگان ایران به مصاف رقبایشان رفتند و دو مدال طلا کسب کردند.ولی نژاد در این رقابت ها در ابتدا «ناتالی همادی» از اردن را 12 بر 2 شکست داد و در ادامه رو در روی «لسلیه سولترو» از مکزیک قرار گرفت و تا ثانیه‌های آخر غیرتمندانه جنگید و با نتیجه 26 بر 22 راهی فینال شد.وی در این مرحله نیز به مصاف «نادیسا بوزانیچ» از صربستان قهرمان نونهالان اروپا 2015، نایب قهرمان نونهالان جهان 2015 و قهرمان نوجوانان جهان 2018 رفت و با برتری 23 بر 17 برابر این هوگوپوش موفق شد نخستین مدال آور و طلایی کاروان ایران در این بازیها لقب بگیرد.همچنین «علی اشکوریان» پس از یک‌دور استراحت در گام نخست با «چنگ کیو» از چین تایپه، دارنده مدال برنز قهرمانی نونهالان آسیا 2015 مبارزه کرد و 19 و 17 پیروز شد. او سپس رو در روی نماینده «دارلین پادیلا» اکوادور قرار گرفت و 29 بر 5 و در پایان راند دوم و پیش از پایان زمان قانونی مسابقات به برتری رسید و راهی فینال شد.علی در فینال با «بدر آچاب بلژیکی» مبارزه کرد و با نتیجه 17 بر 16 به برتری رسید تا دومین طلایی کاروان ایران لقب بگیرد.این رقابت ها 10 G است و به دارندگان مدال طلا، نقره و برنز به ترتیب 100، 60 و 32 امتیاز تعلق می گیرد.همچنین در مسابقات ژیمناستیک،  در پایان رقابتهای ٦وسیله رضا بهلول‌زاده نماینده کشورمان توانست در جمع ۱۸ نفر برتر قرار گیرد و به فینال قهرمان قهرمانان صعود کند.در فوتسال تیم زیر 18 سال ایران به مصاف برزیل رفت و با نتیجه ۴-۰ مغلوب حریف شد.دیدار بعدی ایران روز جمعه با روسیه برگزار می‌شود.امیر سیاوش ذوالفقاریان در تیراندازی میکس به همراه ورزشکار آرژانتین در مرحله اول فینال با نتیجه ۱۰-۹ تیم لهستان و‌مونته نگرو را شکست دادند و به جمع هشت تیم برتر راه یافتند.در حاشیه این رقابتها، سفیر ایران در آرژانتین از مارال مردانی بانوی محجبه جودو ایران که در پی رفتار غیراخلاقی مسئولان فداسیون جهانی به دلیل پوشش اسلامی اجازه مسابقه نیافت، در حضور رییس کمیته المپیک تقدیر کرد.ورزشی**1067**1584            "}