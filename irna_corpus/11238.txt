{"onTitr":"","titr":" 300 برنامه به مناسبت هفته ناجا در استان قزوین برگزار می شود","describe":" قزوین - ایرنا - جانشین فرمانده انتظامی قزوین گفت: 300 برنامه متنوع فرهنگی و اجتماعی به مناسبت گرامیداشت هفته ناجا در استان برگزار می شود.", "text":"به گزارش ایرنا، سرهنگ مهدی حاجیان روز سه شنبه در نشست خبری با اصحاب رسانه که به منظور تشریح برنامه های نیروی انتظامی قزوین در هفته ناجا انجام شد، افزود: از این تعداد، 20 برنامه شاخص بوده و به شکل استانی انجام می شود.این مسئول انتظامی یادآور شد: برنامه های هفته ناجا در سال جاری با شعار ' پلیس مقتدر، امین مردم' برگزار می شوند.وی در ادامه با اشاره به نقش رسانه ها در کمک به پلیس برای برقراری نظم و امنیت عمومی در سطح جامعه، گفت: بدون وجود امنیت پیشبرد برنامه ها و امور جامعه در همه ابعاد با مشکل و بحران مواجه می شود.این مسئول انتظامی، حفظ جان، مال و آرامش جامعه را از وظایف اصلی پلیس برشمرد و افزود: ماموران نیروی انتظامی در نظام مقدس جمهوری اسلامی با  وجدان کاری و اخلاقی برآمده از ایمان و روحیه تعهد در خدمت مردم هستند.**جذب یک هزار و 91 پلیس افتخاری در قزوین وی در بخش دیگری از صحبت های خود با اشاره به ضرورت مشارکت و همراهی مردم در تامین امنیت، گفت: در همین رابطه جذب و به کارگیری پلیس افتخاری در راستای تحکیم و توسعه امنیت اجتماعی در دستور کار قرار دارد.این مسئول انتظامی گفت: تاکنون یک هزار و 91 پلیس افتخاری در استان جذب شده که از این تعداد 587 تن شامل برادران و سایر مربوط به خواهران است. سرهنگ حاجیان یادآور شد: در استخدام نیروی انتظامی اولویت با کسانی است که پیش از این پلیس افتخاری بوده اند و از این افراد با توجه به تخصص ها و آموزش هایی که گذرانده اند در حوزه های مختلف ناجا استفاده می شود. وی با اشاره به تلاش ماموران نیروی انتظامی برای ارتقای امنیت، اظهار داشت:  با ارتقای فناوری شاهد بروز جرایم جدیدی هستیم که پلیس هوشیارانه با آنها برخورد می کند که نمونه آن جرایم فضای مجازی است.سرهنگ حاجیان گفت: 80 درصد جرایم فضای مجازی کشف شده و پلیس می کوشد تا توانمندی خود در این عرضه را بیشتر کند.6104*3013            "}