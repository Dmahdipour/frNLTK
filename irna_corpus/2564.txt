{"onTitr":"","titr":" شکارچی سبزقبا نقره داغ شد","describe":" همدان- ایرنا- رئیس اداره حفاظت محیط زیست کبودراهنگ گفت: فردی که درصدد فروش یک قطعه پرنده سبزقبا در فضای مجازی بود با رای شعبه 101 دادگاه کیفری این شهرستان به پرداخت پنج میلیون ریال محکوم شد.", "text":"پیمان زرین روز چهارشنبه در گفت و گو با ایرنا خاطرنشان کرد: این فرد خرداد امسال فروش پرنده سبزقبا را در فضای مجازی تبلیغ کرده بود.وی اضافه کرد: تیم های محیط زیست در یک قرار صوری به عنوان خریدار وارد عمل شده و این فرد را شناسایی و دستگیر کردند سپس پرونده این فرد تحویل مرجع قضایی شده است.رئیس اداره حفاظت محیط زیست کبودراهنگ گفت: سبزقبا پرنده ای با بال های رنگین کمانی و بسیار زیباست اما صدایی شبیه زاغ دارد بنابراین افراد پس از به دام انداختن این پرنده و نگهداری آن، از صدای این پرنده خسته شده و اقدام به فروش می کنند.زرین افزود: بدن آبی فیروزه ای و قهوه ای با پره های سیاه رنگ و بال های آبی این پرنده، موجب رغبت شکارچیان برای زنده گیری این پرنده زیبا می شود.پرنده سبز قبا در نقاط مختلف همدان دیده شده و بیشتر در مکان های بلند و روی سیم های برق فرود می آید.7526/2087            "}