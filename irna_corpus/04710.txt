{"onTitr":"","titr":" هیات تجاری بوشهر عازم قطر شد","describe":" بوشهر- ایرنا- رئیس سازمان صنعت، معدن و تجارت استان بوشهر گفت: هیاتی تجاری از این استان متشکل از مدیران دولتی و فعالان خصوصی با هدف تحکیم مراودات تجاری راهی قطر شد.", "text":"به گزارش ایرنا، سید حسین حسینی محمدی روز دوشنبه در جمع خبرنگاران افزود: این سفر با هدف رایزنی با طرف های قطری به منظور تسهیل و برطرف کردن موانع و مشکلات فراروی تجارت با کشور قطر صورت می گیرد.وی بیان کرد: این هیات با دعوت وزارت شهرداری و محیط زیست کشور قطر و به سرپرستی استاندار بوشهر راهی این کشور شدند.حسینی محمدی ادامه داد: از مهمترین برنامه های این رایزنی با طرف های قطری، افزایش صادرات غیر نفتی استان و تلاش برای تسهیل و رفع موانع موجود در فرآیند صادرات به این کشور است.وی اظهار داشت: تحولات اخیر درمورد قطع روابط سیاسی و اعمال تحریم های اقتصادی توسط تعدادی از کشورهای عربی حوزه خلیج فارس علیه کشور قطر فرصت بسیار مناسبی برای احیا و توسعه روابط سیاسی، اقتصادی و تجاری با آن کشور فراهم آورده است.وی با اشاره به مسافت کوتاه مسیر دریایی بنادراستان بوشهر با کشور قطر در زمینه صادرات اظهارداشت: در 6 ماه امسال بیش از 36 هزار تن کالا به ارزش 57 میلیون دلار از گمرک های این استان به کشور قطر صادر شده است.حسینی محمدی بیان کرد: استان بوشهر ظرفیت های صادراتی قابل توجه در حوزه شیلات، نخیلات و صیفی جات، تولیدات معدنی نظیر سیمان، کلینکر، گچ و سایر محصولات به کشور قطر دارد.وی افزود: انتظار می رود دستاورد این سفر افزایش صادرات استان بوشهر به قطر رونق بیش از پیش فعالیت واحدهای تولیدی استان باشد. 7212/6043            "}