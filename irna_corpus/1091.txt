{"onTitr":" رییس کمیسیون امنیت ملی مجلس:    ","titr":" 143 رای طلایی به CFT، باید در تاریخ ایران ثبت شود","describe":" خرم آباد - ایرنا - رییس کمیسیون امنیت ملی و سیاست خارجی مجلس شورای اسلامی گفت: 143 رای نمایندگان به لایحه CFT (مقابله با تامین مالی تروریسم) آرا طلایی بود که باید در تاریخ کشور ایران ثبت شود.", "text":"به گزارش ایرنا، حشمت الله فلاحت پیشه روز پنجشنبه در نشست با فعالان اقتصادی استان در محل اتاق بازرگانی لرستان  در توضیح تصویب این لایحه افزود: برای جلوگیری از مسایلی که در برجام پیش امد کمیسیون پیش از جلسه علنی مجلس در این راستا، جلسه غیرعلنی برگزار کرد.وی اظهار داشت: نظر تمام مدیران عامل بانک، اتاق بازرگانی و وزارتخانه ها در خصوص لوایح چهارگانه از جمله CFT اخذ شده بنابراین پای این تصویب ایستاده ایم و  مجبور نیستیم به پیامک ها و فحش هایی که از طرف افراد مختلف وجود دارد توجه کنیم.وی با اشاره به توهین های افراد به نمایندگان موافق این لایحه تصریح کرد: 143 رای طلایی به CFT ریل حرکت کشور به سمت سراشیبی و چالش را عوض کرد اما متاسفانه در این راستا به مجلس شورای اسلامی ظلم شد.فلاحت پیشه با تاکید بر اینکه دنیا تنها امریکا و آمریکا فقط ترامپ نیست، ادامه داد: نیکی هیلی به دلیل اینکه باعث رسوایی سیاست خارجی امریکا شد از صحنه کنار رفت چرا که قرار بر محاکمه ایران بود اما محاکمه ترامپ شکل گرفت و 12 گزارش آژانس بین المللی انرژی اتمی در خصوص سلامت هسته ای ایران ارائه شد و یک رای طلایی در لاهه گرفتیم.به گفته وی بعد از تصویب CFT بسیاری از موسسات مالی دنیا که در آمریکا مستقر و از تصمیم گیرندگان سوئیفت هستند اذعان داشته اند باید راه را برای فعالیت ایران باز کرد.وی با تاکید بر اینکه وظیفه سیاست مدار حفظ دیپلماسی درست است، اظهار داشت: 28 سفیر اتحادیه اروپا را به کمیسیون امنیت ملی و سیاست خارجی مجلس دعوت کردیم و برنامه کاری نوشتیم اما متاسفانه آقایان در رسانه ملی این مهم را سانسور کردند.رییس کمیسیون امنیت ملی و سیاست خارجی مجلس شورای اسلامی گفت: 205 کشور و منطقی که سازمان اداری و بانک دارد عضو FATF هستند در حالیکه کل اعضای سازمان ملل متحد کمتر از 200کشور و بنابراین ارتباطات در FATF بیشتر است.فلاحت پیشه گفت: افرادی که در حوزه بانکی و تجاری فعال هستند اثرات مثبت مصوبه اخیر مجلس در خصوص مقابله با تامین مالی تروریسم را می دانند که نشان می دهد مجلس کار خود را به خوبی انجام داده است.وی اضافه کرد: متاسفانه حوزه عمومی کشور پر از تابو و جزمیت است که باید آنها را کنار گذاشت  و تصمیم اساسی گرفت.وی با انتقاد از روند کند برخی امور در کشور افزود: اتاق ایران در مجلس شورای اسلامی جایگاه تصمیم گیری دارد و آنگونه که فعالان این اتاق ابراز می کنند در دولت نیز حضور دارند.فلاحت پیشه تاکید کرد: معتقدم همین که راه انتحار را پیش نگرفتیم باید ادامه یابد و با اصلاحت داخلی نسبت به اصلاح امور اصل گام برداشت.***خون آزادی عراق را ایران داد اما از رقبای اقتصادی عقب افتادرییس کمیسیون امنیت ملی و سیاست خارجی مجلس شورای اسلامی با اشاره به شکل گیری معاونت اقتصادی در وزارت امور خارجه گفت: بازندگی اقتصاد خارجی جمهوری اسلامی ندیدن و نبود این معاونت بوده است.فلاحت پیشه ادامه داد: خون آزادی عراق را ما دادیم اما ایران پس از تحولات عراق از رقبای اقتصادی عقب افتاد.وی گفت: ترکبه 22 رایزن اقتصادی در سفارت خود در عراق دارد در حالیکه ایران تنها با یک رایزن کار می کند، نباید در سیاست خارجی تنها خون داد بلکه بایستی در اقتصاد نیز فعال باشیم که این موضوع محقق نشده است بنابراین باید در انتصاب رایزن، نه ستاد انتخاباتی افراد، بلکه طرف امین را انتخاب کرد.وی افزود: معتقدم اگر از جلسه ای معجزه نبینم دوباره آن را برگزار نمی کنم چراکه عملگرا هستم و جلسات ' پرت' برگزار نمی کنم.7269/6060            "}