{"onTitr":"","titr":" توفان در سیستان فروکش کرد","describe":" زاهدان - ایرنا - کارشناس هواشناسی سیستان و بلوچستان گفت: توفان گرد و خاک که از روز یکشنبه در منطقه سیستان (زابل، هیرمند، زهک، نیمروز و هامون) آغاز شده بود امروز /سه شنبه/ فروکش کرد.", "text":"رضا آزادمنش در گفت و گو با خبرنگار ایرنا اظهار داشت: حداکثر سرعت وزش باد در این مدت در منطقه سیستان به 104 کیلومتر بر ساعت رسید.وی افزود: میزان غلظت ذرات معلق در هوای منطقه در این مدت 2 هزار و 866 میکرو گرم بر مترمکعب یعنی 19 برابر حد مجاز گزارش شد.کارشناس هواشناسی سیستان و بلوچستان گفت: امروز در نواحی غربی و شرقی استان وزش باد پیش بینی می شود.آزادمنش با بیان اینکه دریای عمان مواج است اظهار داشت: حداکثر دمای هوای استان در 24 ساعت گذشته با 41 درجه سانتیگراد بالای صفر مربوط به راسک مرکز شهرستان سرباز و حداقل دما با6 درجه مربوط به زاهدان بوده است.به گزارش ایرنا سیستان و بلوچستان با وسعتی حدود 187 هزار و 502 کیلومتر مربع (معادل 5/11 درصد مساحت کشور) و 19 شهرستان و بیش از 2 میلیون و 800 هزار نفر جمعیت پهناورترین استان کشور محسوب می شود که امکان دارد همزمان چندین پدیده از جمله طوفان، بارندگی، سیل، خشکسالی و مواج شدن دریا را تجربه کند.سیستان با پنج شهرستان زابل، زهک، هامون، هیرمند و نیمروز در شمال سیستان و بلوچستان واقع شده است.7316 **6081            "}