{"onTitr":"","titr":" 8 درصد گوشت تولیدی عشایر مربوط به خراسان شمالی است","describe":" بجنورد- ایرنا- مدیرکل امور عشایر خراسان شمالی گفت: 8 درصد گوشت قرمز تولیدی عشایر کشور مربوط به این استان است که سالانه در این راستا یکهزار و 500 تن گوشت تولید می شود.", "text":"محمدرضا قلی پور  روز چهارشنبه در حاشیه بازدید از عشایر مانه و سملقان به خبرنگار ایرنا اظهار داشت:عشایر استان همچنین  25 درصد گوشت قرمز استان را تولید می کنند.مدیرکل امور عشایر خراسان شمالی گفت: این قشر از جامعه به لحاظ جمعیتی در رده 15 و در بخش تولید فراورده های دامی نیز در رده 12 کشور قرار دارد.قلی پور بیان کرد: برای بازاریابی گوشت قرمز استان،کشتارگاه صنعتی بجنورد با ظرفیت کشتار سالانه 200 هزار راس دام در اختیار عشایر قرار داده شده است.وی خواستار اتخاذ تدابیر لازم برای قرار نگرفتن در مسیر سیلاب ها در هنگام کوچ به مناطق قشلاقی مراوه تپه در استان گلستان شد.در این بازدید مشکلات عشایر از قبیل نحوه تامین آرد، سوخت و چادر در زمان وقوع باران و موارد دیگر بررسی شد.عشایر خراسان شمالی پنج هزار و 331 خانوار  و 30 هزار و 300 جمعیت دارد که از این تعداد 750 خانوار با جمعیت بالغ بر سه هزار و 550 نفر مربوط به عشایر مانه و سملقان است.عشایر استان همچنین750 هزار راس دام دارند که از این تعداد 115 هزار راس مربوط به شهرستان مانه و سملقان است.7183/ 6042            "}