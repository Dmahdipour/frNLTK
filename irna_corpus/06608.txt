{"onTitr":"","titr":" پروازهای فرودگاههای رامسر و نوشهر لغو شد","describe":" ساری - ایرنا - مدیرکل فرودگاههای استان مازندران از لغو پروازهای امروز فرودگاههای نوشهر و رامسر به دلیل بارش شدید و کاهش دید خبر داد و گفت که تنها پروازهای فرودگاه ساری استان برقرار است.", "text":"پیش از این مدیرکل فرودگاههای استان مازندران از لغو پرواز تنها در فرودگاه نوشهر به دلیل طغیان گنداب رود و آبگرفتگی باند پرواز این فرودگاه خبرداده بود . سعدالله وطن خواه  روز شنبه در گفت و گو با خبرنگار ایرنا افزود: با توجه به شدت بارندگی و کم شدن افق دید خلبان، شرکت های هواپیمایی چهار پرواز فرودگاههای نوشهر و رامسر را لغو کردند.وی ادامه داد: پرواز تهران به رامسر و بالعکس  شرکت هواپیمایی آسمان امروز لغو شد. مدیرکل فرودگاههای مازندران در خصوص پرواز فرودگاه نوشهر هم گفت: پرواز امروز شرکت هواپیمایی آسمان مسیر تهران به نوشهر و بالعکس لغو شد.وی ادامه داد: تنها یک پرواز تهران به رامسر و بالعکس که قرار بود راس ساعت 10 و 30 دقیقه از فرودگاه رامسر انجام شود به دلیل بارندگی شدید و کاهش دید با 90 دقیقه تاخیر انجام شد. وطن خواه گفت: پرواز مسیر بندرعباس به ساری و بالعکس توسط شرکت هواپیمایی قشم ایرکه قرار بود ساعت 11 و 45 دقیقه وارد فرودگاه ساری شود بموقع  انجام شد.وی ادامه داد : همچنین پروازهای امروز مشهد به ساری و بالعکس فرودگاه ساری نیز انجام شد.  وی از مسافران خواست تا قبل از حرکت به فرودگاه برای اطلاع از آخرین وضعیت پروازها با شماره گویای 199 و یا شماره  33710000 تماس بگیرند  وآخرین اطلاعات پروازی راکسب کنند.مازندران سه فرودگاه در ساری ، نوشهر و رامسر دارد که روزانه 12 پرواز در این فرودگاهها نشست و برخاست می شود.  2096/1899            "}