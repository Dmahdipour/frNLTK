{"onTitr":" معاون پستی رگولاتوری:    ","titr":" اپراتورهای خصوصی پست به صورت رسمی وارد بازار می شوند","describe":" تهران- ایرنا- معاون پستی سازمان تنظیم مقررات و ارتباطات رادیویی اعلام کرد: اپراتورهای خصوصی پست در چارچوب پروانه اعطا شده به آنها تا یک ماه آینده به فعالیت تجاری ورود خواهند کرد.", "text":"به گزارش ایرنا، در آخرین روزهای کاری سال 1396 و در مراسم هفتمین جایزه ملی کیفیت ارتباطات و فناوری اطلاعات، 2 شرکت «پیک بادپا» و «تیپاکس» به عنوان برنده نهایی اپراتور خصوصی پستی معرفی شدند. صدور پروانه فعالیت برای حداقل 2 «کارور» پستی در بخش غیردولتی با هدف ساماندهی فعالیت های پستی و ایجاد و توسعه رقابت سالم در بخش پست در اساسنامه جدید شرکت ملی پست جمهوری اسلامی ایران در سال 95 در مجلس شورای اسلامی به تصویب رسید و در مصوبه 254 کمیسیون تنظیم مقررات ارتباطات نیز این نوع فعالیت پیش‌بینی شد.فراخوان عمومی مزایده کارور پستی در فروردین ماه 96 برگزار شد و پس از پایان مهلت خرید اسناد و برگزاری جلسه های کارشناسی و توجیهی با خریداران، پنج متقاضی غیردولتی در قالب سه کنسرسیوم و 2 شرکت، اسناد مزایده را تکمیل و برای حضور در مراحل بعدی مزایده آمادگی خود را اعلام کردند.پس از انجام فرایند مزایده، ارزیابی فنی و بازرگانی شرکت «ترن پارت تیپاکس» و کنسرسیوم «شرکت حمل و نقل کالای تهران» در مزایده انتخاب کاروران پستی برنده شدند.سخنگوی سازمان تنظیم مقررات و ارتباطات رادیویی ایران (رگولاتوری) 25 مرداد 96 گفت: 2 اپراتور خصوصی پستی که هر یک در قالب کنسرسیوم هستند، برنده مزایده شده اند که پس از انجام همه مراحل قانونی به صورت رسمی معرفی می شوند.در همین پیوند و به گزارش روز چهارشنبه سازمان تنظیم مقررات و ارتباطات رادیویی، «مجتبی نصیری » معاون پستی سازمان رگولاتوری گفت: دو اپراتور ترن پارت تیپاکس و شرکت پست پیشگامان بادپا پس از دریافت پروانه، در سه بخش ایجاد زیرساخت‌های لازم، شبکه توزیع و سامانه‌های نظارتی در چارچوب پروانه و الزام های رگولاتوری اقدام های لازم را انجام داده‌اند و تا یک ماه آینده سرویس های پستی خود را در قالب اپراتورهای خصوصی این بخش ارائه می‌ کنند.وی افزود: این اپراتورها متعهد هستند در سال اول در 10 مرکز استان فعالیت خود را به طور رسمی آغاز کنند، اکنون گردش مالی بخش پست کشور حدود 9 هزار و 800 میلیارد ریال است که با حضور اپراتورهای خصوصی در بخش ارتباطات کشور این بازار در سال پنجم فعالیت، به حدود 63 هزار میلیارد ریال خواهد رسید.نصیری ادامه داد: پروانه اپراتورهای پستی برای ایجاد رقابت و توسعه در بخش پست و ساماندهی فعالیت های پستی در کشور ارائه شده است که در پی آن مردم حق انتخاب بیشتری در سرویس های پستی داشته و نظارت بر کیفیت خدمات و پاسخگوئی به شکایات مردم در این بخش  نیز برای رگولاتوری فراهم می‌شود.«محمدجواد آذری جهرمی» وزیر ارتباطات و فناوری اطلاعات هفدهم مهرماه 96 از اعطای دو پروانه به اپراتورهای بخش خصوصی خبر داد و گفت: با اعطای این مجوزها فضای رقابتی برای ارائه خدمت بهتر به مردم ایجاد می شود.وزیر ارتباطات معتقد است در کنار فعالیت این دو اپراتور خصوصی، شرکت ملی پست باید به وظایف حاکمیتی خود بیش از پیش ادامه دهد.اقتصام**2078**2022            "}