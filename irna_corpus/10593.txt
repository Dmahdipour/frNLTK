{"onTitr":"","titr":" وزیر فرهنگ و ارشاد اسلامی در کمیسیون فرهنگی مجلس حضور یافت","describe":" تهران- ایرنا- رئیس کمیسیون فرهنگی مجلس شورای اسلامی از نشست امروز با سیدعباس صالحی خبر داد و اظهار داشت: در این نشست سوال 5 نماینده از صالحی مطرح شد.", "text":"احمدمازنی عصر سه شنبه در گفت و گو با ایرنا، اظهار داشت: 5 سوال در دستور کار جلسه امروز کمیسیون فرهنگی مجلس شورای اسلامی مطرح شد. جایگاه زنان و جوانان و توجه به میزان حضور آنها در برنامه های وزارت فرهنگ و ارشاد اسلامی و فرهنگ سازی در این دو حوزه سوال احمد مرادی نماینده مردم بندرعباس بود که آقای وزیر توضیحات مفصلی در این خصوص ارائه دادند.رئیس کمیسیون فرهنگی مجلس افزود: مقرر شد طی یک فرصت دو هفته ای آقای وزیر با توضیحات کاملتری نظر طراح سوال را تامین کند.مازنی بیان کرد: عدم شفافیت امور مالی، محل خرج منابع و ردیف بودجه اداره حج و اوقاف سوال دیگری بود که توسط سمیه محمودی نماینده مردم شهرضا و عضو کمیسیون مجلس شورای اسلامی از آقای صالحی پرسیده شد.رئیس کمیسیون فرهنگی مجلس عنوان کرد: آقای وزیر گزارش مفصلی ارائه داد ولی نماینده سوال کننده قانع نشد و مقرر شد در فرصتی چند روزه نظر این نماینده تامین شود.مازنی افزود: محمدرضا صباغیان نماینده مردم بافق و ابرکوه دیگر نماینده سوال کننده از وزیر فرهنگ وارشاد اسلامی درباره علت عدم تصویب آئین نامه اجرایی برنامه ششم توسعه بود که از پاسخ های وی قانع نشد و صالحی برای تامین نظر این نماینده وقت بیشتری خواست.مازنی خاطرنشان کرد: سوال نصرالله پژمانفر نماینده مشهد پیرامون محتوای فیلم های کمدی مطرح شد که این نماینده از توضیحات معاون سینمایی وزارت ارشاد و شخص وزیر قانع و ابراز امیدواری شد که بین وزارتخانه و کمیسیون فرهنگی تعامل بیشتری صورت گیردو آقای صالحی قول مساعد داد که در مدیریت و کیفیت جشنواره های فیلم سراسری و داوری فیلم های سینمایی با در نظر گرفتن نشاط اجتماعی و هنجارهای اجتماعی و مذهبی بهبود حاصل شود.رئیس کمیسیون فرهنگی مجلس توضیح داد: مهدی شیخ نماینده تهران نیز دیگر نماینده سوال کننده از وزیر بود که در مورد کاهش کمک ها و اعتبارات وزارت ارشاد به موسسات و دستگاه های فرهنگی سوال کرد که آقای وزیر پذیرفتند که در سال جاری اعتبارات موسسات و دستگاه های فرهنگی کم شده و علت آن را کاهش 14 درصد اعتبارات تخصیص یافته عنوان کرد و توضیح داد که در این حوزه دستگاه های مختلفی از جمله حوزه علمیه و کمیسیون فرهنگی مجلس متولی هستند و باید به هم کمک کنند.سیام*3061*1535            "}