{"onTitr":"","titr":" رویکرد پلیس کاهش آسیب های اجتماعی است","describe":" گناوه- ایرنا- فرمانده انتظامی گناوه گفت: رویکرد پلیس کاهش جرایم و پیشگیری از آسیب های جامعه با محوریت اجتماعی و فرهنگی است.", "text":"به گزارش ایرنا، سرهنگ حسین احمدی روز شنبه در نشست خبری با خبرنگاران به مناسبت هفته ناجا افزود: این فرماندهی برنامه ریزی های خوبی در این زمینه  از جمله  فرهنگ ترافیکی، موادمخدر، فضای مجازی و مهارت های زندگی برای سطوح مختلف جامعه پیش بینی و اجرایی کرده است.وی اظهارداشت:  در این ارتباط  بیش از 30 کارگاه آموزشی، 10 نمایشگاه و همایش پیشگیری از آسیب های فضای مجازی و موادمخدر در سال جاری برگزار که تداوم خواهد یافت.وی گفت: طرح مردم یاری نیز در مناطق محروم شامل روستاهای جزیره شمالی و جنوبی با همکاری پایگاه دریابانی در سال جاری اجرایی و ساکنان آن از خدمات متعدد بصورت رایگان بهره مند شدند.فرمانده انتظامی گناوه ادامه داد:برای ارتقای امنیت اجتماعی 61 طرح در قالب طرح های پاکسازی نقاط آلوده، راههای ارتباطی و نقاط پیرامونی در مبارزه با موادمخدر اجرا شد که در این ارتباط میزان کشفیات به نسبت مدت مشابه سال قبل 72 درصد افزایش یافت.وی اظهارداشت:  در حوزه جرائم خشن، 2 فقره  قتل در سال جاری صورت گرفته که یکی از آنها در مرداد ماه بوقوع پیوست و بلافاصله هویت قاتل شناسایی و با کنترل محورهای خروجی در کمتر از چهار ساعت دستگیر و تحویل مقام های قضایی شد.احمدی گفت: یک قتل دیگر در شهریور ماه رخ داد که بدلیل وجود نداشتن مدارک قوی در صحنه با تلاش و پیگیری مستمر  پلیس آگاهی بعداز یک ماه قاتل که تنها  17 سال سن داشت به همراه همدستش به جرم معاونت در قتل با انگیزه سرقت دستگیر و تحویل مقام های قضایی شدند.وی افزود: میزان تصادف های فوتی دراین مدت باتوجه به آموزش و اطلاع رسانی کارشناسان راهنمایی و رانندگی به مردم در مساجد، مدارس و ادارات دولتی و همکاری شهرداری و شورای اسلامی شهر در اصلاح نقاط حادثه خیز  75 درصد کاهش یافته است.فرمانده انتظامی گناوه به برخی خدمات ارایه شده در حوزه راهنمایی و رانندگی اشاره کرد و گفت: آزمون آیین نامه کتبی و شفاهی برای یکهزار و 574 نفر، صدور  هزار و 275 فقره گواهینامه جدید، تمدیدی و المثنی، 2 هزار و 850 نفر خدمات شماره گذاری شامل تعویض و اختصاص پلاک و  یکهزار و 174 مورد انگشت نگاری گواهی عدم سوء پیشینه به اهالی ارایه شد.وی ادامه داد: 10 هزار و 809  تماس تلفنی مردم با پلیس 110 در سال جاری برقرار که ماموران در محل صحنه حاضر و انجام وظیفه کردند.وی گفت: میزان تماس های تلفنی با پلیس 110  در مقایسه با سال گذشته رشد 31 درصدی دارد که این روند نشانگر  اعتماد و همکاری مردم به نیروی انتظامی است.احمدی  افزود: 288 پرونده به دایره مشاوره ای کلانتری ارجاع شد که 76 درصد از آنها با اقدام های مشاوره ای  منجر به سازش شد.وی گفت: همزمان با هفته اول مهرماه و بازگشایی مدارس، برای تامین امنیت تردد دانش آموزان برنامه ریزی لازم با همکاری آموزش وپرورش در دستور کار پلیس قرار گرفته است. وی با تقدیر از همکاری خبرنگاران این شهرستان با ستاد فرماندهی انتظامی در انعکاس فعالیت ها گفت: رسانه ها نقش بسزایی در آرامش و امنیت جامعه ایفا می کنند.فرمانده انتظامی گناوه اضافه کرد: در هفته ناجا با شعار پلیس مقتدر، امین مردم بیش از 50 برنامه توسط این فرماندهی پیش بینی شده است.در پایان این نشست فرماندهی انتظامی گناوه از خبرنگاران تجلیل کرد.شهرستان گناوه در شمال استان بوشهر قراردارد.6164/6043            "}