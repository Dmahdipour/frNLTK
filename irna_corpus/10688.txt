{"onTitr":"","titr":" اخبار کوتاه از دانشگاه ها","describe":" تهران- ایرنا- رونمایی از سامانه ربات جراحی و ایجاد منطقه علم و فناوری در مجاورت دانشگاه تربیت مدرس، حضور هیأتی از دانشگاه مکوئری استرالیا در دانشگاه صنعتی شریف و اعلام چگونگی نحوه تشکیل پرونده و دریافت وام بانک برای دانشجویان پیام نور از خبرهای کوتاه دانشگاه ها است.", "text":"به گزارش روز سه شنبه ایرنا از دانشگاه تربیت مدرس، در نوزدهمین نمایشگاه بین المللی تلکام، در نوزدهمین نمایشگاه بین المللی صنایع مخابرات و اطلاع رسانی، سامانه ربات جراحی از راه دور که توسط نادر مکاری استادیار گروه مخابرات و مهدی عروجی استادیار گروه مهندسی پزشکی - بیوالکترونیک دانشکده برق و کامپیوتر دانشگاه طراحی و ساخته شد، رونمایی می شود.پروژه بزرگ سامانه جراحی از راه دور که با همکاری شرکت ارتباطات سیار ایران محقق شد علاوه بر طراحی و ساخت ربات بومی، قابلیت و امکان جراحی کرانیوتومی برای خونریزی مغزی حاد از راه دور فراهم شد.دانشگاه تربیت مدرس در غرفه ای به مساحت 24 متر مربع آماده پذیرایی از پژوهشگران و ارائه فیلم، عکس و توضیحات پیرامون مراحل ساخت ربات و معرفی قابلیت های آن می باشد.گفتنی است نوزدهمین نمایشگاه بین المللی تلکام، یازدهم تا چهاردهم مهرماه با حضور بیش از 230 شرکت داخلی و خارجی در محل دائمی نمایشگاه های بین المللی تهران برگزار می شود.**ایجاد منطقه علم و فناوری در مجاورت دانشگاه تربیت مدرسبه گزارش ایرنا از دانشگاه تربیت مدرس، محمدتقی احمدی رییس دانشگاه تربیت مدرس در مراسم معارفه مدیران جدید پارک علم و فناوری در سخنانی اظهار داشت: امیدوارم مدیران جدید پارک علم و فناوری در فصل نوین فعالیت های پارک تلاش کنند تا هم از تجربه های گذشته بهره گیرند و هم شتاب بیشتری در بهره برداری از سرمایه های بزرگ که در اختیار دانشگاه است مانند نیروی انسانی، امکانات تکنولوژیکی و سرمایه مادی و کالبدی داشته باشند و بتوانند در آینده نزدیک فعالیت های درخشانی را به انجام برسانند.وی بر ایجاد منطقه علم و فناوری در مجاورت دانشگاه و غربالگری و توجه به کیفیت گروه های فناور و بهره برداری از شرایط و امکانات بخش خصوصی تاکید کرد و گفت: با حداقل سرمایه گذاری های بخش خصوصی می توان به نتایج مطلوب از منظر اشتغال پایدار و نیز سودآوری چشمگیر برای سرمایه گذارها دست یافت.وی گفت: باید کمتر به بودجه دولتی توجه کنیم و باید به منابع بخش خصوصی و جلب همکاری آنان با یک برون گرایی مطلوب بپردازیم.**حضور هیأتی از دانشگاه مکوئری استرالیا در دانشگاه صنعتی شریفبه گزارش ایرنا از دانشگاه صنعتی شریف، هیأت دانشگاه مکوئری استرالیا شامل خانم تریسی راشمر مدیر پژوهش دانشکده علم و مهندسی دانشگاه مکوئری، محسن اسدنیا هیأت علمی دانشکده مهندسی دانشگاه مکوئری و تنویر شاهد، مدیر منطقه ای دفتر بین الملل این دانشگاه بود از دانشگاه صنعتی شریف بازدید کردند.گفتنی است در این جلسه برنامه دوره مشترک دکتری دانشگاه صنعتی شریف و مکوئری مورد بحث قرار گرفت و طرفین در مورد موانع و ملاحظات موجود به بحث و گفت وگو پرداختند و  در ادامه گسترش همکاری های دانشگاه شریف و مکوئری در قالب مواردی چون فرصت های مطالعاتی، پروژه های مشترک و بازدیدهای کوتاه مدت به بحث گذاشته شد.شایان ذکر است که دانشگاه صنعتی شریف و مکوئری در سال گذشته اقدام به امضاء قرارداد مدرک دوگانه دکتری نموده اند که اولین گروه دانشجویان دکتری از ترم آینده وارد این برنامه خواهند شد.**آخرین فرصت ویرایش اطلاعات دانشجویان جدید دانشگاه جامع علمی کاربردی توسط مراکز آموزشی تابعهبه گزارش ایرنا از دانشگاه جامع علمی کاربردی، اخوان بهابادی معاون آموزشی دانشگاه جامع علمی کاربردی در بخشنامه ای آخرین فرصت ویرایش اطلاعات ثبت نامی دانشجویان دانشگاه جامع علمی کاربردی ورودی مهرماه سال 97 را صادر کرد.در این بخشنامه آمده است: بررسی و ویرایش انتخاب واحد و سایر اطلاعات دانشجویان توسط مراکز آموزشی صرفاً از تاریخ 19 مهر تا سیام مهرماه سال جاری امکان پذیر است.همچنین تاکید شده است که مراکز آموزشی تابعه دانشگاه باید حداکثر تمهیدات لازم را برای رفع مشکلات دانشجویان اتخاذ و اهتمام ویژه در این خصوص معمول کنند.لازم است در صورت بروز هرگونه مشکل در سامانه ثبت اطلاعات سریعاً مراتب به واحدهای استانی و واحدهای ستادی ذیربط دانشگاه منعکس شود.گفتنی است بخشنامه فوق از طریق اتوماسیون اداری این دانشگاه در اختیار مراکز آموزشی ارسال شده است.**چاپ بیش از 38 هزار مقاله دانشگاه پیام نور در مجلات معتبر علمی - پژوهشیبه گزارش ایرنا از دانشگاه پیام نور، محمدعلی کریمی معاون پژوهش و فناوری دانشگاه پیام نور، از چاپ بیش از 38 هزار مقاله دانشگاه پیام نور در مجلات معتبر پژوهشی خبر داد و گفت: این تعداد شامل؛ 7630 مقاله بین المللی آی اس آی، 10هزارو 274 مقاله آی اس سی، 10هزارو 407 مقاله علمی پژوهشی داخلی و 10هزارو 293 مقاله اسکوپوس است که توسط پژوهشگران و محققان این دانشگاه به چاپ رسیده است.وی سطح پژوهش و تحقیق را در این دانشگاه بسیار رضایت بخش عنوان کرد و گفت: دانشگاه پیام نور با دارا بودن بیش از 47 نشریه علمی فعال، ثبت 115 اختراع ، چاپ بیش از 2هزارو 400 عنوان کتاب و 800 عنوان کتاب در دست تالیف جایگاه قابل قبولی را در زمینه آموزشی، پژوهش و تحقیق در سطح کشور به خود اختصاص داده است.کریمی با تاکید بر لزوم نهادینه سازی مباحث کارآفرینی در این دانشگاه اظهار داشت: دانشگاه پیام نور با حرکت به سمت دانشگاه های نسل سوم و کارآفرین، اقدامات گسترده ای را در زمینه ثروت آفرینی آغاز کرده و آموزش مهارت های لازم به دانشجویان در کنار دروس آموزشی از اولویت های مهم این دانشگاه به شمار می رود.**چگونگی نحوه تشکیل پرونده و دریافت وام بانک انصار برای دانشجویان پیام نور اعلام شدبه گزارش ایرنا از دانشگاه پیام نور، براساس تفاهم‌ نامه‌ میان دانشگاه پیام نور و بانک انصار، دانشجویان یک ‌بار برای تمامی دوران تحصیل خود به بانک انصار مراجعه و پس از بازکردن حساب و تشکیل پرونده با شرایط آسان، اقدام به ثبت‌نام و انتخاب واحد کرده و به طور خودکار در سیستم گلستان مبلغ کل شهریه دانشجو در ترم مربوطه توسط بانک انصار پرداخت می ‌شود و دانشجو صرفا اقساط شهریه را با کارمزد 4.1 درصد به بانک انصار پرداخت می‌ کند.جهت استفاده از این تسهیلات، دانشجویان باید به نزدیکترین شعبه بانک انصار مراجعه کنند.میزان تسهیلات با توجه به مقطع تحصیلی کارشناسی ۸ میلیون ریال، 25 میلیون ریال، دکتری 75 میلیون ریال است و مدارک مورد نیاز شامل اصل و کپی کارت دانشجویی، کارت ملی - شناسنامه، مدارک یک‌ نفر ضامن (مدارک شناسایی و گواهی کسر از حقوق ضامن کارمند، درصورتی که ضامن کسبه بازار باشد، ارائه‌ پروانه‌ کسب) است.**9103**9129            "}