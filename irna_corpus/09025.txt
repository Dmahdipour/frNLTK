{"onTitr":"","titr":" 21 تیم دانشگاهی در مسابقات متالوگرافی تبریز حضور دارند","describe":" تبریز- ایرنا- مسوول برگزاری مسابقات متالوگرافی دانشگاه های کشور گفت: سومین دوره مسابقات سراسری متالوگرافی و الکتروشیمی به مدت 2 روز با شرکت 21 تیم از دانشگاه های کشور در تبریز آغاز شده است.", "text":"'سیدرضا دامادی' روز پنجشنبه در گفت و گو با خبرنگار ایرنا اظهار داشت: تیم های دانشگاه های صنعتی شریف تهران، امیر کبیر، تبریز، شهرکرد، صنعتی ارومیه، مالک اشتر، صنعتی اصفهان، ارومیه، بناب، تبریز و صنعتی شاهرود از جمله دانشگاه های شرکت کننده در این دوره از مسابقات است. وی با اشاره به اینکه این مسابقات به مدت 2 روز برگزار می شود، افزود: این مسابقات با تکیه بر توان علمی دانشجویان، تجربه و هدایت اعضای هیئت علمی گروه مهندسی مواد و متالوژی دانشگاه تبریز اجرا می شود.  علم 'متالوگرافی' از جمله مهمترین بخش مهندسی مواد است که تحول و پیشرفت مهندسی علم مواد، مدیون این رشته است و بدون آن نمی توان به بررسی و مطالعه ساختار داخلی فلزات و سایر مواد دست یافت. متالوگرافی هم به علم آماده‌سازی نمونه‌های فلزی و بررسی ریزساختار میکروسکوپی آنها گفته می‌شود و در واقع علم شناخت فلزات از طریق مشاهده ساختار آنها است. الکتروشیمی شاخه‌ای از شیمی ‌فیزیک و شیمی‌ تجزیه است که به بررسی واکنش‌های شیمیایی می‌پردازد که در اثر عبور جریان الکتریکی انجام می‌شوند یا انجام یافتن آنها سبب ایجاد جریان الکتریکی می‌شود. 3093/518            "}