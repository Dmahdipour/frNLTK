{"onTitr":"","titr":" آیا شعار هفته کتاب امسال، حالمان را خوش می‌کند","describe":" تهران- ایرناپلاس- انتخاب شعار برای هفته کتاب باید برگرفته از اهداف برگزاری آن دوره و اتفاقات این حوزه در سال باشد. نگاهی داریم به شعارهای هفته کتاب در دولت یازدهم و دوازدهم.", "text":"شعار بیست‌و‌ششمین هفته کتاب جمهوری اسلامی ایران را «حال خوش خواندن» انتخاب کرده‌اند. نیکنام حسینی پور، دبیر بیست‌و‌ششمین هفته کتاب جمهوری اسلامی ایران تأکید کرده است با توجه به تقارن برگزاری این دوره از هفته کتاب با هفته وحدت، اعضای شورای سیاست‌گذاری تأکید داشتند شعار انتخابی در فضای تشویقی و با نشاط انتخاب شود تا با فضای ایام هفته وحدت متناسب باشد.این که هر سال باید اسم درخور و شایسته برای هفته کتاب انتخاب شود بدیهی است، اما گاه دیده می‌شود این انتخاب‌ها از روی رفع تکلیف انجام می‌شود.اولین بار و در سال 1372 و با موافقت شورای فرهنگ عمومی و تصویب در شورای عالی انقلاب فرهنگی قرار شد هفته‌ای به نام کتاب در کشور برگزار شود. نخستین دوره هفته کتاب جمهوری اسلامی ایران در سال 1372 با دبیری محمد رنجبری برگزار شد.شعارهای هفته کتاب دولت روحانیدر سال 92 و اولین سال  از دولت یازدهم، بیست‌ویکمین دوره هفته کتاب جمهوری اسلامی ایران با شعار «کتاب آینه فرهنگ و فرزانگی» برگزار شد. سال بعد، شعار بیست‌ودومین دوره هفته کتاب «ترویج کتاب، ترویج امید» بود. سال  94   زنگ بیست‌وسومین دوره هفته کتاب جمهوری اسلامی ایران با شعار «ایران با کتاب، ایران پُر امید» در سراسر کشور به صدا درآمد. شعار سال بعد «ایران می‌خواند» بود و در سال گذشته بیست‌وپنجمین دوره با شعار «آینده روشن با خانواده کتابخوان» فعالیت داشت.یکی از مدیران سابق ارشاد با بیان اینکه نحوه نامگذاری هفته کتاب در اوایل دولت یازدهم منطقی تر و دقیق تر بود، به ایرناپلاس گفت: از سال 92 تاکنون، گاه این شعارها سیر نزولی داشته است. باید بررسی و تحقیقی صورت گیرد تا مشخص شود این نامگذاری ها با چه استدلال و چه نتایجی همراه است؟ هفته کتاب جمهوری اسلامی باید از شکل تشریفاتی خارج شود و نگاه آماری مسئولان به این هفته هم تغییر کند.گزارش از سیدمهدی موسوی‌تبار**اداره کل اخبار چندرسانه‌ای**ایرناپلاس**            "}