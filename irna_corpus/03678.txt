{"onTitr":" مدیرکل بنیاد مسکن لرستان:    ","titr":" روستاهای دارای بافت ارزشمند گردشگری ساماندهی می شود","describe":" خرم آباد- ایرنا- مدیرکل بنیاد مسکن انقلاب اسلامی لرستان گفت: روستاهای دارای بافت ارزشمند گردشگری در لرستان شناسایی شده و طرح ساماندهی آن ها اجرا می شود.", "text":"مسعود رضایی روز سه شنبه در حاشیه بازدید از طرح ساماندهی سراب هنام سلسله در گفت و گو با خبرنگار ایرنا، اظهار داشت: روستاهای بیشه، ونایی، امام زاده قاسم، ولیعصر، قلعه خانجان، افرینه، پسیل، کوشکی سفلی و سراب هنام در لرستان دارای بافت ارزشمند گردشگری هستند.وی با اشاره به در دست اقدام بودن اجرای طرح ساماندهی در 10 روستای دارای بافت ارزشمند استان، عنوان کرد: فاز نخست اجرا  در برخی از این روستاها از جمله سراب هنام سلسله آغاز شده است.رضایی با بیان اینکه پیگیر هستیم که امسال نقشه اجرایی روستای ونایی نیز انجام شود، خاطرنشان کرد: به دنبال ایجاد چند واحد بوم گردی شناسنامه دار در این روستاها هستیم.مدیرکل بنیاد مسکن لرستان با اشاره به پرداخت تسهیلات تعمیر و احداث منازل به افراد بومی روستاهای دارای بافت ارزشمند، تصریح کرد: در این طرح به افرادی که به دنبال تعمیر و تکمیل هستند مبلغ 120 میلیون ریال تسهیلات و به کسانی که قصد احداث دارند 250 میلیون ریال تسهیلات پرداخت می شود.رضایی با بیان اینکه حفظ بافت های ارزشمند روستایی یکی از اهداف بنیاد مسکن انقلاب اسلامی است، افزود: در بحث ساماندهی مناطق گردشگری دارای بافت ارزشمند تاکید ما بر حفظ و بازسازی بافت های سنتی است زیرا در جذب گردشگران دارای تاثیرگذاری بیشتری است.7265/6060            "}