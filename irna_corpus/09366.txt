{"onTitr":"","titr":" بهره وری آب در کردستان از میانگین کشوری بیشتر است","describe":" سنندج - ایرنا - معاون آب و خاک وزارت جهاد کشاورزی گفت: بهره وری آب در استان کردستان 1،5 کیلوگرم در مترمکعب است که 30 درصد از میانگین کشوری بیشتر است و نشان از سخت کوشی و استفاده صحیح کشاورزان از منابع آبی دارد.", "text":"به گزارش خبرنگار ایرنا، علی مراد اکبری عصر چهارشنبه در جلسه ستاد اقتصاد مقاومتی استان کردستان که با حضور اعضای کمیسیون کشاورزی، آب و منابع طبیعی مجلس شورای اسلامی برگزار شد، اظهار داشت: تمام پروژه های آب و خاک این استان در دست مردم بوده و با مدیریت آنها اداره می شود.وی با بیان اینکه مردم این استان به خوبی قدر آب را می دانند، افزود: موید این ادعا بالا بودن تقاضای آبیاری تحت فشار است که 2 برابر متوسط کشوری است.معاون آب و خاک وزارت جهاد کشاورزی یادآور شد: نیاز است حتما بحث تخصیص آب در کردستان بازنگری و تعیین تکلیف شود و به عنوان یک سند برای توسعه بخش کشاورزی مدنظر قرار گرفته تا براساس آن عمل شود.اکبری با بیان اینکه 140 هزار هکتار از اراضی کشاورزی کردستان آبی است که 54 هزار هکتار آن در پایاب شبکه سدها قرار دارد، تاکید کرد: از این 56 هزار هکتار نیز 26 هزار هکتار آن دست نخورده باقی مانده و سیستم های فرعی است.وی ذخیره کردن آب در پشت سدهای مناطق پرباران (مانند حوزه دریای خزر) را متناقض با اصول علمی دانست و گفت: اختصاص آب تخصیص یافته به کشاورزی نیز در بخش های جنوبی کشور اشتباه است.معاون آب و خاک وزارت جهاد کشاورزی با تاکید بر اینکه باید پکیج جدیدی برای تخصیص آب به کردستان تعریف شود، اضافه کرد: نیاز است نیم نگاهی به غفلت هایی که در گذشته در این استان شده داشته و آن را تصحیح کنیم.اکبری با اشاره به اینکه اعتبارات آب کشور در سال 97 نسبت به سال 96، 40 درصد کاهش یافته است، افزود: باید از محل صندوق توسعه ملی برای تکمیل پروژه های ملی و استان کردستان اعتبارات ویژه ای اختصاص یابد.** سهم اعتبارات منابع آبی در برنامه ششم توسعه به ۳،۵ درصد بودجه کاهش یافتمدیر عامل شرکت مدیریت منابع آب ایران هم در این نشست با اشاره به اینکه سهم فصل منابع آب از برنامه پنجم توسعه ۶،۸ درصد بود، گفت: این رقم در برنامه ششم توسعه به ۳،۵ درصد سهم اعتبارات تملک دارایی کاهش یافته است.محمد حاج رسولی ها با انتقاد از کاهش این سهم اظهار داشت: این در حالی است که سهم اعتبارات فصل منابع آبی کشور از برنامه چهارم توسعه ۹،۶ درصد سهم بودجه بود.وی با اشاره به اینکه ۴۳ سد در کشور وظیفه تامین آب شرب کشور را برعهده دارند، افزود: اولویت اول مشکلات منابع آبی کردستان تخصیص اعتبار مورد نیاز برای طرح های غیرمرزی و شبکه های پایاب سدهاست که سه هزار و 250 میلیارد ریال اعتبار برای آن مورد نیاز است.حاج رسولی ها اولویت دوم کردستان را در حوزه آب، اصلاح طرح های تکمیلی سدهای استان دانست و تاکید کرد: 2 هزار و 500 میلیارد ریال اعتبار برای اجرای طرح های تکمیلی سدهای استان مورد نیاز است.وی با اشاره به اینکه اولویت سوم استان در این حوزه، انجام پنج پروژه آبرسانی است، یادآور شد: تمام سدهای این پروژه ها ساخته شده و آب آن تامین شده اما برای اتمام این پروژه ها هشت هزار میلیارد ریال اعتبار نیاز داریم.مدیرعامل شرکت مدیریت منابع آب ایران با بیان اینکه اولویت چهارم حوزه آب در کردستان انجام طرح های جدید است، تاکید کرد: برای اجرای فاز ۲ طرح مرزی 23 هزار میلیارد ریال اعتبار نیاز است که امیدواریم این امر محقق شود.حاج رسولی ها انجام طرح های اولویت دار آب استان را نیازمند سه هزار و 250 میلیارد ریال اعتبار اعلام کرد و گفت: امیدواریم مجلس ردیف متمرکزی برای این امر اختصاص دهد تا بخش عمده ای از مشکلات کمبود آب در این استان رفع شود.به گزارش ایرنا، نشست ستاد فرماندهی اقتصاد مقاومتی کردستان با حضور اعضای کمیسیون کشاورزی مجلس شورای اسلامی و معاونین وزرای جهاد کشاورزی و نیرو و مسئولان و مدیران اجرایی این استان برگزار شد.اعضای کمیسیون کشاورزی، آب و منابع طبیعی مجلس شورای اسلامی برای بررسی مسایل و مشکلات حوزه کشاورزی امروز به کردستان سفر کرده اند و در سفر سه روزه خود در شهرستان های استان نیز حضور پیدا خواهند کرد.شرکت در جلسات ستاد فرماندهی اقتصاد مقاومتی استان و شورای گفتگوی دولت و بخش خصوصی از جمله برنامه های نمایندگان عضو کمیسیون کشاورزی در روز اول این سفر است.کمیسیون کشاورزی، آب و منابع طبیعی مجلس شورای اسلامی یکی از کمیسیون‌های تخصصی مجلس شورای اسلامی است.این کمیسیون بر اساس ماده 62 برای انجام وظایف محوله درمحدوده کشاورزی، منابع آب، دام و طیور، شیلات، محیط زیست و هواشناسی مطابق ضوابط این آیین‏نامه تشکیل می‏شود.کردستان با داشتن بیش از یک میلیون و 200 هزار هکتار زمین قابل کشت مرغوب و مستعد یکی از قطب های تولید محصولات کشاورزی کشور است و باغداران استان با تولید سالانه بیش از 45 هزار تن انگور دیم رتبه دوم کشوری را به خود اختصاص داده اند، سیب، گلابی، زردآلو، هلو، شلیل، بادام، گیلاس، آلبالو، آلو و گردو از دیگر محصولات باغی کردستان است.7355/9102            "}