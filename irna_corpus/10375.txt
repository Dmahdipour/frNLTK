{"onTitr":"","titr":" ظرفیت تامین آب شهر گالیکش افزایش یافت","describe":" گنبدکاووس - ایرنا- مدیر آب و فاضلاب شهر گالیکش افزود: باحفر، تجهیز و راه اندازی دو حلقه چاه آب شرب در شهر گالیکش، امسال 35 لیتر در ثانیه به ظرفیت تامین آب این شهر افزوده شد.", "text":"مظاهر ملکان روز چهارشنبه به خبرنگار ایرناگفت: در تابستان امسال با تلاش همکاران در امور آب شهری از طریق 12 حلقه چاه آب شرب با دبی 144 لیتر در ثانیه آب شرب مورد نیاز شهروندان تامین شد و کمبودی در این زمینه وجود نداشت.وی با تشریح اقدامات انجام شده برای تامین آب شرب سالم و بهداشتی شهروندان گفت: برای انجام این امور حدود 20 میلیارد ریال از سوی آب و فاضلاب شهری گالیکش هزینه شد.وی از شستشوی 27 کیلومتر خطوط انتقال و شبکه توزیع آب شرب با هدف ارتقای کیفیت آب مصرفی و اصلاح و توسعه 820 متر شبکه آبرسانی، نصب و راه اندازی یک دستگاه ژنراتور به منظور استفاده در مواقع قطع برق و رفع مشکلات 185 مورد از اتفاقات خطوط انتقال، شبکه توزیع و انشعابات را جمله اقدامات انجام شده در نیمه نخست امسال ذکر کرد.ملکان یادآورشد: وجود دو حلقه چاه سازند سخت به عمق 300 متر با آب با کیفیت و دبی بیش از 30 لیتر در ثانیه و حفر و تجهیز و راه اندازی دو حلقه چاه آب شرب با دبی 35 لیتر در ثانیه از جمله عواملی بودند که در تامین آب مورد نیاز شهروندان گالیکش موثر بودند. مدیر آب و فاضلاب شهری گالیکش گفت: با توجه به اختلاف ارتفاع مخازن آب شهر و پراکندگی مشترکین بخصوص در محله اوغان که سالهاست با کمبود و فشار آب بویژه در فصل تابستان مواجه بودند، با وصل مخزن 5000 مترمکعبی قدیم به شبکه آبرسانی این منطقه به وسیله اتصال لوله 100 آزبست، مشکل تامین اب 300 خانوار ساکن در این محله برطرف شد.شهر گالیکش و روستای مجاور آن محمودآباد با 24 هزار نفر جمعیت درای 9300 مشترک آب شرب می‌باشد.8471/1860            "}