{"onTitr":"","titr":" خط سوییفت بین اروپا و ایران تجربه جدیدی در توسعه صادرات است","describe":" زنجان – ایرنا – رئیس اتاق بازرگانی، صنایع، معادن و کشاورزی استان زنجان به گشایش خط جدید سوییفت بین اتحادیه اروپا و ایران اشاره و ابراز امیدواری کرد در نتیجه این موضوع تجربه جدیدی را در توسعه صادارت بعد از برجام و رفتارهای خصمانه آمریکا در اعمال تحریم های مجدد، شاهد باشیم.", "text":"به گزارش ایرنا غلامحسین جمیلی روز چهارشنبه در جلسه هم اندایشی شماری از صادرکنندگان استان زنجان با مدیرعامل بانک توسعه صادرات با بیان اینکه رسالت اصلی این بانک در کنار ارائه خدمات و پرداخت تسهیلات به صادرکنندگان، تامین تسهیلات برای خریداران خارجی کالاهای ایرانی است، افزود: مشابه چنین سازوکارهایی در کشورهای مختلف دیده می شود که برای مشتریان کالاهای خود در کشورهای مقصد تسهیلاتی برای خرید پرداخت می کنند.وی ادامه داد: در ابتدا بانک توسعه صادرات با همین هدف در کشور تاسیس شد، چیزی که متاسفانه هیچ وقت به مرحله انجام نرسید که بخشی از آن در کنار مانع تراشی های خارجی، به خاطر سازوکارهایی است که در داخل کشور محقق نشد. این فعال اقتصادی خاطرنشان کرد: این را می پذیریم که بخشی از مشکلات در حوزه صادرات ناشی از عدم توانمندی و عدم مهارت بخش خصوصی در رسیدن به مشریان است؛ اگر چه این اتفاق هم می افتاد سازوکاری برای اعطای تسهیلات به مشتریان در بانک توسعه صادرات تبیین و ترسیم نشده است.رئیس اتاق بازرگانی، صنایع، معادن و کشاورزی استان زنجان در بخش دیگری از سخنان خود اظهار داشت: موضوع ارز خارجی به ویژه دلار و یورو به عنوان اسکناس و کالای فیزیکی به طور مرتب مورد توجه مردم قرار گرفته و پیوندی را با فضای اقتصادی خانواده ها از گذشته ایجاد کرده که نمی توان به یکباره آن را تغییر داد.وی ادامه داد: باید بپذیریم که رفتارهای سیستم بانکی در رابطه با عرضه دلار به بانک ها بسیار غیر حرفه ای و غیر مسئولانه بود.رئیس اتاق بازرگانی، صنایع، معادن و کشاورزی استان زنجان گفت: صادر کنندگان این استان انتظار دارند دامنه بهره گیری از خدمات بانک توسعه صادرات در استان کوتاه تر و سریع تر و با اختیارت بیشتری در شعبه استانی انجام شود. به گزارش ایرنا هم اکنون 90 واحد با تولید محصولات صادراتی در استان زنجان فعال هستند.به گفته رئیس سازمان صنعت، معدن و تجارت استان زنجان هم اکنون 2.7 درصد کارخانه ها و واحدهای صنعتی کشور در این استان فعالیت دارند.3088/6085            "}