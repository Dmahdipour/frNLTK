{"onTitr":"","titr":" چهارمیلیون و 100هزار لیترسوخت در روستاهای بروجرد توزیع شد","describe":" بروجرد - ایرنا - رئیس اداره تعاون روستایی بروجرد گفت: چهارمیلیون و 100 هزار لیتر سوخت از نوع نفت گاز و نفت سفید در6 ماهه اول سال جاری در روستاهای این شهرستان توزیع شده است.", "text":"محمد حسن نوابی روز چهارشنبه در گفت و گو با خبرنگار ایرنا افزود: در 6 ماهه نخست امسال 2 هزار و 300 تن شیر به صورت تضمینی از دامداران بروجرد خریداری شد.وی اظهار داشت: همچنین در این مدت 270 تن گندم و 132 تن کلزا به قیمت تضمینی به مراکز خرید تعاون روستایی شهرستان تحویل داده شده است.رئیس اداره تعاون روستایی بروجرد با اشاره به توزیع آرد خانه پزی و خبازی در روستاها بیان کرد: در سال جاری سه هزار و 600 تن آرد در روستاها توزیع و سه میلیارد و 460 میلیون ریال تسهیلات به کشاورزان پرداخت شد.نوابی اضافه کرد: از ابتدای سال جاری تا کنون 50 تن کود شیمیایی، سه تن سموم کشاورزی، چهار هزار و 300 نهادهای دامی و پنج تن بذر اصلاح شده بین کشاورزان شهرستان توزیع شده است.وی ادامه داد: شرکت تعاونی زنان روستای شیروان اقدام به کشت زعفران در یک هکتار زمین زراعی کرده که تا پایان امسال این مقدار را به چهارهکتار توسعه خواهد داد.رئیس اداره تعاون روستایی بروجرد اظهار داشت: در راستای خدمات دهی بهتر به کشاورزان یک باب فروشگاه کود و سم در روستای شیخ میری بروجرد احداث شد.نوابی افزود: 28 واحد تعاونی تشکل های تابعه تعاون روستایی بروجرد هستند.7190/7273            "}