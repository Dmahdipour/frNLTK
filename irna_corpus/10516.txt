{"onTitr":"","titr":" استقلال تهران به مرحله یک هشتم نهایی جام حذفی راه یافت","describe":" اهواز – ایرنا – دیدار تیم های نفت مسجدسلیمان و استقلال تهران در مرحله یک شانزدهم رقابت های جام حذفی فوتبال کشور با برتری تیم استقلال به پایان رسید.", "text":"به گزارش ایرنا دیدار 2 تیم نفت مسجدسلیمان و استقلال تهران در مرحله یک شانزدهم نهایی جام حذفی سه شنبه شب در ورزشگاه شهید بهنام محمدی مسجدسلیمان برگزار شد که تیم استقلال در وقت اضافه با نتیجه یک بر صفر به پیروزی رسید.در این دیدار حبیب عباسی،مجبتی بیژن،یوسف وکیا، موسی کولیبالی، حکیم نثاری، محمدحسینی، میلاد خدایی، علیرضا علیزاده، محمود قائد رحمتی، اسماعیل شریفات و فرشاد جانفزا برای تیم نفت مسجدسلیمان به میدان رفتند.همچنین سید مهدی رحمتی، پژمان منتظری، روزبه چشمی، آرمین سهرابیان، وریا غفوری، میلاد زکی‌پور، علی کریمی، فرشید اسماعیلی، جابر انصاری، الحاجی گرو و اللهیار صیادمنش ترکیب تیم استقلال را دراین بازی تشکیل می دادند.در دقیقه 96 بازی روح الله باقری از موقعیت به دست آمده در محوطه جریمه تیم نفت مسجدسلیمان به خوبی بهره برد و دروازه این تیم را باز کرد.قضاوت این دیدار بر عهده رضا کرمانشاهی بود که حسن یوسفی و اسد حاج محمد او را در امر قضاوت همراهی می کردند.در این دیدار که با حضور 10 هزار هوادار مسجدسلیمانی برگزار شد حکیم نصاری از تیم نفت مسجدسلیمان و مرتضی تبریزی و مهدی قائدی بازیکنان تیم استقلال از داور بازی کارت زرد دریافت کردند.همچنین در هشت دقیقه مانده به پایان بازی وریا غفوری از داور کارت قرمز دریافت کرد و از زمین مسابقه اخراج شد.تیم استقلال در مرحله یک هشتم نهایی این رقابت ها باید به مصاف تیم سایپا برود.9879            "}