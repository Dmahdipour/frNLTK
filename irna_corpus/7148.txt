{"onTitr":" آیت الله جنتی:    ","titr":" مهمترین حربه دشمن تزریق نا امیدی و یاس در جامعه است","describe":" تهران – ایرنا - دبیر شورای نگهبان گفت: مهمترین حربه دشمن تزریق نا امیدی و یاس در جامعه است و ما نباید اجازه دهیم دشمن در این مورد موفق شود.", "text":"به گزارش روز شنبه ایرنا از روابط عمومی شورای نگهبان آیت الله احمد جنتی در همایش روسا و سرپرستان دفاتر نظارت بر انتخابات استان‌های شورای نگهبان، با عرض تسلیت ایام سوگواری سالار شهیدان و اسارت آل الله، به مراحل مختلف شکل گیری انقلاب اسلامی بدست امام خمینی (ره) اشاره کرد و گفت: اگر نبود حمایت خداوند متعال چگونه این انقلاب با همه عداوت های طاغوت و حمایت بیگانگان به پیروزی می رسید.دبیر شورای نگهبان با بر شمردن چالش‌های انقلاب اسلامی در طول چهل سال گذشته از جمله، واقعه طبس، جنگ تحمیلی هشت ساله و تحریم‌های گوناگون و دیگر نقشه های شوم استکبار جهانی افزود: اگر این نظام اسلامی به خداوند متعال متکی نبود، به گفته خود دشمنان 6 ماه هم دوام نمی آورد.آیت الله جنتی خاطرنشان کرد: استکبار تحمل دیدن چهل ساله شدن نظام اسلامی را ندارد و به فضل الهی، ایران عزتمند نقشه ها و خواب شوم دشمنان اسلام در عراق، سوریه و  لبنان را بر آب کرده است.وی یادآور شد: اگرچه استکبار در 10 سال گذشته در توهم براندازی نظام اسلامی بوده است، اما امروز صبرشان تمام شده است و علنی پیگیر متلاشی کردن اقتدار ما هستند.دبیر شورای نگهبان با بر شمردن مشکلات از جمله گرانی، بیکاری و تعطیلی کارخانجات تولیدی گفت: مهمترین حربه دشمن تزریق نا امیدی و یاس در جامعه است و ما نباید اجازه دهیم دشمن در این مورد موفق شود.آیت‌الله جنتی در ادامه خاطرنشان کرد: با دید مادی، انقلاب ما همان چند سال اول باید نابود شده بود، اما از منظر خداباوران، اگر خدا حامی باشد، چالش های صد  برابر بیشتر از این هم نمی‌تواند در برابر نصرت الهی موفق شود.وی بر برخورد با فساد سازمان یافته تاکید و تصریح کرد: سو استفاده برخی مسئولان موجب کسب ثروت‌های نجومی آنان  شده است و اگر در این زمینه کوتاهی کنیم باید منتظر نزول عذاب الهی باشیم.دبیر شورای نگهبان در ادامه شرایط  اقتصادی فعلی کشور بویژه نوسان ارز و سکه  را حاصل سوءمدیریت و ضعف مدیریت دانست.آیت‌الله جنتی با تاکید بر ضرورت گفت وگوی مسئولان با مردم در زمینه برنامه‌های خود، گفت: رویه فعلی اداره کشور به صورتی است که برخی مردم احساس می کنند کشور رها شده است.دبیر شورای نگهبان ضمن اظهار تاسف از حادثه غمبار ترور مردم بیگناه اهواز در سالروز هفته دفاع مقدس، اظهار داشت: پاسخ موشکی قاطع و شجاعانه سپاه پاسداران به تروریست‌های همجوار پایگاه‌های آمریکایی در سوریه نشان داد، تروریست‌ها و حامیان آنان باید منتظر عواقب تجاوز خود باشند.وی همچنین به برگزاری انتخابات مجلس در سال آینده اشاره و تاکید کرد: در ضمن اینکه باید قداست شورای نگهبان حفظ شود، نباید در مسیر تایید صلاحیت هیچگونه نقطه ضعفی وجود داشته باشد و مطابقت همه مراحل با قانون ضروری است و هرگز در این زمینه خدا را فراموش نکنید.آیت‌الله جنتی با بر شمردن برخی  تدابیر داهیانه مقام معظم رهبری، وجود ایشان را نعمت بزرگ خداوند متعال دانست و بر قدردانی از این نعمت اللهی تاکید کرد.وی خاطرنشان کرد: قبل از کار تشکیلاتی ما باید رابطه خود با خدا را بهتر کنیم و بدانیم در محضر خدا هستیم و به فرموده امام راحل عالم محضر خداست و در محضر خدا گناه نکنیم.سیام**9314**1535            "}