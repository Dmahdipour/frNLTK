{"onTitr":"","titr":" بسته سیاستی باغستان قزوین در راستای تحقق شهر پایدار است","describe":" قزوین - ایرنا - رییس کارگروه تخصصی امور توسعه پایدار شهری شمس با تاکید بر تهیه بسته سیاستی باغستان قزوین تا پایان مهرماه سال جاری، گفت: این بسته ابعاد مختلفی دارد اما هسته مرکزی آن در چهار محور جمع بندی شده است.", "text":"به گزارش روز چهارشنبه ایرنا و به نقل از روابط عمومی معاونت برنامه ریزی و توسعه سرمایه انسانی شهرداری قزوین، محمود داوران در شانزدهمین جلسه کارگروه تخصصی امور توسعه پایدار شهری این شورا تاکید کرد: این بسته با محوریت احیا، حفاظت و بهره‌برداری از باغستان سنتی و در راستای تحقق شهر پایدار خواهد بود.به گفته وی، طرح‌های مرتبط با حریم باغستان باید از تشویق به تغییر کاربری ها خودداری کرده و تمامی 2 هزار و 500 هکتار آن نیز حفظ شود.این مسئول با تاکید بر راندمان 30 درصدی آبیاری باغستان سنتی قزوین، تاکید کرد: علاوه بر اینکه بخش‌هایی از این باغستان به آبیاری غرقابی نیاز دارد، اما باید برای آبیاری از روش‌ های مدرن و تحت فشار نیز استفاده شود.یک عضو دیگر کارگروه تخصصی امور توسعه پایدار شهری شمس در این نشست با تاکید بر ضرورت اصلاح رفتار مدیریتی نسبت به باغستان سنتی قزوین، یادآور شد: شورای عالی باغستان باید شیوه ‌نامه اجرایی داشته باشد تا بر مبنای آن از ایجاد تغییرات و تخریب باغستان جلوگیری کند.شکوه کرمانشاهیان ادامه داد: با استناد بر قانون تغییر کاربری و تکه شدن زمین‌ها می توان از توافق‌ های شهری در محدوده 2 هزار و 500 هکتاری موجود و انبساط شهری در این محدوده جلوگیری به عمل آورد.کرمانشاهیان، عدم پژوهش و نیز نبودن ارتباط با مراکز دانشگاهی را از چالش های حفظ و نگهداری از باغستان سنتی قزوین برشمرد و افزود: مناسب‌ سازی در حوزه ابزارهای کشاورزی مورد استفاده باید با توجه به وضعیت موجود باغستان، انجام شود.به گفته وی، استفاده از روش‌های نوین آبیاری باید مورد بررسی قرار گیرد، چرا که ممکن است با توجه به وجود درختان کهنسال در کنار درختان جوان، امکان تغییر روش آبیاری نباشد.8054            "}