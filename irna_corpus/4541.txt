{"onTitr":" رئیس سازمان ملی استاندارد ایران:    ","titr":" بازرسی استانداردهای 85گانه خودرو از دی ماه امسال آغاز می شود","describe":" تهران- ایرنا- رئیس سازمان ملی استاندارد ایران از در دست تدوین بودن «استاندارد مبارزه با فساد و رشوه‌خواری» خبر داد و  گفت: برای خروج خودروهای غیراستاندارد و بی کیفیت از خطوط تولید، از ابتدای دیماه امسال بازرسی استانداردهای 85 گانه خودرویی آغاز می شود.", "text":"به گزارش خبرنگار اقتصادی ایرنا، نیره پیروزبخت امروز (دوشنبه) در نشست خبری به مناسبت در پیش بودن روز جهانی استاندارد(22 مهر) افزود: این سازمان از 15 سال پیش برای جلوگیری از تولید خودروهای بی کیفیت و غیراستاندارد فعالیت خود را آغاز کرد که در ابتدا شامل 11 استاندارد اجباری بود که امروز به 63 مورد رسیده و در ابتدای زمستان امسال به 85 مورد افزایش خواهد یافت.وی ادامه داد: البته در بررسی این استانداردها شرایط روز جامعه را نیز لحاظ خواهیم کرد؛ شاید نتوان با سرعتی که لازم است کارخانه های تولیدکننده خودرو را به سمت استانداردهای یاد شده سوق داد.این مقام مسئول گفت: همه خودروسازان برنامه‌های خود را در این زمینه اعلام کرده‌اند، اما از تاریخ یاد شده اگر نتوانند مطابق برنامه اقدام کنند از تولید خودروهای غیراستانداردشان جلوگیری خواهد شد.پیروزبخت یادآورشد: سال گذشته 25 خودروی غیراستاندارد و بی کیفیت از خط تولید خارج شد و تیرماه امسال نیز هشت خودرو به دلیل رعایت نکردن استانداردهای سوخت اجازه شماره گذاری از سوی نیروی انتظامی نیافتند.وی همچنین درخصوص تردد برخی خودروهای غیراستاندارد در خیابان‌ها و جاده‌ها گفت: این خودروها مربوط به پیش از برنامه توقف تولیدشان است و همچنان می‌توانند تردد کنند.رئیس سازمان ملی استاندارد افزود: این سازمان مسئول نگارش استانداردهای جدید است و شرایط اقتصادی، سیاسی یا تحریم‌ها خارج از این موضوع خواهد بود؛ یعنی تا زمانی که تحریم های جدید اجرایی نشده سازمان همچنان استانداردهای جدید می نویسد، زیرا همانند نقشه راه واحدهای تولیدی است.وی درباره استانداردهایی همچون دیلایت (Day light - طراحی شده برای کشورهای مه‌آلود) در استانداردهای 85 گانه یادشده گفت: در ایران نیز مناطق مه آلود یا دارای گردوغبار کم نیستند و تدوین چنین استانداردهایی به دلیل مباحث ایمنی و کاهش تصادفات است.پیروزبخت ادامه داد: استانداردها همگام با پیشرفت های روز جهان از نظر کمی و کیفی رشد می کنند و هر چه نیاز و دانش روز جوامع افزایش می یابد، تدوین استانداردهای جدید نیز ضروری می شود.** تعیین تکلیف شماره گذاری خودروهای پیش فروش شدهوی درخصوص خودروهای پیش فروش شده سایپا و ایران خودرو که تحویل برخی از آنها اواخر تابستان سال آینده است، نیز گفت: برنامه پیش فروش خودروها تا زمانی که مورد تایید سازمان ملی استاندارد قرار گرفته، مشکلی ندارد و خودروهای تحویلی به مردم مشکلی برای شماره گذاری نخواهند داشت.** استاندارد بنزین و گازوئیلرئیس سازمان ملی استاندارد ایران درباره استاندارد گوگرد در بنزین و گازوئیل نیز اظهارداشت: استاندارد گوگرد مربوط به گازوئیل نبوده، اما بتازگی با مصوبه هوای پاک مشمول استاندارد اجباری شد؛ در این زمینه سه سال فرصت به وزارت نفت داده شد تا فرآورده های گازوئیلی را استاندارد کند.وی ادامه داد: برای بنزین نیز مطابق برنامه ریزی انجام شده ابتدا توزیع بنزین استاندارد یورو 4  در هشت کلانشهر مورد تاکید قرار گرفت که در گام دوم به 15 کلانشهر افزایش یافت و امسال مقرر شده وزارت نفت 60 درصد پوشش جمعیتی کشور را از بنزین با استاندارد ملی یورو 4 برخوردار کند.وی گفت: نمونه برداری های مربوط به استاندارد بنزین در نیمه جنوبی کشور آغاز شده و بزودی در نیمه شمالی کشور نیز انجام می شود و در پایان سال، گزارش آن برای دولت مجلس و مسئولان فرستاده خواهد شد.پیروزبخت در پاسخ به پرسش دیگر ایرنا درباره کاهش حجم برخی مواد غذایی در هفته‌های گذشته متاثر از افزایش قیمت ها تأکید کرد: سازمان ملی استاندارد براساس استانداردهای رسمی عمل می کند و اگر مواردی اعلام شود که حجم، تعداد یا وزن کالاها کاهش یافته، این سازمان در زمان کنترل بازار به طور حتم به آنها ورود خواهد کرد؛ در غیر این صورت مسئولیت با سازمان حمایت از مصرف کنندگان و تولیدکنندگان و همچنین سازمان تعزیرات حکومتی است که با این موارد برخورد کنند.** کاهش تخلف استاندارد در حوزه غذاییوی همچنین درخصوص استاندارد آب‌های بسته‌بندی و معدنی نیز گفت: خوشبختانه در ماه های گذشته تخلفات کمتری در حوزه مواد غذایی به این سازمان گزارش شده که نشان می‌دهد واحدهای تولیدی به صورت قانونی فعالیت های خود را دنبال می کنند.این مقام مسئول گفت: آب های معدنی باید مورد تایید سازمان غذا دارو و همچنین سازمان ملی استاندارد قرار گیرد؛ در این زمینه سازمان تعزیرات حکومتی، غذا و دارو، حمایت از مصرف کنندگان و تولیدکنندگان و سازمان ملی استاندارد به انجام بازرسی می پردازند.** ورود استاندارد به همه عرصه های زندگیرئیس سازمان ملی استاندارد در ادامه گفت: امروز بحث استانداردها در جهان مانند گذشته فقط در حوزه کالا یا خدمات نیست، بلکه در همه سطوح و عرصه‌های زندگی در حال اجراست.وی تاکید کرد: پس از ابلاغ سیاست های اقتصاد مقاومتی توسط رهبر معظم انقلاب، پوشش استاندارد به همه محصولات و خدمات را برنامه ریزی کرده و تاکید داریم که برای ایران زیبنده نیست که کالاهای محدودی در آن مشمول استاندارد باشد.پیروزبخت به طور نمونه به برخی استانداردها در سطح کلان از جمله آنها استاندارد مسئولیت اجتماعی اشاره کرد و گفت: سازمان جهانی استاندارد به این موضوع ورود کرده و با عنوان حقوق شهروندی از سوی ایران در حال بومی‌سازی است.وی همچنین از در دست تدوین بودن «استاندارد مبارزه با فساد و رشوه‌خواری» در کشور خبر داد و درباره جزئیات آن توضیحات بیشتری ندارد.این مقام مسئول به سفر اخیر خود به سوئیس برای شرکت در نشست مجمع سازمان جهانی استاندارد اشاره کرد و گفت: ورود این سازمان جهانی به مقوله‌هایی همچون بحران آب آشامیدنی، استانداردهای تحصیلات عالی، روند تجارت جهانی، فناوری ها و نوآوری ها، استانداردهای زیست محیطی و نقش سیاستگذاران در تدوین استانداردها ثابت کرد این سازمان از جزئی نگری خارج شده و به سوی کلان نگری تمایل پیدا کرده است.به گزارش ایرنا، رئیسان موسسه های استاندارد 25 کشور در 14 اکتبر 1946 میلادی در لندن، تصمیم گرفتند تا سازمان بین المللی استاندارد را تشکیل دهند. مقر این سازمان در ژنو سوییس است و این نهاد در 23 فوریه 1947 فعالیت خود را آغاز کرد. اهمیت این موضوع سبب شد تا از 1970 میلادی 14 اکتبر(22 مهر) را به نام روز جهانی استاندارد نامگذاری کنند.اقتصام**3065**2022** 2023            "}