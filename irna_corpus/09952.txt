{"onTitr":" سرپرست وزارت تعاون:    ","titr":" بسته های حمایتی اقشار آسیب پذیر تا هفته آینده نهایی می شود","describe":" تهران- ایرنا- سرپرست وزارت تعاون، کار و رفاه اجتماعی گفت: بسته های حمایتی اقشار آسیب پذیر پس از مشخص شدن جمعیت تحت پوشش و مبلغ ریالی آن، تا هفته آینده نهایی می شود.", "text":"به گزارش خبرنگار اقتصادی ایرنا، «انوشیروان محسنی بندپی» امروز (چهارشنبه) پس از جلسه هیات دولت در جمع خبرنگاران افزود: در هفته جاری جلساتی برای بررسی این بسته ها در کمیسیون برنامه و بودجه و کمیسیون اجتماعی مجلس تکمیل و بحث های کارشناسی آن در دفتر معاون اول رئیس جمهوری انجام شده و به احتمال زیاد تا هفته آینده نهایی می شود.وی بیان داشت: بر پایه بررسی ها، افراد تحت پوشش کمیته امداد امام خمینی(ره)، بهزیستی و اقشار نیازمند دریافت این سبدهای حمایتی - اجتماعی مشخص هستند و افراد نباید به پیام هایی که در فضای مجازی برای مشخص شدن تخصیص بسته ها بر اساس کد ملی ارسال می شود، توجه کنند.محسنی بندپی خاطرنشان کرد: اگر نهایی شدن این بسته ها زمانبر شده، به دلیل آن است که می خواهیم بررسی ها به دقت و عدالت نزدیک باشد.** افزایش حقوق مستمری بگیرانوی در ادامه درباره افزایش حقوق مستمری بگیران در سال 98 گفت: در ماده 79 قانون برنامه ششم توسعه به صراحت اعلام شده که همه ساله حقوق مستمری بگیران تحت پوشش نهادهای حمایتی باید بر اساس حداقل حقوق و دستمزد کار که در شورای عالی کار مشخص می شود، محاسبه و میانگین آن برای افراد تحت پوشش و مستمری بگیران در نظر گرفته شود.سرپرست وزارت تعاون، کار و رفاه اجتماعی یادآور شد: پارسال میانگین این افزایش نرخ 14 درصد بود.** تکذیب ورشکستگی صندوق های بازنشستگیوی همچنین ورشکستگی صندوق های بازنشستگی را تکذیب کرد و گفت: موضوع صندوق های بازنشستگی همراه با مسائل زیست محیطی و آب، جزو مسائلی است که باید برای آنها برنامه ریزی و سیاست گذاری کنیم و اکنون در این صندوق ها تعادل بین تعداد افرادی که حق بیمه پرداخت کرده و آنانی که مستمری می گیرند در حال به هم خوردن است.محسنی بندپی تاکید کرد: لازم است تا بنگاه های ذیل این صندوق ها به سمت سودآوری، ارتقای بهره وری و خروج از بنگاه داری پیش بروند و کم کم به سمت فرابورس هدایت شوند.وی تاکید کرد: دولت و صندوق ها باید تدابیری اتخاذ کنند تا صندوق ها از این وضعیت خارج شوند. اقتصام*3065* 1108*2025            "}