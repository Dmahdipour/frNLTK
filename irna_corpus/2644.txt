{"onTitr":"","titr":" همایش دختران حسینی دوشنبه هفته آینده در ارومیه برگزار می شود","describe":" ارومیه- ایرنا- رییس سازمان فرهنگی، اجتماعی و ورزشی شهرداری ارومیه گفت: همایش دختران حسینی، دوشنبه هفته آینده مصادف با بیست و سوم مهر سال جاری /پنجم ماه صفر/ همزمان با سالروز شهادت حضرت رقیه (س) در ارومیه برگزار می شود.", "text":"احد یوسفی روز چهارشنبه در گفت و گو با خبرنگار ایرنا افزود: این همایش در سالروز شهادت دختر سه ساله امام حسین (ع) در مصلای امام خمینی (ره) ارومیه برگزار می شود و مداحان در آن نوحه سرایی می کنند.وی اضافه کرد: حجت الاسلام والمسلمین سید مهدی قریشی نماینده ولی فقیه در آذربایجان غربی سخنران اصلی این مراسم خواهد بود.وی بیان کرد: همزمان با این آیین، تئاتر تعزیه ذبح عظیم ٣ نیز توسط گروه محبان اهل بیت (ع) در مصلای ارومیه اجرا می شود.به گزارش ایرنا، طبق روایات اسلامی، حضرت رقیه فرزند سه ساله امام حسین (ع) پس از ورود به شهر شام و بر اثر محنت های روز عاشورا و اسارت در کوفه و شام در خرابه ای به شهادت رسید.بر اساس روایات متقن تاریخ شهادت آن حضرت روز پنجم ماه صفر و 25 روز پس از واقعه عاشورا بود.8137/7129/3072            "}