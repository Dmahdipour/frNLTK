{"onTitr":"","titr":" مس کرمان سه امتیاز شیرین خارج از خانه را دشت کرد","describe":" کرمان - ایرنا - تیم فوتبال مس کرمان در هفته هفتم رقابت های لیگ دسته یک فوتبال، مهمان تیم مدعی شهیدان قشقایی شیراز بود که در نهایت با یک گل به برتری رسید و به جایگاه دوم جدول رده بندی صعود کرد.", "text":"به گزارش ایرنا ، 2 تیم فوتبال مس کرمان و شهیدان قشقایی شیراز از ساعت 15 و 45 دقیقه عصر چهارشنبه در چارچوب رقابت های لیگ دسته یک (جام آزادگان) به مصاف یکدیگر رفتند و در نهایت شاگردان نادر دست نشان با تک گل دقیقه 75 سجاد حیدری به برتری دست یافتند و سه امتیاز شیریخ خارج از خانه را از آن خود کردند.حیدری که از دقیقه 46 این دیدار جایگزین امیر زلیکانی شده بود با یک حرکت بدن بسیار عالی خود را به محوطه جریمه قشقایی رساند و با یک ضربه فنی زیبا تک گل مس کرمان را به ثمر رساند.تیم فوتبال مس کرمان از ابتدای این دیدار با ترکیب مهدی اسلامی، میلاد باقری، عیسی پرتو، احسان جودکی، محمدرضا پورمند، فرزاد حسینخانی، محمدرضا خرسندنیا، امین جهان کهن، امیر زلیکانی، مهدی تیکدری و حمید کاظمی به میدان رفت.ترکیب قشقایی شیراز نیز از آغاز این مسابقه مسلم حق شناس، سروش سعیدی، سیدکاظم رحمانی، کیخسرو سیاهپور، امید کریمی، مسعود اسدی، علی حسامی، جواد عباسی، حسین صادقی، مرتضی سنجابکی و محمد مهری بود. **گل گهر سیرجان بر ملوان غلبه کردتیم فوتبال گل گهر سیرجان نیز عصر چهارشنبه در بندر انزلی مهمان ملوان بود که با نتیجه پر گل سه بر یک به حریف خود غلبه کرد و به صدر جدول رده بندی جام آزادگان صعود کرد.گل های سیرجانی ها را در این دیدار امین پورعلی در دقیقه 39 از روی نقطه پنالتی و دقیقه 79 و مهرداد آوخ در دقیقه 70 این مسابقه به ثمر رساندند و تک گل تیم فوتبال ملوان را خشایار زبرجد در دقیقه 13 این مسابقه زد.**تساوی مس رفسنجان در خانهمس رفسنجان که به تازگی سرمربی خود را عوض کرده عصر امروز (چهارشنبه) در ورزشگاه شهدای این شهر به مصاف پرسپولیس پاکدشت رفت و در نهایت این دیدار با نتیجه سه بر سه به تساوی رسید.گل های مس رفسنجان را در این رقابت محمد خان احمدی دقیقه 18، علی مرزبان دقیقه 70 از روی نقطه پنالتی و محمدحسین مهرآزما در دقیقه 93 وارد دروازه حریف کردند.همچنین حسین امامیان در دقیقه 16، هادی شکوری دقیقه 41 و حسین امامیان در دقیقه 48 برای پرسپولیس پاکدشت گلزنی کردند.اکنون تیم فوتبال گل گهر سیرجان با 13 امتیاز و تفاضل گل بهتر در صدر جدول رده بندی لیگ دسته یک، مس کرمان دوم و مس رفسنجان نیز با پنج امتیاز جایگاه دوازدهم جام آزادگان قرار گرفته است.3029/7420            "}