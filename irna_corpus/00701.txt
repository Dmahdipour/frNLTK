{"onTitr":"","titr":" 900 داعشی از 44 کشور در اسارات نیروهای کُرد سوریه هستند","describe":" تهران– ایرنا– سخنگوی «یگان های مدافع خلق» کُرد سوریه روز پنجشنبه اعلام کرد 900 تن از عناصر داعش در اسارت این نیروها قرار دارند.", "text":"به گزارش خبرگزاری فرانسه، نوری محمود سخنگوی«یگان های مدافع خلق» کُرد سوریه افزود: عناصر دستگیر شده داعش از اتباع 44 کشور جهان هستند که طی درگیری میان نیروهای کُرد و داعش دستگیر شدند.وی گفت: جنگ علیه داعش ادامه دارد و تاکنون شمار زیادی از عناصر داعش در این نبرد دستگیر شدند.به گزارش خبرگزاری فرانسه،بازداشت عناصر خارجی داعش به همراه خانواده هایشان برای کُردهادردسر ساز شده است. خبرگزاری فرانسه افزوده است: بسیاری از کشورها از پذیرش شهروندان خود که طی سال های گذشته به داعش پیوسته و اکنون در بند هستند سر باز زده اند.سخنگوی «یگان های مدافع خلق» کُرد سوریه در این خصوص گفت: اکثر کشورها از پذیرش مسئولیت خود در این موضوع  طفره می روند و از پذیرش این تروریست ها خودداری می کنند.پیشتر نیز برخی از رسانه های غربی گزارش کرده بودند که با پایان جنگ علیه داعش در سوریه  و عراق، کشورهای غربی با چالش بازگشت عناصر داعش مواجه هستند.شبک**9365**1708            "}