{"onTitr":"","titr":" 2050 میلیارد ریال تسهیلات اشتغال در خراسان رضوی پرداخت شد","describe":" سبزوار- ایرنا- مدیرکل تعاون، کار و رفاه اجتماعی خراسان رضوی گفت: از ابتدای امسال تاکنون دو هزار و 50 میلیارد ریال تسهیلات اشتغال روستایی از سوی بانکهای عامل به سه هزار طرح در سطح این استان پرداخت شده است.", "text":"محمد سنجری روز چهارشنبه در کارگروه اشتغال شهرستان سبزوار افزود: بیشترین این تسهیلات جذب بخشهای کشاورزی، دامپروری، امور عشایری، صنعت، معدن و تجارت شد. وی ادامه داد: سهمیه مرحله نخست خراسان رضوی از محل تسهیلات اشتغال روستایی دو هزار و 130 میلیارد ریال بود که تاکنون دو هزار و50 میلیارد ریال آن پرداخت شده است.مدیرکل تعاون، کار و رفاه اجتماعی خراسان رضوی گفت: با انعقاد دو هزار و 330 میلیارد ریال قرارداد با بانکهای عامل، 50 درصد اولیه پرونده های اشتغال روستایی و جذب منابع آن در این استان به پایان رسیده است.وی افزود: اعتبارات مشاغل خانگی خراسان رضوی امسال 640 میلیارد ریال است که توزیع شهرستانی و بانکی آن انجام و تاکنون هزار و 300 طرح مشاغل خانگی به بانکها معرفی و 9 درصد از مجموع  640 میلیارد ریال پرداخت شده است.همچنین مدیرکل اداره تعاون کار و رفاه اجتماعی خراسان رضوی در سفر یک روزه خود به سبزوار از دفتر خبرگزاری جمهوری اسلامی و چند طرح اشتغالی در این شهرستان بازدید کرد.سبزواردر فاصله 230 کیلومتری غرب مشهد قرار دارد.8145/7495/1858            "}