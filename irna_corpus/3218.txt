{"onTitr":" ابتکار:    ","titr":" شرایط برای ورود بانوان به عرصه‌ های سیاستگذاری تسهیل می ‌شود","describe":" تهران- ایرنا- معاون رئیس ‌جمهوری در امور زنان و خانواده گفت: 30 درصد پست‌ های مدیریتی دولت در اختیار زنان قرار می ‌گیرد و شرایط برای ورود بانوان تحصیلکرده به سطوح سیاست‌گذاری و تصمیم‌گیری در عرصه مدیریتی تسهیل می‌ شود.", "text":"به گزارش ایرنا از معاونت امور زنان و خانواده ریاست جمهوری، معصومه ابتکار روز سه شنبه در نشست شورای اداری شهرستان بهارستان با بیان اینکه یکی از تاکیدات بنیانگذار انقلاب اسلامی موضوع کارآمدی این انقلاب است، اظهار داشت: دولت توجه ویژه‌ ای به معیشت خانواده ‌ها به ویژه اقشار آسیب ‌پذیر جامعه دارد و آن را با جدیت دنبال می ‌کند همچنان که در بهارستان طبق آمارهای ارائه شده این مهم محقق شده است.وی اشتغال را سرلوحه فعالیت ‌های دولت دوازدهم خواند و افزود: برای توسعه و گسترش فرصت ‌های شغلی جوانان و تمام تحصیلکرده‌ هایی که نیاز مبرم به اشتغال دارند، با برنامه‌ ریزی صحیح و منطقه ‌ای و توجه به زنجیره تولید و حمایت از تولیدکنندگان با ارائه تسهیلات این امر در حال انجام است.معاون رئیس ‌جمهوری در امور زنان و خانواده توجه به اقتصاد خلاق را مهم برشمرد و تصریح کرد: باید در حوزه‌ های گردشگری و فناوری‌ های جدید با توجه به جمعیت بالای تحصیلکرده‌ که بخش اعظم آن را زنان تشکیل می‌ دهند، برنامه‌ ریزی و سرمایه‌گذاری هدفمندی انجام شود.ابتکار ادامه داد: رشد و توسعه هر شهرستانی باید با توجه به شاخص‌های توسعه پایدار و در چارچوب سیاست ‌های دولت و ضرورت‌ها و فرصت‌های آن پرداخته شود.وی عدالت را به عنوان یکی از ویژگی ‌های کارآمدی دولت عنوان کرد و گفت: عدالت جنسیتی یکی مهم‌ترین بعدهای عدالت است که در رویارویی امتیازها و نقش زنان و مردان در جامعه نمود پیدا می‌ کند و باید در همه مسائل مورد توجه قرار بگیرد و این راهی است که برای رشد سلامت جسمی و روحی جامعه دنبال می‌کنیم.معاون امور زنان و خانواده رئیس‌ جمهوری توجه به حوزه کارآفرینی را مهم خطاب کرد و افزود: در حوزه کارآفرینی به طور خاص از تشکل‌ های فعال در حوزه کارآفرینی به ویژه از طرح ‌های مرتبط با توان ‌افزایی حوزه کسب و کار زنان تحصیلکرده در شهرستان بهارستان حمایت می‌ کنیم.اجتمام* 7268*1834            "}