{"onTitr":"","titr":" صنایع البرز 37 میلیون دلار کالا صادر کردند","describe":" کرج-ایرنا- مدیرعامل شرکت شهرک های صنعتی البرز گفت:  واحدهای تولیدی و صنعتی این استان در نیمه نخست امسال 37 میلیون دلار کالا صادر کردند.", "text":"به گزارش ایرنا، محمد امین بزازی پور فرشی روز چهارشنبه در حاشیه  بازدید رئیس صندوق ضمانت ایران از شهرک صنعتی اشتهارد استان البرز افزود:  این میزان صادرات  نسبت به مدت مشابه سال گذشته حدود هشت میلیون دلار افزایش داشته است.وی اضافه کرد: پارسال در مجموع 93 میلیون دلار کالا توسط واحدهای تولیدی  مستقر در شهرک های صنعتی استان صادر شد.بزازی پورفرشی گفت: حمایت از واحدهای تولیدی با هدف توسعه صادرات از سوی سازمان شرکت شهرک های صنعتی و سازمان صنعت، معدن و تجارت روز به روز در حال افزایش است و می توان این امید را داشت که بتوان هر چه بیشتر نسبت به صادرات کالاهای غیر نفتی اقدام کرد.وی ادامه داد: استان البرز در بخش  پرداخت تسهیلات به واحدهای تولیدی در سال 96 توانسته رتبه نخست کشور را کسب کند با این وجود میزان تسهیلات پرداختی زیاد نیست لیکن در بسیاری از موارد توانسته کارگشا بوده است.مدیرعامل شرکت شهرک های صنعتی البرز افزود: در چهارماهه اول امسال توانستیم 35 واحد تولیدی باز فعال سازی کنیم و 10 واحد تولیدی از تملک بانک ها خارج شود.بزازی پور فرشی گفت: استان البرز تا پیش از این رتبه دوم را در خصوص تعداد واحدهای تحت تملک بانک داشته  که با اقدامات صورت گرفته توانسته ایم امروز به رتبه 16 در این بخش دست یابیم.البرز حدود سه هزارو500 واحد تولیدی و صنعتی فعال دارد.7414/ 6155            "}