{"onTitr":"","titr":" طرح نماد در مدارس چهارمحال و بختیاری اجرا می شود","describe":" شهرکرد- ایرنا- دبیر شورای هماهنگی مبارزه با مواد مخدر چهارمحال وبختیاری گفت: طرح ملی نماد (نظام مراقبت اجتماعی از دانش آموزان) در مدارس متوسطه اول و دوم استان اجرا می شود.", "text":"به گزارش ایرنا، سید قدیر مرتصوی روز پنجشنبه در جلسه شورای مبارزه با مواد مخدر شهرستان اردل افزود: در این طرح مهارت نه گفتن، جرات آموزی، خود مراقبتی و خود آگاهی و عزت نفس ، تنظیم هیجان و مقابله با استرس بر اساس برش های استانی به دانش آموزان متوسطه آموزش داده می شود.وی گفت: این طرح با هدف توانمندسازی دانش آموزان در مقابله با آسیب های اجتماعی از طریق مداخله به موقع با استفاده از رویکرد پیشگیری رشد مدار اجرا می شود.مرتضوی افزود: برای اجرای این طرح بیش از 12 میلیارد ریال اعتبار به آموزش و پرورش استان اختصاص داده شده است.به گفته وی، هم اکنون 14 کمپ ترک اعتیاد در استان فعال است که افزایش این تعداد به 18 کمپ از برنامه های شورای مبارزه با مواد مخدر استان است. دبیر شورای هماهنگی مبارزه با مواد مخدر استان از اجرای طرح درمان اعتیاد بر مبنای سبک زندگی اسلامی در شهرستان فارسان به عنوان پایلوت کشوری خبر داد و گفت: این طرح برای نخستین بار در سطح کشور اجرا می شود.وی گفت: در این طرح براساس شیوه های نوین برگرفته از دین اسلام در حوزه درمان اعتیاد توسط یک روحانی یک کمپ ترک اعتیاد دایر می شود.فرماندار اردل نیز در این جلسه با اشاره به کاهش 10 درصدی کشفیات مواد مخدر در سالجاری در شهرستان گفت: در این مدت11 طرح ارتقا امنیت عمومی در نقاط آلوده شهرستان اجرا شد که 68 پرونده تشکیل و 78 نفر دستگیر شدند.محمود کیانی از انهدام 2 باند تهیه و توزیع مواد مخدر در شهرستان خبر داد و گفت: آگاه سازی خانواده ها و تشویق معتادان به خود اظهاری از راهکارهای عملی در راستای کاهش اعتیاد است.به گزاش ایرنا، در سال تحصیلی  جاری 202 هزار دانش آموز در مقاطع مختلف تحصیلی در چهارمحال وبختیاری مشغول تحصیل هستند.شهرستان اردل در 90 کیلومتری مرکز چهارمحال و بختیاری است.7360/2097            "}