{"onTitr":" جوان ترین بسکتبالیست اعزامی ایران:    ","titr":" هدفم کسب عنوان بهترین بازیکن مسابقات است","describe":" جاکارتا- ایرنا- جوان‌ترین بسکتبالیست اعزامی ایران در بازی‌های پاراآسیایی 2018 با بیان اینکه  با هدف تکرار این عنوان در بازی‌های پاراآسیایی شرکت کرده، گفت: آرزو دارد پس از این تورنمنت لژیونر شود.", "text":"به گزارش خبرنگار اعزامی ایرنا، رقیه امیری که از وی به عنوان جوان‌ترین عضو کاروان ایران یاد می شود، عنوان کرد: اردوهای سختی را پشت سرگذاشته و تلاش زیادی برای کسب عنوان بهترین ورزشکار بسکتبال با ویلچر می‌کند تا به آرزوهایش برسد.وی افزود: فعالیت در این رشته را از دو سال پیش آغاز و به طور حرفه‌ای این رشته را پیگیری کرده است و انگیزه زیادی برای کمک به تیمش برای کسب موفقیت در این دوره از بازی‌ها دارد.عضو تیم ملی بسکتبال با ویلچر بانوان اظهار داشت: پنج ماه گذشته اردوهای سختی را پشت سر گذاشته و کادر فنی تلاش زیادی برای آماده سازی این تیم کرده‌ام و فکر می‌کنم به آمادگی حداکثری رسیده ایم.او با اشاره به تجربیاتی که در مسابقات آسیا و اقیانوسیه کسب کرده، اضافه کرد: در این مسابقات به عنوان ستاره بازی ها معرفی شدم و بسیار امیدوارم بتوانم مسیر موفقیت را با سرعت بیشتری طی کنم.امیری نتایج مسابقات آسیا و اقیانوسیه را بسیار تاثیرگذار دانست و گفت: در این رویداد دقت بیشتری به عملکرد رقبایم داشتم مثل اینکه روزی چند ساعت تمرین و چند ساعت استراحت می کنند، به طور کلی شرایط شان را بررسی و سعی کردم همانند آنها پر تلاش و باانگیزه رفتار کنم.بسکتبالیست جوان ایران در رابطه با وضعیت آمادگی خود افزود: به صد در صد آمادگی رسیده ام و امید وارم در بازی های پارا آسیایی بتوانم در کنار هم‌تیمی‌هایم برای کشورمان افتخار کسب کنم. از طرفی آرزو دارم، با تلاش زیاد بتوانم ضمن کسب عنوان بهترین بازیکن، لژیونر شوم.او با اشاره به نخستین رقابت تیم ملی بسکتبال با ویلچر در بازی‌های پاراآسیایی گفت: نخستین رقابت ما روز یک شنبه مقابل چین انجام خواهد شد که رقابت سختی پیش رو داریم، اما تیم ما بسیار باانگیزه است.ورزشی ** 2052**9118** 9053            "}