{"onTitr":"","titr":" وزیر نفت عمان: ساخت خط لوله واردات گاز از ایران ادامه دارد","describe":" تهران- ایرنا- وزیر نفت عمان اعلام کرد: این کشور با وجود تحریم‌های آمریکا، طرح ساخت خط لوله واردات گاز از ایران را ادامه می‌دهد.", "text":"به گزارش دوشنبه تارنمای وزارت نفت از روزنامه «گلف تایمز»، «محمد الرمحی» اعلام کرد اسناد مناقصه پروژه خط لوله انتقال گاز ایران به عمان برای شرکت‌های علاقه‌مند همکاری فرستاده شده است و اضافه کرد: ما همچنان به اجرای این پروژه ادامه می‌دهیم.وی از امیدواری عمان به محدود بودن تحریم‌ها در زمینه صادرات نفت ایران و نه گاز طبیعی این کشور خبر داد و گفت: ما همچنان منتظر جزییات تحریم‌ها هستیم.ایران و عمان در سال 1392 یادداشت تفاهمی در زمینه صادرات گاز طبیعی امضا کردند تا گاز ایران با یک خط لوله به صورت مستقیم از بستر خلیج فارس به عمان صادر شود.ایران برای تولید سالیانه یک میلیون و 500 هزار تن گاز طبیعی مایع (ال.‎ان‌.جی) در تاسیسات ال.‌ان‌.جی عمان به این کشور گاز صادر می‎کند.ظرفیت انتقال گاز با خط لوله صادرات گاز ایران به عمان روزانه یک میلیارد و 500 میلیون فوت مکعب خواهد بود.قرار است بخشی از ظرفیت این خط لوله در عمان به گاز طبیعی مایع تبدیل و به بازارهای هدف صادر شود و باقیمانده ظرفیت خط لوله به بازارهای آتی در کشورهای جنوب خلیج فارس اختصاص یابد.اقتصام**2022*1961*            "}