{"onTitr":"","titr":" لیگ ایروبیک کشور در خانه ژیمناستیک ارومیه آغاز شد","describe":" ارومیه- ایرنا- نخستین مرحله مسابقات لیگ قهرمانی ایروبیک کشور با حضور 9 تیم در ارومیه آغاز شد.", "text":"رییس هیات ژیمناستیک آذربایجان غربی روز پنجشنبه در این خصوص به خبرنگار ایرنا گفت: این رقابت ها در رده های سنی جوانان و بزرگسالان با حضور 50 ورزشکار در خانه ژیمناستیک ارومیه در حال برگزاری است.نادر مدنی بیان کرد: تیم های عطریات افشار ارومیه، البرز، کرمان، قزوین، مرکزی، چهارمحال و بختیاری، خراسان رضوی، تهران و اصفهان 9 تیم حاضر در این رقابت ها به شمار می روند که دیدارهای خود را در بخش های یک، سه و پنج نفره برگزار می کنند.وی ادامه داد: ارومیه با نفرات کامل در بخش جوانان و یک نفر در بخش بزرگسالان این لیگ حضور دارد.رییس هیات ژیمناستیک آذربایجان غربی گفت: هدایت تیم ارومیه را محمد خلیلی با کمک محمد حسین غفرانی بر عهده دارند.به گزارش ایرنا امسال در ارزیابی شاخص های فنی فدراسیون ها، هیات ژیمناستیک آذربایجان غربی به همراه کاراته استان رتبه اول کشوری را به دست آوردند. طی چند روز گذشته تیم ترامپولین خانه ژیمناستیک مهاباد به عنوان نماینده استان در رقابت های باشگاه های کشور بر سکوی سوم ایستاد. ایروبیک ژیمناستیک ورزشی است که بیشتر فاکتور‌های آمادگی جسمانی را شامل می‌شود.در این رشته حرکات به صورت متوالی و پیوسته همراه با موزیک اجرا می‌‌شوند و ژیمناست می ‌بایست تمامی حرکات دست و پا (گام) را در یک برنامه به روشی زیبا، پیچیده، خلاقانه و متقارن یا نامتقارن به مرحله اجرا بگذارد.زمین ایروبیک ‍ژیمناستیک در ابعاد 14 در 14 متر است که برای مسابقات 2، سه و 6 نفره از ابعاد 10 در 10 استفاده می شود.7156/2093            "}