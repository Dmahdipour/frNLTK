{"onTitr":"","titr":" 24 میلیارد ریال اعتبار مشاغل خانگی به رفسنجان اختصاص یافت","describe":" کرمان- ایرنا- فرماندار رفسنجان گفت: امسال 24 میلیاردریال اعتبار برای رونق مشاغل خانگی به کارآفرینان این شهرستان اختصاص یافت.", "text":"به گزارش ایرنا ، علیار اسکندری نسب شامگاه سه شنبه در کارگروه اشتغال و کارآفرینی رفسنجان افزود: از ابتدای امسال تا کنون 11 میلیارد ریال توسط متقاضیان مشاغل خانگی جذب شده و باید تا پایان آبان ماه سهمیه اشتغال خود را جذب کنیم.فرماندار رفسنجان میزان تعهد دستگاههای اجرایی شهرستان رفسنجان برای ایجاد همه اشتغال ها را در سال جاری 2 هزار و 503 نفر اعلام کرد و گفت: سال گذشته میزان تعهد اشتغال شهرستان 2 هزار و 727 نفر بود که امسال 2 هزار و 503 شغل تعریف شده است.اسکندری نسب با اشاره به شرایط خاص اقتصادی کشور که دنیای استکبار جنگ تمام عیار اقتصادی علیه جمهوری اسلامی ایران راه انداخته است، بیان کرد: دشمن روی مسائل اقتصادی متمرکز شده و آمریکا هر کاری در زمینه مسائل اقتصادی می خواسته انجام داده و باید بداند که هیچ کدام از توطئه آنها علیه ایران موفقیت آمیز نیست.فرماندار رفسنجان با تأکید بر اینکه وظیفه ما است که در جبهه جنگ اقتصادی با تمام وجود وارد شویم تا از این برهه حساس عبور کنیم، گفت: مدیران سربازان خط مقدم جبهه جنگ اقتصادی هستند.اسکندری نسب گفت : خوشبختانه اعتبارات اشتغالزایی شهرستان در سال گذشته خوب بوده و کارآفرینان زیادی را جذب کردیم.*** 190 نفر اعتبارات مشاغل خانگی را دریافت کردندرئیس اداره ، تعاون، کار و رفاه اجتماعی نیز در این کارگروه گفت: از اعتبار تخصیص یافته 24 میلیارد ریالی سالجاری در حوزه مشاغل خانگی به رفسنجان  تاکنون  190 نفر به بانک های عامل ملی، رفاه، مسکن، تجارت و توسعه و تعاون معرفی و به آنها تسهیلات با نرخ چهار درصد پرداخت شده است .محمد عسگری بیان کرد: تسهیلات بین 5 تا 10 میلیون تومان به متقاضیان در رشته های صنفی صنعتی، کشاورزی، میراث فرهنگی و فرهنگ و ارشاد اسلامی اعطا می شود.وی با اشاره به اینکه سال گذشته حدود 400 متقاضی تسهیلات مشاغل خانگی دریافت کردند اظهار داشت :در مدت یاد شده  اعتبارات مشاغل خانگی تخصیص یافته به رفسنجان 24 میلیارد ریال بود که کامل جذب شد.رفسنجان با جمعیت بالای 311 هزار نفر در 110 کیلومتری کرمان قرار دارد.7433/ 5054            "}