{"onTitr":"","titr":" 17هزار خط تلفن ثابت  جدید در البرز فعال شد","describe":" کرج-ایرنا- مدیر منطقه مخابرات البرز گفت: امسال با توسعه زیرساخت ها 17هزارو 83 خط تلفن ثابت جدید در این استان نصب شده است.", "text":"حمید همت زاده روز سه شنبه در گفت و گو با خبرنگارایرنا افزود: اکنون یک میلیون و83 هزار و 243 مشترک تلفن ثابت دراستان البرز فعال است.وی اضافه کرد: همچنین دراین مدت نیز 14هزارو 200 مشترک اینترنت «ADSL » در استان البرز فعال شده که نسبت به مدت مشابه سال گذشته 20 درصد افزایش دارد. همت زاده افزود: اکنون بیش از ١٤١ هزار مشترک ADSL در استان البرز از امکانات مخابرات استفاده می کنند. وی خاطرنشان کرد: مخابرات منطقه البرز دارای ٢ هزارو ٧٠٠ سرویس تجاری برای خدمات دهی به مشترکان است که 240 سرویس آن مربوط به سال جاری است. وی در خصوص توسعه امکانات روستایی استان البرز گفت: در زمان حاضر ١٦١ مرکز روستایی به 318روستا در استان البرز خدمات دهی تلفن ثابت و ADSL انجام می دهد. مدیر منطقه  مخابرات البرزاظهار داشت: اکنون نیمی از 85 روستای شهرستان طالقان مجهز به فیبر نوری شده و روستاهای دیگر استان البرز نیز با توجه به نیاز این سیستم مجهز خواهد شد.مخابرات البرز دارای  28 مرکز پرظرفیت تلفن ثابت و خدمات اینترنتی است.2098/ 6155            "}