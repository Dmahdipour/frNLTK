{"onTitr":" با حکم رئیس قوه قضاییه؛    ","titr":" رئیس کل دادگستری استان کردستان منصوب شد","describe":" سنندج - ایرنا - رئیس قوه قضاییه در حکمی محمدرضا مترقب را به عنوان رئیس کل جدید دادگستری استان کردستان منصوب کرد.", "text":"به گزارش روابط عمومی قوه قضاییه، آیت الله صادق آملی لاریجانی روز چهارشنبه در این حکم رئیس شعبه اول دادگاه تجدید نظر و رئیس کل پیشین دادگستری استان همدان را به سمت رئیس شعبه اول دادگاه تجدید نظر و رئیس کل دادگستری استان کردستان منصوب کرد.متن حکم آیت الله آملی لاریجانی به این شرح است:جناب آقای محمدرضا مترقبرئیس شعبه اول دادگاه تجدید نظر و رئیس کل دادگستری استان همدان به موجب این حکم به سمت رئیس شعبه اول دادگاه تجدید نظر و رئیس کل دادگستری استان کردستان منصوب می شوید.امید است با در نظر گرفتن اهمیت امر قضا و مسئولیت های سنگین ناشی از آن، اجرای عدالت اسلامی و رسیدگی به محرومین و ستم دیدگان و حمایت از حقوق مشروع مردم را سرلوحه کار خود قرار داده و در انجام وظایف الهی با رعایت دقیق موازین شرعی و قانونی و همراه با سرعت لازم موفق و موید باشید.پیش از این انتصاب، علی اکبر گروسی رئیس کل دادگستری استان کردستان بود.9102            "}