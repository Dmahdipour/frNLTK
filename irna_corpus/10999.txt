{"onTitr":"","titr":" میوه در بازار اصفهان ارزان شد","describe":" اصفهان- ایرنا- نایب رییس اتحادیه عمده فروشان میادین میوه و تره بار اصفهان گفت: از هفته گذشته تاکنون نرخ میوه در بازار این کلانشهر 20 تا 50 درصد کاهش پیدا کرده است.", "text":"محمد صادقی ریاحی روز سه شنبه در گفت و گو با ایرنا با بیان اینکه تنش های روزهای اخیر در بازار میوه کم شده است، افزود: بستن مرزها برای جلوگیری از صادرات گوجه، سیب زمینی و پیاز و فعالیت مجدد کامیون داران، تاثیر مثبتی بر بازار میوه و تره بار داشته است.وی با اشاره به نرخ میوه های فصلی گفت: قیمت میوه های فصلی بین 20 تا 30 درصد  کاهش پیدا کرده است.نایب رییس اتحادیه عمده فروشان میادین میوه و تره بار اصفهان یادآور شد: صادرات بی رویه میوه و تره بار به دیگر کشورها، افزایش نرخ کرایه حمل و نقل بار و جابه جایی کامیون ها سبب افزایش قیمت محصولات شده بود.وی با بیان اینکه روند صعودی حاکم بر بازار میوه اکنون به نصف رسیده و نرخ ها متعادل شده است، افزود: با شکست قیمت ها، رکود در بازار میوه کاهش پیدا کرده است.صادقی ریاحی با اشاره به اینکه با شروع فصل پاییز تقاضا برای خرید نارنگی افزایش پیدا می کند، اظهار داشت: در حال حاضر نارنگی با قیمت متعادل و نرخ 20 تا 50 هزار ریال در بازار عرضه می شود.وی با بیان اینکه چند روز گذشته نرخ گوجه فرنگی در بازار تابع جو روانی شده بود، تصریح کرد: در حال حاضر با کاهش قیمت گوجه فرنگی در بازار، قیمت این محصول به هر کیلوگرم 25 تا 38 هزار ریال رسیده است.نایب رییس اتحادیه عمده فروشان میادین میوه و تره بار اصفهان ابراز امیدواری کرد که کاهش قیمت میوه و تره بار در بازار ادامه دار باشد.وی با بیان اینکه در حال حاضر با کمبود میوه در بازار اصفهان مواجه نیستیم، اظهار داشت: در صورت کنترل صادرات و ساماندهی برداشت کشاورزان و عدم سرمازدگی محصولات، در بازار کمبود میوه نخواهیم داشت.به گزارش ایرنا، حدود 900 غرفه در بازار میوه و تره بار اصفهان مشغول فعالیت اند که از این تعداد  450 غرفه دارای جواز کسب هستند.9913/6027            "}