{"onTitr":"","titr":" تیم هندبال زاگرس اسلام آباد نفت گچساران را شکست داد","describe":" گچساران - ایرنا - تیم زاگرس اسلام آباد غرب، نفت و گاز گچساران را در هفته نخست لیگ برتر هندبال مردان ایران شکست داد.", "text":"به گزارش ایرنا، در این دیدار که عصر روز پنجشنبه در سالن پدخندق شهر دوگنبدان برگزار شد زاگرس اسلام آباد موفق شد با نتیجه 25 بر 20 میزبان خود را مغلوب کند.تیم‌های نفت و گاز گچساران، هپکو اراک، پتروشیمی مارون، نیروی زمینی کازرون، سربداران سبزوار، صنعت مس کرمان، فراز بام خاییز دهدشت، هیات نجف آباد، فولاد مبارکه سپاهان و زاگرس اسلام آباد در لیگ برتر هندبال ایران فصل 1397- 1398 حضور دارند.تیم نفت و گاز گچساران نخستین نماینده تاریخ ایران بود که 2 سال پیش در جام باشگاه‌های هندبال جهان شرکت کرد و مقام چهارم رقابت‌های آن سال را کسب کرد.این تیم سابقه کسب مقام هفتم جام هندبال باشگاه‌های جهان را نیز در سوابق خود دارد.شهرستان 124 هزارنفری گچساران در جنوب کهگیلویه و بویراحمد با 2 تیم بانوان و مردان در لیگ‌های برتر و زیرگروه یکی از قطب‌های هندبال کشور است.8143/1662            "}