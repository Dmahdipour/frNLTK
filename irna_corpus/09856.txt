{"onTitr":"","titr":" صرافان اصفهانی همچنان از خرید و فروش ارز خودداری می کنند","describe":" اصفهان - ایرنا - نوسان  و بی ثباتی همچنان در بازار ارز در اصفهان پا برجاست و هیچکدام از صرافان جرات خرید یا فروش ارز خارجی و دلار را به خود راه نمی دهند.", "text":"به گزارش ایرنا، هر چند برخی صرافان اصفهانی قیمت یک دلار آمریکا را در بازار غیر رسمی حدود 140 هزار ریال عنوان می کنند ولی بر اساس برخی شنیده ها این رقم در خیابان و حتی کوچه پس کوچه هایی که دلالان حضور دارند به 110 هزار ریال و کمتر آن نیز رسیده است.مشاهدات میدانی خبرنگار ایرنا از خیابان سپه که محل استقرار شماری از صرافی های بزرگ و نیز دلالان خیابانی ارز است ، نشان دهنده تردد جمع بزرگی از مردم ، فروشندگان دلار و دلالان است.هر چند  گفته می شود  قیمت دلار تا لحظه مخابره خبر به حدود 100 هزار ریال نیز رسیده و حتی برخی فروشندگان دلارهای خود را به قیمت کمتر هم فروخته اند ولی صرافان این گفته ها تایید نمی کنند و فقط می گویند : نه می خریم نه می فروشیم .تعدادی از کارشناسان اقتصادی نیز تاکید دارند که رسانه ها و شبکه های اجتماعی نقش بسیاری در ریزش قیمت ارز از روز دوشنبه در بازار کشور داشته اند.گزارش های بسیاری از شهرهای مختلف کشور درباره هجوم فروشندگان ارز خانگی به مراکز خرید و فروش ارز از 2 روز گذشته تا کنون مخابره شده است.یکی از صرافان اصفهان روز چهارشنبه به ایرنا گفت :امروز به نوعی توازن بین خریدار و فروشنده برقرار شده است.علی اصغر شاه آبادی با بیان اینکه خرید و فروش ارز کم و بیش انجام می شود افزود:بازار واسطه گران و دلالها داغ است اما با توجه به نوسانات شدید ، صرافی های مجاز نمی توانند خرید و فروش انجام دهند.وی با بیان اینکه دستورالعملی برای خرید و فروش نداریم اظهار داشت:منتظر ارائه و ابلاغ سیاست های بانک مرکزی و دولت در این زمینه هستیم.شاه آبادی گفت: نیروی انتظامی اقدام به جمع آوری دلال های ارزی از سطح خیابان ها به ویژه خیابان سپه اصفهان کرده اما  دلال ها در قسمت دیگری( روبروی بانک شهر در خیابان حکیم) به کار خود مشغول هستند.حسن باطنی یکی دیگر از صرافان اصفهان نیز به ایرنا گفت :با توجه به نوسان زیاد بازار ارز هیچ خرید و فروشی نداشتیم.وی با بیان اینکه امروز صبح دلار به قیمت 140 هزار ریال و ظهر 160 هزار ریال رسید افزود: باید منتظر ماند تا قیمت های ارز تثبیت شود و اکنون نمی توان قیمتی مشخصی اعلام کرد. 7150 / 6022            "}