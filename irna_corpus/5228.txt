{"onTitr":"","titr":" پول خریدهای تضمینی دولت در جیب کشاورزان جنوب کرمان","describe":" جیرفت – ایرنا – چندی قبل سازمان تعاون روستایی برای جلوگیری از ضرر کشاورزان هفت شهرستان جنوبی کرمان، محصول گوجه و سیب زمینی آنها را به صورت تضمینی خریداری کرد و امروز پرداخت تمامی طلب کشاورزان توسط دولت ، موجبات شادی این قشر زحمتکش را فراهم شده است.", "text":"به گزارش ایرنا، دولت تدبیر و امید در خردادماه امسال با خرید حمایتی و تضمینی محصولات کشاورزی جنوب کرمان که مازاد بر نیاز تولید شده بود چتر حمایتی خود را بر سر کشاورزان گشود و مانع از ضرر بیشتر این قشر زحمتکش شد.در آن دوره برخی عنوان می کردند که دولت شرایط مالی مطلوبی ندارد و نمی تواند خرید حمایتی محصولات کشاورزی را در دستور کار قرار دهد اما دیدیم سازمان تعاون روستایی خرید تضمینی را کلید زد و حجم زیادی گوجه، سیب زمینی، خرمای کلوته، جو و ذرت را از کشاورزان خریداری کرد و هم اینک همه این کشاورزان طلب خود را از دولت وصول کردند و این مساله سبب بهبود شرایط اقتصادی کشاورز برای کشت محصولات بهاره می شود.**100 درصد پول کشاورزان پرداخت شدرئیس سازمان تعاون روستایی جنوب استان کرمان گفت: 100 درصد پول محصولات گوجه فرنگی، سیب زمینی و خرما کشاورزان هفت شهرستان جنوب کرمان پرداخت شد.فرود سالاری افزود: سال زراعی جاری سازمان تعاون روستایی با خرید توافقی گوجه فرنگی، سیب زمینی و خرما از خسارت بیشتر کشاورزان جلوگیری کرد.رئیس سازمان تعاون روستایی جنوب استان کرمان گفت: این سازمان با توجه به اعتراضات کشاورزان جنوب در زمینه پایین بودن قیمت محصول گوجه فرنگی، اقدام به خرید حمایتی و توافقی محصول گوجه کاران این منطقه کرد و به ازای هر کیلو گوجه فرنگی 370 تومان به کشاورز پرداخت کرد.سالاری  ادامه داد: از ابتدای فصل برداشت گوجه تا پایان خرید این محصول 12 هزار تن گوجه فرنگی در هفت شهرستان جنوب کرمان خریداری کردیم که 100 درصد طلب گوجه کاران به مبلغ چهار میلیارد و 480 میلیون تومان پرداخت شد.وی تصریح کرد: سطح زیر کشت گوجه فرنگی منطقه جنوب کرمان 13 هزار و 250 هکتار و میانگین عملکرد هر هکتار 30 تن در هکتار است که با احتساب این میزان 400 هزار تن گوجه فرنگی در جنوب کرمان وجود دارد.سالاری به خرید تضمینی سیب زمینی در این منطقه اشاره کرد و گفت: سازمان تعاون روستایی جنوب استان کرمان همچنین اقدام به خرید تضمینی سیب زمینی در هفت شهرستان این منطقه کرد و به ازای هر کیلو سیب زمینی 412 تومان پرداخت کرده است.وی افزود: در هفت شهرستان جنوب استان کرمان 12 هزار و 500 تن سیب زمینی برداشت شد که دولت 100 درصد طلب کشاورزان به مبلغ پنج میلیارد و 49 میلیون تومان را پرداخت کرد.سالاری به خرید محصول خرمای جنوب کرمان اشاره کرد و گفت: امسال 266 تن خرما با اعتبار یک میلیارد و 324 میلیون تومان خرید تضمینی شد که بار بزرگی را از دوش کشاورزان برداشت.**چتر حمایتی دولت بر سر کشاورزان جنوب کرمانرئیس سازمان جهاد کشاورزی جنوب استان هم کرمان گفت: دولت تدبیر و امید با خرید حمایتی و تضمینی محصولات کشاورزی که مازاد بر نیاز بازار تولید شده بود چتر حمایتی خود را بر سر کشاورزان گشود و مانع از ضرر بیشتر این قشر زحمتکش شد.سید یعقوب موسوی بیان کرد: بنا به دستور وزیر جهاد کشاورزی و ورود معاون توسعه بازرگانی و صنایع کشاورزی وزارت جهاد کشاورزی و مدیرعامل سازمان مرکزی تعاون روستایی کشور به بحث خرید حمایتی گوجه و صدور دستور شفاهی، عملیات خرید این محصولات از کشاورزان شهرستان های جنوبی استان کرمان انجام شد.کارشناس کشاورزی جنوب کرمان گفت: کشاورزی به عنوان یکی از مهم‌ترین مولفه های اشتغال‌زایی در کشور و عاملی برای جلوگیری از مهاجرت روستاییان به شهرهای بزرگ همواره مورد حمایت دولتمردان تدبیر و امید بوده و یکی از اقدامات دولت برای حمایت از کشاورزان تضمین خرید محصول آنها در قالب سیاست خرید تضمینی محصولات کشاورزی بوده است.امین صنعتی افزود: سازمان تعاون روستایی به عنوان نماینده دولت وظیفه خرید محصولات کشاورزی را برعهده دارد و در این زمینه با خرید به موقع حمایتی و توافقی محصولات کشاورزی باری بزرگ را از دوش کشاورزان برداشته است.وی تصریح کرد: این سازمان با توجه به کشت محصولات مورد نیاز کشور مانند سیب زمینی، گوجه فرنگی و پیاز همواره در کنار کشاورزان بوده و با حضور و خرید به موقع از ضرر آنها جلوگیری می کند.**پرداخت به موقع باعث شد برای کشت بهاره برنامه ریزی کنیمکشاورز جیرفتی هم از پرداخت به موقع پول خرید تضمینی محصولات کشاورزی ابراز خرسندی کرد و گفت: پرداخت به موقع این پول سبب انگیزه بیشتر کشاورزان برای انجام کشت بهاره شده است.علی بامشاد افزود: با توجه به گرانی نهاده های کشاورزی، مسلما پرداخت پول کشاورزان نقش مهمی در کشت بعدی و اقتصاد کشاورزی جنوب کرمان دارد.سالانه بیش از چهار و نیم میلیون تن انواع محصولات کشاورزی در هفت شهرستان جنوب استان کرمان شامل جیرفت، عنبرآباد، فاریاب، رودبار جنوب، کهنوج، قلعه گنج و منوجان تولید می شود.گزارش: هادی شفیعی مجاز7450/7429/ 5054            "}