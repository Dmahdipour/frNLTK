{"onTitr":"","titr":" روسیه تعیین مهلت برای آغازکارکمیته قانون اساسی سوریه راردکرد","describe":" مسکو - ایرنا - وزیر امور خارجه روسیه با تعیین مهلت برای آغاز فعالیت کمیته قانون اساسی سوریه مخالفت کرد و گفت: باید زمینه فراگیر شدن این کمیته را فراهم کرد و پس از تامین این مهم، کار آن آغاز شود.", "text":"به گزارش روز چهارشنبه ایرنا از وزارت امور خارجه روسیه، سرگئی لاوروف در کنفرانس خبری مشترک با «میروسلاو لایچاک» وزیر خارجه اسلواکی گفت: نباید گفت که روسیه چه می خواهد و از چه چیزی خوشش می آید بلکه فراگیر بودن این نهاد مهم است.  وی افزود: کار بر روی تشکیل کمیته قانون اساسی سوریه در چارچوب روند مذاکرات صلح آستانه جریان دارد و در آن نمایندگان دولت سوریه و مخالفان دولت سوری شرکت دارند. لاوروف ادامه داد: باید طیف وسیعی از مخالفان سوری همان طور که در قطعنامه 2254 شورای امنیت سازمان ملل پیش بینی شده در این کمیته حضور یابند، تمام این اقدامات در چارچوب قطعنامه یاد شده و با کمک استفان دی میستورا نماینده ویژه دبیر کل سازمان ملل و تیم وی انجام می گیرد. به گفته وزیر خارجه روسیه، موافقت اصولی در مورد حضور برابر هیات هایی از دولت سوریه، معارضان و جامعه مدنی این کشور در کمیته قانون اساسی سوریه به دست آمده است.  لاوروف افزود: ما به این روند کمک می کنیم و دلیلی برای تعیین مهلت جهت به پایان رساندن این کار نمی بینیم چرا که به کیفیت کار توجه داریم و سازمان ملل همانند مناقشات دیگر سعی نمی کند بطور مصنوعی به اقدامات سرعت بخشد و این گونه تلاش ها طبق معمول به وضعیتی منجر می شود که نمی توان به اهداف تعیین شده دست یافت و فقط هیجان سیاسی غیرلازم برمی انگیزد.به گزارش ایرنا، تشکیل کمیته قانون اساسی سوریه دستاورد نشست ملی گفت وگوهای سوری - سوری است که طرح برگزاری آن با توافق سران ایران، روسیه و ترکیه در نشست آستانه مطرح شد و به اجرا درآمد.ایران، روسیه و ترکیه در قالب نشست های آستانه تلاش می کنند تا راهی برای حل و فصل بحران در سوریه پیدا کنند و به گفته کارشناسان تنها نمونه موفق کار دیپلماتیک در جهت حل و فصل بحران در سوریه با گذشت هشت سال از آغاز جنگ داخلی در این کشور بوده اند.اروپام*391*1346**1485            "}