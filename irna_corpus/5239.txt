{"onTitr":"","titr":" سازه های غیرمجاز هشت هکتار زمین کشاورزی دزفول تخریب شد","describe":" دزفول - ایرنا - ساخت و ساز غیرمجاز در هشت هکتار زمین کشاورزی دزفول که به صورت غیرقانونی تغییرکاربری شده بود با حکم دادستانی تخریب شد.", "text":"معاون فنی جهاد کشاورزی دزفول روز دوشنبه با اعلام این خبر به ایرنا گفت: طبق قانون زمین های زراعی و باغی بدون اخذ مجوز اجازه هیچ گونه تغیر کاربری ندارند و درصورت مشاهده هرگونه سازه ای طبق قانون تخریب می شوند.علی کرمی افزود: هشت هکتار زمین زراعی و باغی حوالی روستای قلعه نو از توابع بخش مرکزی دزفول بدون هیچ مجوزی بصورت غیرقانونی قطعه بندی و دیوارکشی شده بود که با پیگیری های انجام شده و حکم دادستانی این سازه ها تخریب و به حالت اولیه بازگشتند.وی هرگونه احداث ساختمان و تغییر کاربری در زمین های کشاورزی را غیرقانونی دانست و به کشاورزان وبهره برداران بخش کشاورزی توصیه کرد چنانچه قصد هرگونه تغیر کاربری دارند به مراکز جهاد کشاورزی مراجعه کنند.معاون فنی جهادکشاورزی دزفول با بیان اینکه هرگونه پی کنی، دیوارکشی و فنس کشی مشمول تغییر کاربری وغیرقانونی است، افزود: چند پرونده دیگر تغییر کاربری زمین های کشاورزی در جریان است که در آینده با دستور دادستانی و همکاری نیروی انتظامی تخریب خواهند شد.ساخت وسازهای بی رویه وغیرقانونی در باغات مرکبات دزفول جهت تفریح در سالهای اخیر به یک معضل تبدیل شده است.7278/3022            "}