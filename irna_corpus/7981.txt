{"onTitr":"","titr":" حمله موشکی به مقر داعش گوشه ای از اقتدار ایران اسلامی بود","describe":" ایلام - ایرنا - نماینده ولی فقیه در استان و امام جمعه ایلام گفت: اقدام بجا و مقتدرانه سپاه پاسداران در موشک باران مواضع گروهک های تکفیری نمایش تنها گوشه ای از توان نظامی و دفاعی انقلاب اسلامی در برابر استکبار جهانی بود.", "text":"به گزارش ایرنا، حجت الاسلام والمسلمین محمدنقی لطفی در خطبه های این هفته نماز جمعه ایلام اظهار داشت: هدف سپاه در واقع گروهک های تکفیری نیست بلکه زهرچشم گرفتن از آمریکا، اسراییل و حامیان عرب آنها در منطقه است.وی افزود: این حرکت سپاه بیانگر توان دفاعی و نظامی بالای ایران است که قدرت هر گونه تحرک نظامی را از دشمنان انقلاب و توطئه گران نظام گرفته است و بخش اعظمی از امنیت انقلاب به برکت وجود اقتدار نظامی و دفاعی نیروهای مسلح است.لطفی یادآور شد: 40 سال است که دشمنان و استکبار جهانی جمهوری اسلامی را تهدید می کنند و انواع هجمه ها را بر علیه نظام ما به کار برده اند اما به برکت هوشمندی رهبری، اتحاد مردم و مسئولان و نیز قدرت نظامی و دفاعی کشور این هجمه ها یکی پس از دیگری خنثی شده است.وی به سالروز شهادت امام سجاد (ع) اشاره کرد و گفت: این امام همام با خطبه ها و سخنرانی های پرشور خود در کوفه و شام اهداف قیام عاشورا را برای افکار عمومی آن زمان و تمام اعصار تبیین کردند و بعد از برگشت به مدینه و در دوران امامت خود نیز با گریه ها، ادعیه ها و کلاس های درس خود از قیام عاشورا دفاع می کردند و نگذاشتند مکتب سیدالشهدا مغفول و بی اثر نماند.وی همچنین به گرامیداشت هفته نیروی انتظامی نیز اشاره کرد و افزود: نیروی انتظامی در همه حوزه های اجتماعی، امنیتی، سیاسی، فرهنگی و ... نقشی موثر دارد و سهمی عظیم از اقتدار ملی و امنیت اجتماعی کشور مرهون تلاش نیروی انتظامی است و این امنیت و نظم کشور حاصل وجود نبروی انتظامی منسجم و مقتدر و متحد است.امام جمعه ایلام در پایان از همه دستگاه ها، نهادها، احزاب و گرو ه های استان ایلام به جهت همکاری که در طول مدت ماموریت و فعالیت خود در استان داشت تشکر کرد و از همگان خواست با امام جمعه جدید کمال همراهی را داشته باشند.7172/6119            "}