{"onTitr":"","titr":" مرکز رشد فضای مجازی در زنجان راه اندازی می شود","describe":" زنجان – ایرنا – مدیرکل ارتباطات و فناوری اطلاعات استان زنجان گفت: مرکز رشد فضای مجازی که از برنامه های طرح تبدیل این استان به قطب برق، آی تی و الکترونیک است، در زنجان راه اندازی می شود.", "text":"وحید فرخی روز چهارشنبه در گفت و گو با خبرنگار ایرنا افزود: با راه اندازی مرکز رشد مجازی محدودیتی که در راه اندازی مراکز رشد فیزیکی و استقرار شرکت های فناور وجود دارد، از بین می رود.وی خاطرنشان کرد: ماهیت مراکز رشدی که در دانشگاه ها یا پارک های علم و فناوری فعالیت می کنند، مشخص است، اما تنها مشکل این مراکز کمبود فضا است که در مراکز رشد مجازی مرتفع می شود.مدیرکل ارتباطات و فناوری اطلاعات استان زنجان گفت: با بهره گیری از فضای مجازی، شرکت ها و تیم های فناور می توانند بدون نیاز به حضور فیزیکی، برنامه ها و فعالیت های خود را پیش ببرند و حتی با اساتید و مربیان ارتباط داشته باشند.وی خاطرنشان کرد: از سوی دیگر، مرکز رشد مجازی نیازی به حضور همه اعضای تیم های فناور در یک محیط یا فضای جغرافیایی ندارد و افراد از مناطق مختلف می توانند برای انجام یک پروژه در ارتباط باشند.فرخی ادامه داد: باید اذعان داشت که برخی اقدامات و فعالیت ها نیاز به حضور فیزیکی دارد اما این مباحث می تواند به آسانی در یک اتاق کوچک هم پیگیری شود.مدیرکل ارتباطات و فناوری اطلاعات استان زنجان گفت: با وجود بسترهای ارتباطی، اینترنتی و شبکه ای، بسیاری از اقداماتی که تاکنون به شکل فیزیکی و حضوری پیگیری می شد، می تواند به آسانی پیگیری شود بدون آنکه شخص حضور داشته باشد.وی با بیان اینکه به طور  قطع مرکز رشد مجازی در زنجان ایجاد می شود و شکل می گیرد، تاکید کرد: لازمه این کار ورود بخش خصوصی توانمند و حمایت حوزه دولتی از آن است.موضوع تبدیل شدن زنجان به قطب برق، آی تی و الکترونیک در نخستین سفر رئیس جمهوری دولت یازدهم به زنجان  در 30 مهر سال 93، به تصویب رسید و مورد پیگیری قرار گرفت.مرکز رشد مجازی (Virtual Incubator)، سازمانی است مجازی و مبتنی بر وب که برخی از خدمات مراکز رشد حقیقی، همچون خدمات مشاوره‌ای، معرفی روش‌های تامین مالی و برخی خدمات اطلاع‌رسانی را از طریق اینترنت، بدون در نظر گرفتن مرزهای زمانی و مکانی در اختیار مشتریان خود قرار می‌دهد. 3001/8068            "}