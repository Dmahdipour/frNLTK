{"onTitr":" سازنده سردیس استاد شجریان در گفت وگو با ایرناپلاس:    ","titr":" منتظر بازگشت همایون هستیم","describe":" تهران-ایرناپلاس: ساخت سردیس برنزی استاد محمدرضا شجریان که از دو سال پیش آغاز شده بود به اتمام رسید و هفته گذشته در فرهنگ خانه مرعشی تهران رونمایی شد.", "text":"امیر باقری، مجسمه‌ساز و نقاش درباره مراحل ساخت سردیس استاد محمدرضا شجریان به خبرنگار ایرناپلاس گفت: این سردیس همان سردیسی است که در شاهرود و کنار مقبره ابوالحسن خرقانی رونمایی شد. آن موقع با خمیر ساخته شده و چهره‌اش هنوز کاملاً شبیه نشده بود. خیلی هم بی‌مناسبت نبود، چون در آنجا دوستداران حافظ نشستی داشتند و به پاس اینکه استاد شجریان خدمات بسیار شایانی در مورد شعر حافظ و اشاعه شعر ایشان داشتند، قرار شد در آن مکان رونمایی شود که این اتفاق هم افتاد. اما مقرر شد این مجسمه کامل‌تر و تبدیل به برنز شود و در یک مراسم دیگر در تهران رونمایی و نهایتاً تقدیم خانواده گران‌قدر استاد شجریان شود.**تندیس استاد شجریان را به خانواده‌شان تحویل می‌دهیمباقری در پاسخ به این پرسش که قرار است این سردیس در چه مکانی نصب شود، عنوان کرد: قرار شد ما مجسمه را تحویل خانواده ایشان دهیم و برای نصبش در هر کجا که خواستند تصمیم‌گیری کنند. پیشنهادهای بسیاری برای قرار دادن این سردیس شده است. باغ هنر بم که متولی آن خود استاد شجریان بوده‌اند، ورودی تالار وحدت، خانه شاعران یا خانه هنرمندان ازجمله این مکان‌ها بوده‌اند. منتظریم همایون، فرزند ایشان از سفر ترکیه برگردد و نشستی را با حضورشان داشته باشیم و تصمیم نهایی اتخاذ شود.**شجریان را باید حافظ موسیقی ایران بنامیماین نقاش و مجسمه‌ساز درباره چگونگی تصمیم‌گیری و دغدغه‌اش برای ساخت سردیس استاد شجریان خاطرنشان کرد: این اثر اولین فعالیت جدی من است، درواقع پیش از این مجسمه‌سازی نکرده بودم. عشق و علاقه به استاد شجریان باعث شد استارت این کار را بزنم و خوشحالم که توانستم این خدمت کوچک را انجام دهم. از کودکی، من عاشق ایشان بوده‌ام. از دوران کودکی با صدای استاد انس و الفت پیدا کردم. ما در آن موقع در روستا زندگی می‌کردیم و وقتی پدرم از سرکار برمی‌گشت رادیو کوچکش را روشن می‌کرد و برنامه گلها را گوش می‌داد، آنجا با صدای استاد شجریان آشنا شدم.وی در ادامه افزود: بعد از انقلاب هم با سروده‌های حماسی که خواندند بیشتر ما را به وجد آوردند و عاشق خودشان کردند. در زمان جنگ هم چون توفیق داشتم حدود هفت سال در جبهه باشم از همان دوران و آنجا به موسیقی ایشان گوش می‌دادم و یک‌بار هم با چند مداد رنگی شکسته عکس ایشان را کشیدم و به خانه بردم. معتقدم که استاد نه‌تنها در آواز، آوازه هستند، بلکه در مردمی بودن و در همراهی و همدلی با مردم در حوادث مختلف یک الگوی بسیار خوبند. در زلزله بم به‌خوبی نقش‌شان را ایفا کردند. از نظر من استاد شجریان نماد موسیقی ملی ماست و به قول استاد روشن روان، ایشان را باید حافظ موسیقی ایران بنامیم.**پیشنهاد ساخت سردیس بنان مطرح شده استامیر باقری درباره پیشنهادهای مطرح شده برای ساخت دیگر سردیس‌ها بیان کرد: بعد از رونمایی از سردیس استاد، پیشنهادات خیلی زیادی داشتم. یک پیشنهاد هم همین امروز به من شده است. قرار است یکی از مشاهیر شهر بلگراد، مجسمه‌اش به تهران منتقل شود و مجسمه یکی از بزرگان ما که خیام را انتخاب کرده‌اند، ساخته و در آن شهر نصب شود. البته در حد یک پیشنهاد است. خواستار ساخت سردیس بزرگان موسیقی هم شده‌اند، ازجمله زنده‌یاد نادرگلچین که شب گذشته هم اولین سالگرد ایشان در فرهنگسرای نیاوران بود، که به دیده منت پذیرفتم. همسر زنده‌یاد بنان هم خواستند که سردیس این خواننده بزرگ را بسازم که برای من افتخار بزرگی است. اما همه این‌ها نیاز به حمایت دارد مثل حمایت مردمی. البته سعی می‌کنیم که به‌واسطه مردمی بودن این عزیزان و بزرگواران، این قضایا را خیلی دولتی نکنیم. اما خب اگر شهرداری‌ها به‌عنوان متولیان فرهنگی در این راه پیش‌قدم شوند، من باکمال میل حاضرم که این کار را انجام دهم و در این مسیر نقشی داشته باشم.وی در خاتمه درباره مدت‌زمانی که برای ساخت سردیس استاد شجریان صرف شده، بیان کرد: استارت این کار را از دو سال پیش زدم که تقریباً یکی دو هفته پیش موفق شدم آن را به پایان برسانم و از جنس برنز قالب بگیرم.گفت‌وگو از سیدمهدی موسوی‌تبار**اداره کل اخبار چندرسانه‌ای‌‌**ایرناپلاس**            "}