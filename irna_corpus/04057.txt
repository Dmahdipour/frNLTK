{"onTitr":"","titr":" محیط بان آبدانانی در سقوط از صخره مجروح شد","describe":" ایلام‌ - ایرنا - فرمانده یگان حفاظت محیط زیست ایلام گفت: عصر امروز یکی از محیط بانان شهرستان آبدانان در حین ماموریت و گشت زنی در منطقه کوهستانی کبیرکوه دچار حادثه شد و‌ با امدادهوایی برای مداوا به مرکز استان منتقل شد.", "text":"عبدالصاحب بازیار شامگاه دوشنبه در گفت و گو با خبرنگار ایرنا اظهار داشت: در این حادثه محیط بان حسن قنبری نیا به علت سقوط از صخره دچار شکستگی دست و سر شد.وی افزود: با توجه به کوهستانی و صعب العبور بودن منطقه محل سقوط این محیط بان و حساسیت در جراحات وارده و تسریع در انتقال مصدوم به مراکز درمانی درخواست و اعزام بالگرد اورژانس هوایی اجتناب ناپذیر بود.بازیار یادآور شد: هرچند امداد هوایی در منطقه حاضر شد اما با توجه به بافت خشن منطقه و اینکه بالگرد امکان فرود در آن منطقه را نداشت امدادگران محیط بان مصدوم را مسافتی با برانکارد به محل فرود بالگرد حمل کردند.وی گفت: محیط بان حادثه دیده بعد استقرار در بالگرد امداد هوایی با توجه به جراحات وارده به بیمارستان امام خمینی (ره) برای درمان و مداوای تخصصی اعزام شد و اکنون تحت مراقبت پزشکان این مرکز درمانی است و روند درمان برای وی ادامه دارد.محیط بان قنبری نیا دارای سابقه 25 سال خدمت در لباس مقدس محیط بانی در حفاظت محیط زیست استان ایلام است.بیش از یک میلیون و 700 هزار هکتار از وسعت استان ایلام را اراضی طبیعی تشکیل داده است.7172/6119            "}