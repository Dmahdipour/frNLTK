{"onTitr":"","titr":" ائتلاف عربی بیمارستان و زایشگاهی را در یمن بمباران کرد","describe":" دوحه – ایرنا – وزارت بهداشت یمن از کشته و مجروح شدن شمار زیادی افراد غیر نظامی در حمله هوایی و دریایی ائتلاف متجاوز عربی به بیمارستان الدریهمی در الحدیده ( غرب ) این کشور خبر داد.", "text":"گزارش بامداد جمعه ایرنا به نقل از شبکه المسیره حاکیست : در این حمله که توسط جنگنده های ائتلاف و ناوهای جنگی آن مستقر در دریای سرخ انجام گرفت ، ساختمان بیمارستان و مرکز ارایه خدمات به  مادران باردار و کودکان الدریهمی کاملا تخریب شده است.این منبع اضافه کرد که در زمان حاضر امکان شمارش کشته و زخمی های این حملات وجود ندارد چرا که نیروهای متجاوز از نزدیک شدن خودروهای امدادگر به منطقه جلوگیری می کنند.وزارت بهداشت یمن از جامعه جهانی خواست ائتلاف خود خوانده عربی را برای پایان دادن به تجاوزات خود تحت فشار قرار دهند. 24 مرداد ماه گذشته بر اثر حمله هواپیماهای ائتلاف سعودی به منازل مسکونی و اماکن تجاری ناحیه الدریهمی دستکم 13 غیر نظامی جان خود را از دست دادند و دهها نفر زخمی شدند.در میان کشته و زخمی ها شماری زن و کودک هم وجود داشتند.عربستان از روز ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیاده خواهی های سیاسی خود جامه عمل بپوشاند. بر اساس گزارش وزارت بهداشت یمن، تلفات انسانی حملات ائتلاف سعودی از 26 مارس 2015 (6 فروردین 94) تاکنون بالغ بر 35 هزار و 297بوده است.خاورم**1508 ** 1908            "}