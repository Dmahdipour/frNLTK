{"onTitr":"","titr":" سد کرم آباد پلدشت امسال افتتاح می شود","describe":" ارومیه- ایرنا- استاندار آذربایجان غربی گفت: سد کرم آباد پلدشت یکی از بزرگترین طرح های اقتصاد مقاومتی کشور است که عملیات اجرایی آن تا پایان سال جاری به اتمام می رسد.", "text":"محمدمهدی شهریاری روز دوشنبه در بازدید از سد کرم آباد پلدشت افزود: برای احداث این سد 14 هزار میلیارد ریال اعتباردر نظر گرفته شده است.وی اضافه کرد: با تکمیل این سد، 19 هزار و 250 هکتار از اراضی بایر 2 شهرستان پلدشت و شوط احیا می شود.استاندار آذربایجان غربی در ادامه برنامه های سفر خود به شهرستان پلدشت، از پاسگاه های مرزی قنبرکندی و کلانتری بخش ارس پلدشت بازدید و از تلاش مرزبانان و نیروهای انتظامی در تامین امنیت مرزهای شهرستان قدردانی کرد.به گزارش ایرنا، سد کرم آباد از نوع خاکی با هسته رسی و حجم مخزن 53.7 میلیون متر مکعبی بوده و در 30 کیلومتری جنوب پلدشت در حال احداث است.این سد از جمله سدهای ساخته شده خارج از بستر رودخانه در آذربایجان غربی است که برای آبگیری آن، 20 کیلومتر خط انتقال آب از سد ارس و سه ایستگاه پمپاژ احداث می شود.آذربایجان غربی تا پیش از سال گذشته، 12 سد داشت که سد سیلوه پیرانشهر در سال 1396 به این تعداد افزوده شد؛ این سدها شامل سدهای بوکان، شهرچای ارومیه، حسنلوی نقده، مهاباد، ساروق تکاب، زولا و دریک سلماس، ماکو، شهید قنبری، آغ چای، ارس 2 و قیقاج است.8137/2093            "}