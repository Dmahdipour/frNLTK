{"onTitr":" سخنگوی ستاد مرکزی اربعین:    ","titr":" 1600 خبرنگار داخلی و خارجی آیین اربعین را پوشش می دهند","describe":" تهران- ایرنا- سخنگوی ستاد مرکزی اربعین حسینی گفت: هزار و 600 خبرنگار داخلی و خارجی و 400 شبکه تلویزیونی از 43 کشور جهان آیین بزرگ و معنوی اربعین حسینی را پوشش می دهند.", "text":"به گزارش خبرنگار اجتماعی ایرنا، علی علوی روز چهارشنبه در دومین همایش یاوران رسانه ای اربعین حسینی(ع) که در سالن همایش های وزارت کشور در حال برگزاری است، اظهار داشت: همچنین 1200 کارشناس خارجی در قالب رسانه های مختلف از طریق استفاده از 77 دستگاه «اس. ان. جی» در آیین اربعین حضور دارند. (اس ان اجی دستگاهی است که برای پخش زنده اخبار در اختیار رسانه ها قرار می گیرد).وی خاطرنشان کرد: بر اساس برنامه ریزی های انجام گرفته همچنین برای ارائه خدمات به رسانه های جمعی در طول مسیر نجف تا کربلا در عمودهای 285 و 975 دو پایگاه «پرس سنتر» با اینترنت پر سرعت برقرار خواهد بود.علوی تصریح کرد: امسال همچنین با توجه به هماهنگی انجام شده و اخذ مجوزهای لازم از کشور عراق رادیو اربعین در سراسر این کشور پخش می شود.وی اظهار داشت: در این ارتباط همچنین 40 فرکانس مختلف با زبان های گوناگون در خصوص اربعین برنامه های رادیوی پخش می شود.سخنگوی ستاد مرکزی اربعین گفت: در این ارتباط از قرارگاه میرجاوه برای افغانستان و پاکستان و شلمچه، چزابه و مرز مهران برای مسیر زائران اربعین برنامه رادیویی پخش می شود و استان های کردستان و آذربایجان غربی نیز در قالب این طرح قرار دارند.علوی تصریح کرد: زائران اربعین حسینی به خصوص اصحاب رسانه باید بدانند میزبان آیین اربعین مردم عراق هستند و ما میهمان و کمک رسان آنان هستیم.اجتمام *1933 *7029            "}