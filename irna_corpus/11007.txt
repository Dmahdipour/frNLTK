{"onTitr":" سفیر جدید روسیه در تل آویو:    ","titr":" نیروهای ایران به دعوت دولت قانونی سوریه در این کشور هستند","describe":" تهران- ایرنا- سفیر جدید روسیه در تل آویو گفت: نیروهای ایران به دعوت دولت قانونی سوریه در این کشور حضور دارند و در جنگ با تروریسم با ارتش سوریه همکاری می کنند.", "text":"به گزارش ایرنا، 'آناتولی ویکتوروف' یکشنبه به روزنامه جروزالم پست گفت: نیروهای ایرانی نقشی مهم در جنگ علیه داعش، النصره و سایر گروه های تروریستی در سوریه دارند.ویکتوروف در رابطه با سخنان 'بنیامین نتانیاهو'، نخست ‌وزیر رژیم صهیونیستی، مبنی بر این که حضور ایران در سوریه و حتی ایجاد منطقه حائل میان نیروهای مورد حمایت ایران و جولان را برنمی تابد، گفت: ما بارها و در بالاترین سطوح اعلام کردیم، این انتظار که ایرانی‌ ها به زور از سوریه خارج شوند، غیرواقع‌ بینانه است زیرا این مقوله ای مربوط به توافق بین دولت سوریه و ایران است.سفیر جدید روسیه در تل آویو تصریح کرد: همه متحدان خود را به عنوان اعضای مشروع سازمان ملل و دارای منافع در منطقه محسوب می کنیم و نمی توانیم به آنها دستور دهیم که از سوریه خارج شوند.وی همچنین گفت که روسیه نگرانی های رژیم صهیونیستی را از حضور ایران در سوریه درک می کند.ویکتوروف در رابطه با حملات نیروهای اسرائیلی به سوریه گفت: ما مخالف هرگونه مداخله و نقض استقلال و حاکمیت ارضی سوریه هستیم و به حملات ارتش اسرائیل به آن کشور به نحو مقتضی پاسخ می دهیم.وی در پاسخ به پرسشی درباره چرایی بهبود رابطه اسرائیل و روسیه گفت: رفتار 'ولادیمیر پوتین' بازتاب سیاست مبتنی بر جلوگیری از سیاست زدگی و عقیدتی شدن سیاست خارجی است. ما حاضر به ارتباط با همه کشورهای دنیا هستیم و اسرائیل نیز نباید از این امر مستثنی شود.اروپام**1088**2040            "}