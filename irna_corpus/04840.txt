{"onTitr":"","titr":" 2 هزار و 400 سمن در حوزه کاهش آسیب‌های اجتماعی فعال هستند","describe":" تهران- ایرنا- معاون کاهش تقاضا و توسعه مشارکت‌های مردمی ستاد مبارزه با مواد مخدر، بر لزوم شبکه‌سازی سازمان‌های مردم ‌نهاد حوزه مبارزه با مواد مخدر تاکید کرد و گفت: 2 هزار و 400 سازمان مردم‌نهاد در حوزه کاهش آسیب‌های اجتماعی فعال هستند که از طریق شبکه سازی می توان آنها را گردهم آورد.", "text":"به گزارش روز دوشنبه ایرنا از ستاد مبارزه با مواد مخدر، پرویز افشار در پنجاه و دومین «کمیته تخصصی توسعه مشارکت‌های مردمی و سازمان‌های مردم‌ نهاد ستاد مبارزه با مواد مخدر»، افزود: استفاده از ظرفیت سازمان‌های مردم‌نهاد به شبکه‌سازی بزرگ و قوی نیاز دارد و تاکنون هم شبکه‌هایی مانند اترک (شبکه پیشگیری از اعتیاد) عملکرد خوبی داشته است.وی با تاکید بر لزوم استفاده بهینه از ظرفیت سمن‌ها، اظهار داشت: ستاد مبارزه با مواد مخدر آمادگی دارد زمینه ایجاد شبکه‌‌ ای گسترده برای فعالیت سمن‌ها را فراهم آورد و کمیته تخصصی توسعه مشارکت‌های مردمی و سازمان‌های مردم‌نهاد که متشکل از سازمان‌های دولتی و نمایندگان سازمان‌های غیردولتی است، می تواند این اقدام را برعهده گیرد.افشار خاطرنشان کرد: ارتقای کیفیت خدمات سازمان های مردم نهاد در فرایند شبکه سازی اهمیت بالایی دارد و باید از توانمندی این سازمان ها در زمینه‌های مختلف استفاده کنیم.در این کمیته، مصطفی ملکی مشاور وزیر کشور، محمد بیرجندی مدیرکل دفتر توسعه مشارکت‌های مردمی و سازمان‌های مردم‌نهاد ستاد و نمایندگانی از قوه قضائیه، وزارت بهداشت، وزارت علوم، سازمان بهزیستی، جمعیت هلال احمر، نیروی انتظامی و جمعی از نمایندگان سمن‌‌ها حضور داشتند. اجتمام*3229*1834            "}