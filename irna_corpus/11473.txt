{"onTitr":"","titr":" حرف شنوی هند از آمریکا برای این کشور ضرر دارد","describe":" دهلی نو - ایرنا - روزنامه «تریبیون ایندیا» هند درباره فشارهای آمریکا بر کشورهای مختلف جهان برای قطع مراودات نفتی و بانکی با ایران بر این باورند که اگر دهلی نو تسلیم این فشارها بشود بازنده خواهد بود.", "text":"به گزارش ایرنا در روز دوشنبه، روزنامه 'تریبیون ایندیا' با مقایسه شرایط و جایگاه هند با چین به عنوان یک همسایه هسته ای و رقیب منطقه ای که در سطح جهان به همان اندازه هند به دنبال کسب جایگاه یک ابرقدرت است نوشت: چین با چندین کارت بازی می کند و همه جوانب را در نظر می گیرد . واکنش این کشور به فشارهای آمریکا این بوده است که یک پالایشگاه مستقل چینی، خرید نفت خام آمریکا را معلق کرده و به ایران روی آورده است. اما هند در مواجهه با فشارهای آمریکا، نفت و حتی فرصت مشارکت خود در بندر چابهار را از دست داده است. باید توجه داشت که بسیاری از شرکت های هندی وارد هیچ  قرارداد نفتی با ایران بعد از 4 نوامبر (13 آبان) که تحریم های نفتی آغاز می شود نخواهند شد.روزنامه مذکور در ادامه خاطرنشان کرد که آنچه دهلی نو میگوید و آنچه عمل میکند در واقع دو چیز متفاوت است، مخصوصا وقتی که صحبت از مواجه با تهدیدهای دونالد ترامپ برای کشورهای واردکننده نفت ایران است.وقتی که ترامپ در ماه مه تحریم را علیه ایران اعلام کرد، سوشما سواراج وزیر امور خارجه آمریکا اعلام کرد که هند فقط از تحریم های سازمان ملل پیروی خواهد کرد و تحریمهای یکجانبه آمریکا را اعمال نخواهد کرد. اما تنها چند روز بعد از آن، بانک دولتی هند به شرکتهای هندی هشدار داد که واردات نفت خود از ایران را کاهش دهند و به پالایشگران هندی اعلام کرد که تا زمانی که تحریم ها پابرجاست نمیتواند از خرید نفت از ایران حمایت کند. در همین حال ، پس از سخنرانی ترامپ علیه ایران در نشست مجمع عمومی سازمان ملل متحد در هفته گذشته، سواراج به محمد جواد ظریف همتای ایرانی خود اعلام کرد هند به واردات نفت خود از ایران ادامه خواهد داد.روزنامه مذکورادامه داد: خوشبختانه به نظر می رسد هند به آمریکا اعلام کرده است  که واردات نفت از ایران را قطع نخواهد کرد. ایران 83 درصد از نفت خود را وارد میکند و نفت ایران از نفت دیگر کشورها ارزان تر است. ایران سومین منبع تامین کننده نفت هند است. اما بزرگترین خریداران نفت هند در ماه نوامبر هیچ سفارشی برای خرید نفت به ایران نداده اند، که احتمالا این اقدام واردات نفت را به صفر کاهش می دهد. 'تریبیون ایندیا' در عین حال خاطرنشان کرد آنچه مهم است از طرفی واشنگتن هیچ معافیتی برای واردات نفت از ایران در نظر نگرفته است.هیچ راه حل سریعی برای هند وجود ندارد در حالیکه مساله مهم آن است که روابط هند و ایران بیش از واردات نفت است. اما دوستان هند چه کاری برای تقویت منافع اقتصادیش در ایران خواهند کرد؟ هند موافقت نامه توسعه بندر فوق استراتژیک چابهار  را تضمین کرده است و 500 میلیون دلار در آن سرمایه گذاری کرده است. این بندری است که در استان سیستان و بلوچستان ایران و خارج از خلیج فارس واقع شده است و میتواند به تجارت با افغانستان و کشورهای آسیای میانه  تبدیل شود.برای تقریبا 2 سال،مشارکت ژاپن در توسعه بندر چابهار به مذاق هند خوش آمد. این امر می توانست اجرای پروژه را سریعتر کرده و نفوذ سیاسی آن را افزایش دهد. اما ژاپن همیشه در مورد سرمایه گذاری در چابهارمحتاط بود و در ماه نوامبر (آبان) 2017 از پروژه کنار کشید.در همان موقع ژاپن شروع به کاهش واردات نفت از ایران کرد. این کار برای ژاپن آسان بود چون هر چند این کشور بشدت به واردات نفت از خاورمیانه وابسته است اما واردات نفت از ایران فقط 5.3 درصد از کل واردات ژاپن را تشکیل میداد. نشانه تغییر موضع ژاپن در چابهار، زمانی رخ داد که این پروژه در نشست مشترک هند و ژاپن پس از مذاکرات میان شینزو آبه، نخست وزیر ژاپن و نارندرا مودی، نخست وزیر هند در ماه سپتامبر (شهریور) سال گذشته به نتیجه نرسید که دلیل آن این واقعیت است که ژاپن به عنوان متحد نظامی آمریکا، باید فشار آمریکا در مورد تحریم علیه ایران را در نظر بگیرد.روزنامه هندی در ادامه تحلیل خود به پروژه چابهار نیز پرداخته و اظهار نگرانی کرد که پروژه چابهار نیز ممکن است از سوی هند کنار زده شود.این روزنامه در ادامه تاکید کرد که اگر هند بخاطر روابطش با ایران از تحریم های آمریکا متضرر شود، تنها کشوری که بیشترین سود را میبرد چین است و با در نظر  گرفتن ژاپنی که از این روابط بدور است،  هند می تواند فرصت توسعه بندر جنوبی چابهار را هم از دست دهد چون چین به پروژه چابهارعلاقه مند است. مارس گذشته تهران اعلام کرد که پیشنهاد همکاری مشترک چین و پاکستان در توسعه بندر چابهار را دریافت کرده است.چین بندرگوادر در جنوب غربی پاکستان  را به عنوان پیوند کلیدی در پروژه جاه طلبانه راه ابریشم توسعه داده است.بندری که با چابهار فقط 100 مایل فاصله دارد. بنابراین اگر چین  بندر چابهار را توسعه دهد در اطراف تنگه حیاتی و استراتژیک هرمز و دریای عربی دست بالا را خواهد داشت.چین همزمان با چندین کارت بازی می کند. در حال حاضر بزرگترین خریدار نفت ایران انتظار نمی رود که تن به خواسته های خواسته های بدهد. در حقیقت به عنوان بخشی از جنگ تجاری یک پالایشگر مستقل چینی خرید نفت خام خود از آمریکا را متوقف کرده و به خرید نفت ایران روی آورده است.برای ایران، چین یکی از کشورهایی است که بیشتر به اقتصاد نفتش اهمیت می دهد. چین،بزرگترین خریدار نفت خام جهان، بیش از یک چهارم صادرات نفت ایران را به خود اختصاص داده است.موضع چین در برابر تحریم های نفتی ایران طی سال ها متمادی ثابت بوده است و اعتقاد دارد آمریکا از تحریم ها به منظور پیشبرد منافع تجاری خود استفاده می کند بنابراین چین می گوید همکاری با چین همیشه یک اولویت ثانویه بوده است.'تریبیون ایندیا' نوشت: این نکته در شرایط جاری بسیار اهمیت دارد که روابط اقتصادی بین چین و ایران در حال افزایش است. کمی بعد از آنکه دولت ترامپ اعلام کرد که تحریم ها علیه ایران را دوباره اعمال خواهد کرد، تهران و پکن اعلام  کردند یک خط راه آهن جدید بین بایننور، در منطقه خود مختار مغولستان چین و ایران احداث میکنند. این خط آهن سرعت انتقال بار را به چین افزایش میدهد و بخشی از پروژه 124 میلیارد دلاری راه ابریشم جدید است. این اقدام همچنین می تواند یکی از اولین اقداماتی باشد که چین برای تامین هزینه میلیاردها دلار پروژه در ایران برای ساخت راه آهن، جاده ها، بنادر و نیروگاه ها تأمین می کند.روزنامه مذکور تاکید کرد که تنها سیاست عاقلانه برای هند آن است که به این نکته توجه کند که تحریم های ترامپ فقط می توانند ایران و چین را به هم نزدیک کنند. چینی ها در 30 سال گذشته در ایران سرمایه گذاری کرده اند و حضور خود را برای ایرانی ها ضروری ساخته اند. واشنگتن نمیتواند قدرت و گستردگی روابط چین و ایران را درک کند. چین یکی از شرکای تجاری پیشروی ایران است. حجم واردات ایران از چین 12 درصد از کل واردات اش است در صورتی که این مقدار برای هند 2.3 درصد است. 17 درصد کل صادرات ایران به هند است در حالی که 8.4 درصد از حجم صادرات ایران به هند اختصاص داده شده است. با افزایش واردات نفت ایران، تجارت چین و ایران با افزایش 20 درصدی در سال 2017 به 37 میلیارد دلار رسید.'تریبیون ایندیا' در انتها تاکید کرد که دهلی نو، که از همکاری اقتصادی و نظامی نزدیکی با واشنگتن برخوردار است، باید با تاثیرات منفی اقدامات آمریکا برای مداخله در ایران به نحوی که برای هند مناسب نباشد، مقابله کند و سعنی کند روابط خوبی با آمریکا برسر نفت ایران ایجاد کرده و آمریکا راقانع کند که از تحریم های آمریکا،فقط چین رقیب اصلی هند سود خواهد برد. بنابراین با توجه به وابستگی هند به آمریکا، دهلی نو باید ترامپ را متقاعد کند که هند را از تنبیه به دلیل خرید نفت ایران معاف کند وگرنه مجبور خواهد شد به خواسته های سخت و ناعادلانه واشنگتن تن دهد.روزنامه 'اکونومیک تایمز' هم در همین رابطه با اشاره به اینکه فدریکا موگرینی مسوول سیاست خارجی اتحادیه اروپا یک راه حل برای مساله تجارت با ایران پیشنهاد داده است، نوشت هر چند هنوز جزییات این ساز و کارها منتشر نشده است اما پیشبینی آن کار ساده ای است. ضعف در سیستم سویفت، وابستگی آن به دلار آمریکا است. اگر شرکت های اروپایی، روسی و چینی برای تجارت نفتی خود با ایران از ارز های یورو، روبل و یوان استفاده کنند، ایران خواهد توانست تحریم ها را دور زده و از این پول برای خرید کالاهای اروپایی، روسی و چینی استفاده کند و تمام این چرخه تجاری از کنترل مقامات آمریکایی خارج خواهد شد. اما یک مشکل وجود دارد.هند دارای یک کسری تجاری با ایران به ارزش 8.5 میلیارد دلار است. ایجاد یک ساز و کار مشابه اروپا که بتواند این کسری تجاری را برطرف کند نیازمند فروش نفت از سوی ایران به صورت اعتبار است. در ارتباط با اروپا، چین و روسیه این کسری تجاری وجود ندارد زیرا ایران پول خود را بلافاصله پس از فروش محصول نفتی به مشتریان دریافت می کند. اما هند، ژاپن و کره جنوبی با یک کسری تجاری بزرگ در مقابل ایران روبرو هستند. این سه کشور مجموعا بیش از 100 درصد از مازاد تجاری کل ایران به ارزش 14.5 میلیارد دلار را به خود اختصاص داده اند. برای تغییر رابطه کنونی و استفاده از یک ارز جایگزین، ایران که از نظر اقتصادی تحت فشار قرار گرفته است باید به صورت روز افزون خطوط اعتباری برای مشتریان بزرگ نفتی خود در نظر بگیرد. این روزنامه نیز به چابهار به عنوان کلید حل این مشکل اشاره کرد و افزود: همچنین مسیر های مالی دیگر مانند حواله که ایران در طول تحریم های پیشین نیز از آن استفاده کرد می توانند نقش مهمی ایفا کنند. نفتکش های ایران همچنین فرستنده های خود را خاموش کرده و از صفحه رادارهای بین المللی محو می شوند که این اقدام یک راه حل دیگر برای انجام تجارت 'زیر میزی' است. اما این اقدامات ممکن است برای کنترل قیمت سوخت در هند کافی نباشند. افزایش قیمت سوخت در بازار های داخلی هند هم اکنون شانس نارندرا مودی نخست وزیر هند برای پیروزی در انتخابات سال آینده این کشور را تحت تاثیر خود قرار داده است. بنابراین هم دولت و هم سیاستمداران هند باید به مساله تحریم های ایران از سوی آمریکا توجه ویژه داشته باشند. آساق**1424            "}