{"onTitr":"","titr":" بارشهای رگباری در خراسان رضوی آغاز می شود","describe":" مشهد- ایرنا- رئیس مرکز پیش بینی هواشناسی خراسان رضوی گفت: بارشهای رگباری باران به همراه رعد و برق جمعه شب از شمال غرب این استان آغاز می شود.", "text":"یحیی قاینی پور روز جمعه در گفت و گو با خبرنگار ایرنا افزود: بارشهای رگباری در خراسان رضوی به دنبال نفوذ و گسترش جریانات بارشی و به نسبت سرد بر روی شمال شرق کشور، از امشب آغاز شده و تا ظهر روز یکشنبه هفته آینده ادامه دارد.وی اظهار داشت: این بارشها از بخش های شمالی و غربی استان به شکل رگبار و رعد و برق آغاز شده و در روزهای آتی بیشتر نقاط استان خراسان رضوی را فرا می گیرد.وی گفت: در این مدت بیشترین حجم بارش عصر شنبه تا صبح یکشنبه هفته آینده و در شمال شهرستان سبزوار تا کلات نادر رخ خواهد داد.قاینی پور افزود: در این مدت سرعت وزش باد در استان  افزایش خواهد یافت و وزش باد در بخشهایی از نوار شرقی و نیمه جنوبی خراسان رضوی و در جنوب شهرستان سبزوار، گاهی شدید همراه با گرد و خاک خواهد بود.وی با اشاره به کاهش 15 درجه ای دما در استان اظهار داشت: روند کاهش دما در خراسان رضوی از روز شنبه آغاز شده و تا صبح روز دوشنبه هفته آینده  ادامه خواهد داشت.وی گفت: یکشنبه شب هفته آینده کمینه دما در نواحی سردسیر و کوهستانی خراسان رضوی به حدود صفر درجه کاهش می یابد.رئیس مرکز پیش بینی هواشناسی خراسان رضوی افزود: بیشینه دمای امروز مشهد 30 درجه سلسیوس بود که این رقم برای روزهای شنبه و یکشنبه هفته آینده به ترتیب 25 و 15 درجه پیش بینی شده است.وی اظهار داشت: ریوش با کمینه دمای هفت درجه و سرخس با بیشینه دمای 34 درجه به ترتیب سردترین و گرمترین شهرهای خراسان رضوی در  24 ساعت گذشته بوده اند.وی گفت: بیشترین شدت وزش باد طی این مدت در شهرستان بردسکن با سرعت 32 کیلومتر در ساعت گزارش شده است.3027 / 6053            "}