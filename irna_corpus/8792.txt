{"onTitr":"","titr":" مدافع حریم بانوی دمشق - کمیل بهشتیان**","describe":" جیرفت - ایرنا - باید سرشار از عشق به عباس (ع) باشی تا بتوانی زینب (س) را بشناسی و من با دیدن مدافعان حرم به خوبی دریافتم این عشق و معرفت، سن و سال نمی شناسد چرا که جوانی 21 ساله را دیدم که از جازموریان، محروم ترین نقطه جنوب کرمان، پیش قراول دفاع از حریم بانوی دمشق شد.", "text":"پرویز بامری پور نخستین شهید مدافع حرم از جنوب استان کرمان است که به دنیا نشان داد جوانان دهه هفتاد در جمهوری اسلامی ایران به حدی بزرگ شده اند که در دام تله های فرهنگی غرب گرفتار نشوند، این جوانان نشان دادند که مکتب ما جغرافیا و مرز نمی شناسد.آنها قلب های خود را در حالی که از عشق به اهلبیت می‌تپید را در کف دست گرفته و تقدیم مرام و معرفت حضرت عباس (ع) کردند و راهی سرزمینی به نام سوریه شدند، جوانان ما سرشار از عشق بودند و نفرت، نفرت از جانورانی که داعشی نام داشتند، جماعتی وحشی و خالی از شرف و غیرت و انسانیت، اینها افرادی پَست فطرت هستند که هیچ امیدی به اصلاحشان نیست و تنها مرگ علاج درد درنده خویی و ذات پلیدشان است.اینها دست پرورده های آمریکا و اسرائیل و عربستان سعودی هستند که ماموریتشان نابودی اسلام است آنها ماموریت داشتند که با نام و پرچم اسلام، هیچ اثری از اسلام ناب محمدی (ص) و اهل بیت پیامبر را سالم نگذارند و مسلمانان را خونخوار و وحشی به دنیا معرفی کنند. اما همین که حرف حمله و تعرض به حرم حضرت زینب (س) به میان آمد، خون جوانان با غیرت ایران هم به جوش آمد و کشور مواجه شد با موج عظیمی از جوانانی که داوطلب دفاع از حرم شده اند، در محروم ترین و دورافتاده ترین نقطه جنوب استان کرمان هم جوانی رعنا و خوش قامت برای حراست از حرم، بی تابی می کرد، او پرویز بامری پور بود از جنس همان جوانان&#160; 21 ساله ای که در دوران دفاع مقدس سنگرهای دشمن را به توبره می بستند، پرویز ما در راه دفاع از حریم بانوی دمشق به شهادت رسید و نام خود را در کتاب مدافعان حرم ثبت کرد.این شهید بزرگوار در سن چهار سالگی از داشتن مادر محروم شد و خواهر بزرگترش جای خالی مادرانه ایش را پر کرد، چه حکایت آشنایی، یاد وداع حضرت زهرا (س) با فرزندانش افتادم، یاد گریه های زینب و حسن و حسین در آن شبی که آسمان هم از دیدن شانه های خسته علی (ع) گریان شده بود.یقین دارم که شهید بامری پور هم بعد از شهادت، پاداش تمام عاشقانه های خود را دریافت کرده است چرا که او به راستی پیش قراول دفاع از حریم بانوی دمشق شد و در یک جمله، پرویز بامری الفبای معرفت را به خوبی آموخته بود. پیکر نخستین شهید مدافع حرم حضرت زینب (س) جنوب استان کرمان روز یکشنبه هشتم آذرماه سال 94 در شهرستان رودبار جنوب تشییع و در زادگاهش شهر زهکلوت بخش جازموریان به خاک سپرده شد.جازموریان در فاصله 70 کیلومتری مرکز شهرستان رودبار جنوب در جنوب استان کرمان واقع شده است.مسئول دفتر ایرنا در جنوب کرمان7429/ 5054            "}