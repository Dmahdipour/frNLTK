{"onTitr":"","titr":" مجتمع رفاهی  تامین اجتماعی گناوه تصویب شد","describe":" بوشهر-ا یرنا- مدیرکل تامین اجتماعی استان بوشهر گفت: پیشنهاد این اداره کل برای احداث مجتمع رفاهی گناوه توسط سازمان تامین اجتماعی به تصویب رسید.", "text":"به گزارش ایرنا، یونس خسروانی روز دوشنبه در جمع خبرنگاران افزود: مصوبه احداث این مجتمع در دبیرخانه کمیته رفاهی عمرانی سازمان نهایی شده و پس از طی مراحل اداری بزودی جزئیات اجرای آن بطور دقیق تر اطلاع رسانی می شود.وی با اشاره به توریستی بودن شهر گناوه و حضور سالانه میلیون ها گردشگر بویژه از استان های همجوار در این شهر اظهار داشت: ایجاد این مجتمع رفاهی می تواند مورد استفاده همکاران سازمان از سراسر کشور و  هم استانی ها، هموطنان و مخاطبان قرار گیرد که با مشخص شدن طرح و نقشه این مجتمع می توان نوع بهره برداری آن را بطور دقیق اعلام کرد.خسروانی افزود: این طرح نیز همچون سایر پروژه های عمرانی سازمان در شهرهای مختلف استان بوشهر ، با سرعت و کیفیت مطلوب اجرایی می شود.7212/6043            "}