{"onTitr":" نماینده گرمسار و آرادان در مجلس:    ","titr":" انسجام ملی رمز توسعه اقتصادی در کشور است","describe":" سمنان - ایرنا - نماینده مردم شهرستان های گرمسار و آرادان در مجلس شورای اسلامی گفت: انسجام ملی و همدلی مردم و مسوولان رمز توسعه اقتصادی و رفع مشکلات کشور است.", "text":"غلامرضا کاتب روز چهارشنبه در گفت و گو با ایرنا افزود: گره مشکلات اقتصادی و اجتماعی در کشور به دست مردم و مسوولان باز می شود و نباید توقع بی جا برای افزایش اشتغال در جامعه از کشورهای دیگر داشت.وی خاطر نشان کرد: آحاد مردم، بازاریان و اصناف که در بخش های مختلف اقتصادی فعال هستند باید شرایط کنونی جامعه را درک کرده و نباید گرانی بر دوش مردم سنگینی کند.کاتب اضافه کرد: کینه توزی دشمنان نظام برای نا امید کردن مردم از آرمان های انقلاب اسلامی تمامی ندارد و در 40 سال گذشته استکبار جهانی درصدد رخنه در کشور است.نماینده مردم گرمسار و آرادان در مجلس شورای اسلامی تصریح کرد: احتکار کالاهای مورد نیاز جامعه خیانت به مردم است و باید اصناف و بازاریان با وجدان کاری و منصفانه اجناس را در اختیار مشتری قرار دهند.کاتب ادامه داد: در شرایطی که استکبار جهانی درصدد ایجاد تفرقه و فشار اقتصادی علیه ملت ایران است نباید بعضی ها برای سود بیشتر تعادل در بازار اقتصادی کشور را برهم بزنند و این اقدام به افزایش مشکلات اقشار محروم جامعه دامن می زند.نماینده مردم شهرستان های گرمسار و آرادان در مجلس شورای اسلامی گفت: در این شرایط حساس تمامی اقشار مردم و نهادهای اجرایی در برابر تصمیم و اقداماتی که انجام می دهند، مسوول هستند و باید با اتخاذ برنامه های اصولی و هدفمند فشار اقتصادی از دوش اقشار کم درآمد جامعه برداشته شود.به گزارش ایرنا، استان سمنان چهار نماینده در مجلس شورای اسلامی دارد.7339/7408            "}