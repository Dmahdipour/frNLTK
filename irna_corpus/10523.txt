{"onTitr":" رئیس اتاق تعاون ایران:    ","titr":" تعاونی ها از نمایندگان مجلس پول نمی خواهند","describe":" تهران-ایرنا-رئیس اتاق تعاون ایران گفت: ما به دنبال گرفتن پول از دولت و مجلس شورای اسلامی نیستیم فقط می خواهیم قوانینی که برای تعاونی ها تصویب شده است به اجرا دربیاید.", "text":"به گزارش خبرنگار اقتصادی ایرنا، 'بهمن عبداللهی' در نشست مشترک کمیسیون کشاورزی اتاق تعاون ایران با کمیسیون کشاورزی مجلس شورای اسلامی اظهار داشت: دولت فضایی برای نفس کشیدن غیردولتی ها در عرصه اقتصاد نگذاشته و فعالیت اقتصادی را به دست گرفته است.وی با بیان اینکه بخش اعظم تعاونی ها در عرصه کشاورزی فعالیت می کنند ، افزود: انتظار داریم نمایندگان مجلس به ما کمک کنند تا قوانینی که به نفع تعاونی ها تصویب شده است به اجرا دربیاید.عبداللهی با انتقاد از عملکرد بانک توسعه تعاون تصریح کرد: براساس اساسنامه باید این بانک 70 درصد منابع خود را در بخش تعاون و 30 درصد آن را در بخش تجاری مصرف کند اما درحال حاضر 85 درصد منابع بانک توسعه تعاون در بخش تجاری مصرف می شود و مابقی در اختیار تعاونگران قرار می گیرد.در ادامه این جلسه محمدعلی ضیقمی مدیر امور بین الملل اتاق تعاون ایران از برگزاری سیزدهمین اجلاس بین المللی تعاون در منطقه آسیا و اقیانوسیه به میزبانی ایران خبر داد و گفت: در این اجلاس 200 شرکت خارجی و 250 تعاونی داخلی حضور دارند که قرار است 5 تا 9 آذر در تهران برگزار شود.وی با انتقاد از عملکرد اقتصادی دولت در شرایط تحریم خاطرنشان ساخت: در دوران فشار و تحریم های اقتصاد، اقتصاد ما دولتی تر شده است و بسیاری از مشکلات ناشی از فرصت طلبی دولت هاست.وی در پایان خواستار شفافیت در تخصیص و تامین ارز تولید شد و گفت: باید مشخص شود منابع ارزی در اختیار کدام تولیدکنندگان قرار می گیرد و چه نظارتی بر مصارف ارزها می شود درحالی که در شرایط فعلی این اتفاق نمی افتد.** 15 هزار تعاونی راکد و تعطیل شدند  در ادامه نشست تخصصی کمیسیون کشاورزی اتاق تعاون ایران با اعضای کمیسیون کشاورزی مجلس 'صمد مرعشی' معاونت پارلمانی اتاق تعاون ایران گفت: 40 سال است که بخش تعاون همواره مورد بی مهری قرار گرفته است. وی افزود: تعاون گران به رغم همه این بی مهری ها هیچ گاه دست از تلاش نکشیده اند و تلاش دارند تا در راستای رشد و اعتلای اقتصاد کشور گام های بلندی بردارند. **15 هزار تعاونی تعطیل و غیرفعال شدند در ادامه این جلسه 'ارصلان قاسمی' رئیس کمیسیون کشاورزی اتاق تعاون ایران اظهار داشت: پیش از این 40 هزار تعاونی فعال در کشور داشتیم اما اکنون فقط 25 هزار تعاونی فعال بوده و در حال تولید هستند. وی افزود: بیش تر فعالان بخش تعاون، تولیدکنندگان هستند که کمتر به بازار داخلی و خارجی توجه داشته اند. رئیس کمیسیون کشاورزی اتاق تعاون ایران اظهار داشت: در بخش کشاورزی 23 اتحادیه ملی با 17 گرایش گوناگون داریم که تلاش می کنند پاسخگوی نیازها در این بخش باشند. ** ایجاد 288 هزار شغل در عرصه شیلات در ادامه این جلسه مدیرعامل اتحادیه ماهیان گرمابی سراسر کشور گفت: تعاونگران این رسته 288هزار فرصت شغلی ایجاد کرده اند و خوشبختانه طراز تجاری ما در زمینه شیلات مثبت است. آقازاده درباره میزان صادرات شیلاتی در سال 96 افزود: ارزش صادرات این بخش 388 میلیون دلار بود که ارزش صادرات خاویار دو میلیون و 800 هزار دلار و میگو 116 میلیون دلار است. وی ادامه داد: اشتغالی که تعاونگران در زمینه شیلات به وجود آورده اند بدون دخالت دولت و صرفا با سرمایه های بخش خصوصی بوده است. آقازاده با تاکید بر ضرورت حذف واسطه ها تصریح کرد: قوانین بسیار خوبی در حمایت از تعاونی ها تصویب شده اما هیچ گاه به مرحله اجرا درنیامده است و دولت هم با توپ و تانکش نتوانسته عملا در مقابل دلالان بایستد. در ادامه این جلسه رئیس اتحادیه سراسری دامپروران کشور گفت: یکی از نیازهای امروز ما هویت گذاری برای دام هاست اما برای اجرای این طرح اعتبار خاصی نداریم. جواد آزادی خاطرنشان ساخت: شرکت پشتیبانی امور دام نیز هیچ گونه کمک و حمایتی به دامداران ارائه نمی دهد تا آنها بتوانند بر مشکلات خود غلبه کنند. **تولید 85 درصد شیر توسط تعاونی ها مدیرعامل اتحادیه صنعت دامپروری نیز در ادامه این جلسه گفت: درحال حاضر در شرایط سختی هستیم و این سختی ها موجب شده اهمیت بخش تولید برای ما بیشتر مشخص شود. سیدمحمدعلی شاه امیری افزود: 85 درصد تولید شیر توسط تعاونی ها انجام می شود اما هیچ گونه حمایتی از دامدارانی که در قالب همین تعاونی ها فعالیت می کنند صورت نمی گیرد. وی افزود: لازم است تا مجلس شورای اسلامی به بحث قیمت تمام شده شیر ورود پیدا کند زیرا از 4 سال گذشته تاکنون دامداران مدام درحال ضرر و زیان هستند. وی با گلایه از پیشنهاداتی که برای واردات شیرخشک انجام می شود ؛ گفت: تولید شیرخشک 10.8 افزایش یافته است و این درحالی است که برخی مدام پیشنهاد افزایش واردات شیرخشک را مطرح می کنند. در شرایط کنونی ما نیازی به واردات شیرخشک نداریم و دامداران می توانند تمام نیاز کشور را تامین کنند. دبیر انجمن فرآورده های گوشتی نیز در ادامه این جلسه گفت: قیمت گذاری و توزیع گوشت توسط 4 کمیته ای که وزارت جهاد کشاورزی تشکیل داده انجام می شود اما تاکنون ما یک کیلوگرم از این گوشت تولید شده را ندیده ایم. حسین زاده با انتقاد از عملکرد سازمان حمایت افزود: عمده فرآورده های گوشتی مشمول قانون قیمت گذار نمی شوند اما سازمان حمایت همچنان در قیمت گذاری محصولات فرآورده های گوشتی تاکید دارد و اجازه افزایش قیمت این محصولات بیشتر از 10 درصد را نمی دهد. **کاهش 800 هزار تنی تولید رب گوجه فرنگی در ادامه این جلسه رئیس اتحادیه تولیدکنندگان رب و محصولات غذایی گفت: هر سال یک میلیون و 500 هزار تن تولید رب گوجه فرنگی داشتیم که این رقم در سال جاری به 700 هزار تن رسیده است. وی افزود: صادرات گوجه فرنگی به عراق منجر به کاهش تولید رب در کشور شده است. وی با اشاره به قیمت بالای گوجه فرنگی اظهار داشت: امروز گوجه فرنگی با نرخ 1200 تومان به واحدهای تولیدی داده اند اما آنها منابع مالی برای خرید ندارند به همین دلیل باید از تولیدکنندگان رب با پرداخت تسهیلات حمایت شود. روح الله فرحی رئیس اتحادیه تولیدکنندگان ماهیان سردآبی نیز در این جلسه بر ایجاد زیرساخت های لازم در عرصه توزیع تاکید کرد و گفت: نظام توزیع یکپارچه یکی از حلقه های مفقوده در بخش تعاون است. وی همچنین به ایجاد انحصار در اصلاح تخم بچه ماهی اشاره کرد و گفت: اصلاح تخم بچه ماهی یکی از حیاتی ترین محصولات آبزی پروری است اما درحال حاضر این بخش انحصاری شده است. شبک**اقتصام*3061*9454**1392            "}