{"onTitr":"","titr":" نکاتی درباره FATF","describe":" روزنامه نسل فردا روز دوشنبه در شماره امروز و درستون سرمقاله خود مطلبی با عنوان ' نکاتی درباره FATF 'به قلم زهرا کریمی منتشر کرد.", "text":"در این مطلب آمده است : این روزها روزهای مهمی برای مجلس بود . نمایندگان در جلسه‌ ای تکلیف چهار لایحه جنجالی یعنی FATF را روشن کردند . مخالفان و موافقان از قبل فرصت داشتند تا طی نطق ‌ها و اعلام ‌نظر های خود نظر استماع‌ کنند گان را جلب کنند و بر رأی نهایی مجلس اثر گذار باشند . این در حالی است که موافقان و مخالفان از مدت ‌ها پیش جدال خود را در این ‌باره آغاز کردند ؛ به‌ خصوص مخالفان تصویب این لوایح که از رسانه ‌ها و نشریات گرفته تا تریبون نماز جمعه و رسانه ملی ، هیچ فرصتی را برای اعلام مخالفت از دست ندادند . در روزهای اخیر حتی بر میزان و تعداد تجمع‌ های پراکنده در دانشگاه ، مقابل مجلس، مقابل ساختمان قوه قضائیه و... نیز افزوده ‌اند ؛ اما استدلال ‌های موافقان تصویب FATF این است که عدم تصویب این لوایح به‌ نوعی کمک به آمریکا است تا کشور های دیگر را علیه ما با خودش همسو کند .موضع‌ گیری ‌های رسانه ملی را در بررسی موافقت ‌ها و مخالفت ‌ها با FATF نباید از قلم انداخت . صدا و سیما طبق روال با یک‌ سری گزارش ‌های یک ‌جانبه به بیان مخالفت‌ های خود پرداخت و هیچ فرصتی به موافقان این لوایح نداد . همین رویکرد با اعتراض ‌ها و انتقادهای بسیاری همراه شد ؛ با این‌ وجود گفته می ‌شد که فضای مجلس به نفع موافقان FATF است . پیامک‌ های تهدید آمیز و رجز خوانی مخالفان قطع نشد ؛ ولی بسیاری از نمایندگان ، فضا را مهیای رأی ‌آوری FATF کردند . اما FATF چیست و مزایا و معایب پذیرش آن از سوی ایران چیست ؟ باید گفت گروه ویژه اقدام مالی یا FATF برای این تشکیل ‌شده است که در مقابل پول‌ شویی‌ های مالی اقدام مشترک انجام شود . منظور از پول ‌شویی تبدیل سود عایدات مالی از جرائم و فساد و درآمد های حاصل از فعالیت‌ های نامشروع به دارایی ‌های به‌ ظاهر مشروع است ، دارایی ‌هایی که پس از پول‌ شویی در سیستم ‌های بانکی جهانی به‌ صورت مشروع قابل ‌استفاده است . شاید بتوان گفت یکی از کشور های جهان که بیشترین ضربه را از ماجرای پول‌ شویی می‌ بیند ایران است ؛ چون عایدات نامشروع زیادی از طریق خلاف کاری به ‌خصوص قاچاق یا فساد مالی و اداری در این کشور جا به ‌جا می ‌شود و سالی نیست که خبر از اختلاس ‌های چندین میلیاردی به گوش نرسد . با توجه به این شرایط بدیهی است که قانون ‌گذاران ایران بیش از دیگر کشورها به ‌دنبال پذیرش و اجرای قوانین بین ‌المللی مبارزه با پول ‌شویی هستند و درون ایران قوانین بسیاری در این زمینه تصویب ‌شده است.بماند که بسیاری از کشورهای عضو FATF در مسیر پول‌ شویی قرار دارند و پول ‌شویی را تسهیل می ‌کنند و حتی به مجرمینی که اقدام به سرقت یا قاچاق یا اختلاس میلیارد ها دلار از اموال مردم ایران و دیگر کشورها می‌ کنند، پناه می ‌دهند ؛ اما سابقه تعامل ایران با مجامع بین ‌المللی نشان داده است که معمولاً همکاری ایران با این مجامع به‌ جای اینکه به سود برای ایران تبدیل شود به ضرر ایران تبدیل می ‌شود. نمونه بارز این ماجرا شاید همان پیمان منع گسترش سلاح‌ های هسته ‌ای یا NPT است که چون ایران آن را امضا کرده امروزه متحمل انواع و اقسام تحریم‌ ها و فشارهای بین‌ المللی است ؛ اما چون اسرائیل آن را امضا نکرده به‌ رغم اینکه گزارش‌ های متعدد مبنی بر اینکه چندین کلاهک هسته‌ ای در اختیار دارد ، ولی از بازرسی‌ های بین‌ المللی مصون است . به این معنا که چون ایران فعلاً FATF را امضا نکرده می‌ تواند از اجرای مفاد آن سر باز بزند؛ ولی در صورتی‌ که آن را امضا کند ممکن است در آینده مستمسکی برای دیگر کشورها جهت ایجاد تحریم ‌های جدید علیه ایران شود . در ادامه این مطلب آمده است: بزرگ‌ ترین مشکلی که قطعاً ایران را در صورت پیوستن به FATF تهدید خواهد کرد این است که این سازمان معیار های آمریکایی را ملاک کار خود قرار داده و بر اساس آن مبارزه با تروریسم و پول‌ های مرتبط با آن را نیز دنبال می ‌کند و معیارهای این سازمان برای انتخاب گروه یا گروه ‌هایی به‌ عنوان گروه ‌های تروریستی همانا بخشنامه ‌های آمریکا است و نه حتی معیارهای سازمان ملل . بر اساس معیارهای دو گانه‌ای که به‌ طور معمول اکثر مجامع بین ‌المللی از آن برخوردار هستند هیچ ‌وقت همکاری ایالات ‌متحده یا متحدانش با گروه‌ هایی مانند داعش یا القاعده یا طالبان یا... که طبق معیارهای سازمان ملل گروه‌ های تروریستی به‌ حساب می ‌آیند زیر ذره‌ بین این سازمان‌ ها قرار نمی ‌گیرد و تا به ‌حال یک‌ بار هم نشده که ببینیم این سازمان به ‌دلیل حمایت متحدین عرب ایالات‌ متحده از این گروه‌ های تروریستی اقدامی انجام دهد ؛ اما قطعاً درصورتی ‌که ایران به این پیمان بپیوندند ، اولین مسائلی که مطرح خواهد شد همانا حمایت ایران از گروه‌ های مقاومت مانند حزب‌ اله و حماس و جهاد اسلامی خواهد بود که طبق قوانین ایران گروه‌ های آزادی‌ خواه به‌ حساب می ‌آیند ؛ اما طبق قوانین آمریکا تروریست و حتی در صورتی ‌که ایران در آینده حمایت از این گروه ‌ها را کاملاً متوقف کند همانند در ماجرای توافق هسته ‌ای بازهم دیگران بهانه خواهند آورد که هنوز مشکوک هستند و تحریم‌ هایی را علیه ایران تصویب خواهند کرد . نکته دیگری هم که در این ماجرا وجود دارد این است که ایران می ‌بایست حساب ‌های همه شخصیت ‌هایی را که توسط ایالات ‌متحده تحریم شده ‌اند یا در لیست سیاه آمریکا و اسرائیل و اروپا قرار دارند در اختیار این سازمان قرار دهد . از همه مهم ‌تر اینکه با توجه به اینکه ایران در شرایط تحریم قرار دارد و برای تأمین مایحتاج مردم تاجران ایرانی نمی‌ توانند از سیستم‌ های رسمی بانکی استفاده کنند و مجبور هستند از کانال ‌های مختلف تحریم‌ ها را دور بزنند تا کالا را به ایران برسانند ورود ایران به FATF منجر خواهد شد سیستم بانکی ایران مجبور شود همه روزنه ‌های مقابله با تحریم ‌ها را ببندد و تاجرانی را که در زمینه دور زدن تحریم‌ ها فعالیت می‌ کنند به مراجع بین‌ المللی معرفی کنند تا آن‌ ها این‌ ها را تحریم کنند . بدیهی است با این شرایط قطعاً پذیرش FATF نوعی خود زنی از طرف ایران به‌ح ساب می ‌آید و به ‌جای اینکه به سود ایران باشد به ضرر ایران تمام خواهد شد ؛ به ‌خصوص که طرف مقابل هم هیچ تعهدی مبنی بر تسهیل روابط بانکی با ایران ندارد.7141            "}