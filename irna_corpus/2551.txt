{"onTitr":" سخنگوی ارتش:    ","titr":" ارتش از نگاه مردم و رهبری مکتبی، مقتدر و ولایی است","describe":" تهران- ایرنا- سخنگو و معاون فرهنگی ارتش جمهوری اسلامی گفت: ارتش از نگاه مردم و رهبر معظم انقلاب، ارتشی مکتبی، مقتدر و ولایی است و همچنان خط شهادت را در ارتش می‌بینیم که در پاکسازی میادین مین و رزمایش ها و مقابله با اشرار و مدافعین حرم دیده می‌شود.", "text":"به گزارش خبرنگار دفاعی ایرنا، امیر سرتیپ دوم شاهین تقی‌خانی روز چهارشنبه در نشست خبری به مناسبت سالروز تاسیس سازمان عقیدتی سیاسی ارتش اظهار داشت: ارتش در راستای تثبیت و اقتدار نظام از ابتدای انقلاب تلاش‌های بسیاری را با وجود فشارهای زیادی که از طرف گروهک‌ها بود، داشته است و&#160;با پیشنهاد رهبری و تایید امام (ره) در روز ۲۴ مهر سال 1358 سازمان عقیدتی ارتش تشکیل شد. معاون فرهنگی ارتش جمهوری اسلامی گفت: وظیفه سازمان عقیدتی ارتش رشد و گسترش فرهنگ اسلامی در ارتش است که در&#160;این حوزه نیز گام های بلند و حرکت های بزرگی صورت گرفته است.وی ادامه داد: مردمی تر شدن هر روز ارتش و در خدمت نظام قرار گرفتن و تقویت فرهنگ اسلامی از دستاوردهای سازمان عقیدتی در چهار دهه اخیر است.سخنگو و معاون فرهنگی و روابط عمومی ارتش اضافه کرد: هم اکنون 20 هزار فعال قرآنی و 10 هزار فعال در حوزه حدیث داریم و سی و هشت دوره مسابقات قرآنی نیز تاکنون برگزار کرده ایم.امیر سرتیپ دوم تقی خانی گفت: وضعیت امروز ارتش در حوزه های معنویت محوری با توجه به ریل ‌گذاری‌های انجام شده در بدنه ارتش و انتصاب فرمانده جدید ارتش و معاونین، یک فصل مشترک از بیانات رهبری در حوزه‌های معنوی در ارتش است. وی با بیان اینکه رشد و گسترش فرهنگ اسلامی در ارتش، وظیفه اصلی سازمان عقیدتی سیاسی ارتش است، توضیح داد: این رشد در حوزه های سیاسی، فرهنگی، آموزشی و معنویت محوری باعث رشد کم‌ نظیر تعداد معتکفین در ارتش شده است به طوری که تنها در سال گذشته 20 هزار نفر از خانواده‌ های کارکنان، پایوران و سربازان در این فریضه الهی شرکت کرده اند که این خود نشانه تقویت ایمان و اعتقاد در ارتش است. سخنگو و معاون فرهنگی و روابط عمومی ارتش اظهار داشت: در طول چهار دهه گذشته بیش از هزار طرح فرهنگی از سوی سازمان عقیدتی سیاسی ارتش در حوزه های مهم بصیرت افزایی، سیاسی، مذهبی، معنویت محوری و احیای نماز انجام شده که تنها در سال گذشته این سازمان مبتکر طرح های 12 گانه مصباح بود که در ذیل برگزاری این طرح، 200 طرح و برنامه متنوع انجام شده است. وی تصریح کرد: آموزش به 200 هزار سرباز وظیفه در ارتش، برگزاری 175 دوره بصیرت افزایی، آموزش 20 هزار نفر از مدیران و کارکنان ارتش، برگزاری دوره تعالی برای 76 هزار نفر از خانواده های ارتش، انتشار پنج میلیون نسخه از نشریات آموزشی و سیاسی و تولید بازی های موبایلی از این اقدامات است. امیر سرتیپ دوم تقی خانی چاپ ده ها عنوان کتاب، اجرای طرح های معرفتی، برگزاری نشست با اعضای پایگاه های بسیج منازل سازمانی، برگزاری آموزش قرآن، دوره های استحکام بخشی خانواده ها، مدیریت متمرکز امور رسانه ‌ای برای ارتباط مستمر و بهتر با رسانه ها و سایر نهادهای نظامی نیز با هدف ایجاد وحدت آفرینی به ویژه در نیروهای مسلح را از جمله این طرح عنوان کرد. وی به تشریح برنامه‌ های سازمان عقیدتی سیاسی ارتش به مناسب 24 مهر و سی و نهمین سالروز تاسیس این سازمان به فرمان حضرت امام خمینی (ره) بنیانگذار جمهوری اسلامی ایران در ارتش پرداخت و گفت: تبیین و تشریح جایگاه ارتش معنویت محور در 372 تریبون نماز جمعه در روز 20 مهر، رونمایی از تمبر یادبود فرمان امام خمینی (ره) در تاسیس سازمان عقیدتی سیاسی ارتش در روز 23 مهر، حضور در حرم مطهر امام خمینی (ره) و تجدید میثاق با آرمان‌های امام راحل و تجدید میثاق با شهدا در روز 24 مهر با حضور نماینده ولی فقیه و معاون هماهنگ کننده ارتش، کلید خوردن 10 طرح تبلیغی آموزشی و بصیرت ‌افزایی، برپایی مسابقات تمرکزی نهج‌ البلاغه و همچنین اجرای طرح‌های نو آموزشی با بهره‌ گیری از فضای مجازی از جمله برنامه‌های این سازمان است. سازمان عقیدتی سیاسی ارتش جمهوری اسلامی ایران 24 مهرماه سال 58 به فرمان حضرت امام خمینی (ره) بنیانگذار جمهوری اسلامی ایران در ارتش تشکیل شد.اجتمام**7029*1834            "}