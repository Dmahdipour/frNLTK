{"onTitr":"","titr":" بارش های رگباری اصفهان را فرا می گیرد","describe":" اصفهان - ایرنا - کارشناس پیش بینی اداره کل هواشناسی اصفهان گفت: بارش های رگباری پاییزی به همراه رعد و برق از فردا به مدت سه روز این استان  را فرا می گیرد.", "text":"فاطمه زهرا سیدان روز جمعه در گفت و گو با  ایرنا افزود : بررسی نقشه‌ های هواشناسی بیانگر جوی ناپایدار در سه روز آینده بر روی استان است.وی اظهارداشت: بر این اساس در این مدت شاهد افزایش ابر، گاهی وزش باد به نسبت شدید تا شدید و بارش‌های رگباری پراکنده و رعد و برق به‌ ویژه در غرب و جنوب استان خواهیم بود. کارشناس پیش بینی اداره کل هواشناسی اصفهان همچنین از شدت افزایش ناپایداری ها در هفته آینده خبر داد ، اظهارداشت :  دمای هوا در 24 ساعت آینده تغییر محسوسی نخواهد داشت.   مرکز پایش اداره کل حفاظت محیط زیست اصفهان میانگین شاخص کیفی هوای کلانشهر اصفهان را بنا بر گزارش ایستگاه های مراقبت دائم، امروز (جمعه) 73 (AQI) و در شرایط سالم ذکر کرد.همچنین وضعیت کیفی هوا در شهرهای خمینی شهر، شاهین شهر، نجف آباد ، مبارکه، سجزی و کاشان نیز امروز در شرایط سالم قرار دارد.بر اساس شاخص آلودگی هوا، این شاخص از 0 تا 50 هوای خوب، 51 تا 100 هوای متوسط ، 101 تا 150 ناسالم برای گروه های حساس، 151 تا 200 ناسالم، 201 تا 300 خیلی ناسالم، 301 تا 500 خطرناک است.ه گزارش ایرنا ، در هفته جاری، اولین بارش های پاییزی به همراه تگرگ در اصفهان آغاز و موجب آبگرفتگی خیابان ها و معابر این شهرستان شد. این بارش ها در 2 نوبت بیشتر مناطق کلانشهر اصفهان و شهرستان های دیگر استان را فرا گرفت و موجب آبگرفتگی بسیاری از خیابان ها، معابر، زیرگذرها و اتوبان های این شهر شد به حدی که تردد عابران و خودروهای عبوری را با مشکل مواجه کرد./6026/6994            "}