{"onTitr":" امام جمعه موقت تهران:    ","titr":" راهبرد ایران اسلامی امنیت برای همه دنیای اسلام است","describe":" ساری- ایرنا- امام جمعه موقت تهران گفت: راهبرد ایران اسلامی امنیت عراق، سوریه ، لبنان و همه دنیای اسلامی است و در این راه در یک موقعیت فاخر قرار گرفته ایم.", "text":"به گزارش خبرنگار ایرنا، حجت‌الاسلام سیدمحمدحسن ابوترابی فرد پنجشنبه شب در بیست و پنجمین یادواره 59 شهید فراش محله بهشهر و بزرگداشت نام و یاد شهید آیت‌الله سیدعبدالکریم هاشمی‌نژاد در مسجد امام حسین (ع) این شهر افزود: اکنون دارای قدرت سیاسی، دفاعی، تثبیت امنیت ایران و کشورهای انقلابی و اسلامی هستیم و در مسیر رشد و توسعه علمی و تحکیم زیرساخت‌های اقتصادی، قدم‌های بلندی برداشته شده است.وی گفت: همان گونه که رهبر معظم انقلاب اسلامی فرموده اند ما در این چهاردهه اخیر تاریخ ایران اسلامی، در جایگاه بسیار متفاوتی نسبت به گذشته قرار داریم و در200 سال اخیر به غیر از دوران قاجار و پهلوی، پر قدرت ایستاده ایم.امام جمعه موقت تهران موقعیت و جایگاه کنونی کشور را مرهون خون شهیدان دانست و اظها داشت: شهدا نماد وحدت و امنیت در جهان هستند و ایران در جهان به برکت خون شهدا شناخته شده است و نباید این دستارودهای شهدا به فراموشی سپرده شود.وی با اعلام این که دستاورد شهدا برای آینده جهان امنیت است و ثمره های فراوان دارد، افزود: اخلاق و عمل صالح و راه شهدا و راه پرافتخار جانبازان و رزمندگان و خانواده های معظم شهدا و جانبازان باید ادامه داشته و احترام شان واجب است که برای ما افتخار آفریدند.ابوترابی فرد گفت: شهدا ثابت قدم هستند و با ایمان درونی به استقبال شهادت رفتند، استوار حرکت کردند و می توان به راهشان اعتماد کرد و باید بدانیم افرادی که در طوفان حوادث ثابت قدم هستند، خیانت نمی کنند.وی افزود: این انقلاب اسلامی و اندیشه‌های امام خمینی (ره) و مواضع قاطع و مقتدرانه رهبر انقلاب بود که سوریه را از حلقوم آمریکا بیرون کشید و اکنون مقتدارانه ایستاده است.او ادامه داد: ملتی که استقلال، آزادی و نظام سیاسی برآمده از اراده خود دارد و با ایمان به خدا حرکت کند، در برابر مشکلات و فشارهای اقتصادی پیروز می‌شود و فقر را ریشه‌کن می‌کند. امام جمعه موقت تهران گفت: باید اخلاق و فضایل انسانی را ازشهدا آموخت و در مسیر آنان گام برداشت و برای توسعه و اقتدار ایران اسلامی تلاش کرد.وی با اظهار این که اکنون در دهه چهارم انقلاب قرار داریم، افزود: اکنون انقلاب در اوج بالندگی و عزت است و در کنار همه مشکلات از ابتدای انقلاب تاکنون، زیرساخت های اقتصادی در اوج خود شکل گرفت و باید برای فعالیت، توسعه اقتصادی، خلق ثروت و اشتغال تلاش کرد.ابوترابی فرد همچنین با بزرگداشت نام و یاد همه شهدا و همچنین بزرگداشت نام آیت الله شهید هاشمی نژاد گفت: این شهید ارزشمند در محضر اساتید بزرگواری همچون آیت الله کوهستانی کسب فیض کرده و به درجه بالای علمی رسید و در دوران مختلف جنبش های انقلابی تا پیروزی انقلاب در کنار امام راحل به روشنگری و مبارزه با رژیم ستم شاهی پرداخت و زبان گویای انقلاب بود.وی افزود: انقلاب اسلامی ایران مرهون رشادت ها و مبارزات شهیدانی چون آیت الله شهید هاشمی نژاد در دوران انقلاب و فرماندهان بزرگ در دوران دفاع مقدس است و شهدای مدافع حرم در زمان فعلی است و باید راه این شهدا و مسیرشان را ادامه داد.آیت الله شهید عبدالکریم هاشمی ‌نژاد متولد پنجم مرداد 1311 بهشهر ، روحانی مخالف حکومت پهلوی بود که پس از انقلاب اسلامی دبیر حزب جمهوری اسلامی در مشهد شد و روز هفتم مهر 1360 با انفجار نارنجک توسط یکی از منافقین در دفتر این حزب به شهادت رسید و در دارالسلام حرم مطهر حضرت امام رضا (ع) دفن و خاکسپاری شد.  7332/1654            "}