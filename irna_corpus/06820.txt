{"onTitr":" مدیرکل روستایی استانداری یزد:    ","titr":" اجرایی کردن منشور حقوق شهروند‌ی جزو وظایف بخشداران است","describe":" یزد - ایرنا - مدیرکل دفتر امور روستایی و شوراهای استانداری یزد گفت: اجرایی کردن منشور حقوق شهروند‌ی از اقدام های دولت تدبیر و امید است و بخشداران با حضور در روستاها نسبت به اجرایی کردن آن اقدام کنند.", "text":"به گزارش ایرنا، محمود زارع رشکوئیه روز شنبه در جلسه بخشداران استان یزد در روستای گرده کوه مهریز افزود: بخشداران با بررسی مسائل مردم با همکاری دستگاه های اجرایی و برپایی میز خدمت در راستای حل مطالبات روستائیان فعالیت کنند.وی ادامه داد: متولیان مرتبط با مناطق روستایی با نظارت و رصد نیازهای مردم و جوانان برنحوه اجرای طرح های عمرانی و هزینه ها دقت لازم داشته باشند و با جلب مشارکت مردم و مسولان زمینه توسعه پایدار را فراهم نمایند.این مسئول اظهار داشت: برگزاری نشست های مشورتی با حضور بخشداران و حضور سایر مسئولان برای برنامه ریزی فعالیت های عمرانی، فرهنگی و گردشگری در روستاها موثر است.زارع گفت: انتقال تجربه موفق بخشداران به هم و رسیدگی به اقتصاد روستا، عمران و کشاورزی و همچنین صنعت گردشگری روستاها باید اولویت مسئولان قرار گیرد.همچنین 21بخشدار استان یزد به طرح دغدغه های بخش و روستاها پرداختند.غبارروبی قبور مطهر شهدای روستای گردکوه و بازدید از معدن شن و ماسه شرکت تعاونی وحدت دهیاران مهریز از دیگر برنامه های این نشست بود.مرکز شهرستان 50 هزار نفری مهریز در 30 کیلومتری جنوب شهر یزد قرار دارد.7536/ 6197            "}