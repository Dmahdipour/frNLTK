{"onTitr":"","titr":" برگزیدگان پنجمین جشنواره مطبوعات کرمان آبان معرفی می ‌شوند","describe":" کرمان - ایرنا - دبیر پنجمین جشنواره مطبوعات و رسانه های استان کرمان از ارسال 684 اثر در بخش های حرفه ای این جشنواره خبر داد و گفت: برگزیدگان پنجمین جشنواره مطبوعات و رسانه‌ ها در آبان ماه معرفی می‌ شوند.", "text":"یاسر سیستانی نژاد روز چهارشنبه در گفت و گو با خبرنگار ایرنا افزود: اختتامیه جشنواره مطبوعات و رسانه های استان کرمان برای معرفی برگزیدگان همزمان با نمایشگاه مطبوعات در آبان ماه برگزار می ‌شود.وی ادامه داد: 684 اثر در بخش های حرفه ای و جنبی به سایت جشنواره ارسال شد که پس از بررسی و تطبیق آثار با فراخوان، 471 اثر در بخش حرفه‌ ای و جنبی تأیید شد و در اختیار داوران قرار گرفت. دبیر پنجمین جشنواره مطبوعات و رسانه های استان کرمان تصریح کرد: فرایند داوری آثار ارسالی به جشنواره از 12 شهریور آغاز شده و تا پایان مهر ادامه دارد.سیستانی نژاد ضمن تأکید بر این که داوری جشنواره به صورت الکترونیکی و از طریق سایت صورت می گیرد گفت: داوران به هر اثر از یک تا پنج نمره خواهند داد، بدین ترتیب جمع نمرات داوران تعیین کننده برگزیدگان خواهد بود.وی بیان داشت: 123 گزارش، 101 مقاله، سرمقاله و یادداشت، 62 تیتر، 112 مصاحبه، 29 اثر در بخش صفحه آرایی و گرافیک، 44 اثر در بخش عکس به دبیرخانه جشنواره مطبوعات و رسانه های استان کرمان ارسال شده است.دبیر پنجمین جشنواره مطبوعات و رسانه های استان کرمان افزود: تعداد آثار در بخش خبر به حد نصاب (10 شرکت کننده) نرسید و این بخش از فرایند داوری کنار گذاشته شد.سیستانی ‌نژاد از شرکت رسانه‌ ها در بخش جنبی خبر داد و اظهار داشت: رسانه ها در موضوع 'ورزش بانوان و معلولان' و همچنین 'بحران آب' در رشته های گزارش و مصاحبه به شیوه کمی با هم رقابت می کنند و داوری بخش جنبی توسط دبیرخانه جشنواره و با حضور نماینده اداره کل فرهنگ و ارشاد اسلامی صورت می گیرد.وی افزود: با توجه به تعداد بالای آثار به تعداد داوران تهرانی اضافه شده و شیوه داوری آثار به این صورت خواهد بود که داوران کرمانی شامل  عباس تقی‌ زاده، وحید قرایی، علی امیرتیموری و احمد یوسف زاده همه آثار در بخش های مصاحبه، گزارش، یادداشت و تیتر را داوری خواهند کرد و داوران معرفی شده از طرف مرکز مطالعات و برنامه ‌ریزی رسانه به ترتیب علیرضا کتابدار در بخش های مصاحبه و تیتر، مهرداد خلیلی در بخش گزارش نویسی و علی قاضی زاده در بخش یادداشت به داوری آثار خواهند پرداخت.دبیر این جشنواره همچنین در معرفی داوران بخش عکس و صفحه‌ آرایی خاطرنشان کرد: مسعود زنده‌روح، امیر نریمانی و ساتیار امامی داوران بخش عکس هستند و محمود مختاریان، محمد خضری، محمد علیزاده و مریم سلیمی کار داوری رشته طراحی و صفحه‌ آرایی را انجام می‌ دهند.3029/9895            "}