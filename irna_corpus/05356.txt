{"onTitr":"","titr":" هشت سوئیت غیرمجاز در اراضی کشاورزی مهریز تخریب شد","describe":" یزد - ایرنا - مدیر جهاد کشاورزی مهریز گفت: هشت سوئیت (سراچه) ساخته‌شده غیرمجاز در اراضی کشاورزی این شهرستان در بخش مرکزی شناسایی و بر اساس مقررات تخریب شد.", "text":"کامیار رسولی شامگاه یکشنبه در گفت‌وگو با ایرنا افزود: این اقدام در راستای جلوگیری از تغییر کاربری غیرمجاز اراضی کشاورزی در دهستان تنگ چنار انجام شد. وی ادامه داد: با همکاری مردم و با دستور مقام قضایی این سراچه‌ها به مساحت 300 مترمربع توسط مأموران حفاظت از اراضی کشاورزی این مدیریت و همراهی نیروی انتظامی تخریب شد. این مسئول اظهار داشت: بر اساس مقررات و برای حفاظت از اراضی کشاورزی هرگونه ساخت‌وساز در زمین‌های مزروعی و باغات به هر نحو ممکن فعالیتی غیرقانونی محسوب می‌شود. رسولی تصریح کرد: مأموران حفاظت جهاد با هماهنگی و همکاری سایر دستگاه‌های مرتبط وظایف قانونی خود را با جدیت در راستای حفظ اراضی کشاورزی منطقه انجام می‌دهند. دهستان تنگ چنار با سه هزار نفر جمعیت در بخش مرکزی و 30 کیلومتری شهر مهریز قرار دارد. مهریز 17 هزار و 500 هکتار اراضی کشاورزی و پنج هزار خانوار فعال در این بخش است. مرکز شهرستان 50 هزارنفری مهریز در 30 کیلومتری جنوب شهر یزد قرار دارد. 7536/ 2047/            "}