{"onTitr":" رییس شبکه بهداشت و درمان قشم:    ","titr":" سرویس های انتقال بیماران برقرار شود","describe":" قشم - ایرنا - رییس شبکه بهداشت و درمان شهرستان قشم گفت: برای خدمت رسانی بهتر به بیماران باید سرویس های انتقال آن ها از نقاط دوردست شهرستان به بیمارستان راه اندازی شود.", "text":"به گزارش ایرنا، حمیدرضا بهزادی روز یکشنبه در عیادت از کودکان بیمارستان پیامبر اعظم(ص) افزود: با هشت سرویس از مناطق مختلف شهرستان می توان بیماران را به بیمارستان منتقل کرد.وی ادامه داد: امروز در دنیا برای انتقال بیماران به مراکز تخصصی سرمایه گذاری می شود و تجهیز همه مناطق به صرفه و منطقی نیست. ** افزایش بستری کودکان در نیمه دوم سالرییس شبکه بهداشت و درمان شهرستان قشم در این بازدید گفت: پنج تخت ویژه نوزدان یک تا 28 روزه و 19 تخت ویژه کودکان یک ماه تا 13 سال در بخش کودکان بیمارستان پیامبر اعظم تهیه شده است.وی افزود: نیمه دوم سال به دلیل بیماری های عفونی، گوارشی، و آنفلوآنزا مراجعه کودکان به بیمارستان افزایش می یابد. ** تولد 3 هزار و 500 نوزاد سالانه در قشمبهزادی ادامه داد: سالانه حدود سه هزار و 500 نوزاد در جزیه قشم به دنیا می آید که حدود  2 هزار 500 نوزاد در بیمارستان پیامبر اعظم و حدود یک هزار نوزاد در مراکز بهداشتی و درمانی روستاها به دنیا می آیند.وی درباره بیماران تالاسمی نیز اظهار داشت: قبل از 18 هفتگی جنین امکان سقط جنین به صورت قانونی وجود دارد، اما برخی از افراد حاضر به پذیرش این نکته نیستند.بهزادی افزود: برای حل این مشکل، روحانیان و افراد موثر در جامعه می توانند در راستای فرهنگ سازی مناسب نقش موثرتری از گذشته ایفا کنند.رییس شبکه بهداشت و درمان شهرستان قشم و مدیر اجتماعی و سلامت سازمان منطقه آزاد قشم امروز (یکشنبه) از نوزادان و کودکان بستری شده در بیمارستان پیامبر اعظم(ص) عیادت کردند و هدیه‌ هایی نیز بین کودکان توزیع شد.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}