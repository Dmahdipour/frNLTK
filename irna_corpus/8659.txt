{"onTitr":" با حضور معاون وزیر صنعت، معدن و تجارت:    ","titr":" 31 واحد مسکونی ثلاث باباجانی افتتاح شد","describe":" کرمانشاه- ایرنا- 31 واحد مسکونی در روستای زلزله زده &#39;آبدالان میرکی&#39; از توابع شهرستان ثلاث باباجانی صبح پنج شنبه با حضور معاون وزیر صنعت، معدن و تجارت به بهره برداری رسید.", "text":"به گزارش خبرنگار ایرنا، روستای &#39;آبدالان میرکی&#39; در بخش ازگله در 180 کیلومتری غرب کرمانشاه قرار دارد که در جریان زلزله آبان 96 به صورت کامل تخریب شد.پس از آن بود که موسسه خصوصی ارتقای کیفیت زندگی ایرانیان (ایلیا) که توسط جمعی از نیکوکاران تهرانی تشکیل شده برای بازسازی کامل آن اعلام آمادگی کردند.موسسه ایلیا برای ساخت این 31 خانه 2 میلیارد تومان هزینه کرده است.معاون وزیر صنعت، معدن و تجارت در مراسم بهره برداری از این واحدهای مسکونی از موسسه خیریه ایلیا تشکر کرد و گفت: مردم ایران در جریان زلزله کرمانشاه به دنیا نشان دادند که همواره پشت هم هستند و در سختی ها و مشکلات همبستگی کامل دارند.مهدی کرباسیان همچنین با اشاره به گرانی آهن آلات در مناطق زلزله زده افزود: هرچند در تامین آهن آلات برای بازسازی ویرانی ها در ماه های اخیر مشکلاتی ایجاد شد اما با تدبیر دولت این مشکل اکنون رفع شده است.مُلاقادر قادری، امام جمعه پاوه هم در این مراسم خواستار رفع مشکلات منطقه اورامانات بویژه در زمینه اقتصادی شد.رئیس موسسه خیریه ایلیا هم در سخنانی عنوان کرد که به دلیل عشق به هم وطنانمان اقدام به بازسازی این روستا کرده ایم.موسسه ارتقاء کیفیت زندگی ایرانیان (ایلیا) موسسه ای خیریه، غیردولتی و مستقل است که در سال 1385 فعالیت خود را آغاز کرده است.کرباسیان در معیت وزیر صنعت، معدن و تجارت به استان کرمانشاه سفر کرده و قرار است امروز یک مرکز توانبخشی در شهر سرپل ذهاب با حضور شریعتمداری و محسنی بندپی سرپرست وزارت تعاون، کار و رفاه اجتماعی افتتاح شود.مسئولان ارشد دولت امروز با هدف پیگیری خدمات رسانی به مناطق زلزله زده وارد استان کرمانشاه شده اند. زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.3209/7444/3033            "}