{"onTitr":" مدیرکل دفتر نظارت بر صنایع غذایی، آرایشی:    ","titr":" 32 هزار و 653 استاندارد ملی در سطح کشور وجود دارد","describe":" خرم آباد - ایرنا - مدیرکل دفتر نظارت بر استاندارد صنایع غذایی، آرایشی، بهداشتی و حلال سازمان استاندارد ایران گفت: در حال حاضر 32 هزار و 653 استاندارد ملی در سطح کشور وجود دارد.", "text":"به گزارش ایرنا غلامرضا امینی روز پنجشنبه در آئین روز جهانی استاندارد در سالن جلسات اقتصاد و دارایی استان بیان کرد: نظام استاندارد سازی متعلق به همه افراد جامعه است و هر کسی در زندگی شخصی و کاری خود به نظام استاندارد توجه دارد متعلق به نظام استاندارد است.وی افزود: ما باید با نگاه به گذشته آینده ای را ترسیم کنیم که نظام را به سمت جلو حرکت دهیم و استاندارد سازی را به جایگاه واقعی رسانده و شعار سازمان ملی استاندارد را محقق کنیم.امینی اظهار داشت: در حال حاضر انتخاب واحدهای نمونه بسیار سختگیرانه شده است و در لرستان امسال چهار واحد توانسته اند شاخص های لازم را کسب کنند و با مصوبه دولت در راستای حمایت از واحدهای تولیدی مزایایی را دریافت کنند.وی ادامه داد: انقلاب های صنعتی اول تا سوم از سنتی تا فناوری پیش رفته است و در انقلاب چهارم مرزها بین انقلاب های مختلف شکسته می شود.مدیرکل دفتر نظارت بر استاندارد صنایع غذایی، آرایشی، بهداشتی و حلال سازمان استاندارد ایران گفت: در انقلاب صنعتی چهار قرار داریم اما موارد بسیار زیادی از حرکت در میانه انقلاب دوم و فاصله داشتن با صنعتی شدن داریم.وی اظهار داشت: هنوز برای ورود به موج انقلاب سوم که استفاده از فناوری ها وداده های اطلاعاتی می باشد مشکل داریم و این باعث می شود که بزرگان و اندیشمندان بحث جهش را مطرح کنند.امینی بیان کرد:آنهایی که در میانه انقلاب دوم صنعتی هستند قطعا جایگاهی نخواهند داشت و باید تلاش مضاعف و استاندارد سازی  داشته باشند. وی ادامه داد: باید جایگاه خود را نظام بین المللی استاندارد سازی قوی کنیم و مشارکت جدی و آگاهانه ای با سازمان های بین المللی استاندارد سازی داشته ایم.مدیرکل دفتر نظارت بر استاندارد صنایع غذایی، آرایشی، بهداشتی و حلال سازمان استاندارد ایران گفت:در سالیان گذشته رتبه ایران از 64 تا 23 ارتقا داشته است و در سال جاری با یک رتبه ارتقا به 22 رسیده است.وی افزود: ما باید نقشی در سیاست گذاری اجرایی، علمی و فنی و تاثیر متقابلی داشته باشیم.امینی افزود: ایران اسلامی توانسته است کرسی هیات مدیره فنی سازمان بین المللی استاندارد را کسب کند و امروز یکی از 15 عضو هیات مدیره فنی سازمان بین المللی استاندارد است که برای 175 کشور عضو تصمیم گیری می کند.وی اظهار داشت: دبیرکل سازمان بین المللی استاندارد برای نخستین بار در هفته گذشته میهمان جمهوری اسلامی ایران بود و با مسئولان کشور دیدارهایی داشت.وی اظهار داشت: امروزه گواهی آزمون،بازرسی و کیفیت ایران در 79 کشور جهان شناخته شده است.امینی با بیان اینکه تحقیق ها و پژوهش های استاندارد منطقه ای در استان ها ضعیف است افزود:در این راستا حمایت استان ها بسیار مهم است و باید در این زمینه به شکوفایی صنایع استان کمک کرد.وی افزود: ایران اسلامی درهیات مدیره استاندارد و اندازه شناسی کشورهای اسلامی عضو است و به همراهی ترکیه لیدر این موسسه است.امینی ادامه داد: در استاندارد غذاهای حلال با تلاش و پیگیری های نمیاندگان ایران استاندارد غذای حلال 98 درصد با فقه جعفری مطابقت دارد.وی اظهار داشت: 2 هزار و 200 میلیارد دلار سهم غذای حلال در دنیا است که اگر سهم جمهوری اسلامی در این اقتصاد  پنج درصد باشد دیگر نیازمند نفت نیستیم.مدیرکل دفتر نظارت بر استاندارد صنایع غذایی، آرایشی، بهداشتی و حلال سازمان استاندارد ایران گفت: در حال حاضر 10 هزار نفر در کمیته های مختلف با سازمان ملی استاندارد در حال همکاری هستند و 32 هزار و 653 استاندارد ملی در کشور وجود دارد.وی افزود: سازمان ملی استاندارد برای پیشبرد اهداف 31 هزار و 192 واحد تولیدی را با بیش از 69 هزار فرآورده بصورت مستقیم کنترل می کنیم و  37 هزار و 482 پروانه در این راستا صادر شده است.7274/6060            "}