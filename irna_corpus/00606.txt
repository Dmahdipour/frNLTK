{"onTitr":" فرماندار سلسله:    ","titr":" توسعه بدون امنیت میسر نیست","describe":" خرم آباد- ایرنا- فرماندار سلسله گفت: توسعه اقتصادی، فرهنگی و حتی سیاسی در بستر امنیت میسر است، اگر امنیت در شهری وجود نداشته باشد توسعه میسر نیست.", "text":"به گزارش خبرنگار ایرنا، شریف خسروی پنجشنبه شب در دیدار با فرمانده و پرسنل نیروی انتظامی شهرستان به مناسبت هفته نیروی انتظامی، اظهار داشت: خوشبختانه امنیت خوبی در شهرستان حاکم است و ایجاد این فضای وحدت و همدلی به واسطه زحمات نیروی انتظامی میسر شده است.وی با بیان اینکه هفته نیروی انتظامی صرفا یک یادآوری است، عنوان کرد: باید پدافند غیرعامل را در همه ابعاد شهرستان اجرایی کنیم تا به حداقل حضور نیروی انتظامی نیاز باشد.خسروی با اشاره به اینکه قانون و دولت برای نیروهایی که باید حافظ امنیت باشند اقتدار ایجاد کرده است، افزود:  حضور شما در جامعه اطمینان و آرامش بخش است بنابراین شما نیز باید با حضور به موقع خود این اطمینان را که سرمایه بزرگی است وسعت ببخشید.وی با اشاره به وجود برخی آسیب های اجتماعی در جامعه گفت: در حوزه مسائل ترافیکی برای ایجاد نظم بخشی به جامعه لازم است که آموزش های ترافیکی به مدارس و مهدکودک ها داده شود.فرمانده انتظامی سلسله نیز با بیان اینکه مقوله امنیت اجتماعی است، اظهار داشت: مردم تولیدکننده امنیت و نیروی انتظامی حافظ آن است.سرهنگ فضل الله منصوری با بیان اینکه انتظار داریم همکاری و مساعدت هایی که از قبل در شهرستان وجود داشته استمرار داشته باشد، افزود: خوشبختانه به واسطه تلاش نیروی های نظامی و انتظامی ، اعضای شورای تامین و اداری و آحاد مردم امنیت قابل قبول و رضایت بخشی در شهرستان برقرار است./6060/7265            "}