{"onTitr":" نماینده سوئد در سازمان ملل متحد:    ","titr":" سفیر بعدی آمریکا به همکاری بین المللی احترام بگذارد","describe":" نیویورک- ایرنا- نماینده دائم سوئد در سازمان ملل متحد ابراز امیدواری کرد سفیر آتی آمریکا در این سازمان به همکاری بین المللی احترام بگذارد و برای چندجانبه گرایی موثر باشد.", "text":"به گزارش خبرنگار ایرنا، اولوف اسکوک بعدازظهر سه شنبه پیش از نشست غیر علنی شورای امنیت سازمان ملل متحد در پاسخ به سوال خبرنگاران درباره احتمال تغییر در سیاست های آمریکا پس از استعفای نیکی هیلی نماینده فعلی آمریکا در سازمان ملل متحد این مطلب را مطرح کرد.وی در حالی که از همکاری با هیلی سخن می گفت افزود: هنوز چند ماه تا پایان کار او باقی است و باید با آنها همکاری کنیم.نماینده دائم سوئد در سازمان ملل متحد ادامه داد: ما به افرادی نیاز داریم که به مقامات خود بسیار نزدیک باشند و اختیارات لازم را برای مذاکره و تصمیم گیری داشته باشند و ما امیدواریم سفیر پس از نیکی هیلی برای اصلاح سازمان ملل متحد همکاری کند تا برای تقویت این سازمان اطمینان حاصل کنیم.اسکوک اضافه کرد: من فقط امیدوارم کسی بیاید که اگرچه مواضع کشور خود را نمایندگی می کند، اما به همکاری های بین المللی احترام بگذارد و همه ما از سازمان ملل به عنوان یک سازمان خوب و موثر که شبیه یک چتر برای همکاری های چندجانبه است، حفاظت کنیم.نیکی هیلی سفیر فعلی آمریکا در سازمان ملل متحد پس از دو سال تلاش های وارونه، آمریکا را در جامعه بین المللی بیش از پیش منزوی ساخت به گونه ای که از چندین نهاد این سازمان خارج شد و در نشست های شورای امنیت سازمان ملل متحد هم نتوانست مواضع دیگر کشورها را به خصوص درباره برجام و فلسطین با خود همراه کند.اروپام*1429            "}