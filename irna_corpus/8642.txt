{"onTitr":"","titr":" هواشناسی خراسان شمالی: برف در راه است","describe":" بجنورد- ایرنا- رئیس اداره پیش بینی هواشناسی خراسان شمالی گفت: با توجه به نفوذ هوای سرد به استان، برای بعد از ظهر شنبه بارش برف در ارتفاعات پیش بینی شده است.", "text":"مهری هاشمی دوین روز پنجشنبه در گفت و گو با خبرنگار ایرنا اظهار داشت: بررسی نقشه های پیش یابی هواشناسی بیانگر تقویت سامانه بارشی از جمعه شب تا صبح یکشنبه در استان است.وی افزود: این سامانه سبب وزش باد شدید، گاهی بسیار شدید، بارش باران، در پاره ای نقاط رگبار و رعدوبرق با احتمال تگرگ و مه می شود.هاشمی دوین گفت: با توجه به رگباری بودن بارش ها، در پاره ای نقاط وقوع رواناب و سیلابی شدن مسیل ها نیز پیش بینی می شود.وی تصریح کرد: با نفوذ هوای سرد در شنبه بعد از ظهر تا صبح یکشنبه بارش برف در ارتفاعات شمال شرق استان دور از انتظار نیست. وی با بیان اینکه دمای هوای استان نیز در اوایل هفته آتی به صورت محسوسی کاهش خواهد یافت، گفت: دمای هوا از روز شنبه تا صبح دوشنبه 10 تا 15 درجه سانتیگراد کاهش می یابد.رئیس اداره پیش بینی هواشناسی خراسان شمالی اظهار داشت: به کشاورزان و دامداران توصیه می شود تمهیدات لازم را به کار گرفته و در برداشت محصولات کشاورزی شتاب کنند.استان خراسان شمالی 344 هزار هکتار عرصه زراعی و باغی دارد.7185/5132            "}