{"onTitr":"","titr":" لایروبی مانع طغیان رودخانه مرداب آستارا  شد","describe":" آستارا - ایرنا - شهردار آستارا گفت: لایروبی رودخانه مرداب این شهر از طغیان آن جلوگیری کرده و با وجود استمرار بارندگی ها، مشکلی برای شهروندان ایجاد نشده است.", "text":"جواد معیتی صبح یکشنبه در گفت و گو با خبرنگار ایرنا افزود: جریان آب رودخانه مرداب آستارا در نزدیکی پل ها ، کند شده اما با توجه به اقدام شهرداری در لایروبی آن،  از طغیان و سرریز آن جلوگیری شده است و به آرامی به دریای خزر هدایت می شود.وی اظهار داشت: ستاد مدیریت بحران شهرداری، واحدهای خدمات شهری، ماشین آلات و همکاران زحمتکش این نهاد با توجه به هشدار ادارات هواشناسی و فرمانداری، از زمان آغاز بارندگی ها تا استقرار شرایط جوی پایدار در حال آماده باش هستند.وی از کارگران و نیروهای خدماتی شهرداری آستارا به خاطر همراهی و همکاری مستمر قدردانی کرد و تلاش آنان را در تحقق برنامه ها و کارهای این نهاد موثر دانست.ایستگاه هواشناسی آستارا میزان بارندگی شبانه روز گذشته در این شهرستان را 87.9 میلیمتر و دمای هوا را 15 درجه سانتیگراد اعلام و برای فردا هوایی ابری، مه آلود و  برخی ساعات باران پیش بینی کرد.شهرستان مرزی بندر آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان قرار دارد و مرکز آن یکی از 20 شهر گردشگرپذیر ایران است.رودخانه مرداب آستارا  از بلندی‌های غربی لاتون به نام شته رو سرچشمه گرفته و پس از گذر از روستاهای خانه‌های آسیاب، لمیرمحله، بیجاربین و آبیاری شالیزارهای برنج از میان شهر آستارا گذشته و به دریای خزر می‌ریزد. روی این رودخانه ۵ پل، به نام‌های بیجاربین، پل لمیرمحله، پل فارابی، پل مرداب، پل خواجه کری'کمربندی' ساخته شده است. که بخش جنوبی شهر (تله سیفی) را به آستارا متصل می‌کند. 7124 /6030            "}