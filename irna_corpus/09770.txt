{"onTitr":"","titr":" باند سارقان موتورسیکلت در شوش متلاشی شد","describe":" دزفول - ایرنا - رییس دادگاه عمومی بخش شاوور شهرستان شوش گفت: اعضای باند 9 نفره سارقان حرفه ای موتورسیکلت در شهرستان شوش شناسایی و دستگیر شدند.", "text":"فاخر باوی روز چهارشنبه  در گفت و گو با ایرنا افزود: پس از بروز چندین فقره سرقت موتورسیکلت، دستگیری عوامل این سرقت ها در دستور کار قرار گرفت.وی بیان کرد: ماموران در تحقیقات خود پس از شناسایی 9 سارق در عملیاتی غافلگیرانه آنها را در شهر الهایی و بخش شاوور دستگیر کردند.رئیس دادگاه عمومی بخش شاوور شوش افزود: سارقان در تحقیقات اولیه به سه فقره سرقت در شهرستان شوش اعتراف کرده اند که احتمال اعتراف سرقت های بیشتر نیز وجود دارد.باوی ضمن تشکر از تلاش پلیس شهرستان شوش بویِژه پلیس اطلاعات وامنیت عمومی وپلیس آگاهی گفت: در بازرسی از مخفیگاه سارقان تعدادی قطعات موتورسیکلت کشف شده است.وی همچنین از دستگیری تعدادی از افراد مرتبط با این سارقان خبر داد و اظهار داشت: این متهمان برای سیر مراحل قانونی به دادگاه عمومی معرفی شدند.رییس دادگاه عمومی بخش شاوور شوش افزود: دستگاه قضایی با افرادی که با سرقت مسلحانه امنیت جامعه را برهم می زنند با قاطعیت برخورد می کند.7280/3022            "}