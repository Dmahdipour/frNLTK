{"onTitr":" فرماندار اردکان:    ","titr":" شاد زیستن را به کودکان آموزش دهیم","describe":" یزد - ایرنا - فرماندار اردکان با بیان اینکه کودکان سرمایه های ارزشمند و امانت های الهی هستند که در اختیار ما قرار گرفته اند گفت: تمام انسان ها وظیفه دارند شاد زیستن را به آنها آموزش دهند .", "text":"به گزارش ایرنا هادی مقیمی روز چهارشنبه در جریان بازدید از مهد کودک روستای ترک آباد افزود: کودکان شادی آفرینند و زندگی را برای خانواده و جامعه شیرین می کنند .وی اضافه کرد: هفته ملی کودک فرصت مناسبی است که والدین و مربیان آموزشی به تمام مسایل عاطفی ، حقوقی ، جسمانی و تربیتی کودکان توجه ویژه ای کنند .فرماندار اردکان با بیان اینکه همه ما وظیفه داریم محبت ، صلح ، امنیت و دوستی را به کودکان هدیه دهیم اظهار داشت: دوران کودکی و ایجاد آرامش و لطافت، متناسب با روحیات کودکان در برنامه‌های آموزشی مهدکودک‌ها و خانواده‌ها ضروری است.مقیمی یادآور شد:  بسیاری از کج روی های دوران جوانی ریشه در تربیت و آموزش دوران کودکی دارد.وی بیان داشت: خانواده بهترین جایگاه تامین نیاز‌ها و ایجاد امنیت و نشاط در کودکان است و تحکیم بنیان آن تضمین کننده تحکیم‌ بنیان‌ها در جامعه است.16 مهدکودک شهری و روستایی و یک آدینه مهد تحت نظارت بهزیستی اردکان فعالیت دارد که در این مهدها بیش از 420 کودک و نوباوه ثبت ‌نام‌ شده‌اند. مرکز شهرستان 98 هزارنفری اردکان در 60 کیلومتری شمال شهر یزد قرار دارد. 7544/ 6197            "}