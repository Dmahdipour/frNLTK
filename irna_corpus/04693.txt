{"onTitr":"","titr":" دستگاه قضایی با متعرضان به کامیون داران برخورد می کند","describe":" قزوین – ایرنا - سرپرست دادسرای قزوین با اشاره به دستگیری 17 متعرض به کامیون داران در قزوین گفت: دستگاه قضایی با برهم زنندگان امنیت رانندگان و سوء استفاده گران از این فضا با شدت برخورد خواهد کرد.", "text":"به گزارش ایرنا به نقل از روابط عمومی دادگستری کل استان قزوین، حجت الاسلام و المسلمین محسن کرمی روز دوشنبه در کمیسیون جرایم خاص استان گفت: معتقد هستیم که مشکلات صنفی در بخش های مختلف از جمله حمل و نقل وجود دارد که باید از طریق قانونی و درست پیگیری شوند.وی ادامه داد: طرح این مسایل و مشکلات از طریق اعتصاب و اقداماتی از این دست به نتیجه نخواهد رسید بلکه بر مشکلات اصناف خواهد افزود.سرپرست دادسرای قزوین خاطرنشان کرد: دستگاه قضایی با توجه به وظایف قانونی و ذاتی خود با اعمال هنجارشکنانه مقابله کرده و با ایجاد نا امنی و متوقف کردن چرخه حمل‌ و نقل برخورد می کند.حجت الاسلام کرمی یادآور شد: متاسفانه در هفته های اخیر 17 نفر به کامیون داران در جاده های استان تعرض کرده بودند که با هوشیاری دستگاه های انتظامی و امنیتی دستگیر شدند.این مقام قضایی استان ادامه داد: طی بررسی های انجام شده مشخص شد برخی از این افراد مطالبات صنفی نداشته و برخی نیز صاحب کامیون و یا راننده وسایل نقلیه نیستند بلکه با تحریک دشمنان به دنبال آشوب و ناامنی جاده ها هستند.وی با بیان اینکه پرونده این اشخاص در مرحله مقدماتی بررسی قرار دارد، اظهار داشت: دادسرای استان اشد مجازات را برای این افراد تقاضا کرده است و اگر جرم محاربه آنها محرز شود احکام سنگینی همچون اعدام برای آنها صادر خواهد شد.سرپرست دادسرای قزوین تاکید کرد: دشمنان با جنگ روانی به دنبال مختل کردن امنیت جاده ها هستند و باید اصناف و مردم در این زمینه هوشیارتر باشند.به گفته حجت الاسلام کرمی هم اکنون امنیت در جاده های استان به طور کامل برقرار است و با حضور مراجع انتظامی و امنیتی مشکلی در جاده های استان وجود نخواهد داشت. وی با اشاره به هماهنگی صورت گرفته برای تامین لاستیک مورد نیاز کامیون داران گفت: به زودی حجم قابل توجهی لاستیک از بنادر به شهرها وارد می شود که باید با اتخاذ تدابیری برای عرضه درست آنها در بازار اقدام شود.6101            "}