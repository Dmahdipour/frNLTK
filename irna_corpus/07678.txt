{"onTitr":"","titr":" 10 طرح صنعتی راکد در چهارمحال و بختیاری فعال شد","describe":" شهرکرد- ایرنا- مدیرکل صنعت، معدن و تجارت چهارمحال و بختیاری گفت:10 طرح راکد استان در نیمه نخست امسال با 278 میلیارد ریال سرمایه گذاری فعال شد.", "text":"سید نعیم امامی روز شنبه در گفت و گو با خبرنگار ایرنا تاکید کرد: با فعال شدن این تعداد طرح صنعتی راکد زمینه اشتغال مستقیم 143 نفر در استان فراهم شده است.وی برنامه پیش بینی شده برای احیا و فعال کردن واحدهای تولیدی راکد استان طی این مدت را  8 طرح دانست.امامی یادآور شد: 15 دستگاه انواع ماشین آلات صنایع و معادن در اجرای این طرح ها با 121 میلیارد ریال هزینه بازسازی و نوسازی شد، وی در ادامه برنامه پیش بینی شده برای بازسازی و نوسازی ماشین آلات صنایع و معادن استان برای امسال را 24 طرح با 327 میلیارد ریال اعتبار اعلام کرد.به گزارش ایرنا، استان چهارمحال و بختیاری بالاترین نرخ بیکاری را در بین استانها دارد.بیش از یک هزار و 200 واحد صنعتی فعال در چهارمحال و بختیاری وجود دارد.7362/2097            "}