{"onTitr":" لیگ قهرمان آسیا؛    ","titr":" روزنامه قطری: ژاوی و یارانش شرایط دشواری در تهران دارند","describe":" تهران - ایرنا - روزنامه پنینسیولا قطر نوشت: پنالتی دیرهنگام دیدار سه شنبه شب در دوحه پیروزی حیاتی خارج از خانه را نصیب پرسپولیس کرد و اکنون تیم السد به رهبری ژاوی وظیفه دشواری در بازی برگشت در تهران پیش رو خواهد داشت.", "text":"به گزارش روز چهارشنبه ایرنا به نقل از این روزنامه قطری، تیم پرسپولیس سه شنبه شب در دوحه با نتیجه یک بر صفر مقابل السد در دیدار رفت از مرحله نیمه نهایی لیگ قهرمانان آسیا به برتری رسید. پنالتی دیرهنگامی که برد حیاتی را نصیب تیم میهمان کرد.روزنامه قطری در ادامه گزارش خود آورده است: دو تیم شروع محتاطانه داشتند و اولین فرصت خطرناک بازی در دقیقه 16 بدست آمد. ضربه اکرم عفیف مهاجم السد را علیرضا بیرانوند دروازه بان پرسپولیس مهار کرد. 2 دقیقه بعد پرسپولیس یک فرصت طلایی را از دست داد و گادوین منشا نتوانست پاس بشار رسن را وارد دروازه السد کند.   روزنامه قطری همچنین نوشت: السد در نیمه دوم در حالی وارد زمین شد که تلاش می کرد در حضور هواداران خودی گلزنی کند، اما پرسپولیس کار را برای آنها دشوار کرد. این شرایط تا دقیقه 86 ادامه یافت تا آنکه بعد از یک ضد حمله سریع، دروازه بان السد علی علیپور را در محوطه جریمه سرنگون کرد و این مهاجم توانست پنالتی را بدون اشتباه به گل تبدیل کند.بازی برگشت دو تیم اول آبان ماه در ورزشگاه آزادی برگزار می شود. ورزشی**1584**1597            "}