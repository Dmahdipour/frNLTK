{"onTitr":"","titr":" پوتین از طرح اروپایی مبادلات مالی با ایران حمایت کرد","describe":" مسکو - ایرنا - رئیس جمهوری روسیه روز چهارشنبه از سازوکار پیشنهادی اروپایی ها برای دادوستدهای مالی با ایران استقبال کرد.", "text":"به گزارش خبرنگار ایرنا، ولادیمیر پوتین در سخنانی در همایش بین المللی هفته انرژی روسیه گفت: اگر چه ابتکار اتحادیه اروپا برای ایجاد سازوکار ویژه پرداخت ها برای دور زدن تحریم های آمریکا علیه ایران، با تاخیر همراه است، اما دیر کردن بهتر از این است که هیچگاه اقدامی نشود.وی افزود: رئیس جمهوری فرانسه به تازگی در نیویورک از ضرورت استقلال اقتصادی اتحادیه اروپا و کاهش وابستگی کشورهای اروپایی به آمریکا سخن گفت.به گفته پوتین؛ بدیهی است که این تصمیمی درست است و غیر از این نمی تواند باشد.رییس جمهوری روسیه همچنین به تلاش اروپا برای ایجاد نیروی دفاعی مستقل اشاره کرد که به گفته وی در راستای کاهش وابستگی از آمریکا اجرا خواهد شد.  ** اقدامات آمریکا علیه ایران به اقتصاد جهانی آسیب می زندپوتین همچنین در بخش دیگری از سخنان خود با زیانبار دانستن اقدامات آمریکا علیه ایران برای اقتصاد جهانی، افزود: وضعیت کنونی بازار جهانی نفت بر اثر انتظار درباره مساله ایران و کاهش تولید نفت ونزوئلا به وجود آمده و آمریکا با اقدامات خود درباره ایران و نیز مساله ونزوئلا، مسبب افزایش بهای نفت در بازار جهانی شده است.رئیس جمهوری روسیه خاطرنشان کرد: ترامپ معتقد است که بهای نفت بیش از قیمت واقعی آن است، اما به نظر ما 75 دلار برای هر بشکه، بهای خوبی برای شرکت های نفتی به شمار می رود.پوتین گفت: این قیمت پیامد اقدامات کاخ سفید است و انتظار برای تحریم ایران و مساله سیاسی ونزوئلا باعث افزایش بهای نفت شده است.رئیس جمهوری روسیه همچنین بر لزوم افزایش همکاری های سیاسی و انرژی برای ثبات بازار جهانی نفت تاکید کرد.**از تحریم های غیرقانونی آمریکا حمایت نمی کنیمرئیس جمهوری روسیه اعلام کرد همه تحریم هایی که آمریکا بدون مجوز شورای امنیت در مورد کشورها اعمال می کند غیرقانونی است.وی افزود: روسیه از این تحریم ها حمایت نمی کند و آن را برای حل مسائل موثر نمی داند.رئیس جمهوری روسیه در ادامه اظهارت خود سیاست تحریمی آمریکا را اشتباه بزرگ خواند که بر اثر آن اعتماد جهانی به دلار به عنوان پایه پولی در مبادلات تجاری از دست رفته است. وی ادامه داد: برهمین اساس بسیاری از کشورها در جستجوی ارزی برای جایگزینی دلار آمریکا هستند. **روسیه آماده افزایش تولید نفت استپوتین در ادامه اظهار داشت که روسیه تاکنون تولید نفت خود را 400 هزار بشکه در روز افزایش داده است و اگر لازم باشد تولید نفت کشور را روزانه 200 هزار بشکه دیگر افزایش می دهیم.**اسکریپال یک خائن استپوتین دربخش دیگری از سخنان خود به موضوع اسکریپال اشاره کرد که سطح روابط روسیه و انگلیس را به پایین ترین سطح در سالیان اخیر رسانده است.وی گفت: سرگئی اسکریپال جاسوس سابق روس که به انگلیس پناهنده شده است و امروز لندن مسکو را به تلاش برای مسمومیت وی متهم می کند یک خائن بوده است.رئیس جمهوری روسیه خطاب به حاضران گفت: شما با یک خائن چه رفتاری خواهید داشت؛ او را پست فطرت می خوانید.وی افراد جاسوس را همچون روسپی ها دانست که هر دو خودفروخته هستند، اظهار داشت: با وجود اصرار روسیه، انگلیس تاکنون هیچ سند و مدرکی دال بر دخالت مسکو در تلاش برای مسموم کردن اسکریپال و دخترش ارائه نکرده است.پوتین با انتقاد از سیاست های انگلیس در این پرونده ادامه داد: آنها پیرامون این مساله هیاهوی بزرگی راه انداخته اند.  **حضور نیروهای آمریکایی در سوریه غیرقانونی استپوتین درباره حضور نیروهای آمریکایی در سوریه نیز خاطرنشان کرد: آمریکا برای حضور قانونی در سوریه دو راه دارد، اول اینکه مجوز شورای امنیت را برای حضور نیروهای خود در سوریه کسب کند یا اینکه دولت قانونی سوریه به این کشور چنین اجازه ای را بدهد.رئیس جمهوری روسیه تصریح کرد: در قوانین بین المللی راه سومی برای حضور نظامی در کشوری دیگر پیش بینی نشده است.پوتین در پاسخ به اصرار مجری انگلیسی زبان پانل عمومی همایش هفته انرژی روسیه که حضور آمریکا را در سوریه قانونی خواند، اظهار داشت: نگاهی به منشور سازمان ملل بیندازید در آن شرایط به وضوح در این باره تشریح شده است؛ آمریکا منشور سازمان ملل را نقض می کند و بدون قطعنامه شورای امنیت در سوریه حضور دارد.پوتین گفت: در سوریه هیچ نیروی خارجی نباید حضور داشته باشد و اگر دولت سوریه تصمیم بگیرد که نیروهای روسی هم باید از این کشور خارج شوند، ما از این کشور را ترک خواهیم کرد.** دفاع از توافق با ترکیه بر سر ادلب رئیس جمهوری روسیه در ادامه به توافق با رجب طیب اردوغان رئیس جمهوری ترکیه در خصوص نحوه حل و فصل بحران استان ادلب اشاره کرد و گفت: توافق خوبی با ترکیه داشتیم که برای حل مسائل استان ادلب سوریه عقد شده است و در حال اجراست.رئیس جمهوری روسیه در بخش دیگری از سخنان خود به طرح خط لوله گاز جریان شمالی دو از طریق دریا به آلمان اشاره کرد و گفت که روسیه در حال اجرای این طرح است و اگر لازم باشد به تنهایی آن را اجرا می کند.وی نگرانی آمریکا از این طرح را بیهوده خواند و افزود: اروپا نیاز شدید به گاز روسیه دارد و مصرف گاز در این قاره در حال افزایش است و آمریکا نیز می تواند گاز خود را به کشورهای اروپایی صادر کند.پوتین گفت: مصرف گاز اروپا افزایش می یابد و امسال به 200 میلیارد مترمکعب می رسد و بازار بزرگی است که روسیه و آمریکا می توانند در آن فعالیت کنند.** خواهان پایان یافتن بازی مداخله روسیه در آمریکا هستیمپوتین به اتهامات آمریکا علیه روسیه مبنی بر دخالت این کشور در امور داخلی ایالات متحده نیز اشاره کرد و گفت: روسیه خواهان پایان یافتن بازی اشباح (مداخله ادعایی روسیه در انتخابات آمریکا) است.وی ادامه داد: می خواهیم که این مساله پایان یابد و بر روابط روسیه و آمریکا و اوضاع کل جهان تاثیر نگذارد.رئیس جمهوری روسیه به وضعیت ونزوئلا نیز اشاره و با مداخله در امور داخلی این کشور به شدت مخالفت کرد.وی اظهار داشت: مردم ونزوئلا باید سرنوشت نیکلاس مادورو رئیس جمهوری خود را تعیین کنند.پوتین بدون نام بردن از کشوری از سیاست های مداخله جویانه در ونزوئلا که به بخش مهمی از سیاست خارجی آمریکا تبدیل شده انتقاد و خاطرنشان کرد: آیا از اینکه وضعیت ونزوئلا بدتر می شود، باید خوشحال بود.وی افزود: آیا باید از وضعیت کنونی در ونزوئلا استفاده و برای سرنگونی حکومت مادورو تلاش کرد؟رئیس جمهوری روسیه این گونه شیوه ها را غیرقابل قبول خواند و بر لزوم پرهیز از مداخله جویی در امور داخلی کشورهای دیگر تاکید کرد.شبد**اروپام**391*1346**1486**1379            "}