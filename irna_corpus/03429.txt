{"onTitr":"","titr":" نزدیک به 44 میلیون گردشگر به گیلان سفر کردند","describe":" رشت - ایرنا - معاون گردشگری اداره کل میراث فرهنگی، صنایع دستی و گردشگری گیلان اعلام کرد: 43 میلیون و 625 هزار نفر در شش ماه نخست امسال، گیلان را بعنوان مقصد سفر برگزیدند.", "text":"حمیدرضا آذرپور روز سه شنبه در گفت و گو با خبرنگار ایرنا افزود: این رقم در مقایسه با مدت مشابه سال گذشته نزدیک به 10 درصد رشد داشته است.وی اظهار داشت: 31 میلیون و 776 هزار و 363 نفر از افراد یادشده مربوط به گردشگران تابستانی است که 30 هزار نفر از آنان، گردشگران خارجی بوده اند.معاون گردشگری اداره کل میراث فرهنگی، صنایع دستی و گردشگری گیلان یادآور شد: ضریب اشغال تاسیسات گردشگری 66درصد برآورد شده است.آذرپور توسعه گردشگری در استان را نیازمند رفع موانع و تسریع در روند اجرایی طرح های سرمایه گذاری این حوزه دانست و ایجاد زمینه مطمئن برای جذب سرمایه گذاران داخلی و خارجی در کنار بازاریابی صحیح و اصولی را گامی موثر برای تقویت و ایجاد زیرساخت نگهداری از منابع فرهنگی، طبیعی و تاریخی عنوان کرد.در زمان حاضر دو هزار و 37 واحد تاسیسات گردشگری شامل 97 هتل، 34 هتل آپارتمان، 72 مجتمع گردشگری، 49 مهمانپذیر، یک هزار و 413 خانه مسافر، 17 مجتمع سرگرمی تفریحی، هشت واحد بومگردی،12 اسکله مسافربری، 317 واحد بین راهی و 28 اسکله گردشگری دریایی در گیلان فعال است و بیش از شش هزار نفر در این تاسیسات مشغول به فعالیت هستند.1881/2007            "}