{"onTitr":"","titr":" دستگیری متجاوزان مرزی در خراسان رضوی 170 درصد افزایش یافت","describe":" مشهد- ایرنا- فرمانده هنگ مرزی تایباد گفت: در نیمه نخست سال جاری دستگیری اتباع فاقد مجوز افغانستانی و ورود از طریق مرزهای شرقی استان به خاک جمهوری اسلامی ایران نسبت به مدت مشابه سال قبل 170 درصد افزایش داشته است.", "text":"سرهنگ کاظم صمدی روز سه شنبه در گفت و گو با خبرنگار ایرنا افزود: در نیمه نخست پارسال 2 تن انواع مواد مخدر از اشرار و سوداگران مرگ در حوزه استحفاظی این شهرستان کشف و ضبط شد که این رقم از ابتدای امسال تاکنون یک تن بوده که کاهش 50 درصدی داشته است.وی اظهار داشت: بیش از 95 درصد مواد مزبور از نوع هروئین فشرده بوده است.وی گفت: با بکارگیری تجهیزات الکترونیکی و خودرو های پوششی در نوار مرز و همکاری فرماندهی انتظامی تربت جام، خواف و تایباد امنیت کامل در منطقه برقرار است و مرزبانان با آمادگی کامل هرگونه تحرکی را زیر نظر دارند.شهرستان 120 هزار نفری تایباد در 225 کیلومتری جنوب شرقی مشهد قرار دارد.7494 / 6053            "}