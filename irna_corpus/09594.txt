{"onTitr":" معاون استاندار هرمزگان:    ","titr":" ثبت اسناد تاریخی در دوران دفاع مقدس ضروری است","describe":" بندرعباس- ایرنا- معاون سیاسی، امنیتی و اجتماعی استانداری هرمزگان یادآورشد: ثبت و مکتوب سازی اسناد تاریخی دوران هشت ساله دفاع مقدس و نگهداری از آن به عنوان یک هویت ملی و ارایه به نسل آینده امری لازم و ضروری است.", "text":"به گزارش ایرنا، بهروز اکرمی روز چهارشنبه در دیدار با هیات فرهنگی وزارت کشور افزود: ثبت اسناد تاریخی ایران در زمان جنگ تحمیلی با فرمان رهبر فرزانه انقلاب و توسط دولت و وزارت کشور در حال پیگیری است و باید برای ثبت وقایع هرمزگان نیز در آن زمان از تمام توان استفاده کرد. وی بیان داشت: اداره کشور در زمان بحرانی جنگ امری دشوار بود که می توان از فعالیت ها و اقدامات سازنده مدیران آن زمان بهره گرفت تا تصمیماتی به مراتب بهتر و کاربردی تر صورت گیرد.معاون سیاسی، امنیتی و اجتماعی استانداری هرمزگان به نقش تاثیرگذار استان در دوران دفاع مقدس اشاره کرد و اظهارداشت: هرمزگان علاوه بر تامین نیازهای جبهه و پشتیبانی از آن، در اعزام رزمندگان به مناطق جنگی و درگیری دریایی با دشمن نقش گسترده و مهمی را ایفا کرده که به درستی منعکس و منتشر نشده است.**بانک اطلاعاتی ویژه مدیران و کارمندان رزمنده هرمزگان تشکیل شودمعاون سیاسی، امنیتی و اجتماعی استانداری هرمزگان گفت: بانک اطلاعاتی ویژه مدیران و کارکنان رزمنده استان در دوران جنگ تحمیلی تشکیل و خاطرات آن ها را به صورت شفاهی تهیه و تنظیم شود.اکرمی افزود: می توان با تهیه این بانک اطلاعاتی پای خاطرات این افراد نشست و تاریخ کاملی از زمان جنگ را برای نسل آینده نگارش کرد.وی اظهارداشت: خاطرات شفاهی می تواند تجربه های رزمندگان را در زمان جنگ به تصویر کشید و خود روایتگر تاریخ یک مقطع زمانی در یک منطقه جنگی یا پشتیبانی باشد.معاون استاندار هرمزگان خاطرنشان کرد: استفاده از تمامی اسناد و مدارک دولتی شامل طبقه بندی شده و غیر اداری در دوران جنگ هشت ساله می تواند در ثبت کامل وقایع و تصمیم های دولت برای اداره کشور در آن دوران موثر باشد.وی تاکید کرد: نباید از نقش سایر قشرهای تاثیرگذار جامعه در هشت سال دفاع مقدس نیز غافل شد، زیرا روحیه جهادی و فداکاری آن زمان موجب رقم زدن نتیجه جنگ نابرابر به نفع ایران شد.استان هرمزگان دارای یکهزار و 200 شهید، پنج هزار جانباز و 340 آزاده از دوران هشت سال دفاع مقدس است. 7195/ 6048            "}