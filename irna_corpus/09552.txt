{"onTitr":"","titr":" 1400 تن کنجاله سویا و ذرت دانه ای در آذربایجان غربی توزیع شد","describe":" ارومیه- ایرنا- معاون بهبود تولیدات دامی سازمان جهاد کشاورزی آذربایجان غربی گفت: یکهزار و 400 تن نهاده دامی اعم از کنجاله سویا و ذرت دانه ای بین واحدهای مرغداری و پرورش طیور استان توزیع شد.", "text":"سید فضل اله قریشی روز چهارشنبه در گفت و گو با خبرنگار ایرنا افزود: مجموع این نهاده های دامی شامل 700 تن کنجاله سویا و 700 تن ذرت دانه ای است.وی ادامه داد: توزیع نهاده های دامی در استان در راستای تداوم جوجه ریزی در واحدهای مرغ گوشتی، مرغ تخمگذار و مرغ مادر گوشتی در هفته اول مهر ماه سال جاری انجام شد.وی بیان کرد: این اقدام در راستای ایجاد تعادل در بازار عرضه نهاده های طیور و کاهش قیمت تمام شده محصول انجام می شود.قریشی افزود: این نهاده ها پس از کارسازی شرکت پشتیبانی امور دام با نظارت معاونت بهبود تولیدات دامی سازمان و همکاری اتحادیه های مرغداران استان، تعاونی مرغداران شهرستان ها از طریق شرکت پشتیبانی امور دام استان بین مرغداران توزیع شد.وی اضافه کرد: هم اکنون نیز یکهزار و 170 تن نهاده دامی شامل 500 تن کنجاله سویا و 670 تن ذرت دانه ای با نظارت و هماهنگی معاونت بهبود تولیدات دامی در راستای اهداف یاد شده در حال توزیع از طریق شرکت پشتیبانی امور دام در سطح استان است.به گزارش ایرنا آذربایجان غربی دارای 727 واحد مرغداری گوشتی با 15 میلیون قطعه ظرفیت و 84 میلیون تن تولید گوشت مرغ بوده و این میزان ظرفیت 2 برابر نیاز استان است.7125/3072            "}