{"onTitr":"","titr":" هیات پزشکی ورزشی زنجان در پلمپ باشگاه های متخلف جدی است","describe":" زنجان - ایرنا - دبیر هیات پزشکی ورزشی استان زنجان گفت: این هیات در پلمپ باشگاه های ورزشی متخلف بسیار جدی است و با باشگاهداران خاطی، بی هیچ اغماضی برخورد می کند.", "text":"بیتا بدلخانی شامگاه سه شنبه در گفت و گو با خبرنگار ایرنا افزود: باشگاه های ورزشی زنجان که با سلامت ورزشکاران سر و کار دارند باید با دقت و حساسیت بیشتری به تعهدات خود عمل و بهداشت محیط ورزش را نیز بطور جدی رعایت کنند.وی با بیان اینکه بازرسی از باشگاه های ورزشی به صورت محسوس و نامحسوس انجام می شود، افزود: هر باشگاهی که تخلف کرده باشد در وهله نخست، تذکر و اخطار، بار دوم اخذ تعهد و در صورت بی توجهی و تکرار، بر اساس ادله و اسناد، از سوی اماکن نیروی انتظامی پلمپ می شود.بدلخانی، با اشاره به اینکه از ابتدای امسال تاکنون چهار باشگاه ورزشی به دلیل تکرار تخلف، پلمپ شدند، ادامه داد: از این تعداد باشگاه ورزشی پلمپ شده، یک باشگاه در شهرستان ابهر و سه باشگاه دیگر نیز مربوط به شهرستان زنجان است.وی با تاکید براینکه فک پلمپ این باشگاه طبق ضوابط و مقررات قانونی درنظر گرفته شده در زمانی مشخص انجام می گیرد، تصریح کرد: اگر باشگاهدار نسبت به رعایت قوانین و مقررات باشگاهداری بی تفاوت باشد و به تخلفات ادامه دهد در این صورت سلب امتیاز خواهد شد.6084/6085            "}