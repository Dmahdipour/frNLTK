به گزارش جمعه شب ایرنا به نقل از نشریه اماراتی نشنال، مجلس سنای آمریکا روز جمعه (به وقت محلی) دو طرح تحریم علیه حزب الله لبنان را به اتفاق آرا تصویب کرد.«قانون اصلاحات پیشگیری از تامین مالی بین المللی حزب الله 2017» که از حمایت دو حزب جمهوریخواه و دمکرات برخوردار بود، پس از تصویب سنا برای امضای دونالد ترامپ رئیس جمهوری آمریکا به کاخ سفید ارسال شد.این طرح ضمن تحریم افراد و نهادها و یا دولت هایی که از حزب الله و وابستگان آن حمایت مالی، مادی و فنی می کنند، سازمان های اجتماعی و مالی تحت کنترل حزب الله را نیز هدف تحریم قرار داده است.نهادهایی همچون بیت المال، سازمان حمایت از مقاومت اسلامی، جهاد البناء، اداره روابط خارجی حزب الله، تلویزیون المنار، رادیو النور و گروه رسانه ای لبنان هدف تحریم این طرح هستند.این طرح همچنین رئیس جمهوری آمریکا را ملزم به ارائه گزارش پیرامون فعالیت های فراملی حزب الله به کنگره این کشور می کند.سنای آمریکا طرح دیگری با عنوان «قانون مقابله با سپرانسانی» را که مدعی استفاده حزب الله و گروه هایی همچون حماس و القاعده از شهروندان عادی به عنوان سپر انسانی است، تصویب کرد.این طرح که از سوی «تد کروز» عضو جمهوریخواه و «جو دانلی» عضو دمکرات سنای آمریکا پیشنهاد شده، خواستار تحریم افراد خارجی عضو یا وابسته به حزب الله و حماس در رابطه با استفاده از شهروندان عادی به عنوان سپر انسانی است.طرح قانون مقابله با سپرانسانی هنوز به تصویب مجلس نمایندگان آمریکا نیاز دارد و پس از آن برای امضا روی میز رئیس جمهوری آمریکا می رود.شبد**9416**1010
      
      