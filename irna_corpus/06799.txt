{"onTitr":"","titr":" 10 موکب پذیرایی از زائران اربعین در گچساران برپا می شود","describe":" گچساران- ایرنا- فرماندار گچساران گفت: 10موکب پذیرایی از زائران اربعین از سوی مجموعه نیکوکاران و دستگاه های اجرایی این شهرستان برپا خواهد شد.", "text":"عبدالرحیم رحیمی روز شنبه در نشست ستاد اربعین حسینی شهرستان اظهار داشت: از این تعداد هشت موکب دارای مجوز فعالیت بوده و 2 موکب نیز در حال طی مراحل اداری  و آماده خدمت به زائرین شهرستان است.وی بیان کرد: با توجه به آنکه برخی از زوار اباعبداله الحسین (ع) از گچساران عبور خواهند کرد  باید تمهیدات مناسبی از سوی نهادها و گروه های مختلف برای پذیرایی و اسکان این افراد اندیشیده شود.رحیمی گفت: موکب های مستقر در شهرستان در سال های گذشته خدمات شایسته ای را به زائران ارائه دادند و امسال برای بهبود کیفیت خدمات تمام  تلاش خود را خواهند کرد.وی ابراز کرد:  رویکرد ستاد اربعین و برپایی موکب ، کاهش نقش حاکمیت به جز در موارد امنیتی و انتظامی و سپردن امور برگزاری مراسم اربعین به مردم خواهد بود که خوشبختانه این امر محقق شده و مردم شهرستان گچساران بصورت خود جوش در این امر مشارکت فعال داشته اند.رحیمی با بیان اینکه موکب ها علاوه بر خدمات دهی به زائرین باید حقوق شهروندی را رعایت نمایند گفت: با توجه به ضرورت رعایت حقوق شهروندی و در نظر گرفتن نظم و امنیت باید موکب داران با هماهنگی شهرداری و راهنمایی و رانندگی اقدام به برپایی موکب ها در مکان های پیش بینی شده و مجاز نمایند تا موجب ترافیک و بی نظمی در سطح شهر نشود.فرماندار گچساران به مشارکت همه دستگاه های اجرایی در این امر معنوی و راه اندازی موکب های سطح شهرستان  در ایام راهپیمایی اربعین حسینی تاکید کرد . در این جلسه مسئولین و اعضای کمیته های ستاد اربعین حسینی متشکل از کمیته امنیتی و انتظامی، فرهنگی ، حمل و نقل، بهداشت و درمان و مشارکت های مردمی تعیین و وظایف آنها مشخص گردید.2082/1662            "}