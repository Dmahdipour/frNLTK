{"onTitr":"","titr":" مهمترین رخدادهای هرمزگان در هفته ای که گذشت","describe":" بندرعباس- ایرنا- امضای قرارداد واگذاری زمین پترو پالایش مکران، آغاز خرید توافقی خرما، دستگیری هفت نفر از عوامل تولید مشروب دست ساز، اجتماع 20 هزار نفری بسیجیان، اعزام 2 نماینده به رقابت های پارا آسیایی جاکارتا از جمله مهمترین رخدادهای هرمزگان در هفته گذشته است.", "text":"به گزارش ایرنا، هرمزگان در هفته گذشته (7 تا 14 مهرماه) شاهد رخدادها و اخبار مختلفی در حوزه های اقتصادی، سیاسی، اجتماعی، فرهنگی و دیگر حوزه ها بود که برخی از این اخبار و رویدادها در این گزارش مرور می شود.**اقتصادشامگاه چهارشنبه 11 مهرماه درمراسمی با حضور استاندار هرمزگان و جمعی دیگر از مسوولان، قرارداد واگذاری زمین پروژه مجتمع پتروپالایش مکران در شهرک صنعتی جاسک در محل استانداری به امضا رسید.هفته گذشته با مشارکت خیران و با حضور فریدون همتی استاندار هرمزگان شش کارگاه فرش دستبافت در شهرستان بشاگرد راه اندازی شد.خلیل قاسمی رییس سازمان صنعت، معدن و تجارت هرمزگان در این خصوص به خبرنگار ایرنا گفت: این شش کارگاه فرش دستبافت با هزینه 13 میلیارد ریالی خیران نیک اندیش راه اندازی شده است.وی افزود: با راه اندازی این کارگاهها برای 90 نفر اشتغالزایی شده است.استاندار هرمزگان گفت: براساس توافق صورت گرفته 30 طرح در جزیره هرمز با همکاری استانداری و بنیاد برکت وابسته به ستاد اجرایی فرمان امام (ره) اجرایی می شود.فریدون همتی چهارشنبه شب هفته گذشته در نشست ستاد راهبری سند توسعه پایدار جزیره هرمز اظهار داشت: این طرح ها با اعتبار 3 هزار و 700 میلیارد ریال و در راستای رونق اشتغال و گردشگری در جزیره هرمز اجرا می شود.خرید توافقی محصول خرما از چهارشنبه یازدهم مهرماه در شهرستان های استان هرمزگان آغاز شد.نرخ هر کیلوگرم خرمای درجه یک پیارم در حاجی آباد 380 هزار ریال، درجه یک بدون ضایعات 350 هزار ریال، خرمای قهوه ای معمولی 300 هزار ریال و درجه سه 150هزار ریال تعیین شده است.خرمای مضافتی نیز هر کیلوگرم 45 هزار ریال، خاصوئی چسپ 80 هزار ریال، خاصوئی ریز 150 هزار ریال، شاهانی 40 هزار ریال، سیاه بیز درجه یک 80هزار ریال، خنیزی 40 هزار ریال، مرداسنگ 45هزار ریال ، خارکلوت 50 هزار ریال، بردیوار 20 هزار ریال و خلص 12 هزار ریال خریداری می شود.مدیر اداره بنادر و دریانوردی بندرلنگه گفت: 517 هزار و 123 تن کالای غیرنفتی در 6 ماه نخست امسال از بندرهای غرب هرمزگان به خارج از کشور صادر شد که این میزان کالا در همسنجی با پارسال 27 درصد افزایش داشته است.قاسم عسکری نسب روز دوشنبه هفته گذشته در جمع خبرنگاران افزود: میوه و تره بار، خشکبار، مواد معدی و مصالح ساختمانی بیشترین کالاهای صاداراتی در این مدت بوده است.کارگاه آموزشی صندوق ضمانت صادرات ایران روز شنبه هفته گذشته با حضور سید کمال سید علی مدیرعامل این صندوق در بندرعباس برگزار شد.رییس سازمان صنعت، معدن و تجارت هرمزگان گفت: از ابتدای امسال تاکنون 13 انبار احتکار کالا در استان کشف و پلمپ شده است.خلیل قاسمی عصر دوشنبه هفته گذشته در گفت و گو با ایرنا اظهار داشت: از این انبارها حجم قابل توجهی کالا به ویژه کالاهای اساسی به ارزش 300 میلیارد ریال کشف شده است.با تصویب کمیته مدیریت صید، فصل صید میگو در آبهای استان های هرمزگان از دهم مهرماه جاری آغاز شد.پژوهشکده اکولوژی خلیج فارس و دریای عمان، شیلات هرمزگان و نمایندگان صیادان به عنوان اعضای کمیته مدیریت صید میگو هستند.مدیرکل تعاون، کار و رفاه اجتماعی هرمزگان گفت: 341 طرح در استان در قالب طرح حمایت از توسعه و ایجاد اشتغال پایدار در مناطق روستایی و عشایری تسهیلات دریافت کردند.محمد باقر سلیمی روز پنجشنبه هفته گذشته در گفت و گو با ایرنا اظهار داشت: میزان تسهیلات پرداخت شده به این طرح ها در مجموع یک هزار و 660 میلیارد ریال است که از محل صندوق توسعه ملی تامین شده است.**آموزشیمعاون آموزش ابتدایی اداره کل آموزش و پرورش هرمزگان گفت:400 بسته آموزشی شامل ریاضی، علوم و ترکیبی همراه راهبر درمدارس ابتدایی این استان به صورت رایگان توزیع شد.ایرج بیت اللهی روز پنجشنبه هفته گذشته در جمع خبرنگاران افزود: تجهیز همه مدارس به وسایل جدید کمک آموزشی بر مبنای تغییر کتب درسی و آموزشی صورت می گیرد.معاون پژوهش، برنامه ریزی و نیروی انسانی آموزش و پرورش هرمزگان گفت: برای جبران کمبود نیروی انسانی در آموزش و پرورش استان، 2 موضوع جذب نیروی انسانی از طریق ماده 28 اساسنامه دانشگاه فرهنگیان و قرارداد کار معین آموزشی دنبال می شود.ابراهیم خوشبخت شنبه در گفت و گو با ایرنا افزود: از طریق ماده 28 دانشگاه فرهنگیان، برای سال تحصیلی (97-98) در مجموع 745 ردیف استخدامی به آموزش و پرورش هرمزگان در رشته های مختلف از جمله آموزگاری، دبیری، تریبت بدنی و هنر آموز فنی و حرفه ای اختصاص یافت.رییس سازمان مدیریت حمل و نقل بار و مسافر شهرداری بندرعباس گفت: در سال تحصیلی جاری با توجه به استفاده از اتوبوس‌ های بخش خصوصی و تعیین نرخ مصوب جدید، هزینه هر کورس اتوبوس دانشجویان از مرکز شهر به سمت دانشگاه هرمزگان 20 هزار ریال تعیین شد.سعید حسینی پور روز دوشنبه هفته گذشته در جمع خبرنگاران افزود: براساس شرایط اقتصادی جامعه و بالارفتن هزینه ها، مبلغ کرایه ها بیشتر از مبلغ مصوب است، اما با در نظر گرفتن شرایط دانشجویان با این میزان موافقت شده است.وی خاطرنشان کرد: 13شرکت حمل و نقلی نیز در استان هرمزگان مجوز سرویس مدارس دانش آموزان را از این سازمان دریافت کردند.**فرهنگیهشتمین کنگره بین المللی امام سجاد(ع) چهارشنبه هفته گذشته 11 مهرماه مصادف با 23 محرم الحرام با حضور اندیشمندان داخلی و خارجی در شهرک مروارید بندرعباس برگزار شد.این کنگره با همکاری مجمع جهانی اهل‌ بیت (ع) و با شرکت 4 نفر از برجسته ترین اندیشمندان و محققان کشورهای خارجی برگزار شد.ایوب دبیری نژاد، مدیر مسوول و صاحب امتیاز روزنامه منطقه ای دریا و سرپرست خبرگزاری فارس در استان هرمزگان بامداد یکشنبه هفته گذشته به علت سکته مغزی درگذشت.رییس حوزه هنری هرمزگان گفت: کتاب با «چشمهایم جنگیدم» خاطرات مراد هنرمند جانباز شیمیایی استان به نویسندگی زهرا اسپید در مراسم شب خاطره دفاع مقدس در تهران مورد تقدیر رهبر معظم انقلاب قرار گرفت.انوشیروان پیشدار روز شنبه هفته گذشته در گفت و گو با ایرنا افزود: جانباز شیمیایی هرمزگان در دیدار جمعی از رزمندگان، هنرمندان و نویسندگان با رهبر معظم انقلاب، کتاب خاطرات خود از دوران هشت سال دفاع مقدس را که به همت حوزه هنری هرمزگان تولید شده بود، تقدیم رهبری کرد.سرپرست اداره کل فرهنگ و ارشاد اسلامی هرمزگان از اعلام فراخوان تولید فیلم مستند حرفه ای با موضوع انقلاب اسلامی در استان خبر داد.علی بندرعباسی روز دوشنبه هفته گذشته در نشستی در همین رابطه اظهار داشت: اداره کل فرهنگ و ارشاد اسلامی هرمزگان با همکاری مرکز گسترش سینمای مستند و تجربی در نظر دارد به مناسبت چهلمین سالگرد انقلاب اسلامی تولید فیلم مستند حرفه ای با نگاه خلاقانه و برگرفته از فرهنگ و اجتماع هرمزگان را برگزار کند.**نظامیاجتماع 20 هزار نفری بسیجیان هرمزگان در قالب اقتدار عاشورایی سپاهیان حضرت محمد رسول الله (ص) پنجشنبه 12 مهرماه همزمان با سراسر کشور در بندرعباس برگزار شد.این تجمع بزرگ بسیجیان هرمزگان که در سالن دایمی نمایشگاه های بندرعباس در جریان بود، قشرهای مختلف بسیج، فرماندهان و سپاهیان وهمچنین نماینده ولی فقیه در هرمزگان و امام جمعه بندرعباس، استاندار و جمعی از مسوولان دستگاه های اجرایی استان حضور داشتند.2 فروند زیردریایی کلاس غدیر با حضور فرمانده نیروی دریایی ارتش جهوری اسلامی، فرماندار و امام جمعه جاسک و جمعی دیگر از مسوولان محلی عصر سه شنبه هفته گذشته به ناو تیپ منطقه دوم نیروی دریایی ولایت الحاق شد.، این 2 شناور مجهز به فناورهای روز دنیا بوده و برای پشتیبانی و حضور مقتدرانه نیروی دریایی ارتش به ناوگان این نیرو الحاق شده است.زیردریایی کلاس غدیر از جمله زیردریایی های بومی کشور است که توسط نیروهای متخصص و متعهد ایرانی در نیروی دریایی ارتش و صنایع دفاعی وزارت دفاع و پشتیبانی نیروهای مسلح طراحی و ساخته شده است.**قضایی و انتظامیمعاون اجتماعی فرمانده انتظامی هرمزگان گفت: در جریان یک تیراندازی در روستای زاکین بخش سیاهو بندرعباس 2 نفر از اعضای یک خانواده کشته و 2 نفر مجروح شدند.سرهنگ محمد شریفی روز سه شنبه هفته گذشته در جمع خبرنگاران با اعلام این خبر اظهار داشت: فردی به هویت ش.ج 35 ساله در روستای زاکین به علت ناراحتی اعصاب با اسلحه شکاری سوزنی اقدام به شلیک چهار تیر به افراد خانواده خود می کند.وی افزود: در جریان این تیراندازی، ضارب پس از شلیک به سمت اعضای خانواده خود، سمت خودش نیز تیراندازی کرده است.سرهنگ شریفی با بیان اینکه ماموران انتظامی بلافاصله به محل اعزام شدند، ادامه داد: مجروحان این حادثه توسط اورژانس به بیمارستان منتقل شدند که در مسیر انتقال ضارب و یکی از مجروحان فوت شدند.21 نفر بر اثر مصرف مشروبات الکلی دست ساز در بندرعباس طی هفته گذشته جان خود را از دست دادند و یک نفر نیز نابینا شد.رییس کل دادگستری هرمزگان گفت: هفت نفر از عوامل اصلی تولید و فروش مشروبات الکلی در بندرعباس شناسایی و دستگیر شده اند و عملیات شناسایی و دستگیری سایر متهمان ادامه دارد.حجت الاسلام محمدصادق اکبری عصر دوشنبه هفته گذشته در جمع خبرنگاران اظهار داشت: متاسفانه بر اثر توزیع مشروبات الکلی دست ساز در هرمزگان تاکنون 232 نفر روانه مراکز درمانی استان شده و 18 نفر جان خود را از دست داده اند.وی با اشاره به اجرای طرح ضربتی مقابله با توزیع کنندگان مشروبات الکلی در بندرعباس، گفت: با اجرای این طرح یک باند تولید و توزیع مشروبات الکلی متلاشی و یک کارگاه ساخت مشروبات الکلی کشف و پلمب و 55 لیتر مشروبات الکلی دست‌ساز نیز کشف و ضبط شده است.مدیرعامل ستاد دیه هرمزگان گفت: 81 زندانی دیه و جرایم غیر عمد با بدهی بیش از 101 میلیارد و 580 میلیون ریال در 6 ماه نخست امسال از زندان های این استان آزاد و به آغوش خانواده بازگشتند.احمد مرادی نژاد روز شنبه هفته گذشته در مصاحبه با ایرنا افزود: حدود 50 درصد از میزان بدهی این زندانیان آزاده شده را شاکیان گذشت کردند و مابقی نیز از محل کمک بلاعوض ستاد دیه هرمزگان و کشور، نقدینگی خود زندانیان و تسهیلات دریافتی بوده است.مدیرکل راهداری و حمل و نقل جاده ای هرمزگان گفت: 3 نفر از عوامل ناامنی و مخلان نظم و امنیت در جاده های این استان ظرف روز گذشته دستگیر و تحویل مراجع انتظامی شدند. داریوش باقرجوان عصر شنبه هفته گذشته در جمع خبرنگاران افزود: عوامل ناامنی مربوط به محور حاجی آباد - سیرجان بوده است که افراد مجرم اقدام به تعدی ناوگان حمل و نقل و ایجاد مزاحمت برای رانندگان در این مسیر می کردند.فرمانده انتظامی شهرستان بندرعباس گفت: با تلاش و هوشیاری ماموران انتظامی این شهرستان 44 تن و 720 کیلوگرم مواد اولیه ساخت صابون قاچاق در این شهرستان کشف شد.سرهنگ محمد اسماعیل مشایخ عصر یکشنبه هفته گذشته در جمع خبرنگاران اظهار داشت: این محموله قاچاق از 2 دستگاه کامیون در ایست و بازرسی شهید میرزایی بندرعباس به ارزش 3 میلیارد ریال کشف شده است.**ورزشمدیرکل جدید ورزش و جوانان هرمزگان هفته گذشته طی مراسمی با حضور امیررضا خادم معاون حقوقی، پارلمانی و امور استان‌های وزارت ورزش و جوانان، رییس مجمع نمایندگان هرمزگان در مجلس شورای اسلامی و جمعی دیگر از مسوولان در بندرعباس معرفی شد.از سال 91 غلامعلی دانشور مدیرکل ورزش و جوانان هرمزگان بود و از هفته گذشته محمود رضا امیاری به عنوان مدیرکل جدید ورزش و جوانان این استان معرفی و فعالیت خود را آغاز کرد.امیاری معاونت توسعه منابع و پشتیبانی اداره کل ورزش و جوانان استان سیستان و بلوچستان را در کارنامه کاری خود دارد.تیم فوتبال ساحلی شهرداری بندرعباس شامگاه شنبه هفته گذشته در دیداری خانگی در برابر ایفا اردکان موفق به پیروزی پرگل هفت بر یک شد.2 نفر از ورزشکاران هرمزگان به همراه کاروان ورزشی کشورمان بامداد سه شنبه هفته گذشته عازم سومین دوره رقابت های پارا آسیایی جاکارتا شدند.حسن دهقانی و فرزانه حیدری 2 ورزشکار هرمزگانی اعزام شده به این رقابت ها هستند.دهقانی در رشته دو و میدانی و حیدری در والیبال نشسته در این رقابت ها شرکت می کنند.با نظر کادر فنی تیم ملی جودو جوانان کشورمان،محمد ایزانلو یکی از جودوکاران استان هرمزگان به اردوی آمادگی این تیم دعوت شد.تیم فوتسال آذرخش بندرعباس عصر پنجشنبه هفته گذشته در دیداری خانگی در برابر پارسیان شهر قدس با نتیجه سه بر یک پیروز شد.7198/6048            "}