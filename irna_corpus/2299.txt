{"onTitr":" در کهگیلویه و بویراحمد    ","titr":" 428 بیمار به استان های همجوار اعزام شدند","describe":" یاسوج- ایرنا- رئیس مرکز مدیریت حوادث و فوریت های پزشکی کهگیلویه و بویراحمد گفت: 611 بیمار اعزامی سال جاری در سامانه (mcmc) مرکز مراقبت پایش بیماران دانشگاه علوم پزشکی استان ثبت شده که از این تعداد 428 نفر به بیمارستان های استان های همجوار اعزام شده اند.", "text":"جلال‌ پوران فرد روز چهارشنبه در گفت و گو با ایرنا اظهار داشت : در سال جاری611 بیمار توسط مراکز درمانی استان شامل بیمارستان های شهید بهشتی، شهید رجایی، امام سجاد(ع) و شهدای گمنام تامین اجتماعی یاسوج و شهید رجایی و بی بی حکیمه گچساران و امام خمینی (ره) دهدشت در مرکز مراقبت پایش بیماران (mcmc)دانشگاه علوم پزشکی به ثبت رسیده است.وی افزود: از این تعداد 428 بیمار به علت نداشتن تجهیزات و امکانات کافی و همچنین نیاز بیماران به خدمات فوق تخصصی پزشکی به بیمارستان های استان های همجوار اعزام شدند.پوران فرد بیان کرد: بیمارستان امام خمینی (ره)دهدشت با 113 بیمار اعزامی و بیمارستان شهید رجائی یاسوج با چهار بیمار اعزامی به ترتیب بیشترین و کمترین بیماران اعزامی را در سامانه (mcmc) مرکز مراقبت پایش به ثبت رسانده‌ اند.وی عنوان کرد: در سامانه مرکز مراقبت پایش بیماران (mcmc) از میان بیماران اعزامی اطفال با 96 اعزامی و جراحی پلاستیک با 2 اعزامی بیشترین و کمترین سرویس دهی را از این سامانه داشته اند.رئیس مرکز مدیریت حوادث و فوریت های پزشکی کهگیلویه و بویراحمد تصریح کرد: سرویس کاردیولوژی یا قلبی در سامانه با 93 بیمار اعزامی در رتبه دوم قرار دارد.وی علت عمومی 180 بیمار اعزامی از مجموع بیماران 6 ماهه نخست سال جاری را کمبود بخش تخصصی دانست.پوران فرد ابراز داشت: 81 مورد بیمار دیگر نیز به علت نداشتن تجهیزات و امکانات لازم اعزام شده است.وی گفت: بیشترین بیماران اعزامی با 151 مورد در شش ماه اول امسال در بیمارستان نمازی شیراز پذیرش شدند.مرکز مراقبت پایش بیماران (mcmc) از دی ماه سال 96 در مرکز مدیریت حوادث دانشگاه علوم پزشکی یاسوج آغاز بکار کرد.از زمان افتتاح تا پایان شهریور ماه سال ‌جاری 911 بیمار در این سامانه به ثبت رسیده که در مجموع 627 بیمار به بیمارستان‌ های همجوار ازجمله شیراز، خوزستان و اهواز اعزام شده اند.مرکز پایش مراقبت های درمانی یک مرکز شبانه روزی برای پایش نحوه ارائه خدمات درمانی به منظور اصلاح فرآیند ها و مداخله ای موثر است.هدف کلی این مرکز ساماندهی پایش و نظارت بر ارائه خدمات درمانی، از طریق ارتباط موثر و اثربخش، تسریع در ارائه خدمات، ارتقاء کیفیت خدمات، اصلاح فرآیندها و مدیریت یکپارچه است.این مرکز هم اکنون با سه نیروی ثابت و 9 کارشناس ستادی و سه دکتر عمومی در مرکز فوریت های پزشکی استان در در حال انجام خدمت رسانی هستند.9868/1662            "}