{"onTitr":"","titr":" گروگانگیری در مشهد خنثی شد","describe":" مشهد- ایرنا- معاون سیاسی امنیتی دادستان مرکز خراسان رضوی گفت: گروگانگیری در مشهد با تلاش پلیس و نیروهای قضایی با رهایی گروگانها ختم به خیر شد.", "text":"قاضی حسن حیدری روز شنبه در گفت و گو با خبرنگار ایرنا افزود: فردی ساعت 2:30 بامداد امروز با رفتن به منزل خواهرش اقدام به مصرف ماده مخدر شیشه کرده اما مورد اعتراض خواهر و همسر خواهرش می گیرد. فرد متوهم به خواهر همسرش حمله کرده وی را با دو ضربه چاقو مجروح می کند.وی گفت: در پی سر و صدای ایجاد شده موضوع توسط همسایگان به پلیس 110 اطلاع داده می شود و این فرد خواهر باردار و خواهرزاده اش را به گروگان می گیرد.معاون دادستان مرکز خراسان رضوی افزود: بلافاصله مقام قضایی، اورژانس اجتماعی، ماموران منطقه انتظامی مشهد و اداره جنایی پلیس در محل حضور یافتند و با قدام به موقع ماموران گروگانها به سلامت از چنگ این فرد رها شدند و گروگانگیر نیز تسلیم شد.وی گفت: این عملیات تا ساعت چهار و نیم  به طول انجامید و فرد مجروح نیز به بیمارستان هاشمی نژاد منتقل شد.7505/1858            "}