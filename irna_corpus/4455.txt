{"onTitr":"","titr":" خسارت بیش از 19 میلیارد ریالی بارندگی به شهرستان قائمشهر","describe":" ساری – ایرنا – فرماندار شهرستان قائمشهر گفت: براساس برآورد اولیه، بارندگی شدید همراه با رعد و برق روز جمعه ( سیزدهم مهرماه ) یک میلیارد و 923 میلیون تومان به این شهرستان خسارت وارد کرد.", "text":"به گزارش خبرنگار ایرنا، بارش شدید باران که از عصر روز جمعه  در مازندران شروع شد و تا ظهر شنبه ادامه داشت،باعث بروز خسارت هایی به بخش های مختلف در مازندران  از جمله شهرستان قائمشهر شد.مهدی محمدی روز دوشنبه در  گفت و گو با خبرنگار ایرنا ، گفت: این آسیب  مربوط به بخش های مختلف زیربنایی، تاسیسات برق رسانی، راه های ارتباطی شهر ارطه و شهرستان قائمشهر بوده است.وی میزان خسارت براورد شده از سوی شهرداری این شهرستان را 730 میلیون تومان اعلام کرد و افزود: این خسارت مربوط به معابر، جوی آب و زیرگذر ها بوده است.فرماندار شهرستان قائمشهر گفت: همچنین شدت باران به مجموعه تاسیسات برق رسانی این شهرستان به مبلغ 343میلیون تومان خسارت وارد کرد.محمدی میزان خسارتی که به راه های این شهرستان وارد شد را 500 میلیون تومان اعلام کرد و افزود : این خسارت مربوط به سردهنه ها و پل های ارتباطی بوده است.وی میزان خسارتی که از سوی شهرداری ارطه به این نهاد اعلام شد را 350 میلیون تومان اعلام کرد.در شهرستان قائمشهر 19 مورد تخلیه آب گرفتگی منازل و 60 کیلوگرم نایلون توسط امداد گران هلال احمر هم بین شهروندان توزیع شد.7334/1899            "}