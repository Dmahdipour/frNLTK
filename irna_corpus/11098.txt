{"onTitr":" با حضور معاون مناطق محروم رئیس جمهوری،    ","titr":" چند طرح اشتغالزایی روستایی درقم به بهره برداری رسید","describe":" قم - ایرنا - چند طرح صنعتی و کشاورزی روستایی در قالب طرح های رونق تولید و محرومیت زدایی توسط معاون توسعه روستایی و مناطق محروم ریاست جمهوری روز سه شنبه درقم به بهره برداری رسید.", "text":"به گزارش ایرنا، سید ابوالفضل رضوی در سفر به قم، سه پروژه صنعتی و کشاورزی را در روستاهای این استان به بهره برداری رساند و با حضور درچند شرکت در ناحیه های صنعتی روستایی سیرو و طغرود مشکلات این واحدهای صنعتی را با حضور استاندار قم مورد بررسی قرار داد.** فاز اول شرکت سینا پلیمر سلامت، تولید کننده لوله خون گیری تحت خلاء با هدف تولید نسل جدید کالای پزشکی و آزمایشگاهی درزمینی به وسعت یک هزار مترمربع درناحیه صنعتی سیرو قم با حضور معاون توسعه روستایی و مناطق محروم ریاست جمهوری افتتاح شد. این فاز ظرفیت تولید پنج میلیون قطعه انواع لوله های خونگیری تحت خلاء را دارد.نیاز سالانه کشور به این محصول دانش بنیان 200 میلیون قطعه است و تنها 50 میلیون قطعه در داخل کشور تولید می شود که با بهره برداری از فاز توسعه ای این شرکت 40 میلیون قطعه از نیاز سالانه کشور برطرف می شود.استفاده از فناوری های مدرن داخلی برای ساخت این دستگاه در فاز نخست موجب صرفه جویی یک میلیون و250 هزار یورویی و در فاز توسعه ای صرفه جویی 4 میلیون و 500 هزار یورویی را برای کشور خواهد داشت.نیاز کشور در سال 1400،  400 میلیون قطعه است که با توجه به بازار بزرگ کشورهای همسایه این سرمایه گذاری می تواند با تامین تسهیلات برای اجرای فازهای توسعه ای علاوه بر نیاز استان، به کشورهای منطقه نیز صادر شود که معاون توسعه روستایی و مناطق محروم ریاست جمهوری دراین افتتاحیه قول تامین تسهیلات مورد نیاز این واحد تولیدی را داد.** افتتاح سایت فراوری پسته سبز به وسعت 12 هزار مترمربع شامل تاسیسات، سوله و خط کامل فرآوری ظرفیت تولید سالانه 500 تن پسته خشک از دیگر برنامه های سفر رضوی به قم بود. این طرح با اعتبار 22 میلیارد ریال با مشارکت بانک سینا، بنیاد علوی و معاونت توسعه روستایی مناطق محروم کشور برای 11 تن به صورت مستقیم ایجاد اشتغال کرده است.شرکت کشت و صنعت آب شیرین وابسته به شرکت ایثار فجر متعلق به 17 هزار ایثارگر، رزمنده و جانباز از سراسر کشور در سال 1376 در جاده قدیم قم کاشان اقدام به احداث 600 هکتار باغات پسته، انگور، گل محمدی و سایر محصولات زراعی نمود.**  فاز توسعه تولید و بسته بندی انواع شیرینی جات شامل گز، سوهان و سوهان عسلی دیگر پروژه ای بود که در توسط معاون مناطق محروم ریاست جمهوری افتتاح شد. این شرکت که در ناحیه صنعتی سیرو درسال 95 به بهره برداری رسیده بود با دریافت 7 میلیارد ریال تسهیلات محرومیت زدایی مناطق روستایی تاکنون زمینه اشتغال 15 تن را فراهم کرده است. با افتتاح فاز جدید این شرکت برای 8 تن اشتغال جدید ایجاد شد.** بازدید از صنایع غذایی اسطوری از دیگر برنامه های رضوی در قم بود. این شرکت در زمینه تولید، فراوری و بسته بندی محصولات غذایی پر مصرف شامل سبزیجات خشک و تازه، ادویه جات و حبوبات از سال 1394 در ناحیه صنعتی امید در منطقه لنگرود قم فعالیت خود را آغاز کرده است. این شرکت اولین و بزرگترین تولید کننده اختصاصی انواع سیزیجات خشک ساده و ترکیبی و همچنین صیفی جات دراستان است. شرکت به دلیل نوسانات نرخ ارز و ناتوانی در پرداخت اقساط دریافتی درخواست تنفس یکساله را داشت که با موافقت معاون ریاست جمهوری مواجه شد.بازدید از شرکت تولید روغن کنجد و فراوری محصولات جانبی کنجد از دیگر برنامه های معاون مناطق روستایی ریاست جمهوری در قم بود. این شرکت که سابقه طولانی درتولید دارد و هم اکنون برای 35 تن شغل ایجاد کرده است برای دریافت تسهیلات به منظور اجرای فاز توسعه ای این کارخانه با مشکل مواجه بود که معاون مناطق محروم ریاست جمهوری  قول مساعد برای حل مشکل را داد.بازدید از روند ساخت شرکت طراحی و ساخت ماکت زیره کفش در ناحیه صنعتی طغرود از دیگر بازدیدهای رضوی در سفر به قم بود. مشکل تسهیلات این شرکت دانش بنیان در این بازدید بررسی و مقرر شد تا بانک سینا حداکثر همکاری را با این شرکت داشته باشد.همچنین معاون مناطق روستایی ریاست جمهوری در سفر یک روزه خود به قم عصر امروز نیز با کارآفرینان این استان دیدار و مشکلات واحدهای تولیدی استان را بررسی خواهد کرد.7404/ 6133/            "}