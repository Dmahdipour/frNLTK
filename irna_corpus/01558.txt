{"onTitr":"","titr":" اعضای تیم ملی فوتبال به علی کریمی تبریک گفتند","describe":" تهران- ایرنا- اعضای تیم ملی فوتبال انتخاب علی کریمی به عنوان بهترین بازیکن خط میانی ادوار جام ملت های آسیا را به وی تبریک گفتند.", "text":"به گزارش ایرنا از فدراسیون فوتبال، اعضای تیم ملی فوتبال ایران انتخاب قاطع علی کریمی به عنوان بهترین بازیکن خط میانی تاریخ جام ملت های آسیا را تبریک گفتند.کنفدراسیون فوتبال آسیا هفته گذشته 9 نفر از بازیکنان خط میانی تاریخ فوتبال آسیا را برای انتخاب بهترین هافبک این مسابقات با رای مردم معرفی کرد که علی کریمی با بالاترین رای به عنوان بهترین هافبک تاریخ این مسابقات انتخاب شد.اعضای تیم ملی فوتبال ضمن تبریک به حق و شایسته علی کریمی که نه تنها به عنوان بهترین مهاجم این مسابقات انتخاب شده بلکه افتخار فوتبال کشور نیز است، سلامت، سربلندی و تداوم موفقیت ها را برای او آرزو کردند.نظرسنجی کنفدراسیون فوتبال آسیا در آستانه جام ملت‌ها قاره کهن در سال 2019 در کشور امارات صورت گرفته است.در این نظر سنجی کیم جو سونگ (کره جنوبی)، شونسوکه ناکامورا (ژاپن)، هری کیول (استرالیا)، کی سوکه هوندا (ژاپن)، فهد الحریفی (عربستان)، نشاط اکرم (عراق)، کو جا چئول (کره جنوبی) و سرور جپارف (ازبکستان) نامزدهایی بودند که در رقابت با کریمی کاربران می‌توانستند به آنها رای بدهند.بر اساس نظر کاربران سایت کنفدراسیون فوتبال آسیا (AFC) علی کریمی بازیکن اسبق تیم ملی فوتبال ایران به عنوان بهترین هافبک تاریخ جام ملت های آسیا انتخاب شد.ورزشی **1528 **9129            "}