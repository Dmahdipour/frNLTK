{"onTitr":"","titr":" گروکشی سناتور آمریکایی","describe":" تهران - ایرنا - سناتور آمریکایی گفت که اگر تهران خواستار دسترسی به قطعات و تجهیزات هواپیماهای مسافری است، باید از ناوگان (هواپیمایی) داخلی خود برای انتقال نیرو به سوریه استفاده نکند.", "text":"به گزارش چهارشنبه شب ایرنا، «تام کاتن» سناتور آمریکایی که به حمایت از سیاست های ضد ایرانی کاخ سفید مشهور است، در پیامی توئیتری از خروج واشنگتن از عهدنامه مودت 1955 میان دو کشور استقبال کرد.وی در این پیام نوشت: اگر تهران خواستار دسترسی به قطعات و تجهیزات هواپیماهای مسافری است، باید از ناوگان (هواپیمایی) داخلی خود برای حمل مسافران غیرنظامی و نه انتقال مهمات و نیرو برای حمایت از متحدان خود در سوریه استفاده کند.کاتن افزود: شکایت ایران (به دادگاه بین المللی دادگستری) بی پایه است و من تصمیم پمپئو برای خارج کردن ایالات متحده از چنان توافق تاریخ گذشته ای را تحسین می کنم.مایک پمپئو وزیر خارجه آمریکا امروز چهارشنبه در کنفرانس خبری غیر مترقبه حضور یافته و خروج کشورش از پیمان مودت 1955 با ایران را اعلام کرد.پمپئو گفت: ایران یک مورد بی ربط را به دادگاه لاهه برد در حالی که تحریم ها را اعاده کرده بودیم، ایران تلاش کرده است در حق حاکمیت آمریکا دخالت کند تا بتواند به منافع خود دست یابد.محمد جواد ظریف وزیر امور خارجه با تاکید بر اینکه امروز هم آمریکا از یک عهدنامه دو جانبه با ایران پس از این که دیوان بین المللی دادگستری دستور داد به نقض آن عهد نامه «تحریم ایران» خاتمه دهد، خارج شد، تاکید کرد: رژیم آمریکا قانون شکن است.به گزارش ایرنا، قضات دیوان لاهه روز چهارشنبه به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی،بشردوستانه و هوایی آمریکا علیه ایران دادند.قضات دیوان بین المللی کیفری لاهه در قرائت رای خود اعلام کردند، دیوان دریافته است که برخی از تحریم های ضد ایرانی آمریکا مرتبط با برخی از حقوق و تعهدات طرفین در معاهده مودت است. آنان افزودند: دیوان دریافته که تحریم های آمریکا خسارت اقتصادی به ایران به خصوص در صنعت هوانوردی وارد کرده و به دلیل تحریم ها تهیه غذا و دارو دشوار تر شده و بانک ها مشغول خارج کردن دارایی خود از کسب و کارهای ایران هستند.شبد**9416**1379            "}