{"onTitr":" معاون استاندار خوزستان:    ","titr":" شورای تامین تصمیمات لازم برای امنیت رژه اهواز را گرفته بود","describe":" اهواز- ایرنا- معاون امنیتی انتظامی استانداری خوزستان گفت: شورای تامین این استان به ریاست استاندار تصمیمات لازم  برای برقراری امنیت رژه نیروهای مسلح  اهواز در 31شهریور ماه را اتخاذ کرده بود.", "text":"قدرت اله دهقان روز یکشنبه در گفت و گوی اختصاصی با خبرنگار ایرنا اظهار داشت: شورای تامین استان خوزستان بنا به وظایف ذاتی خود در 27 شهریور ماه 97 با حضور تمام اعضای اصلی خود برای برقراری نظم و امنیت رژه نیروهای مسلح در 31 شهریور ماه تشکیل جلسه داده بود.وی اضافه کرد: به طور قطع اگر پیش بینی لازم در جهت انجام بهتر تصمیمات این شورا در روز رژه نیروهای مسلح اجرایی می شد چه بسا ممکن بود تلفات کمتری داشتیم یا حادثه تلخ تروریستی در روز 31 شهریور ماه رخ نمی داد.معاون امنیتی استانداری خوزستان گفت: شورای تامین در جایگاه تصمیم گیری است و اجرای تصمیمات آن به عهده سازمانها و ارگانهای مشخص است و این شورا هیچگونه وظیفه اجرائی را به عهده ندارد.وی گفت: در این شورا متناسب با موضوعات مطرح در هر جلسه تصمیم گیری می شود که در این نشست نیز موضوع رژه نیروهای مسلح در روز 31 شهریور ماه مطرح و تصمیمات لازم نیز اتخاذ شده بود.وی گفت: نشست شورای تامین استان در 27 شهریور ماه با موضوع تامین امنیت رژه و نیز تامین امنیت مراسم تاسوعا و عاشورای حسینی با توجه به حساسیتها و تهدیدات موجود به مدت 2.5 ساعت با حضور همه اعضای شورای تامین برگزار و تدابیر لازم نیز اندیشیده شد که متاسفانه تصمیمات آن به طور کامل عمل نشد.وی گفت: در بازرسیهای تیمهای مجرب وزارت کشور ، نیروهای مسلح و دستگاههای امنیتی کشور این ادعا ثابت شد و خوشبختانه با ارائه مستندات موجود مشخص شد که شورای تامین استان به درستی تصمیمات را اتخاذ کرده است. وی با اشاره به وظایف ذاتی شورای تامین بیان کرد: شورای تامین یک نهاد حقوقی و راهبردی است و وظیفه اجرایی ندارد و تنها در مقام تصمیم است اما تصمیمات آن هم لازم الاجراست.وی گفت: در دبیرخانه شورای تامین استان با مدیریت خوب استاندار و همچنین حساسیت های روزانه و لحظه ای وزارت کشور و معاونت امنیتی و انتظامی وزارت خانه ، متوجه این نکته بوده و هستیم که در حوزه مصوبات رعایت تمامی نکاتی که در شرح وظیفه ما وجود دارد مغفول نماند .دهقان افزود: بعد از وقوع این حادثه با حضور هیات های اعزامی از شورای امنیت کشور و تیم مجرب کارشناسان اعزامی ستاد کل نیروهای مسلح و دستگاه های بازرسی در حوزه بازرسی نیروهای مسلح، همه مدارک و مستندات مورد ملاحظه و بازرسی قرار گرفت.معاون امنیتی و انتظامی استانداری خوزستان ادامه داد: نکته مهم تر اینکه همزمان با برگزاری رژه نیروهای مسلح در اهواز در سایر شهرستان ها از جمله دزفول که نیروهای ارتش جمهوری اسلامی حضور دارند برگزار شد و کلیه ابلاغیه های صادره به همه فرمانداری ها ارسال شد و در فرمانداری اهواز و شورای تامین استان نیز مصوبات دقیق و به موقع و نکات ظریفی مورد بررسی قرار گرفت که به همه نهادهای ذیربط ابلاغ شد.وی گفت: در کمیته های زیر مجموعه حتی قبل از تشکیل شورای تامین در تاریخ  27 شهریور به شکل اختصاصی انجام رژه و تفکیک وظایف و انجام آن ها گوشزد و مورد تاکید قرار گرفته است.دهقان بیان کرد: بر اساس بررسی متخصصان و تیمهای مجرب ملی مشخص شد که کمترین قصوری در زمینه تصمیم گیری برای تامین امنیت رژه نیروهای مسلح  در اهواز متوجه شورای تامین استان نیست.وی گفت: برخی افراد با هدف دلسوزی ممکن است احساساتی شوند و مطالبی را که در این زمینه صحیح نیست را بیان کنند که ضمن احترام به این افراد باید اذعان کرد که طرح مسائل غیر صحیح در ارتباط با حادثه تروریستی تنها باعث تفرقه و دلسرد شدن مردم خواهد شد.معاون امنیتی و انتظامی استانداری خوزستان گفت: نباید اجازه دهیم در کنار ترور فیزیکی که در 31 شهریور ماه سالجاری توسط یک عده افراد تروریست رخ داد  اکنون ترور روانی و اخلاقی شکل بگیرد.وی ضمن ابراز تاسف از حادثه تروریستی 31 شهریور ماه در اهواز و عرض تسلیت به خانواده های شهدا و مردم خوزستان بیان کرد: نباید صحبت های بی قاعده و بدون اطلاع و بدون مبنا گفته شود و تنها اجازه دهیم مسئولانی که جزئیات این حوادث را مطلع بوده و مسئولیت در این زمینه دارند مطالب را اعلام نمایند.دهقان افزود: ثمره خون شهدا این است که مبانی و اخلاق اسلامی در جامعه گسترده شود.معاون امنیتی و انتظامی استانداری خوزستان اظهار داشت: خواست دشمنان تفرقه انداختن بین مردم است بنابر این ضرورت دارد با حساسیت بیشتری به دنبال ایجاد اتحاد و یکپارچگی در جامعه باشیم.وی با اشاره به اینکه نباید احساس جدایی بین مردم که از اهداف دشمنان این نظام است ایجاد شود بیان کرد: باید با همدلی و همزبانی مانع چنین اتفاقاتی در آینده شویم.معاون امنیتی و انتظامی استانداری خوزستان با اشاره به اینکه برخی با صحبت هایی که در عرصه ها و مکان های مختلف انجام می دهند قصد تفرقه افکنی در جامعه را دارند افزود: باید برای اظهار نظر در خصوص این حادثه از ابعاد مختلف آن مطلع باشیم.** لازمه حساسیت بیشتر در حوزه امنیتی خوزستانمعاون امنیتی و انتظامی استانداری خوزستان  در عین حال بیان کرد: اینکه شورای تامین به مسئولیت خود در برگزاری بدون نقص رژه نیروهای مسلح در اهواز به خوبی عمل کرده است و اشکالی بر آن وارد نیست  به آن معنی نیست که به دنبال رفع کمبودها و نواقص امنیتی در استان  نباشیم .دهقان ادامه داد : البته این موضوع باید در بخشهای فرهنگی و اجتماعی نیز توسط کارشناسان بررسی و آسیب شناسی شود.معاون امنیتی و انتظامی استانداری خوزستان افزود: از سویی دیگر این نکته بسیار مهم را یادآوری می کنم که امنیت استان با وجود این حادثه و حوادث دیگر که در سال های گذشته رخ داده است در حد بالائی است و توان نیروهای امنیتی ، انتظامی و نظامی استان در  اوج اقتدار است. پنج فرد تروریست در 31 شهریورماه امسال در روز آغاز هفته دفاع مقدس به مراسم رژه نیروهای مسلح در اهواز حمله مسلحانه  کرده که در جریان این حمله  24 نفر از مردم خوزستان  از جکله یک کودک شهید و 68 نفر مجروح شدند.7158/6064            "}