{"onTitr":" سخنگوی کمیسیون حقوقی مجلس:    ","titr":" کلیات طرح حمایت از مالکیت صنعتی تصویب شد","describe":" تهران- ایرنا- سخنگوی کمیسیون قضایی و حقوقی مجلس شورای اسلامی از تصویب کلیات طرح حمایت از مالکیت صنعتی در جلسه امروز این کمیسیون خبر داد.", "text":"به گزارش ایرنا، حسن نوروزی در تشریح نشست امروز یکشنبه کمیسیون قضایی و حقوقی مجلس، گفت: در نشست امروز طرح حمایت از مالکیت صنعتی (ثبت اختراعات طرح های صنعتی و علائم تجاری)، پس از استماع نظرات کارشناسان وزارت صنعت، معدن و تجارت، معاونت علمی و فناوری رییس جمهوری، وزارت دفاع، سازمان ثبت اسناد، کارشناسان مرکز پژوهش های مجلس، و نمایندگان موافق و مخالف، بررسی و کلیات آن به تصویب رسید.**تقویت نظام مالکیت فکری با هدف توسعه پایدار و رشد اقتصادی کشورنماینده مردم بهارستان و رباط کریم در مجلس شورای اسلامی، با اشاره به اینکه در جلسات آتی درباره جزییات این طرح بحث خواهد شد، افزود: این طرح شامل 154 ماده و 9 فصل است، البته باید تاکید کرد که یکی از الزامات توسعه دانش و فناوری، توجه به سرمایه های فکری در کنار سرمایه های فیزیکی و فراهم کردن زیرساخت های حقوقی حمایت از آن است، بنابراین تقویت نظام مالکیت فکری و به خصوص مالکیت صنعتی می تواند موجبات توسعه پایدار و نیز رشد اقتصادی کشور را فراهم آورد.**ضرورت ایجاد نظام حمایتی داخلی همتراز با قوانین روز و بین المللی درمالکیت صنعتینوروزی تصریح کرد: حمایت صحیح از مالکیت صنعتی زمینه ساز ظهور خلاقیت و نوآوری است و بروز خلاقیت و نوآوری به تبع خود پیشرفت علمی، صنعتی و اقتصادی را به همراه دارد، لذا مالکیت صنعتی اگر به شکل صحیحی صورت نگیرد؛ نه تنها آثار مطلوب ذکر شده را در پی نخواهد داشت، بلکه موجب پیدایش انحصار، کاهش خلاقیت و جلوگیری از ورود تکنولوژی به کشور نیز خواهد شد، بنابراین لازم است قانون جامعی در این حوزه به تصویب برسد، به گونه ای که نظام حمایتی داخلی همتراز با قوانین روز و قوانین بین المللی به وجود آید.**تمدید مهلت اجرای آزمایشی قانون مالکیت صنعتیاین نماینده مردم در مجلس دهم، یادآور شد: قانون ثبت اختراعات، طرح های صنعتی و علائم تجاری به عنوان یکی از قوانین اصلی حمایت از مالکیت صنعتی در نظام حقوقی کشور در سال 86 به صورت آزمایشی به تصویب رسید، البته مهلت اجرای آزمایشی آن نیز چند نوبت تمدید گردیده است؛ اما به دلیل وجود برخی خلاء ها و مشکلات طرح جدیدی برای رفع مشکلات آن در دستور کار قرار گرفته است.به گزارش خانه ملت، سخنگوی کمیسیون قضایی و حقوقی مجلس، با اشاره به اینکه در این طرح به مواردی از جمله اختراعات، حق تقاضای ثبت اختراع، شرایط اختراع، بررسی و احراز شرایط اختراع، روش اعلامی، روش تحقیقی، جنبه های مادی حقوق ناشی از اختراع و جنبه های معنوی حقوق ناشی از اختراع اشاره شده است، افزود: امیدواریم جزییات این طرح با دقت بیشتری مورد بررسی قرار گیرد.سیام*3061*1535            "}