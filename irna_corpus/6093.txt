{"onTitr":"","titr":" جوانان فوتسال ایران بدنبال افتخارآفرینی در المپیک آرژانتین","describe":" تهران - ایرنا - بازیهای المپیک جوانان از روز شنبه در شهر بوینس آیرس کشور آرژانتین آغاز شد و فوتسالیست های ایران برای درخشش در این بازیها آماده رویارویی با تیم جزایر سلیمان هستند.", "text":"به گزارش ایرنا، سومین دوره بازی های المپیک جوانان از روز شنبه 14 مهر ماه با حضور 206 کشور در 21 رشته آغاز شده است و از ایران (15 ورزشکار دختر و 34 پسر) از 17 فدراسیون به این رویداد جهانی اعزام شده اند.در گروه بندی رقابت های فوتسال نیز10 تیم در 2 گروه حضور دارند که در گروه نخست تیم های آرژانتین، مصر، عراق، پاناما و اسلوواکی هم گروه هستند و در گروه دوم تیم های ایران، برزیل، روسیه و کاستاریکا به مصاف هم می روند.فوتسالیست های جوان ایران در نخستین دیدار خود از ساعت 2و 30 دقیقه بامداد روز دوشنبه مقابل جزایر سلیمان صف آرایی می کنند.«علی صانعی» امروز یکشنبه در گفت و گویی که فدراسیون فوتبال منتشر کرده است، درباره دیدار با تیم جزایر سلیمان گفت: وضعیت ملی پوشان مطلوب است و سه روز در محل بازیها تمرین کردیم و تمام تمرکز کادر فنی و اعضای تیم شروع مناسب در نخستین دیدار است. وی گفت: البته همیشه دیدار نخست سخت است ولی با توجه به گروهی که در آن قرار داریم باید بهترین نمایش را ارائه دهیم.سرمربی تیم فوتسال جوانان ایران در خصوص وضعیت اسکان گفت: دو روز اول بازیکنان و کادر فنی در یک محل حضور داشتند و به صورت تیمی تردد می کردیم. اما پس از هماهنگی های لازم اتاق کادرفنی از بازیکنان جدا شد و اکنون در شرایط مطلوبی هستیم. البته دهکده بازیها بسیار شلوغ است و چون نمی توان از دهکده خارج شد، این موضوع کار تیم ها را کمی دشوار می کند.همچنین «داوود پرهیزکار» سرپرست تیم فوتسال جوانان گفت: تیم فوتسال ایران بعد از برگزاری 48 اردوی مستمر به همراه چهار بازی تدارکاتی خارجی و بازیهای مختلف داخلی و سپری کردن تمرینات مداوم، اکنون در آرژانتین به سر می برد تا بتواند بهترین عملکرد را به نمایش بگذارد.وی گفت: از بین 650 بازیکن دعوت شده، 10 بازیکن از برترین ها به نمایندگی فوتسال جوانان در این بازیها حضور دارند که امیدواریم در دیدار نخست مقابل جزایر سلیمان موفق شویم. البته کار سختی  پیش رو داریم، اما از هیچ تلاشی برای موفقیت دریغ نمی کنیم.برنامه زمان بندی مسابقات تیم فوتسال جوانان ایران به این شرح است:دوشنبه 16 مهر، ایران - جزایر سلیمان ساعت 2 و 30 دقیقه بامدادپنجشنبه 19 مهر، ایران - برزیل ساعت 30 دقیقه بامدادشنبه 21 مهر، ایران - روسیه ساعت 30 دقیقه بامدادیکشنبه 22 مهر، کاستاریکا - ایران ساعت 30 دقیقه بامدادسه شنبه 24 مهر مرحله نیمه نهاییپنجشنبه 26 مهر بازی رده بندی و فینالسجاد عادلی پور و سجادسرباز از خراسان رضوی، رضا تمیزی و علیرضا صدیق از استان مرکزی، رضا قنبری از مازندران، سالار آقاپور از آذربایجان شرقی، بلال اسماعیلی از آذربایجان غربی، مهدی مهدیخانی از اصفهان، فرهاد ابراهیمی از خوزستان و مهدی علیزاده از ایلام نفراتی هستند که به این دوره از بازیها اعزام شده اند. همچنین در کاروان اعزامی ایران به بازیهای المپیک جوانان رشته های زیر اعزام شده اند:شمشیربازی (یک پسر)، وزنه برداری (2 پسر)، تنیس روی میز (یک پسر)، دوومیدانی (سه پسر)، سوارکاری (یک پسر)، ژیمناستیک (یک پسر)، تیراندازی (2 پسر)، فوتسال ( تیم 10 نفره)، بوکس (یک پسر)، شنا (یک پسر)، کشتی آزاد (2 پسر)، کشتی فرنگی (2 پسر)، کاراته (سه دختر و 2 پسر)، تکواندو (3 دختر و سه پسر)، جودو (یک دختر و یک پسر)، تیرو کمان (یک دختر و یک پسر)، قایقرانی (2 دختر و یک پسر) و بسکتبال سه بر سه (چهار دختر).این بازیها در مجموعه های ورزشی «گرین پارک»، «اربن پارک»، «تکنوپلیس پارک» و «مرکز المپیک جوانان» برگزار و تیراندازی نخستین رشته‌ای است که در آن مدال توزیع می‌شود. جوانان ایران در دومین دوره این بازی ها در چین با سه طلا و سه برنز در 13 رشته ورزشی در جایگاه 24 ایستاد و در نخستین دوره حضور در المپیک 2010 سنگاپور هم با پنج مدال جایگاه 26 را به خود اختصاص داد.بازی های المپیک جوانان 26 مهرماه به پایان می رسد.ورزشی**9029**1584            "}