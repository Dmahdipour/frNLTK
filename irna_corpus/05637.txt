{"onTitr":"","titr":" عشایر شاهرود 600تن گوشت قرمز تولید می کنند","describe":" شاهرود – ایرنا - رئیس اداره امور عشایری شاهرود گفت: عشایر این شهرستان با وجود خشکسالی های پی درپی ، سالانه 600تن گوشت قرمز تولید می کنند.", "text":"رضا نقی زاده روز یکشنبه در گفت و گو با خبرنگار ایرنا افزود: براساس سرشماری سال 1387 تعداد 564 خانوار عشایر با جمعیت 2 هزار و 876 نفر درمناطق عشایری این شهرستان مشغول فعالیت هستند.وی با اشاره به اینکه در حال حاضر 635 خانوار با جمعیت 2 هزار و 965 نفر با دفترچه عشایری از خدمات این اداره بهرمند می شوند ، تاکید کرد: عشایر شهرستان شاهرود در تولید گوشت قرمز رتبه دوم استان سمنان را به خود اختصاص  داده اند. رئیس اداره امور عشایری شهرستان شاهرود گفت: باتوجه به خشکسالی های مداوم و اهمیت  اشتغال پایدار برای عشایر ، برنامه ریزی های برای تنوع معیشت آنان انجام شده است.نقی زاده تاکید کرد: این برنامه ها با توجه به ظرفیت حوزه گردشگری در مناطق عشایری ، گیاهان دارویی و کشاورزی برای اشتغال پایدار عشایر در کنار دامداری هدف گذاری شده است.وی گفت: با وجود محدودیت های اعتباری در دولت تدبیر و امید خدمات خوبی در حوزه عشایری انجام شده است .  نقی زاده ادامه داد:از ابتدای کار دولت تدبیر و امید تاکنون 46 طرح با 9میلیاردو500میلیون ریال اعتبار در زمینه های تامین آب ، سوخت رسانی و آموزش و ترویج انجام شده است. وی با بیان اینکه عشایر شاهرود سالانه 650 تن شیر تولید می کنند ، افزود: 10 درصد از شیرهای تولیدی به مصرف خود عشایر می رسد و ما بقی در بازار به فروش می رسد.نقی زاده با بیان این که زنان عشایر شاهرود 13نوع دست بافته تولید می کنند ، افزود: این امر موجب شده رتبه دوم دست بافته های استان سمنان به آنان تعلق بگیرد .  رئیس اداره امور عشایری شهرستان شاهرود گفت: در هفته دولت سال جاری 16 طرح عمرانی عشایری با اعتبار 2میلیاردو 270میلیون ریال به بهره برداری رسید.وی ادامه داد: از ابتدای فعالیت دولت تدبیر و امید 6 هزارتن جو برای تغذیه دام عشایر توزیع شده است .  خشکسالی های 15 سال گذشته موجب شده تا برخی عشایر از کار دامداری دست کشیده و به فکر مشاغل دیگر باشند. بنابه گفته مسوولان امر ، تا کنون حدود 40 درصد عشایر رضا آباد خارتوران بیارجمند دامداری را رها کرده و از این منطقه کوچ نموده اند . فقر مراتع ، تک شغلی بودن و اتکای زندگی مردم منطقه به شغل دامداری سنتی مبتنی بر کوچ ، نداشتن توانایی مالی در نگهداری دام ها موجب شده تا این گروه از عشایر به سبزوار، شاهرود، داورزن و کلاته مزینان مهاجرت کنند. به همین خاطر جمعیت عشایر طایفه چوداری رضاآباد از 120 خانوار در سال 87 به 70 خانوار کاهش یافته است.  با این همه اداره امور عشایری اقدامات زیادی را  برای تداوم فعالیت عشایر انجام می دهد ، احیای قنات ها، توزیع علوفه ، راه اندازی بازار فروش دست بافته های عشایر و ارائه تسهیلات از آن جمله اند. جامعه عشایری کشور هر 10 سال یکبار سرشماری می شوند. چهارمین سرشماری عشایر قرار است امسال با سه ویژگی ساختار قبیله ای و طایفه ای، اتکای معیشت به دامداری و شیوه زندگی مبتنی بر کوچ انجام شود.جمعیت عشایر شهرستان شاهرود بر اساس سرشماری سال 87، 2 هزار و 965 تن است. 9 طایفه عشایری شهرستان دارای 141 هزار و 225 راس دام سبک، بیش از یک هزار راس دام سنگین و یکهزار و 709 نفر شتر هستند.عشایر شاهرود، با تولید 2 هزار و 84 متر مربع دست بافته ، 21.1 درصد از تولید صنایع دستی استان سمنان را به خود اختصاص داده اند. 15 مهرماه به روز روستا و عشایر نامگذاری شده است .7358/6167            "}