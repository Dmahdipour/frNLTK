{"onTitr":"","titr":" تصادف در آزادراه زنجان - تبریز، یک کشته برجا گذاشت","describe":" زنجان - ایرنا - جانشین پلیس راه استان زنجان گفت: خستگی و خواب آلودگی راننده یک دستگاه تریلر منجر به فوت راننده وانت نیسان شد.", "text":"سرهنگ محمدعلی عظیمی در گفت و گو با خبرنگار ایرنا افزود: این حادثه رانندگی ساعت 5:30 بامداد امروز /یکشنبه 15 مهر/ در آزادراه زنجان - تبریز اتفاق افتاد.وی اظهار داشت: این سانحه رانندگی در خط شمالی و کیلومتر 73 آزادراه رخ داد و بر اثر شدت برخورد تریلر، خودروی وانت نیسان از کنترل راننده خارج و از مسیر نیز منحرف شد.عظیمی ادامه داد: حوالی ساعت 4:30 بامداد امروز نیز یک دستگاه اتوبوس مسافربری در کیلومتر 10 آزادراه زنجان - تبریز با یک عابر پیاده برخورد که خوشبختانه عابر از این حادثه جان سالم بدر برد.وی افزود: این حادثه نیز به علت بی احتیاطی عابر پیاده و توجه نکردن کافی و دقیق راننده اتوبوس به جلو اتفاق افتاد که مصدوم برای مداوا و درمان به بیمارستان انتقال یافت.به گزارش ایرنا، 6 ماه نخست امسال (ابتدای فروردین تا پایان مرداد) 118 نفر در مسیرهای ارتباطی این استان در سر صحنه تصادف جان باختند که این رقم در مدت مشابه پارسال 94 نفر بود. زنجان پنج هزار و 840 کیلومتر راه ارتباطی دارد که از این میزان، 200 کیلومتر آزادراه، 113 کیلومتر بزرگراه، 342 کیلومتر راه اصلی و 974 کیلومتر راه فرعی است. 6084/6085            "}