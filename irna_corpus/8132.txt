{"onTitr":"","titr":" بازیکنان خاطی لیگ برتر کرج توبیخ شدند","describe":" کرج-ایرنا- رئیس هیات فوتبال البرز گفت: بازیکنان خاطی و عوامل ضرب و جرح داور در لیگ برتر کرج   توبیخ  شدند.", "text":"منصور بیکوردی روزجمعه  در گفت وگو با ایرنا افزود: در دیدار تیم های جاوید حصارک کرج و پرسپولیس ماهدشت، سه نفر از بازیکنان تیم جاوید که نسبت به نتیجه داوری اعتراض داشتند اقدام به ضرب و جرح داور این دیدار کردند.وی اضافه کرد: کمیته انضباطی به همین منظور برگزار شد و بازیکنان خاطی شناسایی و حکم هایی نیز برای آنان صادر شد.بیکوردی گفت: همچنین 2 نفر از دیگر داورهای این دیدار نسبت به این بازیکنان شکایت هایی داشتند که شکایت آنان نیز در دست بررسی است.وی در بخش دیگری از سخنان خود با اشاره به اختلافات پیش آمده بین مسئولان تیم فوتسال مقاومت و سرمربی این تیم اظهار داشت: طی روزهای آینده جلسه مشترکی به همین منظور و با حضور مسئولان و سرمربی باشگاه برگزار و تصمیم گیری نهایی خواهد شد. 250 تیم فوتبال در استان البرز فعال هستند که اکسین البرز به عنوان تنها نماینده این استان در لیگ دسته یک کشور حضور دارد.7414/ 6155            "}