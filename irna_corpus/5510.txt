{"onTitr":"","titr":" 35  شغل برای مددجویان کمیته امداد خمین فراهم شد","describe":" خمین - ایرنا - مسئول امور اشتغال کمیته امداد امام خمینی (ره) خمین گفت: 35 فرصت شغلی با استفاده از تسهیلات پنج میلیارد و 200 میلیون ریالی برای مددجویان این نهاد حمایتی فراهم شد.", "text":"«اسدالله محمود خانی» روز یکشنبه در گفت و گو با ایرنا افزود: این شغل ها با استفاده از تسهیلات 50 تا 200 میلیون ریالی به صورت قرض‌الحسنه در نیمه نخست امسال ایجاد شده است.وی ادامه داد: طرح های خوکفایی امداد اجرا شده در زمینه کشاورزی، دامپروری، صنفی، صنعتی و صنایع دستی هستند.مسئول امور اشتغال کمیته امداد امام خمینی (ره) خمین توضیح داد: 101 پرونده اشتغالزایی امسال در کارگروه اشتغال خمین مصوب و به بانک های عامل برای دریافت تسهیلات به میزان 18 میلیارد ریال معرفی شده است.محمود خانی گفت: 14 میلیارد ریال پرونده آماده دریافت تسهیلات و  فرایند بانکی را می گذراند.وی اظهارداشت: ایجاد اشتغال و خودکفایی مددجویان این شهرستان امسال 40 میلیارد اعتبار مصوب شده که تاکنون 32 میلیارد ریال آن تخصیص یافته است.مسئول امور اشتغال کمیته امداد امام خمینی (ره) خمین گفت: پرداخت تسهیلات توسط 10 بانک عامل انجام می شود که 50 درصد اعتبارات به 2 بانک ملی و ملت ابلاغ شده است. محمود خانی نداشتن ضمانت بانکی را مهمترین مشکل در جذب اعتبارات اشتغالزایی ویژه مددجویان تحت حمایت کمیته امداد امام خمینی (ره) دانست.وی بیان کرد: سختگیری بانک ها در ضمانت نامه بانکی 2 کارمند با شرایط ویژه موجب شده که مددجویان به ویژه روستاییان در یافتن ضامن واجد شرایط با مشکل مواجه شوند.محمود خانی افزود: این مشکل باعث شد سهم قابل توجه ای از اعتبار تخصیص پارسال به دلیل جذب نشدن برگشت داده شود.پنج هزار و 101 خانوار با 9 هزار و 642 نفر مددجو در خمین زیر پوشش خدمات کمیته امداد امام خمینی (ره) خمین قرار دارند.7277/6013/            "}