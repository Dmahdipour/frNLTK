{"onTitr":"","titr":" 43 درصد جرائم در مشهد مربوط به سرقت وسائل خودرو است","describe":" مشهد- ایرنا- فرمانده انتظامی مشهد گفت: 43 درصد از جرائم در این کلانشهر مربوط به سرقت وسائل داخل خودروها و محصول کمبود توقفگاه خودرو در مشهد است.", "text":"سرهنگ علی اکبر آقابیگی روز دوشنبه در نشست شورای اسلامی شهر مشهد افزود: برخی هتلها، منازل مسکونی و مجتمعهای مختلف فاقد توقفگاه خودرو هستند و همین کمبود منجر به افزایش آمار سرقت خودرو می شود.وی ادامه داد: شورای شهر مشهد با اقدامات مختلف در افزایش فضای توقفگاهی برای خودروها می تواند نقش مهمی در کاهش سرقتها ایفا کند. هر کجا که مبلمان شهری خوب و مناسب باشد جرائم کاهش می یابد لذا آمادگی لازم برای ارائه نظرات کارشناسی در خصوص مبلمان شهری به شورا و شهرداری مشهد را داریم.فرمانده انتظامی مشهد گفت: در موضوع سرقتها درگیر دور باطل هستیم لذا باید فرهنگسازی لازم انجام و فرهنگ خودکنترلی در جامعه ایجاد شود. محیط در جامعه نباید جرم خیز بوده و فضا باید بگونه ای باشد که مجرمان در آن احساس آرامش و امکان فعالیت نداشته باشند.وی افزود: طی یک سال اخیر تعداد سه سرکلانتری و دو  پاسگاه در مشهد فعال شده اند و پلیس با 70 یگان انتظامی خدمتگزار مردم در این کلانشهر سه و نیم میلیون نفری است. سرهنگ آقابیگی ادامه داد: طی همین مدت یک میلیون و 560 هزار تماس تلفنی با مرکز فروتیهای پلیس 110 برقرار و 700 هزار مورد آن عملیاتی شد. تعداد تماسها نسبت به مدت مشابه سال قبل 13 درصد کاهش و تعداد عملیات 29 درصد افزایش داشته است.وی گفت: همچنان 400 هزار تماس از این تعداد تماس غیرمرتبط بوده که برای کاهش آن نیازمند فرهنگسازی در جامعه هستیم.فرمانده انتظامی مشهد افزود: امنیت اساسی ترین نیاز هر جامعه و 'پلیس مقتدر امین مردم' شعار امسال هفته نیروی انتظامی است. رویکرد و راهبرد پلیس نیز جامعه محوری است. پلیس از رویکرد سلبی به سمت مردممداری حرکت می کند و اقتدار را با مهربانی با مردم معنا می کند.وی همچنین به شهادت سه پلیس در هر 48 ساعت در سطح کشور اشاره و بیان کرد: در دنیا باید برای هر هزار نفر هشت نیروی پلیس  فعال باشد ولی در ایران با احتساب سربازان وظیفه 3.8 نفر نیروی پلیس برای هر هزار نفر فعال هستند.هفته نیروی انتظامی از 13 مهر آغاز شده است.7505/1858            "}