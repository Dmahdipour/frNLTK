{"onTitr":" نماینده تهران در گفت و گو با ایرنا خبر داد:    ","titr":" احتمال افزایش تعداد نمایندگان زن بر اساس لایحه جامع انتخابات","describe":" تهران-ایرنا-عضو فراکسیون زنان مجلس شورای اسلامی گفت: تلاش ما برای افزایش مشارکت سیاسی زنان ادامه دارد، احتمالا دولت در لایحه جامع انتخابات پیشنهاد افزایش تعداد نمایندگان زن را مطرح می کند", "text":"سیده فاطمه حسینی روز جمعه در گفت وگو با خبرنگار پارلمانی ایرنا، با بیان این که وضعیت مشارکت سیاسی زنان در ایران در دو سطح کابینه و مجلس شورای اسلامی مطلوب نیست، از رد طرح افزایش تعداد نمایندگان زن مجلس در جلسه کمیسیون شوراها، خبر داد. وی با بیان اینکه طرح افزایش تعداد نمایندگان مجلس به دلیل اخطار قانون اساسی در کمیسیون شوراها رد شد، گفت: مغایرت این طرح با قانون اساسی از منظر منع هر گونه تبعیض زمانی موضوعیت دارد که زنان و مردان در دسترسی به منابع و فرصت  ها شرایط عادلانه و به دور از تبعیض در همه زمینه ها داشته باشند.عضو فراکسیون زنان مجلس شورای اسلامی افزود: رفع محرومیت های زنان و نیز چاره سازی برای چالش های زنان و خانواده با حضور اندک زنان در دولت و نیز حضور حدود 6 درصدی زنان در مجلس ممکن نیستحسینی خاطرنشان کرد: ایجاد مانع برای افزایش مشارکت زنان در نهاد قانونگذاری، در حقیقت چشم پوشی از وظیفه و تکلیف دیگری است که در اصل ٣ قانون اساسی بر آن تاکید شده است. به گفته این این نماینده مجلس ، بند 14 اصل 3 قانون اساسی بر تامین  حقوق همه جانبه زنان تاکید و صراحت دارد.وی همچنین با بیان اینکه تلاش برای افزایش مشارکت سیاسی زنان ادامه دارد، از رایزنی با دولت برای ارائه پیشنهاد افزایش تعداد نمایندگان زن در قالب لایحه جامع انتخابات خبر داد.سیام**9121**1601**            "}