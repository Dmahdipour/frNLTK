{"onTitr":" مدیرکل کار و تعاون فارس:    ","titr":" فعال کردن مجمع خیرین کارآفرین دردستور کار است","describe":" شیراز- ایرنا - مدیر کل کار، تعاون و رفاه اجتماعی فارس اعلام کرد: فعال کردن مجمع خیرین کارآفرین و اشتغال زا در شش ماه دوم امسال با هدف افزایش زمینه های ایجاد اشتغال در این استان در دستور کار است.", "text":"به گزارش دریافتی سه شنبه ایرنا از کانون کارآفرینی فارس، سهراب مختاری در جلسه با علیرضا ظهیرامامی رئیس این کانون افزود: خیرین کارآفرین و اشتغال زا کسانی هستند که ظرفیتی را در اختیار یک مجموعه کارآفرین قرار می دهند تا برای عده ای فرصت شغلی ایجاد کند.وی ادامه داد: این ظرفیت می تواند در اختیار گذاشتن زمین ، سوله و... باشد و تشکیل مجمع خیرین کارآفرین و اشتغال زا تحت لوای کانون کارآفرینی استان کمک شایانی به ایجاد اشتغال می کند.مختاری افزود: خیرین اشتغال زا ،کارآفرینان و کارفرمایانی که نقش موثری در ایجاد اشتغال و به کارگماری افراد داشته اند هر ساله مورد تجلیل قرار خواهند گرفت و کانون کارآفرینی فارس متولی شناسایی این افراد و برگزاری جشنواره  خواهد بود.دبیر هیات امنای کانون کارآفرینی استان فارس اظهارداشت: استفاده از ظرفیت شهرداری، شورای شهر،مساجد ، حسینیه ها و تکایا، راهکار دیگری است که کانون کارآفرینی فارس برای افزایش زمینه های ایجاد اشتغال در شش ماه دوم سال دنبال خواهد کرد.مختاری گفت: همچنین این کانون تفاهم نامه هایی را با ادارات تعاون کار و رفاه اجتماعی ، حفاظت محیط زیست و منابع طبیعی و آبخیزداری استان منعقد خواهد کرد تا از ظرفیت های منابع طبیعی استان هم برای افزایش زمینه های اشتغال استفاده شود.وی در این زمینه افزود: در حدود 10-15 منطقه طبیعی را در استان شناسایی کرده ایم که مستعد ایجاد اشتغال هستند. هدف ما این است که عرصه این مناطق را در اختیار مردم بومی منطقه قرار دهیم تا تحت نظارت دولت و براساس ضوابط خاص ضمن حفظ و حراست از منابع طبیعی و سرمایه های اکولوژیکی استان از این پتانسیل استفاده و فرصت های شغلی جدیدی ایجاد کنند.در این جلسه همچنین علیرضا ظهیرامامی رئیس کانون کارآفرینی فارس اظهار داشت: ر پنج- شش ماه اخیر که از فعالیت دوره دوم کانون کارآفرینی استان می گذرد، توسعه اشتغال در روستاهای استان علی الخصوص در روستای فاروق مروشدت بجد مد نظر قرار گرفته و امیدواریم با اقداماتی برای رفع مشکلات اداری و مالی این روستا ، الگویی برای رفع مشکلات روستاهای دیگر فارس ایجاد شود. رئیس کانون کارآفرینی فارس گفت : با توجه به زنده و جاری بودن 13 رشته قنات از مجموع 23 قنات حفر شده در این روستا درصددیم که با تمرکز بر  قنات گردی،گردشگری را در این روستا دنبال کنیم که شش جلسه هم اندیشی را با حضور مسئولان و مدیران کل استان و نمایندگان مردم شیراز و مرودشت در مجلس شورای اسلامی برگزار کردیم و به نتایج و مصوبات خوبی هم رسیده ایم.ظهیرامامی گفت: افزایش زمینه اشتغال از طریق توسعه بوم گردی در روستای تاریخی ابرج منطقه درودزن مرودشت هدف تازه کانون کارآفرینی استان است که از طریق فراهم آوردن امکان بازدید استادان دانشکده هنر و معماری دانشگاه شیراز و... قصد نقشه برداری مجدد معماری خانه های بسیار زیبای این روستا که متاسفانه تا 80درصد تخریب شده است درمرحله اول و اخذ وام برای صاحبان خانه ها برای بازسازی خانه های مخروبه آنها در مرحله بعدی  را داریم.وی افزود: این روستا پتانسیل این را دارد که به یک هتل 500- 600 تخت خوابه بوم گردی و بی نظیر در کشور تجهیز شود. 9873 / 1876            "}