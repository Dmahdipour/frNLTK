{"onTitr":"","titr":" 500 جودوکار زنجانی زیر نظر 30 داور مجرب تمرین می کنند","describe":" زنجان - ایرنا - رئیس هیات جودوی استان زنجان گفت: در زمان حاضر بیش از 500 جودوکار زنجانی زیر نظر 30 مربی مرد و زن در این رشته ورزشی تمرین می کنند که قریب 10 درصد آنان زن و مابقی مرد هستند.", "text":"مجتبی بیگلی روز یکشنبه در گفت و گو با خبرنگار ایرنا، افزود: زنجان در این رشته ورزشی از جودوکاران توانمند و شایسته ای برخوردار است که در صورت داشتن حامی مالی مناسب می تواند در رقابت های کشوری و برون مرزی، مقتدرانه حضور یابد.وی، درآمد هیات جودو زنجان را بسیار کم دانست و اظهار داشت: در حال حاضر این رشته ورزشی زنجان از حمایت های مادی و معنوی، مدیر و معاون ورزشی اداره کل ورزش و جوانان، فرمانده سپاه انصارالمهدی (عج) و فرمانده تیپ 36 انصارالمهدی زنجان، برخوردار است که این قابل تقدیر است.وی تصریح کرد: امسال مبلغ 300 میلیون ریال از سوی اداره کل ورزش و جوانان به هیات اختصاص یافت که این مبلغ بابت  اجاره سالن، برگزاری دوره های آموزشی و اعزام به اردوهای تیم ملی و مسابقات کشوری، هزینه شد.    بیگلی افزود: ورزش جودو در شهرستان های زنجان، ابهر، خرمدره، خدابنده، سلطانیه و ماهنشان فعال است و برای راه اندازی در شهرستان طارم نیز با فرماندار زنجان رایزنی های لازم صورت گرفته است.وی با بیان اینکه بخش کاتای جودو در 14 استان کشور بیشتر فعال است، یادآور شد: امسال تیم جودو زنجان در رقابت های قهرمانی کارگران کشور در اصفهان، موفق به کسب عنوان نایب قهرمانی شد.بیگلی با بیان اینکه تیم جودوی زنجان در قالب پنج جودوکار در این رقابت ها شرکت کرده بود، ادامه داد: مسعود خان احمدلو در وزن 73- کیلوگرم به نشان طلا و مهدی خان احمدلو نیز در وزن 81- به نشان نقره رسید.وی، افزود: حامد مصطفوی به عنوان داور زنجانی و مجتبی خان احمدلو و محمد خان احمدلو نیز به ترتیب به عنوان مربی و سرپرست در کنار تیم اعزامی بودند.بیگلی اظهار داشت: بانوان جودوکار زنجان نیز در رقابت های قهرمانی بسیج کشور که شهریور امسال در تبریز برگزار شد به عنوان نایب قهرمانی دست پیدا کرد.6084/6085            "}