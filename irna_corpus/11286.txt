{"onTitr":" مسجدجامعی:    ","titr":" برنامه های روز تهران به‌عنوان لایحه به شورا ارایه شود","describe":" تهران-ایرنا- عضو شورای اسلامی شهر با تشریح برنامه های پیشنهادی برای برگزاری باشکوه روز تهران گفت: شهرداری پایتخت برنامه های روز تهران را به‌ عنوان لایحه به شورا ارایه کند.", "text":"به گزارش ایرنا، احمد مسجدجامعی روز سه شنبه در نود و یکمین جلسه شورای اسلامی شهر تهران اظهار داشت: برنامه های ویژه ای برای بزرگداشت باشکوه روز تهران تدارک دیده شده است.وی گفت: برنامه های روز تهران به صورت لایحه از سوی شهرداری به شورا ارایه شود.مسجد جامعی با بیان اینکه پیشنهاداتی برای برگزاری باشکوه روز تهران ارایه کردیم، گفت: پیشنهاد شد این که سینماها در این روز نیم بها باشد.وی افزود: میراث فرهنگی نیز موزه ها را در روز تهران رایگان در اختیار شهروندان قرار دهند.مسجد جامعی عنوان کرد: در کنار این اقدام کانون های فرهنگی و هنری مساجد نیز فعالیت های هنری و فرهنگی  خواهند داشت.این عضو شورای شهر در ادامه گفت: 320 اثر ثبت شده تهران در این روز به شهروندان معرفی می‌شود.عضو شورای اسلامی شهر  رونمایی از تمبر ویژه تهران را هم از دیگر برنامه ها برشمرد.وی همچنین فعالیت مشترک کانون پرورش فکری و آموزش و پرورش برای برگزاری تورهای فرهنگی در 22 منطقه تهران را از دیگر برنامه های  این روز عنوان کرد.مسجد جامعی در توضیح چرایی نامگذاری روز 14 مهر به‌عنوان روز تهران خاطر نشان کرد:بعد از امضای مشروطیت در 14 مهر 1286 در متمم قانون اساسی آمده است که پایتخت ایران تهران است و این موضوع مبنای نامگذاری این روزشده است.تهرام/7244/ 1539 /            "}