{"onTitr":"","titr":" 200 هزار پاکت در بین دانش آموزان قزوینی توزیع شد","describe":" قزوین - ایرنا - مدیرکل کمیته امداد قزوین به توزیع 200 هزار پاکت بین دانش آموزان مدارس استان اشاره کرد و گفت: مرحله دوم جشن عاطفه ها با توزیع این پاکت ها جهت جمع آوری کمک های نقدی دانش آموزان در سطح مدارس آغاز می شود.", "text":"به گزارش ایرنا، مجید مومنی روز چهارشنبه در مراسم جشن عاطفه ها که در مدرسه دخترانه سعادت قزوین که با حضور استاندار و جمعی از مسئولان استانی برگزار شد، افزود: همه ساله و با آغاز سال تحصیلی مردم نوع دوست استان با هدایای نقدی و غیر نقدی خود کمک شایانی به دانش آموزان نیازمند می کنند.این مسئول با بیان اینکه کمک به نیازمندان و فرزندان آنان تنها از عهده این نهاد بر نمی آید، افزود: همکاری و مشارکت خیرخواهانه مردم خیر و نوع دوست برای کمک رسانی به این قشر از جمعیت از ضرورت های انکار ناپذیر است. به گفته مومنی، مبالغ جمع آوری شده جهت رفع نیاز اساسی دانش آموزان نیازمند همان مدرسه هزینه می شود.مدیرکل کمیته امداد قزوین در ادامه تاکید کرد: مرحله نخست جشن عاطفه ها 14 و 15 شهریورماه گذشته در استان برگزار و 17 میلیارد ریال نیز از محل کمک های مردمی جمع آوری شد که از این میزان سه میلیارد ریال کمک های غیر نقدی بود.مومنی با اشاره به اینکه میزان کمک های مردمی در جشن عاطفه های امسال نسبت به سال گذشته 270 درصد افزایش داشته، گفت: خیران و نیکوکاران می توانند با شماره گیری کد مهربانی *8877*028# و سامانه نیکوکاری 33808 - 028 و یا از طریق سامانه امداد، لبخند مهر را بر لبان دانش آموزان نیازمند بنشانند. در حال حاضر 21 هزار خانوار (34 هزار و 900 نفر) در استان قزوین تحت حمایت کمیته امداد قرار دارند که از این تعداد یک هزار و 750 نفر ایتام هستند.7390/8054            "}