{"onTitr":" دادستان تبریز:    ","titr":" طرح قرآنی شفا منجر به سالم سازی زندان ها می شود","describe":" تبریز-ایرنا- دادستان عمومی و انقلاب مرکز آذربایجان شرقی گفت: طرح قرآنی شفا در زندان های استان منجر به سالم سازی فضای عمومی زندان شده و امنیت اخلاقی و روانی در این مراکز را افزایش می دهد.", "text":"موسی خلیل اللهی روز سه شنبه در جلسه شورای عالی قرآنی اداره کل زندان های آذربایجان شرقی با تاکید بر آثار و برکات طرح قرآنی شفا، اظهار داشت: قرآن آموزی و فراهم آوردن زمینه آشنایی و آموزش افراد با کلام الهی در زندان ها مصداق حسنه جاریه است .وی بر ضرورت شرکت و کسب نتایج برتر در مسابقات قرآنی مددجویان زندان های سراسر کشور توسط مددجویان استان تاکید کرد و برنامه ریزی و اجرای طرح های ویژه در این ارتباط را خواستار شد.مدیرکل زندان های آذربایجان شرقی نیز در این جلسه با اشاره به سیاست های سازمان زندان ها در خصوص بازپروری و اصلاح مجرمین، گفت: زندانبانی اسلامی، کاری ارزشمند در راستای اصلاح و بازپروری مجرمین است و برنامه های فرهنگی و قرآنی از اهم فعالیت ها و اولویت های سازمانی برای نیل به هدفی مقدس است.خشایار جمشیدی افزود: مجموعه زندان های استان همواره سعی کرده با تامین امکانات و اعتبارات مورد نیاز، زمینه ارتقای سطح فعالیت های فرهنگی را فراهم کند.وی با تبیین آثار و برکات اجرای برنامه های قرآنی در جمع زندانیان و خانواده های آنها، اظهار داشت: توسعه و تعمیق فعالیت های قرآنی وظیفه دینی و اداری ماست که موفقیت در این راستا اهتمام جدی همکاران حوزه فرهنگی را می طلبد.در قالب طرح قرانی شفا کرسی های تلاوت قرآن، روخوانی و روان خوانی قرآن و ختم دسته جمعی قرآن کریم اجرا می شود و زندانیان فعال در این طرح امتیازهای ویژه ای را دریافت می کنند./3071/3038            "}