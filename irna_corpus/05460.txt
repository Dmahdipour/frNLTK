{"onTitr":" هشدار هواشناسی؛    ","titr":" طوفان حاره ای فعالیت های دریایی جنوب را مختل می کند","describe":" زاهدان - ایرنا- رئیس گروه پیش بینی و هشدار هواشناسی سیستان و بلوچستان گفت: طوفان حاره ای در شمال اقیانوس هند تا 24 ساعت آینده تشکیل می شود و فعالیت های دریایی در محدوده وسیعی از این منطقه را مختل می کند.", "text":"علی ملاشاهی یکشنبه شب در گفت و گو با خبرنگار ایرنا اظهار داشت: از دیشب یک« depression » یا آشفتگی دریایی در شمال اقیانوس هند و در محدوده عرض 10 درجه شکل گرفته و اکنون در موقعیت جغرافیایی 12 درجه شمالی و 65.4 شرقی قرار دارد و تا ساعات آینده این آشفتگی عمیق تر می شود.وی ادامه داد: اینdepression هم اکنون در فاصله 900 کیلومتری از جنوب شرق جزایر سوکاترای یمن و 1290 کیلومتری جنوب شرقی صلاح الله عمان قرار دارد و سرعت وزش بادهای ناشی از آن در حال افزایش و مسیر حرکت آن نیز به سمت شمال غربی است.ملاشاهی با بیان اینکه این طوفان حاره ای دریا را به شدت مواج می کند، افزود: توصیه می شود فعالان دریایی و صیادان فراساحل جنوب کشور از تردد در محدوده متأثر از فعالیت این طوفان خودداری کنند.رئیس گروه پیش بینی و هشدار هواشناسی سیستان و بلوچستان ادامه داد: وزش باد شدید، مواج شدن دریا و بارش های سنگین از جمله پیامدهای این طوفان حاره ای است به نحوی که بر اساس خروجی مدل ها طی روزهای آینده سرعت وزش باد این طوفان به 135 کیلومتر بر ساعت می رسد.وی با بیان اینکه پیش بینی می شود آشفتگی دریایی در بامداد فردا به طوفان حاره ای تبدیل شود، گفت: بر اساس خروجی مدل ها و ثبیت آنها احتمال دارد بارش های ناشی از این طوفان بخشی های جنوبی سیستان و بلوچستان را نیز فرا گیرد.9908 **6081            "}