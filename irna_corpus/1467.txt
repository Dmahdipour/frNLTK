{"onTitr":"","titr":" ترکیه و کویت توافقنامه دفاعی امضا کردند","describe":" تهران - ایرنا - ارتش ترکیه و کویت چهارشنبه شب توافقنامه دفاعی برای سال 2019 امضا کردند.", "text":"به گزارش خبرگزاری آناتولی ترکیه، امضای این قرارداد نظامی، تداوم هماهنگی نظامی مشترک میان دو کشور است که با هدف تبادل تجربیات صورت می گیرد.فعالیت پنجمین نشست کمیته همکاری نظامی مشترک ترکیه و کویت که از روز سه شنبه به مدت دو روز در کویت آغاز شد، روز چهارشنبه پایان یافت.«محمد الکندری» معاون سازمان عملیاتی و برنامه ریزی ستاد ارتش کویت و «آموت یلدز» رئیس امور خارجی ستاد مشترک ارتش ترکیه نمایندگان دو کشور در این نشست بوده اند.معاون وزیر دفاع ترکیه سال 2017 با اشاره به آمادگی کشورش برای ارسال سلاح به کویت گفت: آنکارا به دنبال توسعه تعامل نظامی با کویت است و سه شرکت بزرگ تولید سلاح در ترکیه برای فروش تجهیزات نظامی به این کشور عربی آمادگی دارند.کویت و ترکیه از سال 2013 توافقنامه همکاری نظامی امضا کرده‌اند.شبس**9363*1488 **            "}