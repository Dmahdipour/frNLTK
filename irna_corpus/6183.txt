{"onTitr":" با حضور معاون اول قوه قضاییه؛    ","titr":" رئیس کل دادگستری کردستان معرفی شد","describe":" سنندج - ایرنا - رئیس کل جدید دادگستری کردستان روز یکشنبه در آیینی با حضور معاون اول قوه قضاییه و برخی مسئولان استانی معرفی شد.", "text":"به گزارش ایرنا، آیت الله صادق آملی لاریجانی رئیس قوه قضاییه چهارشنبه هفته گذشته در حکمی محمدرضا مترقب را به عنوان رئیس شعبه اول دادگاه تجدید نظر و رئیس کل جدید دادگستری استان کردستان منصوب کرد.آیین تکریم و معارفه رئیس کل دادگستری کردستان با حضور حجت الاسلام غلامحسین محسنی اژه ای معاون اول و سخنگوی قوه قضاییه، آیت الله سیدمحمد حسینی شاهرودی نماینده ولی فقیه در کردستان، حسین خوش اقبال معاون سیاسی، امنیتی و اجتماعی استاندار، قضات، کارکنان دادگستری و جمعی از مدیران اجرایی این استان در مجتمع فرهنگی فجر سنندج برگزار شد.رئیس کل سابق دادگستری کردستان در این آیین گفت:&#160;در بین مدیران استان صرف نظر از گرایش ها و موضوعات سیاسی، تصمیم بر کار و خدمت جمعی برای توسعه کردستان وجود دارد.علی اکبر گروسی با بیان اینکه امنیت بسیار خوبی در استان حاکم است، افزود: با توجه به این مهم، زمینه های بسیاری برای سرمایه گذاری در بخش های مختلف از جمله گردشگری و کشاورزی ایجاد شده است.وی تاکید کرد: هم اکنون چیزی به نام جرایم خشن در این استان وجود ندارد و با توجه به فرهنگ مردم، تمکین بسیار خوبی نسبت به قوانین وجود دارد.رئیس کل سابق دادگستری کردستان با بیان اینکه این یک امتیاز بزرگ برای کردستان و مسئولانی است که کمر همت برای خدمتگذاری بسته اند، یادآور شد: به همین خاطر در حوزه قضایی علیرغم مشکلات فراوان، بنای قوه قضاییه پاسخگویی به اعتماد مردم در جهت حفظ اعتماد و امنیت است.گروسی اضافه کرد: تسریع پاسخگویی و دسترسی به مدل های الکترونیکی و توجه به دغدغه مردم در این خصوص، پیشگیری از وقوع جرم و ناهنجاری ها از دیگر برنامه های مورد توجه قوه قضاییه در این استان بوده است.وی افزود: قدم برداشتن در جذب سرمایه گذاران و صیانت از ثروت های عمومی انفال و منابع طبیعی، آموزش های عمومی در جهت تقویت آگاهی های عمومی و توجه به فرهنگ سازمانی و عمومی از دیگر مواردی است که در قالب برنامه بالادستی بلند مدت و کوتاه مدت انجام گرفته است.گروسی با اشاره به اهمیت مسایل اقتصادی در جامعه گفت: لازم است دستگاه ها و نهادها بویژه دادگستری استان برای حفظ سرمایه گذاری های انجام شده همچنین جلوگیری از فرار سرمایه ها تلاش های گسترده ای که از قبل آغاز شده را ادامه دهند.علی اکبر گروسی ۱۴ سال ریاست کل دادگستری استان کردستان را بر عهده داشت.۳۰۳۴/9102            "}