{"onTitr":"","titr":" دانش آموزان مدرسه رودریش سرکلاس هستند","describe":" یاسوج- ایرنا- رئیس اداره آموزش و پرورش دیشموک تاکید کرد: دانش آموزان مدرسه روستای رودریش در این بخش با وجود کمبود برخی امکانات با آغاز سال تحصیلی جدید و بازگشایی مدارس همزمان با پنج هزار و 260 دانش آموز دیشموکی، برخلاف تبلیغات رسانه ای مشغول به تحصیل هستند.", "text":"به گزارش ایرنا، فضای مجازی و رسانه‌ای استان کهگیلویه و بویراحمد ظرف روزهای گذشته به موضوع کمبود برخی امکانات و تجهیزات گرمایشی و آموزشی در یکی از مدارس ابتدایی بخش دیشموک دامن زده بودند که اکنون محمد نوروزی نیا رئیس اداره آموزش و پرورش این ادعاها و اخبار ضد و نقیض را رد کرده است.در حالی که رسانه‌ها و فضای مجازی به نداشتن معلم و کتاب درسی این مدرسه و تعطیلی آن دامن زده بودند اما محمد نوروزی نیا رئیس اداره آموزش و پرورش بخش می‌گوید که به نظر می‌رسد پای برخی مسائل دیگر برای تخریب دولت و مدیریت این اداره در میان است.چند روز اخیر اخباری مبنی بر مدرسه روستای رودریش از توابع بخش دیشموک در فضای مجازی منتشر شده است که این مدرسه پس از گذشت چند روز از آغاز سال تحصیلی هنوز بازگشایی نشده و این مدرسه فاقد معلم بوده و دانش‌آموزانش کتاب درسی ندارند.نوروزی نیا رئیس آموزش و پرورش دیشموک گفته است که اخبار منتشر شده در مورد مدرسه روستای رودریش به هیچ وجه صحت ندارد.نوروزی‌نیا افزود: این روستا دارای یک مدرسه 6 پایه بوده که 30 دانش آموز در این مدرسه مشغول به تحصیل هستند.  وی بیان کرد: در آستانه سال تحصیلی جدید سه معلم به این مدرسه اختصاص داده شد. رئیس آموزش و پرورش دیشموک کهگیلویه و به ویر احمد تصریح کرد: هم اینک در این مدرسه 2 معلم از نیروهای رسمی آموزش و پرورش که یکی از آنها از فرهنگیان باسابقه و دیگری فارغ‌التحصیل تربیت معلم و یک سرباز معلم مشغول ارائه خدمت هستند.وی ابراز داشت: در همه جای کشور به سبب کمبود نیروی انسانی از سرباز معلم استفاده می‌شود که به همین منظور در منطقه دیشموک هشت کلاس درس مقطع ابتدایی با کمک سرباز معلمان اداره می‌شود.نوروزی نیا افزود: منطقه دیشموک در مقطع متوسطه نیز با کمبود نیروی انسانی روبه‌رو بوده که با مدیریت صحیح و تقسیم اضافه کار بین دیگر فرهنگیان این مشکل رفع شده است.وی با اشاره به خبر منتشر شده مبنی بر کمبود کتاب درسی در مدرسه روستای رودریش، ابراز داشت: کتاب‌های درسی در آغاز سال تحصیلی در اختیار معلمان قرار داده شد و این کتاب‌ها توسط معلمان میان دانش‌آموزان توزیع و اکنون هیچ دانش‌آموز بدون کتاب در این مدرسه و سایر مدارس این منطقه وجود ندارد.رئیس آموزش و پرورش دیشموک با اشاره به مشکل فضای فیزیکی این مدرسه، بیان کرد: به طور کلی بسیاری از مدارس منطقه دیشموک با کمبود امکانات و تجهیزات روبه‌رو هستند.وی گفت: در این باره نیازهای مدارس به تفکیک مقطع تحصیلی فهرست شده و گزارش آنها در اختیار اداره کل نوسازی مدارس، اداره کل آموزش و پرورش استان، نماینده مردم در مجلس شورای اسلامی و سایر مقامات ذی‌صلاح قرار داده شده است.نوروز نیا ابراز داشت: سرویس بهداشتی این مدرسه همانند برخی از مدارس بخش دیشموک نیاز به تعمیرات دارد.رئیس آموزش و پرورش دیشموک با اشاره به اینکه گسترده ترین فعالیت دولتی بخش آموزش و پرورش بوده، گفت: گاهی در فضای مجازی و رسانه ها مطالبی انتشار پیدا می کند که به طور یقین دور از انصاف است.در منطقه دیشموک، مدارسی وجود دارند که با 2 نفر دانش‌آموز در برخی مناطق دور افتاده اداره می شوند تا سبب پوشش تحصیلی حداکثری و جلوگیری از ترک تحصیل دانش‌آموزان شوند اما برخی ها متوجه این قضایا نیستند و کورکورانه روز به روز بر مشقت این محرومیت ها می افزایند.حجم مشکلات مالی و ا عتباری آموزش و پرورش دیشموک به حدی بالا است که اگر همه اعتبارات آموزش و پرورش استان را به بخش دیشموک اختصاص دهند باز هم با کمبود اعتبار مواجه است زیرا که این بخش، بزرگترین بخش شهرستان و استان است که از محرومیت‌های مزمن رنج می‌برد و به لحاظ زیرساخت ‌های توسعه ضعیف است.مدیرکل آموزش و پرورش کهگیلویه و بویراحمد پیش از این گفته بود که کمبود تجهیزات و امکانات آموزشی، نبود خوابگاه دانش ‌آموزی و کمبود فضای فیزیکی از مشکلات حوزه آموزش و پرورش در بخش دیشموک شهرستان کهگیلویه است.هادی زارع پور افزود: یکی دیگر از مشکلات پیش روی آموزش و پرورش بخش دیشموک کمبود سرانه دانش آموزی مدارس است.مردم این شهر بیشتر از طریق کشاورزی و دامداری به روش سنتی روزگار می‌گذرانند و به سبب موقعیت جغرافیایی و گرفتار شدن در میان کوه ‌ها و دره‌ ها، این شهر و روستاهای اطراف با محرومیت‌ های شدیدی روبه‌رو هستند.وی از همه دلسوزان و خیران برای بهبود وضعیت آموزش وپرورش و ارتقای سطح آموزش با فراهم ساختن امکانات و زیر ساخت های مورد نیاز در این منطقه کمک خواست.نیکوکاری که یک دستگاه مدرسه پیش ساخته به روستای سرتنگ لیراب در کهگیلویه و بویراحمد اهدا کرد هرگز تصور نمی کرد که این مدرسه در نبود راه مناسب، با چهارپایان به روستا حمل شود.مدرسه پیش ساخته اهدایی خانم پریسا عارف به روستای سرتنگ لیراب وقتی با کامیون به دیشموک منتقل شد حمل آن به این روستا مشکل ساز شد.ساکنان سرتنگ لیراب، هرکس سوار بر چهارپای خویش برای حمل مدرسه پیش ساخته به سمت دیشموک به راه افتادند.پیش از این در مهر ماه سال گذشته در پی انتشار گزارشی مبنی بر وضعیت نامناسب و نبود فضای آموزشی در روستای سرگچ دیشموک کهگیلویه در استان کهگیلویه و بویراحمد از سوی رسانه‌ها، محمد بطحایی وزیر آموزش و پرورش در صفحه شخصی خود نسبت به این موضوع واکنش نشان داد.بخش دیشموک از توابع شهرستان دهدشت در استان کهگیلویه و بویراحمد در غربی‌ترین نقطه این استان و هم مرز با استان خوزستان است. براساس سرشماری سال 95 جمعیت این منطقه حدود 21‌ هزار نفر است که کمتر از ٦هزار نفر آن را جمعیت شهری و بقیه را روستاییان تشکیل می‌دهند. عمده‌ترین مشکل مردم این منطقه فقدان راه‌های دسترسی مناسب است.روستای رودریش دارای جمعیتی حدود 256 نفر و 56 خانوار و در 70 کیلومتری از مرکز بخش دیشموک واقع است. بخش دیشموک پنج هزار و 260 دانش‌آموز در مقاطع مختلف دارد.9868/6110            "}