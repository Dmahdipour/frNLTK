{"onTitr":"","titr":" 6کتابخانه کلاسی در جزیره شیف افتتاح شد","describe":" بوشهر- ایرنا - همزمان با گرامیداشت هفته ملی کوک روز سه شنبه درآیینی با حضور مدیرکل کانون پرورش فکری کودکان و جوانان و مسوولان آموزش و پرورش استان بوشهر شش کتابخانه کلاسی در دبستان دریادلان جزیره شیف افتتاح شد.", "text":"به گزارش ایرنا مدیرکل کانون پرورش فکری کودکان و نوجوانان استان بوشهر در این آیین گفت: این اقدام در راستای ترویج و توسعه فرهنگ کتابخوانی بین کودکان جزیره شیف برای شکوفایی استعدادها و خلاقیت آینده سازان ایران اسلامی انجام شده است.زهره عالی نسب افزود: کودکان این جزیره ماسه ای و زیبا اما کم برخوردار باید از امکانات آموزشی و هنری  بیشتری برخوردار باشند چرا که تغذیه ذهن کودک بی شباهت به تغذیه جسم نیست.وی یادآورشد: در قالب کتابخانه کلاسی فضای مناسب برای مطالعه کودکان و نوجوانان فراهم می شود و کودکان پس از خواندن هر کتاب خلاصه ای از آن را به مربی سیار روستایی تحویل و بعنوان جایزه کتاب دیگری به او اهدا می شود تا گام مثبتی باشد حهت تشویق آنان به مطالعه بیشتر باشد.مدیرکل کانون پرورش فکری کودکان و نوجوانان استان بوشهر اظهارداشت: همزمان با افتتاح کتابخانه های کلاسی در جزیره شیف تعداد 500جلد کتاب از تازه های انتشارات نشر کانون به کودکان اهدا شد.وی گفت: در همین راستا محور فعالیتهای کانون ترویج فرهنگ مطالعه و کتاب در بین کودکان و نوجوانان است چون در این راستا با شخصیتها و دنیاهای مختلف آشنا و تجربه کسب می کنند.این مقام مسوول تصریح کرد:هفته ملی کودک امسال با شعار &#39;باید آینده را ساخت&#39; از 14 مهر آغاز و 600 عنوان برنامه مختلف به همین مناسبت در این استان درحال اجرا ست.عالی نسب افزود: این برنامه ها شامل برگزاری سمینارهای مختلف در زمینه فرزند پروری و سبک زندگی ایرانی – اسلامی، اکران فیلم های کودکانه، پرواز بادبادکها، نمایش عروسکی، تئاتر و اهدا کتاب در مناطق محروم است.7212/6045            "}