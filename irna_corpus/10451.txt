{"onTitr":" معرفی شهدای هرمزگان (43)    ","titr":" شهید معتضد: خدایا مرا پیش مرگ مسلمانان جهان بگردان","describe":" بندرعباس - ایرنا - شهید معتضد کیوانی یکی از شهیدان دوران دفاع مقدس هرمزگان در بخشی از وصیت نامه اش آورده است: خدایا مرا پیش مرگ جهاد کنندگان در راه خودت بگردان؛ خدایا مرا پیش مرگ مسلمانان جهان بگردان.", "text":"به گزارش ایرنا، شهید محمد معتضد کیوانی پنجم اردیبهشت ماه سال 25 در بخش فین در 100 کیلومتری شمال بندرعباس به دنیا آمد، تا پایان دوره متوسطه در رشته علوم تجربی درس خواند و دیپلم گرفت. وی انسانی پاک و وارسته و مسلمانی متعهد و آگاه بود که در سال های 50-49 ضمن تماس با روحانیت اصیل و آگاه توانست در راه آموزه های دینی و مکتبی سریع تر گام بردارد. شهید معتضد کیوانی در سال 52 با شهید &#39;حجت الاسلام حقانی&#39; (نخستین امام جمعه بندرعباس که در انفجار جمهوری اسلامی ایران در 7 تیر سال 60 به شهادت رسید)، آشنا شد و در زمره یاران وفادارش قرار گرفت. وی یکی از جسورترین مسلمانان زمان خود در بندرعباس بود، افرادی که زیرنظر یا مورد تعقیب ساواک بودند را مخفی می کرد یا آن ها را از دسترس ماموران رژیم پهلوی نجات می داد. شهید معتضد کیوانی با شدت یافتن مبارزه های انقلابی، شهید محمد به همراه شهید &#39;حسن ذاکری&#39; و &#39;شهید ناصر گرجی زاده&#39; به پخش اعلامیه، آتش زدن و تخریب بانک، مشروب فروشی و مکان های فساد پرداختند. ساواک متوجه فعالیت هایش شد و او را تهدید کرد اما شهید محمد از پاننشست و با تغییر روش مبارزه فعالیت هایش را ادامه داد. وی با شروع جنگ تحمیلی برای ادای فریضه جهاد، نوعروسش را در حجله رها کرد و همراه با شهید &#39;حسن ذاکری&#39; و سایر &#39; شهیدان سوسنگرد&#39; عازم نبرد شد، یک ماه در جبهه ماند و بعد با کراهت مجبور به بازگشت شد. شهید معتضد کیوانی یکسال بعد دوباره عازم جبهه شد و در هنگام رفتن گفت: «خدا این دفعه مرا به سوی خود طلبیده»این شهید سرانجام 4 خرداد سال 61 در منطقه &#39;خرمشهر&#39; براثر اصابت ترکش خمپاره به شهادت رسید. شهید معتضد کیوانی 3 اردیبهشت ماه که وصیت نامه اش را به نگارش درآورده، نوشته است: &#39;دلم از عشق و علاقه شدید به امام خمینی لبریز شده است با تمتم وجود ناله می زنم: خدایا مرا قربانی راه امام خمینی بفرما. می دانم قابل نیستم خدا به ذات مقدسش سوگند می دهم که هرچه زودتر این قابلیت را با همه پستی ام به من عطا بفرماید&#39;.وی در ادامه این وصیت نامه آورده است: &#39;خدایا مرا پیش مرگ و قربانی آیت الله خامنه ای و دیگر یاوران امام بگردان؛ خدایا مرا پیش مرگ خدمتگزاران به اسلام قرار بده&#39;. شهید معتضد کیوانی در پایان وصیت نامه اش افزوده است: &#39;مرا پیش مرگ جهاد کنندگان در راه خودت بگردان؛ خدایا مرا پیش مرگ حزب اللهی ها قرار بده، ... خدایا مرا پیش مرگ مسلمانان جهان بگردان&#39;.9887 /6048            "}