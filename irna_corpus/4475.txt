{"onTitr":"","titr":" نمایندگان مجلس از تولیدات داخلی حمایت می کنند","describe":" قزوین – ایرنا – نماینده مردم ارومیه در مجلس شورای اسلامی گفت:  نمایندگان مجلس از تولیدات داخلی حمایت کافی و وافی دارند و تمام تلاش خود را برای حفظ و حراست از آن در حیطه قوانین مجلس انجام خواهند داد.", "text":"نادر قاضی‌پور روز دوشنبه در حاشیه نشست شورای گفت و گوی دولت و بخش خصوصی در مصاحبه با خبرنگار ایرنا قزوین افزود: با توجه به حکم رهبری، تولید و مصرف کالای ایرانی حکم ناموس کشور را دارد و حفظ و حراست از آن بر همه واجب است.وی اظهار داشت:ایران با توجه به تحریم های چهل ساله و قرار گرفتن در عرصه جنگ هشت ساله به راحتی می تواند با همدلی و حمایت از ولایت فقیه از  تحریم های پوشالی دولت های ظالم جهان عبور کرده و با توجه با آیات قران دشمنان را به خاک سیاه بنشاند.این نماینده مجلس گفت: دردنیا هیچ دولتی وجود ندارد که این مدت طولی تحت تحریم  و کودتاهای مختلف کشور آمریکا قرار گرفته باشد و موفق از این امتحانات بیرون آماده باشد؛ بنابر این  تنها راه رهایی از این مشکلات تبعیت از حکم حکومتی رهبری معظم می باشد.وی اظهار داشت : تصویب  قانون اف ای تی اف  ممکن است برای چند روز موفقیت آمیز باشد ولی در طولانی مدت به  ضرر انقلاب و اسلام است و نوعی محدودیت برای ارکان کشور ایجاد می کند.وی گفت: تحریم های آبان ماه در واقع تاثیر چندانی نخواهد داشت ولی با توجه به تبلیغات وسیع دشمنان انقلاب، دودش بیشتر از آتش تحریم است.6104/6012            "}