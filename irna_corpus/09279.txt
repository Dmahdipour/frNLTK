{"onTitr":"","titr":" جودوکار هرمزگانی به اردوی تیم ملی جوانان دعوت شد","describe":" بندرعباس- ایرنا- دبیر هیات جودود هرمزگان گفت: با نظر کادر فنی تیم ملی جودو جوانان کشورمان، یکی از جودوکاران این استان به اردوی آمادگی این تیم دعوت شد.", "text":"محسن ایزانلو شامگاه چهارشنبه در گفت و گو با ایرنا اظهار داشت: محمد ایزانلو ، جودوکار هرمزگانی دعوت شده به این اردو به همراه 31 جودوکار دیگر از سایر استان ها است.وی بیان داشت: اردوی تیم ملی جودو جوانان کشورمان در روزهای 13 تا 24 مهرماه در سالن جودو مجموعه ورزشی شهید کبکانیان تهران برگزار خواهد شد.ایزانلو ابراز داشت: تیم ملی جودو نوجوانان کشورمان خود را برای رقابت های آسیایی و جهانی 2019 آماده می کند. وی خاطرنشان کرد: هم اکنون 400 ورزشکار به صورت سازمان یافته در رشته ورزشی جودو در استان هرمزگان مشغول فعالیت هستند.دبیر هیات جودو هرمزگان تصریح کرد: جودو استان در سالهای اخیر گام های رو به جلویی برداشته و امروز شاهد حضور جودوکاران هرمزگان در اردوهای تیم ملی هستیم.ایزانلو اظهار داشت: جودو هرمزگان از ظرفیت های بالایی برای رشد و درخشش در سطوح ملی و بین المللی برخوردار است که باید از این ظرفیت ها به خوبی استفاده کرد.7198/6048            "}