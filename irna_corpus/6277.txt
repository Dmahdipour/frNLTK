{"onTitr":"","titr":" بیشترین بارندگی  استان اصفهان در نائین ثبت شد","describe":" اصفهان - ایرنا - بیشترین بارش شبانه روز گذشته استان اصفهان در نائین با 16.4 میلیمتر  ثبت شد.", "text":"کارشناس پیش بینی اداره کل هواشناسی اصفهان روز یکشنبه به ایرنا گفت: روز گذشته در نقاط مختلف استان شاهد بارش باران و برف بودیم که بیشترین بارندگی در نائین گزارش شد.فاطمه زهرا سیدان با بیان اینکه بارش از بیشتر شهرهای استان اصفهان گزارش شد افزود: بیشترین بارش ها پس از نائین در میمه با 7.5 میلیمتر و نطنز با 5.4 میلیمتر ثبت شده است.وی با بیان اینکه نقشه های هواشناسی نشان می دهد که شرایط  نا پایداری تا چند روز آینده همچنان در استان وجود دارد اظهار داشت : افزایش ابر و وزش باد شدید در ساعات بعدازظهر برای 2 روز آینده پیش بینی می شود و وزش باد در مناطق مستعد هم همراه با گرد و خاک خواهد بود.سیدان با اشاره به این که بارش های رگباری با شدت کمتری نسبت به روز گذشته برای امروز ( یکشنبه) هم پیش بینی می شود گفت: امروز شرایط برای بارش در بخش های غربی و جنوبی استان مناسب تر است.وی افزود: بارش روز گذشته بیشتر در بخش های شمال و شرق استان انجام شد و امروز احتمال بارش های پراکنده در سایر مناطق استان و از جمله شهر اصفهان هم وجود دارد.   ت 7150 / 6022            "}