{"onTitr":" جام گیل ؛    ","titr":" تیم فوتبال استقلال رشت با6گل برتیم شهرداری ماسال پیروز شد","describe":" رشت - ایرنا - در جریان رقابت های فوتبال لیگ برتر بزرگسالان استان گیلان جام گیل، تیم استقلال رشت تیم شهرداری ماسال را شش تایی کرد.", "text":"به گزارش خبرنگار ایرنا، تیم فوتبال استقلال رشت عصر دوشنبه از هفته هشتم این مسابقات با نتیجه شش بر یک برابر تیم فوتبال شهرداری ماسال به برتری رسید تا یکی از پرگل ترین بازی های این هفته را رقم بزند.    در این مسابقه به میزبانی تیم استقلال در رشت این تیم بر بازی تسلط کاملی داشت و با استفاده مناسب از فرصت میزبانی و در یک بازی یکطرفه ، با به ثمر رساندن شش گل و فقط دریافت یک گل، به برتری رسید تا هر سه امتیاز این بازی را کسب کند.     همچنین در دیگر بازی های برگزار شده از هفته هشتم رقابت های فوتبال لیگ برتر بزرگسالان استان گیلان، تیم فوتبال شهرداری رضوانشهر با یک گل مغلوب تیم مقاومت آستارا شد و تیم فوتبال شهرداری بندرانزلی نیز با نتیجه یک بر صفر برابر ملوان جوان رشت به برتری رسید.   در سایر بازی های انجام شده این مسابقات نیز ، تیم فوتبال شهرداری کلاچای در یک بازی پرگل با نتیجه پنج بر 2 تیم فوتبال میرزاکوچک صومعه سرا را شکست داد و تیم فوتبال ملوان ب بندرانزلی با نتیجه 2 بر یک برابر همشهری خود شاهین انزلی پیروز شد.   اما در حساس ترین بازی هفته هشتم رقابت های فوتبال لیگ برتر بزرگسالان گیلان جام گیل، تیم های دخانیات گیلان و سردارجنگل گوراب زرمیخ رو در روی هم قرار گرفتند که این مسابقه در نهایت با نتیجه مساوی 2 بر 2 خاتمه یافت.   در جدول رده بندی این رقابت ها و تا پایان هفته هشتم ، تیم فوتبال دخانیات گیلان با انجام هفت بازی و کسب 17 امتیاز در صدر جدول قرار دارد، تیم های فوتبال مقاومت آستارا و شهرداری بندرانزلی نیز با کسب 17 امتیاز و به دلیل تفاضل گل به ترتیب در رتبه های دوم و سوم قرار دارند و تیم شهردای کلاچای نیز با کسب 16 امتیاز چهارم است.   در رقابت های فوتبال لیگ برتر بزرگسالان استان گیلان جام گیل، 13 تیم در یک گروه به صورت دوره ای و رفت و برگشت با هم به رقابت می پردازند. 7285 /6030            "}