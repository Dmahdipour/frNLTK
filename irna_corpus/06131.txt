{"onTitr":"","titr":" شهرداری کرج به تنهایی نمی تواند حلقه دره را نجات دهد","describe":" کرج-ایرنا- رئیس کمیسیون شوراها و امور داخلی مجلس شورای اسلامی گفت: شهرداری کرج  به تنهایی نمی تواند مشکل زیست محیطی حلقه دره استان البرز را مرتفع کند.", "text":"محمد جواد کولیوند روز یکشنبه در گفت وگو با ایرنا افزود: راه اندازی بخش مسافری فرودگاه بین المللی پیام موجب شد تا دولت، استانداری  البرز و شهرداری کرج  به این نتیجه برسند که زباله های حلقه دره  در نزدیکی این فرودگاه  باید تخلیه و به مکان جدید منتقل شود.وی اضافه کرد: دولت سهمی از اعتبارات برای جابه جایی پسماندهای حلقه دره را نتوانسته پرداخت کند و شهرداری نیز به تنهایی قادر نیست این کار بزرگ را انجام دهد.کولیوند گفت: اگر مقرر شد شهرداری این جابه جایی را انجام دهد باید استانداری البرز، نمایندگان مردم استان  در مجلس و شورای شهر همه باید پای کار بیایند.نماینده مردم کرج  در مجلس شورای اسلامی  افزود: هر شبانه روز بیش از یک هزار و400 تن زباله  به حلقه دره منتقل می شود.وی ادامه داد: برای دفن بهداشتی زباله های استان البرز می بایست یک کارخانه زباله سوز در این استان راه اندازی شود.انباشت زباله در منطقه حلقه دره و درحاشیه فرودگاه بین المللی پیام سبب مشکل زیست محیطی در منطقه شده است.7414/6155            "}