{"onTitr":" رییس سازمان جهاد کشاورزی آذربایجان غربی:    ","titr":" کارگروه های زیستی پدافند غیرعامل از اهمیت زیادی برخوردار است","describe":" ارومیه- ایرنا- رییس سازمان جهاد کشاورزی آذربایجان غربی با بیان اینکه کارگروه های زیستی در حوزه پدافند غیرعامل از مهمترین کارگروه هاست، گفت: کارگروه بخش کشاورزی برای جلوگیری از گسترش آفت ها، بیماری ها و حوادث بیوتروریستی فعالیت می کند.", "text":"به گزارش ایرنا اسمعیل کریم زاده روز سه شنبه در جلسه کارگروه بخش پدافند غیرعامل استان افزود: این کارگروه با توجه به گستردگی بخش کشاورزی در حفظ سلامت و تثبیت وضعیت تولید پایدار محصولات نقش انکارناپذیری دارد.وی گفت: تمامی فعالیت های جهاد کشاورزی در طول سال اعم از شناسایی آفت ها و بیماری های مشترک بین انسان و دام، پایش مزارع، درمان و آموزش و همچنین فعالیت های ترویجی به صورت مستمر انجام می شود.کریم زاده با اشاره به بازدیدهای فنی از اماکن و تاسیسات زیربنایی کشاورزی و بررسی میدانی وضعیت و عملکرد قرنطینه های گیاهی و دامی، گفت: رصد و پایش تهدیدهای زیستی پدافند غیرعامل و اقدامات پدافندی جهاد کشاورزی در خصوص کنترل آفت ها و بیماری های گیاهی و دامی در بخش های مختلف پیگیری می شود.وی ادامه داد: این رصدها در 'انسکتاریوم' گیاهی، آزمایشگاه مرکزی دامپزشکی، بانک ژن گیاهی، مراکز سیلوی گندم و کارخانجات آرد، کشتارگاه های دامی و طیور استان، کارخانجات قند و واحدهای تولید و عرضه کودهای شیمیایی و سموم آفت های نباتی و دامی به طور مرتب در طول یک سال اخیر انجام شده است.رییس سازمان جهاد کشاورزی آذربایجان غربی با اشاره به اجرای طرح تمدید مانده بدهی تا آخر آذرماه و بخشش جرائم تسهیلات کشاورزان و باغداران مناطق خسارت دیده استان، افزود: بر اساس بند خ ماده 33 قانون برنامه ششم توسعه و مصوب هیات دولت مقرر شده است تا بدهی سررسیده کشاورزان خسارت دیده از حوادث غیر مترقبه در سال زراعی 97-96 به مدت سه سال امهال و سود و جرایم ناشی از آن به حساب دولت وارد شود.وی اضافه کرد: از مدیران عامل بانک های استان تقاضا می شود تا با توجه به محدودیت زمانی با بکارگیری تدابیری در امر رسیدگی به تعیین تکلیف بدهی های معوق بانکی کشاورزان تسریع شود.رییس گروه طرح و اجرای پدافند غیرعامل آذربایجان‌غربی هم در این جلسه گفت: آذربایجان غربی از جمله استان هایی است که با تهدیدهای زیست محیطی زیادی مواجه است.عبداله آقایی افزود: قرارگاه پدافند زیستی در تلاش است که با رصد تهدیدهای زیست محیطی و پایش آنها نسبت به مقابله برخیزد.وی اضافه کرد: زیر بخش های نباتات، دام و طیور از جمله مقاصد اصلی حملات بیولوژیکی و بیوتروریستم است و این موارد به طور مستقیم با سلامتی افراد در جامعه در ارتباط است.وی ادامه داد: در آینده نزدیک مراکز آسیب پذیر اعم از کشتارگاه ها، سیلوها، کارخانجات آرد و شیر پاستوریزه و کارگاه های تولیدی موادغذایی به منظور رصد و نظارت بیشتر به دوربین های مداربسته مجهز می شود.آقایی افزود: مرکز انسکتاریوم گیاهی استان نیز در جهت توسعه مبارزه بیولوژیکی با آفت های زراعی و باغی در استان تجهیز و نوسازی می شود.به گزارش ایرنا آذربایجان غربی دارای 6.2 میلیون تن تولیدات کشاورزی است و بخشی از این میزان در استان مصرف شده و بخشی به سایر استان ها و کشورهای ارسال می شود.3072/7125            "}