{"onTitr":"","titr":" فاروج بیش از شاخص استانی راه روستایی دارد","describe":" بجنورد- ایرنا- رئیس اداره راهداری و حمل و نقل جاده ای خراسان شمالی گفت: شاخص برخوداری فاروج از راه روستایی 45 درصد است که این رقم چهار درصد بیشتر از میانگین استانی است.", "text":"هومن وکیلی روز پنجشنبه در گفت و گو با خبرنگار ایرنا اظهار داشت: با تکمیل محور 5.5 کیلومتری کلاته شاه میر، شاخص راه روستایی این شهرستان 1.4 دهم درصد افزایش خواهد یافت.وی افزود: با اجرای این محور علاوه بر اهالی روستای کلاته شاه میر، خانوارهای عشایری مستقر در این محور هم از آن برخوردار می شوند.وی با اشاره به فعالیت انجام شده برای ایمن سازی محورهای روستایی فاروج افزود: از ابتدای سال طرح خط کشی، نصب روشنایی، نصب حفاظ، اصلاح شیب شیروانی و آشکارسازی تقاطع های روستایی انجام شده استفاروج دارای 456.6 کیلومتر راه بین‌شهری و روستایی است که 426 کیلومتر آن روستایی است که از این میزان 193.6 کیلومتر آسفالته روستایی و 32 کیلومتر آسفالته بین‌شهری است.7187/5132            "}