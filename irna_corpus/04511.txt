{"onTitr":"","titr":" چشم انداز فعالیت مامور ویژه آمریکا برای صلح افغانستان","describe":" کابل - ایرنا - وزارت امور خارجه آمریکا با توجه به اوضاع پیچیده امنیتی افغانستان مامور ویژه ای را برای پیگیری صلح در افغانستان منصوب و نسبت به توفیق این مامور با توجه به تجربه های قبلی و سابقه کاریش ابراز امیدواری کرده است، اما آینده این ماموریت چندان روشن به نظر نمی رسد.", "text":"به گزارش ایرنا، «زلمی خلیل زاد» آمریکایی افغان تبار عضو حزب جمهوری خواه آمریکا که به عنوان مشاور «مایک پمپئو» وزیر خارجه آمریکا در امور افغانستان از  شهریور ماه گذشته مامور به پیگیری روند صلح در زادگاهش شده است امید دارد بتواند بین گروه طالبان که هرگز دولت مرکزی افغانستان را به رسمیت نشناخته و دولت، صلح برقرار کند.طالبان دولت افغانستان را دست نشانده آمریکا می داند و به همین دلیل خواستار مذاکره مستقیم با خود آمریکاست و همواره از خروج نیروهای غربی به عنوان محور مذاکرات صلح یاد کرده است و آمریکایی ها تا پیش از این همواره مدعی بود که هرگز با طالبان مذاکره نخواهند کرد.مقامات آمریکایی با وجود آن که به گفت و گوهای صلح با مالکیت و رهبری دولت و مردم افغانستان تأکید می کنند، بطور پنهانی دیدارهایی با طالبان داشته ند اما از آن سخن نمی گفتند.«آلیس ویلز» مامور بخش آسیایی وزارت خارجه آمریکا از جمله اشخاصی است که دیدارهای پنهانی با طالبان در قطر و دوبی داشته و بعد توسط طالبان و مقامات دولت افغانستان رسانه ای شد و دولت افغانستان این نشست ها را در راستای تسهیل گفت و گوی صلح دولت با طالبان توجیه کرد.پیش از این دولت افغانستان همواره از گفت و گوی صلح با مالکیت دولت و مردم این کشور سخن می زد و حتی نشست مسکو را که برای  شهریورماه امسال با حضور نمایندگان طالبان و 12 کشور منطقه برای 13 شهریور ماه امسال برنامه ریزی شده بود را به بهانه این که به رهبری دولت افغانستان نیست به تعویق انداخت و تاکنون زمان جایگزین هم اعلام نشده است.با توجه به همین اوضاع است که طالبان فکر می کند با آمریکا درباره صلح افغانستان مذاکره  کند و دولت افغانستان هم باور دارد که آمریکا نقش میانجی بازی کند تا فرصت را برای گفت وگوی مستقیم با طالبان فراهم شود .روز گذشته خلیل زاد برای اجرایی کردن ماموریت رسمی خود وارد کابل پایتخت افغانستان شد و قرار است در سفری 10 روزه به منطقه برای تأمین صلح و فراهم کردن فرصت گفت و گو بین طالبان و دولت افغانستان با مقامات چندین کشور ملاقات کند.خلیل زاد شب گذشته رایزنی های خود را در افغانستان شروع کرد و ساعتی پس از ورود به کابل با مقامات دولت وحدت ملی دیدار کرد و گفت که آماده است از همه اعتبار و ارتباطش و آموخته های علمی و تجربه های خود در افغانستان، منطقه و جهان استفاده کند و برای تأمین صلح تلاش خواهد کرد. وی ابراز امیدواری کرد که بتواند با توجه به پیشرفت هایی که در گذشته در حوزه صلح در افغانستان شده به صلحی برسد که در آینده همه اقوام افغانستان خود را در آن شریک ببینند.پیش از این گزارش هایی نیز در رسانه های افغانستان به نقل از طالبان منتشر شد که گفته بود، خلیل زاد پیام هایی برای آنها فرستاده و در باره آزادی زندانیان طالبان و موضوعات دیگر چراغ سبز نشان داده است اما منابع معتبر این خبر را تائید نکردند. خلیل زاد به رسانه ها در کابل گفت که در افغانستان علاوه بر رهبران دولت وحدت ملی با شخصیت های تاثیرگذار این کشور درباره گفت وگوهای صلح با طالبان ملاقات خواهد کرد. وی امروز دوشنبه پس از دیدار با مقامات دولت با «عبدالرب رسول سیاف» یکی از رهبران سابق جهادی و از علمای برجسته اهل سنت و چهره معروف ضد طالبان در کابل دیدار کرد.خلیل زاد پس از تکمیل دیدارهای خود در افغانستان قرار است سفری به عربستان سعودی، امارات متحده عربی، قطر و پاکستان نیز داشته باشد.البته اکنون این سوال مطرح است که مقامات دولت افغانستان که در گذشته همواره جنگ این کشور را دارای ریشه های بیرونی دانسته اند و این جنگ را جنگ نیابتی کشورهای منطقه و جهان خوانده اند،  چگونه با طرح سفر به کشورهایی که همه به نحوی حامی آمریکا هستند این چالش جنگ نیابتی را حل خواهد کرد.در حالی که در طرف دیگر قضیه ایران، روسیه، چین و کشورهای آسیای میانه در طرح صلح و رایزنی های خلیل زاد شامل نیست و در داخل هم بجز از دولت و طالبان حدود 19 گروه تروریستی دیگر که دولت افغانستان مدعی حضور آنها در این کشور هستند، چه برخوردی خواهند کرد.اگر به این استدلال های دولت افغانستان توجه کنیم تعدادی از کشورهای مهم منطقه در یک طرف و گروه های تروریستی دیگر را که با تفکر افراطی و تکفیری و حملات افسارگسیخته عمل می کنند، چگونه انتظار داشته باشیم تا این ماموریت با موفقیت به سر برسد که جای شک و تردید است.هرچند کارشناسان افغان، اعضای مجلس نمایندگان، رهبران جهادی و استادان دانشگاه های این کشور باور دارند که آمریکا این بار بهترین شخص را که با زبان، فرهنگ و سنت های مردم افغانستان با توجه به افغانی الاصل بودن خلیل زاد دارد، انتخاب کرده است.«سیمن بارکزی» عضو مجلس نمایندگان افغانستان امروز در نشست علنی مجلس گفت که خلیل زاد که آگاهی خوبی از این کشور دارد باید واضح سازد که با پاکستان در این روند چگونه برخورد خواهد کرد تا راضی شود دست از حمایت طالبان بردارد.«نصرالله استانکزی» استاد دانشگاه کابل نیز به رسانه های این کشور گفت که از هر نگاه اگر به گذشته خلیل زاد از جمله سابقه تباری و تاثیر گذاری وی در دستگاه ها رهبری آمریکا توجه کنیم می توان ادعا کرد که اگر انتظار پیشرفتی در گفت وگوی صلح داشته باشیم، با خلیل زاد این آرزو بهتر محقق خواهد شد.اما این که خلیل زاد به نمایندگی از آمریکا موفق شود طالبان را با دولت به دور یک میز مذاکره حاضر کند، هیچ ضمانتی برای پایین کردن جنگجویان که بطور مستقیم در سنگرها حضور دارند، با صلحی که با رهبران این گروه منعقد می شود، سلاح های خود را برزمین بگذارند.زیرا گروه دیگری به نام داعش که در حال حاضر بیشتر از طالبان به جنگجویان خود پول می دهد و هدف آنها هم برخلاف طالبان برای منطقه طرح شده است، آنها را جذب نکند و بار دیگر این جنگ با ایدئولوژی خطرناک تر دنبال نشود.با نگرانی ها و گمانه زنی ها که از وضعیت جنگ و صلح و مداخلات خارجی کشورهای غربی با توجه به سخنان فرمانده آمریکایی در افغانستان که گفته بود، کشورهای غربی هرکدام برای منافع خود در افغانستان حضور دارند، نیاز به زمان است که پاسخ این سوال ها را بدهد.آساق*291*1104*1663**            "}