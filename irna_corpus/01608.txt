{"onTitr":"","titr":" 12 دشت آبی استان بوشهر ممنوعه شد","describe":" بوشهر-ایرنا- مدیر دفتر حفاظت و بهره ‌برداری منابع آب استان بوشهر گفت: از 16 دشت آبی  این استان   12 دشت ممنوعه شده و 4 دشت نیز در آستانه ممنوعه شدن قرار دارد.", "text":"به گزارش ایرنا، عبدالله روئین تن چهارشنبه در جمع مسوولان شهرستان دشتی افزود: تمام  دشت های شهرستان دشتی دارای بیلان منفی بوده و ممنوعه شده اند .وی یادآورشد: از دشت های استان بوشهر تنها  چهار دشت در شهرستان های  گناوه  و دیلم هنوز منفی نشده اند.روئین تن اضافه کرد: از مهمترین راههای کاهش مصرف آب در بخش کشاورزی استفاده از شیوه های نوین آبیاری  قطره ای و بارانی، رعایت الگوی کشت، کشت محصولات کم آب بر و تجهیز چاههای آب به کنتور های هوشمند و  اجرای طرح های آبخیز داری  است.مدیر دفتر حفاظت و بهره ‌برداری منابع آب استان بوشهر گفت:یکی از برنامه  های مهم در  دست اجرای این اداره نصب کنتور هوشمند حجمی است .روئین تن اظهارداشت:  تا سال 1394 تعداد 1500 حلقه چاه آب استان بوشهر به کنتور هوشمند مجهز شدند و بر اساس برنامه تنظیمی در آینده  نزدیک تمام چاه‌های کشاورزی این استان به کنتور یادشده تجیهز خواهند  شد. فرماندار دشتی نیز بر هدایت کشاورزان جهت عقد تفاهم‌ نامه رعایت الگوی مصرف و  پهنه ‌بندی کشت برای کاهش مصرف آب تاکید کرد.عبدالله نادری افزود: امسال بر اساس طرح الگوی کشت ابلاغی در شهرستان دشتی  باید  سه هزار 650 هکتار گوجه فرنگی کشت شود.وی تصریح کرد: باید از کشت محصول های آب بر مانند هندوانه در شهرستان دشتی که دارای دشت های آبی ممنوعه است جلوگیری شود .وی افزود: برای تولید هر کیلو هندوانه به‌ عنوان یکی از محصولات پر آب بر 286 لیتر آب مصرف می شود .شهرستان دشتی با 86 هزار نفر جمعیت در 80 کیلومتری جنوب بوشهر واقع  است.7206/6045            "}