{"onTitr":"","titr":" سومین خودرو ملی مالزی تا دو سال آینده وارد بازار می شود","describe":" کوالالامپور- ایرنا-درپی پیشنهاد ماهاتیر محمد نخست وزیر مالزی و بنیانگذار صنعت خودرو ملی در این کشور، برای ساخت سومین نوع خودرو ، مسئولان این صنعت اعلام کردند قرار است  مدل جدید تا دو سال آینده به بازار عرضه شود.", "text":"به گزارش سه شنبه ایرنا، مالزی درصدد ساخت خودروی جدیدی است که از فناوری های نوین در آن استفاده و قابل ارائه به بازارهای جهانی باشد. این مدل تحت پروژه جدید خودروی ملی با عنوان (NNCP) قرار دارد که توسط نخست وزیر ماهاتیر مطرح شده است.محمد یوسف رئیس گروه صنایع فناوری های نوین دولتی (MIGHT) در مورد اقدامات انجام شده در این زمینه گزارش داد: براساس برنامه ریزی های صورت گرفته نمونه اولیه این خودرو تا سال آینده به بازارهای داخلی مالزی و تا دو سال آینده به بازارهای جهانی ارائه می شود.طبق این گزارش مراحل طراحی و نوآوری و آزمایشگاهی آن تا پایان سال جاری به اتمام می رسد.براین اساس، در خودرو  ملی جدید مالزی 100 درصد از تمام فناوری های نوین جهان در صنعت خودروسازی استفاده خواهد شد و روش های تولید معمولی خودرو را طی نخواهد کرد.به گفته محمد یوسف مالزی، در فهرست 9 کشور اول جهان در تولید و صادرات با فناوری های پیشرفته به ویژه در عرصه خودرو آن هم با ظرفیت و توانمندی بالاست که همگی ناشی از بکارگیری ازنتایج تازه ترین تحقیقات در این زمینه است.طبق این گزارش ، درحال حاضر تولیدکنندگان دستکم 20 خودرو در جهان در مالزی دفتر و نمایندگی دارند و مالزی می تواند با این صنایع پرقدرت نیز برای ساخت خودرو همکاری داشته باشد.شرکت ملی خودروسازی مالزی تحت عنوان پروتون در سال 1983 توسط ماهاتیر محمد نخست وزیر وقت مالزی تاسیس شد. این شرکت در طول یک دهه بعد توانست 47 درصد از بازار داخلی این کشور با جمعیت حدود 30 میلیون نفر را در اختیار بگیرد زیرا دولت مالزی مردم این کشو را برای استفاده از خودروهای ملی از طریق ارائه وام خرید تشویق می کرد. اما این رقم به دلیل کاهش میزان رقابت پذیری این شرکت درخصوص ارائه خدمات پس از فروش و رقابت شدید خودروهای خارجی تا سال 2017 به 14 درصد کاهش یافت. شرکت خودروسازی چینی Zhejiang Geely Holding Group سال گذشته 49.9 درصد سهام شرکت خودروسازی پروتون را خریداری کرد. 'پرودوا و نازا' دو شرکت دیگر خودروسازی مالزی هستند. خودروسازی پرودا نیز درسال گذشته 40 درصد از سهام اتحادیه خودروسازی مالزی را به خود اختصاص داده بود و بسیاری از تولیداتش را در داخل مالزی به فروش رساند. ماهاتیر محمد نخست وزیر جدید مالزی پس از بازگشت در قدرت در اردیبهشت سال جاری پیشنهاد ساخت خودرو سوم ملی را در این کشور مطرح کرد و آن را مورد پیگیری قرار داد.شبک**آساق**1599**1392            "}