{"onTitr":"","titr":" استاندارد دوگانه هسته ای ترامپ به روایت نشریه آمریکایی","describe":" تهران - ایرنا - نشریه 'فارن افرز' استانداردهای دوگانه رئیس جمهوری آمریکا در قبال منع اشاعه هسته ای را موجب تضعیف تلاش های بین المللی برای جلوگیری از اشاعه هسته ای و ارزش دیپلماسی پایدار خواند.", "text":"به گزارش ایرنا، این نشریه آمریکایی در شماره امروز(چهارشنبه)، در یادداشتی تحت عنوان'معاهدات هسته ای واستانداردهای دوگانه'،از دو رویی آمریکا به عنوان عامل تضعیف تلاش های مربوط به منع اشاعه هسته ای یاد کرد و نوشت: 'دونالد ترامپ' هفته گذشته در سازمان ملل به ظاهر برگزاری نشستی دیگر با 'کیم جونگ اون'، رهبر کره شمالی و گفت وگو در باره تسلیحات هسته ای را به شوخی برگزار کرد و اخبار منتشر شده در باره تلاش او برای برگزاری نشستی مشابه با 'حسن روحانی'، رئیس جمهوری ایران را با عصبانیت تقبیح کرد.  این دوگانگی، بازتاب رویکرد شخصی شدن سیاست گذاری ترامپ در زمینه تسلیحات هسته ای است، او با هرگونه سیاست گذاری مربوط به سلف خود مخالف است و رهبرانی را در آغوش می گیرد که این حس که او معامله گری عالی و برتر است را ارضا می کنند. به عنوان مثال، درک مخالفت او با توافقنامه هسته ای ایران به عنوان 'بدترین توافقنامه امضا شده تاکنون' از یک سو و استقبال از روند خلع سلاح هسته ای کره شمالی که متضمن هیچ الزام و تعهدی نیست، غیرممکن است. این دو برخورد تنها زمانی معنا پیدا می کند که ترامپ احساسات خود را بر اولویت های سیاسی اش ترجیح می دهد. رویکرد شخصی کردن دیپلماسی به خودی خود بد نیست اما، وقتی پای تلاش های جهانی برای کنترل توسعه تسلیحات هسته ای به میان می آید، این استاندارد دوگانه که بخشی از ذات رویکرد ترامپ است، خطری مهلک است. دیپلماسی منع اشاعه هسته ای مستلزم همکاری پایدار همه قدرت های مهم، حتی در صورت همسو نبودن منافع شان، است.  ترامپ با رد توافقنامه هسته ای ایران که حاصل مذاکره و دیپلماسی بود و اعلام حل مشکل کره شمالی تنها با برگزاری یک نشست، ارزش دیپلماسی پایدار را زیر سوال برد. با توجه به اینکه بعید است سایر قدرت ها با تحریم های اعمال شده از سوی ترامپ علیه ایران همراهی کنند، اقدامات ترامپ موجب تضعیف تلاش های جهانی در زمینه منع اشاعه هسته ای می شود. در واقع، ترامپ به قانون و مقررات اعتقادی ندارد و مشکل او با منع اشاعه هسته ای در ایران و کره شمالی ارتباطی با منع اشاعه هسته ای ندارد. ابراز نگرانی او از فعالیت هسته ای ایران بهانه ای برای توجیه گرایش به تغییر نظام در ایران است.به نوشته این نشریه آمریکایی، امروزه جهان احساس می کند که تاکید آمریکا بر منع اشاعه هسته ای، صادقانه نیست. مقامات آمریکایی که برای جلوگیری از فعالیت برنامه هسته ای که هیچگاه در عراق وجود نداشت، از حمله به این کشور حمایت کردند و نسنجیده به برنامه هسته ای ایران اعتراض دارند، از نادیده گرفتن زرادخانه هسته ای اسرائیل خشنودند. اروپا**1088**1590            "}