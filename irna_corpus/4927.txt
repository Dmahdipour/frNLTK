{"onTitr":"","titr":" ویزای اربعین یکهزار و 700 زائر مازندرانی صادر شد","describe":" ساری-ایرنا- مدیرکل حج و زیارت مازندران از صدور ویزا برای یکهزار و 700 زائر اربعین از این استان از عصر روز گذشته و پس از بازشدن سامانه صدور ویزا خبر داد.", "text":"حبیب الله ساداتی روز دوشنبه به خبرنگار ایرنا گفت که از زمان اعلام آغاز فعالیت سامانه اربعین 97 از هفتم مهرماه تاکنون بیش از هشت هزار و 600  مازندرانی متقاضی زیارت مرقد شهدای کربلا در این سامانه ثبت نام کردند.وی افزود: درگاه صدور ویزا علیرغم مراجعه متقاضیان زیارت کربلا مسدود بود که از عصر روز گذشته فعال شده و صدور ویزا ادامه داد و در صورت ادامه شرایط عادی و نبود مشکل، صدور ویزا برای زایران تنها یک روز به طول می انجامد.ساداتی با اشاره به گشایش کنسولگری موقت عراق در مازندران برای دومین سال ،یکی از مشکلات عمده را ویزای دو هفته ای کارمندان عراقی فعال در کنسولگری مازندران عنوان کرد و گفت: مراجعه این افراد به عراق برای تمدید ویزا روند کار را به تعویق می اندازد و وقفه ایجاد می کند.مدیرکل حج و زیارت مازندران افزود: متقاضیان زیارت کربلا همچنان می توانند با مراجعه به سامانه «سماح» به نشانی www.samah.haj.ir ابتدا نسبت به ثبت نام خود اقدام کنند و پس از واریز وجوه مربوط به صدور روادید و بیمه، به یکی از 230 دفاتر زیارتی مجاز در سطح استان مراجعه تا فرایند صدور ویزای خود را تکمیل کنند.وی با اعلام این که هزینه سفر به عتبات عالیات در اربعین سال جاری 386 هزار تومان معادل 41 دلار است، تاکید کرد که این مبلغ باید به صورت الکترونیک پرداخت شود.مدیرکل حج و زیارت مازندران با بیان اینکه امسال نیز صدور ویزای زائران مازندرانی برای زیارت اربعین حسینی در کنسولگری موقت عراق در ساری انجام می شود، افزود: عدم صدور حواله ارزی برای کنسولگری جهت صدور ویزا تنها دلیل تاخیر در این مورد بوده است.ساداتی گفت: امسال هم جهت تسهیل در امور اعزام زائران اربعین حسینی و جلوگیری از ازدحام و تخلف، صدور ویزا هم به صورت انفرادی و هم گروهی تا سقف پنج نفر صادر می شود.وی اعتبار ویزای عتبات عالیات برای اربعین از زمان صدور را سه ماه اعلام کرد و افزود: متقاضیان اربعین حسینی حتی یک روز بعد از اربعین و تا پایان ماه صفر می توانند برای این سفر معنوی ثبت نام کنند و مشرف شوند .مدیرکل حج و زیارت مازندران توصیه کرد: زائران برای جلوگیری از مشکلات ازدحام روزهای نزدیک به اربعین و صدور بموقع ویزا، از هم اکنون نسبت به ثبت نام در سامانه سماح و دریافت ویزا اقدام کنند .وی با تاکید بر این که عبور از مرز برای شرکت در مراسم اربعین تنها با ویزا و به همراه داشتن مدارک امکان پذیر است، از زایران اربعین خواست تا پیش از صدور ویزا ، بلیت تهیه نکنند .اربعین پارسال حدود 44 هزار مازندرانی زایر مرقد امام حسین (ع) و یاران باوفایشان در کربلای معلا شده بودند و در مسیر پیاده روی اربعین، مازندران 20 موکب خدماتی برپا کرد.   7335/1654            "}