{"onTitr":"","titr":" برگزاری 100 کنگره شهدا در استان های کشور","describe":" ایلام - ایرنا - مدیر کل فرهنگی و تبلیغات بنیاد شهید و امور ایثارگران کشور گفت: از سال 82 تاکنون 100 کنگره ملی در استان های مختلف کشور برای شهدای جنگ تحمیلی برگزار شده است.", "text":"به گزارش ایرنا، اسکندر یارنسب روز سه شنبه در سومین نشست هماهنگی شورای سیاست گذاری کنگره سه هزار شهید استان ایلام اظهار داشت: کنگره شهدای ایلام به واسطه ویژگی های خاص این استان متمایزتر از دیگر استان های کشور است.وی افزود: استان ایلام درگیری مستقیم در جنگ تحمیلی داشت و متحمل خسارات زیادی شد اما حق مطلب در مورد این استان در سطح کشور ادا نشد و ناگفته های زیادی از جنگ در خصوص ایلام وجود دارد.مدیرکل فرهنگی و تبلیغات بنیاد شهید و امور ایثارگران کشور  یادآور شد: ایلام محل عبور کاروان های راهیان نور، بهره مند از آثار بکر به جایمانده از جنگ تحمیلی و گذرگاه اربعین حسینی است که می توان از این ظرفیت ها برای معرفی هرچه بهتر استان استفاده ملی کرد.یارنسب تاکید کرد: باید کنگره سه هزار شهید استان ایلام از حالت اجرای دولتی خارج و اقشار مختلف مردم حضوری پررنگ و مالکانه در این کنگره داشته باشند.استاندار ایلام نیز در این نشست گفت: استان ایلام به علت وجود جنگ تحمیلی از توسعه و پیشرفت بازماند و بعد از جنگ نیز برخلاف دیگر استان های درگیر در نبرد دفاع مقدس بسیار مظلوم و گمنام واقع شد و شرایط و وضعیت استان حین و بعد از جنگ برای کشور تشریح نشد.قاسم سلیمانی دشتکی اظهار داشت: نقش استان ایلام در زمان جنگ تحمیلی و رشادت و مرزبانی و حراست آنها از مرزهای کشور و آرمان های نظام مغفول مانده است.وی افزود: برگزاری کنگره سه هزار شهید استان ایلام عاملی تاثیرگذار و مهم برای معرفی و تبیین نقش و جایگاه استان ایلام در جنگ تحمیلی در سطح ملی است تا عامه مردم کشور با واقعیت های جنگ در استان ایلام بیشتر آشنا شوند.سلیمانی دشتکی با بیان اینکه دستاوردهای جنگ تحمیلی برای کشور بی نظیر بود تاکید کرد: باید رشادت، ایثار، شجاعت، از خودگذشتگی و دفاع همه جانبه جمهوری ایلامی از کشور در برابر متجاوزان شرق و غرب به طرق مختلف برای نسل های آینده به یادگار بماند و یکی از اهداف مهم برگزاری کنگره شهدا نیز انتقال آثار و مفاهیم جنگ به نسل های بعد از جنگ است.وی در خصوص چگونگی برگزاری کنگره سه هزار شهید استان ایلام نیز به روسای کمیته های 18 گانه این کنگره توصیه کرد از ظرفیت گروه هایی چون هیات مذهبی، کانون مساجد، تشکل، انجمن مردم نهاد، اتحادیه و صنوف، قشر هنرمند در زمینه های مختلف استفاده کنند.وی گفت: مردمی برگزار کردن کنگره باعث تعدیل و کاهش هزینه ها و نیز رونق بخشی مضاعف به کنگره می شود و باید گروه ها و اقشار مختلف را راغب کرد که به صورت خودجوش برای برگزاری کیفی و کمی کنگره اعلام آمادگی کنند.استاندار ایلام منایع تامین هزینه برای برگزاری کنگره را مشارکت های مردمی، ردیف های بودجه استانی، اعتبارات دستگاه های اجرایی و نیز بودجه ملی از محل اعتبارات وزارتخانه ها و سازمان های درگیر در کنگره ذکر کرد.به گزارش ایرنا، در این نشست اعضای شورای برگزاری کنگره در خصوص وظایف محوله خود نکاتی را ارائه کردند.استان ایلام در زمان جنگ تحمیلی سه هزار شهید و 12 هزار جانبار تقدیم انقلاب کرد و به ازای هر 200 نفر 2.5 درصد شهید در استان ایلام وجود دارد که نسبت به جمعیت استان یکی از استان های برتر کشور در این حوزه است.کنگره شهدای ایلام تیرماه سال آینده برگزار می شود.7172/6119            "}