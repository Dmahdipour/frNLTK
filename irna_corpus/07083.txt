{"onTitr":"","titr":" بیجار رکورددار اولین بارش پاییزی در کردستان شد","describe":" سنندج - ایرنا - رئیس اداره پیش بینی هواشناسی کردستان گفت: شهرستان بیجار با ثبت 5.3 میلی متر بارندگی، رکوردار بیشترین بارش در استان طی شبانه روز گذشته است.", "text":"بهرام چاره خواه روز شنبه در گفت و گو با خبرنگار ایرنا اظهار داشت: با ورود سامانه ناپایدار از چند روز گذشته بارش ها در استان شروع و بیشترین میزان بارش در شهرستان بیجار ثبت شد.وی اضافه کرد: در همین مدت بارش ها در هزارکانیان دیواندره با چهار میلی متر و قروه با سه میلی متر، زرینه دیواندره با 2 میلی متر و در سروآباد، یاسوکند بیجار و سلین اورامان هر کدام یک میلی متر بارندگی بوده است.چاره خواه افزود: براساس تحلیل آخرین داده ها و نقشه های پیش یابی، امروز بدلیل پوشش ابر در آسمان کردستان پتانسیل بارش های رگباری باران و رعد و برق و احتمال وقوع تگرگ وجود دارد.وی با بیان اینکه احتمال کاهش دما از دیگر موارد مورد توجه استقرار توده هوای فعال فعلی در آسمان کردستان است، گفت: این جریانات سرد تا روز سه شنبه در آسمان این استان فعال است و احتمال می رود در این مدت باعث کاهش چهار تا 6 درجه ای دما شود.چاره خواه یادآور شد: این جریانات در شرایط غالب نقاط استان بویژه نواحی مرتفع و سرد سیر سبب کاهش دما به صفر و یخیندان صبحگاهی می شود.به گزارش ایرنا، استان کردستان در یک منطقه سرد و کوهستانی واقع شده و هر سال بارش باران در این استان از اوایل پاییز شروع می شود.میانگین سالانه بارش باران در استان کردستان بیش از 540 میلی متر است که این مقدار 2 برابر میانگین کشوری است.در سال زراعی 97 - 96 نیز تراز بارندگی در همه ایستگاه های استان کردستان به نسبت سال گذشته کاملا مثبت بود و به صورت میانگین 555 میلی متر بارندگی داشت.سال زراعی (آبی) از اول مهر هر سال شروع و به پایان شهریور سال بعد ختم می شود.3034/9102            "}