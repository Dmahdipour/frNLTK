{"onTitr":"","titr":" آلودگی هوا در چهارمحال و بختیاری به 3 برابر حد مجاز رسید","describe":" شهرکرد- ایرنا- معاون توسعه و پیش بینی هواشناسی چهارمحال و بختیاری با اشاره به وقوع وزش بادهای شدید در این استان گفت: وزش باد آلودگی هوا در برخی نقاط استان را به 3 برابر حد مجاز افزایش داد.", "text":"مهرداد قطره سامانی روز شنبه در گفت و گو با خبرنگار ایرنا افزود: آلودگی حاکم بر هوای استان دارای منشا داخلی و بصورت مقطعی است ، اما تا سه روز آینده به ویژه در بعدازظهرها تداوم خواهد داشت.وی ادامه داد: میزان غلظت ذرات گرد و خاک هم اکنون به 65 تا 70 میکروگرم در هر مترمکعب رسیده است و این آلودگی در برخی ساعت به مرز هشدار نیز می رسد.قطره سامانی همچنین از وقوع رگبار و رعد و برق برای مناطق شمالی و مرکزی استان برای روز شنبه و روزهای آینده خبر داد و گفت: این وضعیت ناپایدار و مقطعی است و همانند استانهای شمالی منجر به وقوع سیل نمی شود.به گزارش ایرنا، از ابتدای امسال تاکنون چهارمحال و بختیاری 30 روز هوای آلوده را پشت سر گذاشته است.همچنین چهارمحال و بختیاری درحالی سال آبی 97-98 را آغاز کرده است که با کاهش 41 درصدی بارش ها و منابع آبی در مدت مشابه مواجه شد.به گزارش ایرنا، چهارمحال و بختیاری سرچشمه 2 رودخانه کارون و زاینده رود و بخشی از رودخانه دز است.7363/2097            "}