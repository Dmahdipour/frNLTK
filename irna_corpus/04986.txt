{"onTitr":"","titr":" صبحگاه مشترک نیروهای مسلح آستارا برگزار شد","describe":" آستارا - ایرنا - صبحگاه مشترک نیروهای انتظامی، مرزبانی، ارتش و سپاه آستارا به مناسبت هفته ناجا در محوطه ستاد هنگ مرزی این شهرستان برگزار شد.", "text":"به گزارش خبرنگار ایرنا، در آئین صبحگاه مشترک نیروهای مسلح آستارا یگان های مستقر در میدان با انسجام از مقابل کلام الله مجید، پرچم مقدس جمهوری اسلامی ایران، تمثال امام خمینی(ره) و مقام معظم رهبری و مسئولان حاضر در جایگاه رژه رفتند.فرمانده نیروی انتظامی آستارا در این آئین گفت: این شهرستان به لحاظ اهمیت تجاری و گردشگری، مورد توجه است و نیروهای انتظامی و پلیس به طور شبانه روزی، برای تامین نظم و امنیت تلاش می کنند.سرهنگ محمد نمازی افزود: معنویت لازمه کار پلیس است و عملیات های موفق پلیس و امنیت ایران در شرایط ناامن منطقه، مایه افتخار است.وی بیان کرد: رفاه اجتماعی و آسایش در سایه امنیت میسر می شود و برای تحقق این امر مهم، طرح های مختلف نظیر مقابله با آسیب های اجتماعی و تقویت یگان های امداد پلیس اجرا می شود.امام جمعه آستارا نیز در این آئین گفت: پلیس ایران با تکیه بر ارزش های دینی، مقاوم تر از پلیس دیگر کشورهاست و نیروی انتظامی در کنار سایر نهادهای امنیتی و انتظامی تامین کننده امنیت پایدار است.حجت الاسلام کاظم حافظ نیا افزود: پایبندی به اصول، قانون گرایی، باور به توانستن و خدمتگزاری صادقانه ویژگی یک پلیس موفق است و خوشبختانه با هوشیاری و بیداری زحمتکشان ناجا و تعامل نیروهای مسلح، امنیتی مثال زدنی در شهرستان مرزی آستارا حاکم است.وی ادامه داد: هرکس با ناهنجاری‌های اجتماعی و رفتارهای زشت، قصد آسیب به فرهنگ اسلامی ایرانی را داشته باشد، با برخورد قاطع نیروی انتظامی مواجه خواهد شد.امام جمعه آستارا گفت: اقتدار بدون معنویت برای یک مجموعه نظامی تهدید است و اعمال ما با تقرب به خداوند، خالص می شود.در پایان با اهدای جوایزی از پرسنل، کارکنان نمونه و بازنشستگان نیروهای مسلح تجلیل به عمل آمد.شهرستان مرزی بندر آستارا با 91 هزار نفر جمعیت در منتهی الیه غرب استان گیلان و در همسایگی جمهوری آذربایجان واقع شده است.7105 / 7124/2007            "}