{"onTitr":"","titr":" شور عاطفه ها به کمک 23 هزار دانش آموز نیازمند فارس آمد","describe":" شیراز-ایرنا- دانش آموزان استان فارس با حضور در آیین شور عاطفه ها که همزمان در 960 واحد آموزشی این استان برگزار شد، برای کمک به 23 هزار نفر از دانش آموزان نیازمند آستین همت بالا زدند.", "text":"به گزارش ایرنا مدیر کل کمیته امداد امام خمینی (ره) استان فارس، چهارشنبه در آیین شور عاطفه ها که به صورت نمادین در آموزشگاه معطری شیراز برگزار شد، با بیان اینکه امسال این مراسم با شور حسینی مقارن شده، افزود: امروز با حضور در این مکان به نیابت از صدها دانش آموز سخاوتمند این استان از 23 هزار دانش آموز نیازمند فارس دستگیری می کنیم.وی، با اشاره به اینکه از این تعداد 11هزار دانش آموز از یتیمان هستند، اظهار داشت: در مرحله نخست جشن عاطفه‌های امسال که روزهای پانزدهم و شانزدهم شهریور 97 در استان فارس برگزار شد، 44 میلیارد ریال کمک های نقدی و غیر نقدی مردم به این جشن جمع آوری شد.بذرافشان ادامه داد: در مرحله دوم این حرکت انساندوستانه که امروز (چهارشنبه) با عنوان شور عاطفه ها برپا شده است بیش از 700 هزار پاکت برای جمع آوری کمک های دانش آموزان بین آنها توزیع شده است. وی با اشاره به اینکه دانش آموزان و اهالی استان فارس سال 96 در این مراسم معنوی حماسه آفرینی کردند و این استان همواره شهره نیک اندیشی بوده، گفت: یقین داریم امسال نیز دانش آموزان، فارس را در این حماسه مهرورزی بر قله ایثار می نشانند و بی شک این کمک ها و حمایت ها می تواند افراد نیازمند را در مسیر سودمند بودن برای جامعه قرار دهد.مدیر کل امداد فارس بیان داشت: 55 پزشک، بیش از 90 استاد دانشگاه در سطح ملی و یک هزار و 300 دانشجو از جمله نیازمندانی بودند که با کمک ها و دستگیری مردم سخاوتمند این استان به این جایگاه رسیده اند.بذرافشان افزود: ایران اسلامی در گذر تاریخ در ایثار و از خودگذشتگی، پیشگام سایر ملت ها بوده و امروز نیز با اجرای مراسم معنوی شور عاطفه ها در مدارس، ایثارگری را پاس می داریم.9873 /6118            "}