{"onTitr":"","titr":" یمن عبور خط لوله نفت عربستان را از خاک خود محکوم کرد","describe":" تهران- ایرنا- وزارت نفت و معادن یمن اقدام عربستان در احداث خط لوله نفت که از خاک یمن با عبور از استان های حضرالموت و المهره به دریای عربی منتقل می شود، محکوم کرد.", "text":"به گزارش روز شنبه شبکه خبری المسیره ، وزارت نفت یمن امروز /شنبه/ با صدور بیانیه ای اعلام کرد: اقدام عربستان نقض صریح قوانین بین المللی و غارت ثروت ها و منابع یمن با همدستی رئیس جمهوری مستعفی و فراری است.این بیانیه تاکید کرد: مداخله عربستان، غارت منابع یمن و نابودی آن و آسیب رساندن به اقتصاد ملی، اقدام قاطعانه یمن برای پایان دادن به مداخلات سعودی و تمایلات توسعه طلبانه و توطئه های آن علیه این کشور را می طلبد .این در حالی است که پیش از این اهالی استان المهره مخالفت خود را به احداث خط لوله نفتی عربستان در خاک یمن اعلام کرده بودند. بیانیه مذکور خاطر نشان ساخت: اقدام عربستان تجاوزی دیگر در چارچوب جنگ علیه یمن ، اشغال خاک و غارت منابع آن است که باید با آن از طریق راه های قانونی مقابله کرد.این بیانیه از سازمان ملل و شورای امنیت خواست مانع تداوم اقدامات تجاوزکارانه عربستان، غارت منابع ، اشغال خاک یمن و نقض حاکمیت آن شوند.'علی الحریزی' استاندار المهره پیش از این گفته بود: جنبش مردمی در المهره، به سعودی‌ها اجازه نخواهد داد طرح خود را برای احداث خط لوله نفت از خاک عربستان تا دریای عرب از خاک استان المهره، عملی کند.استاندار سابق المهره یمن تاکید کرده بود مردم این استان به عربستان سعودی اجازه نخواهند داد خط لوله نفت در استان المهره احداث کند. الحریزی که در تظاهرات مردم استان المهره علیه سعودی‌ها نیز شرکت کرده بود، گفت: جنبش مردمی در المهره، به سعودی‌ها اجازه نخواهد داد طرح خود را برای احداث خط لوله نفت از خاک عربستان تا دریای عرب از خاک استان المهره، عملی کند.'الحریزی' افزود: ما این اقدام را نقض حاکمیت ملی یمن می‌دانیم. سعودی‌ها به شیوه‌های مختلف از جمله اعزام نیرو و به خدمت گرفتن عاملان نفوذی و خائنان، این طرح را عملی کنند، اما مردم یمن آمادگی کامل دارند و شبانه روز با این اقدام مقابله می‌کنند. مگر آنکه توافقنامه‌ای برای احداث این خط لوله منعقد شود که حاکمیت ملی یمن را حفظ کند.** اهالی استان تعز در اعتراض به جنگ اقتصادی عربستان تظاهرات کردنداهالی شهر تعز امروز شنبه در اعتراض به نابسامانی اوضاع اقتصادی کشور بر اثر تداوم تجاوز ومحاصره یمن از سوی عربستان تظاهرات کردند.تظاهر کنندگان با حمل پرچم های یمن ائتلاف سعودی اماراتی را مسئول نابسامانی اوضاع اقتصادی استان های یمن و تداوم جنگ و گرسنگی و دیگر بحران های کشور دانستند.تظاهر کنندگان با سردادن شعارهایی علیه عبد ربه منصور هادی رئیس جمهوری مستعفی و فراری وی و ائتلاف سعودی اماراتی را عامل بدبختی های کشورشان دانستند.اهالی استان تعز برای چهارمین روز متوالی در اعتراض به بحران اقتصادی یمن اعتصاب و مغازه ها را تعطیل کردند.اهالی استان های جنوبی یمن نیز در اعتراض به اوضاع بد اقتصادی تظاهرات کرده خواستار خروج اشغالگران از خاک یمن شدند.عربستان از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشاند. تجاوز عربستان به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است. خاورم** 1453**1144            "}