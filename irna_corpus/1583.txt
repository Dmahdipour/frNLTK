{"onTitr":"","titr":" طرح تجمیع مرکز 110 پلیس چهارمحال و بختیاری عملیاتی شد","describe":" شهرکرد- ایرنا- طرح تجمیع مرکز فوریتهای 110 پلیس چهارمحال و بختیاری روز چهارشنبه همزمان با هفته نیروی انتظامی عملیاتی شد.", "text":"به گزارش ایرنا، نماینده ولی فقیه در چهارمحال و بختیاری و امام جمعه شهرکرد در آیین تجمبع این مرکز گفت: ماموران نیروی انتظامی، بدنبال امنیت سازی در جامعه هستند.حجت الاسلام محمدعلی نکونام با اشاره به خدمت رسانی در حوزه های مختلف از سوی این نیروهای خدوم افزود: سامانه متمرکز مرکز فوریتهای پلیسی فرصتی برای خدمت رسانی و تحت کنترل قرار دادن امنیت فعال شده است.فرمانده انتظامی چهارمحال وبختیاری گفت: این طرح با هدف اصلاح وضع موجود، اعمال مدیریت یکپارچه، خدمات رسانی مطلوب و شایسته به شهروندان و بهره گیری بهینه از منابع، تجهیزات و امکانات و رفع مشکلات ارتباطی مخاطبان در تماس با مرکز فوریتهای 110 و  تداخل نداشتن تماس های تلفنی با این مرکز انجام شد.سردار غلامعباس غلامزاده افزود: در این طرح پلیس در کمترین زمان ممکن در موارد فوریتی اعزام خواهد شد و از این پس اخبار در 2 بخش فوریتی و غیر فوریتی به صورت سیستمی تفکیک و به رده ها اجرایی ابلاغ می شود.به گزارش ایرنا، 13 تا 20مهرماه به عنوان هفته نیروی انتظامی نامگذاری شده است.2097/7360            "}