{"onTitr":"","titr":" چگونه رسانه های سنتی از شبکه های اجتماعی بهره می برند","describe":" آیا می‌توان فیس بوک یا توئیتر را یک شرکت رسانه‌ای دانست؟ آیا روزنامه‌های بزرگ و رسانه‌های صاحبنام می‌توانند از شبکه‌های اجتماعی به‌عنوان یک ابزار رسانه‌ای استفاده کنند و طیف گسترده‌تری از مخاطبان را تحت پوشش بگیرند؟", "text":"اگرچه این سؤالات ساده به نظر می‌رسند، ولی پاسخگویی به آنها می‌تواند به بزرگترین ابهام‌های حاضر در عرصه روزنامه‌نگاری و خبررسانی پاسخ دهد. در حقیقت باید گفت اگرچه پاسخ این سؤالات اندکی پیچیده است، ولی می‌تواند جوانب پنهان خبرپراکنی در عصر حاضر را نمایان کند و نشان دهد ما به‌عنوان مخاطب تا چه اندازه به صورت مستقیم و غیرمستقیم مورد هدف مراکز رسانه‌ای قرار می‌گیریم و چه زمان بدون آنکه متوجه باشیم، اهداف مراکز رسانه‌ای را در شبکه‌های اجتماعی محقق می‌کنیم.** پلتفرم‌های دوپهلوطی یک سال گذشته گزارش‌های فراوان در مورد انتشار اخبار جعلی و نادرست در شبکه‌های اجتماعی بزرگ منتشر شد و فیس بوک به طور ویژه بارها در این خصوص به مجلس سنای امریکا پاسخ داد. این مسائل شبکه‌های اجتماعی را در عرصه رسانه بدنام کرد، ولی رسانه‌های خبری بزرگ همچنان تلاش فراوان می‌کنند برای بقای خود در عرصه رقابتی و پوشش‌دهی طیف گسترده‌تر مخاطبان جهانی، از پلتفرم‌های اجتماعی به‌عنوان ابزار رسانه‌ای استفاده کنند.فیس بوک به‌عنوان بزرگترین شبکه اجتماعی جهان تلاش فراوان می‌کند خود را از اتهام‌های مطرح شده تبرئه کند و ضمن ارائه توضیحات لازم به مراکز قضایی به نوعی ابزارهای هوشمند و گروه‌های انسانی مسلط به زبان‌های مختلف را نیز در اختیار گرفته تا تمام اخبار منتشر شده در صفحات عمومی را رصد کند و جلوی انتشار خبرهای جعلی را بگیرد. با همه این توضیحات فیس بوک و دیگر شبکه‌های اجتماعی مشابه آن تمایل دارند ماهیت خود را به‌عنوان یک ابزار رسانه‌ای و خبرپراکنی حفظ کنند و همچنان در این عرصه حضور داشته باشند.بر اساس مطالعه‌ای که نتایج حاصل از آن هفته گذشته در روزنامه نیویورک‌تایمز به چاپ رسید، 20 درصد مردم پس از آنکه یک خبر را در شبکه‌های اجتماعی مشاهده می‌کنند به سایت اصلی آن می‌روند تا ادامه خبر را هم بخوانند و در مقابل، تعداد افرادی که از طریق اپلیکیشن‌های موبایلی خبرهای روزانه خود را دریافت می‌کنند از رقم مذکور هم بیشتر است. توجه داشته باشید تنها در فیس بوک بیش از 2.5 میلیارد نفر از ساکنان کره خاکی به صورت روزانه گشت و‌گذار می‌کنند و اخبار مورد نظر خود را هم در اختیار می‌گیرند. این مسأله به خوبی نشان می‌دهد که شبکه‌های اجتماعی ماهیت رسانه‌های امروزی را شکل داده‌اند و به صورت مستقیم روی آنها تأثیر می‌گذارند.** رسانه‌های سنتی مدرنرسانه‌های سنتی از جمله روزنامه‌ها و خبرگزاری‌ها همچنان ابزارهای همیشگی خود را در اختیار دارند و پس از گذشت یک قرن هنوز هم توانسته‌اند طیفی از مخاطبان را برای خود حفظ کنند. ولی این اتفاق در حالی دنبال می‌شود که رسانه‌های اجتماعی و آنلاین هم در کنار آنها حضور دارند و به خوبی بین مردم نفوذ پیدا کردند. روزنامه‌های بزرگ امروزه به خوبی دریافته‌اند که اگر خود را با شبکه‌های اجتماعی سازگار نکنند و بهره کافی را از آنها نبرند، از قافله عقب مانده‌اند.در حالی که شبکه‌های اجتماعی در زمینه نحوه دریافت اخبار و دسترسی به اتفاق‌های روز تعاریف جدید را برای مردم ارائه کرده‌اند، رسانه‌های بزرگ می‌کوشند ضمن در اختیار داشتن ابزارهای سنتی، ابزارهای مدرن خبررسانی را نیز مورد استفاده قرار دهند.برخی از رسانه‌های بزرگ جهان از جمله واشنگتن پست و نیویورک تایمز که همچنان از پرتیراژترین روزنامه‌های جهان محسوب می‌شوند، به صورت همزمان سرمایه‌گذاری‌های گسترده‌ای را در بخش خبررسانی آنلاین آغاز کرده‌اند. روزنامه واشنگتن پست اپلیکیشن موبایلی خود را به گونه‌ای طراحی کرده است که به صورت مستقیم با صفحات خبررسانی اصلی در شبکه‌های اجتماعی بزرگ در ارتباط است و کاربر می‌تواند از طریق همین اپلیکیشن تمامی اخبار مورد نیاز خود را در صفحات عمومی آنلاین یا سایت اینترنتی روزنامه دنبال کند. این اپلیکیشن به گونه‌ای طراحی شده است که بخش‌های مختلف آن بر اساس نیاز کاربر تنظیم می‌شود و افراد در گوشی یا تبلت خود بسته به سلیقه شخصی اخبار مورد نظر را در اختیار می‌گیرند.در مقابل، روزنامه نیویورک تایمز سعی کرده است برای اپلیکیشن موبایلی خود از فناوری هوش مصنوعی بهره ببرد. این اپلیکیشن به گونه‌ای طراحی شده است که رفتار کاربر برای مراجعه به بخش‌های مختلف خبری یا صفحات خبری در شبکه‌های اجتماعی را زیر نظر می‌گیرد و همچنین ساعت‌هایی که کاربر بیشتر سراغ این اپلیکیشن می‌رود را هم تحلیل می‌کند. با این بررسی‌ها هر نسخه از اپلیکیشن برای هر یک از کاربران به صورت کاملاً مجزا عمل می‌کند تا محتوای مورد نیاز هر فرد را تأمین کند و به صورت مستقیم در شبکه‌های اجتماعی نیز اخبار اصلی و دقیق را در اختیار او قرار دهد.این اتفاق‌ها نشان می‌دهد که سازمان‌های رسانه‌ای به خوبی از اهمیت شبکه‌های اجتماعی باخبر شده‌اند و از آن استفاده می‌کنند. تا پیش از این مشخص شده بود کاربران فیس بوک به طور میانگین پس از خواندن یک خبر صفحه مربوطه را ترک می‌کنند و تمایلی به مرور مابقی اخبار ندارند. ولی رسانه‌های بزرگ با توجه به محبوبیت بالای این قبیل پلتفرم‌ها و تمرکز ویژه روی آنها، هم‌اکنون به نقطه‌ای رسیده‌اند که هر کاربر به طور میانگین در هر مراجعه خود به پلتفرم‌های اجتماعی دست کم سه خبر را مطالعه می‌کند و در 20درصد موارد برای خواندن ادامه خبر به سایت اینترنتی خبرگزاری می‌رود. این مسأله نشان می‌دهد رسانه‌های سنتی در این زمینه موفق بوده‌اند و البته تلاش آنها برای بهره‌مندی هرچه بیشتر از فضاهای اینترنتی نوین همچنان ادامه دارد. منبع: روزنامه ایران؛ 1397،7،17گروه اطلاع رسانی**1699**2002            "}