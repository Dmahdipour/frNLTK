{"onTitr":" پزشکیان:    ","titr":" دولت و مجلس برای جلوگیری از وقوع حوادث مشابه اهواز تلاش می کنند","describe":" تهران-ایرنا-نایب رییس اول مجلس با تشریح جلسه غیرعلنی نمایندگان که درمورد حادثه تروریستی اهواز برگزار شد، گفت: در این جلسه پیشنهادهایی برای جلوگیری از وقوع چنین حوادثی ارائه شد که دولت و مجلس این پیشنهادها را برای جلوگیری از وقوع چنین حوادثی پیگیری می کنند.", "text":"به گزارش خبرنگار پارلمانی ایرنا، «مسعود پزشکیان» در ابتدای جلسه علنی امروز - سه شنبه - مجلس شورای اسلامی اعلام کرد: در جلسه غیرعلنی امروز که حدود سه ساعت و 15 دقیقه برگزار شد، حادثه تروریستی اهواز با حضور مسئولان ذی ربط بررسی شد.وی افزود: در این جلسه پیشنهادهایی برای جلوگیری از وقوع چنین حوادثی داده شد، بنا شد که دولت و مجلس این پیشنهادها را پیگیری کنند تا ما دیگر شاهد وقوع چنین حوادثی نباشیم.نماینده مردم تبریز در مجلس خاطرنشان کرد: تمام تلاش ما این خواهد بود که دیگر شاهد وقوع چنین حوادثی در کشور نباشیم.به گزارش ایرنا، جلسه غیرعلنی مجلس صبح امروز از ساعت 8 و 30 دقیقه با حضور وزیران اطلاعات،کشور ، استاندار خوزستان و جمعی از مسوولان ستاد کل نیروهای مسلح برگزار شد.در جریان حمله تروریستی اهواز که شنبه هفته گذشته در رژه نیروهای مسلح رخ داد، جمعی از هموطنان شهید و زخمی شدند. چهارشنبه هفته گذشته نمایندگان اهواز خواستار برگزاری جلسه غیر علنی بودند که پزشکیان نایب رییس مجلس با برگزاری این جلسه موافقت کرد.سیام**9121**1336            "}