{"onTitr":" مدیرعامل ستاد دیه کرمان :    ","titr":" 188 مددجوی جرائم غیرعمد از زندان آزاد شدند","describe":" کرمان – ایرنا- مدیرعامل ستاد دیه نمایندگی استان کرمان گفت: با برگزاری 10 نشست کمیسیون تشخیص وام از ابتدای سال جاری تاکنون، زمینه آزادی 188 مددجوی واجد شرایط جرائم غیرعمد از زندان های این استان فراهم شده است.", "text":"به گزارش ایرنا، سید حجت الله موسوی قوام روز سه شنبه در نشست هیات مدیره ستاد دیه نمایندگی استان کرمان افزود:برای آزادی این مددجویان در مجموع 49 میلیارد ریال تاکنون پرداخت شده است.وی با اشاره به اینکه 166 نفر از مددجویان جرائم غیرعمد زندان های استان کرمان با استفاده از کمک های مردمی و با صرف 33 میلیارد و204 میلیون و 770 هزار ریال آزاد شده اند، اظهارداشت: سه نفر نیز از محل کمک های ویژه ستاد مرکز و با پرداخت چهار میلیارد و 704 میلیون ریال طمینه آزادی شان فراهم شد.مدیرعامل ستاد دیه نمایندگی استان کرمان تصریح کرد: هفت نفر نیز از محل اعتبارات قرض الحسنه بانک ها با پرداخت 7 میلیارد و 607 میلیون ریال و سه نفر نیز با استفاده از پرداخت های صندوق تامین خسارت های بدنی به مبلغ سه میلیارد و 401 میلیون و 76 هزار ریال آزاد شده اند.موسوی قوام با بیان اینکه 9 نفر بدون پرداخت وجه و با اخذ رضایت شاکی از زندان آزاد شده اند، عنوان کرد: 72 مددجو نیز در پرداخت بدهی های خود مشارکت داشته و توان پرداخت مددجو نیز 193 میلیارد و 950 میلیون ریال بوده است.وی ادامه داد: در مذاکره با 153 نفر از شکات پرونده ها 646 میلیارد و 242 میلیون و 700 هزار و 546 ریال اخذ تخفیف و یا گذشت شکات حاصل شده است.موسوی قوام خاطرنشان کرد: در سال جاری در قالب برگزاری 22 جشن گلریزان در ماه مبارک رمضان نیز 25 میلیارد و 725 میلیون و 180 هزار ریال تعهد خیران بوده که معادل 82 درصد وصول شده است.وی گفت: در حال حاضر 326 مددجوی جرایم غیرعمد  واجد شرایط در زندان های استان کرمان حضور دارند که از این تعداد 10 نفر دیه بدهکارو 7 نفر بدهکار دیه غیر از تصادفات هستند و 118 نفر نیز به دلیل چک های برگشتی، 181 نفربه دلیل مهریه و 10 نفر نیز به دلیل عدم پرداخت نفقه وارد زندان شده اند.مدیرعامل ستاد دیه نمایندگی استان کرمان افزود: در سال جاری 254 مددجوی جرائم غیرعمد وارد زندان های استان کرمان شده اند که 160 نفر از این افراد ورودی سه ماهه دوم امسال هستند.7440/ 5054            "}