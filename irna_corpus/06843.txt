{"onTitr":"","titr":" البرز میزبان همایش بین المللی روز جهانی تخم مرغ شد","describe":" کرج- ایرنا- دبیرهمایش بین المللی روز جهانی تخم مرغ گفت که همایش بین المللی روز جهانی تخم مرغ با شعار«سلامتی برای همه، تخم مرغ برای همه»  روزهای 16 و17 مهرماه جاری در موسسه تحقیقات علوم دامی کشورمستقر در البرز برگزار می شود.", "text":"زهرا عبادی روز شنبه  در گفت و گو با خبرنگار ایرنا افزود: به دلیل اهمیت ارزش غذایی تخم مرغ در سبد غذایی خانوارهای ایرانی وپتانسیل قابل توجه تولید آن در کشور، برگزاری روز جهانی تخم مرغ فرصت مناسبی است که ضمن توجه به توسعه وتولید محصول سالم وتامین امنیت غذایی کشور، برای رونق صنایع تبدیلی، عرضه وترویج مصرف آن اقدام شایسته  صورت گیرد.  وی اظهار داشت: فرهنگ والگوی مصرف، زنجیره ی تولید وتوزیع و بازار، ارزش غذایی وسلامت وبهداشت از محورهای همایش است. عبادی یادآورشد: با توجه به اهداف ورسالت سازمانی موسسه تحقیقات علوم دامی کشوردر گسترش فعالیت های دامپروری و تلاش برای بهبود الگوی مصرف محصولات دامی، این موسسه باهمکاری دستگاه هایی همچون وزارت جهاد کشاورزی، وزرات بهداشت و درمان آموزش پزشکی(معاونت بهداشت دفتربهبود تغذیه جامعه) و سازمان تحقیقات- آموزش وترویج کشاورزی همایش روز تخم مرغ را  برگزار می کند.  وی دیگر مشارکت کنندگان برگزاری این همایش را سازمان دامپزشکی کشور، سازمان غذا ودارو، انجمن علمی بهداشت مواد غذایی، استانداری البرز، سازمان فائو FAO، سازمان بهداشت جهانی WHO و سازمان جهانی تخم مرغ IEC عنوان کرد.  دبیر همایش روز جهانی تخم مرغ در خصوص برنامه های روز نخست همایش ( 16 مهر ماه ) در  کرج و تهران گفت : با توجه به اینکه آگاه سازی اقشار مردم وفرهنگ سازی و اصلاح الگوی مصرف تخم مرغ ، از اهمیت فراوانی برخوردار است به همین منظور برای ترویج مصرف تخم مرغ به عنوان یک ماده غذایی ارزشمند ، نصب بنرهای تبلیغاتی در سطح شهر وتوزیع املت نذری دربرخی میادین  شهر های تهران وکرج، از برنامه های فرهنگی این همایش است.  عبادی افزود: توزیع یک هزار بسته صبحانه حاوی تخم مرغ دربرخی مدارس کرج واطلاع رسانی ترویجی در  مراسم صبحگاهی  مدارس ، نصب پوستر بر روی اتوبوس های داخل شهری در استان های البرز و تهران و نمایش اینو گرافی های تخم مرغ در مانیتورهای داخل قطار های متروی تهران از دیگر برنامه های فرهنگی این همایش است. وی در خصوص برنامه های روز دوم همایش یادآور شد: مراسم روز 17 مهر ماه همایش تخم مرغ در موسسه تحقیقات علوم دامی کشور با امضای تفاهم نامه همکاری بین مسئولین ارشد وزارت جهاد کشاورزی وبهداشت درمان آموزش پزشکی آغاز می شود ودر ادامه سخنرانی هایی توسط پژوهشگران داخلی وخارجی انجام می گیرد.  عبادی اضافه کرد: در ادامه میز گرد ونشست تخصصی صاحب نظران وسیاست گذاران صنعت طیور برگزار خواهد شد و در حاشیه برگزاری این همایش نمایشگاهی در خصوص تخم مرغ ومحصولات جانبی آن در موسسه تحقیقات علوم دامی کشور برگزار می شود.هفدهم  مهرماه به عنوان روز جهانی تخم مرغ نامگذاری شده است.  سالانه بیش از 950 هزارتن تخم مرغ در ایران  تولید می شود.6156/ 6155            "}