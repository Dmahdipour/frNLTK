{"onTitr":"","titr":" ابراهیمی: بازی با بولیوی اهمیت زیادی برای تیم ملی دارد","describe":" تهران- ایرنا- هافبک تیم ملی فوتبال ایران گفت: بازی دوستانه با بولیوی اهمیت زیادی برای ما دارد و امیدوارم از این گونه مسابقات بیشتر داشته باشیم.", "text":"به گزارش ایرنا، امید ابراهیمی پیش از تمرین امروز (سه شنبه) تیم ملی فوتبال که در پژوهشکده نفت برگزار شد، در جمع خبرنگاران با بیان این مطلب اظهار داشت: خوشبختانه از امروز تیم کامل تر شد و می توانیم با شرایط بهتری کار را دنبال کنیم. وی با بیان اینکه شرایط بسیار خوبی دارم و با آمادگی کامل در تمرینات حاضر شدم، افزود: بازی بسیار مهمی با بولیوی داریم و می توانیم از این مسابقه به بهترین شکل بهره ببریم. هافبک تیم ملی فوتبال گفت: بولیوی یکی از تیم های خوب آمریکا جنوبی به حساب می آید و امیدوارم بتوانیم باز هم با تیم های با کیفیت مسابقه دهیم. وی در خصوص بالا رفتن انتظارات از تیم ملی تصریح کرد: این گونه مشکلات همیشه در تیم ملی وجود داشته اما سعی می کنیم با کمک کادر فنی خود را آماده موفقیت در مسابقات پیش رو کنیم. ابراهیمی اظهار داشت: حریفان به بهترین شکل خود را آماده مسابقات می کنند و شرایط شان با ما قابل قیاس نیست. انتظارات از تیم ملی به خاطر جام جهانی بالا است و امیدوارم بتوانیم پاسخ این انتظارات را بدهیم. وی در خصوص شانس ایران برای قهرمانی در جام ملت های آسیا گفت: کار دشواری در پیش داریم و امیدوارم با تلاش و همت بازیکنان این اتفاق رخ دهد. ورزشی **9118**9129            "}