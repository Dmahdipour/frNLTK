{"onTitr":" ورود سامانه جدید بارشی به کشور ؛    ","titr":" ارتفاعات تهران سفیدپوش می‌شود","describe":" تهران- ایرنا- سازمان هواشناسی از ورود سامانه جدید بارشی به کشور از عصر امروز (جمعه) خبر داد و اعلام کرد: بخش‌هایی از ارتفاعات البرز مرکزی و نقاط کوهستانی استان تهران در 24 ساعت آتی با بارش برف مواجه خواهد شد.", "text":"به گزارش روز جمعه ایرنا، سازمان هواشناسی از سفیدپوش شدن ارتفاعات تهران خبر داد و اعلام کرد: از عصر جمعه تا پایان روز شنبه به دلیل فعالیت سامانه بارشی، بارش باران به صورت رگبار همراه با رعد و برق، وزش باد شدید، در مناطق مستعد بارش تگرگ و افت قابل توجه دما در سواحل شمالی و به ویژه شمال شرق کشور خواهد شد.سامانه بارشی که از روزهای گذشته وارد کشور شده است، امروز و فردا، بخش‌های عمده‌ای از غرب، مرکز، شمال، جنوب و شرق کشور را تحت تاثیر قرار خواهد داد و بخش‌هایی از ارتفاعات البرز مرکزی و نقاط کوهستانی استان تهران در 24 ساعت آتی با بارش برف همراه خواهد شد.براساس اعلام سازمان هواشناسی، مسیر جاده‌های کوهستانی سواحل خزر به استان‌های مجاور، به ویژه گردنه‌ها از شنبه تا یکشنبه مه‌آلود پیش‌بینی می‌شود که موجب کندی یا اختلال در ترافیک جاده‌ای این مناطق خواهد شد.امروز شدت بارش‌ها برای استان‌های خوزستان، کهگیلویه و بویراحمد، لرستان، اصفهان، قم، قزوین، مرکزی، البرز و تهران پیش‌بینی می‌شود و از اواخر امشب شاهد شدت بارش‌ها در استان‌های سمنان، مازندران، گلستان، خراسان شمالی و خراسان رضوی خواهیم بود.البته روز سه‌شنبه از شدت بارش‌ها در بخش‌های غربی و مرکزی کاسته می‌شود و شدت بارش‌ها را برای استان‌های شمال شرق خواهیم داشت.ساعات آتی نیز، وزش باد شدید بخش‌هایی از استان‌های سیستان و بلوچستان، خراسان جنوبی، خراسان رضوی، کرمان، یزد، اصفهان، قم، کویر مرکزی ایران و سمنان را در برمی‌گیرد که سرعت وزش باد در این مناطق، حدود 60 کیلومتر بر ساعت خواهد بود.سازمان هواشناسی همچنین از کاهش محسوس دما در برخی نقاط کشور خبر داد و اعلام کرد: در 24 ساعت آتی کاهش 10 درجه‌ای دما در شمال شرقی ایجاد می‌شود.بر اساس این گزارش، شدت بارش‌ها در روز سه‌شنبه برای شمال شرق پیش‌بینی می‌شود و این سامانه بارشی که پیامد آن بارش باران، رگبار، کاهش دما و حتی برف است، اواخر وقت روز سه‌شنبه از کشور خارج می‌شود و چهارشنبه شاهد جوی آرام همراه با افزایش دما در بیشتر نقاط کشور خواهیم بود.در ساعات آتی، بارش برف در ارتفاعات البرز مرکزی، ارتفاعات استان تهران، آذربایجان‌ها و اردبیل به وقوع‌ می‌پیوندد که باید رانندگان عبوری از جاده‌های شمالی کشور به توصیه‌های پلیس دقت کنند.اقتصام **1070** 1055            "}