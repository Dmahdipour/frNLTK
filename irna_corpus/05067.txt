{"onTitr":"","titr":" پیشگیری از آسیب های اجتماعی نیازمند اشرافیت اطلاعاتی است","describe":" تبریز- ایرنا- معاون استاندار آذربایجان شرقی و فرماندار ویژه شهرستان میانه گفت: اشرافیت اطلاعاتی و آگاه سازی مردم از سوی نیروی انتظامی سبب همراهی آنها با این نیرو در جهت کمک به پیشگیری اجتماعی و انتظامی است.", "text":"به گزارش ایرنا، محمدرضا مشایخی روز دوشنبه در مراسم صبحگاه نیروی انتظامی در میانه با تقدیر از زحمات شبانه روزی تلاشگران عرصه نظم و امنیت در کشور بویژه در این شهرستان، افزود: محوری ترین و اساسی ترین هدف نظام برپایی عدالت اجتماعی بوده و در این راستا نیروی انتظامی نقش اصلی را در برپایی امنیت و عدالت اجتماعی عهده دار است.وی خاطرنشان کرد: اگر بتوانیم با آگاه سازی، زمینه ها و بسترهای جرم را کاهش دهیم می توانیم شاهد کاهش وقوع جرم در جامعه باشیم.مشایخی یکی از وظایف مهم نیروی انتظامی را حفظ و ارتقاء امنیت در حوزه های مختلف اخلاقی، اقتصادی، فرهنگی و اجتماعی عنوان کرد و با اشاره به مأموریت های متنوع و تخصصی نیروی انتظامی اظهارداشت: نیروی انتظامی در کنار سایر نیروهای نظامی همواره در تمام عرصه ها و در اقصی نقاط کشور بنا به ضرورت ورود پیدا کرده و در ایجاد امنیت و ارتقای آن نقش خود را ایفا می کند.وی بر محوریت پیشگیری بعد از آگاهی دهی که مقدم بر هر نوع مقابله است و همچنین پیگیری تا حصول نتیجه و رسیدن به اهداف و آرمان نهایی تاکید کرد و افزود: با توجه به انواع هجمه های گوناگون از سوی دشمن و انواع پدیده های نوظهور اجتماعی که هر روز شاهد ازدیاد آنها هستیم لازم است بر امر پیشگیری اجتماعی و فرهنگی توجه بیشتر شود.فرماندار ویژه میانه با تاکید بر اینکه پیشگیری نیاز اصلی جامعه امروز برای کاهش ابتلاء و درگیری با مسائل مختلف و آسیب های اجتماعی است اضافه کرد: پلیس باید با حفظ اقتدار خود ضمن قانونمداری و اخلاق مداری به امر پیشگیری بپردازد.مشایخی در پایان امنیت، استقلال و آزادی را از مهمترین اهداف اصلی برای هر جامعه ای از جمله جامعه اسلامی ایران که بر اساس تعالیم اسلامی پایه گذاری شده عنوان کرد و گفت: نیروی انتظامی دوشادوش مسئولین و سایر نیروهای مسلح در رسیدن به این اهداف و ارتقای جایگاه نظام تمامی تلاش خود را به کار گرفته است تا مردم به دور از دغدغه و هر گونه نگرانی در آرامش و امنیت کامل به سر برند.7231/3071            "}