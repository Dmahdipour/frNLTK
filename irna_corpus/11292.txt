{"onTitr":"","titr":" مقام پیشین پاکستان: پکن از واشنگتن قابل اعتمادتر است","describe":" تهران - ایرنا - وزیر سابق امور خارجه پاکستان در مصاحبه با 'چتم هاوس' درباره وضعیت پاکستان در زمان نخست وزیری عمران خان و سیاست های ایالات متحده درباره خاورمیانه صحبت کرد و برخی سیاست ها و قوانین آمریکا را بر خلاف قوانین بین الملل و حقوق بشر دانست.", "text":"به گزارش روز سه شنبه ایرنا، اندیشکده چتم هاوس به نقل از 'حنا ربانی خار' وزیر سابق امور خارجه پاکستان نوشت که چین شریک قابل اعتماد تری نسبت به آمریکا است و همچنین درباره حکومت فئودالی (در این نوع حکومت مالکان عمده بر رعایا تسلط و حکومت تام دارند) اینگونه توضیح داد: 'به استثنا 'عمران خان' نخست وزیر حال حاضر پاکستان، کسانی که در کشور موقعیت سیاسی کلیدی دارند کسانی هستند که پیشتر تحت احزاب مختلف به دولت خدمت کرده بودند، اعضای کابیه عمران خان در ابتدا کم ولی کارآمد بودند، اما به تدریج به تعداد آنها افزوده شد و می توان پیشرفت تدریجی را در این کابیه مشاهده کرد. اما در کل، واقعیت دولت تغییری نکرده است، اگر بدتر از دولت فئودالی نباشد بهتر از آن هم نیست.با وجود اینکه آمریکا کمک های امنیتی خود را در پاکستان کاهش داده است اما هنوز هم امیدوار است بتواند روابط دو کشور را از نو بسازد، اما به گفته 'حنا' باید واقع بین بود و اعتراف کرد که به دلیل اتفاقاتی که در افغانستان رخ داده است، این کار بسیار دشوار است؛ البته سرزنش پاکستان به دلیل اتفاقات رخ داده در افغانستان به نفع آمریکا خواهد بود. با توجه به اتفاقات منطقه نمی توان انتظار داشت که روابط راهبردی دوجانبه ای با آمریکا داشت، هرچند مقابل آمریکا قرار گرفتن اصلا به نفع پاکستان نخواهد بود. به گفته وی، 'پاکستان به دلیل همسایگی با افغانستان و حضور در منطقه، مشکلات را بیشتر از آمریکا درک می کند. من طرفدار طالبان نیستم و به هیچ عنوان تمایلی به حضور آنها در افغانستان ندارم اما برای مذاکره و صلح در منطقه، باید آنها و نمایندگانشان را به رسمیت شناخت و به عنوان یک واقعیت پذیرفت.دولت 'دونالد ترامپ' رئیس جمهور آمریکا به دنبال رسیدن به صلح با طالبان از طریق پاکستان است، 'حنا' این موضوع را تصدیق می کند اما بر این باور است که از طریق یک کشور نمی توان به صلح و سازندگی دست یافت زیرا پاکستان چنین نفوذی ندارد. هرچند من احساس میکنم که آنها با تمام وجود برای صلح و آشتی تلاش  نمی کنند. مصالحه باید در بالای لیست اهداف اتراتژیک آمریکا قرار داشته باشد در غیر این صورت فقط یکی از اولویت های این کشور خواهد بود، که به نظر من حتی اولویت هم نیست.با توجه به وضعیت روابط با واشنگتن انتظار می رود که پاکستان برای حمایت های امنیتی به چین وابسته شود؛ 'حنا' در این رابطه می گوید: 'واشنگتن برای امنیت پاکستان هزینه هایی پرداخت می کند، اما زمانی را به یاد می آورم که جت های 'اف-16' و قطعات یدکی آن خریداری شد اما هرگز تحویل داده نشد. همچنین در جنگ با تروریسم جهانی، درخواست ما از استفاده از تجهیزات فن آوری پیشرفته که می توانست جنگ را برای ما ساده تر کند، رد شد. از نظر استراتژیکی ما در جایی قرار داریم که دهه ها پیش قرار داشتیم، زیرا هیچ حمایت نظامی که بتواند پاکستان را به سطوح بالاتری از قدرت برساند وجود نداشته است.چین متهم به استفاده سیاست 'تله بدهی' از طریق ساخت و ساز کمربندی و جاده ای است و کشورهای زیادی را در دام بدهی هایی انداخته است که نمی توانند آنها را پرداخت کنند اما 'حنا' با این دیدگاه مخالف است. او می گوید اگر بین برنامه بانک جهانی و ساخت و ساز کمربندی و جاده ای حق انتخاب داشته باشم همیشه دومی را انتخاب خواهم کرد زیرا آنها برای حق انتخاب شما احترام قائل هستند و می توانید از بین پروژه های پیشنهادی آنها یکی را انتخاب کنید. در غرب، مردم اغلب از یک نظم جهانی مبتنی بر قوانین سخن می گویند، و این به معنی سیستمی است که به آمریکا وابسته است.'حنا ربانی' با این دیگاه مخالفت می کند و می گوید: ' من بر این باورم که این قوانین طراحی شده تا ضعیف تر ها از آن پیروی کنند اما قوی تر ها آن را دور بزنند، بدون اینکه حتی مواخذه شوند. پیش از دولت ترامپ نیز، آمریکا همیشه استثنا بود؛ شما همیشه به دیگران درباره حقوق بشر و احترام به قوانین تذکر می دهید اما بدون تصویب شورای امنیت، به عراق حمله می کنید، از هواپیماهای جنگنده بدون سرنشین که بر خلاف قانون بین الملل است استفاده می کنید که این ها به هیچ عنوان حتی نزدیک به احترام به حقوق بشر هم نیست. هرچند، اگر منظور از سیستم قانونمند مسائلی چون تغییرات و آب و هوایی و ترویج تجارت بین المللی از طریق سازمان تجارت جهانی است، این وظیفه دهه هاست که بر دوش ایالات متحده است.اما آمریکا، نه تنها از این نقش خود عقب نشینی نمی کند بلکه نظم کل دنیا را نیز بر هم می زند و آن را جای خطرناکی برای زندگی می کند زیرا چه شما طرفدار یک قانون باشید چه نه، نمی توانی آن را تغییر دهید؛ هر تصمیمی که ترامپ برای کشورش بگیرد بر تمام دنیا تاثیر خواهد گذاشت.دنیا به سمت تبعیض و تقسیمات عمیق تری در بحث قومیت و دین پیش می رود. به سمت مسائلی که ما را از هم جدا می کند نه متحد؛ اگر به چند دهه پیش بازگردیم می بینیم که مردم دنیا به دنبال حذف مرزها و برابری بودند اما حالا می خواهند با قومیت، مذهب، کشور، قبیله و یا حتی خانواده از دیگران جدا شوند. متاسفانه دنیا در حال پسرفت است؛ اما امیدوارم که بتوانیم از این وضعیت خارج شویم و کرامت و حقوق انسان ها را ارزشمند بشماریم همانطور که بیشتر این کار را انجام می دادیم.وی همچینین در پایان از حقوق زنان کشورش دفاع کرد و خواستار حقوق و فرصت های برابر برای زنان در عرصه های سیاسی و اقتصادی شد.اساق            "}