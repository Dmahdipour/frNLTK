{"onTitr":" امام جمعه مراغه:    ","titr":" انزوای آمریکا در بین افکار عمومی دنیا حتمی است","describe":" مراغه- ایرنا- عضو خبرگان رهبری و امام جمعه مراغه با اشاره به سخنان اخیر رهبر انقلاب در جمع بسیجیان گفت: براساس رهنمودهای رهبری و به پشتوانه جوانان این مرز و بوم، انزوای آمریکا در بین افکار عمومی دنیا به دلیل اعمال تحریم ها علیه کشورمان حتمی است.", "text":"به گزارش ایرنا، آیت الله محمدتقی پورمحمدی در خطبه های نماز جمعه مراغه افزود: با تبعیت از فرامین رهبری و ایستادگی ملت بزرگ ایران، آمریکا بیش از پیش منزوی و بیچاره خواهد شد.وی ادامه داد: حضور جوانان ولایتمدار و اتحاد آحاد مردم و مسئولان، زمینه ساز پیروزی ملت را در برابر تحریم ها و تهدیدهای توخالی آمریکا و استکبار جهانی خواهد بود.وی با اشاره به انتقام موشکی اخیر کشورمان از تروریست های تکفیری گفت: در این حمله که موجب به هلاکت رسیدن حدود 50 نفر از سرکردگان گروه های تروریستی شد، موجب شادی خانواده های شهدای اهواز و ملت بزرگ ایران شده است.وی با بیان اینکه این حمله، پاسخی به حمله تروریستی اخیر گروه های تکفیری و داعش به مردم اهواز در رژه نیروهای مسلح بود اضافه کرد: همچنین این حمله، پیام مهمی به آمریکا و صهیونیسم جهانی بود که نشان داد این موشک ها قابلیت هدف قرار دادن رژیم صهیونیستی را در صورت نیاز دارد.خطیب جمعه مراغه گفت: آمریکا از قدرت موشکی و دفاعی کشورمان هراس داشته و با آن مخالف است لیکن با بهره گیری از ابزار ایران هراسی در منطقه، تسلیحات خود را به حکام فریب خورده عربی می فروشد.آیت الله پورمحمدی با اشاره به فرارسیدن هفته نیروی انتظامی نیز گفت: این نیروی خدوم همواره در برقراری نظم و امنیت و مقابله با جرائم تلاش های قابل تقدیری انجام می دهد.وی با انتقاد از برخی گران فروشی و کم فروشی ها نیز اضافه کرد: اصناف، بازاریان و عمده فروشان کالاها، با بی انصافی با مردم برخورد نکرده و از گران فروشی در جامعه و سواستفاده از وضعیت نامساعد اقتصادی خودداری کنند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.7487/3077            "}