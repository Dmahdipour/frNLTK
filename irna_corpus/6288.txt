{"onTitr":"","titr":" بانک کشاورزی آذربایجان شرقی 6478 میلیارد ریال تسهیلات پرداخت کرد","describe":" تبریز - ایرنا - مدیر شعب بانک کشاورزی آذربایجان شرقی گفت: در راستای حمایت از بخش کشاورزی، در سه ماهه اول امسال 6478 میلیارد ریال تسهیلات توسط شعب این بانک در استان پرداخت شد.", "text":"جواد محمودی روز یکشنبه در گفت و گو با ایرنا اظهار داشت: تسهیلات اعطایی مذکور که در قالب تسهیلات خرد و کلان و سرمایه در گردش از منابع داخلی بانک با بازپرداخت بلندمدت و کوتاه‌مدت بود، برای 31هزار نفر پرداخت شد.وی افزود: بیشترین تسهیلات اعتباری شعب بانک کشاورزی استان به مبلغ 2443میلیارد ریال در بخش زراعت پرداخت شد.محمودی با اشاره به پرداخت 2443 میلیارد ریال تسهیلات برای طرح‌های زراعی، خاطرنشان کرد: این میزان تسهیلات در قالب تسهیلات خرد و کلان و سرمایه در گردش جهت اشتغالزایی، افزایش تولید محصولات زراعی برای 11 هزار 956 نفر پرداخت شد.مدیر شعب بانک کشاورزی آذربایجان شرقی همچنین به پرداخت 806 میلیارد ریال تسهیلات برای طرح‌های باغداری برای 6هزار نفر اشاره کرد.وی همچنین از پرداخت 968 میلیارد ریال تسهیلات به طرح‌های دام و طیور خبر داد و گفت: تسهیلات فوق در قالب سه هزار و 807 فقره تسهیلات به تولیدکنندگان گوشت قرمز و سفید اختصاص یافت.  مدیر شعب بانک کشاورزی استان همچنین از اعطای 396میلیارد ریال تسهیلات قرض‌الحسنه ازدواج با کارمزد 4 درصد برای 2 هزار و 642 نفر در 6 ماهه اول امسال خبر داد.وی خاطرنشان کرد: از ابتدای سال 1396 تا پایان شهریور ماه سالجاری، 866 میلیارد ریال تسهیلات برای 198 طرح تولیدی و اشتغالزایی در راستای اقتصاد مقاومتی از محل اعتبارات صندوق توسعه ملی پرداخت شد. محمودی همچنین از پرداخت 1380 میلیارد ریال تسهیلات برای صنایع تبدیلی کشاورزی خبر داد و افزود: این میزان تسهیلات برای 4 هزار و 892 نفر از فعالان زیربخش‌های صنایع تبدیلی و خدمات کشاورزی توسط شعب بانک کشاورزی در استان پرداخت شد.6132/3071            "}