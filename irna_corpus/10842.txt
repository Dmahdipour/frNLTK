{"onTitr":"","titr":" سرانه آموزشی مدارس خراسان رضوی از میانگین کشوری کمتر است","describe":" سبزوار- ایرنا- مدیرکل آموزش ‌و پرورش خراسان رضوی گفت: سرانه فضای آموزشی مدارس استان 4.2 مترمربع است که یک متر مربع کمتر از  میانگین کشوری آن است.", "text":"قاسمعلی خدابنده عصر سه شنبه در حاشیه بازدید از مدارس شهرستان سبزوار افزود: برای رسیدن به میانگین کشور در این زمینه باید یک ‌میلیون و 222 هزار مترمربع به فضاهای آموزشی خراسان رضوی افزوده شود.وی اظهار داشت: میانگین جهانی فضای آموزشی به ازای هر دانش ‌آموز هشت مربع است که خراسان رضوی نسبت به میانگین کشوری و جهانی با کمبود مواجه است.وی گفت: بر اساس آیین ‌نامه ‌های استاندارد 20 درصد فضاهای آموزشی استان از استحکام لازم برخوردار نیستند و نیاز به مقاوم ‌سازی و بازسازی دارند.خدابنده یکی از مشکلات جدی آموزش و پرورش استان را کمبود فضای آموزشی در حاشیه شهرهای پرجمعیت به خاطر مهاجرت روستائیان دانست و افزود: سرانه جمعیت دانش آموزان در این مناطق زیاد است که امر تعلیم و تربیت را برای معلمان سخت و دشوار کرده است.وی اظهار داشت: برای احداث مدارس در حاشیه شهرها با مشکل کمبود زمین روبرو هستیم که باید با اختصاص اعتبارات دولتی و مشارکت خیران مشکل کمبود فضاهای آموزشی در این مناطق برطرف شود.استان 6 میلیون و 400 هزار نفری خراسان رضوی یک میلیون و 222 هزار دانش آموز در مقاطع مختلف تحصیلی دارد.سبزوار در 230 کیلومتری غرب مشهد مقدس واقع است.8145/7495 / 6053            "}