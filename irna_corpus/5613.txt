{"onTitr":" بازیهای پارآاسیایی 2018 جاکارتا؛    ","titr":" سرمربی بستکبال باویلچر بانوان: شناخت خوبی از حریف داشتیم","describe":" جاکارتا - ایرنا - سرمربی تیم بسکتبال باویلچر بانوان ایران پس از پیروزی برابر کامبوج و صعود به دور دوم بازی های پاراآسیایی 2018 گفت: شناخت خوبی از حریف داشتیم و می دانم که در بازی های آینده، کارمان دشوار خواهد بود.", "text":"به گزارش خبرنگار اعزامی ایرنا؛ «آذر همایون پور» روز یکشنبه با اشاره به سطح پایین بازی تیم کامبوج، اظهار داشت: با این تیم در رقابت های کسب سهمیه بازی های پارالمپیک و همچنین تورنمنت تایلند رقابت کرده بودیم و با اختلاف به برتری رسیده بودیم. در این مسابقه نیز پیش بینی می کردیم کامبوج را شکست دهیم و زمانی که اختلاف زیاد شد به بازیکنان ذخیره نیز فرصت خودنمایی دادیم.وی افزود: در این مسابقه به سایر ورزشکاران فرصت بازی دادیم تا ترکیبی را که می خواهیم در بازی مقابل افغانستان استفاده کنیم محک بزنیم. سرمربی تیم ملی بسکتبال باویلچر بانوان در خصوص استفاده از همه بازیکنانش، گفت: در ابتدای هر دیداری کار سخت است و به مرور زمان و با شناخت کافی از توان حریف می توان از تمامی داشته ها بهره لازم را برد.همان پور درباره رقابت های دور دوم، اظهار داشت: دو تیم صدرنشین گروه ها یعنی چین و ژاپن به صورت مستقیم به مرحله یک چهارم نهایی راه پیدا می کنند، اما تیم های دوم و سوم هر گروه شانس مجددی دارند که با این شرایط، تیم ما روز سه شنبه با افغانستان رقابت می کند و تایلند به مصاف کامبوج می رود. وی در خصوص تیم افغانستان گفت: با این تیم پیش از این بازی کرده ایم و پیروز شده ایم و در جاکارتا هم برای پیروزی تلاش می کنیم.سومین دوره بازی های پاراآسیایی با حضور 2 هزار و 880 ورزشکار در قالب 41 کاروان ورزشی از 14 مهر در جاکارتا اندونزی آغاز شده و تا 21 مهر ادامه دارد.ورزشی** 2052**3783**1584            "}