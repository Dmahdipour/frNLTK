{"onTitr":"","titr":" درگیری نیروهای دمکراتیک سوریه با داعش شدت گرفت","describe":" دمشق- ایرنا- رسانه های سوری روز شنبه اعلام کردند که درگیری نیروهای دمکراتیک سوریه با گروه تروریستی تکفیری داعش در شرق استان دیرالزور در شرق این کشور شدت گرفته است.", "text":"به گزارش ایرنا، این رسانه ها به نقل از منابع محلی افزودند که این درگیری ها در شهر هجین در شرق دیرالزور متمرکز است.شهر هجین مرکز تمرکز سرکردگان داعش است که هفته گذشته از سوی ایران مورد هدف موشک قرار گرفت و در جریان آن شماری از این افراد به خاطر برنامه ریزی برای اقدام تروریستی در شهر اهواز در جنوب ایران علیه مردم بی دفاع به هلاکت رسیدند. این منابع افزودند: کردهای سوریه در این درگیری ها بر شرکت سیمان در شهر هجین مسلط شدند.پس از عقب نشینی تروریست های داعشی از تقاطع موزان در اطراف روستای السوسه، این منطقه نیز به کنترل کردهای سوریه درآمد.در همین حال بر اساس اخبار منتشره ، چهار عضو نیروهای دمکراتیک سوریه نیز در حمله افراد مسلح تروریست به ساختمان بخشداری البصیره در شمال شرق دیرالزور کشته شدند.گروه تروریستی داعش نیز اعلام کرد که یک هواپیمای بدون سرنشین ائتلاف بین المللی به سرکردگی آمریکا را بر فراز شهر هجین سرنگون کرده است.گروه تروریستی داعش با از دست دادن پایگاه های اصلی خود در سوریه که آخرین آن شهر البوکمال در استان دیرالزور بود، فروپاشیده است.این گروه تروریستی تکفیری هم اینک در برخی از نقاط سوریه از جمله مناطق شرق رود فرات تا مرز عراق در استان دیرالزور به صورت پراکنده حضور دارند.امریکا نیز با استقرار 19 پایگاه در این مناطق ضمن حمایت از نیروهای دمکراتیک سوریه از برخی گروه های تروریستی از جمله داعش نیز حمایت نظامی و آموزشی می کند.سوریه حضور نیروهای نظامی امریکا را در این منطقه به عنوان یک اقدام تجاوزکارانه و غیرقانونی می داند و تاکنون چندین بار خواستار خروج امریکا از این منطقه شده است.اخیرا ترکیه اعلام کرد که امریکا 19 هزار کامیون شامل سلاح و مهمات وارد مناطق شمال شرق سوریه کرده است .حمایت امریکا از کردهای شرق سوریه با خشم آنکارا مواجه شده است.خاورم**8005*1436*            "}