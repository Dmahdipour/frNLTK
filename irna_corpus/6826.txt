{"onTitr":" نماینده یزد:    ","titr":" پذیرش سیستم حقوقی جهان، عامل موفقیت ایران در دادگاه لاهه بود","describe":" یزد - ایرنا – نماینده مردم یزد و اشکذر و نایب رئیس کمیسیون عمران مجلس شورای اسلامی گفت: جمهوری اسلامی ایران همانگونه که سیستم حقوقی جهان را پذیرفت و در دادگاه لاهه پیروز شد باید سیستم مالی بین المللی (FATF) را بپذیرد.", "text":"به گزارش ایرنا ، سیدابوالفضل موسوی بیوکی روز شنبه در نشست شورای برنامه ریزی و توسعه استان که به ریاست استاندار برگزار شد، گفت: آمریکا جنگ روانی و اقتصادی را علیه ایران راه انداخته ولی در ایران آن طور که لازم بوده ستاد منسجم ومحکمی در این خصوص فعال نیست.وی اظهار داشت: امروز مردم بخوبی درباره موضوعات اظهار نظر کرده و اطلاعات دارند به همین دلیل تفاوتی میان چپ و راست و یا مجلس و دولت قائل نیستند.نماینده یزد با اشاره به موج انواع پیامهای رسیده درباره روند بررسی گروه ویژه اقدام مالی (در پول‌شویی) یا FATF افزود: عده ای در این پیام ها خواستار حذف و رأی منفی دادن برای تصویب این طرح هستند اما باید اصل موضوع را بدانند.موسوی بیوکی ادامه داد: واقعیت این است که اگر ایران به این طرح که مجموعه ای از پلن های مختلف است و مورد پذیرش 190 کشور جهان است رأی ندهد در لیست سیاه قرار می گیرد و نمی تواند مبادله مالی با کشورها داشته باشد.وی به حضور پوتین رئیس جمهور روسیه و دیدار وی با رهبر معظم انقلاب اشاره کرد و گفت: روسیه تمام مبادلات تجاری خود را با ایران تنها در قالب این سیستم انجام می دهد تا پولشویی اتفاق نیفتد.عضو فراکسیون امید خاطرنشان کرد: در واقع یکی از راههای ادامه برجام و گرفتن بهانه تصویب چند لایحه در مجلس از FATF است که رابطه مالی بین کشورهای جهانی را تعریف می کند و هر کسی که بخواهد این ارتباط مالی را داشته باشد باید این لوایح را قبلا تصویب کرده باشد.نایب رئیس کمیسیون عمران مجلس شورای اسلامی با اشاره به برخی مشکلات رانندگان ماشین های سنگین و ارتباط آن با این لایحه گفت: یکی از مشکلات کمبود لاستیک بود به گونه ای که از پنج میلیون حلقه لاستیک مورد نیاز تنها 1.5 میلیون حلقه در کشور تولید و تأمین می شود و مابقی باید از خارج ، وارد شود.موسوی افزود: هزینه این خرید تنها در قالب یک سیستم مالی نظام مند ممکن است و هم اکنون خروج بیش از پنج هزار دلار به صورت نقدی پولشویی محسوب شده و در فرودگاههای دنیا با متخلف برخورد می شود.وی تأکید کرد : حال که با معاهده برجام از تحریم های شورای امنیت خارج شده ایم و در دادگاه بین المللی لایحه هم در مقابل آمریکا پیروز شده ایم باید برای مقابله با تحریم های یکجانبه آمریکا ، سیستم مالی جهانی مورد قبول کشورها را بپذیریم.در جلسه امروز شورای برنامه ریزی و توسعه استان ، توزیع اعتبارات ماده 10 قانون تنظیم بخشی از مقررات مالی دولت و ماده 12 تشکیل سازمان مدیریت بحران ، وضعیت تخصیص اعتبار سه درصد نفت در سال 96 و جبران آن در سال 97 بررسی و مصوب شد.همچنین پیشنهادات اعتبارات شورای پژوهش استان به تصویب اعضا رسید.1968/ 6197            "}