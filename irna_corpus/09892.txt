{"onTitr":"","titr":" استعفای رئیس هیات کشتی همدان مورد موافقت قرار گرفت","describe":" همدان- ایرنا- مدیرکل ورزش و جوانان همدان گفت: علی رحیمی فر رئیس هیات کشتی این استان به طور کتبی استعفا داد و فدراسیون پس از بررسی جوانب، با این تصمیم وی موافقت کرد.", "text":"رسول منعم روز چهارشنبه در گفت وگو با خبرنگار ایرنا اظهار داشت: رحیمی فر برخلاف نظر ما اصرار به استعفا داشت و به صورت کتبی نیز درخواست خود را ارایه داد.وی بیان کرد: هم اکنون در حال بررسی گزینه سرپرستی برای معرفی به فدراسیون کشتی هستیم تا بتوانیم به صورت قانونی نسبت به اداره هیات کشتی استان همدان اقدام کنیم.منعم افزود: همچنین ظرف سه ماه آینده نسبت به تشکیل مجمع انتخاباتی رئیس هیات کشتی استان همدان اقدام خواهیم کرد.وی یادآور شد: در این مدت هیات کشتی استان همدان به صورت سرپرستی اداره می شود و برای اینکه شائبه ای ایجاد نشود، سرپرست را از بین یکی از کارکنان دستگاه ورزش انتخاب می کنیم.علی رحیمی فر که یازدهم بهمن ماه سال 95 به عنوان رئیس هیات کشتی همدان انتخاب شده بود، اواخر شهریورماه امسال استعفا کرد.با استعفای رحیمی فر، محمد حسامی سخنگوی این هیات نیز استعفا کرد.گفته می شود رایزنی ها برای سپردن سکان هیات کشتی استان همدان به یکی دیگر از اعضای شورای اسلامی شهر همدان در حال انجام است.این عضو شورا در انتخابات دوره گذشته هیات کشتی همدان نام نویسی کرده بود اما قبل از انتخابات استعفا داد.** باشگاه پاس تعیین تکلیف شودمدیرکل ورزش و جوانان همدان در ادامه با اشاره به وضعیت تیم پاس اظهار داشت: انتظار داریم وضعیت مدیریتی این باشگاه تعیین تکلیف شود.رسول منعم افزود: مسئولان اجرایی باید نسبت به بررسی شرایط تیم تصمیم گیری کنند و دستگاه ورزش نیز در توان خود آماده هرگونه همکاری است.وی در خصوص انتقال بازی های پاس از ورزشگاه شهدای قدس همدان به ورزشگاه شهید حاجی بابایی مریانج گفت: این خواسته باشگاه پاس بوده و دستگاه ورزش استان نیز بر این اساس نامه نگاری لازم را انجام داده است.منعم خاطرنشان کرد: امیدواریم در روزهای آتی وضعیت مدیریتی باشگاه مشخص شود تا این تیم با شرایط بهتری رقابت های این فصل خود را ادامه دهد.تیم پاس در لیگ دسته دوم فوتبال کشور حضور دارد.7520/2090            "}