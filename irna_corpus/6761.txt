{"onTitr":" جانشین بازرسی سپاه کشور:    ","titr":" تلاش دشمنان القای باور نادرست توقف حرکت پیشرونده ایران است","describe":" یاسوج- ایرنا- جانشین بازرسی سپاه پاسداران انقلاب اسلامی ایران گفت: تمامی تلاش دشمنان القای این فکر و باور نادرست در اذهان مردم کشورهای مختلف جهان است که حرکت پرشتاب و پیشرونده ایران اسلامی به سوی قله های پیشرفت و ترقی در حال متوقف شدن است.", "text":"به گزارش ایرنا، سردار مهدی مهدوی نژاد روز شنبه در آیین تکریم و معارفه فرماندهان پیشین و جدید تیپ 48 فتح کهگیلویه و بویراحمد در یاسوج اظهار داشت: باید با اتحاد، انسجام، هوشیاری، بصیرت و اطاعت از فرامین راهگشای رهبر معظم انقلاب مانع تحقق این توطئه شوم دشمنان شد.وی افزود: چهار دهه است که ایران اسلامی به کوری چشم دشمنان به طور مقتدرانه، باصلابت و بدون وقفه به حرکت خود ادامه می دهد.جانشین بازرسی سپاه پاسداران انقلاب اسلامی ایران بیان کرد: دشمنان این نکته مهم را به خوبی بدانند که صیانت از نظام، انقلاب و ولایت فقیه با قدرت از سوی ملت ایران تداوم دارد و با وجود تهدیدها و تحریم ها نیز کوچکترین خللی در آن ایجاد نخواهد شد.سردار مهدوی نژاد عنوان کرد: عزت و عظمت کنونی ایران اسلامی همچون گوهری بین کشورها و ملت های آزادیخواه جهان می درخشد.وی با محکومیت حادثه تروریستی 31 شهریور امسال شهر اهواز، ابراز داشت: هر چند که این حادثه منجر به شهادت و مجروحیت تعدادی از هموطنان شد اما نیروهای مخلص سپاه پاسداران انقلاب اسلامی 9 روز پس از آن با اصابت موشک هایی به مقر گروهک تروریستی داعش در کشور سوریه پاسخ کوبنده و هشدار مناسبی به دشمنان دادند.جانشین بازرسی سپاه پاسداران انقلاب اسلامی ایران گفت: یکی از رویکردهای اساسی این نهاد کادرسازی و تربیت نیروهای انقلابی، ارزشی و جان بر کف بوده و این امر مهم نیز همواره مورد تأکید رهبر معظم انقلاب به عنوان فرمانده کل قواست.سردار مهدوی نژاد اظهار داشت: سپاه پاسداران انقلاب اسلامی تبلور و عصاره غیرت دینی و ملی قشرهای مختلف مردم ایران است.وی افزود: نیروهای تکریم شده در بخش ها و رده های مختلف سپاه پاسداران انقلاب اسلامی ایران بازنشسته نمی شوند بلکه به عنوان سرمایه های مهم نظام، انقلاب و کشور از تجارب ارزنده آنان استفاده بهینه خواهد شد. در این آیین با حکم سردار سرلشکر پاسدار محمدعلی جعفری فرمانده کل سپاه پاسداران انقلاب اسلامی ایران سرهنگ پاسدار حسن حکمتیان به عنوان فرمانده جدید تیپ 48 فتح کهگیلویه و بویراحمد معرفی و از خدمات سردار الله مراد الوندنسب فرمانده پیشین تجلیل شد.7535/1662            "}