{"onTitr":" مشاور وزیر بهداشت    ","titr":" 1000 آمبولانس در راه خدمات پیش بیمارستانی کشور است","describe":" اراک - ایرنا - مشاور وزیر بهداشت، درمان و آموزش پزشکی و رئیس سازمان اورژانس کشور گفت: مجوز خرید یکهزار دستگاه آمبولانس از سوی دولت صادر شده و به زودی این تجهیزات به ناوگان خدمات پیش بیمارستانی کشور می پیوندد.", "text":"« پیرحسین کولیوند» روز چهارشنبه در جریان سفر به اراک افزود: اورژانس هوایی از سیاست های اولویت دار در حوزه سلامت و  وزارت بهداشت و درمان است که با سرعت مطلوبی در حال تحقق است.وی اظهار داشت: پیش از این میانگین زمان حضور آمبولانس  در صحنه حادثه برای شهرهای پرترافیک  30 دقیقه بود که با  پیوستن موتورآمبولانس ها به ناوگان خدمات پیش بیمارستانی این شاخص زمانی تا 10 دقیقه کاهش یافته است.رئیس سازمان اورژانس کشور گفت: اساسنامه استخدامی سازمان اورژانس اجرایی شده و  به زودی کاستی ها و مشکلات حل می شود.کولیوند اظهار داشت: ایجاد شهرک اورژانس از برنامه های مهم حوزه سلامت کشور است که با هدف  افزایش آموزش عمومی در حوزه خود امدادی، دگر امدادی،بهبود امور مهارتی و تخصصی نیروهای اورژانس محقق می شود.وی اظهار داشت: بهبود مولفه های مهارتی برای دانشجویان کاردانی فوریت های پزشکی از موضوعات مهم است و در این راستا باید از تجارب نیروهای خبره به بهترین شکل بهره مند جست.کولیوند افزود: الگوی پرداخت دستمزد شاغلان حوزه پیش بیمارستانی همسان سازی می شود و براساس دستور وزیر بهداشت باید با میزان پرداختی پرستاران همخوان شود.مشاور وزیر بهداشت، درمان و آموزش پزشکی گفت: شاغلان حوزه فوریت های پزشکی و اورژانس با خطرات شغلی متعددی مواجه هستند که تلاش شده «شهید خدمت» ویژه کارکنان اورژانس  همانند محیط بانان، امدادگران هلال احمر و آتشنشانان دنبال شود.کولیوند افزود: حفظ و حراست بهینه  تجهیزات در پایگاه های امدادی را به عنوان سرمایه بخش پیش بیمارستانی دانست که همه شاغلان باید در آن سهیم شوند.15 پایگاه امداد 115 در استان مرکزی دایر است.یک میلیون 400 هزار نفر جمعیت در استان مرکزی ساکن هستند.6991/6013/            "}