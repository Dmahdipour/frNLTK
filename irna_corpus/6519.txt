{"onTitr":" سرمربی نفت مسجد سلیمان :    ","titr":" داوران ناعادلانه با تیم ما برخورد می کنند","describe":" اهواز – ایرنا- سرمربی تیم فوتبال نفت مسجد سلیمان گفت: داوران ناعادلانه با تیم ما برخورد می کنند و همانگونه که برنامه 90نشان داد در هر بازی پنالتی های ما را نمی گیرند.", "text":"به گزارش ایرنا علیرضا مرزبان شنبه شب بعد از دیدار تیمش مقابل استقلال در نشست خبری ضمن تشکر از هواداران تیمش، اظهار داشت: در سه بازی اخیر فوتبال خوب و با کیفیتی به نمایش گذاشتیم و همه دیدند که باید به سود ما پنالتی ‌گرفته می شد اما داوران به ناحق از کنار این موضوع گذشتند و من واقعا از این اتفاقات خسته شده ام.وی با بیان این که از داوری ‌ها گله مند هستیم گفت: در این بازی باید روی کولیبالی پنالتی می ‌گرفتند اما برعکس او را اخراج کردند و من دیگر نمی دانم چه کار کنم، با توجه به این که بازیکن استقلال از زمین اخراج شد به بازیکن ما هم کارت قرمز می ‌دهند تا همه چیز مساوی شود که این عدالت نیست.سرمربی نفت مسجدسلیمان گفت: به بازیکنانم بارها گفتم در زمین شرافتمندانه بازی کنید اما می ‌بینیم که پنالتی ‌های ما را نمی‌ گیرند و من از این موضوع ناراحت هستم ، از کمیته داوران درخواست می‌ کنم که حرمت ‌ها را حفظ کنند تا ما به برخی از مسائل شک نکنیم.وی با بیان این که از تیم ‌های بالای جدول مثل سایپا، سپاهان و  استقلال باختیم گفت: هیچ چیز برای ما تمام نشده و به خوبی می دانیم که با کار و تلاش بیشتر می توانیم آینده درخشانی برای تیم رقم بزنیم.  دیدار تیم های نفت مسجدسلیمان و استقلال در هفته ششم رقابت های لیگ برتر با نتیجه 2 بر یک به سود تیم استقلال به پایان رسید.9879/6002/6064            "}