{"onTitr":"","titr":" دانشگاه های گلستان به بودجه بیشتری برای توسعه فعالیت ها نیازدارد","describe":" گرگان – ایرنا – استاندار گلستان گفت: افزایش بودجه دانشگاه ها و مدارس به بهبود کیفیت آموزشی و توسعه فعالیت های آموزش عالی در این استان شمالی و مرزی کمک خواهد کرد.", "text":"به گزارش ایرنا و براساس اعلام روز دوشنبه استانداری سیدمناف هاشمی در نشست با اعضای کمیسیون آموزش، تحقیقات و فناوری مجلس شورای اسلامی در تهران با اشاره به ظرفیت بالای علمی دانش آموزان و دانشجویان این استان، بر توجه ویژه مجلس به منظور افزایش اعتبارات تاکید کرد.در این نشست که روسای دانشگاه ها و نمایندگان گلستان نیز حضور داشتند، اعضای کمیسیون موافقت خود را با افزایش اعتبارات مراکز علمی استان در بودجه 98 اعلام و قول مساعد همکاری دراین راستا دادند.به گزارش ایرنا امسال  348 هزار دانش آموز و نوآموز در افزون بر 2 هزار و 500 مدرسه عادی گلستان مشغول تحصیل هستند.علاوه بر این در دانشگاه های استان بیش از80 هزار دانشجو در رشته های مختلف تحصیل می کنند که این جمعیت در 14 موسسه آموزش عالی غیرانتفاعی، 12 واحد دانشگاه آزاد اسلامی، 12 واحد دانشگاه پیام نور، 19 مرکز علمی کاربردی، سه دانشگاه دولتی، یک مرکز جامعه المصطفی، دانشگاه فرهنگیان، 5 آموزشگاه و دانشکده فنی و حرفه ای مشغول فراگیری علم و دانش و مهارت علمی هستند.6204/1648            "}