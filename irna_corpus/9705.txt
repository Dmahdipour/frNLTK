{"onTitr":" ایرناپلاس بررسی کرد؛    ","titr":" رویکرد متفاوت غرب و سکوت دربرابر حمله موشکی ایران به داعش","describe":" تهران-ایرناپلاس- تروریست‌ها دوباره جواب خود را با اقتدار موشکی سپاه پاسداران انقلاب اسلامی گرفتند، اما این بار در اتفاقی نسبتا تازه، غربی‌ها به جای موضع‌گیری منفی علیه اقدام موشکی ایران، ترجیح دادند سکوت کنند.", "text":"سپاه پاسداران انقلاب اسلامی با انتشار اطلاعیه‎ای، اعلام کرد که یگان موشکی این نیرو با 6 فروند موشک بالستیک زمین به زمین، مقر عاملان حمله تروریستی اهواز در شرق فرات (در سوریه) را هدف قرار داده است. بر اساس آنچه در این اطلاعیه منتشره شده است، در این عملیات تعدادی از سرکردگان و عناصر تروریست‎ها به هلاکت رسیده یا مجروح شده‎اند و زیرساخت‎های آمادی و انبار ذخیره مهمات آنان نیز منهدم شد. البته این اتفاق تازه‌ای نیست. سپاه پاسداران طی چند سال اخیر نشان داده است  هر جا، امنیت کشور در معرض  خطر قرار گرفته، در سکوت اما با  ذوالفقار، سجیل، فاتح، قیام و شهاب به آن‌ها پاسخ داده است. البته حمله اخیر با حملات  گذشته، یک تفاوت اساسی  داشت و آن، موضع‌گیری کشورهای دیگر نسبت به این حمله بود. حمله اخیر تنها واکنش نسبتاً خفیف آمریکا و رژیم صهیونیستی را به‌دنبال داشته داشت. این در حالی بود که اردیبهشت‌ماه سال جاری،  دونالد ترامپ، رئیس‌جمهور آمریکا، با طرح این موضوع که آزمایش‌های موشکی ایران، ناقض برجام  است، از آن خارج شد.   **قصه دراز محکومیت ایران به خاطر حملات موشکیکمتر از یک ماه پیش نیز ایران در اقدام تلافی‌جویانه دیگری، به مواضع گروهک دموکرات کردستان حمله کرد که این اقدام سپاه با موضع‌گیری نسبتاً تند کشورهای خارجی همراه بود. وزارت خارجه انگلیس با انتشار بیانیه‌ای خواستار خویشتن‌داری تمام طرف‌ها و احترام به حاکمیت ارضی عراق شد. روزنامه اورشلیم پست نیز این اقدام سپاه را پیامی از سوی تهران برای واشنگتن تعبیر کرد که « این کشور قادر به انجام هر کاری که می‌خواهد نه‌تنها در عراق، بلکه در سراسر خاورمیانه است.»  البته این آغاز واکنش کشورهای اروپایی به توسعه توان موشکی ایران نبود. اردیبهشت‌ماه سال 95، خبرگزاری تسنیم به نقل از علی عبداللهی، معاون پشتیبانی و تحقیقات صنعتی ستاد کل نیروهای مسلح نوشت: «دو هفته پیش موشکی با برد دو هزار کیلومتر و خطای هشت متر آزمایش کردیم.» هرچند این خبر از سوی وزیر دفاع وقت تکذیب شد، اما واکنش مقامات آمریکایی در سازمان ملل و شورای امنیت را به‌دنبال داشت.بهمن‌ماه سال 95 و در پی آزمایش موشک‌های بالستیک اس200 ایران، اتحادیه اروپا ضمن ابراز نگرانی از برنامه موشکی بالستیک ایران، خواستار آن شد که از  هراقدامی مثل آزمایش موشکی که باعث افزایش بی‌اعتمادی می‌شود، خودداری کند. علاوه براین، شورای امنیت سازمان ملل، به درخواست ایالات متحده جلسه اضطراری تشکیل داد.البته رونمایی و آزمایش موشک ماهواره بر «سیمرغ» و  دوربرد «خرمشهر» نیز موضع‌گیری کشورهایی چون فرانسه را به همراه داشت. هرچند در پی تمام این موضع‌گیری‌ها، مسئولان اتحادیه اروپا اذعان داشتند اقدام ایران نقض برجام نیست، اما بر این نکته نیز تأکید می‌کردند که آزمایش‌های موشکی ایران، ناقض قطعنامه 2231 شورای امنیت، مبنی بر ممنوعیت آزمایش موشک‌های بالستیک دارای قابلیت حمل کلاهک هسته‌ای است.  اما این بار تمامی معترضان دیروز،‌ ترجیح دادند سکوت کنند. موشک‌های سپاه با شعار مرگ بر آمریکا و مرگ بر اسرائیل از کرمانشاه شلیک شد و در قلب دشمن فرود آمد؛ جلسه‌ای در شورای امنیت تشکیل نشد و طرف اروپایی هم بیانیه‌ای صادر نکرد.**پذیرش مشروعیت حمله اخیر سپاه از سوی اروپایی‌هانوذر شفیعی، تحلیلگر مسائل بین‌الملل درباره علل کاهش واکنش منفی کشورهای دیگر به حمله موشکی اخیر ایران در مقایسه حملات قبلی به خبرنگار ایرناپلاس می‌گوید: اولاً من باید به چند نکته اشاره کنم: از آنجایی که این عملیات موشکی واکنشی بوده، جنبه دفاعی به خودش گرفته است. لذا همواره یکی از مسائل ما، قانع کردن اروپایی‌ها و آمریکایی‌ها بر سر این موضوع بوده است که موشک برای ما کارکرد دفاعی دارد. در حالی که آمریکایی‌ها تأکید داشتند موشک کارکرد تهاجمی دارد. بنابراین، چون موشک‌ها به‌منظور دفاع به‌کار گرفته شده است، مشروعیت دارد .  وی در همین راستا ادامه می‌دهد: نکته دوم این است که حادثه اهواز احساسات عمومی را جریحه‌دار کرد و جو روانی حاکم مانع از این شد که حتی آمریکایی‌ها بخواهند با این اقدام تلافی‌جویانه ایران مخالفت کنند. به این ترتیب، فضای روانی ناشی از حادثه تروریستی اهواز، موجب انفعال اروپایی‌ها و آمریکایی‌ها در قبال عملیات موشکی ایران بوده است. این تحلیلگر مسائل بین‌الملل می‌افزاید: واقعیت برای اروپایی‌ها مشخص شده است که ایران در معرض تهدید است. از این رو، داشتن درجه‌ای از توانمندی نظامی برای برخورد با تهدید ضروری است و این بخصوص در پذیرفتن واقعیت موشکی ایران برای اروپایی‌ها تأثیرگذار بوده است . **اطمینان اروپایی‌ها از دقت موشک‌های ایران؛ عامل دیگر کاهش فشارهاوی ادامه می‌دهد: معمولاً بخشی از نگرانی درباره موشک‌ها به‌دلیل عدم دقت و عدم رعایت شرایط زیست‌محیطی آن‌ها و یا احتمال سوار کردن کلاهک هسته‌ای بر موشک‌هاست.شفیعی با اشاره به اینکه برای اروپایی‌ها مشخص شده است که موشک‌های ایرا‌ن از  استاندارد لازم برخوردار هستند، می‌گوید: وقتی متوجه شدند تکنولوژی ایران استاندارد فنی لازم را دارد و تست‌های فنی_نظامی، برای اروپایی‌ها مسجل شد، تصمیم گرفتند سیاست‌مداران ما را تحت‌فشار قرار ندهند. **اداره کل اخبار چندرسانه‌ای**ایرناپلاس**            "}