{"onTitr":"","titr":" شکست و سقوط هیمنه آمریکا در منطقه نزدیک است","describe":" سنندج - ایرنا - نماینده ولی فقیه در استان کردستان گفت: موشک ها و پهبادهای سپاه پاسداران بر سر تروریست های زیر چتر امنیتی آمریکا در منطقه ای از سوریه آوار شد، تا دنیا بداند هیمنه این قدرت بزرگ در حال شکستن و سقوط است.", "text":"به گزارش خبرنگار ایرنا، آیت الله سیدمحمد حسینی شاهرودی روز چهارشنبه در جمع مردم شهر بابارشانی از توابع شهرستان بیجار اظهار داشت: گوشه ایی از سیلی محکم سپاه به مسببان حمله تروریستی شهر اهواز، در حوزه امنیتی و اطلاعاتی آمریکا به برکت خون پاک شهدا و عنایت خداوند به دشمن زده شد.وی افزود: دشمن با همه توان برای ایجاد ناامنی، آشوب و اعتراض در جمهوری اسلامی در قالب طرح تابستان داغ برنامه ریزی کرده بود و هنگامی که در اجرای آن شکست خورد دست به دامن تروریست ها برای کشتار مردم عادی شد.آیت الله حسینی شاهرودی یادآور شد: در اقدامی که سپاه در پاسخ به این جنایت انجام داد دشمنان به خوبی دریافتند جمهوری اسلامی برای دفاع از مردم و ارزش های انقلاب، هیچ نقطه امنی برای شان باقی نخواهد گذاشت.وی با اشاره به قدرت پنهان موشکی جمهوری اسلامی ایران تاکید کرد: نقطه زنی دقیق در 500 کیلومتر خارج از مرزها، اشرافیت اطلاعاتی برتر و قدرت آتش تنها گوشه ایی از توان دفاعی نیروهای مسلح برای حفاظت از ارزش های اسلامی و پاسداری از خون شهدا است.وی گفت: دشمن قصد داشت در طرح تابستان داغ جمهوری اسلامی را به مرز منزوی شدن در جهان نزدیک کند و در فرصت مناسب به براندازی نظام روی آورد که به خواست خداوند متعال این طرح در سازمان ملل با تمسخر رئیس جمهور آمریکا، نقش بر آب شد.نماینده مردم کردستان در مجلس خبرگان رهبری در بخش دیگری از سخنان خود افزود: افزایش قیمت ارزی در بازار، مشکلاتی را برای اقتصاد کشور ایجاد کرد که با تغییر نوع ارز در مبادلات اقتصادی با سایر کشورها، شاهد سقوط ارزش دلار در بازار هستیم.وی اضافه کرد: هیچ مشکل غیر قابل حلی در کشور وجود ندارد و فقط برای رفع مشکلات نیاز به همت و تلاش مردم و مسئولان است.عضو شورای شهر بابارشانی و بخشدار چنگ الماس نیز در ابتدای این مراسم به مشکلات عمرانی و آبادانی و کمبود امکانات رفاهی و خدماتی این شهر اشاره و خواستار رسیدگی و رفع آنها از سوی مسئولان شدند.شهرستان بیجار با 89 هزار و 162 نفر جمعیت در 142 کیلومتری شمال شرق سنندج قرار دارد.7350/9102            "}