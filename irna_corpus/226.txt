به گزارش ایرنا، «سیدحسن نصرالله» عصر امروز (جمعه) در مراسم ختم «آمنه سلامه» مادر شهید «عماد مغنیه» فرمانده نظامی حزب الله لبنان افزود: ترامپ از برخی از کشورهای ثروتمندی که از آنها با دریافت پول حمایت می کند، خواسته هایی دارد و بیشتر نیز روی عربستان سعودی تمرکز کرده است.وی گفت: ما برابر دولت و رئیس جمهوری آمریکا هستیم که بر خلاف روسا و دولت های گذشته این کشور همه معیارهایش پول و ثروت است.نصرالله تصریح کرد: ترامپ به صورت علنی و روشن با استکبار و خودبرتر بینی غارتگری می کند.دبیرکل حزب الله لبنان گفت: امام خمینی(ره) غیر از توصیف دولت آمریکا به عنوان شیطان بزرگ و استکبار، آن را به عنوان راهزن یا دزد و چپاولگر نیز می نامید.نصرالله ادامه داد: در سخنان ترامپ، از دموکراسی و حقوق بشری که قبلی ها با نفاق به کار می بردند، هیچ خبری نیست. ترامپ هر روز همه چه دوست و چه دشمنش را ذلیل می کند و می ترساند، اما برابر اقدام ترامپ، همپیمانانش سکوت پیشه کرده و لبخند می زنند.دبیرکل حزب الله سخنان ترامپ مبنی بر اینکه ایران توانایی تسلط بر خاورمیانه ظرف 12 دقیقه دارد را نشانه ای برای عظمت و قدرت ایران دانست.وی یادآور شد: ترامپ با سخنان خود برای ما روشن می کند که بسیاری از کشورهای عربی و اسلامی اکنون در قبال بقای بر تخت و کرسی ریاست به آمریکا جزیه و مالیات می پردازند.نصرالله افزود: این حاکمان روی چه کسی حساب باز می کنند؟ روی ترامپ و دولت آمریکا که اموالتان را می ستاند و به شما هر روز توهین می کند؟ به گفته دبیرکل حزب الله، هدف ترامپ از ترساندن این کشورها، فروش سلاح بیشتر است تا آمریکا از آنان همچنان حمایت کند تا بدین ترتیب از آنان پول بیشتری به جیب ببرد.نصرالله از حاکمان کشورهای خلیج فارس خواست تا با ملت های خود آشتی و به مطالبات آنان توجه کنند و به رفع مشکلات آنان بپردازند.* ادعاهای نتانیاهونصرالله در بخش دیگر سخنانش با اشاره به ادعاهای اخیر «بنیامین نتانیاهو» نخست وزیر رژیم صهیونیستی درباره وجود مراکز موشکی حزب الله در جنوب بیروت، گفت: سیاست مقاومت، پنهان نگه داشتن ساختمان ها و سکوت پیشه کردن هدفمند درباره ادعاهای اسرائیل است.وی افزود: این غلط است که آنچه را نتانیاهو یا غیر او ادعا می کند، نفی یا تایید کنیم.دبیرکل حزب الله همچنین از اقدام وزارت خارجه لبنان در تدارک تور بازدید دیپلمات ها از مراکز ادعایی نتانیاهو برای اثبات دروغگویی آن، تشکر کرد و گفت: اقدام وزارت خارجه لبنان کاری خوب و به ابتکار آنان بود و ما چیزی به آنها پیشنهاد نکردیم.نصرالله این گام وزارت خارجه لبنان را دیپلماسی پیشرو در دفاع از کشور و مقابله با دروغگویی دشمن توصیف کرد و گفت: این اقدام پوچی و دروغگویی ادعاهای نتانیاهو را نشان داد.وی با بیان اینکه هدف دشمن از انتشار تصاویر هوایی از برخی اماکن در لبنان، ایجاد هراس و نگرانی در میان مردم بود، تاکید کرد: پاسخ و واکنش به صهیونیست های شکست خورده و رهبران جنگ روانی آنها باید تمسخر آمیز باشد.دبیرکل حزب الله از رسانه ها خواست که هوشیار باشند و تصریح کرد: نباید دشمن را در جنگ روانی اش علیه کشور، مردم و دولت مان یاری کنیم.نصرالله گفت: هیچ نظری درباره ادعاهای نتانیاهو به رسانه ها ندادیم و هرگز در آینده نیز در این موضوع حرفی نخواهیم زد، چرا که این کار، دادن اطلاعات مجانی به دشمن است.* تشکیل دولت لبناندبیرکل حزب الله لبنان در ادامه درباره آخرین تحولات مرتبط با تشکیل دولت این کشور گفت: من هیچ نکته جدید در رابطه با تشکیل دولت ندارم و در انتظار روزهای اندک پیش رو هستم.وی در عین حال، خواستار تشکیل هرچه سریعتر کابینه لبنان شد چرا که به گفته وی مصالح شهروندان این کشور در گرو آن است.نصرالله بر ضرورت مسئولیت پذیری وزرا و وزارتخانه ها حتی در دولت موقت و انتقالی تاکید کرد.دبیرکل حزب الله همچنین هرگونه دخالت ایران و سوریه در روند تشکیل دولت لبنان را تکذیب کرد.*ام المقاومهنصرالله در ابتدای سخنان خود با بزرگداشت یاد مادر شهید مغنیه گفت: ام عماد نقشی پررنگ در پایه گذاری مقاومت و فعالیت آن داشت.آمنه سلامه مادر شهیدان جهاد، فواد و عماد مغنیه فرمانده ارشد نظامی حزب الله لبنان دوشنبه پیش دارفانی را وداع گفت.دبیرکل حزب الله در توصیف مادر شهید مغنیه یادآور شد: آنچه درباره ام عماد به ثبت رسید و به خاطر ماند، موفقیت او در ساخت انسان مجاهد، مقاوم و ثابت قدم بود.وی افزود: ام عماد در کنار برادران و خواهران دیگر نقش پایه گذاری در فعالیت مقاومت داشت و این ایمان او به کار جمعی و سازمان دهی شده را نشان می داد.نصرالله خاطرنشان کرد: زمانی که از ام عماد سخن می گوییم، از مادری حرف می زنیم که در زندگی خود همه فرزندانش را با رضایت تقدیم کرد و به رضای خدا و شهادت آنها راضی بود.وی مادر عماد مغنیه را الگویی برای مادران شهدا دانست و گفت: ام عماد به مقاومت یک فرمانده استثنایی از نظر تربیتی و رشد نفسی و شخصیتی تقدیم کرد. وی شخصیت عماد را به شکل دائمی همراهی می کرد و در همه تصمیم ها و گزینه های سرنوشت سازی که گرفت، حضور داشت.شبد**خاورم**2054**1379
      
      