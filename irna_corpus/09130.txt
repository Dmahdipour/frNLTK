{"onTitr":" بازیهای پاراآسیایی جاکارتا؛    ","titr":" نصیری: در دو 1500 متر طلا می گیرم","describe":" جاکارتا - ایرنا - دوومیدانی کار طلایی ایران در بازی های پاراآسیایی اینچئون کره جنوبی گفت: برای گرفتن مدال طلا در مسابقات دو 1500 در جاکارتا کاملا آماده ام.", "text":"به گزارش روز پنجشنبه خبرنگار اعزامی ایرنا به جاکارتا محل برگزاری سومین دوره بازیهای پاراآسیایی، پیمان نصیری درباره حضورش در این دوره از مسابقات اظهار داشت: کار سخت و دشواری دارم. با توجه به وضعیتی که رقبا دارند کسب مدال طلا به این آسانی ها ممکن نیست.او با اشاره به احتمال حضورش در دوی 400 متر و 1500 متر ادامه داد: زمان کمی بین این دو مسابقه وجود دارد و همین باعث می شود که نتوانم در هر دو ماده رقابت کنم.نصیری در پاسخ به اینکه آیا باید منتظر مدال طلای او در هر دو رشته باشیم یا نه؟ ادامه داد: در 400 متر که اصلا مشخص نیست حضور داشته باشم چون کادر فنی اسم مرا فقط برای 1500 متر داده که من هم فکر می کنم در 1500 متر بتوانم مدال طلا بگیرم. دارنده مدال طلای بازیهای پارا آسیایی اینچئون و پارالمپیک لندن همچنین گفت: برای حضور در این رقابتها تمرینات سخت و دشواری را پشت سر گذاشته ام، تمرینات فشرده از یک سو و البته دوری از خانواده و فشردگی تمرینات اختصاصی که داشتم از سوی دیگر باعث شد تا فشار زیادی را تحمل کنم. حالا باید به بهترین شکل ممکن حاصل این همه زحمت را ببینم. تمامی این زحمات هم فقط با مدال طلا جبران می شود.او با اشاره به سفر سخت و طولانی به جاکارتا ادامه داد: البته باید تشکر کرد که مسولان کمیته ملی پارالمپیک پرواز چارتر برای سفر تیم در نظر گرفتند اما تاخیر 2 ساعته و همچنین معطلی در فرودگاه باعث شد تا با خستگی و کلافگی راهی دهکده بازی ها شویم اما با این حال امیدوارم خیلی زود بتوانم به فرم اصلی برسم.کاروان ورزشی ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**2052**1597            "}