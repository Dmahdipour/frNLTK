{"onTitr":"","titr":" کیفیت کارگاه های صنایع دستی گیلان رتبه بندی می شود","describe":" رشت - ایرنا - سرپرست معاونت صنایع دستی اداره کل میراث فرهنگی، صنایع دستی و گردشگری گیلان اعلام کرد: کارگاه های صنایع دستی استان نظارت و بر اساس کیفیت، رتبه بندی می شوند.", "text":"پروین حلاج رضایی روز پنجشنبه در گفت و گو با خبرنگار ایرنا افزود: 60 کارگاه صنایع دستی استان مورد بازرسی قرار می گیرند و کارگاه هایی که بالاترین امتیاز را کسب کنند، گواهی کیفیت صنایع دستی دریافت خواهند کرد.وی خاطر نشان کرد: سال گذشته 18 کارگاه تولید صنایع دستی استان موفق به دریافت گواهی کیفیت صنایع دستی شدند .وی تاکید کرد : کارشناسان فنی معاونت صنایع دستی از کارگاه های یادشده نسبت به مسائل مهندسی ایمنی، بهداشت و شرایط تخصصی کارگاه ها برای مستند سازی و درجه بندی کارگاه ها بازدید می کنند.حلاج رضایی گفت: هدف از این کار ارتقای کمی و کیفی محصولات صنایع دستی و ساماندهی کارگاه های صنایع دستی است.از 80 رشته صنایع دستی گیلان، 71 رشته فعال است و تاکنون شش هزار و 298 هنرمند هنرهای سنتی و صنایع دستی استان بیمه شده اند.تاکنون 64 محصول از اقلام صنایع دستی گیلان نشان مرغوبیت و همچنین شش کالا نشان یونسکو دریافت کرده‌اند که این خود افتخاری در حوزه فرهنگ و هنر استان است. همچنین چادرشب و گلیم گیلان نشان جغرافیایی کسب کرده و تاکنون هشت استاندارد ملی در چهار رشته در حوزه تولید رشتی دوزی، مرواربافی، چادرشب بافی و سفال سنتی گیلان دریافت شده است. رشتی دوزی ، لباس محلی ، چادرشب بافی ، خراطی ، چوب تراشی ، گره چینی ، نازک کاری ، منبت و معرق چوب ، حصیربافی ، بامبوبافی ، مرواربافی ، سفالگری ، کاشی معرق ، مینای خانه بندی ، چلنگری ، قلمزنی ، گلیم بافی ، جاجیم بافی ، شال بافی ، نمد مالی ، جوراب بافی ، عروسک بافی ، قلاب بافی و …برخی از هنرهای سنتی و صنایع دستی گیلان است. بالغ بر 21 هزار هنرمند صنایع دستی استان در بیش از 80 رشته فعالیت می‌کنند.1881/2007            "}