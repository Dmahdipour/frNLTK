{"onTitr":"","titr":" رژیم صهیونیستی محدوده صید در غزه را کاهش داد","describe":" تهران - ایرنا - وزیر جنگ رژیم صهیونیستی در ادامه سیاست های سخت گیرانه علیه فلسطینیان، محدوده منطقه مجاز برای صید در سواحل نوار غزه را از 9 مایل به 6 مایل کاهش داد.", "text":"به گزارش شنبه شب ایرنا به نقل از شبکه خبری روسیا الیوم، آویگدور لیبرمن روز شنبه دستور داد که منطقه مجاز صید دریایی در نوار غزه از 9 مایل به 6 مایل کاهش یابد.این تصمیم بعد از نشست لیبرمان با مراکز امنیتی و در پی راهپیمایی روز جمعه فلسطینیان نزدیک حصار امنیتی اطراف نوار غزه و تلاش های صورت گرفته برای راه اندازی کاروان های دریایی برای شکست محاصره غزه، اتخاذ شد.خبرگزاری فلسطینی صبا به نقل از کارشناسان گزارش داد که با توجه به شرایط دشوار ماهیگیران و تجاوزهای پی در پی رژیم صهیونیستی علیه غزه، چنین محدوده ای پاسخگوی نیازهای آنان نیست.در همین راستا نیروی دریایی رژیم صهیونیستی در شمال غزه نیز دو برادر فلسطینی را به بهانه اینکه قایق آنان منطقه مجاز ماهیگیری را نقض کرده است، بازداشت کردند.نظامیان صهیونیست همچنین با تیراندازی به سوی این شناور، یکی از آنان را زخمی و قایق شان را مصادره کردند.شبد**1480**1379            "}