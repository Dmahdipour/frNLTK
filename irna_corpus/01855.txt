{"onTitr":"","titr":" هافبک فرانسوی والنسیا تابعیت آفریقای مرکزی را پذیرفت","describe":" تهران - ایرنا - «جفری کوندوگبیا» هافبک تیم والنسیا که تاکنون پنج بار پیراهن تیم ملی فرانسه را بر تن کرده است، با فراخوانده شدن از سوی فدراسیون فوتبال جمهوری آفریقای مرکزی، زین پس برای آبی ها به میدان نخواهد رفت.", "text":"به گزارش ایرنا، روزنامه آ. اس اسپانیا روز چهارشنبه نوشت: کوندوگبیا که از پدر و مادری آفریقایی تبار در نومور فرانسه متولد شده، تاکنون برای تیم ملی کشور زادگاهش به میدان رفته است. او یکی از اعضای تیم زیر 20 سال فرانسه در جام جهانی 2013 بود. این در حالی است که با توجه به حضور بازیکنانی همچون «پل پوگبا» و «انگولو کانته» در تیم ملی بزرگسالان این کشور، کوندوگبیا از به دست آوردن جایگاهی ثابت در این تیم ناامید شده و قصد دارد زین پس برای تیم ملی بزرگسالان آفریقای مرکزی به میدان برود.** بازی های دوستانهدر واقع عمده دلیل کوندوگبیا برای پذیرفتن دعوت «رائول سَووی» سرمربی تیم ملی جمهوری آفریقای مرکزی، ناامیدی از حضور در ترکیب تیم بزرگسالان فرانسه است.سرمربی آفریقای مرکزی قصد داشت تا هافبک تیم والنسیا را در جریان تعطیلات ملی گذشته دعوت کند اما این بازیکن به دلیل مصدومیت از ناحیه مچ پا قادر به همراهی این تیم نبود.نکته عجیب این است که کوندوگبیا برای تیم تحت هدایت «دیدیه دشان»، 5 بار به میدان رفت؛ این بازیکن برای نخسیتن بار در آگوست 2013 در بازی دوستانه مقابل بلژیک برای آبی ها بازی کرد و در سال 2015 در چهار بازی مقابل تیم های برزیل، دانمارک، آلبانی و صربستان پیراهن تیم ملی فرانسه را به تن کرد و با توجه به دوستانه بودن بازی های مذکور و براساس قوانین فیفا در مورد انتخاب ملیت، او می تواند ملیت فوتبالی خود را تغییر دهد.تیم فوتبال آفریقای مرکزی هفته جاری و در جریان رقابت های مرحله گروهی جام ملت های 2019 آفریقا می بایست در شهر بوآکه به مصاف ساحل عاج برود. ورزشی**3991**2024            "}