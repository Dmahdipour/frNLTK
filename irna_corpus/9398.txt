{"onTitr":"","titr":" سالانه 80 میلیارد تومان برای جاپ دفترچه بیمه هزینه می شود","describe":" کرمان - ایرنا - معاون آمار فناوری اطلاعات و ارتباطات سازمان بیمه سلامت با بیان اینکه کرمان جلوتر از سایر استان های کشور در تسهیلگری نسخه الکترونیک است گفت: سالانه 70 تا 80 میلیارد تومان اعتبار برای چاپ دفترچه بیمه هزینه می شود.", "text":"به گزارش ایرنا، علی اصغر قائمی روز چهارشنبه در آیین افتتاحیه سامانه تجویز الکترونیک نسخ (حذف دفترچه بیمه) با اشاره حذف دفترچه بیمه سلامت و اپلیکش موبایل بیمه سلامت افزود: از یک درخت بالغ 550 دفترچه بیمه و سالانه 22 میلیون دفترچه چاپ و توزیع می شود.وی با بیان اینکه بیمه سلامت حدود 45 درصد از مکانیزم بیمه ای کشور را تحت پوشش دارد گفت: در کشور سالانه باید 100 هزار قطعه درخت برای دفترچه های بیمه گر چاپ شود.معاون آمار فناوری اطلاعات و ارتباطات سازمان بیمه سلامت با اشاره به اینکه این طرح پروژه با برکتی است که صرفه جویی را دنبال می کند تصریح کرد: سالانه 70 تا 80 میلیارد تومان اعتبار برای چاپ دفترچه هزینه می شود که با این اعتبار می توان هزینه های یک درمانگاه را تامین کرد. قائمی با اشاره به اینکه منافع این پروژه چشمگیر است گفت: در این سامانه مردم با ارائه کدملی به مراکز درمانی مراجعه می کنند و لیست داروهای مورد تایید در آن بارگذاری می شود.وی با بیان اینکه هویت اسناد در این سامانه به سازمان و فهرست داروها به معاونت داور وصل است گفت: این طرح منافع زیادی برای پزشکان خواهد داشت و سرعت ارسال نسخ به اداره کل به صفر خواهد رسید و 90 درصد پرداخت پزشکان انجام خواهد شد.معاون آمار فناوری اطلاعات و ارتباطات سازمان بیمه سلامت خاطرنشان کرد: در اپلیکیشن موبایل بیمه سلامت نوبت دهی پزشکان، استعلام وضعیت بیمه ای، آدرس موسسات درمانی، آدرس اداره بیمه، استحقاق سنجی، اطلاع رسانی و آموزش و نظرسنجی و تعویض دفترچه انجام می شود.3029/9895            "}