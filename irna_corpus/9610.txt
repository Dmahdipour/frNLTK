{"onTitr":"","titr":" 21 دستگاه خودرو احتکاری در بوکان کشف شد","describe":" مهاباد- ایرنا- معاون سیاسی اجتماعی فرماندار بوکان به کشف 21 دستگاه خودرو سواری صفر کیلومتر احتکار شده در این شهرستان اشاره کرد و گفت: این خودروها از نوع  سمند و به ارزش تقریبی هفت میلیارد و 200 میلیون ریال در یک انبار نگهداری می شد.", "text":"ایوب آذین پور روز چهارشنبه در گفت وگو با خبرنگار ایرنا، افزود: چند نفر در این ارتباط  دستگیر و با تشکیل پرونده مقدماتی جهت سیر مراحل قانونی به مراجع قضایی تحویل داده شدند.آذین پور بیان کرد: تاکنون ۳۲ مورد بازرسی از انبارهای شناسه دار شهرستان، ۳۰ مورد بازرسی از واحدهای عمده فروشی مواد خوراکی و کالاهای اساسی و ۸۹ مورد بازرسی از واحدهای خرده فروشی این شهرستان انجام شده است.رییس کارگروه تنظیم بازار بوکان گفت: در طول چند ماه گذشته انبارهای احتکار پودر شوینده و رب گوجه فرنگی، ۱۵ تن برنج هندی، انواع اقلام و کالاهای پزشکی، روغن مایع و پودر رختشویی کشف و پرونده ها به تعزیرات حکومتی ارجاع داده شده است.وی با بیان اینکه کلیه افراد حقیقی یا حقوقی که اقدام به دپوی کالا در محیط های تجاری یا مسکونی کنند، باید نسبت به ثبت اطلاعات انبار در سامانه جامع انبارها اقدام کنند، افزود: بی توجه به این مساله باعث می شود این گونه انبارها با عنوان اختفا و احتکار شناخته شده و برابر قانون با آنان برخورد شود.معاون فرماندار بوکان ادامه داد: مردم می توانند در صورت مشاهده هر گونه احتکار کالا یا کمبود عرضه، مراتب را با شماره تلفن ۱۲۴ ستاد خبری صنعت، معدن و تجارت یا شماره تلفن ۴۶۲۶۰۱۲۴ واحد بازرسی و نظارت اصناف شهرستان بوکان اطلاع رسانی کنند.شهرستان بوکان در جنوب آذربایجان غربی قرار دارد.7510/6185/3072            "}