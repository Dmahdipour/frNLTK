{"onTitr":"","titr":" روزنامه کویتی برای توهین به مقام های لبنانی بازخواست می شود","describe":" دوحه – ایرنا –معاون وزیر امور خارجه کویت با محکوم کردن سرمقاله توهین آمیز روزنامه السیاسه این کشور علیه مقام ها و شخصیت های لبنانی از جمله نبیه بری رئیس مجلس ، از برخورد دولت با ' احمد عبدالعزیز الجارالله ' سردبیر این روزنامه خبر داد.", "text":"به گزارش روز جمعه ایرنا، 'خالد الجارالله' به خبرگزاری دولتی کویت ( کونا )افزود: مطالبی که در سرمقاله این روزنامه آمده بیانگر نظر شخص نویسنده بوده و به هیچ وجه نشان دهنده سیاست رسمی دولت کویت نیست . وی با تاکید بر روابط خوب دو کشور کویت و لبنان گفت که دولت عمیقا از بی احترامی شرم آور این روزنامه به برادران ما در لبنان متاسف است .معاون وزیر خارجه کویت  ادامه داد: بی احترامی به مقام ها و مسئولین لبنانی به هیچ وجه پذیرفته نیست و به همین منظور نویسنده مقاله به مراجع قضایی معرفی خواهد شد.احمد الجارالله سردبیر روزنامه السیاسه دیروز (پنجشنبه) در مقاله ای به اظهارات اخیر نبیه بری رئیس مجلس لبنان که گفته بود برخی در خارج از لبنان بیشتر از خود لبنانی ها نگران اوضاع این کشور هستند اشاره کرد و  در مقاله ای توهین آمیز او را به زن فاجره ای (فاسد)  تشبیه کرد که از عفاف سخن می گوید.نویسنده همچنین رئیس مجلس ملی لبنان را به طایفه گری متهم و ادعا کرد که او کسی است که دو بار مانع از انتخاب رئیس جمهوری برای لبنان شده است.الجارالله که  به داشتن مواضع خصمانه علیه دولت ها و جنبش های مقاومت ضد صهیونیستی معروف است ، بری و جنبش حزب الله لبنان را به پولشویی و تجارت مواد مخدر متهم و ادعا کرد که این اقدامات لبنان را به ورطه نابودی کشانده است.نبیه سیاست‌مدار لبنانی است که از سال 1984 تاکنون رهبری جنبش 'امل ' از احزاب شیعه لبنانی را برعهده دارد ،مورد احترام تمامی شخصیت های سیاسی و دینی لبنان اعم از مسلمان و مسیحی قرار دارد .او که از  سال 1992 تاکنون ریاست پارلمان لبنان را بر عهده دارد آبان ماه سال گذشته در واکنش به بیانیه اتحادیه عرب که جنبش حزب الله لبنان را گروه تروریستی نامید، خطاب به اعضای این اتحادیه با کنایه گفت : ببخشید که در لبنان با اسرائیل جنگیدیم.شبد**خاورم**1508 **1010            "}