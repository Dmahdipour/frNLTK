{"onTitr":" مدیرکل کمیته امداد:    ","titr":" 180میلیارد ریال تسهیلات به مددجویان آذربایجان غربی پرداخت شد","describe":" مهاباد- ایرنا- مدیرکل کمیته امداد امام خمینی (ره) آذربایجان غربی گفت: امسال 180 میلیارد ریال تسهیلات خوداشتغالی در راستای توانمندسازی مددجویان به یکهزار نفر از آنان در استان پرداخت شد.", "text":"عزیز سهندی روز سه شنبه در گفت و گو با خبرنگار ایرنا در تکاب افزود: این تسهیلات خوداشتغالی به منظور توانمندسازی مددجویان در زمینه های کشاورزی، صنعت، رشته های تولیدی و خدماتی به مددجویان پرداخت شده که نسبت به مدت مشابه سال گذشته 26 برابر افزایش یافته است.وی بیان کرد: تا پایان امسال هم یکهزار و 880 میلیارد ریال تسهیلات خود اشتغالی دیگر به هشت هزار و 400 نفر از مددجویان کمیته امداد آذربایجان غربی پرداخت می شود.سهندی با بیان اینکه حدود سه هزار مددجوی پشت نوبتی در آذربایجان غربی منتظر دریافت خدمات از کمیته امداد هستند، ادامه داد: امسال 28 میلیارد ریال اعتبار ویژه و اضطراری از محل هدفمندی یارانه ها برای پرداخت به مددجویان و تامین کمک هزینه معیشتی، وام ضروری جهیزیه، تحصیل، فرانشیز درمان، ودیعه و اجاره مسکن تخصیص یافته است.وی اضافه کرد: با پرداخت این میزان تسهیلات، تا پایان مهرماه امسال مددجویان پشت نوبتی از خدمات امداد برخوردار می شوند و میزان افراد منتظر دریافت مساعده و تسهیلات به صفر می رسد.مدیرکل کمیته امداد امام خمینی (ره) آذربایجان غربی همچنین به تخصیص  105 میلیارد ریال اعتبار برای پرداخت وام ضروری به مددجویان امداد در استان اشاره کرد و گفت: علاوه بر این، پرداخت 570 میلیارد ریال تسهیلات اشتغال پایدار روستایی برای یکهزار و 300 نفر از مددجویان در سامانه کارا ثبت و به تصویب رسید که پرداخت آنها نیازمند همکاری بانک های عامل است.وی با بیان اینکه بالاترین تعامل کمیته امداد با دولت در این دوره اتفاق افتاد، افزود: با همکاری دولت مستمری مددجویان کمیته امداد چهار برابر شده است.به گزارش ایرنا، حدود 140 هزار نفر در آذربایجان غربی تحت پوشش نهاد حمایتی کمیته امداد امام خمینی (ره) قرار دارند.7514/6185/3072            "}