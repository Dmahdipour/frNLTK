{"onTitr":"","titr":" طرح و ایده های برتر خلاق در استان یزد حمایت می شود","describe":" یزد - ایرنا - مدیرعامل شرکت شتاب دهنده پیشگامان کویر یزد گفت: به منظور توسعه استارتاپ ها در استان و رسیدن آنها به مرحله شتابدهندگی ،طرح ها و ایده های برتر و خلاق تا 250 میلیون ریال حمایت می شوند.", "text":"به گزارش ایرنا ، محمد کاظم کشورشاهی روز شنبه در نشست خبری در جمع اصحاب رسانه استان یزد با تأکید بر لزوم حرکت به سمت کمک به اقتصاد و حمایت از استارت آپ ها افزود: در مدت فعالیت این مجموعه به عنوان نخستین شتاب دهنده استان یزد از میان 190 ایده، 14ایده ، حمایت و به مرحله پیش شتاب دهی رسید .وی با بیان روند حمایت از ایده ها اضافه کرد: در مرحله اول از این تعداد ، سه مورد به شتاب دهی رسید و در نهایت رشد تکمیلی داشتند.وی با اشاره به ثبت 100 ایده در مرحله دوم و رسیدن 14 ایده به مرحله پیش شتاب دهی تصریح کرد: با توجه به اینکه علاقمندان به مباحث موبایلی به دنبال تغییر هستند و به حمایت نیاز دارند سعی کردیم فضایی برای این کار فراهم کنیم تا به نوعی مسئولیت اجتماعی خود را در قبال ایجاد فضای کار افراد در آینده انجام دهیم.مدیرعامل شرکت شتاب دهنده پیشگامان از دادن مجوز به شرکتهای خلاق به عنوان تنها شتاب دهنده تعاونی کشور که با معاونت علمی ریاست جمهوری همکاری دارد خبر داد.کشورشاهی ، حمایت از چند ایده را توسط شرکت شتاب دهنده پیشگامان به عنوان موفقیت های شرکت عنوان کرد و گفت: استارتاپ های اکوبار ، پین جاب ، بازرگام ، گام اینس ، پارسی دوز ، شهربانو ، داروچی ، هم صنف و شهربین از مهمترین نرم افزارهای حمایت شده بوده اند که برخی حتی کشوری شده و مقام های برتر کسب کرده اند.وی درباره سامانه شهربین هم گفت: شهربین به عنوان پلت فرم شبکه اجتماعی محور بود که با هدف مشارکت شهروندان در فعالیت های شهری ایجاد شد و با همکاری و همرای با شهردار به گونه ای فعال در زمینه شهری اقدام کنند.وی با بیان اینکه یکی از اهداف ، مشارکت شهروندان به عنوان یکی از شاخصه های توسعه یافتگی است افزود افزود: شهروندان می توانند با تهیه فایل مدیا از مسایل و مشکلاتی که اطراف خود مشاهده می کنند با قرار دادن در داخل نرم افزار مشکلات خود را به دست شهرداری و واحد‌های زیر مجموعه شهرداری قرار دهند و از طریق همین نرم افزار مشکلاشان را پیگیری کنند.ارائه شفاف و آنلاین عملکرد شهرداری و شورای اسلامی یزد،‌ جذب مشارکت‌های مختلف مردم در تدوین،‌ اجرا و ساماندهی طرح‌های شهری و ارائه خدمات نوین به شهروندان از جمله ویژگی های اجرای طرح شهربین در یزد عنوان شده است. «مرکز شتاب دهی نوآوری پیشگامان » باهدف تسهیل در روند استارتاپ ها، علاوه بر حمایت مالی تا سقف 25 میلیون تومان در برابر 10-20 درصد از سهام استارتاپ متقاضی ، اقدام به برگزاری دوره‌های شتابدهی و پیش شتابدهی نیز کرده است.شتاب دهنده ، امکانات سخت افزاری و نرم افزاری لازم برای رشد سریع استارتاپ ها فراهم می کند تا یک کسب و کار نوپا بتواند به یک شرکت قابل رقابت و بالغ تبدیل شود.استارت‌آپ‌ها ، تیم‌هایی هستندکه به دنبال یک مدل کسب‌وکار نوآور و قابل توسعه می‌گردند تا اولین‌هایی باشند که از بوجود آمدن هر فرصتی مطلع می‌شوند. 1968/ 6197            "}