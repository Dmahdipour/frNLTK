{"onTitr":" امام جمعه مهاباد:    ","titr":" استحکام بنیان خانواده پایه اعتلای اخلاقی جامعه است","describe":" مهاباد- ایرنا- امام جمعه مهاباد گفت: خانواده مهم ترین و تاثیرگذارترین کانون اجتماعی در جوامع بشری است و استحکام بنیان خانواده قوت و استواری جوامع را به دنبال دارد و پایه اعتلای اخلاقی جامعه است.", "text":"به گزارش ایرنا، ماموستا عبدالسلام امامی در خطبه های نمازجمعه این هفته مهاباد افزود: مودت و مهربانی در خانواده نسبت به همدیگر باید در اولیت رفتارهای اعضای خانواده قرار گیرد.وی اضافه کرد: حفظ خانواده از آسیب های اعتقادی، تأمین نیازهای فرهنگی خانواده و غیرت ورزی در حق خانواده از جمله وظایف مرد در برابر زن و دیگر اعضاست.وی با اشاره به اینکه خانواده به عنوان یک نهاد مقدس زمینه ساز تکامل و رشد انسان هاست، بیان کرد: تربیت نسل جدید در خانواده در صورتی که با ارزش های یک جامعه منافات داشته باشد، می تواند ضربات جبران ناپذیری بر پیکره آن جامعه وارد سازد. امام جمعه مهاباد با تاکید بر حفظ ارتباط و تعامل بین والدین و فرزندان افزود: آمارها نشان از رشد بالای طلاق در کشور به عنوان عامل تهدیدکننده خانواده می دهد و این افزایش طلاق ها پیامدهای زیادی از جمله گسترش فحشا، افسردگی، بزهکاری کودکان و نوجوانان و اعتیاد به همراه دارد.ماموستا امامی گفت: امروز دشمن تمام توان خود را برای تضعیف بنیان خانواده به کار بسته تا با ضربه زدن به این نهاد اجتماعی به اهداف خود برسد.به گزارش ایرنا، ماموستا امامی دیروز جانشین ماموستا سهرابی در امامت جمعه مهاباد شد.شهرستان مهاباد با 237 هزار نفر جمعیت و 2 بخش مرکزی و خلیفان در جنوب آذربایجان غربی قرار دارد.9903/2093            "}