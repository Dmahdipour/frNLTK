{"onTitr":"","titr":" حمل غیر مجاز سبب افزایش بیماری های دام در تیران و کرون شده است","describe":" اصفهان - ایرنا - مدیر دامپزشکی تیران و کرون  یکی از عوامل افزایش بیماری های دام و طیور در این منطقه را حمل و نقل غیرمجاز و رعایت نکردن موازین  قرنطینه ای دانست.", "text":"فضل الله صالحی روز چهار شنبه در گفت و گو با خبرنگار ایرنا افزود: حمل و نقل غیرمجاز و نبود کنترل بهداشتی دام های در حال کوچ عشایر باعث شیوع تب مالت در تیران و کرون شده است.وی با اشاره به بی اطلاعی دامداران روستایی و برخی از سرمایه گذاران دام و طیور از اهمیت اقدامات بهداشتی و پیشگیرانه دامپزشکی افزود: این بی توجهی منجر به شیوع بیماری و خسارت اقتصادی شده است.وی یادآوری کرد: به دلیل بی توجهی نسبت به توصیه های دامپزشکی در سال های اخیر دراین شهرستان سه هزار راس گوسفند به تب برفکی و  بیش از 400 هزار قطعه مرغ  به آنفلوآنزا مبتلا شدند.مدیر دامپزشکی شهرستان تیران و کرون تصریح کرد: بین دامداران و پرورش دهندگان طیور این شهرستان نگرش غلطی نسبت به دامپزشکی وجود دارد و این نوع تفکر بهداشت عمومی را تهدید می کند.وی با بیان اینکه کشتاردام در این شهرستان ساماندهی شده است، گفت : 28  اتاق کشتار در روستاها و اتاق پیش سرد کشتارگاه صنعتی تیران راه اندازی شده و کلیه کشتارها تحت نظر دامپزشک انجام می شود.صالحی افزود: کشتارهای مناسبتی مانند ایام محرم و عید قربان در شهرستان تیران و کرون نیز تحت نظارت دامپزشکی قرار گرفته است.وی با اشاره به اینکه ساماندهی کشتارهای ایام ماه محرم و جلوگیری از ذبح حیوانات در خیابان ها به صورت کامل ساماندهی نشده است ، گفت: عقاید  بعضی از مردم مانع از ساماندهی کامل کشتارهای این ایام در محل کشتارگاه ها شده اما دامپزشکی پس از کشتار نسبت به سلامت گوشت نظارت دارد.روزانه سه تن گوشت قرمز، 2 تن گوشت مرغ، چهار تن گوشت بوقلمون ، 500 کیلو گوشت شتر مرغ و 30 تن تخم مرغ در شهرستان تیران و کرون تولید و به بازار عرضه می شود.این شهرستان دارای دارای بیش از 100 واحد دامداری و 88 واحد مرغداری و یک مرکز صنعتی پرورش ماهی است.نزدیک به  40 هزار راس دام سبک و سنگین و پرورشگاه های طیور این شهرستان تحت نظر نظارت های بهداشتی دامپزشکی است.شهرستان تیران و کرون با 71 هزار نفر جمعیت در 45 کیلومتری غرب اصفهان قرار دارد.ت.7131/ 6022            "}