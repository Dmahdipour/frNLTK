{"onTitr":"","titr":" برجسته سازی رویداد همدان 2018 هدفگذاری دستگاه ورزش است","describe":" همدان- ایرنا- مدیرکل ورزش و جوانان همدان گفت: برجسته سازی رویداد همدان 2018 هدفگذاری ورزش این استان در میادین مختلف ملی و بین المللی است.", "text":"رسول منعم روز سه شنبه در جمع هیات های ورزشی استان همدان اظهار داشت: این رویداد حاصل تلاش و پیگیری مسئولان ارشد استان است و دستگاه ورزش نیز در راستای تبلیغات گسترده آن اقدام به میزبانی های مختلف ملی کرده است.وی اضافه کرد: از تمامی فدراسیون ها نیز خواسته شده تا میزبانی های مهم خود را در عرصه های مختلف ملی و بین المللی به همدان واگذار کنند تا ورزش نیز سهم بسزایی در برجسته سازی این رویداد تاریخی و گردشگری داشته باشد.منعم با تاکید بر اینکه معرفی توانمندی ورزش همدان در رویداد همدان 2018 اولویت دستگاه ورزش استان در سال جاری است، گفت: تاکنون چندین مسابقه مهم ملی و بین المللی را میزبانی کرده ایم و در این مسابقات ویژگی های مهم گردشگری شهر همدان را به خوبی نمایان شده است.مدیرکل ورزش و جوانان همدان خاطرنشان کرد: مردادماه امسال میزبانی شایسته از رقابت های جام ملت های شطرنج آسیا داشتیم که نظیر آن را در سایر رشته های ورزشی نیز می توان برگزار کرد.منعم با اشاره به اینکه امروزه ورزش نقش کلیدی در تبلیغ و برجسته سازی کشورها دارد گفت: رویکرد ورزش استان حضور موفق در میادین بین المللی است و در بازی های آسیایی نیز به موفقیت ارزشمندی دست یافتیم.وی افزود: کسب هفت نشان رنگارنگ بازی های آسیایی در شرایطی به دست آمد که هشت سهمیه ورزشکار را در قالب کاروان ورزشی کشورمان در این مسابقات داشتیم و 11 درصد از کل مدال های کسب شده تیم های ملی ایران را همدانی ها کسب کردند.منعم اظهار داشت: به طور قطع در رقابت های پاراآسیایی مدال های ورزشکاران همدانی خوش رنگ تر خواهد بود و به کسب مدال توسط تمامی ورزشکاران اعزامی بسیار امیدوار هستیم.هم اکنون بیش از 75 هزار ورزشکار در استان همدان به صورت سازمان یافته ورزش می کنند.7520/2087            "}