{"onTitr":" نماینده بحرین در کمیته اول سازمان ملل:    ","titr":" بحرین از خاورمیانه عاری از سلاح اتمی حمایت می کند","describe":" نیویورک- ایرنا- نماینده بحرین در کمیته یکم مجمع عمومی سازمان ملل متحد حمایت کشورش را از خاورمیانه عاری از سلاح های اتمی اعلام کرد.", "text":"به گزارش خبرنگار ایرنا، در نشست روز جمعه کمیته امنیت و خلع سلاح هفتاد و سومین مجمع عمومی سازمان ملل متحد، دیپلمات بحرینی گفت: کشورم تمام تلاش خود را برای دستیابی به صلح و امنیت در خاورمیانه به کار می گیرد.وی افزود: منطقه ما باید از سلاح های کشتار جمعی عاری بماند، این یک نیاز فوری است و برای منع گسترش سلاح ها بسیار اهمیت دارد.نماینده بحرین در کمیته یکم ادامه داد: بحرین از تلاش دولت های عربی برای تشکیل یک منطقه عاری از سلاح های کشتار جمعی و هسته ای حمایت می کند.وی با اشاره به تسلیحات اتمی اسرائیل که مغایر با توافقنامه پاریس و دیگر قطعنامه ها است، از احتمال دستیابی گروه های تروریستی به سلاح های کشتار جمعی ابراز نگرانی کرد.این دیپلمات بحرینی با اشاره به خروج آمریکا از توافق هسته ای ایران، اظهار کرد: این مساله نشان دهنده نگرانی رفتارهای بی ثبات زا و ناامن کننده ایران در خاورمیانه و حتی سراسر جهان است. وی با استقبال از دیدار سران کره شمالی و آمریکا ادامه داد: این دیدار توانست تنش را در شبه جزیره کره کاهش دهد. اروپام**1429            "}