{"onTitr":" بازیهای پاراآسیایی 2018؛    ","titr":" حذف دومین نماینده تنیس روی میز ایران از بازی های پاراآسیایی","describe":" جاکارتا- ایرنا- دومین نماینده تنیس روی میز ایران در نخستین روز بازی های پاراآسیایی 2018 اندونزی در مرحله یک هشتم نهایی به نماینده چین تایپه باخت و از دور رقابت ها حذف شد.", "text":"به گزارش خبرنگار اعزامی ایرنا؛ «جواد فولادی» دومین پینگ پنگ باز ایران امروز یکشنبه  در ادامه رقابت ها در مرحله یک هشتم نهایی به مصاف حریفی از چین تایپه رفت که با نتیجه سه بر یک، مغلوب شد و از گردونه مسابقات خارج شد.ساعتی قبل هم «الهام چزانی» بازیکن تنیس روی میز معلولان ایران با شکست مقابل ورزشکار هندی از بازی های پاراآسیایی 2018 جاکارتا کنار رفت.بدین ترتیب دو نماینده تنیس روی میز ایران تاکنون به کار خود خاتمه دادند.الهام چزانی، مریم علیزاده مهدی محله، حسن جانفشان، مجید عربی، مهدی معصومی یخدانی و جواد فولادی طرقی نفرات اعزامی به این رویداد هستند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1584            "}