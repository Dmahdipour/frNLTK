{"onTitr":"","titr":" صبحگاه مشترک فرماندهی انتظامی شرق استان تهران برگزار شد","describe":" تهران-ایرنا-همزمان با دومین روز از هفته نیروی انتظامی با عنوان پلیس مقتدر ، امین مردم ، صحبگاه مشترک نیروهای انتظامی فرماندهی انتظامی ویژه شرق استان تهران در شهرستان ورامین برگزار شد.", "text":"13 تا 19 مهر ، هفته نیروی انتظامی نام دارد.به گزارش ایرنا ، در این آئین که روز شنبه برگزار شد ، یگاه های انتظامی شهرستان های ورامین ، قرچک ، پیشوا ، پاکدشت ، پردیس ، دماوند و فیروزکوه با رژه از مقابل تمثال امام راحل و رهبر معظم انقلاب ، آمادگی خود را برای دفاع از نظام مقدس جمهوری اسلامی به نمایش گذاشتند.نماینده مردم شهرستان های ورامین ، قرچک و پیشوا در مجلس شورای اسلامی در این مراسم گفت : امروز ایران اسلامی به واسطه حضور مردم در صحنه ، هدایت های رهبر معظم انقلاب و هوشیاری نیروهای نظامی ، انتظامی ، سپاه و بسیج در اوج عزت و اقتدار قرار دارد و این همان نقطه ای است که دشمن تاب دیدن آن را ندارد.سید حسین نقوی حسینی اظهار داشت : با گذشت 40 سال از عمر بابرکت نظام مقدس جمهوری اسلامی دشمنان قسم خورده نظام از هیچ تلاش برای ضربه زدن به اساس انقلاب کوتاهی نکرده اند و باید دقت داشت که با حفظ هوشیاری می توانیم تهدیدات دشمنان را بی اثر کنیم.وی افزود : همراهی و همدلی بین نیروهای نظامی و انتظامی و دستگاه های اطلاعاتی باعث شده تا امنیت ایران زبانزد خاص و عام شده و اقتدار نظام روز افزون شود.عضو کمیسیون امنیت ملی و سیاست خارجه مجلس شورای اسلامی از مردم به عنوان مهم ترین سرمایه اجتماعی ایران اسلامی یاد کردو افزود: تا زمانی که مردم در صحنه حضور دارند ، هیچ بدخواهی جرأت تعرض به نظام را ندارد و باید از این سرمایه اجتماعی به درستی حراست کرد.نقوی گفت : اگر در این مسیر پرنشیب و فراز پشت سر رهبر معظم انقلاب حرکت کرده و ولایت مدار واقعی باشیم ، قطعا به پیروزی می رسیم.در پایان این مراسم از خانواده معظم شهدای نیروی انتظامی شرق استان تهران تجلیل به عمل آکد.تهرام/7254 / 1539            "}