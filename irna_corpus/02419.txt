{"onTitr":"","titr":" «هوپس»، طرحی نابغه ساز","describe":" همدان- ایرنا- اسفندماه 94 بود که فدراسیون تنیس روی میز کشور طرح بین المللی هوپس که یکی راهبردهای مهم استعدادیابی فدراسیون جهانی است را به اجرا گذاشت.", "text":"به گزارش ایرنا، این طرح با برنامه ریزی مناسب فدراسیون خیلی سریع در سطح استان ها اجرایی شد و همدان یکی از مناطقی بود که این طرح دستاورد موفقیت آمیز و چشمگیری پیدا کرد.هوپس در واقع یک طرح بین المللی است که در تمامی کشورهای جهان برگزار می شود و روش بسیار خوبی برای استعداد یابی به شمار می رود.هدف اصلی از اجرای این طرح نیز استعدادیابی و آموزش به سنین پایه است و در کشورهای مختلف توانسته دستاوردهای موثری را در بالا بردن سطح فنی و کیفی ورزشکاران نخبه داشته باشد.اجرای طرح هوپس در همدان همزمان با سایر استان های کشور آغاز شد و در این سال ها تاثیر بسزایی در استعدادیابی و استعدادسازی تنیس روی میز داشته است.بدون تردید شیما صفایی نفر اول تور تنیس روی میز ایرانیان محصول طرح هوپس در همدان است.این نابغه تنیس روی میز ایران با تنها 15 سال سن توانست هفته گذشته مقابل بزرگان تنیس روی میز کشور به برتری برسد تا شگفتی ساز مسابقات لقب بگیرد.وی با تلاش و برنامه ریزی مناسب هیات تنیس روی میز همدان در قالب طرح هوپس خیلی سریع در این رشته ورزشی رشد کرد و توانست به عنوان یک استعداد نخبه شناخته شود.با اجرای این طرح دیگر ورزشکاران همدانی نیز حایز موفقیت در عرصه ملی شدند؛ ستایش ایلوخانی در رقابت های کشوری مقام سوم و مبینا اصلانی عنوان پنجم را کسب کرد و در قسمت پسران نیز پارسا معصومی دوم شد.  * هوپس، دروازه جهانی شدننایب رئیس هیات تنیس روی میز استان همدان در این باره می گوید: طرح هوپس به معنی آینده نگری برای بازیکنان نونهال است که از بین آنها یک یا  2 ورزشکار نخبه دختر و پسر در کشور انتخاب و سپس برای آموزش های حرفه ای به کمپ آسیای میانه و در صورت تایید فنی به لحاظ پیشرفت به رویداد هوپس فدراسیون جهانی اعزام می شوند.زهره ابوطالبیان افزود: طرح هوپس به این دلیل که اعزام به خارج از کشور دارد و در آنجا با مربیان سایر کشورها و فدراسیون جهانی تمرین می کنند، بین مربیان و خانواده ها در سطح کشور بسیار حائز اهمیت هست.وی بیان کرد: بازیکنانی که در طرح هوپس کشور موفق می شوند، به هوپس آسیایی و در صورت تایید به هوپس جهانی اعزام می شوند که در برگشت تفاوت بسیار زیادی با سایر ورزشکاران هم سن و سال خود در تنیس روی میز پیدا می کنند و تاثیر آن به طور کامل مشخص می شود.مربی سابق تیم ملی تنیس روی میز بانوان کشور خاطرنشان کرد: بنابراین همه مربیان تلاش می کنند تا مراحل طرح هوپس را برای استعدادهایی که شناسایی کرده اند، مهیا سازند و در این بین استعداد و هوش ورزشکار بسیار حایز اهمیت است. *هوپس، تضمیین موفقیت ورزشکاراین مربی و کارشناس رشته تنیس روی میز کشور در ادامه افزود: طرح هوپس به معنای آینده نگری برای رشد و پرورش بازیکنان مستعد است.وی بیان کرد: در واقع این طرح باعث شده تا سرمایه گذاری برای اسطوره های تنیس روی میز صورت بگیرد تا شاهد پرورش نخبه هایی نظیر نوشاد عالمیان و ندا شهسواری در این رشته باشیم.ابوطالبیان خاطرنشان کرد: حالا این طرح گسترده تر شده و پدیده های جدید نظیر شیما صفایی را به خانواده تنیس روی میز کشور معرفی کرده است.وی یادآور شد: این طرح تاثیر خیلی زیادی در بین ورزشکاران تنیس روی میز همدان داشته است و باعث رقابت بیشتر بین بازیکنان و افزایش تمرین و اردوها شده و از لحاظ فنی و تکنیکی نیز کمک شایانی به ورزشکاران شده است.* از طرح هوپس تا المپیک 2020نایب رئیس هیات تنیس روی میز استان همدان با اشاره به موفقیت اخیر شیما صفایی در تور ایرانیان گفت: قهرمانی وی اتفاقی نبود و برای کسب این موفقیت مهم سال ها تلاش کرد تا توانست با عبور از سد بزرگان تنیس روی میز کشور قهرمان شود.وی افزود: شیما صفایی نابغه تنیس روی میز همدان هم اکنون از بخت بالایی برای حضور در المپیک 2020 توکیو ژاپن برخوردار است.ابوطالبیان اظهار داشت: عملکرد این ورزشکار نوجوان در میادین ملی و بین المللی طی یکسال گذشته نشان داد که می توان او را برای المپیک 2020 آماده کرد.وی بیان کرد: شیما صفایی محصول و میوه رسیده هیات تنیس روی میز همدان است و برای کسب موفقیت های بین المللی نیاز به محیط بزرگتر با امکانات بیشتر و مدرن تر دارد.مربی سابق تیم ملی تنیس روی میز بانوان کشور گفت: نابغه تنیس روی میز همدان در سال های اخیر با رشد قابل توجه در این رشته ورزشی توانست در میادین ملی درخشش خیره کننده داشته باشد و اگر سرمایه گذاری بهتری روی این بازیکن شود، به طور قطع یکی از بهترین های تاریخ تنیس روی میز کشور در میادین بین المللی خواهد بود.هم اکنون بیش از 50 ورزشکار تنیس روی میز همدان در قالب طرح هوپس در حال تمرین و مسابقه هستند.7520/2090            "}