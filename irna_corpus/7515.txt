{"onTitr":"","titr":" تهران نماد ملی همه ایرانیان است","describe":" تهران- ایرنا- شهردار پایتخت در پیامی به مناسبت 14 مهرماه روز تهران گفت: تهران نماد ملی همه ایرانیان است.", "text":"به گزارش روز شنبه ایرنا به نقل از مرکز ارتباطات و امور بین الملل شهرداری تهران، سید محمدعلی افشانی، در این پیام ضمن تبریک چهاردهم مهرماه «روزتهران» اظهارداشت: تهران امروز نه تنها پایتخت اقتصادی و سیاسی ایران که مهم‌تر از آن، پایتخت فرهنگی و اجتماعی کشور است. وی با بیان اینکه تهران نماد تجدد ایران است به طوری که نخستین دانشگاه، پارلمان، احزاب سیاسی، نهادهای مدنی، ادارات نوین، صدا و سیما و ... در این شهر تکوین و تکامل یافتند یادآور شد: تهران را می‌توان نماد ملی همه مردم ایران دانست و همین امرباید فرصتی برای همگرایی بیشتر شهروندان تهرانی و به تبع آن همگرایی ملی ایرانیان باشد. افشانی در این پیام با اشاره به اینکه پذیرش نظریه و مفهوم شهروند تبدیل شهرداری‌ از یک نهاد خدماتی به یک نهاد اجتماعی را بیشتر کرده است خاطرنشان کرد: این موضوع باعث شده تا مفهوم شهروندی جایگاه متمایزی نسبت به گذشته پیدا کند. شهردار تهران در ادامه این پیام آورده است: در این رویکرد، بسیاری از مفاهیم و مسائل مرتبط با شهروندی از جمله بهبود کیفیت زندگی، سرمایه اجتماعی، مشارکت اجتماعی، تعامل شهرداری با شهروندان و شهروندان با شهرداری در شمار کارکردها و اهداف اساسی شهرداری به عنوان یک نهاد اجتماعی است. وی اضافه کرد: ارتقای‌ سطح‌ خدمات‌ اجتماعی‌ و فرهنگی‌ به‌ شهروندان‌، تقویت‌ تعاملات‌ اجتماعی‌ و تحقق‌ توسعه‌ پایدار شهری با‌ هدف‌ تقویت‌ مناسبات فیمابین شهرداری و مردم، رعایت حقوق شهروندان و ارتقاء کیفیت زندگی آن ها است. افشانی افزود: بنابراین مدیریت شهری تهران خود را موظف می داند فعالیت‌هایی‌ که‌ در حوزه‌های‌ فرهنگی و اجتماعی، معماری و شهرسازی و بازآفرینی شهری، زیست پذیری، عمران‌، ترافیک‌ و حمل و نقل پایدار، خدمات‌ شهری‌، هوشمندسازی، شفافیت، پاسخگویی و ... انجام‌ می‌دهد به صورت‌ پیدا و پنهان‌ فرصتی برای‌ رفع نیازهای‌ شهروندان‌، جلب‌ مشارکت‌ آنان، کاهش سطح زیست دوگانه در شهر، ارتقاء کیفیت زندگی و رضایتمندی شهروندان باشد.وی ابراز امیدواری کرد: مشارکت همه ذینفعان شهر خصوصا شهروندان شریف تهرانی، قوای سه گانه، نهادهای عمومی، سازمان های مردم نهاد، شورای اسلامی شهر و همکاران تلاشگر شهرداری بتوانیم به اهداف پیش بینی شده دست یابیم.تهرام/9353 / 1539            "}