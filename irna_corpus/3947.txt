{"onTitr":"","titr":" 10 درصد مدارس چهارمحال و بختیاری مجری طرح ایران مهارت شدند","describe":" شهرکرد- ایرنا- 10 درصد مدارس دوره متوسطه چهارمحال و بختیاری برای اجرای طرح 'ایران مهارت' انتخاب شد.", "text":"به گزارش ایرنا، طرح ایران مهارت به منظور بالا بردن بهره وری نیروی کار و ارتقای مهارت و مهارت آموزی در بین نیروی جوان در راستای رفع معضل اشتغال اجرایی می شود.این طرح سال گذشته تصویب و امسال در 8 استان کشور به صورت پایلوت اجرا می شود، در این طرح آموزش های فنی و حرفه ای با همکاری آموزشگاه های آزاد فنی وحرفه ای استان ها به دانش آموزان ارائه می شود.معاون آموزش متوسطه چهارمحال و بختیاری گفت: این طرح در 10 درصد مدارس دوره اول متوسطه استان از ابتدای آبانماه اجرا می شود.حشمت الله تیرگیر روز سه شنبه به ایرنا یادآور شد: شرکت کنندگان در این طرح آموزش 60 ساعته دوره حرفه ای مهارتی را فرا می گپرند.وی، کمک به خلاقیت و نوآوری دانش آموزان، توسعه فرهنگ کار و مهارت آموزی، ایجاد زمینه مناسب برای شناسایی استعدادهای مهارتی دانش آموزان و ایجاد ارتباط بین آموزش رسمی و غیر رسمی را از  اهداف برگزاری این طرح عنوان کرد.تیرگیر افزود: در سال تحصیلی جدید بیش از 40 هزار دانش آموز در یکهزار و800 کلاس درس مقطع متوسطه اول مشغول تحصیل هستند.وی با اشاره به اینکه گرایش خانواده ها و فرزندان به تحصیل دانش آموزان دررشته های فنی کمرنگ است، گفت: در این طرح نگرش خانواده ها نسبت به گرایش فرزندان خود به سمت مهارت آموزی تغییر پیدا می کند.مدیرکل آموزش فنی وحرفه ای چهارمحال وبختیاری نیز با اشاره به فعالیت 19 مرکز دولتی و 160 آموزشگاه آزاد فنی وحرفه ای  در استان افزود: مراکز آزاد فنی وحرفه ای استان  قابلیت اجرای هر نوع مهارت جدید و پوشش دادن مدارس متوسطه اول استان در این طرح را دارند.محمود تقی پور افزود: براساس برآوردهای انجام شده نیمی از مهارت آموزان فنی وحرفه ای وارد بازار کار می شوند و با اجرای این طرح، آموزش های لازم  متناسب با بازار کار و اشتغال در استان به دانش آموزان ارائه می شود.وی اظهار داشت: نبود آموزش های مهارتی در نظام آموزش و پرورش یکی از چالش های کشور در تربیت کارآفرین بوده که با اجرای این طرح تا حد زیادی این مشکل رفع خواهد شد.به گزارش ایرنا، در سال تحصیلی جاری بیش از 202 هزار دانش آموز در مقاطع مختلف تحصیلی در استان مشغول تحصیل هستند.7360/2097            "}