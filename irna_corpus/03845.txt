{"onTitr":"","titr":" حکم شکارچی متخلف برای جمع‌آوری زباله اجرا شد","describe":" قزوین – ایرنا - رییس اداره حفاظت محیط زیست شهرستان البرز گفت: حکم یک شکارچی متخلف مبنی بر جمع‌آوری زباله و انجام خدمات رایگان برای محیط زیست اجرا شد.", "text":"به گزارش ایرنا به نقل از روابط عمومی اداره کل حفاظت محیط زیست استان قزوین، اکبر کشت پرور روز سه شنبه با اعلام این خبر افزود: شعبه 101 دادگاه کیفری محمدیه در راستای مجازات جایگزین حبس برای یک شکارچی متخلف حکم جمع‌آوری زباله و انجام خدمات رایگان را برای محیط زیست صادر کرده بود.رییس اداره حفاظت محیط زیست شهرستان البرز گفت: این شکارچی که با سلاح شکاری دیگران برای شکار در شهرستان البرز اقدام کرده بود در راستای اجرای حکم به پاکسازی زباله های اطراف محل تخلف خود اقدام کرد.کشت پرور ابراز داشت:  این امر با نظارت کارشناسان محیط زیست صورت گرفت و زباله های جمع آوری شده به محل های مجاز مدیریت پسماند استان منتقل شد.6101            "}