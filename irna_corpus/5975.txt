{"onTitr":"","titr":" چهار هزار کشاورز ایلامی به عضویت سامانه تهک در آمدند","describe":" ایلام - ایرنا - مدیر کل هواشناسی ایلام از عضویت حدود چهار نفر از کشاورزان این استان در سامانه تهک خبر داد.", "text":"ناصر ملکی روز یکشنبه در گفت و گو با خبرنگار ایرنا گفت: پنج هزار نفر از کشاورزان استان ایلام باید تا پایان مهرماه سال جاری در این سامانه ثبت نام کنند که تاکنون مراحل ثبت نام چهار هزار نفر انجام شده است.وی با اشاره به آمار 17 هزار نفری کشاورزان استان بر اساس اعلام سازمان کشاورزی افزود: پیش بینی می شود به مرور زمان این تعداد بهره بردار کشاورزی از خدمات این سامانه در استان بهره مند شوند.مدیرکل هواشناسی استان ایلام با اشاره به اینکه تهک سامانه کاربردی کردن خدمات هواشناسی بوده و از سال 93 شروع به فعالیت کرده است، یادآور شد: این سامانه در حال حاضر در زمینه های کشاورزی، جاده ای و معماری و ساختمان خدماتی به جامعه هدف ارائه می کند.ملکی از برگزاری 130 نشست سامانه تهک در شهرستان های استان خبر داد و افزود: در شهرستان مرزی دهلران با توجه به اینکه قطب کشاورزی استان است، مرکز سانا در دهلران مستقر شده و طی 6 ماهه اول امسال 36 جلسه برگزار شده است.** بارش های پاییزی در ایلام از اواخر مهرماه آغاز می شودوی از آغاز بارش ها در دهه سوم مهرماه در استان خبر داد و افزود: طبق پیش بینی ها بارش ها در آبان ماه مناسب است اما در آذر و دی بارش ها کاهش می یابد و موثر ترین بارش ها در استان از اواخر مهرماه تا دهه اول آبان ماه خواهد بود.مدیرکل هواشناسی استان ایلام وضعیت بارش های امسال را مطلوب ارزیابی کرد و افزود: نسبت به سال گذشته وضعیت بارش ها در استان بهتر خواهد بود.ملکی با اشاره به ارتفاع 230 متری دهلران از سطح دریا گفت: دهلران به لحاظ اقلیمی جزء مناطق خشک کشور است و گرمترین نقطه استان نیز این شهرستان است که در سال های گذشته دمای آن به بالای 52 درجه هم رسیده است.7175/6119            "}