{"onTitr":"","titr":" ساماندهی متکدیان پاکستانی در ساوه ضروریست","describe":" ساوه - ایرنا - فرمانده انتظامی شهرستان ساوه گفت: متکدیان خارجی تبعه پاکستان در این شهر به معضلی اجتماعی تبدیل شده اند که برای ساماندهی آنان همراهی موثر مسئولان نیاز است.", "text":"به گزارش ایرنا،‌ سرهنگ «پرویز اسدی» روز یکشنبه به مناسبت هفته نیروی انتظامی در جمع اصحاب رسانه افزود: متکدیان پاکستانی در برخی محله های ساوه ساکن شده اند و روزانه نیز با حضور در میادین و خیابان های شهر و حوزه عوارضی آزادراه های ساوه اقدام به تکدی گری می کنند.وی گفت: اطلاعات کاملی از این متکدیان و محل سکونت آنان در دست است و توان جمع آوری آنان در یک روز نیز وجود دارد اما، مشکل این است که بعد از دستگیری  با وجود دستور مرجع قضایی،‌ مرجعی نیست که آنان را در اختیار بگیرد و دوباره در سطح شهر رها نشوند.وی گفت: متکدیان پاکستانی به صورت خانوادگی و سازمان یافته فعالیت می کنند و در ایجاد مشکلات بهداشتی و اخلاقی در جامعه نقش دارند و تصمیمی قاطع از سوی مقامات استانی می خواهد تا قبل از عمیق تر شدن دامنه معضلات آنان ساماندهی لازم صورت بگیرد.فرمانده انتظامی شهرستان ساوه خاطرنشان کرد: برای بازپروری معتادان تلاش چندانی نمی شود و نیاز است که برنامه هدفمندی از سوی دستگاه های متولی اعمال شود.سرهنگ اسدی گفت: برقراری امنیت در شهرستان ساوه با وجود شاخص هایی مانند تنوع قومی و مذهبی، وجود مناطق حاشیه ای و سایر عوامل مستعد کننده آسیب مناسب است و در نتیجه همکاری و اعتماد شهروندان به پلیس حاصل است و میزان تماس هایی که شهروندان با سامانه 197 در 6 ماه اخیر برقرار کرده اند تایید کننده این مهم است.وی تاکید کرد: در تامین امنیت اجتماعی علاوه بر نیروی انتظامی،‌ حدود 25 دستگاه به صورت مستقیم و غیر مستقیم نقش دارند که حضور اثر بخش و برنامه محور تک تک آن ها در این زمینه حیاتی است. فرمانده انتظامی شهرستان ساوه عنوان کرد: 924 مورد تماس از سوی شهروندان ساوجی با سامانه 197 پلیس گرفته شد که 403 مورد آن مربوط به انتقاد و پیشنهاد،‌ 160 مورد تقدیر از نیروی انتظامی، 337 مورد اخذ مشاوره و راهنمایی و 25 مورد هم شکایت از ناجا بوده است.سرهنگ اسدی در بخش دیگری از سخنانش  اظهار داشت: سرقت خرد در ساوه در یک سال اخیر به دلیل عواملی چون مشکلات اقتصادی،‌ شرایط نامطلوب نگهداری معتادان افزایش داشته که باید با تحلیل شرایط راهکارهای موثری توسط دستگاه های متولی برای کاهش آن گرفته شود.وی افزود: هیچ سرقت مسلحانه ای در یک سال اخیر  در ساوه اتفاق نیفتاده است اما شاخص دستگیری سارقان 17 درصد و کشفیات اموال مسروقه توسط پلیس سه درصد رشد داشته است.سرهنگ اسدی گفت:  626 کیلوگرم انواع مواد مخدر نیز در یک سال اخیر در ساوه کشف شد ه که نسبت به مدت مشابه قبل  21 درصد افزایش دارد.وی توضیح داد: کشف محصولات غیر فرهنگی در مدت اشاره شده 22 درصد افزایش، کشف سلاح 68 درصد افزایش داشته و 100 میلیارد ریال نیز کالای قاچاق در راستای حمایت از تولیدات داخلی در شهرستان ساوه توسط نیروی انتظامی کشف شده است.وی همچنین از کاهش 33 درصدی قتل در ساوه خبر داد و گفت: تمامی موارد قتل گزارش شده در یک سال اخیر با تلاش عوامل پلیس پیگیری و قاتلان دستگیر شدند.سرهنگ اسدی همچنین در مورد عملکرد پلیس راهور این شهرستان،‌ گفت: هشت هزار و 962 خودرو در یک سال گذشته توسط پلیس شماره گذاری یا تعویض پلاک شده و سه هزار و 539 فقره گواهینامه پایه یکم،‌ دوم و سوم و نیز موتورسیکلت صادر شده است.وی عنوان کرد: 2 هزار و 855 دستگاه خودرو به دلایل مختلفی مانند تصادف،‌ ایجاد مزاحمت،‌ آلودگی صوتی،‌ مواد مخدر در یک سال گذشته  توسط نیروی انتظامی توقیف شده است.فرمانده نیروی انتظامی ساوه به ابلاغ 64 هزار و 250 فقره احکام قضایی،‌ تشکیل 21 هزار و 770 فقره پرونده قضایی،‌ اجرای 2 هزار و 812 فقره حکم جلب،‌ انجام 32 هزار و 675 مورد اقدامات تشخیص هویت و سوء پیشینه و ارائه 55 هزار خدمت (دریافت خلافی خودرو،‌ یارانه،‌ معافیت تحصیلی ) از سوی دفاتر پلیس +10 شهرستان ساوه در یک سال اخیر اشاره کرد.اسدی عنوان کرد: در این مدت 66 هزار تماس از سوی شهروندان با سامانه 110 پلیس برقرار شده که 80 درصد آن توسط پلیس عملیاتی شده و اغلب تماس ها نیز در مواردی مانند نزاع های خیابانی و خانوادگی،‌ سرقت،‌ مواد مخدر،‌ مزاحمت و حوادث رانندگی بوده است.ساوه با 285 هزار نفر جمعیت دومین شهرستان پرجمعیت استان مرکزی است.این شهرستان مهاجر پذیری است و  22 منظقه حاشیه ای و سکونتگاه غیررسمی دارد.9921/6539/6013/            "}