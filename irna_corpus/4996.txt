{"onTitr":"","titr":" 50 دانش آموز در تکاب زیرپوشش مدرسه استثنایی هستند","describe":" مهاباد- ایرنا- مدیر آموزش و پرورش تکاب گفت: هم اینک 50 دانش آموز با نیازهای ویژه در مدرسه دانش آموزان استثنایی این شهرستان مشغول به تحصیل و استفاده از خدمات آموزشی مطلوب هستند.", "text":"به گزارش ایرنا، یحیی علی پناه روز دوشنبه در مراسم هفته ملی کودک در آموزشگاه کودکان استثنایی میثاق تکاب افزود: در این مدرسه آموزش های لازم توسط معلمان و مربیان ماهر، متخصص و ویژه به دانش آموزان با نیازهای ویژه در مقاطع تحصیلی ابتدایی و متوسطه ارائه می شود.وی با بیان اینکه در زمینه ارائه خدمات آموزشی، کودکان با نیازهای ویژه در تکاب هیچ کمبودی ندارند، ادامه داد: هم اینک هیچ کودکی با نیازهای ویژه در این شهرستان بازمانده از تحصیل نیست و پوشش تحصیلی اینگونه دانش آموزان در تکاب 100 درصد است.مدیر آموزش و پرورش تکاب اضافه کرد: تمام دانش آموزان دوره ابتدایی در تکاب پیش از آغاز سال تحصیلی در طرح سنجش ببنایی و شنوایی شرکت کرده و دانش آموزان با مشکل خاص بینایی و شنوایی، تحت پوشش خدمات مدرسه دانش آموزان با نیازهای ویژه قرار گرفته اند.علی پناه همچنین از کمک ها و مساعدت های خیرین نیکوکار در زمینه رسیدگی به وضعیت مالی و معیشتی دانش آموزان با نیازهای ویژه تشکر و قدردانی کرد و گفت: خیران نیکوکار در تامین امکانات تحصیلی و آموزشی و کمک به این دانش آموزان همواره با آموزش و پرورش همراه و همگام بوده اند.مسوول کانون پرورش فکری کودکان و نوجوانان تکاب نیز در این مراسم با تبریک هفته ملی کودک گفت: کودکان با نیازهای ویژه می توانند از خدمات این نهاد علمی و آموزشی بهره مند شوند.کبری صفری افزود: کودکان با نیازهای ویژه هدیه ای الهی هستند و کانون پرورش فکری کودکان و نوجوانان در زمینه ارتقای سطح علمی آنان و ارائه آموزش های مکمل و پرکردن اوقات فراغت این کودکان از آمادگی کامل برخوردار است.به گزارش ایرنا، همزمان با آغاز سال تحصیلی جدید بیش از 13 هزار دانش آموز در تکاب راهی مدرسه شدند.در هفته ملی کودک/14 تا 20 مهرماه/ بیس از 10 برنامه متنوع فرهنگی و هنری توسط کانون پرورش فکری کودکان و نوجوانان با بیش از یک هزار عضو در تکاب اجرا می شود.7514/6185/2093            "}