{"onTitr":"","titr":" صنعت نساجی مازندران رونق گرفت","describe":" ساری- ایرنا- مدیرکل صنعت، معدن و تجارت مازندران گفت که تشدید برخورد با قاچاق و ممنوع شدن واردات پوشاک در دولت دوازدهم، کار و بار واحدهای نساجی این استان را رونق بخشید.", "text":"محمد محمدپورعمران روز سه شنبه در گفت و گو با خبرنگار ایرنا افزود: بر اساس آمارهای رسمی، میزان اشتغال در واحدهای نساجی مازندران امسال 6 درصدی بیشتر از سال گذشته شده است.وی توضیح داد: طبق بررسی میدانی که ماه مرداد سال گذشته صورت گرفته بود، چهار هزار و 38 نفر در واحدهای نساجی مازندران اشتغال داشتند که تابستان امسال به چهار هزار و 290 نفر افزایش یافت.مدیرکل صنعت مازندران افزود: افزایش اشتغال 252 نفری در صنعت نساجی این خطه شمال کشور نشان می دهد که حال و روز این واحدها رو به بهبودی است و در صورت ادامه روند موجود و برخورد شدیدتر با قاچاق پوشاک رونق بیشتری خواهد گرفت.نساجی در زمره نخستین واحدهای صنعتی بود که وارد مازندران شد و ابتدا فعالیتش را با واحد گونی بافی در قائمشهر شروع کرد و بعد چندین واحد از این صنعت از غرب تا شرق مازندران گسترش یافت. صنعت نساجی در مازندران از دو دهه پیش با رشد فزاینده قاچاق پوشاک و گرانی مواد اولیه از یک سو و فرسودگی ماشین آلات از سوی دیگر رو به افول رفت و بسیاری از واحدهای نساجی استان از رده فعالیت خارج شدند.با وجود رکود در صنعت نساجی در مازندران، هم اینک نیز هفت درصد از اشتغال صنعتی این خطه شمال کشور مربوط به نسااجی است اگر چه از میانگین کشوری پنج درصد کمتر ات.دولت در مصوبه تیر ماه سال 97 هر گونه واردات پوشاک از سوی افراد حقیقی را ممنوع و اعلام کرد که تنها شرکت ها می توانند با ثبت سفارش پوشاک وارد می کنند.پیش از این نیز سازمان جهاد کشاورزی مازندران از افزایش سطح زیر کشت پنبه در استان خبر داده و پیش بینی کرده بود که پنبه زارها با توجه به تغییرات اقلیمی بار دیگر در این استان رونق می گیرد.بر اساس آمارهای رسمی هم اینک 9 هزار و 800 واحد تولیدی صنعت نساجی در کشور فعال است که 280 هزار نفر در آن اشتغال دارند و 12 درصد از اشتغال کشور در این بخش است.  6982/1654            "}