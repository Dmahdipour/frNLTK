{"onTitr":"","titr":" آموزش طرح ملی آمارگیری مسکن روستایی در بوشهر آغاز شد","describe":" بوشهر-ایرنا- دور دوم کلاس آموزشی طرح ملی آمارگیری مسکن روستایی روز دوشنبه در آیینی با حضور استاد آمارگیران و کارشناسان این طرح در بوشهر آغاز شد.", "text":"به گزارش ایرنا، معاون بازسازی بنیاد مسکن استان بوشهر روز دوشنبه در این آیین گفت: این کارگاه آموزشی از امروز به مدت چهار روز تا 19 مهر ماه برگزاری ادامه دارد. سالار عبداللهی افزود: آمارگیری از ویژگی‌های مسکن روستایی هر پنج سال یک بار در سراسر کشور انجام می‌شود که برای اجرای این طرح 149 روستای استان بوشهر زیر پوشش قرار می‌گیرند. وی ادامه داد: دوره‌های آموزشی این طرح در 2 مرحله انجام می‌شود که هم اکنون مرحله دوم آن با حضور آمارگیران آغاز شده است. عبداللهی بیان کرد: مرحله نخست دوره آموزشی طرح یاد شده برای معاونان و استادان کلاس آموزشی آمارگیران در تهران برگزار شد. وی بیان کرد: چهار روز دوم این کارگاه آموزشی در شهرستان بوشهر برگزار می‌شود که یک روز آن نیز به صورت عملی است. عبداللهی افزود: عملیات میدانی این طرح از بیست و یکم مهرماه آغاز و در پایان دوره آموزشی یاد شده برای آمارگیران گواهینامه صادر می‌شود. وی بیان کرد: در این کارگاه نحوه شمارش دقیق واحدهای مسکونی آموزش داده می‌شود. عبداللهی اظهار داشت: مشخصات روستاهای استان بر اساس نقشه‌های راهنما و در قالب سه فرم فهرست بهره‌برداری، ویژگی‌های واحد مسکونی و ویژگی‌های کل روستا صورت می‌گیرد. 6047/6043            "}