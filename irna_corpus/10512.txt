{"onTitr":"","titr":" خط لوله انتقال گاز در باغملک ترمیم شد","describe":" اهواز- ایرنا فرماندار باغملک از پایان کار تعمیر و ترمیم خط لوله انتقال گاز مارون- گندمکار در این شهرستان خبر داد.", "text":"محمد نجاتی پور سه شنبه شب در گفت‌وگو با خبرنگار ایرنا اظهار داشت: کار تعمیر، وصل و عادی سازی خط لوله گاز فشار قوی مارون به گندمکار که در شهر باغملک دچار حادثه شده بود انجام شد و اکنون شرایط این خط لوله به حالت عادی بازگشته است.وی افزود: از زحمات کارکنان خط لوله منطقه یک انتقال گاز کشور برای مدیریت عملیات و تسریع در انجام عملیات و عادی سازی خط لوله انتقال گاز فشار قوی صمیمانه تقدیر و تشکر می‌کنم.فرماندار باغملک با اشاره به اینکه بیش از 12 هزار مشترک گاز در شهرستان باغملک وجود دارد، تأکید کرد: به دلیل تاریکی هوا،رعایت شرایط ایمنی ،گستردگی مناطق فاقد گاز و لزوم حضور نیروهای اداره گاز در منازلی که قطعی گاز داشته‌اند ،گاز رسانی به همه مردم اندکی به طول خواهد انجامید ولی به هر صورت تا ظهر فردا گاز تمام مناطق وصل خواهد شد تا وضعیت گازرسانی در سطح شهرستان به وضعیت عادی برگردد.   به گزارش ایرنا، بامداد امروز(سه‌شنبه) نشت گاز از خط لوله انتقال گاز به اصفهان در باغملک موجب آتش سوزی شد، این حادثه در فاصله یک کیلومتری شهر باغملک رخ داد که خوشبختانه تلفات و مصدومی نداشته است. باغملک با جمعیت حدود 130 هزار نفر در شرق استان خوزستان و در فاصله 140کیلومتری اهواز قرار دارد.9434/6064            "}