{"onTitr":" سرپرست وزارت تعاون:    ","titr":" صیانت از مشاغل موجود کشور مهم ترین اولویت وزارت کار است","describe":" تهران- ایرنا- سرپرست وزارت تعاون، کار و رفاه اجتماعی گفت: صیانت از مشاغل موجود و جلوگیری از بیکاری اجباری در کشور از مهم ترین اولویت های این وزارتخانه است.", "text":"«انوشیروان محسنی بندپی» روز یکشنبه در گفت و گو با خبرنگار ایرنا افزود: بیشتر بنگاه های اقتصادی که با مشکلاتی مواجه هستند، شناسایی شده اند و تلاش خواهیم کرد با رفع مشکلات این بنگاه های اقتصادی شاهد تعدیل نیروی اجباری در این بنگاه ها نباشیم.سرپرست وزارت تعاون، کار و رفاه اجتماعی اظهار داشت: برخی از این بنگاه های اقتصادی با کمبود سرمایه در گردش مواجه هستند و برخی نیز مواد اولیه ندارند که این دو مشکل باید رفع شود.محسنی بندپی ادامه داد: این وضعیت بیشتر در بین بنگاه های صنعتی حاکم است و بنگاه های خدماتی و کشاورزی در این زمینه مشکلات کمتری دارند.به گزارش ایرنا و بر اساس آخرین گزارش اشتغال مرکز آمار ایران، نرخ بیکاری در بهار ١٣٩٧ برابر با 12.1 درصد بوده است؛ روند تغییرات این نرخ حاکی از آن است که این شاخص نسبت به بهار 1396 به میزان 0.5 درصد کاهش داشته و جمعیت بیکار کشور به سه میلیون و ٣٢٢ هزار نفر رسیده است.در فصل یاد شده بخش خدمات با 50.1 درصد بیش‌ترین سهم اشتغال را به خود اختصاص داده است و در مراتب بعدی بخش‌های صنعت با 31.2 درصد و کشاورزی با 18.7 درصد قرار دارند.نرخ بیکاری جوانان 15 تا 29 ساله حاکی از آن است که 25.5 درصد از فعالان این گروه سنی در بهار ١٣٩٧ بیکار بوده‌اند. بررسی تغییرات فصلی نرخ بیکاری این افراد نشان می‌دهد، این نرخ نسبت به فصل مشابه در سال قبل (بهار ١٣٩٦) 0.9 درصد کاهش یافته است.اقتصام**1108*2025            "}