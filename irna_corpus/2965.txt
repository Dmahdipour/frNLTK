{"onTitr":"","titr":" ادعای پمپئو: ایران16میلیارد دلار برای متحدانش هزینه کرده است","describe":" تهران - ایرنا -  وزیر امور خارجه آمریکا که کشورش میلیاردها دلار در خاورمیانه هزینه کرده است، امروز (سه شنبه) مدعی شد که ایران در سوریه، عراق و یمن بیش از 16 میلیارد دلار هزینه کرده است.", "text":"به گزارش ایرنا؛ مایک پمپئو در صفحه کاربری توییتر خود ادعا کرده است که حکومت ایران از سال 2012 تاکنون بیش از 16 میلیارد دلار برای حمایت از دولت سوریه و دیگر متحدان خود در سوریه، عراق و یمن هزینه کرده است.وزیر امور خارجه آمریکا در حالی چنین آماری را ارایه می دهد که 'دونالد ترامپ' رییس جمهوری این کشور پیش از این از هزینه شدن چندین تریلیون دلار در سال‌های گذشته توسط واشنگتن در آسیای غربی (خاورمیانه) انتقاد کرده بود.او در توئیتر نوشت: «هفته بزرگی برای زیرساخت‌ها خواهد بود. بعد از این همه حماقت برای هزینه کردن هفت تریلیون دلار در خاورمیانه، اکنون وقت این است که در کشور خودمان سرمایه‌گذاری کنیم.»بر اساس ارزیابی کارشناسان و تحلیلگران، واشنگتن بین سال‌های 2001 تا 2017 حدود یک تریلیون و 800 میلیارد دلار در جنگ‌های افغانستان و عراق هزینه کرده است.ارزیابی جامع‌تر از هزینه‌های واشنگتن در مسائل مربوط به کشورهای عراق، سوریه، افغانستان و پاکستان در خاورمیانه نشان می‌دهد که در بازه زمانی 2001 تا 2016، حدود سه تریلیون و 600 میلیارد دلار هزینه شده است.اروپام**2040**1486**            "}