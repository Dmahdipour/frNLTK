{"onTitr":"","titr":" محل نبرد مستقیم شهدای خلیج فارس با آمریکا گلباران شد","describe":" بوشهر- ایرنا- همزمان با سی ویکمین سالروز شهادت شهدای خلیج فارس دوشنبه در آیینی محل نبرد مستقیم شناورهای منطقه دوم نیروی دریایی سپاه با بالگرد آمریکایی درخلیج فارس گلباران شد.", "text":"به گزارش ایرنا، 16مهر سال 1366 در برهه ای پیچیده از دوران دفاع مقدس یک فروند قایق تندرو نیروی دریایی سپاه در آب های خلیج فارس مشغول گشت زنی بود که یک بالگرد آمریکایی با تجاوز به حریم مرزی ایران اسلامی به این قایق حمله کرد که با مقاومت سرسختانه این دریادلان روبرو شد و حادثه ای کم نظیر رقم خورد.در این رزم نابرابر شهیدان بیژن گُرد، غلامحسین توسلی، نصرالله شفیعی، مجید مبارکی، خداداد آبسالان و مهدی محمدی ها به فرماندهی نادر مهدوی با ایثار و از خودگذشتگی بالگرد آمریکایی ها را هدف قرار دادند و خلیج فارس را گورستان آن متجاوزان کردند اما شناور آنان توسط بالگرد دیگر آمریکایی ها مورد اصابت قرار گرفت که برخی از آنها شهید و نادر مهدوی و یکی دیگر از همرزمانش اسیر شدند که در آخر زیر شکنجه نیروهای آمریکایی به شهادت رسیدند. فرمانده منطقه دوم نیروی دریایی سپاه پاسداران گفت: شهید نادر مهدوی و هم رزمانش با خلق حماسه ای بی نظیر ابهت پوشالی آمریکای جهان خوار را درهم شکستند و آنها در قعر آب های خلیج فارس مدفون کردند. سردار رمضان زیراهی افزود: جوانان این سرزمین با قایق های تندرو کوچک خود در مقابل ناوهای بزرگ استکبار جهانی غرور و صلابت آمریکا را درهم شکستند.وی بیان کرد: دلیرمردی های نیروی دریایی سپاه در دوران هشت سال دفاع مقدس باعث شد اسکتبار جهانی دست به انجام عملیات های ناجوانمردانه ای از جمله بمباران سکوهای نفتی و سرنگون کردن هواپیمای مسافری جمهوری اسلامی بزند.زیراهی اضافه کرد: امروز نیز پس گذشت 31 سال از نبرد مستقیم شهدای خلیج فارس و دریادلان نیروی دریایی سپاه با اسکتبار جهانی، آنها هنوز از قایق های تندرو سپاه هراس دارند.زیراهی گفت: دشمن تقوا، شهادت طلبی، ایمان و اخلاص ملت ایران و نه سلاح و تجهیزات نظامی این ملت را نقطه قوت می داند و استکبار جهانی برای گرفتن این سرمایه های مردم ایران، برنامه ریزی می کند.6047/6043            "}