{"onTitr":"","titr":" دولت به جنگ آلودگی شدید هوا در پایتخت هند رفت","describe":" دهلی نو - ایرنا - با آغاز پاییز و نزدیک شدن به روزهای سرد در دهلی نو که با آلودگی شدید هوا و مه غلیظ همراه خواهد بود دولت هند از هم اکنون به انجام تدابیر لازم دست زده  و طرحی را برای مقابله با پیامدهای این آلودگی تهیه کرده است.", "text":"به گزارش ایرنا به نقل از روزنامه 'تایمز او ایندیا'  وزارت محیط زیست هند پروژه ای تحت عنوان 'طرح عملیات جامع' با نام اختصاری کَپ تهیه کرده است که با تکمیل آن به مبارزه با آلودگی هوا در کلانشهر دهلی خواهد رفت.در این طرح که قبلا پیش نویس آن در ماه مارس (فروردین ) نهایی شده بود، بخش هایی با مهلت تعیین شده جهت اجرا در نظر گرفته شده ومسائلی چون نظارت بر کیفیت هوا، آتش زدن مزارع، مدیریت ترافیک و کنترل انتشار قید شده است. دادگاه عالی محیط زیست و وزارت محیط زیست  نیز جلسه ای بر روی مسائلی همچون سیاست سختگیرانه استفاده از پارکینگ عمومی وارتقا سیستم حمل نقل عمومی تاکید ویژه کردند.سازمان کنترل آلودگی محیط زیست هند بر ضرورت تمرکز بر روی حمل و نقل عمومی و همچنین سیاست سختگیرانۀ پارکینگ برای تشویق مردم به استفاده از حمل و نقل عمومی تأکید دارد. سونیتا ناراین عضو سازمان کنترل آلودگی محیط زیست هند و مدیر کل مرکز علوم و محیط زیست در این رابطه به روزنامه مذکور گفت: بدون بازدارندگی و یا حتی یک سیستم مناسب، تعداد وسایل نقلیه در خیابانها افزایش خواهد یافت.طرح کنترل آلودگی مرکزی، سازمان ها را مجاب به رعایت استاندارد بی اس6، گسترش شبکه سی ان جی در سرتاسر پایتخت و حمایت بیشتر از تولید خودروهای الکتریکی میکند.در بخش دیگر این طرح لزوم جلوگیری از تردد کامیونها  در داخل شهر و همچنین فراهم کردن دسترسی مردم به پارکینگ مورد تاکید قرار گرفته است. سونیتا ناراین گفت در گذشته ما ممنوعیت استفاده از کُک و نفت کوره را در صنایع اعمال کرده ایم و در حال حاضر بر بهبود نظارت بر این صنایع تاکید داریم.کَپ همچنین به مدیریت ترافیک کارآمدتراشاره و بر افزایش تعدد مترو و اتوبوس تاکید میکند.وی افزود: در حال حاضر تمرکز اصلی در این طرح باید بر بهبود سیستم حمل ونقل عمومی باشد.موارد دیگر این طرح  در حال اجراست.یک وکیل محیط زیست به تایمز آو ایندیا اعلام کرد که وزارت نفت هند اطمینان داده است که سوختهایی با استاندارد بی اس6 در ایالتهای دیگر نیز در دسترس قرار گیرد.این در حالیست که کارشناسان معتقدند دولت با توجه به زمانبندی اعلام شده در اجرای این طرح شکست خورده است.در اردیبهشت ماه سال جاری، سازمان جهانی بهداشت در تازه ترین گزارش خود در مورد کیفیت هوا در کلان شهرهای با جمعیت بیش از 14 میلیون نفر، دهلی نو را آلوده ترین شهر جهان اعلام کرد و شهر مومبای هند نیز در رتبه چهارم جهان قرار گرفت.جمعیت 17 میلیون نفری دهلی نو تاثیرات آلودگی هوا را افزایش می دهد.پایتخت هند در سال های متوالی به عنوان آلوده ترین شهر جهان معرفی شده است. درحالی که اقداماتی در این شهر برای کنترل آلودگی انجام شده است اما برای کنترل آلودگی در سایر مناطق هند اقدامی صورت نگرفته است.وزارت محیط زیست هند تاکنون آمار داده شده توسط سازمان های بین المللی در خصوص تعداد مرگ و میر ناشی از آلودگی هوا را رد کرده و اعلام کرده است این آمار بر اساس تخمین ها منتشر شده اند.اما برنامه ملی هوای پاک هند با انتقاد های فعالان محیط زیست در هند مواجه شده است. آنها می گویند زمانی که برای دولت نفع داشته باشد به تحقیق های بین المللی اشاره می کنند اما زمانی که مساله تاثیرات آلودگی هوا بر سلامتی مطرح می شود، آمار منتشر شده بلافاصله رد می شود.یک موسسه آمریکایی به نام &#39;تاثیرات سلامت&#39; قبلا درگزارشی اعلام کرد در سال 2018 بیش از نیمی از مرگ و میر ناشی از آلودگی هوا در جهان در هند و چین اتفاق خواهد افتاد.در خصوص هند، این موسسه اعلام کرد که استفاده از سوخت های فسیلی و جامد مهمترین عامل بروز بیماری می باشد. در سال 2015 بیش از 267 هزار نفر در هند به دلیل استفاده از سوخت های فسیلی و جامد جان خود را از دست داده اند. این آمار 25 درصد از آمار کل مرگ و میر ناشی از ذرات معلق کمتر از 2.5 میکرون در هوا را در هند تشکیل می دهد.پزشکان می گویند ذرات معلق کمتر از 2.5 میکرون در هوا از طریق جریان خون وارد قلب می شود و باعث بروز بیماری های قلبی ،حمله های قلبی و فشار خون می شود.به گفته مقامات بهداشتی هند، آلودگی هوا باعث آسیب دائمی به ریه ها و مرگ 1.3 میلیون نفر در سال دراین کشور می شود.هند کشوری است که به دلیل توسعه صنعتی از سوخت های دیزلی به مقدار فراوان استفاده می کند ،یکی از راهکارهای دولت هند برای مبارزه با آلودگی هوا ، استفاده حداقلی از سوخت دیزلی است.گرد وغبار،ترافیک،دود ناشی از سوخت های فسیلی آلاینده و جمعیت زیاد، دهلی نو پایتخت هند را در ردیف آلوده ترین شهرهای جهان قرار داده است.دولت دهلی نو در ماه نوامبر سال گذشته به دلیل آلودگی شدید هوا مجبور شد بیش از 1800 مدرسه را در این شهر به مدت سه روز تعطیل کند.آساق**1424            "}