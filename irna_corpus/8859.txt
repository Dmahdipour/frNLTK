{"onTitr":" وزیر فرهنگ و ارشاد اسلامی:    ","titr":" خروجی های فعالی باید بین حوزه علمی و فرهنگی درقم ایجاد شود","describe":" قم- ایرنا - وزیر فرهنگ و ارشاد اسلامی گفت: خروجی های فعال تری بین حوزه علمی و فرهنگی در قم ایجاد شود چرا که بسیاری از مشکلات فرهنگی در کشور را باید براساس راه حل های علمی برطرف کرد.", "text":"به گزارش ایرنا، سید عباس صالحی روز پنجشنبه در آیین امضای تفاهم نامه فرهنگی بین استانداری قم و وزارت فرهنگ و ارشاد اسلامی در سالن امام جواد(ع) استانداری قم، افزود: همانگونه که رابطه دانشگاه و صنعت در کشور ما رابطه قوی نیست همین تناسب نیز بین دانشگاه ها و مراکز علمی با حوزه فرهنگ وجود دارد که در این مسیر حلقه های مفقوده ای درکشور شکل گرفته است.وی گفت: استان قم و ظرفیت های علمی و دینی آن می تواند به عنوان پشتوانه مستحکم بین حوزه علم و فرهنگ رابطه قوی ایجاد و این خلاء را برطرف کند.وی گفت: قم شهر انقلاب و پایگاه نظام اسلامی است که نه تنها در تاسیس بلکه در مرحله تداوم انقلاب نیز همچنان نقش خود را درنظام سازی انقلاب اسلامی ایفا کرده و می کند. وزیر فرهنگ و ارشاد اسلامی در ادامه با بیان اینکه قم ترکیبی از ویژگی هایی است که این مساله کمتر در استان های دیگر وجود دارد گفت: دلبستگی مسلمانان و شیعیان جهان به قم به عنوان مرقد کریمه اهل بیت(ع)، وجود حوزه علمیه ممتاز و با سابقه جهان تشیع و همچنین وجود دانشگاه ها و کتابخانه های متعدد موجب شده تا قم به عنوان یک شهری علمی، دینی و مذهبی دارای جایگاه ویژه ای در کشور و جهان باشد.وی با اشاره به ظرفیت های حوزوی قم اظهار داشت: حوزه علمیه شیعی که از عصر اهل بیت(ع) تاکنون به عنوان پایگاه ترویج معارف اهل بیت(ع) به صورت مستمر فعالیت داشته باشد تنها مختص حوزه علمیه قم است به ویژه در یکصد سال گذشته قم به قطب اصلی حوزه های علمیه شیعه در جهان تبدیل شده است.وزیر فرهنگ و ارشاد اسلامی، ادامه داد: قم به واسطه حوزه های علمیه غنی و دانشگاه های مختلف دارای ویژگی های شهر علمی و دانشگاهی می باشد که این امر مزیت های ویژه ای به آن داده است.صالحی، با بیان اینکه قم را می توان شهر کتاب و کتابخانه ها نیز دانست گفت: بسیاری از ظرفیت های قم به واسطه کتابخانه های غنی استان است که برخی از این کتابخانه ها و کتاب ها در هیچ جای کشور و جهان دیده نمی شود.وزیر فرهنگ و ارشاد اسلامی در ادامه افزود: قم به عنوان یک شهر دانشگاهی در یک اقیانوس غوطه ور است که اگر این آب کدر شود آثار خود را بر فضای علمی و دانشگاهی استان می گذارد به همین دلیل باید مناسبات بهتری بین شهر دانشگاهی و مردم ایجاد کرد تا آنان حس کنند که علاوه بر بهره گیری از شهر دانشگاهی از زندگی شهروندی مناسبی برخوردارند.وی تاکید کرد: اگر رابطه و تناسبی بین زندگی مردم عادی و زندگی شهروندان علمی در قم وجود نداشته باشد، با یک چالش مواجه اجتماعی مواجه خواهیم شد به همین دلیل نهادهای علمی و حوزوی باید علاوه بر نگاه به ساختارهای داخلی به محیط اجتماعی شهری نیز توجه کنند.صالحی با تاکید بر توسعه زیرساخت های فرهنگی شهر برای استفاده عمومی در قم گفت: نیاز داریم تا مردم حس کنند تا زیرساخت های فرهنگی و هنری این شهر متناسب با استانداردها در حال تحقق است و در غیر این صورت این احساس فاصله می تواند موجب تعارض شود.وزیر فرهنگ و ارشاد اسلامی، با اشاره به امضای تفاهم نامه فرهنگی میان وزارت فرهنگ و ارشاد اسلامی و استانداری قم گفت: یک سوم این تفاهم نامه به گسترش زیرساخت های عمومی فرهنگی و هنری در قم توجه شده که این امر نشان از توجه این وزارتخانه به توسعه زیرساخت های عمومی استان  در زمینه فرهنگی و هنری است.صالحی با تاکید بر افزایش سرانه فرهنگی و هنری در قم گفت: باید سهم شهروندان این استان از زیرساخت ها و بودجه های فرهنگی ارتقای یابد.7404/ 6133/            "}