{"onTitr":" بازیهای پاراآسیایی 2018 جاکارتا؛    ","titr":" نماینده شنا ایران از کسب مدال پاراآسیایی بازماند","describe":" جاکارتا- ایرنا- شناگر معلول ایران روز یکشنبه در فینال رقابت های 200 متر مختلط انفرادی بازی های پاراآسیایی 2018 اندونزی در جایگاه ششم ایستاد و از کسب مدال بازماند.", "text":"به گزارش خبرنگار اعزامی ایرنا، «علی محمودخانی» شناگر ایران در ماده 200 متر مختلط انفرادی کلاس SM8 در نخستین روز از بازی ها با حریفانی از چین، مالزی، فیلیپین و هند رقابت کرد و در جایگاه ششم ایستاد. رکورد محمودخانی 3 دقیقه و 10 ثانیه و 19 صدم ثانیه بود. نشان طلا، نقره و برنز این بازی ها به شناگران چینی رسید.شاهین ایزدیار، علیرضا جلیلی، علی محمودخانی، محمدرضا رهبری، محمد حسین کریمی جهان آبادی و سید مهدی میر دهقان بنادکی شناگران اعزامی به این بازی ها هستند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1584            "}