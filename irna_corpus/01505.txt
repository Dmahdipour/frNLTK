{"onTitr":" مخالفت لاوروف با رژیم صهیونیستی /    ","titr":" هر گونه تغییر مالکیت جولان نقض قطعنامه سازمان ملل است","describe":" مسکو - ایرنا - وزیر امور خارجه روسیه با بیان این که مسکو با هرگونه تغییر موقعیت حقوقی ارتفاعات جولان از طرف اسراییل مخالف است، گفت که تغییر مالکیت این منطقه نقض قوانین بین المللی و قطعنامه سازمان ملل است.", "text":"به گزارش ایرنا، سرگئی لاوروف روز چهارشنبه در کنفرانس خبری با «ماریا اوباک» وزیر خارجه آندورا درباره اظهارات اخیر نخست وزیر رژیم صهیونیستی که از امکان گفت وگوی خود با رئیس جمهوری روسیه درباره به رسمیت شناختن مالکیت اسراییل بر ارتفاعات جولان سخن گفته بود، خاطرنشان کرد که این پیشنهاد از طرف اسرائیل مطرح شده است.وی اظهار کرد: موقعیت حقوقی ارتفاعات جولان در قطعنامه های شورای امنیت سازمان ملل تعیین شده است و تغییر موقعیت این منطقه خارج از چارچوب شورای امنیت، نقض قطعنامه ها محسوب می شود.ارتفاعات جولان در جریان جنگ شش روزه اعراب و رژیم صهیونیستی در سال 1967 به اشغال نیروهای این رژیم درآمد و دولت سوریه بارها خواستار بازپس گرفتن این منطقه شده و شورای امنیت نیز این منطقه را اشغالی خوانده است.  وزیر خارجه روسیه همچنین درباره سخنان نتانیاهو که گفته است به مبارزه با حضور ایران و گروه های همپیمان آن در سوریه ادامه می دهد، گفت : ما ترجیح می دهیم که همه بازیگران خارجی که به هر گونه در مناقشه سوریه درگیر شده اند در وهله اول از هدف کمک به رهبری سوریه در دفع و ریشه کنی تروریسم در این کشور پیروی کنند که در قطعنامه 2254 شورای امنیت نیز بر آن تاکید شده است.  وی ادامه داد: معتقدم که بر اساس این معیار باید در مورد اقدامات مختلف قضاوت و داوری کرد.   لاوروف گفت که  روسیه در حال بررسی زمان دیدار پوتین با نتانیاهو است.نخست وزیر رژیم صهیونیستی به تازگی گفت که قصد دارد با ولادیمیر پوتین رئیس جمهوری روسیه دیدار کند.نتانیاهو خاطرنشان کرد: در این دیدار درباره امکان به رسمیت شناختن بین المللی مالکیت اسراییل بر ارتفاعات جولان و حضور ایران در سوریه و تصمیم تل آویو برای مقابله با این خطر گفت وگو می کند.  وزیر امور خارجه روسیه در ادامه سخنان خود در کنفرانس مطبوعاتی در مسکو خاطرنشان کرد که تاریخ ایجاد منطقه غیرنظامی در ادلب ممکن است به تاخیر بیفتد.  لاوروف با بیان اینکه توافق ها در مورد ایجاد این منطقه در استان ادلب اجرا می شود، اظهار کرد: نقش اصلی در این عرصه را شرکای ترکیه ای بازی می کنند که سعی دارند تمام گروه های مسلح که در این منطقه قرار دارند ، برای رسیدن به این هدف همکاری لازم داشته باشند.  به گزارش ایرنا، ولادیمیر پوتین و رجب طیب اردوغان رییسان جمهوری روسیه و ترکیه 17 سپتامبر(26 شهریور ) در شهر سوچی درباره ادلب به توافقی دست یافتند که بر اساس آن مقرر شد که تا 15 اکتبر(23 مهرماه) منطقه عاری از سلاح تا عمق 15 تا 20 کیلومتردر خطوط تماس نیروهای دولت سوریه و عناصر مخالف ایجاد شود و مقامات نظامی ترک و روس بر این روند نظارت داشته باشند. بر اساس اطلاعات رسانه ها، &#39;سلاح های سبک برای مقابله با حملات احتمالی در محل های تعیین شده باقی خواهد ماند و حفر خندق و ایجاد خاکریز ادامه خواهد یافت و کار انتقال سلاح‌های سنگین به خارج از محل تعیین شده با نظارت ترکیه انجام خواهد شد. شبس**اروپام*391*1346**1917            "}