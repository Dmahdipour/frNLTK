{"onTitr":"","titr":" دانشگاه رازی کرمانشاه میزبان همایش سراسری اخلاق در پژوهش شد","describe":" کرمانشاه - ایرنا - دومین همایش سراسری «اخلاق در پژوهش» با حضور پنج استان، فردا (پنجشنبه 19 مهر) در در دانشکده ادبیات وعلوم انسانی دانشگاه رازی برگزار می شود.", "text":"به گزارش ایرنا، معاون پژوهش و فناوری دانشگاه رازی کرمانشاه روز چهارشنبه در نشست خبری  که در محل اجتماعات دانشگاه رازی کرمانشاه برگزار شد، از حضور اساتید برجسته در این همایش خبر داد.حجت الاسلام محمدباقر نجفی ادامه داد: با برگزاری این همایش درصددیم تا بستر دستیابی به حقایقی که می خواهیم به آن دست یابیم را تسهیل کنیم که این سرآغاز یک مسیر است که در جریان آن اعضای هیات علمی با مباحث بیشتر آشنا می شوند.نجفی با بیان اینکه اخلاق در همه مراحل زندگی جایگاه و ارزش خاصی دارد، گفت: از دیرباز بین علما و فقها توجه به اخلاق در پژوهش در مرکز توجه قرار داشته و نقشی که مسایل اخلاقی در نتایج پژوهشی می توانند داشته باشند، حایز اهمیت است.وی اضافه کرد: پژوهش ذاتا تلاش برای یافتن و جستجوی حقیقت است و پژوهشگر تلاش می کند تا هر مانعی که در این مسیر وجود دارد را رفع کند تا دست یافتن به حقیقت تسهیل شود.نجفی اظهار داشت: در عصر کنونی الگوی تولید تغییر پیدا کرده است و تولید دانش بنیان در راس قرار گرفته و یکی از مهم ترین راه های دست یافتن به دانش و نوآوری، تحقیق و پژوهش است و مسایلی که به این موضوع مرتبط می شوند اهمیت دارند.این مسئول یادآور شد، در دانشگاه رازی در سال 90 نخستین همایش اخلاق در پژوهش برگزار شد و هم اکنون با توجه به موضوعات جدیدی که مطرح شده فردا دومین همایش برگزار می شود.7460/8066            "}