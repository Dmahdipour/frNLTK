{"onTitr":" رئیس اتحادیه رادیو تلویزیون کشورهای اسلامی:    ","titr":" اربعین اوج همدلی ملت های ایران و عراق است","describe":" تهران- ایرنا- رئیس اتحادیه رادیو تلویزیون کشورهای اسلامی گفت: اربعین اوج ارتباط ، وحدت و همدلی ملت های ایران و عراق است.", "text":"به گزارش خبرنگار گروه اجتماعی ایرنا، حجت الاسلام و المسلمین علی کریمیان روز چهارشنبه در دومین همایش رسانه ای اربعین، افزود: در هیچ جای دنیا اینگونه همدلی را نمی توان یافت که مانند مردم عراق با گشاده رویی حتی در خانه های خود پذیرای زائران اربعین باشند. به همین منظور دشمنان به دنبال ایجاد تفرقه و ضربه زدن به روابط دوملت ایران و عراق هستند.رئیس اتحادیه رادیو تلویزیون کشورهای اسلامی اضافه کرد: در این خصوص دشمنان به دنبال بزرگ نمایی برخی مسایل اقتصادی برای کم رنگ کردن حرکت عظیم اربعین هستند. دنیای استکبار به سرکردگی آمریکا به دنبال قطع روابط دو کشور ایران و عراق با ایجاد تفرقه میان دو ملت است.حجت الاسلام کریمیان ادامه داد: توجه به اتفاقات اخیر عراق نشان می دهد که این اتفاقات موجب پیروزی مردم این کشور و شکست و ناامیدی دنیای استکبار شده است. دوستی مردم ایران و عراق از پیوندی عمیق برخوردار است به حدی که بسیاری از مردم عراق برای پرداخت هزینه صدور روادید ایرانیان اعلام آمادگی کردند.کریمیان گفت: در این ارتباط رسانه ها از حساسیت بالایی برخوردار هستند و باید به جای پرداختن به مسایل حاشیه ای به بحث عاشورا و حرکت عظیم اربعین بپردازند.وی افزود: رسانه های بیگانه به دنبال نادیده گرفتن حرکت عظیم اربعین و بزرگ نمایی برخی مشکلات و ضعف های اقتصادی هستند. امیدوارم رسانه ها با پوشش خوب خبری آئین اربعین همچون گذشته موجب یاس و ناامیدی دشمنان باشند.اجتمام* 1933* 1417*1834            "}