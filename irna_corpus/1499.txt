{"onTitr":"","titr":" ریابکوف : روابط روسیه و آمریکا فراتر از شرایط بحرانی است","describe":" مسکو - ایرنا - معاون وزیر خارجه روسیه درباره روابط مسکو و اشنگتن گفت :در وضعیتی قرار داریم که بسیار بدتر از شرایط بحرانی است و سردترین مرحله از روابط دوجانبه را سپری می کنیم .", "text":"به گزارش ایرنا، سرگئی ریابکوف روز چهارشنبه در سخنانی که از رسانه های روسی ازجمله خبرگزاری ریانووستی و اینترفاکس منتشر شد، خاطرنشان کرد: هر گونه امید برای بهبود روابط روسیه و آمریکا پس از دیدار سران دو کشور در هلسینکی فنلاند خیلی زود به ناامیدی تبدیل شد.وی ادامه داد: نشانه های اولیه بهبودی دورنمای روابط روسیه و آمریکا به وسیله کسانی که آینده روابط دو کشور را باور ندارند، از بین رفته است.ریابکوف با بیان اینکه کشورش غرب را مخالف خود می داند، اضافه کرد: غرب دوست مسکو نیست و برای ضربه زدن به موقعیت کشور ما تلاش می کند.وی ادامه داد : نیازی نمی بینیم مراقب آن باشیم که از نظر غرب چگونه بنظر می رسیم چرا که غرب در مفهوم گسترده آن دوست ما محسوب نمی شود.به گزارش ایرنا، روابط روسیه و آمریکا از سال 2014 در سه محور گسترش نفوذ نظامی سازمان پیمان آتلانتیک شمالی (ناتو) به سوی روسیه در شرق اروپا و دریای بالتیک، اختلاف با اوکراین و الحاق کریمه به روسیه و همچنین اختلاف نظر مسکو و آمریکا درباره سوریه تیره تر از گذشته شده است.آمریکا و اتحادیه اروپا از سال 2014 با طرح اتهام دخالت مسکو در درگیری های شرق اوکراین و کمک به مخالفان دولت این کشور و الحاق کریمه به خاک روسیه، مجموعه ای از تحریم های گسترده اقتصادی و مالی ضدروسی را وضع کرده اند که واکنش متقابل مسکو را در پی داشته است.شبس**اروپام*391*1346**1917            "}