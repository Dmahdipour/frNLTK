{"onTitr":"","titr":" مناطق آزاد و موسسه فرهنگی اکو تفاهمنامه همکاری امضا کردند","describe":" تهران-ایرنا- دبیرخانه شورایعالی مناطق آزاد و ویژه اقتصادی و موسسه فرهنگی اکو (ECO) با هدف اجرای پروژه های فرهنگی، ورزشی و هنری در مناطق آزاد، همکاری در انجام پروژه «مشعل صلح، راه ابریشم، راه صلح» و تلاش برای برقراری صلح منطقه ای و جهانی تفاهمنامه همکاری امضا کردند.", "text":"به گزارش ایرنا، در این تفاهم نامه که امروز (چهارشنبه) به امضای مرتضی بانک دبیر شورایعالی مناطق آزاد و ویژه اقتصادی و «محمدمهدی مظاهری» رئیس موسسه فرهنگی اکو رسید، بر همکاری مشترک فرهنگی، هنری، آموزشی، فناوری، پژوهشی، ورزشی و گردشگری در حوزه فرهنگ و تمدن مشترک منطقه اکو و انجام پروژه «مشعل صلح، راه ابریشم، راه صلح» تاکید شد.همچنین مقرر شد برای اجرای این تفاهم‌نامه و برنامه‌های آتی، کمیته ای مشترک راهبردی با حضور دو نماینده از موسسه اکو و دو نماینده از دبیرخانه شورایعالی مناطق آزاد و ویژه اقتصادی تشکیل شود و این کمیته به صورت ادواری برنامه‌هایی را برای تصویب ارایه کند.مشاور رییس جمهوری در این آئین، دیپلماسی فرهنگی را مهم ترین ابزار نرم سیاسی در کشورها دانست و افزود: به همین منظور از ایجاد همکاری های مشترک مناطق آزاد و کشورهای عضو اکو باید بهره برداری بیشتری شود.بانک درباره همکاری مشترک مناطق آزاد با موسسه فرهنگی اکو گفت: این تفاهم نامه می تواند گام مهم و جدیدی را برای برنامه ریزی های فرهنگی مشترک در مناطق آزاد و کشورهای عضو اکو فراهم کند و نمونه خوبی برای عرضه به جامعه بین المللی باشد.وی  گفت: بسیاری از کشورهای عضو اکو با مناطق آزاد ایران نیز همجواری دارند که این همکاری های مشترک راه را برای توسعه و پیشرفت هموارتر می کند. پس باید امکاناتی فراهم شود تا این کشورها فراتر از مرزها در یک جریان دیپلماسی فرهنگی و قدرتمند بتوانند امکانات کشور خود را عرضه کنند و نیز از ظرفیت همکاری های مشترک با ایران بهره برداری کنند.بانک فعالیت فرهنگی در حوزه کشورهای اکو را ارزشمند خواند و افزود: مناطق آزاد در مشارکت با موسسه فرهنگی اکو می توانند پیوند تاریخی کشورهای عضو را بازتعریف و یکپارچگی منطقه ای را در چارچوب مفاهیم فرهنگی ایجاد کنند.دبیر شورایعالی مناطق آزاد، همکاری در اجرای طرح «مشعل صلح، راه ابریشم، راه صلح» را از مهم ترین همکاری های دو طرف دانست و افزود: «مشعل صلح، راه ابریشم، راه صلح» یک طرح سیاسی، اقتصادی و فرهنگی است و بستر آن نیز موضوع فرهنگی است.بانک به سرمایه گذاری چین برای احیای جاده ابریشم اشاره کرد و گفت: سرمایه گذاری چین برای احیای جاده ابریشم، اهداف و سازوکارهای جدید دارد، هدف آنها این است که بتوانند تا سال های 2020 و 2025 و در نهایت 2050 به قدرت برتر تکنولوژیکی و اقتصادی جهان تبدیل شوند که این هدف گذاری های خوبی است و باید به آن توجه ویژه ای شود.به گزارش ایرنا، موسسه فرهنگی اکو، نهاد فرهنگی سازمان همکاری‌های اقتصادی (اکو) به شمار می رود که در سال ۱۳۷۴ تأسیس شده‌ است و مرکز آن در ایران (تهران) قرار دارد. وظیفه این موسسه، گسترش همکاری و تبادل های فرهنگی میان کشورهای عضو اکو است. ایران، پاکستان، ترکیه، افغانستان، جمهوری آذربایجان، قزاقستان، ترکمنستان، قرقیزستان، ازبکستان و تاجیکستان از اعضای اکو هستند.اقتصام **1070**2022            "}