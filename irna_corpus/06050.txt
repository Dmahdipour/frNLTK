{"onTitr":"","titr":" روزهای خوش کودکی","describe":" زاهدان - ایرنا - کودکی دورانی شیرین و راحت و بی دغدغه است که در آن راحت می خندی، می گریی و راحت تر بدی ها را فراموش می کنی و با آنچه داری خوشی.", "text":"به گزارش ایرنا انتخاب هفته ای به نام کودکان فرصت مناسبی برای توجه بیشتر به انسان های کوچک، پاک و معصوم است، در حقیقت این هفته بهانه ای است تا به همه بزرگترها یاد آوری شود کودکان را بهتر درک کنند و به مشکلات و معضلات پیرامون آنان بیشتر توجه شود.در آیین مقدس اسلام فرزندان حقوقی بر پدر و مادر خود دارند که از آن جمله می توان به انتخاب نام نیکو، تربیت صحیح، آموختن خواندن و نوشتن، فراهم کردن روزی پاک و حلال و یاری رساندن در انجام تکالیف دینی و شرعی اشاره کرد.از آنجایی که کودکان سرمایه های فردای هر جامعه هستند و بر پیشرفت و سلامت آن تاثیر گذارند مشاهده کودکان کار و درگیر معضل اعتیاد از یک سو و کودکانی به علت سبک زندگی های مدرن که منجر به ایجاد شکاف عاطفی شده اند از سوی دیگر در جامعه رنج آور شده و جای تامل دارد.سیستان و بلوچستان از لحاظ درآمد ساکنان در ردیف استان هایی با مشکلات اقتصادی محسوب می شود که کار کودکان در آن گاه یک وظیفه برای اطفال معصوم به حساب می آید که دلیل اصلی آن را می توان والدین بد سرپرستی دانست که کودکان خود را برای کسب درآمد مجبور به کار و رویارویی زودهنگام با جامعه می کنند.**وجود هزار و 600 کودک کار شناسایی شده در سیستان و بلوچستانتا چند سال قبل وجود کودکان کار در چهارراه ها و یا گل فروشی خیابانی کودکان در زاهدان و یا سایر نقاط سیستان و بلوچستان موضوعی عادی و روزمره نبود و کار کودک تنها به امور استاد شاگردی در کارگاه ها محدود می شد اما هم اینک در بیشتر چهارراه های شلوغ زاهدان و سایر شهرهای این استان می توان کودکانی را مشاهده کرد که برای بدست آوردن درآمدی اندک از صبح تا شب در آفتاب سوزان ایستاده اند و به سراغ تک تک خودروها می روند.مدیرکل بهزیستی سیستان و بلوچستان در گفت و گو با خبرنگار ایرنا اظهار داشت: این سازمان در سال قبل هزار و 600 نفر کودک کار را بصورت خود معرف و یا با حکم قضایی پذیرش کرده است.محمد سراوانی افزود: البته با توجه به اینکه برخی از این کودکان از اتباع خارجی هستند و یا از معرفی خودداری می کنند نمی توان تعداد آنان را بطور دقیق مشخص کرد.وی ادامه داد: کودکان شناسایی شده در 2 گروه دسته بندی می شوند که گروه اول افراد دارای خانواده و سرپناه هستند و گروه دوم خانواده، سرپناه و حمایت های اجتماعی ندارند.مدیر کل بهزیستی سیستان و بلوچستان تصریح کرد: 12 مرکز در سطح استان برای خدمات رسانی به این کودکان وجود دارد.البته بسیاری از کودکان هستند که همراه خانواده و بزرگترهای خود به کار می روند و فعالیت هایی همچون تعمیرکاری و یا نوع جدیدی از کار آلوده تحت عنوان &#39;تفکیک زباله&#39; را انجام می دهند که نباید این نوع فعالیت ها از چشم مسئولان دور بماند. کودکان به عنوان پاک ترین انسان ها باید زندگی سراسر شادی داشته باشند اما عده ای از آنان به دلیل مشکلات اجتماعی فراوان گرفتار غول کریه اعتیاد می شوند که خوشبختانه در سیستان و بلوچستان بهزیستی اقدامات خوبی برای این گروه انجام داده است.مدیرکل بهزیستی سیستان و بلوچستان اظهار داشت: وجود کودکان معتاد و بد سرپرست را نمی توان در جامعه کنونی کتمان کرد اما باید برای بهبود شرایط این کودکان چاره ای اندیشیده شود.سراوانی ادامه داد: درمان ریشه ای اعتیاد و اخلاق های اشتباه اجتماعی در زمان کودکی به راحتی ممکن است.وی افزود: بهزیستی سیستان و بلوچستان برای نخستین بار در ایران اسلامی سال 93 اقدام به حمایت رسمی از کودکان بدسرپرست معتاد کرد و در این زمینه موفقیت های بسیار خوبی بدست آورد.وی تصریح کرد: 180 نفر از کودکان معتاد بد سرپرست در این استان از سال 93 به مراکز نگهداری و درمان کودکان بهزیستی سیستان و بلوچستان منتقل شده اند که حدود 100 درصد آنان بهبود یافتند.مدیرکل بهزیستی سیستان و بلوچستان بیان کرد: این کودکان ابتدا در بیمارستان بستری و تحت درمان قرار می گیرند و سپس به مراکز بهزیستی منتقل می شوند.سراوانی خاطرنشان کرد: برای درمان این کودکان 2 مرکز گذری ترک اعتیاد در سیستان و بلوچستان وجود دارد که بین سه تا 6 ماه از کودکان مراقبت می کنند.وی ادامه داد: سپس با بررسی وضعیت خانواده ها و در صورت داشتن صلاحیت لازم، این کودکان به خانواده هایشان بازگردانده می شوند.وی افزود: تا کنون حدود 40 درصد از این کودکان به خانواده هایشان بازگردانده شده اند.وی بیان کرد: همچنین کودکانی که خانواده آنان صلاحیت لازم را ندارند در مراکز شبه خانواده این سازمان نگهداری می شوند.استاندار سیستان و بلوچستان در آیین هفته کودک در مرکز کانون پرورش فکری کودکان و نوجوانان در زاهدان اظهار داشت: از آنجایی که کودکی دوران بدون غل و غش، مملو از صفا، صمیمیت و تجربه های شیرین است مربیان نقش مهمی در پرورش ذهن و روح و روان این قشر دارند.سید دانیال محبی افزود: مربیان باید بدانند به عنوان امانت داران با آموزش های علمی و برخورد صحیح با کودکان در شکل گیری شاکله و شخصیت این قشر از جامعه نقش مهمی برعهده دارند.وی بر برنامه ریزی برای استفاده از همه ظرفیت ها برای کودکان و نوجوانان تاکید کرد. ** برنامه های هفته کودک در سیستان و بلوچستان کلید خوردمدیر کل کانون پرورش فکری کودکان و نوجوانان سیستان و بلوچستان نیز در این مراسم گفت: همزمان با هفته ملی کودک( 14 تا 20 مهر) 864 عنوان برنامه متنوع فرهنگی و اجتماعی با محوریت کودکان در این استان به اجرا در می آید.معصومه هادی اظهار داشت: امسال این برنامه ها با محوریت شعار' آینده را باید ساخت' اجرا می شود. وی هدف گذاری های برنامه های امسال هفته ملی کودک را برجسته سازی اهمیت دوران کودکی، تامین نیازها و خواسته های کودکان امروز، هم افزایی فعالیت های دستگاههای متولی کودکان، ارتقای آگاهی جامعه نسبت به حقوق کودکان، ایجاد فضای با نشاط با مشارکت کودکان و توجه به هویت ملی و بهره گیری از آموزه های دین اسلام در موضوع حقوق کودکان عنوان کرد. مدیر کل کانون پرورش فکری کودکان و نوجوانان سیستان و بلوچستان با بیان اینکه رسالت این نهاد پرورش نسل امیدوار و با نشاط است گفت: همزمان با هفته کودک ویژه برنامه های متنوع فرهنگی اجتماعی نظیر دیدار اعضا با مسئولان استانی برای مطرح کردن خواسته های این قشر با رعایت تمام شئونات اخلاقی و اسلامی، تشکیل زنجیره انسانی در زمینه آب با توجه به خشکسالی حاکم در استان، برپایی کارگاهها، نمایشگاه ها و همایش های مختلف پیش بینی شده است. هادی افزود: به سبب تقارن هفته ملی کودک امسال با ایام محرم ویژه برنامه های این هفته با رویکرد آموزه های عاشورایی و بزرگداشت این ایام برگزار می شود. وی تعداد کانون های پرورش فکری کودکان و نوجوانان را در سیستان و بلوچستان 28 مرکز ثابت و یک مرکز سیار عنوان کرد و افزود: هم اینک افزون بر 60 هزار کودک در استان عضو کانون های پرورش فکری هستند.7316 **6081            "}