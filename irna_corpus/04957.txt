{"onTitr":"","titr":" افزون بر 90 هزار بازرسی از صنوف سیستان و بلوچستان انجام شد","describe":" زاهدان - ایرنا - رئیس سازمان صنعت، معدن و تجارت سیستان و بلوچستان گفت: 90 هزار و764 بازرسی از واحدهای اقتصادی این استان در 6 ماهه نخست امسال انجام شده است.", "text":"نادرمیرشکار روز دوشنبه در گفت و گو با خبرنگار ایرنا اظهار داشت: سه هزار و 97 پرونده در بازرسی های انجام شده تشکیل و برای رسیدگی به تعزیرات حکومتی ارجاع داده شد.وی افزود: 11 هزار و 508 بازرسی در این مدت با محوریت قاچاق کالا در سیستان و بلوچستان انجام شد که منجر به تشکیل 146 پرونده تخلف گردید. رئیس سازمان صنعت، معدن و تجارت سیستان و بلوچستان گفت: با مشارکت مردم استان در این مدت 2 هزار و 39 گزارش مردمی نیز از طریق ستاد خبری این سازمان دریافت شد که 874 مورد منجر به کشف تخلف شد.وی ادامه داد: گزارشات مردمی این مدت مربوط به گرانی بوده و هیچ گونه گزارشی در خصوص کمبود کالا دریافت نشد. میرشکار گفت: در این مدت علاوه بر بازرسی های متداول هشت طرح نظارتی تخصصی از جمله طرحهای نظارتی ویژه نوروز، محصولات زراعی، ماه مبارک رمضان، مصالح ساختمانی، طلا و جواهر، بازگشایی مدارس، قند و شکر و حمل و نقل مسافر برگزار شد.وی خاطر نشان کرد: مردم سیستان و بلوچستان در صورت مشاهده هرگونه تخلف شامل گرانفروشی، کم فروشی و احتکار مراتب را از طریق سامانه 124 واحد رسیدگی به شکایات مردمی سازمان اطلاع دهند تا در اسرع وقت به تخلفات رسیدگی شود.به گزارش ایرنا هم اینک افزون بر 35 هزار واحد صنفی دارای پروانه در سیستان و بلوچستان در قالب بیش از 170اتحادیه فعالیت می کنند.7316**3213            "}