{"onTitr":" بازی های پاراآسیایی جاکارتا؛    ","titr":" مدال برنز ایران در تنیس روی میز انفرادی قطعی شد","describe":" جاکارتا- ایرنا- امروز و در دومین روز از رقابت های تنیس روی میز بازیهای پاراآسیایی جاکارتا، ایران در مسابقات انفرادی دو بخش آقایان و بانوان پنج نماینده داشت که از این تعداد تنها حسن جانفشان مدال برنزش را قطعی کرد.", "text":"به گزارش روز یکشنبه خبرنگار اعزامی ایرنا، در دسته مردان، جواد فولادی در اولین مسابقه خود با نتیجه سه بر صفر مغلوب چائو نینگ نینگ از چین شد. چائو نفر اول رنکینگ جهانی و قهرمان دوره قبلی بازیهای پاراآسیایی است.فولادی در دومین رقابت خود به مصاف نماینده ماکائو رفت و با نتیجه سه بر صفر به برتری رسید تا راهی مرحله بعدی شود.نماینده کشورمان در مرحله یک هشتم نهایی با حریفی از چین تایپه دیدار کرد و با شکست سه بر یک مقابل او از گردونه مسابقات کنار رفت.مهدی معصومی دیگر نماینده ایران ابتدا به مصاف ژانگ یان از چین رفت و با نتیجه سه بر صفر شکست خورد. معصومی روز گذشته در اولین مسابقه اش برابر حریفی از کامبوج پیروز شده بود. معصومی در دومین بازی امروز خود برابر حریف ژاپنی به برتری رسید تا صعودش از مرحله گروهی قطعی شود.در مرحله یک هشتم نهایی، معصومی با آستان از اندونزی رو در رو شد که در پایان با نتیجه سه بر صفر شکست خورد و حذف شد.مجید عربی نماینده سوم ایران بود که در نخستین مسابقه امروزش برابر حریف کویتی با نتیجه سه بر صفر پیروز شد. عربی در آخرین دیدار مرحله گروهی مقابل حریف ژاپنی با نتیجه سه بر صفر باخت تا با دو شکست و یک برد از دور مسابقات کنار برود. عربی دیروز در اولین بازی خود به حریف چینی اش باخته بود.جانفشان آخرین ورزشکار دسته مردان، در اولین مسابقه خود برابر پارک از کره جنوبی با نتیجه سه بر یک شکست خورد. جانفشان در دومین رقابتش ماتسو از ژاپن را شکست داد تا به عنوان نفر دوم گروه خود راهی مرحله بعدی شود.او در سومین مسابقه رو در روی حریف ژاپنی قرار گرفت و با برتری سه بر یک ضمن صعود به جمع چهار نفر برتر، مدال برنزش را قطعی کرد.در دسته بانوان، الهام چزانی تنها نماینده ایران بود که در اولین بازی به مصاف سونال هندی رفت و با نتیجه ٣ بر صفر مغلوب شد. با این باخت، دومین شکست در کارنامه چزانی ثبت شد و از دور رقابت ها کنار رفت. نماینده ایران دیروز در اولین مسابقه خود یک شکست در کارنامه اش ثبت شده بود.چزانی در آخرین بازی که تشریفاتی نیز بود مقابل حریف چینی شکست خورد تا با سه باخت به کارش پایان دهد.بدین ترتیب پرونده تنیس روی میز ایران در بخش انفرادی با صعود جانفشان به نیمه نهایی و مسجل شدن مدال برنزش بسته شد.ورزشی ** 2052**9118**1584            "}