{"onTitr":"","titr":" خراسان جنوبی رتبه هفتم پرداخت تسهیلات اشتغال را در کشور دارد","describe":" بیرجند - ایرنا - استاندار خراسان جنوبی گفت: این استان از نظر جذب و پرداخت تسهیلات اشتغال پایدار روستایی و عشایری در رتبه هفتم کشور قرار دارد.", "text":"به گزارش ایرنا محمد مهدی مروج الشریعه دوشنبه شب در نشست مشترک کارگروه تخصصی اشتغال و کمیسیون هماهنگی بانک های استان خراسان جنوبی افزود: هرچند انتظار داریم رتبه و رده استان در پرداخت به سمت رتبه یک میل کند اما با همین مقدار تاکنون بیش از 100 درصد سهمیه استان را جذب کرده ایم.وی بیان کرد: همه بانک های عامل، دستگاه های اجرایی، دفتر جذب استانداری و دبیرخانه مربوطه در یک هماهنگی چهارجانبه پای کار هستند و امید است ثمره این کار ایجاد فرصت های شغلی برای جامعه روستایی استان باشد.نماینده عالی دولت در استان گفت: اگر مقداری اصلاحات در شیوه نامه وزارتخانه متبوع در خصوص تسهیلات اشتغال روستایی در سه محور اساسی سقف مبلغ و حدود اختیارات استان ها، تنوع بانکی و الزامات رسته ها و رشته های شغلی تنظیم می شد امروز عملکرد استان و کشور خیلی متفاوت تر بود.وی افزود: از دستگاه های اجرایی و مدیران بانک ها که پای کار آمدند به ویژه دبیرخانه قدردانی می کنم و از ابتدا می توانستیم طرح های بالای 10 میلیارد و 15 میلیارد تومان را معرفی کنیم اما این طرح ها تنها چند نقطه را تحت تاثیر قرار می داد.مروج الشریعه گفت: بیش از 146 میلیارد تومان انعقاد قرارداد بانکی در استان خراسان جنوبی از محل تسهیلات اشتغال پایدار روستایی و عشایری صورت گرفته و حدود 116 میلیارد تومان تاکنون پرداخت شده است.وی اظهار داشت: سهمیه ابلاغی تسهیلات اشتغال روستایی استان در مرحله نخست 118 میلیارد تومان بود که اخیرا 21 میلیارد تومان دیگر نیز به استان ابلاغ شده است.وی گفت: هرچه سریعتر سهمیه مرحله دوم تسهیلات اشتغال روستایی ابلاغ شود تا نسبت به پرداخت تسهیلات طرح های انعقاد قرارداد شده در بانک ها اقدام شود.استاندار خراسان جنوبی با بیان اینکه این سهمیه ابلاغی شامل تسهیلات طرح های ملی نمی شود گفت: هنوز هیچکدام از طرح های ملی استان به مرحله پرداخت نرسیده که در صورت پرداخت حداقل 60 میلیارد تومان به جذب تسهیلات استان افزوده می شود.وی افزود: این در حالی است که طرح های خرد روستایی با احتساب تعداد خانواده های برخوردار در نظر گرفته شده چراکه قاطبه جامعه روستایی در طرح های متوسط و متوسط رو به پایین هدف گذاری شده است.مروج الشریعه بیان کرد: تمامی استان ها نقاط ضعف و قوت خود را اکنون شناخته اند و مطمئنا اعتبارات مرحله دوم طی 6 ماه قابل جذب و پرداخت خواهد بود.وی گفت: به فرمانداران شهرستان ها اعلام شده است به صورت ویژه بر طرح های پرداختی نظارت داشته باشند.استاندار خراسان جنوبی افزود: یکی از زیبایی های کار عجین بودن، هماهنگ بودن، خوش حساب بودن و کار مداوم با نظام بانکی است و پارسال 2 هزار و 361 میلیارد تومان از منابع بانک های استان پرداخت شده که 341 میلیارد تکلیفی و مابقی منابع بانک ها بوده است.وی بیان کرد: در حال حاضر علاوه بر طرح های پرداختی یکهزار و 360 طرح به مبلغ 545 میلیارد تومان در اختیار بانک هاست لذا هیچ مشکلی برای ارایه طرح در استان وجود ندارد.مروج الشریعه همچنین گفت: طرح ملی زنجیره زعفران با تسهیلات 100 میلیارد تومان برای استان های دارای ظرفیت تولید این محصول در حال پرداخت است که باید دستگاه های اجرایی با جدیت سهم استان را جذب کنند.وی افزود: در این طرح ملی با تسهیلات 100 میلیارد تومان چند استان دارای رتبه در تولید زعفران مشارکت خواهند کرد و خراسان رضوی و خراسان جنوبی در اولویت اجرای این طرح هستند تا زنجیره کاملی از ارزش افزوده زعفران را اجرا کنند.استاندار خراسان جنوبی با بیان اینکه این طرح جزو طرح های شورای ملی زعفران است گفت: از مجموع تسهیلات پیش بینی شده برای این طرح، 37 میلیارد تومان برای خرید زعفران، 37 میلیارد تومان در اختیار کشاورزان و بهره برداران و مابقی برای تامین تجهیزات و فراوری در نظر گرفته شده است.وی اجرای طرح ملی زعفران را گامی مهم برای توسعه استان دانست و گفت: باید دستگاه های اجرایی به هوش باشند و با سرعت به این طرح ورود پیدا کنند تا حداقل در حد جایگاه استان در تولید زعفران از این طرح ملی استفاده شود.مروج الشریعه تاکید کرد: جهاد کشاورزی استان باید هرچه سریعتر نسبت به معرفی کشاورزان و بهره برداران استان برای مشارکت در این طرح اقدام کند.7557*3028            "}