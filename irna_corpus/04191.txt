{"onTitr":"","titr":" 480 میلیون دلار در بندر گوادر پاکستان سرمایه گذاری شد","describe":" اسلام آباد-ایرنا-یک مقام پاکستانی اعلام کرد: دستکم 30 شرکت فعال در زمینه های کسب وکار، تولید و تجارت از جمله هتلداری،بانکداری،ماهیگیری و خدمات لجستیکی با سرمایه  474 میلیون دلار در منطقه ویژه اقتصادی شهر بندری گوادر مشغول به فعالیت است.", "text":"به گزارش شامگاه دوشنبه ایرنا 'دوستین خان جمالدینی' رئیس بندر گوادر با بیان اینکه این شهر بندری جذب سرمایه گذاری های چند میلیون دلاری و حرکت رو به جلو را آغاز کرده است، افزود: انتظار داریم بارگیری از کشتی های بزرگ تجاری به مقدار یک میلیون تن کالا بزودی آغاز شود.به منظور گسترش و راه اندازی سریع بندر در دست احداث گوادر 'منطقه ویژه اقتصادی' برای تاجران پاکستانی درنظر گرفته شده است.احداث بندر گوادر در چارچوب طرح کریدور اقتصادی چین و پاکستان با هزینه یک میلیارد و 62 میلیون دلار درحال تکمیل است.قرار است این بندرگاه در جنوب ایالت بلوچستان پاکستان از طریق ایالت های خیبرپختونخواه و پنجاب و سند در مرکز به منطقه گیلگیت بلتستان در شمال و از آنجا به ایالت سین کیانگ در شمال غرب چین متصل شود.احداث 'طرح سی پک' پنج سال قبل پس از اعلام دولت چین برای احیاء جاده ابریشم جدید با سرمایه 60 میلیارد دلاری آغاز شده است.جمالدینی گفت: شهر گوادر به شدت درحال دگرگونی است و تا پایان موعد مقرر ( 2025 میلادی) به قلب تجاری پاکستان تبدیل می شود.نخستین فاز منطقه آزاد تجاری بندر گوادر اخیرا افتتاح شده است و اقدامات برای اتصال شهر گوادر به دیگر مناطق پاکستان به زودی تکمیل خواهد شد.رئیس بندر گوادر پاکستان گفت:کشتی های شرکت مشهور کشتیرانی 'COSCO' به عنوان یکی از بزرگترین شرکت های کشتیرانی جهان، پس از راه اندازی بندر گوادر هر هفته یکبار در این بندرگاه پهلو خواهند گرفت.وی اظهار امیدواری کرد که پس از احداث برخی صنایع و واحدهای تولیدی در منطقه ویژه تجاری گوادر ، پهلوگیری کشتی های تجاری در این بندرگاه افزایش یابد.آساق**6125**1392            "}