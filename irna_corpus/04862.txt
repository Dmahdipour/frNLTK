{"onTitr":" معاون استاندار خراسان جنوبی:    ","titr":" جمهوری اسلامی ایران در مبارزه با تروریسم پیشرو است","describe":" بیرجند - ایرنا - معاون سیاسی، امنیتی و اجتماعی استاندار خراسان جنوبی گفت: جمهوری اسلامی ایران همواره در مبارزه با تروریسم پیشرو بوده و قربانی تروریسم های مختلف است.", "text":"علی اسماعیلی روز دوشنبه در گفت و گو با خبرنگار ایرنا در پاسخ به این پرسش که ارزیابی شما از تصویب لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) چیست؟ اظهار داشت: جمهوری اسلامی درگیر تروریسم مستقیم آدم کش داعش و دیگر گروه های تکفیری بوده و گاهی هم قربانی تروریسم موادمخدر بوده و نظام سال ها برای مقابله با آن شهدای زیادی را تقدیم کرده است.وی افزود: ارائه لایحه (CFT) از سوی دولت و تصویب آن از سوی نمایندگان مجلس شورای اسلامی اقدامی در راستای تقویت فعالیت های مبارزه با تروریسم است.معاون استاندار خراسان جنوبی در پاسخ به سئوال دیگری درباره حاشیه های تصویب لایحه یادشده گفت: نظام جمهوری اسلامی بر پایه مردم سالاری دینی است که نمایندگان مجلس شورای اسلامی به نمایندگی از ملت با تصویب این لایحه اقدام مثبتی در راستای مبارزه با تروریسم انجام دادند اما مسائلی که با امنیت ملی و منافع ملی سر و کار دارد نباید به شکل جناحی به آن نگاه شود.وی بیان کرد: اگر در تصویب این لایحه ایرادی وجود داشته باشد، شورای نگهبان قانون اساسی بررسی و سپس اقدام به تایید، اصلاح یا رد آن می کند.نمایندگان مردم در مجلس شورای اسلامی پس از ساعت ها بحث روز یکشنبه 15 مهر ماه جاری با الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) موافقت کردند.در این رای گیری از مجموع 271 نماینده حاضر در جلسه، 143 نماینده رای موافق، 120 نماینده رای مخالف و پنج نماینده رای ممتنع دادند.این لایحه شامل یک مقدمه، 28 ماده و یک پیوست است که جمهوری اسلامی ایران الحاق به کنوانسیون بین المللی مقابله با تامین مالی تروریسم را با شروطی پذیرفت.به گزارش ایرنا لوایح مرتبط با کارگروه ویژه اقدام مالی (FATF) برای استانداردسازی و ساماندهی نظام بانکی و ارتباط بانک های ایران با بانک ها و موسسات مالی دنیا هستند.گروه ویژه اقدام مالی یک نهاد فراملی ناظر بر مقررات و قوانین کشورهای مختلف برای سنجش میزان کارایی آنها در مبارزه با پولشویی است.تاکنون 194 کشور جهان به FATF پیوسته اند.7559*3028            "}