{"onTitr":"","titr":" جشنواره مطبوعات خراسان جنوبی امسال برگزار می شود","describe":" بیرجند - ایرنا - مدیرعامل خانه مطبوعات استان خراسان جنوبی گفت: جشنواره استانی مطبوعات خراسان جنوبی دی ماه سال جاری در بیرجند برگزار می شود.", "text":"سمانه سالاری روز چهارشنبه در گفت و گو با خبرنگار ایرنا افزود: این جشنواره ابتدا سال 1394 در استان برگزار شد و امسال چهارمین سال برگزاری آن است. وی اظهار داشت: تولید آثار مطابق شعار سال، کمک به افزایش کیفی آثار منتشر شده در رسانه های محلی، ایجاد فضای رقابتی میان فعالان رسانه ای و تجلیل از روزنامه نگاران برتر استان از اهداف برگزاری این جشنواره است. مدیرعامل خانه مطبوعات خراسان جنوبی گفت: تمهید زمینه پویایی و نشاط مطبوعاتی، افزایش رقابت موثر و سازنده در توسعه محتوای مطبوعات استان از دیگر اهداف برگزاری جشنواره مطبوعات است. وی افزود: همه روزنامه نگاران، نویسندگان، خبرنگاران، عکاسان شاغل در مطبوعات، خبرگزاری ها و پایگاه های اطلاع رسانی عضو خانه مطبوعات می توانند در این جشنواره شرکت کنند.سالاری اظهار داشت: پس از نهایی شدن زمان برگزاری جشنواره توسط وزارت فرهنگ و ارشاد اسلامی علاقه مندان یک ماه فرصت دارند آثار خود را به دبیرخانه جشنواره مطبوعات استان در سایت خانه مطبوعات خراسان جنوبی ارسال کنند. 7559*3028            "}