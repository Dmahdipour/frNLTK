{"onTitr":"","titr":" ایران و سنگاپور همکاری های ورزشی را توسعه می دهند","describe":" تهران- ایرنا- روسای کمیته های ملی ایران و سنگاپور بر توسعه همکاری های ورزشی 2 کشور با هدف ایجاد صلح و دوستی و گسترش ورزش به منظور ایجاد نشاط اجتماعی تاکید کردند.", "text":"به گزارش ایرنا از کمیته ملی المپیک، «سیدرضا صالحی امیری» رییس کمیته ملی المپیک با «چوآن جین تان» رئیس کمیته ملی المپیک سنگاپور دیدار و بر توسعه روابط دو جانبه با کشورهای دنیا در راستای ایجاد صلح و دوستی و گسترش ورزش بمنظور ایجاد نشاط اجتماعی در جوامع، آمادگی خود برای امضای تفاهم نامه همکاری اعلام کرد.صالحی امیری در این دیدار با اشاره به رویکرد جدید کمیته ملی المپیک ایران در توسعه روابط دو جانبه با کشورهای دنیا در راستای ایجاد صلح و دوستی و رشد و گسترش ورزش به منظور ایجاد نشاط اجتماعی در جوامع، آمادگی خود برای امضای تفاهم نامه همکاری دو جانبه را اعلام کرد.چوآن جین تان رئیس کمیته ملی المپیک سنگاپور نیز ضمن تشکر از صالحی امیری به واسطه برپایی این نشست، از امضای تفاهم نامه همکاری دو‌جانبه ورزشی با محوریت تبادل تجارب مربیان ورزشی ایران و سنگاپور و همچنین برپایی کلاس های آموزشی و اردوهای ورزشی در ایران و‌ سنگاپور حمایت کرد.چوآن جین تان که رئیس کمیته منابع مالی و انسانی کمیته بین المللی المپیک نیز است، با اشاره به جایگاه و بزرگی ورزش ایران در آسیا از طرح های توسعه ای روابط ورزشی ایران و همچنین برنامه ریزی این کشور در اخذ جایگاه IOC MEMBER در کمیته بین المللی المپیک ابراز رضایت و حمایت کرد.در ادامه این نشست رضا قراخانلو رئیس آکادمی ملی المپیک ایران نیز که در این جلسه حضور داشت، ضمن معرفی برنامه های علمی و ورزشی و همچنین امکانات و‌ تجهیزات این مرکز( آکادمی ملی المپیک) آمادگی خود برای میزبانی اردوهای آموزشی و ورزشی از تیم های اعزامی سنگاپور را اعلام کرد.در پایان مقرر شد مفاد اولیه تفاهم نامه دو‌جانبه در حاشیه اجلاس آنوک که بزودی در ژاپن برگزار خواهد شد، مورد بررسی و در نهایت امضای طرفین قرار گیرد.بازی های المپیک 2018 جوانان از 14 تا 26 مهرماه در بوینس آیرس آرژانتین برگزار خواهد شد.ورزشی**1528**9129            "}