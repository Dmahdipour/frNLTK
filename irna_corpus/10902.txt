{"onTitr":"","titr":" روسیه بدنبال ساخت سلاح آتش زدن پرنده های دشمن است","describe":" مسکو - ایرنا - یک رسانه روسی از آغاز آزمایش سلاح لیزری در روسیه خبر داد که می تواند در اهداف پرنده دشمن تا شعاع 20 کیلومتری آتش سوزی ایجاد کند.", "text":"به گزارش ایرنا، تارنمای روسی «آویا پرو» که رویدادها و اخبار مربوط به صنایع نظامی - هوایی روسیه را منتشر می کند روز سه شنبه در این باره نوشت: مراحل آزمایش سلاح ویژه آتش زدن هواپیماها در یک مرکز سری روسیه آغاز شده است.  در گزارش خاطرنشان شد: توسعه سلاح های الکترومغناطیسی برای انهدام هواپیماها از اواسط قرن بیستم آغازشد اما تاکنون هیچ سلاحی با این ویژگی در مناقشات مسلحانه و جنگ های هوایی بکار گرفته نشده است. تارنمای روسی نوشت: دانشمندان و کارشناسان روسی به پیشرفت های قابل توجهی در این عرصه دست یافته اند و سلاح سوزاننده هواپیماها می تواند انواع اهداف پرنده شامل هواپیماهای نظامی، بالگردها، پهپادها و موشک های دشمن را نابود کند. تارنمای آویا پرو به نوع دیگری از سلاح های الکترومغناطیسی روسیه اشاره کرد که قادر است سیستم های الکترونیکی هواپیماها و موشک ها را بدون آسیب رساندن فیزیکی به اهداف پرنده از کار بیندازد.رسانه روسی افزود: این سلاح بسیار موثر است و فناوری آینده روسیه محسوب می شود و می تواند موجب سرنگونی هر هواپیما یا موشک دشمن شود و هزینه آن نیز پایین است.در گزارش آمده است: شناسایی مقر سلاح های الکترومغناطیسی توسط دشمن بسیار دشوار است، در شرایط کنونی شعاع تاثیر تسلیحات الکترومغناطیسی روسیه محدود است اما در آینده گسترش خواهد یافت.   در گزارش رسانه روسی به استناد کارشناسان از امکان استقرار سلاح های الکترومغناطیسی در جنگنده های نسل جدید روسی برای مقابله و هدف قرار دادن موشک های پرتاب شده به سوی هواپیما در فاصله ای امن خبر داده شده است.اروپام*391* 1346 **1485            "}