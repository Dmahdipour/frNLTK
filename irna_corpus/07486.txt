{"onTitr":" استاندار همدان:    ","titr":" اقتدار و امنیت ایران مرهون عملکرد دستگاه قضایی است","describe":" همدان- ایرنا- استاندار همدان گفت: اقتدار، امنیت و سربلندی حال حاضر نظام جمهوری اسلامی ایران نتیجه تلاش های نیروهای نظامی، امنیتی و ‌به ویژه دستگاه قضایی است.", "text":"به گزارش روابط عمومی استانداری همدان، محمد ناصر نیکبخت روز شنبه در در آیین تکریم و معارفه رئیس کل دادگستری استان همدان افزود: اگر ایران اسلامی اکنون در شرایط نا امن کشورهای منطقه به دنبال اجرای برنامه های توسعه است، مرهون تلاش های نیروهای امنیتی و دستگاه قضایی است.وی ادامه داد: در هر کشور، حکومت و نظامی قوه قضاییه از مهمترین ارکان آن است و اگر خدای ناخواسته دچار آسیب شود تمام ارکان آن کشور و نظام متاثر از آن آسیب می شوند.استاندار همدان اظهار داشت: هر سه قوه مقننه، قضائیه و مجریه هم راستا با هم هستند و تعامل و هماهنگی سه قوه در استان همدان باعث شده که بر اساس اعلام مرکز پژوهش های مجلس رتبه کسب و کار استان همدان به 11 رسیده و 13 رتبه پیشرفت داشته باشد.نیکبخت با اشاره به اینکه همدان آزمونه (پایلوت) نیروگاه های خورشیدی است، ادامه داد: این استان تا چند سال پیش نیروگاه خورشیدی نداشت اما امروز به عنوان آزمونه این نیروگاه ها شناخته می شود.استاندار همدان با بیان اینکه در حوزه اقتصاد مقاومتی این استان عملکرد خوبی دارد، خاطرنشان کرد: قرار بود ۱۳۰ طرح نیمه تمام به بخش خصوصی واگذار شود که این تعداد به ۵۷۰ طرح افزایش پیدا کرد و یکهزار طرح نیز آماده واگذاری است.نیکبخت ابراز کرد: بخش خصوصی زمانی وارد سرمایه گذاری می شود که احساس حمایت کند و در استان همدان این احساس نسبی وجود دارد و از دستگاه های نظارتی تقاضا دارم که اگر سرمایه گذار واقعی را تشخیص دادند، کمک کنند.2087/2090            "}