{"onTitr":" امامان جمعه سیستان و بلوچستان:    ","titr":" رای دادگاه لاهه پیروزی بزرگی برای ایران است","describe":" زاهدان - ایرنا - امام جمعه خاش سیستان و بلوچستان گفت: رای دادگاه لاهه مبنی بر اینکه تحریم های آمریکا علیه ایران کاری درست نبوده یک پیروزی بزرگ برای کشورمان در مجامع بین الملی محسوب می شود.", "text":"به گزارش ایرنا حجت الاسلام غلامرضا دهقان در خطبه های این هفته نماز جمعه خاش اظهار داشت: تمام دنیا می دانند که آمریکا با خروج از برجام و بهانه گیری های فراوان برنامه فشار وارد کردن به ملت ایران را دنبال می کند که به طور قطع به اهداف شوم خود نخواهد رسید.وی بیان کرد: ملت ایران با همدلی و وحدت بار دیگر تمام توطئه های آمریکا و ایادی وابسته به آن را خنثی خواهند کرد.امام جمعه خاش با تبریک هفته ناجا گفت: نیروهای سخت کوش انتظامی شبانه روزی برای کمک به حفظ امنیت، مبارزه با افراد خطاکار و مجرم به طور شبانه روزی تلاش می کنند.وی تصریح کرد: برقراری نظم، امنیت و آرامش از نعمت های ارزشمندی است که همگان باید آن را قدر بدانند.حجت الاسلام دهقان اهانت نخست وزیر رژیم غاصب صهیونیستی به ملت ایران را محکوم کرد و اظهار داشت: این رژیم کودک کش با همراهی آمریکای جنایتکار و ظالم رویکردی منافقانه دارند و با شعار دادن و تبلیغات گسترده رسانه ای خود را مدافع حقوق انسانها و حقوق ملت ایران می دانند ولی در عمل برخلاف شعارهای خود ایران را تهدید و تحریم می کنند.امام جمعه خاش بر تلاش دولت برای حل مشکلات روستائیان و عشایر که تولیدکنندگان واقعی در جامعه هستند تاکید کرد.**امام جمعه نیمروز در شمال سیستان و بلوچستان گفت: بسیجیان با حضور پرشور خود در رزمایش اخیر نشان دادند که در همه حال لبیک گوی رهبر معظم انقلاب اسلامی و فرمانده کل قوا هستند.حجت الاسلام محمد راشکی در خطبه های این هفته شهرستان نیمروز اظهار داشت: دشمنان ما باید بدانند که با مجموعه ای قدرتمند و با اقتدار به نام بسیج روبرو هستند.وی بیان کرد: جوانان انقلابی این مرزو بوم با حضورشان در همه عرصه ها دشمنان را نا امید کرده و قدرت و عزتشان را به جهانیان نشان داده اند. امام جمعه نیمروز با تبریک هفته نیروی انتظامی گفت: این هفته بهترین فرصتی است تا پلیس، این قشر زحمتکش که در راستای حفظ امنیت در جامعه مهمترین وظیفه را برعهده دارد قدرت، اقتدار، کارآمدی، توانمند، هوشمندی و توان علمی خود را به رخ جهانیان بکشاند.وی تاکید کرد: همواره باید همه مردم در کنار پلیس برای حفظ امنیت و پیشگیری از جرم باشند و همکاری کنند چرا که همه ما شاهدیم چگونه این جان برکفان مقابل مخلان امنیت می ایستند.**عزت و اقتدار ایران اسلامی در گرو اطاعت نکردن از آمریکاست  امام جمعه ایرانشهر گفت: اظهارات سخیف ترامپ در رابطه با ایران بیانگر کینه توزی و دشمنی دیرینه این کشور با انقلاب اسلامی است.حجت‌الاسلام سید شجاع الدین ابطحی در خطبه های این هفته ایرانشهر افزود: ایران اسلامی امروز دارای عزت و اقتدار است و مطیع آمریکا نخواهد شد.  وی افزود: کشورهایی که به آمریکا اعتماد کرده اند به عنوان گاو شیرده معرفی و یا به شدت تحقیر می‌ شوند.امام جمعه ایرانشهر گفت: راه آبرومندی کشور در گرو وحدت، همدلی، تبعیت از رهبر معظم انقلاب و استکبار ستیزی است. 7310**7314**3213            "}