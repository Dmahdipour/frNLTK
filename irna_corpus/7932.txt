{"onTitr":"","titr":" کشت پاییزه کلزا در اراضی زراعی ماکو آغاز شد","describe":" ارومیه- ایرنا- رییس اداره جهاد کشاورزی ماکو گفت: کشت پاییزه کلزا از /15شهریور / در اراضی زراعی ماکو آغاز شده است و /15مهرماه/  به پایان خواهد رسید.", "text":"به گزارش ایرنا، قاسم تاروردیزاده روز جمعه در گفت و گو با خبرنگار ایرنا بیان کرد: کلزا در حداقل 50 هکتار از اراضی زراعی شهرستان ماکو با هدف مشارکت در تامین نیاز کشور به روغن نباتی، جلوگیری از خروج  ارز و اجرای برنامه ابلاغی وزارت جهاد کشاورزی کشت می شود. وی افزود: از 15 شهریور سال جاری تاکنون این محصول در 62 هکتار از اراضی زراعی این شهرستان کاشته شده که نسبت به برنامه ابلاغی(50 هکتار) حدود 25 درصد افزایش را نشان می دهد. رییس جهاد کشاورزی ماکو در ادامه با بیان اینکه نیاز این محصول به آب کم است و قبل از گندم برداشت می شود، اضافه کرد: سازمان جهاد کشاورزی کشت دوم این محصول را به کشاورزان توصیه می کند.تاروردی زاده  بیان کرد: بهره برداران از بذور گواهی شده استفاده کنند و در صورت نیاز اداره تعاونی روستایی تمام بذر مورد نیاز بهره برداران را تامین کرده است.وی بیان کرد: همچنین کود و سم به مقدار کافی در انبار تعاونی روستایی موجود می باشد و هیچ مشکلی از بابت تامین نهاده ها وجود ندارد.به گزارش ایرنا آذربایجان غربی دارای 800 هزار هکتار اراضی زراعی و باغی است که سالانه افزون بر 50 درصد این اراضی به کشت محصولات زراعی مانند گندم، جو و کلزا اختصاص می یابد.شهرستان ماکو 13 هزار هکتار اراضی قابل کشت دارد که از این میزان 9 هزار و 500 هکتار آبی و سه هزار و 500 هکتار دیم می باشد.3072/7132            "}