{"onTitr":"","titr":" موسسه سوره رکورددار پخش فیلم‌های دفاع مقدس","describe":" تهران - ایرنا - موسسه هنرهای تصویری سوره از مراکز و موسسات وابسته به سازمان سینمایی حوزه هنری رکورددار عرضه و پخش فیلم‌های دفاع مقدس در سال‌های اخیر است.", "text":"به گزارش روز یکشنبه گروه فرهنگی ایرنا از سازمان سینمایی حوزه هنری، فیلم‌های سینمایی که توسط این موسسه طی سال‌های اخیر برای شبکه نمایش خانگی تولید، عرضه و پخش شده می توان به «تابستان 58»، «مرگ دیگری»، «شکار و شکارچی»، «توجیه»، «اُ منفی»، «یک وجب از آسمان»، «خیلی دور خیلی نزدیک»، «خداحافظ رفیق»، «آخرین ملکه زمین»، «تارا و تب توت فرنگی»، «فرزند خاک»، «شب بخیر فرمانده»، «بید مجنون»، «زخم شانه حوا»، «سیزده 59»، «شیار 143»، «میهمان داریم»، «مزار شریف»، «ایستاده در غبار»، «دریاچه ماهی»، «مزار شریف» ، «سیانور» ، «ابوزینب» ، «ماجرای نیمروز»، «ویلایی‌ها» ، «قلب سفید قاصدک‌ها» ، «کربلا جغرافیای یک تاریخ» و «یتیم خانه ایران» اشاره کرد.موسسه هنرهای تصویری سوره در قالب بهره وری از منابع درون زا و فرآیندهای اقتصادی خود «موسسه» نسبت به ترسیم افق فعالیت‌ها اقدام می‌کند و در میان موسسه‌های فعال در حوزه شبکه نمایش خانگی یکی از موفق ترین و درآمدزاترین موسسه‌ها شناخته شده است.روند رو به رشد و تصاعدی تعداد فیلم‌های عرضه شده توسط این موسسه در چند سال اخیر با جهش‌های اساسی همراه بوده است به طوری که این موسسه از سال 88 تاکنون با رشد تصاعدی در زمینه تولید، توزیع و پخش فیلم‌های سینمایی از تولید 5 اثر به 27 اثر در سال رسیده است.این موسسه طی سال‌های متوالی به این ترتیب؛ 5 عنوان در سال 88، 12 عنوان در سال 89، 5 عنوان در سال 90، 6 عنوان در سال 91، 6 عنوان در سال 92، 13 عنوان در سال 93، 15 عنوان در سال 94، 16 عنوان در سال 95 و 27 عنوان در سال 96 عرضه کرده است که این آثار تا تیراژ 6 میلیون نسخه در سطح کشور عرضه شده است.موسسه هنرهای تصویری سوره، مطابق آمار و عناوین اعلام شده متولی عرضه و پخش بیش‌ترین فیلم‌های حوزه مقاومت، انقلاب و دفاع مقدس بوده است.فراهنگ**9246** 1055            "}