{"onTitr":"","titr":" 400 بیمه شده تامین اجتماعی آذربایجان غربی بیمار خاص است","describe":" ارومیه- ایرنا- مدیرکل تامین اجتماعی آذربایجان غربی گفت: 400 نفر از بیمه شدگان تامین اجتماعی در استان را بیماران خاص اعم از تالاسمی، هموفیلی، دیالیزی و ام اس تشکیل می دهند.", "text":"مقصود مقدمی کیا روز شنبه در گفت و گو با خبرنگار ایرنا افزود: این آمار 35 درصد جمعیت بیمه شدگان تامین اجتماعی آذربایجان غربی را تشکیل می دهد.وی ادامه داد: در مجموع یک میلیون و 150 هزار نفر از مردم آذربایجان غربی زیر پوشش تامین اجتماعی قرار دارند که این تعداد 37 درصد از جمعیت استان را شامل می شود.وی افزود: 368 هزار نفر از این تعداد جزو بیمه شدگان اصلی هستند و مابقی را بیمه شدگان تبعی یعنی خانواده های این اعضا تشکیل می دهد.وی ادامه داد: این تعداد در بخش های بیمه شدگان اجباری، مشاغل آزاد، اختیاری و توافقی تقسیم بندی شده و که حق بیمه پرداخت می کنند و از خدمات این سازمان بهره مند می شوند.مدیرکل تامین اجتماعی آذربایجان غربی با اشاره به اینکه الکترونیکی کردن خدمات و کاهش مراجعه های حضوری از جمله اهداف و برنامه های تامین اجتماعی است، بیان کرد: اجرای بیمه الکترونیک یا همان بیمه همراه در مراکز درمانی استان آغاز شده است و دیگر نیاز به وجود دفترچه نیست.مقدمی کیا بیان کرد: حذف دفترچه و الکترونیکی کردن دفاتر درمانی جلو هر گونه سوءاستفاده سودجویان را می گیرد.وی ادامه داد: سامانه 1420 این اداره کل به صورت شبانه روزی آماده ارائه مشاوره های لازم به متقاضیان است و در صورت بروز مشکل راهنمایی های لازم صورت می گیرد.به گزارش ایرنا بیمه تامین اجتماعی یکی از سازمان های بیمه گر است که در کنار بیمه سلامت، عنوان بزرگترین سازمان های بیمه گر کشور و استان های مختلف را در اختیار دارد.55 درصد از جمعیت کشور زیر پوشش تامین اجتماعی قرار دارند که جمعیتی بالغ بر 42 میلیون نفر را شامل می شود.9918/2093            "}