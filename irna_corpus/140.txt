{"onTitr":" همتی:    ","titr":" شرط عبور از مشکلات پشتیبانی همه قوا از بانک مرکزی است","describe":" تهران- ایرنا- رئیس کل بانک مرکزی با اشاره به تاکیدات رهبر معظم انقلاب برای حل 5 مشکل کلیدی اقتصاد، گفت: همراهی اعضای دولت در پیشبرد سیاست های بانک مرکزی و پشتیبانی دو قوه دیگر، شرط اساسی عبور از مشکلات است.", "text":"به گزارش جمعه شب ایرنا، عبدالناصر همتی در یکی از شبکه های اجتماعی به جلسه سران قوای سه‌گانه با موضوع مسائل اقتصادی که چهارشنبه شب به مدت دو ساعت و نیم در حضور رهبر معظم انقلاب اسلامی برگزار شد، اشاره کرد و نوشت: رهبر معظم انقلاب بر اتخاذ تدابیر و تصمیم های جدی و عملیاتی برای حل 5 مشکل کلیدی اقتصاد تاکید کردند.وی افزود: از 5 مورد، 3 مورد آن یعنی مشکلات نظام بانکی، نقدینگی و تورم در حیطه مسئولیت مستقیم بانک مرکزی است که اگر موضوع ارز را هم به آن اضافه کنیم خطیر بودن مسئولیت بانک مرکزی و اهمیت اقدام ها و برنامه های آن برای اجرای فرامین رهبری را آشکار می سازد.همتی تاکید کرد: همراهی اعضای محترم دولت در پیشبرد سیاست های بانک مرکزی و پشتیبانی دو قوه محترم دیگر، شرط اساسی فائق آمدن بر مشکلات است.رئیس کل بانک مرکزی افزود: برای کنترل و هدایت نقدینگی، کند کردن روند رشد تورم و متعاقبا کاهش تدریجی آن، اولویت بندی مشکلات در هم تنیده نظام بانکی و اخذ مجوزهای لازم برای اصلاح تدریجی آن و تبدیل شبکه بانکی به موتور محرکه اشتغال و تولید و خصوصا ساماندهی بازار ارز و حرکت در مسیر نرخ ارز تعادلی با توجه به شرایط اقتصادی کشور برنامه های مشخصی داریم که با مشورت صاحبنظران اقتصادی، بانکی و ارزی و همراهی مدیران و کارشناسان بانک مرکزی و سیستم بانکی عملیاتی کرده و اجرا خواهیم کرد.به گزارش ایرنا، جلسه سران قوای سه‌گانه با موضوع مسائل اقتصادی شب گذشته (چهارشنبه) به مدت دو ساعت و نیم در حضور رهبر معظم انقلاب اسلامی برگزار شد.حضرت آیت الله خامنه‌ ای در این جلسه با تقدیر از اهتمام روسای قوا و اعضای شورای عالی هماهنگی اقتصادی برای مشارکت فعال در جلسات و مباحث، وظیفه اصلی این شورا را تصمیم‌گیری‌های کلان و راهگشا در عرصه اقتصاد خواندند و تاکید کردند: حل مشکلات جاری اقتصاد کشور و تأمین نیازهای عمومی مردم، نیازمند کار جهادی و تلاش فوق العاده است زیرا این مشکلات بویژه مشکل گرانی و کاهش قدرت خرید، معیشت بخش زیادی از مردم بویژه طبقات ضعیف را دچار تنگنا کرده است.رهبر انقلاب اسلامی، اعضای شورای عالی هماهنگی اقتصادی را به اتخاذ تصمیم‌های قاطع و راهگشا در خصوص مسائل اصلی و چالشهای مهم اقتصاد کشور توصیه موکد کردند و گفتند: برای حل برخی مسائل کلیدیِ اقتصاد مانند مشکلات نظام بانکی، نقدینگی، اشتغال، تورم و فرایند بودجه‌ریزی باید تصمیم‌های جدی و عملیاتی بگیرید.ایشان قوای سه‌گانه بویژه دولت را به استفاده از نظرات و راه‌حل‌های اقتصاددانان دلسوز و فعالان بخش خصوصی فراخواندند و گفتند: شرایط کنونی کشور موجب شده است نخبگان و فعالان دلسوز احساس مسئولیت مضاعف کنند و ظرفیت‌ها و داشته‌های علمی و تجربی خود را به مسئولان عرضه کنند، بنابراین قدر این فرصت را بدانید و از پیشنهادهای فعالان دانشگاهی و اقتصادی استفاده کامل کنید.حضرت آیت الله خامنه‌ای با تقسیم مشکلات اقتصادی به «چالش‌های درونی و ساختاری اقتصاد کشور» و «مسائل ناشی از تحریم‌های ظالمانه امریکا» افزودند: در مواجهه با هر یک از این دو بخش، راه‌حل‌های خردمندانه‌ای را به کار ببندید که نتیجه آن، گره‌گشایی پایدار از زندگی مردم و ناامید شدن دشمن از اثرگذاریِ حربه تحریم باشد.حضرت آیت الله خامنه‌ای با تاکید بر لزوم هم‌افزایی هر سه قوه و دستگاههای مختلف کشور، خاطرنشان کردند: هیچ بن‌بست و مشکل غیرقابل حلی در کشور وجود ندارد و ما به فضل الهی و با عزم و اراده مردم و مسئولان و با استفاده از ظرفیت بی‌بدیل جوانان و نخبگان توانمند ایران عزیز و با فعال کردن ظرفیت‌ها و منابع ممتاز کشور، یقیناً بر مشکلات درونی و تحمیلی فائق خواهیم آمد.در این جلسه که معاون اول رئیس‌جمهوری و معاون اول رئیس قوه‌قضائیه نیز حضور داشتند، رئیس‌جمهور ضمن تشکر از همکاری و همراهی رؤسای مجلس و قوه‌قضائیه، گزارشی از جلسات شورای عالی هماهنگی اقتصادی و مصوبات آن برای حل مشکلات مردم بیان کرد. همچنین برخی از حاضران در جلسه نیز دیدگاهها و نظرات خود را بیان کردند.شبد**1953**9122            "}