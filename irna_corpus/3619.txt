{"onTitr":"","titr":" کمیسیون مشترک بین شورای شهر کرج و پلیس البرزایجاد می شود","describe":" کرج-ایرنا- رئیس شورای اسلامی شهر کرج از تشکیل کمیسیون مشترک بین شورای شهر و نیروی انتظامی استان البرز خبر داد.", "text":"به گزارش ایرنا،عباس زارع در نشست با فرمانده نیروی انتظامی استان البرز که با حضور اعضای شورای اسلامی شهر و سرپرست شهرداری کرج برگزار شد، اظهارداشت: تشکیل این کمیسیون با هدف اجرای طرح های اجتماعی و شهری با همکاری پلیس است.وی گفت: نیروی انتظامی در استان البرز از جمله شهرستان کرج زحمات فراوانی را برای ایجاد امنیت و آرامش در جامعه متقبل شده است.وی ادامه داد:هفته نیروی انتظامی فرصتی مغتنم برای تجدید عهد و پیمان با آرمان های امام راحل و شهدا است.زارع افزود: فرماندهان و ماموران نیروی انتظامی در راستای ایجاد امنیت در جامعه از جان خود مایه می گذارند.وی  خاطرنشان کرد:  شورای اسلامی شهر کرج در تلاش است تا کمیسیون های مشترک با دستگاه های اجرایی و انتظامی ایجاد کند.رئیس شورای اسلامی شهر کرج  بیان داشت: با تشکیل کارگروه های تخصصی به ویژه در حوزه همکاری ناجا و مدیریت شهری، مسائل به صورت تخصصی مطرح و مشکلات علمی تر برطرف خواهد شد.سردار عباسعلی محمدیان فرمانده انتظامی استان البرز در این نشست ، گفت: به طور قطع خدمت به مردم توفیقی الهی است که نصیب نیروهای ناجا شده است.وی ادامه داد: امیدواریم بتوانیم تکالیف و وظایف محوله را به نحو مطلوب و مناسب انجام دهیم.فرمانده انتظامی استان البرز افزود: استان البرز به واسطه تازه تاسیس بودن در بعد انتظامی، عقب ماندگی های فراوانی را به خود اختصاص داده است.وی گفت: نیروی انتظامی از برنامه های عملیاتی کوتاه مدت، میان مدت و بلند مدتی برخوردار است که متاسفانه شرایط اقتصادی حاکم بر جامعه سبب شد بخشی از معادلات و برنامه ریزی های صورت گرفته در خصوص خرید ماشین آلات و تجهیزات با مشکل مواجه شود که درصدد بهبود شرایط و رفع این موانع هستیم.این مسئول در بخش دیگری از سخنانش اظهارداشت: طی 6 ماهه نخست سال جاری، 10 تن مواد مخدر کشف شد که این رقم رشد 270 درصدی نسبت به سال گذشته را نشان می دهد.13 تا  19 مهرماه به عنوان هفته ناجا نامگذاری شده است.7410/ 6155            "}