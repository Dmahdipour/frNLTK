{"onTitr":"","titr":" نگارخانه ارومیه آبان امسال به بهره برداری می رسد","describe":" ارومیه- ایرنا- رییس حوزه هنری آذربایجان غربی با اشاره به نوسان قیمت تجهیزات به عنوان دلیل اصلی تاخیر در افتتاح نگارخانه ارومیه گفت: این گالری آبان سال جاری همزمان با برگزاری نمایشگاه خوشنویسی در محل حوزه هنری این استان آغاز به کار می کند.", "text":"احد هوشمند روز پنجشنبه در گفت و گو با خبرنگار ایرنا افزود: این فضای هنری مرحله پایانی بهره برداری شامل رنگ آمیزی نهایی و ریزه کاری را می گذراند.وی اضافه کرد: سالن حوزه هنری استان نیز با تجهیز امکانات صوتی، نورپردازی و همچنین ایمن سازی همزمان با بهره برداری این گالری آماده برگزاری مراسم هنری می شود.وی ادامه داد: بیش از  یک میلیارد و 200 میلیون ریال برای مرمت سالن و توسعه گالری ارومیه هزینه شده است.رییس حوزه هنری آذربایجان غربی بیان کرد: محل جدید نگارخانه ارومیه با 150 مترمربع مساحت با برخورداری از امکانات باکیفیت و فضای هندسی مناسب و هدف ایجاد جریان پایدار هنری در استان به بهره برداری می رسد.به گزارش ایرنا نگارخانه ارومیه از شهریور سال 1393 شروع به کار کرد و 102 نمایشگاه هنری تا پایان سال 1396 در آن مکان برگزار شد؛ محل قبلی نگارخانه حدود 120 مترمربع مساحت داشت و کیفیت سالن آن مورد انتقاد هنرمندان قرار گرفته بود.نگارخانه ها یکی از فضاهای هنری برای برپایی رویدادهای هنری چون نمایشگاه ها و کارگاه های آموزشی محسوب می شود و در نمایش آثار هنری و ایجاد نشاط در جامعه نقشی مهم ایفا می کند.7129/2093            "}