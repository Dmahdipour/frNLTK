{"onTitr":" اختصاصی ایرنا    ","titr":" جزییات علت اقدام به خودسوزی مقابل شورای تهران","describe":" تهران- ایرنا- یکی از عوامل حراست شورای اسلامی شهر تهران در گفت وگو با خبرنگار ایرنا اعلام کرد: فردی که امروز مقابل ساختمان این نهاد قصد اقدام به خودسوزی داشت اما با تلاش حراست و عوامل انتظامی شورا ناکام ماند، علت این کار را برنده نشدن در مناقصه یک پارکینگ اعلام کرده است.", "text":"این فرد صبح امروز قصد خودسوزی داشت که ناکام ماند و پس از آن به داخل ساختمان شورا هدایت شد.خبرنگار ایرنا برای کسب جزییات بیشتر با مسئولان شورای اسلامی شهر تهران گفت وگو کرد و توانست ضمن احصای مشخصات این فرد اطلاعاتی در این باره کسب کند.یکی از عوامل حراست شورای تهران گفت: این فرد دلیل اقدامش را برنده نشدن در مناقصه یک پارکینگ در پایتخت اعلام کرده است.وی ضمن تکذیب خبر برخی رسانه ها که گفته بودند او پیمانکار شهرداری است، بیان کرد: فرد مذکور اینک در اختیار پلیس امنیت قرار دارد.این عضو حراست شورا تشریح کرد: این فرد حدود 40 ساله در حالی که کفن بر تن داشت صبح امروز با ظرف بنزین 10 لیتری در مقابل شورا حاضر شد و بنزین روی خود ریخت.این مسئول اضافه کرد: با دیدن این صحنه عوامل حراست و انتظامی شورا بسرعت وارد عمل شدند و اجازه فندک زدن و خودسوزی فرد مذکور را ندادند.وی با بیان اینکه به نظر می رسد اقدام برای خودسوزی بیشتر جوسازی بوده است، تاکید کرد: شخص مذکور نیز برخلاف آنچه برخی منابع گفته اند، پیمانکار شهرداری نبوده است.ساختمان شهرداری تهران در خیابان بهشت قرار دارد.تهرام/9353/1008            "}