{"onTitr":"","titr":" ایران و سوریه تفاهم نامه ساخت نیروگاه در لاذقیه امضا کردند","describe":" تهران- ایرنا- تفاهم نامه ساخت نیروگاه سیکل ترکیبی به ظرفیت 540 مگاوات در لاذقیه توسط مدیرعامل موسسه تولید برق سوریه و مدیرعامل گروه صنعتی مپنا امضا شد.", "text":"به گزارش خبرنگار اقتصادی ایرنا، این تفاهم نامه را امروز(سه شنبه) «محمود رمضان» مدیرعامل موسسه تولید برق سوریه و «عباس علی آبادی» مدیرعامل گروه صنعتی مپنا در حاشیه دیدار «رضا اردکانیان» وزیر نیرو و «محمد زهیر خربوطلی» وزیر برق سوریه امضا کردند.ارزش این پروژه 411 میلیون یورو اعلام شده و قرار است از ابتدای سال میلادی آینده توسط مپنا در لاذقیه سوریه ساخته شود. به گفته وزیر برق سوریه، واحد گازی اول این نیروگاه در 15 ماه، واحد گازی دوم در 24 ماه و واحد بخاری این نیروگاه ظرف 34 ماه تکمیل شود. به گفته خربوطلی، گاز این نیروگاه توسط خط لوله ای 70 کیلومتری از منابع گازی سوریه تامین می شود و این خط لوله 2 میلیون مترمکعب ظرفیت دارد. اقتصام**9189**9132 ** 2023            "}