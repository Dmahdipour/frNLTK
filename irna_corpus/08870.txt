{"onTitr":"","titr":" فرد مسلح یک پلیس آمریکایی را کشت","describe":" تهران - ایرنا - فردی آمریکایی طی درگیری با پلیس این کشور در منطقه فلورانس در جنوب کارولینا، شش افسر را زخمی و یک پلیس را کشت.", "text":"به گزارش امروز (پنج شنبه) ایرنا به نقل از شبکه خبری سی ان ان، 'مایک نان' سخنگوی دفتر کلانتری فلورنس اعلام کرد که ماموران پلیس این منطقه در حین انجام ماموریت برای بازرسی یک منزل مسکونی از سوی صاحب این خانه مورد حمله قرار گرفتند.'کنی بون' کلانتر ایالت فلورنس در این باره اعلام کرد، این افسران بدون اطلاع دقیق از مسلح بودن این فرد برای تفتیش منزل وی به این محل اعزام شدند و گمان می کردند که با یک مامورت معمولی مواجه هستند.وی افزود: متهم دستگیر شده و هم اکنون در بازداشت به سر می برد.به گفته بون، با موقعیتی که متهم در آن قرار داشت، وی می توانست بر اطراف خود به فاصله چندین متر تسلط داشته باشد به همین دلیل وسعت تیراندازی گسترده و به نفع متهم بود.'ترنس کاراوی' افسر پلیسی که جان خود را در این حادثه از دست داده، اخیرا و پس از 30 سال خدمت مورد تجلیل قرار گرفته بود.اروپام*9470*1144            "}