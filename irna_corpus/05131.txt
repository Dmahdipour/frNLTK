{"onTitr":"","titr":" کودکان آذربایجان شرقی رایگان به موزه ها می روند","describe":" تبریز- ایرنا- مدیرکل میراث فرهنگی، صنایع دستی و گردشگری آذربایجان شرقی گفت: امروز به ‌مناسبت 16 مهر روز جهانی کودک، بازدید از موزه ها و اماکن تاریخی - فرهنگی استان برای کودکان تا 12 سال و همراهان آنها رایگان است.", "text":"مرتضی آبدار روز دوشنبه در جمع خبرنگاران با تاکید بر اینکه حس تعلق به حفظ میراث فرهنگی باید در کودکان تقویت شود، افزود: روز جهانی کودک می تواند فرصت مناسبی برای آشناسازی کودکان با جایگاه و اهمیت میراث فرهنگی و آشنایی با هویت تاریخی خود باشد. وی بر نقش آموزشی موزه ها در جامعه تاکید کرد و اظهار داشت: موزه ها می توانند نقشی اساسی در آشنایی گروه سنی کودک و نوجوان با تاریخ، فرهنگ و هویت غنی کشور داشته باشند و در شکل گیری شخصیت کودکان اثرگذار باشند.به گزارش ایرنا، هم اکنون تعداد 15 موزه و اماکن تاریخی در آذربایجان شرقی تحت پوشش میراث فرهنگی، صنایع دستی و گردشگری است که هفت موزه در تبریز و بقیه در شهرستان ها قرار دارد.3038/518            "}