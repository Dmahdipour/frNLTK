{"onTitr":" مسئول اتحادیه انجمن های اسلامی :    ","titr":" دانش آموزان یزد به تبیین بیشتر دستاوردهای انقلاب نیاز دارند","describe":" یزد - ایرنا - مسئول اتحادیه انجمن های اسلامی دانش آموزان یزد گفت: برگزاری چهلمین سالروز پیروزی انقلاب  اسلامی همزمان با ایام الله دهه فجر(10 الی 22 بهمن) در سال 1397 فرصت بسیار مناسبی است تا دستاوردهای نظام در زمینه های مختلف برای دانش آموزان استان بیش از هر زمانی تبیین شود.", "text":"به گزارش خبرنگار ایرنا، حسین میرشریف پنجشنبه شب در جلسه مسئولان اتحادیه انجمن های اسلامی مدارس 10 شهرستان استان با اشاره به اینکه دشمنان همواره به دنبال شبهه افکنی در قبال انقلاب هستند،  افزود: باید به صورت دقیق و روشن ثمره نظام تهیه و در دسترس دانش آموزان قرار گیرد.وی ادامه داد: انقلاب به رغم توطئه های دشمنان داخلی و خارجی در 40 سال گذشته دستاوردهای بسیار زیادی در عرصه های علمی، آموزشی، فرهنگی و سایر موارد داشته که انعکاس آنها برای روشنگری نسل جدید از ضرورت های مهم تاریخی و سیاسی است.این مسئول به فعال کردن این تشکل دانش آموزی در شهرستان ها با جلب همکاری اعضا و مسئولان اشاره کرد و یادآور شد: بهره گیری از این قشر و واگذاری امور به  آنها در ارتقای دانش و آگاهی افراد از اهمیت زیادی برخوردار است.به گفته میرشریف برگزاری قرارگاه های دانش آموزی، جلسه های بصیرتی، اردوها، مسابقات، اجرای طرح انسجام تشکیلاتی، فعال کردن هیات انصارالمهدی (عج) و حضور اعضا در برنامه های فرهنگی در اولویت قرار گیرد.وی به اهمیت راهپیمایی 13 آبان امسال با توجه به دشمنی های استکبار جهانی علیه انقلاب اشاره کرد و از مسئولان اتحادیه انجمن های اسلامی دانش آموزان خواست در این خصوص به جد برنامه ریزی و اقدام کنند.همچنین در ادامه مسئولان اتحادیه انجمن های اسلامی دانش آموزان شهرستان ها گزارشی از برنامه ها و فعالیت ها انجام شده و نیازهای این تشکل صنفی ارائه کردند و به اهمیت راهپیمایی 13 آبان و برگزاری باشکوه سالگرد پیروزی انقلاب اشاره کردند.اتحادیه انجمن‌های اسلامی دانش آموزان از جمله مجموعه های فرهنگی دانش آموزی است که پس از انقلاب ۱۳۵۷ به فرمان حضرت امام خمینی (ره) تشکیل شد.10 هزار دانش آموز در 500 مدرسه در استان یزد زیر پوشش برنامه های اتحادیه انجمن های اسلامی مدارس هستند.استان یزد با یک میلیون و 138 هزار نفر جمعیت افزون بر 250  هزار دانش آموز دارد که در حدود یک هزار و 900 واحد آموزشی هم اکنون مشغول تحصیل هستند.7536/ 2047/            "}