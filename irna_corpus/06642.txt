{"onTitr":" در کنگو؛    ","titr":" انفجار تانکر حامل سوخت 50 کشته برجا گذاشت","describe":" الجزیره - ایرنا - یک مقام محلی در جمهوری دمکراتیک کنگو گفت: بر اثر برخورد تانکر حامل سوخت با یک خودرو در آزادراهی در غرب این کشور، دست کم 50 نفر کشته و 100 تن دیگر زخمی شدند.", "text":"به گزارش ایرنا و به نقل از تارنمای «آفریکا سی جی تی ان»، این تانکر حامل سوخت امروز شنبه نزدیک شهر «کیسانتو» واقع در 120 کیلومتری کینشاسا پایتخت کنگو منفجر شد و بر اساس اعلام «اتو ماتوبوانا» فرماندار این منطقه، در این حادثه 50 نفر کشته و 100 نفر دیگر دچار سوختگی شدید شدند.رادیو اوکابی وابسته به سازمان ملل  پیش از این، شمار قربانیان را 30 نفر اعلام کرده بود.بر اساس اعلام این رادیو، پس از برخورد تانکر حامل سوخت، این خودرو منفجر شده و بسیار زود آتش به مناطق اطراف سرایت کرد.جمهوری دموکراتیک کنگو که از سال 1971 تا 1997 زئیر نام داشت، در مرکز آفریقا قرار دارد و پایتخت آن کینشاسا است. این کشور دومین کشور بزرگ در آفریقا و یازدهمین کشور بزرگ جهان به ‌شمار می‌آید و با جمعیت بیش از 72 میلیون نفر، چهارمین کشور پرجمعیت در این قاره است. همچنین کنگو به عنوان پرجمعیت‌ترین کشوری که زبان رسمی آن فرانسوی است، شناخته می‌شود. جمهوری دمکراتیک کنگو از شمال با سودان جنوبی و آفریقای مرکزی، از شرق با اوگاندا، رواندا، بروندی و تانزانیا از جنوب با آنگولا و زامبیا و از غرب با جمهوری کنگو همسایه است. در غرب این کشور هم اقیانوس اطلس واقع است.شبد**خاورم **2041**1379            "}