{"onTitr":"","titr":" دوچرخه سوار آملی با پیام صلح و دوستی وارد قزوین شد","describe":" قزوین - ایرنا - رحمت الله آزاد، دوچرخه سوار آملی که با شعار صلح و دوستی و به قصد سفر به شهرهای ترکیه، هفته پیش آمل را ترک کرده بود، روز شنبه وارد قزوین شد.", "text":"این دوچرخه سواری مازندرانی به محض ورود به قزوین در گفت و گو با خبرنگار ایرنا افزود: از 6 روز پیش و به مناسبت هفته جهانگردی شهر آمل را با هدف رساندن پیک صلح و دوستی به مردم و ملت ترکیه، آمل را به مقصد شهرهای ترکیه ترک کردم.وی با اشاره به اینکه این سفر با هزینه های شخصی صورت گرفته و هیچ حمایت کننده مالی حاضر به پوشش هزینه های آن نشد، ادامه داد: مدت زمان سفر من به ترکیه 2 ماه خواهد بود و در این مدت سعی دارم تا ضمن سفر به پایتخت و دیدار با مسئولات سفارت ایران در آنکارا، همه شهرهای حاشیه آبی این کشور را بپیمایم.این دوچرخه سوار 54 ساله که پیش از این نیز به حدود 60 کشور جهان با هدف رساندن پیام صلح و دوستی رکاب زده، تاکید کرد: شغل من آزاد بوده و تنها به خاطر عشق به میهن و مردم ملتم و اینکه همگان بدانند ایرانیان همواره خواهان صلح و دوستی با سایر ملت های جهان هستند، اقدام به این سفرها می کنم.این عضو دوچرخه سواری فدراسیون جمهوری اسلامی یادآور شد: مسیر مسافرت من به ترکیه حدود 6 هزار کیلومتر خواهد بود و امیدوارم بتوانم به بهترین شکل ممکن پیام ملت خود را به گوش مردم اقصی نقاط جهان برسانم.این دوچرخه سوار آملی روز شنبه و پس از دیدار با مدیرکل میراث فرهنگی، صنایع دستی و گردشگری استان قزوین، این شهر را به مقصد زنجان ترک خواهد کرد.3013            "}