{"onTitr":"","titr":" البرز قابلیت تبدیل شدن به قطب چوگان آسیا را دارد","describe":" کرج-ایرنا-رئیس هیات چوگان البرز گفت: این استان با برخورداری از قهرمانان ملی و70 درصد باشگاه های سوارکاری کشورظرفیت تبدیل شدن به قطب چوگان آسیا را دارد.", "text":"محمد بیغم روز سه شنبه در گفت وگو با ایرنا افزود: بیشتر اعضای تیم ملی چوگان جمهوری اسلامی ایران از استان البرز هستند.وی بیان داشت: نخستین زمین چوگان کشور در البرز راه اندازی شده  که از دیگر مزیت های  استان به شمار می رود.بیغم اضافه کرد: چوگان ورزشی برگرفته از فرهنگ و تاریخ ایرانی است و در کنار فعالیت ورزشی از اهمیت فرهنگی برخوردار است.وی گفت: امکانات البرز در رشته ورزشی چوگان در اختیار ورزشکاران به ویژه تیم ملی قرار گرفته و توانسته اند نتایج خوبی در سطح جهانی کسب کنند.رئیس هیات چوگان البرز ادامه داد: تاریخ، فرهنگ و قابلیت های رشته ورزشی چوگان به حدی است که می تواند به عنوان یک رشته در دانشگاه های ما تدریس شود، چرا که آشنا شدن با این ورزش آشنا شدن با هنر و فرهنگ این مرز و بوم است.رئیس هیات چوگان البرز با اشاره به اینکه چوگان مغفول مانده خاطر نشان کرد: شهرداری ها می توانند با نامگذاری خیابان و یا میادین شهر و روستا به نام چوگان موجب آشنایی هر چه بیشتر مردم با این رشته ورزشی شوند.بیغم گفت: با هدف توسعه زیر ساخت های چوگان در استان البرز، قطعه زمینی در هشتگرد برای احداث مجموعه چند منظوره سوارکاری جانمایی شده که با سرمایه گذاری بخش خصوصی راه اندازی می شود.وی ادامه داد: با راه اندازی این مجموعه چند منظوره می توان امیدوار بود که در آینده بتوانیم تیم های بیشتری را ایجاد و در سطح ملی، آسیایی و جهانی تقویت بخشیم.22 ورزشکار در بخش بانوان و آقایان در رشته ورزشی چوگان در البرز مشغول به فعالیت هستند.7414/ 6155            "}