{"onTitr":" نوبخت:    ","titr":" 70 درصد اعتبارات سفر رییس جمهوری به قزوین پرداخت شده است","describe":" قزوین - ایرنا - معاون رییس جمهوری و رییس سازمان برنامه و بودجه گفت: تاکنون 70 درصد از اعتبارات سفر استانی رییس جمهوری به قزوین برابر با هفت هزار میلیارد ریال پرداخت شده است.", "text":"به گزارش ایرنا، محمد باقر نوبخت پنجشنبه شب در برنامه گفت و گوی ویژه خبری قزوین افزود: در سفر رییس جمهوری به قزوین اجرای طرح هایی به ارزش 10 هزار و 20 میلیارد ریال به تصویب رسید.رییس سازمان برنامه و بودجه همچنین گفت: تکمیل طرح های آب و راه در این بین از اولویت برخوردار هستند.وی در بخش دیگری از صحبت های خود با اشاره به تلاش دولت برای حل مسایل و مشکلات اقتصادی کشور بویژه در بخش تولید، گفت: دولت برای جبران هزینه های ناشی از نوسانات ارزی و حمایت بیشتر از بخش تولید برنامه دارد.نوبخت افزود: 65 هزار میلیارد تومان اعتبار برای هزینه های مربوط به اشتغال و تولید در بخش های مختلف از جمله صنعت، کشاورزی ،گردشگری و مسکن پیش بینی شده است.وی اظهار داشت: ساخت 100 هزار مسکن در بافت های فرسوده نیز از اعتبارات طرح یاد شده انجام می شود.رییس سازمان برنامه و بودجه گفت: مسئولیت معین استان قزوین در حوزه اقتصاد مقاومتی بدلیل مشکلات رییس کل بانک مرکزی و درگیری قابل توجه با مسایل پولی، بانکی و ارزی برعهده اینجانب گذاشته شده است.نوبخت در بخش دیگری از صحبت های خود با اشاره به نقش طرح های مصوب سفر دکتر روحانی در توسعه استان ها، یادآور شد: تاکنون 700 میلیارد تومان از اعتبارات سفر رییس جمهوری به استان قزوین پرداخت شده است.وی با بیان اینکه اجرای طرح های مصوب سفر رییس جمهوری در قزوین از پیشرفت بالایی برخوردار بوده است، اظهار داشت: برخی دیگر از این پروژه ها نیز بالای 90 درصد پیشرفت داشته و در آستانه بهره برداری قرار گرفته اند.معاون رییس جمهوری عصر امروز برای بهره برداری از یک واحد تولیدی با سرمایه گذاری خارجی و همچنین شرکت در آیین آغاز عملیات یک طرح دیگر با سرمایه گذاری خارجی در شهرک صنعتی کاسپین و همچنین حضور در نشست شورای توسعه و برنامه ریزی به استان قزوین سفر کرد.نوبخت قرار است فردا جمعه در یادواره شهدای روستای خیارج بویین زهرا نیز حاضر شده و سخنرانی کند.3013            "}