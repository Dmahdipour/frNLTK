{"onTitr":"","titr":" نمایشگاه ایران سرزمین فرهنگ و هنر در یونان افتتاح شد","describe":" آتن- ایرنا - نمایشگاه عکس، کتاب، صنایع دستی و جاذبه های گردشگری با همکاری مرکز فرهنگی آلوتروپیا در محل موزه مردم شناسی' اندیکرا' افتتاح شد.", "text":"به گزارش سه شنبه شب ایرنا از آتن، 'دیمترا پارساخراکی ' رئیس موزه مردم شناسی و مرکز فرهنگی ' آلوتروپیا'در این مراسم گفت: امروز تابلوهای زیبایی از خشنویسی، جاذبه های گردشگری و فرهنگی، صنایع دستی وهنری ایران دراین نمایشگاه مشاهده می کنید که دریچه ای از ایران به روی ما گشوده شده که باعث خوشحالی و پیوند دوستی دو کشور بزرگ ایران و یونان است. رییس موزه و مرکز فرهنگی آلوتروپیا تصریح کرد: در این نمایشگاه تلاش شده است تا علاقه مندان با تاریخ و فرهنگ ایران که دارای تمدن کهنی است،  بیشتر آشنا شوند.رایزن فرهنگی کشورمان در این مراسم گفت : ایرانیان و یونانیان صاحبان دو تمدن کهن درجهان هستند که به رغم تقابل ها، تعامل های مهم فرهنگی نیز داشته اند.علی محمد حلمی افزود: مرحله اول روابط ایران و یونان در دوران باستان بود که سبب نوعی اشتراک تاریخی- فرهنگی شد. مرحله دوم به دوران تمدن اسلامی باز می گردد که  ایرانیان نقش فعال و موثری در پیشرفت علوم داشتند، در عصر ترجمه بیشتر آثار مهم دانشمندان یونانی به عربی و فارسی ترجمه و منتقدانه بررسی شدند. در آن دوران ایرانیان سهم بزرگی در تاسیس نهادهای آموزشی در تمدن اسلامی داشتند.رایزن فرهنگی کشورمان در بخش دیگری از صحبت های خود گفت: بقراط پدر پزشکی اسلامی بود. زکریا رازی پزشک بزرگ ایرانی قرن نهم میلادی را جالینوس اسلام نامیده اند و تشخیص های طبی ابن سینا، وی را در جایگاه بقراط دوران اسلامی قرار داده است.حلمی در ادامه افزود: ارسطو معلم اول فلسفه و فارابی فیلسوف بزرگ مسلمان ایران، معلم دوم نام گرفت و راه وی را ابن سینا در تاسیس فلسفه مشاء دنبال کرد.وی ادامه داد: ایران ویونان همچنان ظرفیت های توسعه فرهنگی زیادی دارند و امید است دو کشور بتوانند با حفظ ارزش های فرهنگی مقابل زیاده خواهی های برخی دولت های مستکبر و زورگو که قصد دارند، خواسته های نادرست و سلطه جویانه خود را بر دیگر کشورها با استفاده از زور و خشونت تحمیل نمایند ایستادگی و مقاومت کنند.همچنین فیلم مستند' ایران بر بهاد باری' که جلوه های زیبایی از طبیعت زیبا، معابد و مساجد، میراث فرهنگی و جاذبه های کشورمان را به خوبی به تصویر کشیده است، پخش شد که مورد استقبال شرکت کنندگان قرار گرفت.شبد**462**9122            "}