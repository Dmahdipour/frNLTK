به گزارش بامداد شنبه ایرنا به نقل از خبرگزاری رویترز، در حالی که رسانه های ترکیه از رفع تحریم های واشنگتن پس از آزادی کشیش آمریکایی متهم به جاسوسی و همکاری با گروه های تروریستی خبر داده بودند، دونالد ترامپ رئیس جمهوری آمریکا این موضوع را تکذیب کرد.ترامپ با اشاره به اینکه «اندرو برونسون» کشیش آمریکایی پس از ورود به واشنگتن احتمالا روز شنبه (به وقت محلی) در کاخ سفید با وی دیدار خواهد کرد، تصریح کرد که هیچ توافقی با آنکارا در زمینه رفع تحریم ها در ازای آزادی برونسون وجود ندارد.به گزارش ایرنا، عصر جمعه با برگزاری چهارمین جلسه دادگاه این جاسوس آمریکایی که در قالب کشیش از حدود 20 سال پیش در ترکیه زندگی و فعالیت می کرد، حکم حبس خانگی و ممنوع الخروجی وی نیز لغو شد.وی که در حکم صادر شده دیروز پس از ماه ها کشمکش بین ترکیه و آمریکا، به تحمل سه سال و یک ماه و 15 روز حبس نیز محکوم شده، پس از دو سال بازداشت و حبس خانگی آزاد شد.آندرو برونسون کشیش آمریکایی در شهر ازمیر ترکیه تحت محاکمه‌ بوده و به اتهام همکاری با کودتاگران ترکیه، همدستی با گروه های تروریستی، همکاری با گروه گولن و پ.ک.ک و نیز جاسوسی به نفع آمریکا به 35 سال زندان محکوم شده و از نهم دسامبر 2016 (19 آذرماه 1395) تا کنون در بازداشت موقت بوده است.ترکیه بارها به درخواست آمریکا و وکلای این کشیش محبوس مبنی بر آزادی وی از زندان پاسخ منفی داد.برونسون در حالی در حال طی کردن دوران بازداشت موقت خود بود که دادگاه شهر ازمیر ترکیه اواسط ماه آگوست با توجه به وضعیت جسمانی، حکم زندان وی را به حبس خانگی تبدیل کرد.در پی تبدیل حکم بازداشت موقت در زندان به حبس خانگی این کشیش، دونالد ترامپ رئیس جمهوری آمریکا در پیامی توئیتری تهدید کرد که به دلیل بازداشت طولانی مدت این کشیش، ترکیه را هدف تحریم های سنگین قرار می دهد.واشنگتن به علت آزاد نشدن کشیش آمریکایی بازداشت شده در ترکیه، عبدالحمید گل وزیر دادگستری و سلیمان سویلو وزیر کشور ترکیه را که نقش محوری در بازداشت و محاکمه این کشیش داشتند، تحریم کرد و دولت آنکارا نیز به طور متقابل وزرای کشور و دادگستری آمریکا را تحت تحریم قرار داد.شبد**9416**1379
      
      