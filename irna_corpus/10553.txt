{"onTitr":"","titr":" تب ارز در بازار فروکش کرد","describe":" ایلام- ایرنا - به دنبال اوج گرفتن تب ارز در کشور و رسیدن آن به بیش از 20 هزار تومان نوعی نگرانی و افزایش لجام گسیخته قیمت ها در کشور به وجود آمد که همه مردم را دچار نگرانی از وضعیت اقتصادی و ایجاد بحران برای تامین کالاهای اساسی کرد به حدی که شاهد هجوم آنها به فروشگاه ها بودیم.", "text":"به گزارش خبرنگار ایرنا، هشدارهای کارشناسان اقتصادی و چشم های نگران مردمانی که این صعود شتابان ارز را نظاره می کردند، راه اندازی کمپین های نه به گرانی و احتکار، دست بکار شدن دولت برای ممنوعیت صادرات بسیاری از کالاهای اساسی و برخورد قاطع قوه قضائیه در صدور احکام مفسدان اقتصادی و قول مساعد اروپا برای تداوم برجام پایه های ارز آمریکایی را متزلزل کرد و بالاخره این حباب گرانی ارز در ایران ترکید.بالاخره این تب گرانی کمی التیام یافت و آرامش روانی در بین جامعه و مردمانی که با نگرانی تمام اخبار و اطلاعات را از رسانه ها و فضاهای مجازی پیگیری می کردند، به وجود آمد.با گرانی قیمت نفت، افزایش چشمگیر توریسم در پی ارزانی سفر به ایران نسبت به سالهای قبل، همدلی و اتحاد مردم و برخورد قاطع با گران فروشان و مفسدان اقتصادی و محتکرین ، آرامشی نسبی بازار کشور را فرا گرفت و بارقه امیدی برای روزهای خوش رسیدن به ثبات اقتصادی در وجود همه ملت ایران تابید.خوشبختانه امروز شاهد سقوط قیمت دلار و بسیاری از اقلام اساسی در بازار بودیم که بار دیگر امید و خنده را بر وجود همه ملت ایرانی نشاند و موجب شد تا همگان دریابند که این ملت در صورت همدلی و همبستگی و حفظ اتحاد می توانند همچنان ثبات را به بازار و اقتصاد کشور حفظ کنند.سرپرست دفتر هماهنگی امور اقتصادی استانداری ایلام گفت: خوشبختانه کاهش قیمت ارز و سقوط آن به کمترین قیمت در ده روز گذشته امروز صورت گرفت که در این موفقیت اقتصادی بسیاری از مولفه ها تاثیر گذار بود.احمد جمالوندی در گفت و گو با خبرنگار ایرنا اظهار داشت: این کاهش قیمت ارز موجب ایجاد آرامش در بازار و جامعه و تابیدن نور امید در اقتصاد کشور شد.وی تصمیات کاربردی ستاد تنظیم بازار، نظارت های مستمر و برخورد قاطع نیروی انتظامی و قوه قضائیه با مفسدین اقتصادی و محتکرین و اخلال گران نظام اقتصادی کشور، همدلی و اتحاد مردم در راه اندازی کمپین های نه به گرانی و همچنین ممانعت از صادرات برخی کالاهای اساسی و آزاد شدن واردات برخی کالاها موجب شد که تب گرانی موثر برشمرد.وی افزود: در بحث سوخت، تامین کالاهای اساسی و ذخایر آنها نظیر گوشت و برنج و روغن مشکلی نداریم و حتی در شدیدترین وضعیت اقتصادی و تحریم ها مشکلی نداریم.وی ادامه داد: مردم در شرایط کنونی احساس آرامش می کنند و امیدواریم با تداوم این راهکارها اقتصاد کشور به ثبات برسد و بتوانیم درایت رهبری این انقلاب به موفقیت از این شرایط عبور کنیم.جمالوندی گفت: صادرات غیر نفتی داریم اما در حد زیادی نیست امیدواریم که با رونق بیشتر آن بتوانیم از این شرایط تحریم ها به خوشی عبور کنیم.وی از شهروندان خواست که مردم اعتماد خود را به دولت و کارگزاران نظام از دست ندهند و با توکل بر خداوند و حفظ اتحاد و مقاومت در برابر نخریدن کالاهای غیر ضروری و لوکس از این شرایط به سلامت عبور کنیم و بازار کشور را به ثبات برسانیم.7177/6034            "}