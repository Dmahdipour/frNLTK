{"onTitr":" سرپرست معاونت سیاسی استانداری کرمان:    ","titr":" اطلاع رسانی شفاف در زمان بحران در اولویت قرار گیرد","describe":" کرمان - ایرنا - سرپرست معاونت سیاسی، امنیتی و اجتماعی استانداری کرمان گفت: مداخله و اقدام بموقع و با تدبیر و نیز اطلاع رسانی شفاف و بموقع در زمان بروز بحران و مشکلات توسط فرمانداران، بخشداران و سایر مدیران، می ‌تواند جلوی بسیاری از مسائل و مشکلات را بگیرد.", "text":"به گزارش روز پنجشنبه روابط عمومی استانداری کرمان، حمید ملانوری در همایش فرمانداران و بخشداران سراسر استان کرمان با بیان اینکه در آستانه چهلمین سالگرد پیروزی انقلاب اسلامی قرار داریم افزود: شبکه های مجازی و شبکه های ماهواره ای در همین راستا فراخوان هایی را در حوزه روانی اعم از اعتراضات و اغتشاشات به مردم پمپاژ می کنند.وی اظهار داشت: آنها تاریخ بیست و یکم بهمن ماه را روز فروپاشی انقلاب اسلامی می دانند و این یک استراتژی و برنامه برای همه گروه های معاند نظام است اگر چه آنها با هم اختلاف دارند ولی بر روی این برنامه با یکدیگر بسیج شده اند.ملانوری خاطرنشان کرد: ریشه بسیاری از بحران ها و اغتشاشات کنونی ما در خارج از کشور است و فضای کنونی جامعه به معنای واقعی یک جنگ روانی و اقتصادی است و دشمنان قصد دارند سرمایه اجتماعی و اعتماد مردم به نظام را از بین ببرند و بین مردم و نظام فاصله بیندازند که در این شرایط ما باید با ارائه و تبیین صحیح دستاوردهای انقلاب به مقابله با ترفند دشمنان برخیزیم.سرپرست معاونت سیاسی، امنیتی و اجتماعی استانداری کرمان گفت: فرمانداران و بخشداران سراسر استان در موضوعات بحرانی باید چند نکته مهم را رعایت کنند.وی ادامه داد: مداخله و اقدام بموقع و با تدبیر و همچنین اطلاع رسانی شفاف و بموقع از مهمترین نکات در این زمینه است.وی با اشاره به اهمیت بحث رسانه ها در حوزه جنگ روانی، خواستار رسیدگی به فضای مجازی و سایر رسانه ها شد و اظهار داشت: فرمانداران و بخشداران و سایر مسئولان باید در اظهار نظرها و مصاحبه ها خیلی با دقت عمل کنند و مطالبی گفته شود که نشاط اجتماعی، امیدآفرینی و شادابی را به جامعه القا کند و همچنین به سرکشی از خانواده شهدا، جانبازان و رزمندگان توجه کنند.معاون سازمان امور اجتماعی و آسیب های وزارت کشور نیز در این جلسه افزود: توجه به عرصه اجتماعی و امر اجتماع برای مدیران بسیار مهم است و از این منظر حفظ سرمایه اجتماعی نقش مهمی در جامعه ایفا می کند و اغلب مطالعات نشان می دهند تفاوت کشورها، در حفظ و ایجاد سرمایه اجتماعی علیرغم داشتن منابع یکسان است.رضا محبوبی گفت: ایجاد امنیت در گرو ایجاد سرمایه اجتماعی است و نمی توان از فعالان سیاسی انتظار رفتار اخلاقی مناسب را داشته باشید مگر اینکه سرمایه اجتماعی در آن جامعه بارور باشد.3029/7440            "}