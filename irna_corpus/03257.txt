{"onTitr":"","titr":" پیکر مطهر شهید کارچانی از زاهدان به اراک منتقل شد","describe":" زاهدان - ایرنا - پیکر مطهر شهید ستواندوم مرتضی کارچانی رئیس پلیس مبارزه با مواد مخدر سیب و سوران امروز/سه شنبه/ در مراسمی با حضور فرمانده انتظامی، فرمانده مرزبانی سیستان و بلوچستان و شماری از مسئولان پس از تشییع از طریق فرودگاه بین المللی زاهدان به تهران و سپس به اراک منتقل شد.", "text":"به گزارش ایرنا امام جمعه موقت زاهدان در این مراسم گفت: شهدا سند حقانیت نظام مقدس جمهوری اسلامی ایران در برابر تمام نظام های حاکم بر دنیاست.حجت الاسلام احمد راهداری اظهار داشت: شهدای بزرگوار مایه عزت و افتخار ایران اسلامی هستند.وی بیان کرد: شهادت شهید کارچانی آنهم در هفته نیروی انتظامی سند حقانیت این نیروی نظامی بود.امام جمعه موقت زاهدان تصریح کرد: هر جا خون شهیدی ریخته شود آن مملکت دارای عزت و افتخار است.وی افزود: کشوری که در آن شهید وجود داشته باشد تمام دنیا به آن کشور افتخار می کنند.حجت الاسلام راهداری اظهار داشت: انسانهای آزاده در اقصی نقاط این کره خاکی به شهدای این مرز و بوم افتخار می کنند.وی تصریح کرد: نیروی انتظامی با اقتدار و صلابت چنان نا امنی را برای اشرار و خرابکاران در سیستان و بلوچستان ایجاد کند که جرات نداشته باشند پای خودشان را در این مرز و بوم بگذارند.به گفته فرمانده انتظامی سیستان و بلوچستان صبح روز گذشته ماموران فرماندهی انتظامی شهرستان سیب و سوران با انجام یک سری تحقیقات گسترده اطلاعاتی به خبری مبنی بر جابجایی محموله مواد افیونی با 2دستگاه خودرو وانت و پژو 405 از مناطق مرزی به حوزه استحفاظی شهرستان دست یافتند.سردار محمد قنبری افزود: در این راستا پلیس مبارزه با مواد مخدر شهرستان سیب و سوران با شناسایی مسیرهای احتمالی تردد قاچاقچیان ظهر دیروز سوداگران مرگ را در روستای سیب شناسایی و با آنان درگیر شدند.وی تصریح کرد: در این درگیری مسلحانه که 2 نفر از سوداگران مرگ به هلاکت رسیدند، ستواندوم مرتضی کارچانی مامور پلیس مبارزه با مواد مخدر شهرستان سیب و سوران مجروح و پس از انتقال به بیمارستان رازی شهر سراوان با وجود تلاش تیم های پزشکی به درجه رفیع شهادت نائل آمد.فرمانده انتظامی سیستان و بلوچستان خاطر نشان کرد: در این عملیات مقادیری مواد مخدر، 2 قبضه سلاح به همراه خشاب و مهمات مربوطه از خودرو قاچاقچیان کشف شد. به گزارش ایرنا مراسم تشییع پیکر مطهر این شهید والامقام در حسینیه ستاد فرماندهی انتظامی سیستان و بلوچستان با حضور مقامات نظامی و انتظامی، مدیران و کارکنان دستگاههای اجرایی زاهدان برگزار شد.همچنین مراسم تشییع پیکر مطهر این شهید والامقام صبح امروز/سه شنبه/ از خیابان امام خمینی (ره) تا مسجد جامع علی بن ابیطالب(ع) سراوان با حضور مقامات نظامی و انتظامی، مدیران و کارکنان دستگاههای اجرایی و اقشار مختلف مردم شیعه سنی شهرستان سراوان برگزار شد.3213**6081            "}