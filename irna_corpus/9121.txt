{"onTitr":" در چهارمحال وبختیاری رخ داد    ","titr":" 3 میلیارد ریال وسایل آموزشی در مدارس توزیع شد","describe":" شهرکرد- ایرنا- معاون آموزش ابتدایی اداره کل آموزش و پرورش چهارمحال و بختیاری از توزیع 3 میلیارد ریال وسایل و تجهیزات کمک آموزشی در قالب بسته های درس علوم و ریاضی در مدارس مقطع ابتدایی استان خبر داد.", "text":"فرج الله اعرابی روز پنجشنبه در گفت وگو با خبرنگار ایرنا افزود: این میزان اعتبار برای تهیه و خرید 180 مجموعه وسایل و تجهیزات کمک آموزشی هزینه شده است.به گفته وی، وسایل کمک آموزشی به عنوان ابزاری برای ایجاد تسهیل در امر تدریس و یادگیری است که با استفاده از این وسایل، درس ها به صورت تئوری و عملی با یکدیگر ترکیب و ماندگاری، یادگیری و تثبیت یافته ها را در کلاس درس افزایش می دهد.اعرابی با بیان اینکه این وسایل به صورت رایگان در اختیار مدارس قرار می گیرد، افزود: استفاده از فناوری و وسایل کمک آموزشی باعث تغییر شیوه تدریس به منظور افزایش مشارکت می شود و به بازده آموزشی از لحاظ کمی و کیفی، کارگروهی و افزایش عینیت بخشیدن به محتوای درس ها کمک می کند.معاون آموزش ابتدایی آوزش و پرورش استان گفت: در سال تحصیلی جدید 101 هزار و  342 دانش آموز در یکهزار و 17 مدرسه ابتدایی در قالب 4 هزار و 800کلاس درس مشغول تحصیل هستند.به گزارش ایرنا، در سال تحصیلی جدید بیش از 202 هزار دانش آموز در مقاطع مختلف تحصیلی مشغول تحصیل هستند.7360/2097            "}