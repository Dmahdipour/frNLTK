{"onTitr":"","titr":" زائران اربعین حسینی نام نویسی را به روزهای آخر نسپارند","describe":" بوشهر- ایرنا- مدیرکل حج و زیارت استان بوشهر گفت: متقاضیان نام نویسی برای شرکت در پیاده روی اربعین حسینی کارثبت نام را به روزهای آخر نسپارند و برای آسان شدن اعزام به صورت گروهی برای صدور روادید اقدام کنند.", "text":"عبدالرسول رنجبر روز سه شنبه درگفت وگو با ایرنا افزود: همچنین افراد در هنگام مراجعه به دفترهای زیارتی مدارکی مانند گذرنامه با 6ماه اعتبار، قبض پرداخت وجه و 2 قطعه عکس را به همراه داشته باشند.وی بیان کرد: با استقرار دفتر کنسولگری عراق در بوشهر امکان صدور روادید (ویزا) عراق برای هم استانی ها فراهم شده است و مانند سالهای گذشته در استان های فارس و تهران صادر نمی شود.مدیرکل حج و زیارت استان بوشهر اضافه کرد: کار ثبت نام از متقاضیان شرکت در پیاده روی اربعین حسینی از پنجم مهر همزمان با سراسر کشور در این استان آغازشده است.رنجبر اظهار کرد: مردم برای گرفتن روادید نیازی به مراجعه به دفتر کنسولگری عراق ندارند و می توانند از طریق دفاتر زیارتی روادید بگیرند. وی یادآور شد: هزینه روادید، بیمه و درمان برای هر زائر سه میلیون و 860 هزار ریال تعیین شده است.مدیرکل حج و زیارت استان بوشهر گفت: در زمان حاضر 23 دفتر زیارتی ثابت و 12 دفتر زیارتی موقت در استان بوشهر دایر است.6047/6043            "}