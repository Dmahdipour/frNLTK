{"onTitr":"","titr":" شرکت ملی نفت چین در عملیات اکتشاف خزر به کمک باکو آمد","describe":" باکو – ایرنا – قرارداد تاسیس یک واحد مشترک اکتشافات زمین شناسی در حوزه دریای خزر، روز چهارشنبه میان شرکت نفت جمهوری آذربایجان و شرکت  “BGP Inc” وابسته به شرکت ملی نفت چین، در باکو امضا شد .", "text":"به گزارش شرکت نفت جمهوری آذربایجان ( سوکار )، این قرارداد از سوی  رونق عبدالله اف رئیس این شرکت و «گئو لیانگ» رئیس شرکت “BGP Inc” به امضا رسید . بر اساس قرارداد امضا شده ،این واحد مشترک ، کار اکتشافات زمین شناسی در جمهوری آذربایجان و نیز در حوزه دریای خزر را انجام خواهد داد. رئیس شرکت نفت جمهوری آذربایجان، طی سخنانی در مراسم امضای این قرار داد گفت: سوکار در حال حاضر با به کار گیری فنآوری های پیشرفته در همه حوزه ها همچنین در راستای اکتشاف منابع  انرژی جدید از طریق روش های جایگزین و نیز ایجاد ثبات در حجم استخراج نفت و گاز تلاش می کند . وی افزود: تاسیس واحد مشترک سوکار و شرکت “BGP Inc” چین در امور زمین شناسی و ژئوفیزیک، رویکرد متفاوت و جایگزین را در این عرصه ایجاد و شرایط مناسب برای مبادله تجربه میان متخصصان هر دو کشور را فراهم خواهد کرد . شرکت دولتی نفت جمهوری آذربایجان ( سوکار )  ششم ژوئن سال جاری ( برابر 16 خرداد  ماه ) یادداشت تفاهم برقراری همکاری با شرکت  “BGP Inc” وابسته به شرکت ملی نفت چین و بررسی امکانات تاسیس واحد مشترک برای کارهای زمین شناسی را امضا کرده بود . شرکت “BGP Inc” چین در راستای انجام کارهای اکتشافات زمین شناسی در خشکی و دریا  ، کسب داده های زمین شناسی از طریق عملیات پیچیده  و نیز تولید تجهیزات زمین شناسی و ارایه خدمات فنآوری اطلاعات و ارتباطات مربوطه فعال است .خاورم ** 337** 1579            "}