{"onTitr":"","titr":" کفاشیان: آماده میزبانی جام جهانی فوتسال هستیم","describe":" تهران - ایرنا - «علی کفاشیان » نایب رییس اول فدراسیون فوتبال ضمن ارائه توضیحاتی در خصوص درخواست میزبانی ایران برای جام جهانی فوتسال اظهار داشت: ایران برای میزبانی از این رقابتها در سال 2020،آمادگی کامل دارد.", "text":"به گزارش روز جمعه ایرنا از فدراسیون فوتبال، کفاشیان درباره آخرین وضعیت درخواست ایران برای میزبانی جام جهانی فوتسال در سال 2020 اظهار داشت: همانطور که پیش تر اطلاع رسانی شد، موضوع درخواست ایران به فیفا جهت میزبانی مسابقات جام جهانی فوتسال در سال 2020، با پیگیری های متعدد و بسیار خوبی از سوی فدراسیون فوتبال کشورمان همراه بوده است.وی ادامه داد: این پیگیری ها تا همین چند روز پیش هم ادامه داشت و امیدوارم ماحصل این فرآیند در نهایت، رای فیفا به سود کشورمان برای میزبانی این رقابت ها باشد. فراموش نکنیم نمایندگان فیفا هم از امکانات ما برای میزبانی جام جهانی فوتسال بازدید داشته اند و از شرایط، امکانات و تجهیزات ما تمجید کرده اند.کفاشیان افزود: ریاست فدراسیون فوتبال در سفر اخیر خود به زوریخ برای حضور در کمیته مسابقات فیفا، نشستی با «جیانی اینفانتینو» رییس فدراسیون بین المللی فوتبال (فیفا) داشت و در این نشست آقای تاج به صورت مفصل پیرامون موضوع میزبانی ایران در جام جهانی فوتسال با وی صحبت کرد. بر همین اساس مقرار شد بحث انتخاب میزبان جام جهانی فوتسال برای سال 2020 در نشست آتی هیات رییسه فیفا که در آبان ماه سال جاری برگزار می شود مورد بررسی نهایی قرار گرفته و تصمیم قطعی اعلام شود.کفاشیان همچنین خاطرنشان کرد که در حال حاضر ژاپن هم درخواست میزبانی مسابقات جام جهانی فوتسال را داده و از آنجا که در سال 2020 میزبان المپیک هم هست، به نظر می رسد شانسش کاهش یابد.نایب رییس فدراسیون فوتبال کشورمان تصریح کرد: نیوزلند هم یکی دیگر از کشورهای خواهان میزبانی جام جهانی فوتسال است که در این میان بحث فاصله زیاد این کشور، به عنوان یکی از نقاط ضعف میزبانی احتمالی نیوزلند مطرح است. البته در حال حاضر لیتوانی هم جزو نامزدهای میزبانی است و طبق آخرین اعلام، این سه کشور در کنار ایران کاندیداهای نهایی محسوب می شوند.وی در پایان تاکید کرد: امیدواریم جلسه آتی هیات رییسه فیفا خبرهای خوبی برای فوتسال کشورمان به همراه داشته باشد.ورزشی**3991**1597            "}