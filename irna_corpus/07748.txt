{"onTitr":" در بیست و هشتمین راهپیمایی بزرگ بازگشت:    ","titr":" سه فلسطینی شهید و 376 نفر زخمی شدند","describe":" تهران - ایرنا - در بیست و هشتمین راهپیمایی بزرگ بازگشت سه فلسطینی توسط نظامیان صهیونیست شهید و 376 نفر دیگر زخمی شدند.", "text":"به گزارش ایرنا از پایگاه فلسطین الیوم، 'اشرف القدره' سخنگوی وزارت بهداشت فلسطین شامگاه جمعه گفت: کودک 12 ساله فلسطینی 'حافظ السرساوی' و 'اکرم ابوسمعان' 24 ساله و 'حسین فتحی الرقب' 20 ساله با شلیک مستقیم نظامیان رژیم صهیونیستی به شهادت رسیدند.وی اضافه کرد: 376شهروند نیز در جریان سرکوب راهپیمایی بزرگ بازگشت زخمی شدند که192 نفر از آن ها به بیمارستان منتقل شدند.القدره افزود: 126 نفر از مجروحان با شلیک گلوله مستقیم نظامیان صهیونیست زخمی شدند که حال هفت نفر از آن ها وخیم است.وی بیان کرد: درمیان زخمی ها 10 زن و 30 کودک نیز مشاهده می شود.هزاران نفر از ساکنان غزه روز جمعه در بیست و هشتمین راهپیمایی بزرگ بازگشت با شعار 'جمعه استقامت و پایداری' شرکت کردند و خواستار پایان یافتن محاصره نوار غز ه و بازگشت آوارگان به رزمین های اشغالی فلسطین شدند.راهپیمایی‌های بزرگ بازگشت از 30 مارس گذشته (10 فروردین 97) جمعه هر هفته در طول نوار مرزی غزه با سرزمین‌های اشغالی و در اعتراض به تصمیم آمریکا برای انتقال سفارت به شهر قدس و محاصره نوار غزه برگزار می‌شود.با وجود مخالفت و تحریم بسیاری از کشورهای جهان مانند اتحادیه اروپا، 14 می مصادف با 24 اردیبهشت 97 در اقدامی تحریک آمیز در مراسمی، سفارت آمریکا از تل آویو به قدس اشغالی انتقال یافت.این اقدام «دونالد ترامپ» در انتقال سفارت آمریکا به قدس درحالی صورت می گیرد که شورای امنیت سازمان ملل متحد در دسامبر 2016 قطعنامه ای را تصویب و تاکید کرد، هیچ تغییری در مرزهای قبل از چهارم ژوئن 1967 از جمله در رابطه با بیت المقدس به رسمیت شناخته نخواهد شد، مگر اینکه طرف ها در مذاکرات بر سر آن به توافق برسند.شبک**6116**1708            "}