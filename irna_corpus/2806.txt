{"onTitr":"","titr":" ارتش یمن مزدوران سعودی در نجران و عسیر را هدف قرار داد","describe":" تهران- ایرنا- نیروهای یمنی مواضع مزدوران ارتش عربستان در پایگاه های نظامی نجران و عسیر واقع در جنوب این کشور را با کاتیوشا و توپخانه هدف قرار دادند.", "text":"به گزارش سه شنبه شب ایرنا به نقل از شبکه خبری المسیره، یگان موشکی و توپخانه ارتش و کمیته های مردمی یمن تعداد زیادی موشک کاتیوشا و گلوله توپ به تجمع مزدوران سعودی در غرب منطقه مجازه نزدیک گذرگاه علب در منطقه عسیر شلیک کرد که خسارت های زیادی به آنها وارد شد.همچنین در نجران ارتش و کمیته های مردمی یمن با توپخانه تجمع مزدوران ارتش سعودی را در منطقه رقابه الخشبا و الطلعه هدف قرار داد و خسارت های زیادی به آنها وارد کرد.عربستان و امارات از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کردند تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشانند. تجاوز عربستان و امارات به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است.شبد**1480**1010            "}