{"onTitr":"","titr":" نمایشگاه نگاره های عاشورایی در قزوین افتتاح شد","describe":" قزوین - ایرنا - نمایشگاه نگارگری نگاره های عاشورایی با همت سازمان فرهنگی، اجتماعی و ورزشی شهرداری قزوین در نگارخانه بانو حضرت زهرا (ع) این شهر افتتاح شد.", "text":"به گزارش روز چهارشنبه ایرنا و به نقل از سازمان فرهنگی، اجتماعی و ورزشی شهرداری قزوین، 27 اثر نگارگری استاد عقیلی با عنوان نگاره های عاشورایی در این نمایشگاه به نمایش درآمده است.رییس سازمان فرهنگی، اجتماعی و ورزشی شهرداری قزوین در این رابطه اظهار داشت: نگارخانه بانو حضرت زهرا (س) پس از یک وقفه طولانی و با توجه به درخواست هنرمندان و گلایه آنان از کمبود فضاهای هنری شهر قزوین، مورد بهره برداری قرار گرفت.محمد درافشانی با بیان اینکه این نگارخانه تا پایان امسال شاهد به نمایش درآمدن آثار زیبا و فاخری از هنرمندان استان و کشور خواهد بود، تاکید کرد: شهروندان می توانند ضمن دیدار چهره به چهره با هنرمندان، اطلاعات مفیدی را نیز در خصوص آثار آنان می توانند کسب کنند.رئیس کمسیون فرهنگی، اجتماعی و ورزشی شورای اسلامی شهر قزوین نیز در این رابطه گفت: با توجه به نیاز هنرمندان جهت نمایش آثارشان، وجود گالری هنری یا نگارخانه ها یکی از نیازهای اصلی منطقه است.  مهدیه السادات قافله باشی افزود: با توجه به اینکه نگارخانه مهر حوزه هنری تنها نگارخانه شهر قزوین بود، نگارخانه بانو سازمان فرهنگی، اجتماعی و ورزشی شهرداری نیز پس از یک وقفه طولانی مورد بهره برداری قرار گرفته است.وی تاکید کرد: این نگارخانه به طور قطع مکان مورد دلخواه هنرمندان نخواهد بود اما با بضاعت موجود بهترین کاری بود که سازمان فرهنگی شهرداری قزوین می توانست در راستای حمایت هر چند اندک از هنرمندان، آن را به انجام برساند.قافله باشی اضافه کرد: امیدواریم مسئولان متولی در حوزه فرهنگ نسبت به ساخت نگارخانه یا گالری های تخصصی در قزوین اهتمام ویژه ای داشته باشند و کمسیون فرهنگی، هنری و اجتماعی شورای شهر نیز تلاش دارد تا در طراحی خانه های فرهنگ و فرهنگسراها، ساخت نگارخانه را در خصوص رفع دغدغه های هنرمندان لحاظ کند. نمایشگاه نگارگری نگاره های عاشورایی تا 15 مهرماه جاری در نگارخانه بانو حضرت زهرا (س) سازمان فرهنگی، اجتماعی و ورزشی شهرداری قزوین از ساعت 10 تا 13 و 16 تا 20 به روی علاقه مندان دایر خواهد بود.8054            "}