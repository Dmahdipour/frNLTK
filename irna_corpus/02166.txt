{"onTitr":"","titr":" دادستان  اصفهان معرفی شد","describe":" اصفهان - ایرنا - علی اصفهانی روز چهارشنبه به عنوان دادستان عمومی و انقلاب اصفهان معرفی شد.", "text":"به گزارش ایرنا، در این مراسم که در دادگستری کل استان اصفهان برگزار شد از حسن رحیمی دادستان عمومی و انقلاب سابق اصفهان قدردانی شد.رئیس کل دادگستری استان اصفهان در مراسم تکریم و معارفه دادستان عمومی و انقلاب اصفهان گفت: دستگاه قضایی، مظلوم ترین دستگاه به لحاظ کمبودهای بسیار در نظام جمهوری اسلامی است.احمد خسروی وفا افزود: هم اکنون از مجموع چهار هزار و 800 کارمند در دستگاه اداری تنها یکهزار و 600 نفر مشغول به کار هستند و 35 درصد پست های اداری و 50 درصد پست های قضایی دادگستری کل استان خالی است.وی با اشاره به روحیه جهادی کارمندان دستگاه قضایی استان گفت: با وجود کمبود نیروی انسانی در نظام اداری و قضایی و همچنین کمبود امکانات، دستگاه قضایی استان چهار سال متوالی رتبه اول بهره وری در کشور را کسب کرده است.رئیس کل دادگستری استان اصفهان افزود: ماهانه 300 پرونده با تلاش همکاران قضایی در استان رسیدگی می شود.وی خاطرنشان کرد: در چند ساله اخیر با رسیدگی شبانه روزی همکاران قضایی در استان آمار  پرونده های مسن استان از حدود 15 هزار پرونده به 2 هزار پرونده رسیده است.خسروی وفا با برشمردن ویژگی ها و وظایف دستگاه قضایی که  اجرای عدالت، قانون گرایی، رسیدگی به تظلمات، فساد ستیزی و ظلم ستیزی است گفت: امروز به برکت این همت در دستگاه قضایی و همچنین همکاری نیروهای اطلاعاتی، امنیتی، نیروی انتظامی، سپاه و بسیج، امنیت در استان اصفهان حرف اول را می زند.حسن رحیمی دادستان سابق عمومی و انقلاب اصفهان با 32 سال خدمت در دستگاه قضایی به مقام بازنشستگی نائل شد.6994/ 6022            "}