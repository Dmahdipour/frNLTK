{"onTitr":" معاون هماهنگی عمرانی استانداری :    ","titr":" بانک اطلاعات تخلف مربوط به کمیسیون  100 در یزد تهیه شود","describe":" یزد - ایرنا - معاون هماهنگی امور عمرانی استانداری یزد گفت: تهیه بانک اطلاعات از تخلفات شناسایی شده در کمیسیون ماده 100 و تحلیل آن می تواند به شناخت بیشتر از موارد تخلف و انتخاب راهکار مناسب کمک کند.", "text":"به گزارش روز یکشنبه اداره کل روابط عمومی استانداری یزد، محسن صادقیان در نشست هم‌اندیشی نمایندگان وزارت کشور در کمیسیون ماده 100 قانون شهرداری‌های استان با اشاره به صلاحیت ذاتی کمیسیون در رسیدگی به انواع تخلف ساختمانی افزود: تهیه دستورالعمل برای ایجاد وحدت رویه در احکام ضروری است. وی افزود: این اولین جلسه در راستای بررسی تخلف ساختمانی در استان است و در نظر است از تجربه و نقطه نظر کارشناسان مرتبط استفاده شود.معاون استاندار یزد تصریح کرد: تخلف‌های ساختمانی را می‌توان به بدون مجوز، فنی و مهندسی دسته‌بندی کرد که برخورد مناسب با هر نوع تخلف، میزان تخلف، اهمیت و تعیین خطوط قرمز نیاز به بررسی دارد.صادقیان با بیان اینکه برای بررسی و رسیدگی به تخلفات ساختمانی باید طرف مقابل اختلاف که مردم هستند را در نظر گرفت، تأکید کرد: مردم ،اطلاع و آگاهی از خیلی از مباحث فنی مهندسان و نیز ضوابط و قوانین شهرسازی و طرح تفضیلی ندارند، برای ایجاد انگیزه همکاری در آنها باید از سیستم تشویق به جای تنبیه استفاده شود.وی ادامه داد: تخفیف در عوارض و تعرفه‌ها با رعایت مباحث کاهش مصرف برق و آب از سوی مردم به کاهش تخلف کمک خواهد کرد.این مسئول با اشاره به مشکلات مربوط به عدم رعایت ضوابط، یکی از این مشکلات را مربوط به سند مالکیت زمین دانست و گفت: یکی از مشکلات مربوط به سند املاک است که در این موضوع مغایرت اساسی بین ماده 147 ثبت املاک و صدور پروانه شهرداری است و باید برای آن راهکاری اندیشیده شود.معاون استانداری یزد به بیان بخشی از دلایل تخلف ساختمانی از جمله مباحث تعرفه نظام مهندسی، بروکراسی اداری در نظام مهندسی و شهرداری، عدم بازدارندگی جریمه کمیسیون ماده 100 و مبلغ بیمه ساختمان پرداخت .وی به تهیه دستورالعمل ارزش معاملاتی توسط شهرداری و تهیه نرم افزار کنترل و نظارت بر ساختمان‌ها توسط راه و شهرسازی اشاره کرد و یادآور شد: این حرکت‌ها گام‌های بسیار خوب و مثبتی در کاهش تخلفات است و در آینده به مردم در این زمینه بیشتر اطلاع‌رسانی خواهد شد.در کمیسیون ماده 100 مواردی همچون ساخت بنا بدون مجوز یا ساخت بنا خارج از پروانه یا مازاد بر آن ، نساختن پارکینگ یا غیرقابل استفاده بودن پارکینگ ، تجاوز به معابر شهر ، استحکام نداشتن بنا یا عدم رعایت ضوابط فنی، بهداشتی و شهرسازی در ساخت بنا و تغییر کاربری غیرمجاز رسیدگی می شود.عضو شورای شهر یزد در بهمن سال گذشته در نشست علنی شورا با اشاره به تخلفات زیاد ساختمانی در یزد گفته بود که هیچ تغییر محسوسی در عملکرد کمیسیون ماده 100 در رسیدگی به تخلفات و کاهش آن احساس نمی شود.حمیدرضا قمی با بیان اینکه میزان تخلفات ساختمانی در شهر یزد افزون بر 80 درصد است گفت: باید موارد تخلفات کاهش یابد.1968/ 2047            "}