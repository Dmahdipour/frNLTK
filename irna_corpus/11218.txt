{"onTitr":"","titr":" 21 فضای آموزشی مشارکتی ایلام افتتاح شد","describe":" ایلام - ایرنا - به مناسبت آغاز سال تحصیلی جدید و همزمان با افتتاح یک هزار و 700 طرح آموزشی مهر 97 در کشور، 21 فضای آموزشی مشارکتی نیز در ایلام افتتاح شد.", "text":"به گزارش ایرنا، آیین نمادین افتتاح این مدارس ظهر امروز سه شنبه با حضور فرماندار ایلام و جمعی از مسوولان محلی در روستای لاشکن شهر چوار برگزار شد.مدیر کل نوسازی، توسعه و تجهیز مدارس ایلام در این آیین گفت: آیین نمادین طرح های مهر امسال از طریق ویدیو کنفرانس و با حضور دکتر جهانگیری معاون اول رئیس جمهور افتتاح که سهم ایلام از این طرح ها 21 واحد است.محمدرضا حیدری افزود: این واحدهای آموزشی در مجموع 84 کلاس درس با 9 هزار و 338 متر مربع مساحت دارند که برای ساخت آنها 120 میلیارد ریال اعتبار هزینه شده است.وی با بیان اینکه منابع این هزینه اعتبارهای دولت اعم از استانی و ملی، بنیاد برکت و افرادخیر بوده اند، یادآور شد: 50 درصد این مبلغ از محل مشارکت های مردمی تامین شده است.مدیر کل نوسازی، توسعه و تجهیز مدارس ایلام همچنین در خصوص دبستان دو کلاسه این روستا گفت: این دبستان با عنوان شهدای بانک ملی نام گرفته و برای ساخت آن دو میلیارد ریال از سوی بانک ملی اهدا شده است.به گفته وی، از مجموع یک هزار و 300 واحد آموزشی استان بیش از 200 فضا با مشارکت افراد خیر و بنیاد برکت احداث شده است.در پایان این آیین از جمعی از افراد خیر مدرسه ساز از جمله مدیر عامل بانک ملی ایلام تقدیر شد.94 هزار دانش آموز در استان ایلام اول مهرماه جاری سال تحصیلی جدید خود را در مقاطع مختلف آغاز کرده اند.7171/6034            "}