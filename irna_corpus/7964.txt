{"onTitr":" امام جمعه موقت ورامین:    ","titr":" مردم توقع برخورد جدی با مفسدان اقتصادی را دارند","describe":" تهران- ایرنا- امام جمعه موقت ورامین با اشاره به ضرورت تلاش همه مسولان برای رفع مشکلات معیشتی مردم گفت: ملت ما توقع برخورد جدی با مفسدان اقتصادی و به نتیجه رسیدن محاکمه آنان را دارند.", "text":"به گزارش ایرنا، حجت الاسلام سید محسن محمودی در خطبه های این هفته نماز جمعه ورامین با تبریک فرارسیدن هفته نیروی انتظامی اظهار داشت: پلیس در حفظ امنیت به ویژه حوزه های اجتماعی به خوبی وارد شده و از امنیت کشور به خوبی دفاع می کند.وی افزود: پلیس در مبارزه با برخی از معضلات اقتصادی ، اجتماعی و دستگیری برخی از اشرار به خوبی عمل کرده، ولی مردم توقع دارند که برخورد عبرت آمیز دستگاه قضایی را با سرعت شاهد باشند تا نسبت به این دستگیری ها دلگرم تر شوند.امام  جمعه موقت ورامین اعتماد مردم را مهمترین سرمایه پلیس دانست و اظهار داشت: پلیس بدون حضور مردم به تنهایی قادر نیست تا با جرائم مقابله کند، به ویژه که امروز دشمن در حوزه های مختلف وارد میدان شده و خانواده و جامعه را با تهدیدات مختلف مواجه کرده است.وی تأکید کرد: دشمنان نظام امروز به این نتیجه رسیده اند که تنها راه مقابله با انقلاب، حرکت به سمت جنگ نرم است که برای پیروزی در این میدان باید هوشیارتر از گذشته باشیم.وی با اشاره به لزوم حضور جدی پلیس در حوزه فضای مجازی نیز گفت: امروز برخی از رسانه ها با امکانات نظام بر ضد ارزش های انقلاب اسلامی حرف می زنند باید بررسی کرد که این افراد از کجا هدایت و حمایت می شوند و دلارهای سعودی کجا هزینه می شود.حجت الاسلام محمودی تصریح کرد: در هیچ جای دنیا فضای رسانه ای کشور به راحتی در اختیار بیگانگان قرار نمی گیرد که ما چنین کرده ایم، امروزه بیشترین حملات به اعتقادات دینی را از این ناحیه شاهد هستیم. وی در بخش دیگری از خطبه های نماز جمعه ورامین با اشاره به حمله تروریستی اهواز گفت: پاسخ موشکی ایران به جنایت تروریست ها در اهواز غرور آفرین بود و دل مردم را شاد کرد.امام جمعه ورامین گفت: صلابت ایران اسلامی چند روز پس از جنایت اهواز با شلیک موشک های سپاه به محل استقرار مزدورها اقتدار ایران را نشان داد.تهرام/7254/6003            "}