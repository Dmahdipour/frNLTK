{"onTitr":"","titr":" صعود مقتدرانه تیم گلبال مردان به فینال بازی های پاراآسیایی","describe":" جاکارتا - ایرنا - گلبالیست های ایران در مرحله نیمه نهایی بازی های پاراآسیایی 2018 جاکارتا با غلبه بر کره جنوبی به فینال راه یافتند.", "text":"به گزارش خبرنگار اعزامی ایرنا، مسابقه نیمه نهایی گلبال مردان ایران و کره جنوبی امروز (پنجشنبه) در حالی برگزار شد، که گلبالیست های کشور با نتیجه 10 بر 8  از سد حریف خود گذشتند و به مرحله پایانی این رقابتها صعود کردند.ملی پوشان کشورمان فردا در مسابقه نهایی به مصاف چین خواهند رفت.*سلیمانی: 10 سال برای کسب مدال زحمت کشیده بودم«بهرام سلیمانی» ملی پوش دوچرخه سواری کشورمان که همراه با تیم اسپرینت بعد از اندونزی در جایگاه چهارم این مسابقات قرار گرفت، گفت: حس خیلی بدی دارم چون 10 سال برای امروز زحمت کشیده بودم. 10 سال رکاب زده بودم تا امروز یک مدال آسیایی بگیرم اما آرزوهایم محقق نشد.وی افزود: تخصص من در این رشته بود و با یک پا مقابل تیم مقابل که همه 2 پا داشتند قرار گرفتم و همه تلاشم را کردم. در دور پیشتازی خودم هم توانستم تیم حریف را جا بگذارم اما در دورهای بعدی از تیم اندونزی عقب افتادیم.ملی پوش کشورمان گفت: رقابت ما با دیگر تیم ها برابر نبود. از نظر تجهیزات بسیار کمتر از حریفان بودیم ومثل این بود که با تیروکمان سنگی به جنگ تانک و توپ برویم. سلیمانی در ادامه بیان داشت: حالا چاره ای ندارم جز این که فردا و پس فردا تلاشم را برای کسب یک مدال آسیایی دو چندان کنم.*نعیم آبادی: از عملکرد تیم راضی هستمنعیم آبادی سرمربی تیم ملی گلبال بانوان ایران با ابراز رضایت از عملکرد تیمش در برابر حریف چینی اظهار داشت: با توجه به اینکه سه ماه است تمرینات را آغاز کرده ایم وگلبالیستهای چینی 24 ماه در اردو بودند، فکر می کنم تیم ما عملکرد خوبی در برابر چینی ها داشتند.او در ادامه با بیان اینکه بانوان گلبالیست چینی از بهترین های این رشته هستند توضیح داد: تیم حریف به تازگی از اردوهای آماده سازی سوئد آمده و قدرت بدنی بسیار بالایی دارند، ضمن اینکه رنک دوم جهان را هم در اختیار دارند، اما اطمینان دارم در صورت فرصت سازی و حضور بیشتر در رویدادها و اردوها، دختران ما خواهند توانست این فاصله را پشت سر بگذارند.سرمربی تیم ملی گلبال بانوان اضافه کرد: از زمان برعهده گرفتن مسئولیت هدایت این تیم، تلاش کردم تا از علم روز و تجربه همزمان به درستی بهره بگیرم و شاید همین مساله باعث شده که در این زمان کوتاه بتوانیم در برابر قدرتمندترین گلبالیستهای آسیا و جهان به این مرحله برسیم.او اضافه کرد: این آرامش و اعتماد به نفسی که بچه ها دارند اگر با حضور در اردوهای بیشتر همراه می شد امروز نتایج بهتری کسب می کردیم.نعیم ابادی تاکید کرد با این وجود من از تیمم راضی هستم و به آنها افتخار می کنم چون نهایت تلاش خود را کردند و با روحیه  تا این مرحله پیش آمدند.او از امکانات و شرایطی که در اختیار بانوان برای آماده سازی گذاشته شده بود ابراز رضایت کرد و تنها خواسته تیمش را حضور در اردوهای داخلی و خارجی عنوان کرد.سرمربی تیم ملی گلبال بانوان در بخش دیگری از سخنانش به پتانسیل های ورزشی در این رشته اشاره کرد و اظهار داشت: در تیم جوانان چندین ورزشکار خوب داریم که در آینده با دعوت از آنها خواهیم توانست تغییرات خوبی را ایجاد کنیم.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابت ها شرکت کرده است.ورزشی**2052**2024            "}