{"onTitr":"","titr":" 6 میلیارد ریال لوازم یدکی احتکار شده در میناب کشف شد","describe":" بندرعباس- ایرنا- جانشین فرمانده انتظامی هرمزگان گفت: با تلاش و هوشیاری ماموران انتظامی در میناب یک انبار بزرگ احتکار لوازم یدکی به ارزش بیش از 6 میلیارد و 700 میلیون ریال کشف شد.", "text":"به گزارش ایرنا، سرهنگ عباسعلی بهدانی فر عصر پنجشنبه در جمع خبرنگاران اظهار داشت: مجموع کالاهای کشف شده از این انبار بیش از 2 هزار و 710 قطعه لوازم یدکی پرمصرف خودرو است.جانشین فرمانده انتظامی هرمزگان خاطرنشان کرد: با دستور مقام قضایی و با توجه به کمبود شدید این قطعات و نیاز بازار ، تمام اقلام کشف شده در سطح بازار توزیع شد.سرهنگ بهدانی فر تاکید کرد: برخورد با قاچاقچیان کالا و احتکارگران در دستور کار نیروی انتظامی استان هرمزگان قرار دارد و برابر قانون با آنان برخورد می شود.نیمه نخست امسال 13 انبار بزرگ احتکار کالا در اقصی نقاط هرمزگان کشف و پلمپ شده است.شهرستان میناب در 90 کیلومتری شرق بندرعباس مرکز استان هرمزگان واقع شده است.7198/6048            "}