{"onTitr":"","titr":" قنات بلده فردوس ظرفیت بزرگ گردشگری است","describe":" بیرجند - ایرنا - مدیرکل دفتر امور شهری و شوراهای استانداری خراسان ‌جنوبی گفت: در سطح کشور 29 مکان به ثبت جهانی رسیده که یکی از آنها قنات بلده فردوس است و ظرفیت بسیار بزرگ و مهم به شمار می رود.", "text":"به گزارش ایرنا حمید حلاج مقدم روز یکشنبه در نشست اولین مجمع شهرداران ادوار شهرستان فردوس اظهار داشت: باید از زیرساخت های موجود برای تقویت صنعت گردشگری فردوس استفاده کنیم.وی افزود: فردوس ظرفیت های زیادی از جمله آبگرم معدنی، قنات بلده، شهر تاریخی تون و محصول استراتژیک‌ انار را دارد که باید این داشته ها را کنار هم بگذاریم تا آینده روشنی برای فردوس رقم بخورد. مدیرکل دفتر امور شهری و شوراهای استانداری خراسان ‌جنوبی یادآور شد: زیرساخت های لازم در منطقه گردشگری باغستان و قنات بلده فراهم‌ است و تسهیلات لازم‌ نیز به سرمایه گذاران‌ پرداخت می شود بنابراین توسعه گردشگری همت مردم منطقه را می طلبد.مدیرعامل سازمان همیاری شهرداری های خراسان جنوبی هم گفت: شهرستان فردوس از ظرفیت های بسیار بالایی برخوردار است که باید این‌ ظرفیت ها را دریابیم و در این راستا، کارکرد شهرداری هم‌ هدفمند خواهد شد.مهدی اخلاقی پور افزود: یکی از مهم‌ترین کارکردهایی که می توان‌ برای فردوس تعریف کرد، ایجاد بازار یا برند بین المللی سنگ های قیمتی است.وی تصریح کرد: هر اندازه ماندگاری مسافران در منطقه افزایش یابد تاثیرات بیشتری به جای می گذارد بنابراین کارکرد گردشگری، کارکرد انار و کارکرد سنگ تراشی از جمله ظرفیت های شاخص شهرستان فردوس است که باید مورد توجه قرار گیرد.شهردار فردوس نیز گفت: با توجه به تغییرات مداومی که در شهرهای مختلف انجام‌ می شود، می طلبد که ما نیز شهری خلاق و پویا داشته باشیم.علی کاظمی افزود: فردوس در سطح منطقه ای جزو شهرهای سرآمد است که در جایگاه چهارم‌ جمعیتی استان قرار دارد و به سبب قابلیت های فرهنگی و هنری می تواند شهری با ظرفیت گردشگری و مقصد برگزاری جشنواره های منطقه ای و استانی باشد.وی در ارتباط با تهیه طرح راهبردی شهرداری ها تصریح کرد: درخواست ما این است که این‌طرح به عنوان یک برنامه عملیاتی جامع برای شهرستان در نظر گرفته شود.شهردار فردوس با اشاره به اینکه در سال جاری تحقق بودجه شهرداری در حالت خوش بینانه 50 درصد محقق خواهد شد گفت: کاهش توان شهرداری ایجاب می کند که به سمت و سوی تهیه طرح مطالعاتی پیش برویم و از انجام‌ اقدامات سلیقه ای پرهیز کنیم. وی ساماندهی ورودی های شهر، مناسب سازی معابر، ارتقای محیط شهری، فضاسازی بازار، پیاده روسازی‌، تامین پارکینگ در مناطق پرتراکم شهر، ارتقای پارک‌ بانوان، تهیه بسته مشارکتی شهرداری، تهیه طرح جامع گردشگری، مرمت بافت تاریخی محله سردشت و اجرای برنامه ها و جشنواره های فرهنگی و هنری را از اولویت ها و برنامه های در دست اقدام‌ شهرداری فردوس عنوان کرد.معاون عمرانی و برنامه ریزی فرماندار فردوس نیز تنها راه برندسازی این شهرستان را گردشگری عنوان کرد و گفت: با همه تلاش هایی که در حوزه صنعت انجام شده اما به دلیل مشکلات آب، برق و زیرساخت ها چندان موفق نبوده ایم و برای توسعه شهرستان باید به سراغ تقویت گردشگری برویم.مرتضی رئیسی، افزایش جمعیت و نیز استفاده از مصالح موجود در فردوس برای ساخت و ساز و احداث بناهای سنتی را از دیگر راهکارهای توسعه و معرفی بیشتر شهرستان اعلام کرد.9865*3028            "}