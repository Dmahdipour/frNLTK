{"onTitr":"","titr":" یک ساختمان قدیمی در قرچک فروریخت","describe":" تهران-ایرنا-شهردار قرچک از وقوع حادثه ریزش یک ساختمان قدیمی در حال تخریب در این شهرستان خبر داد.", "text":"محسن خرم شریف روز شنبه در گفت وگو با خبرنگار ایرنا گفت : حادثه ریزش یک ساختمان قدیمی در خیابان اصلی شهر، جنب دارالشفاء قرچک در حالی رخ داد که از چند روز قبل مالک اقدام به تخریب آن کرده بود.وی اظهار داشت : عوامل شهرداری طی روزهای گذشته علاوه بر اخطار کتبی ، بارها به صورت حضوری در محل حاضر شده و نسبت به تخریب غیر اصولی این ساختمان را تذکر داده بودند.وی گفت: مالک برای تخریب این ساختمان از شهرداری مجوز گرفته است.شریف تأکید کرد: با توجه به اخطارهای کتبی و تذکرات ارائه شده ، با کسانی که به دلیل سهل انگاری موجب بروز این حادثه شده اند برخورد می شود.شهردار قرچک افزود: این حادثه هیچ گونه تلفات انسانی در پی نداشت.قرچک با 270 هزار نفر جمعیت در 30 کیلومتری جنوب شرق تهران واقع شده است.تهرام/7254 / 1539            "}