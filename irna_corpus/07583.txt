{"onTitr":"","titr":" نمایشگاه کشاورزی گرگان پایان یافت","describe":" گرگان - ایرنا - چهاردهمین نمایشگاه کشاورزی، ادوات، تجهیزات، آبیاری و صنابع وابسته در گرگان با حضور 67 شرکت داخلی و نمایندگی های انحصاری از سه کشور، پس از چهار روز فعالیت، جمعه شب به کار خود پایان داد.", "text":"به گزارش ایرنا، در این نمایشگاه که در محل نمایشگاه های بین المللی گلستان واقع در کیلومتر 5 جاده گرگان - آق قلا برپا شده بود، شرکت های فعال در حوزه کشاورزی از 14 استان کشور شامل خراسان، گلستان، مازندران، اراک، تهران، زنجان، قزوین، آذربایجان شرقی و غربی، کردستان، فارس، همدان، اصفهان و خوزستان و نمایندگی های انحصاری از کشورهای ترکیه، ایتالیا و فرانسه حضور داشتند.به گفته مدیرعامل شرکت نمایشگاه های بین المللی گلستان، این شرکت ها فعالیت و تولیدات خود را از جمله ادوات و ماشین های کشاورزی، باغبانی و خاک ورزی، ترانسفورماتور برق، تصفیه آب و تجهیزات آبیاری، لوله های یو پی وی سی و پلی اتیلن، طراحی نسل جدید شیرهای پلیمری، انواع دستگاه های فیلتراسیون اتومات و نیمه اتومات آبیاری قطره ای، مخازن آب و سمپاش، ماشین آلات صنعتی، انواع دستگاه بوجاری غلات وحبوبات ،انواع بالابر، انواع تراکتور، دستگاه روغن کش، تصفیه آب و ایجاد استخر و ذخیره آب به نمایش گذاشته بودند.مهرداد یزدی افزود: در حاشیه برپایی این نمایشگاه با مشارکت سازمان جهادکشاورزی و سازمان نظام مهندسی کشاورزی استان گلستان، کارگاه های آموزشی در حوزه کشاورزی با بهره گیری از متخصصان و استادان دانشگاهی برگزار شد. طبق گزارش اخیر سازمان جهادکشاورزی گلستان مقدار تولیدات زراعی، باغی، دامی و شیلات استان سالانه چهار میلیون و 500 هزار تن محصول به ارزش بیش از 70 هزار میلیارد ریال است. مطابق آمار استخراجی خبرنگار ایرنا به نقل از دستگاه های ذیربط، استان گلستان با وسعت افزون بر 20 هزار کیلومتر مربع علاوه بر 650 هزار هکتار زمین کشاورزی، ظرفیت هایی همچون 30 هزار هکتار باغ، 452 هزار و 185 هکتار عرصه جنگلی، 862 هزار و 825 هکتار مرتع، 120 کیلومتر اراضی ساحلی، بیش از سه میلیون واحد دامی و برخوردار از حدود 900 واحد مرغداری و 253 واحد صنایع تبدیلی با ظرفیت اسمی فرآوری دو میلیون و 500 هزار تن محصول کشاورزی است.افتصاد اصلی استان گلستان با یک میلیون و 869 هزار نفر جمعیت برپایه کشاورزی و دامپروری است.6204/1860            "}