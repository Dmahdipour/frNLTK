{"onTitr":"","titr":" معلمان زنجانی بیش از 8 هزار نفر ساعت آموزش دیدند","describe":" زنجان - ایرنا - مدیرکل آموزش و پرورش استان زنجان گفت: طی سال تحصیلی گذشته تا انتهای شهریور امسال، معلمان زنجانی بیش از 8 هزار نفر ساعت آموزش دیدند.", "text":"به گزارش ایرنا، مریم رشتچی روز شنبه در جلسه شورای آموزش و پرورش استان زنجان افزود: آموزش نیروها، در بهره مندی بیشتر معلم از فناوری ها و روش های آموزشی جدید، موثر است.وی گفت: امسال 194 هزار دانش آموز در بیش از 2هزار و 400 مدرسه استان ثبت نام کرده اند که نسبت به سال گذشته 10هزار نفر افزایش داشته است.رشتچی تاکید کرد: تابستان امسال بیش از 76 هزار دانش آموز در برنامه های اوقات فراغت این دستگاه شرکت و در مدارس و کانون های فرهنگی حضور داشتند.وی به فعالیت های ستاد اسکان استان اشاره کرده و گفت: در دهه اول محرم امسال حدود یکهزار و 400 نفر و طی تابستان گذشته نیز بیش از 16 هزار خانواده در مدارس اسکان داده شدند.رشتچی تصریح کرد: امسال حدود 700 معلم بازنشسته داریم و در همین حدود نیروی جدید استخدام و جذب آموزش و پرورش شدند.مدیر کل آموزش و پرورش استان زنجان اظهار داشت: مسئولیت پاسخگویی این دستگاه به جامعه هدف بیشتر از دیگر دستگاه های اجرایی است، همچنین گستردگی فعالیت ها و ارتباط مستقیم با 194 هزار دانش آموز، والدین آنها و معلمان این پاسخگویی را افزایش داده است.3216/6085            "}