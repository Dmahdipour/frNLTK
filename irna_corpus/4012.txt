{"onTitr":"","titr":" رسانه های یمن: امارات منابع شیلاتی یمن را سرقت می کند","describe":" تهران - ایرنا - رسانه های یمن  اعلام کردند که امارات منابع آبزی یمن را غارت و با کشتی های بزرگ و نظامی به آن کشور منتقل می کند.", "text":"به گزارش بامداد سه شنبه ایرنا، این رسانه ها به نقل از کمپین تحریم  امارات افزودند: کشتی های ماهیگیری بزرگ به طور روزانه، ماهیان صید شده از آب های یمن را به امارات منتقل می کنند و برای فرماندهان نظامی این کشور به فروش می رسانند.فرماندهان نظامی امارات پیش ازاین نیز به سرقت آثار باستانی و پرندگان نادر یمن و انتقال آن به ابوظبی اقدام کرده بودند.اعضای این کمپین بین المللی از سازمان ملل متحد، اتحادیه اروپا، نهادهای حقوق بشری و جامعه جهانی خواستند برای توقف نقض حقوق بشر توسط امارات اقدام و مسئولان این کشور را به احترام به حقوق بشر وادار کنند.براساس آمار دفتر منابع شیلاتی استان تعز، بیش از 50 هزار نفر از 81 هزار نفر ساکنان بخش های المخا و ذباب با صید آبزیان روزگار می گذرانند.کشتی های نظامی ائتلاف متجاوزان از دیگر  عوامل محرومیت ماهیگیران یمنی از فعالیت آزادانه در دریا به شمار می رود.عربستان از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشاند. تجاوز عربستان به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است. شبک**6116 ** 1908            "}