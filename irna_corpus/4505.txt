{"onTitr":"","titr":" بلومبرگ:ترامپ ترفند نفتا را در برابر ایران به کار می گیرد","describe":" تهران – ایرنا – تارنمای شبکه خبری بلومبرگ نوشت که دونالد ترامپ رئیس جمهوری آمریکا با استفاده از ترفند نفتا یعنی حمله به توافق کنونی، آغاز بحران و سپس با شکل گیری و پیشبرد مذاکرات تغییری جزئی در آنها ایجاد می کند.", "text":"به گزارش روز دوشنبه ایرنا، این تارنما افزود: این هفته ترامپ رئیس جمهوری آمریکا توافق تجاری جدید با مکزیک و کانادا را به عنوان یک توافق مهم برای سه کشور اعلام کرد. شاید این طور به نظر اید اما این توافق مشابه با معاهده تجارت آزاد آمریکای شمالی بود که با آن تعویض شد.بلومبرگ تاکید کرد: این رویکرد به نظر بسیار شبیه به سیاست وی در رابطه با کره شمالی است که با تهدید و محکومیت آغاز و سپس طوری اقدام می کند تا به پیشروی آرام دست پیدا کند.  بلومبرگ با اشاره به اینکه آیا این الگو می تواند در مورد ایران موثر واقع شود؟، نوشت: شیوه مذاکره ترامپ اکنون مشابه است. او با حمله به توافق های کنونی و ایجاد یک بحران جدید آغاز کرده، مذاکرات را پیش می برد و تغییری جزئی در توافق ایجاد می کند. توافق جدید بسیار مشابه توافق قدیمی به نظر می آید اما تغییر شکل پیدا می کند و ترامپ القا می کند که کشور را از اشتباهات همتایان سابق خود نجات داده است. تهدید و تغییر شکل در مذاکره زیبا نیست اما بدین معنی هم نیست که موثر واقع نشود.به نوشته این شبکه خبری، تغییر شکل در روابط با ایران شاید دشوارتر باشد. کره شمالی اشتیاق برای دیدار در سطح رهبران دو کشور با آمریکا را داشت. اما در مقایسه دولتمردان ایران خطر سیاسی قابل ملاحظه ای را برای ملاقات علنی با ترامپ احساس می کنند. بلومبرگ در مورد تغییر در نفتا نیز می نویسد: تعویض نفتا شامل تغییرات قابل توجهی با توافق 24 ساله سابق خود می شود. اما بسیاری تغییرات مهم آن از پیمان تجاری اقیانوس آرام برگرفته شده که توسط باراک اوباما رئیس جمهوری پیشین آمریکا به توافق رسیده بود و ترامپ به محض رسیدن به ریاست جمهوری آن را از بین برد.اروپام**3234**2040            "}