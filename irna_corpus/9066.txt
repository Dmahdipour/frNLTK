{"onTitr":"","titr":" 51 پروانه استاندارد در آذربایجان غربی ابطال یا تعلیق شد","describe":" ارومیه- ایرنا- مدیرکل استاندارد آذربایجان غربی گفت: در نیمه نخست سال جاری با هدف ارتقای کیفی محصولات تولیدی 51 فقره پروانه استاندارد در استان ابطال یا تعلیق شد.", "text":"منصور جلایر روز پنجشنبه در گفت و گو با خبرنگار ایرنا با اشاره به اینکه کنترل کیفی محصولات تولیدی استان در سال حمایت از کالای ایرانی با جدیت بیشتر دنبال می شود، افزود: 17 پروانه از این تعداد باطل شد و 34 پروانه نیز به حالت تعلیق درآمد.وی اضافه کرد: در صورت ابطال پروانه علامت استاندارد مراحل دریافت پروانه باید دوباره از سر گرفته شود ولی در صورت تعلیق، واحد تولیدی یا خدماتی می تواند با حل مشکل کیفی و بدون طی مراحل صاحب پروانه استاندارد شود.وی بیان کرد: علاوه بر آن در نیمه نخست سال جاری 65 پروانه کاربرد علامت استاندارد در آذربایجان غربی صادر شد.مدیرکل استاندارد آذربایجان غربی گفت: در این مدت همچنین 85 پروانه کاربرد علامت استاندارد در این استان تمدید شد.به گزارش ایرنا یکهزار و 178 پروانه معتبر کاربرد علامت استاندارد در آذربایجان غربی وجود دارد که یکهزار و 62 فقره از این تعداد پروانه اجباری و 114 فقره پروانه تشویقی است.8137/3072            "}