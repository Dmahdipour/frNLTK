به گزارش خبرنگار ایرنا ، جمال یوسفی روز جمعه در جلسه پرداخت خسارت به زلزله زدگان در فرمانداری جوانرود افزود: از این مبلغ 2 میلیارد تومان خسارت به زلزله زدگان شهرستان های جوانرود و روانسر پرداخت شده است.وی ، خواستار نهادینه شدن فرهنگ بیمه در جامعه شد و اظهار داشت: در صورت  گسترش بیمه بسیاری از مشکلات جامعه حل می شود.مدیرکل بیمه ایران استان کرمانشاه تاکید کرد: فرهنگ بیمه ای در جامعه ما باید بیش از پیش نهادینه شود.فرماندار جوانرود نیز با اشاره به زلزله 7.3 ریشتری 21 آبانماه سال 96 گفت : در این زلزله شاهد حضور و پیگیری های استاندار کرمانشاه برای جذب اعتبارات بازسازی ، زیرساخت ها و منازل مسکونی شهری و روستایی بودیم و دولت نیز به صورت تمام قد در این راستا ورود کرد.رستگار یوسفی افزود: دولت برای اولین بار در حجم بسیار بالایی برای مناطق زلزله زده تامین اعتبار کرد که بیش از پنج هزار و 300 میلیارد تومان در بخش های بلاعوض ، تسهیلات کم بهره ، مصالح ساختمانی و ... هزینه کرده است و اگر چنانچه فرهنگ بیمه در جامعه نهادینه شده بود بار کمتری به زلزله زدگان و دولت تحمیل می شد.وی با اشاره به شناسایی 36 نوع بلایای طبیعی اظهار داشت: باید در این راستا تدابیری اندیشیده شود و بیمه پشتوانه محکمی برای این مهم است.شهرستان جوانرود با بیش از 75 هزار نفر جمعیت در 86 کیلومتری شمال غرب کرمانشاه واقع شده است. زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.7453/8066
      
      