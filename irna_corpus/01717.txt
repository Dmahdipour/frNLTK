{"onTitr":"","titr":" برترین های جشنواره ملی مشاعره رضوی در بوشهر معرفی شدند","describe":" بوشهر-ایرنا-سیزدهمین دوره جشنواره ملی مشاعره رضوی روز چهارشنبه با معرفی برترین ها در بوشهر به کار خود پایان داد.", "text":"مدیرکل فرهنگ و ارشاد اسلامی استان بوشهر گفت وگو با ایرنا گفت: در جشنواره امسال 380 نفر نام نویسی کرده بودند که از این مجموع 57 نفر برگزیده به مرحله پایانی راه پیدا کرد.حمیده ماحوزی افزود: دراین دوره مشاعره کنندگانی از استان های تهران، اصفهان، همدان، کرمانشاه، لرستان، فارس، زنجان و بوشهر حضور داشتند.وی اظهارداشت: با نظر هیات داوران زینب کاظمی و  فاطمه جعفری از  شهرستان دیر استان بوشهر اول و دوم شدند و فاطمه چگینی رجبی نیز از تهران به عنوان سومی دست یافت.ماحوزی ادامه داد: همچنین راضیه باقرزاده(گناوه)، بهنام میرزایی(بوشهر)، زینب اکبری(کرمانشاه)، بهاره حسن پور( بوشهر) و نرجس بیلویی (شیراز) به ترتیب مقام های چهارم تا هشتم را به خود اختصاص دادند.وی یادآورشد:علاوه بر لوح سپاس، تندیس جشنواره و هدایای نقدی به نفرات اول تا هشتم اهدا و نفرات دوم هشت گروه مرحله نهایی جشنواره و 2 خانواده برتر مشاعره رضوی نیز تجلیل شدند.سیزدهمین جشنواره ملی مشاعره رضوی از سری برنامه های شانزدهمین جشنواره فرهنگی و هنری امام رضا (ع) است که امروز چهارشنبه 18مهر در مجتمع فرهنگی و هنری 9 دی شهر بوشهر برگزار شد.7212/6045            "}