{"onTitr":"","titr":" امسال 300 تن عسل در نقده تولید می شود","describe":" ارومیه- ایرنا- مدیر جهاد کشاورزی نقده گفت: با توجه به وجود مراتع و طبیعت غنی زنبورداران این شهرستان، امسال 300 تن عسل مرغوب تولید و روانه بازار می شود.", "text":"ناصر قره پاپاق روز چهارشنبه در گفت و گو با خبرنگار ایرنا با اشاره به اینکه 114 تولید کننده عسل در نقده فعال است، افزود: 21 هزار و 700 کندوی زنبور عسل مدرن و سنتی در این شهرستان وجود دارد.وی ادامه داد: از این تعداد کندو 19 هزار و 400 کلنی مدرن و 2 هزار و 300 کلنی سنتی است و بهره برداران فعال این بخش به صورت فصلی و دایمی به کار پرورش زنبور و تولید عسل می پردازند.مدیر جهاد کشاورزی نقده بیان کرد: وجود مراتع، مزارع آفتابگردان و تراکم بیشتر گل ها در طبیعت این شهرستان به برداشت با کیفیت ترین نوع عسل از زنبورستان های آن منجر شده است.قره پاپاق ادامه داد: زنبورداران این منطقه بر اساس شرایط آب و هوایی در برخی از فصل ها به مناطق کردستان و جنوب آذربایجان غربی کوچ می کنند تا عسل تولیدی با کیفیتی داشته باشند.به گزارش ایرنا شهرستان 125 هزار نفری نقده یکی از شهرهای جنوبی آذربایجان غربی بوده و در فاصله حدود 80 کیلومتری جنوب ‌شرق ارومیه واقع شده ‌و رتبه هشت استانی را در تولید عسل به خود اختصاص داده است؛ نقده با برخورداری از آب وهوای مساعد یکی از شهرستان های مستعد برای پرورش زنبورعسل است.9918/2093            "}