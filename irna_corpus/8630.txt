{"onTitr":"","titr":" استودیوی قرآنی آفاق با حضور وزیر ارشاد در قم افتتاح شد","describe":" قم - ایرنا - استودیوی قرآنی آفاق به عنوان پنجمین استودیوی ضبط برنامه های قرآنی کشور، روز پنجشنبه طی آیینی با حضور سید عباس صالحی وزیر فرهنگ و ارشاد اسلامی، در بنیاد بین المللی آفاق قم به بهره برداری رسید.", "text":"به گزارش ایرنا، دبیر شورای عالی توسعه فرهنگ قرآنی کشور در این آیین گفت: به منظور تولید آثار رسانه ای، ایجاد پنچ استودیوی قرآنی در شهرهای تهران، تبریز، مشهد، یزد و قم برنامه ریزی شده است که تاکنون چهار استودیو به بهره برداری رسیده است.حجت الاسلام والمسلمین حمید محمدی در ادامه با اشاره به فعالیت های بیناد آفاق در سطح ملی و بین المللی افزود: انتقال فرهنگ قرآن و عترت به سراسر کشور و ارتقا و ایجاد فرهنگ قرآنی با ابزار رسانه و فناوری های ارتباطات در سطح ملی و بین المللی از اهداف تاسیس این بنیاد است.مدیرعامل بنیاد بین المللی آفاق افزود: ساختمان این بنیاد دارای 6 استودیوی صوت و تصویر و جانمایی برای فعالیت 300 کاربر رسانه ای است، ضمن این که این بنیاد 164 اثر پیرامون قرآن تولید کرده و به 44 زبان به چاپ رسانده است.وی با بیان این که این بیناد بر اساس هدف و رسالت خود جهان را به 11 اقلیم ایدئولوژی تقسیم کرده است گفت: بر اساس ویژگی ها و شرایط فرهنگی، تاریخی و جغرافیایی کشورهای هر اقلیم برنامه هایی تعریف شده است.محمدی گفت: بر اساس اقیلم بندی صورت گرفته کشورهای جهان، یک میلیارد و 250 میلیون اثر و برنامه تعریف کرده و در دستور کار داریم که اجرای این برنامه ها نیاز به یک برنامه بلند مدت دارد.وی با بیان این که مردم آفریقا به برکت انقلاب اسلامی حقانیت مکتب اهل بیت(ع) را درک کرده و شاهد گرایش مردم این قاره به اسلام وشیعه هستیم گفت: هم اکنون در آفریقا بیش از 30 میلیون شیعه بومی وجود دارد.وزیر فرهنگ و ارشاد اسلامی، امروز در سفر یک روزه به قم علاوه بر امضای تفاهم نامه فرهنگی با استانداری این استان، با کارکنان اداره کل فرهنگ و ارشاد اسلامی قم نیز دیدار کرد. 7404/ 1175            "}