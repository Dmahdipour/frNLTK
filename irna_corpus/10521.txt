{"onTitr":" روسیه در واکنش به تهدید حمله پیشگیرانه از سوی واشنگتن؛    ","titr":" دیپلماسی آمریکا هزینه زیادی بابت اشتباهاتش خواهد داد","describe":" مسکو-ایرنا- سخنگوی وزارت خارجه روسیه در واکنش به سخنان سفیرآمریکا در سازمان پیمان آتلانتیک شمالی (ناتو) که تلویحا از حمله پیشگیرانه علیه روسیه سخن گفته است،اعلام کرد: دستگاه دیپلماسی آمریکا هزینه زیادی برای احیا و جبران پیامدهای اشتباهات خود خواهد داد.", "text":"به گزارش سه شنبه شب ایرنا، «کی بیلی هاچیسون» سفیر آمریکا در سازمان پیمان آتلانتیک شمالی (ناتو) امروز گفت که روسیه باید تولید پنهانی سیستم موشکی کروز را متوقف کند، در غیر اینصورت واشنگتن درصدد نابودی این سیستم قبل از عملیاتی شدن آن بر می آید.ماریا زاخارووا سخنگوی وزارت خارجه روسیه امشب به خبرنگاران گفت: برخی در سازمان پیمان آتلانتیک شمالی درجه مسئولیت خود و خطر اظهارات خصمانه خود علیه دیگر کشورها را درک نمی کنند؛ چنین بنظر می رسد که این افراد سطح مسئولیت خود را نمی فهمند. زاخارووا اظهارداشت: آیامردم آمریکا اطلاع دارند که دیپلمات های این کشور که حقوق شان از بودجه مردم تامین می شود، به اقدامات خصمانه و مخرب خود علیه ما ادامه می دهند.وی افزود: ویران کردن دستاوردها آسان است اما احیا و بهبود اوضاع قطعا دشوار خواهد بود، در این مساله (موشک های روسی) هم کارشناسان ما پاسخ مفصل به چنین اظهاراتی خواهند داد.   به گزارش ایرنا، هشدارسفیر آمریکا در ناتو به روسیه، اولین هشدارمستقیم واشنگتن در مورد حمله ای پیشگیرانه از زمانی است که یک مقام آمریکایی در سال 2017 اعلام کرد که این کشور در صورت پافشاری روسیه بر نقض پیمان موشک های میان برد هسته ای مصوب سال 1987، تولید سیستم خود را مورد توجه قرار خواهد داد.به موجب این پیمان، تولیدموشک های میان برد با قابلیت هدف قرار دادن اروپا یا آلاسکا ممنوع است ضمن اینکه آمریکا و روسیه پارسال، سی و امین سالگرد انعقاد این پیمان را در ژنو جشن گرفتند. هرچند که وزارت خارجه آمریکا در گزارشی اعلام کرد: روسیه تعهدات خود مبنی بر عدم مالکیت، تولید یا آزمایش موشک های کروز پرتاب شونده از زمین با برد 500 تا 5500 کیلومتر یا مالکیت و تولید پرتابگرهای این موشک ها را نقض کرده است. اتهام های وارده به روسیه از سوی آمریکا ممکن است روابط بین مسکو و غرب را که در سطح پایینی از زمان الحاق شبه جزیره کریمه اوکراین به روسیه در سال 2014 قرار دارد، تیره تر کند. کارزار هوایی روسیه در سوریه و اتهام های مطرح شده علیه مسکو مبنی بر مداخله در انتخابات ریاست جمهوری سال 2016 آمریکا نیز به تنش بین مسکو و غرب دامن زده است. درهمین حال،«جیم متیس» وزیردفاع آمریکا گفت که درجریان نشست دو روزه وزرای دفاع ناتو دربروکسل که از روز چهارشنبه آغاز می شود، با همتایان خود در مورد مساله روسیه بحث و تبادل نظر می کند. شبک**اروپام*391*1346*1708            "}