{"onTitr":"","titr":" 2 مدیر ارشد آذربایجان شرقی مشمول قانون بازنشستگی می شوند","describe":" تبریز - ایرنا - استاندار آذربایجان شرقی گفت: قانون ممنوعیت بکارگیری بازنشستگان در این استان مشمول 2 مدیر ارشد دستگاه دولتی می شود.", "text":"مجید خدابخش روز یکشنبه در گفت و گو با ایرنا با بیان اینکه این افراد در دستگاه های دولتی مشغول خدمت هستند، افزود: در بیشتر استان ها تعداد افراد بازنشسته که در دستگاه ها مشغول هستند، کم است، ولی در وزارتخانه ها این تعداد زیاد است.وی اظهار داشت: قانون ممنوعیت بکارگیری بازنشستگان ابلاغ شده و مراحل اجرایی آن در حال اجرا است.استاندار آذربایجان شرقی با بیان اینکه قانون محترم و لازم الاجرا است، یادآوری کرد: بازنشستگانی که در دستگاه های دولتی مشغول بکار هستند باید قبل از اتمام 2 ماه موعد مقرر قانونی از دستگاه های دولتی خداحافظی کنند. خدابخش با اعلام آمادگی خود برای خداحافظی از استانداری در صورت اعلام پاسخ استعلام وزارت کشور مبنی بر ممنوعیت ادامه کار وی ادامه داد: من سرباز نظام هستم و هم اکنون نیز با کمال آرامش و اطمینان به کار خود ادامه می دهم.وی گفت: منتظر پاسخ استعلام بازنشستگی‌ام از وزارت کشور هستم و قانون هر تصمیم بگیرد ‌تابع آن هستم.در راستای اجرای اصل 123 قانون اساسی جمهوری اسلامی ایران، «قانون اصلاح قانون ممنوعیت بکارگیری بازنشستگان» را رییس جمهوری برای اجرا به سازمان اداری و استخدامی کشور ابلاغ کرده است.8023/518            "}