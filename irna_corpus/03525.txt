{"onTitr":" به همت محقق واحد علوم و تحقیقات دانشگاه آزاد:    ","titr":" ماندگاری روغن خوراکی افزایش می یابد","describe":" تهران- ایرنا- دانشجوی واحد علوم و تحقیقات با بررسی استفاده از عصاره جو دوسر جوانه ‌زده در پایدارسازی روغن خوراکی حیوانی، موفق به افزایش ماندگاری این محصول غذایی شد.", "text":"به گزارش روز سه شنبه گروه دانشگاه ایرنا، لیلا دستان در قالب پایان‌ نامه خود با عنوان «ارزیابی پتانسیل اکسیدانی عصاره جو دوسر (Avena stiva L) جوانه زده در تالو» خاصیت آنتی اکسیدانی عصاره جو دوسر جوانه زده در افزایش ماندگاری روغن حیوانی (تالو) را بررسی کرد.به گزارش روابط عمومی واحد علوم و تحقیقات دانشگاه آزاد ، دستان کاربردی بودن را اولویت انتخاب موضوع پایان ‌نامه خود عنوان کرد و گفت: علاوه بر این موضوع با توجه به تحصیل در رشته صنایع غذایی در انتخاب موضوع این پایان ‌نامه بحث سلامت انسان را نیز در نظر داشتم.وی افزود: از آنجایی که در صنعت غذایی کشور برای حل مسئله فساد  پذیری و اکسیداسیون روغن از آنتی‌اکسیدان‌ های سنتزی که آثار سوء و بیماری زا دارد استفاده می‌شود، این تحقیق را بر پایه ارائه راهکاری در راستای افزایش ماندگاری روغن حیوانی با بهره‌گیری از آنتی‌اکسیدان طبیعی قرار دادیم.دستان، خواص فراوان جو دو سر برای سلامت انسان نظیر خاصیت آنتی اکسیدانی آن را دلیل انتخاب این غله برای تحقیق خود بیان کرد و ادامه داد: جو دوسر غله فراسودمندی است که با اینکه سرشار از مواد مغذی است ولی توجه زیادی به آن نمی‌شود. شاید یکی از دلایل آن مصرف عمده برنج و گندم به عنوان قوت غالب است.وی ادامه داد: در این تحقیق پس از تهیه عصاره جو دوسر در دو حالت جو دوسر جوانه زده و جو دوسر جوانه نزده (معمولی)، این عصاره تحت غلظت‌هایی مشخص به چربی حیوانی یا همان تالو اضافه شده و نتایج این عمل مورد بررسی و ارزیابی قرار گرفت. نتایج حاصل نشان داد که در عمل عصاره جو دوسر در مقایسه با آنتی‌اکسیدان‌های سنتتیک، عملکردی مشابه دارد. به نحوی که باعث افزایش ماندگاری چربی حیوانی به مقدار قابل توجهی شد. نکته مورد توجه اینکه جو دو سر در حالتی که مورد جوانه‌زنی قرار گرفت خاصیت آنتی اکسیدانی آن و توانایی جلوگیری از اکسیداسیون آن نسبت به جوانه نزده افزایش یافت.دستان با اشاره به آزمون‌ های صورت گرفته در تحقیق خود برای بررسی تاثیر افزودن عصاره‌های جو دوسر بدون جوانه و دارای جوانه به تالو، افزود: یکی از آزمون‌ها، آزمون شاخص پایداری اکسیداتیو با دستگاه رنسیمت بود. افزایش شاخص پایداری اکسیداسیون تالو نشان از نتیجه مطلوب در این تحقیق داشت.توجه به کیفیت مواد غذایی امری ضروری در سلامت انسان است. جلوگیری از فساد و افزایش مدت زمان ماندگاری محصولات غذایی از جمله مسائل کیفی است که باید به آن توجه ویژه‌ای شود.روغن ‌ها از جمله مواد غذایی هستند که به دلیل مصرف بالا در سبد غذایی خانوارها، توجه ویژه به کیفیت آنها بسیار محسوس است. با توجه به استعداد بالای روغن نسبت به اکسید شدن روغن‌ها، محققان همواره به دنبال استفاده از آنتی اکسیدان‌هایی هستند که در عین جلوگیری از این عمل، برای سلامت انسان نیز مفید باشد.**9283**1601**            "}