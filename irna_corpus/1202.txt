{"onTitr":"","titr":" شایعات رسانه ای در خصوص کشته شدن جوان خویی کذب است","describe":" ارومیه- ایرنا- فرماندار خوی با اشاره به کشته شدن جوان قاچاقچی خویی حین تعقیب و گریز با پلیس گفت: شایعات رسانه ای در فضای مجازی کذب است.", "text":"سیدمحمد عابدی روز پنجشنبه در گفت و گو با خبرنگار ایرنا افزود: حوالی ساعت 17 روز گذشته، ماموران پلیس حین انجام وظیفه به خودرو وانت سایپا مشکوک شده و دستور توقیف آن را صادر کردند.وی اضافه کرد: این امر منجر به عملیات تعقیب و گریز در منطقه شهانق خوی شد و پس از بی توجهی راننده این خودرو به اخطار های چندین باره پلیس، درگیری مسلحانه رخ داد.وی بیان کرد: حین درگیری مسلحانه بین پلیس و خودرو سایپا، راننده جوان و قاچاقچی ٢4 ساله اهل روستای قیله لیق قطور، با اصابت گلوله در محل حادثه کشته شد.فرماندار خوی از مردم این شهرستان درخواست کرد تا به شایعات مطرح شده در فضای مجازی توجه نکنند و اخبار تکمیلی را از سوی مراجع مربوطه و رسانه های معتبر پیگیر باشند.به گزارش ایرنا، برخی از کانال های تلگرامی محلی و معاند، شایعاتی در علل وقوع این تعقیب و گریز و مباحث قومیتی کردی و کشته شدن جوان درحال تماشای صحنه درگیری عنوان کرده اند که توسط فرماندار خوی به طور کلی رد شد.7132/2093            "}