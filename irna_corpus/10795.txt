{"onTitr":"","titr":" 40 درصد منازل روستایی اردل نیازمند مقاوم سازی است","describe":" شهرکرد- ایرنا- فرماندار شهرستان اردل گفت: حدود 40 درصد منازل مسکونی مناطق روستایی این شهرستان نیارمند مقاوم سازی و بازسازی است.", "text":"محمود کیانی روز سه شنبه در گفت وگو با خبرنگار ایرنا افزود: از   8 هزار و 524 واحد مسکونی روستایی در این شهرستان 5 هزار و 810  واحد مقاوم سازی شده است.به گفته وی، طی چهار دهه گذشته تاکنون 98 طرح هادی روستایی در 46 روستای شهرستان اردل تهیه و بازنگری شده است.کیانی با اشاره به خسارات ناشی از زلزله این شهرستان افزود: بیشترین میزان خسارت که ترک خوردگی دیوارهاست به بافت فرسوده این شهرستان در مناطق روستایی وارد شد.وی افزود: روستای شیخ محمود و بهشت آباد که 90 درصد منازل این مناطق نیاز مقاوم سازی است بیشترین خسارت را دیده است.کیانی اظهار داشت: محورهای مواصلاتی شهرستان نیز با حضور راهداران پاکسازی و بازگشایی شده است.فرماندار اردل گفت: یکی از 2 مصدوم این حادثه که از ناحیه چشم و دست مصدوم شده بودند برای انجام عمل جراحی به بیمارستان آیت الله کاشانی شهرکرد منتقل شد.به گزارش ایرنا، زمین لرزه ای با قدرت 4.6 درجه در مقیاس امواج درونی زمین ساعت 6 و 12 دقیقه صبح روز سه شنبه شهرستان اردل را لرزاند. به گزارش ایرنا، شهرستان اردل در 90 کیلومتری شهرکرد، 130 روستا و آبادی دارد. 7360//6021            "}