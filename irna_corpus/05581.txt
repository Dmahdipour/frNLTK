{"onTitr":" رئیس کمیته جستجوی مفقودین:    ","titr":" صلیب سرخ جهانی جعبه سیاه جنگ ایران و عراق را منتشر کند","describe":" تهران- ایرنا- رئیس جستجوی مفقودین ستادکل نیروهای مسلح گفت: کمیته بین‌المللی صلیب سرخ، جعبه سیاه جنگ ایران و عراق را منتشر کند.", "text":"به گزارش خبرنگار اجتماعی ایرنا، سردار سرتیپ پاسدار سید محمد باقرزاده در مراسم گشایش نمایشگاه عکس «پرواز بازگشت» که به بازگشت آزادگان ایرانی از جنگ تحمیلی اختصاص داشت، اظهار داشت: زمان آن رسیده است که صلیب سرخ شدائد بعثی ها در زمان جنگ تحمیلی علیه ایران را آشکار کند. وی افزود: لازم است صلیب سرخ امروز جعبه سیاه جنگ ایران و عراق را برای دنیا افشاگری کند. برای رشد بشر نباید این حقایق دفن شود و ناگفته بماند.باقرزاده اظهار داشت: ما همواره شاهد جنایت های جنگی در دنیا هستیم، تمام حوادث جنگی در ایران و عراق باید برای تاریخ درس عبرت شود.وی با اعلام اینکه ۴۵ هزار شهید تفحص شده اند و پیکر چهار هزار شهید دیگر باید در تفحص ها پیدا شود، گفت: آمریکا  نقش زیادی در پنهان سازی اسناد مربوط به شهدا دارد.* آزادگان جنگ تحمیلی الگویی برای جوانان امروز هستندحجت الاسلام عبدالحسین معزی نماینده ولی فقیه در هلال احمر گفت: آزادگان با مقاومت خود در برابر شکنجه ها تسلیم نشدند و آنها شکوه مقاومت ما هستند. در هشت سال دفاع مقدس رنج های بسیاری به اسرای ایران در زندان های عراق تحمیل شد و آنها برای ما نماد صبر و استقامت هستند.وی گفت: جمهوری اسلامی ایران همواره تحت فشار قدرت های بین المللی بوده است؛ تنها آزادگان ما در زندان های عراق تحت فشار نبوده اند بلکه ملت ما همواره تحت فشار هستند. نماینده ولی فقیه در هلال احمر با اشاره به شیوه برخورد مسئولان ایرانی با اسرای عراقی گفت: ما تمام نیازهای زندگی اسریا عراقی را در ایران فراهم کردیم و آنها هیچگاه دچار گرسنگی و بیماری نبودند و در نهایت مظلومیت ایران را سازمان ملل با پذیرش حمله نیروهای بعثی به ایران، تایید کرد.وی با طرح این موضوع که آزادگان فرصتی برای الگوسازی برای نسل جوان هستند، گفت: این انسان های آزاده می توانند الگوی مقاومت و ایستادگی برای جوانان جامعه باشند چراکه آنها منطق قرآن و ایثار در راه خدا را نشان دادند. * شاعران ایرانی در اشعارشان دغدغه بشردوستی داشتندمارک آخرمَن معاون دفتر نمایندگی کمیته بین المللی صلیب سرخ در تهران با اشاره به شعر معروف سعدی گفت: این شاعر در 800 سال قبل در شعر «بنی آدم اعضای یکدیگرند» دغدغه بشردوستی داشته و می دانسته همواره در طول تاریخ کمک یکدیگر بدون توجه به قومیت و دین اهمیت دارد.وی اظهار داشت: صلیب سرخ برای کرامت انسان ها تاسیس و نهضت بین المللی صلیب سرخ و هلال احمر150 سال قبل بر اساس اصول هفت گانه انسان دوستی پایه گذاری شد.آخرمن افزود: همچنین کمیته بین المللی صلیب سرخ در راستای رسیدگی به مجروحان، خانواده آنها و اسرای جنگی ایجاد شد و کشورها پس از جنگ جهانی اول و دوم به اهمیت صلیب سرخ  پی بردند و از آن حمایت کردند. بر اساس کنوانسیون ژنو، طرف های درگیر جنگ باید اسرای مجروح را به کشور خود بازگرداندند و آنها را مداوا کنند.وی به نقش صلیب سرخ در 17 فاز در بازگرداندن اسرای عراقی اشاره و عنوان کرد: در این عملیات 717 اسیر عراقی به عراق بازگردانده شدند و در 18 فاز عملیات، اسرای ایرانی به کشور بازگشتند و بالغ بر 70 هزار اسیر ایرانی و عراقی در عملیات بازگشت جهانی به کشورهای خود بازگشتند.محمود محمدی نسب دبیرکل جمعیت هلال احمر نیز در این مراسم با اشاره به حماسه ای که رزمندگان و آزادگان ایران خلق کردند، گفت: نقش هلال احمر در دفاع مقدس واکاوی نشده است.وی عنوان کرد: بخشی از فعالیت های هلال احمر در دوران دفاع مقدس با همکاری صلیب سرخ انجام شده و بخش دیگری از فعالیت های هلال احمر خدمات امدادی و درمانی بوده است.دبیرکل جمعیت هلال احمر از زنجیره بازگرداندن مصدومان در دوران جنگ تحمیلی توسط نیروهای امدادی به عنوان اقدامی بی نظیر یاد کرد و ادامه داد: فقط در عملیات کربلای پنج چند هزار مجروح از خط مقدم به بیمارستان های صحرایی و تخصصی در داخل شهرها منتقل شدند.وی یادآور شد: امدادگران هلال احمر در انجام خدمات امدادی و تامین تجهیزات دارویی و درمانی بسیار فعال بودند و پشتیبانی قدرتمندی از جبهه ها و رزمندگان داشتند.دبیرکل جمعیت هلال احمر از بازنویسی مجموعه خاطرات امدادگران هلال احمر به عنوان اقدامی مثبت یاد کرد و افزود: عمده خاطرات امدادگران پیشکسوت هلال احمر در حوزه دفاع مقدس بوده است.اجتمام*3377            "}