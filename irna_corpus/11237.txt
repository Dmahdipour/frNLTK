{"onTitr":"","titr":" 40 درصد معتادان در فردیس بهبود یافتند","describe":" کرج-ایرنا- معاون برنامه ریزی و هماهنگی امور عمرانی فرماندار فردیس اعلام کرد: اجرای طرح های بازپروری در سال های اخیر به بهبود 40 درصد از معتادان مراکز ترک اعتیاد این شهرستان انجامید.", "text":"تیمور ولی پور روز سه شنبه در حاشیه نشست هماهنگی ستاد مبارزه با مواد مخدر شهرستان فردیس در گفت و گو با خبرنگار ایرنا افزود: امسال 730 معتاد در این شهرستان توسط اداره بهزیستی و نیروی انتظامی جمع آوری و تحت درمان قرار گرفتند.وی با بیان اینکه این معتادان توسط دستگاه های متولی  بازپروری می شوند، گفت: معتادان در مرحله نخست  غربالگری و سپس به تناسب وضعیت جسمی و روحی درمان و ترک اعتیاد می شوند.ولی پوراظهار داشت: برخی از معتادان به بیماری خاص مبتلا هستند که تحت درمان قرار می گیرند و برخی نیز بر اساس نظریه های پزشکی دوره 21 روزه ترک اعتیاد می گذرانند.وی با تاکید بر اینکه مبارزه با پدیده شوم اعتیاد نیازمند مدیریت جهادی دستگاه های متولی است، بیان داشت: از طریق آموزش همگانی و اطلاع‌رسانی صحیح باید عوارض و آسیب‌های ناشی از مواد مخدر به جامعه آموزش داده شود. ولی پور گفت: پیشگیری مقدم بر درمان است از این رو باید مشکلات و آسیب‌های اعتیاد از دبستان آموزش داده شود. شهرستان فردیس با جمعیتی حدود 600 هزار نفر درجنوب شرقی کلانشهر کرج مرکز استان البرزقرار دارد.7413/ 6155            "}