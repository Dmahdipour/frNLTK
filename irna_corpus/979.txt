{"onTitr":"","titr":" پیکر شهید نیروی انتظامی در قاین تشییع شد","describe":" بیرجند - ایرنا - پیکر ستوان دوم شهید علی غلامی روز پنجشنبه در شهر قاین از توابع خراسان جنوبی تشییع و در زادگاهش روستای ورزگ به خاک سپرده شد.", "text":"به گزارش ایرنا آیین تشییع پیکر پاک شهید نیروی انتظامی با حضور قشرهای مختلف مردم و مسئولان از مسجد جامع قاین تا میدان آیت الله شیرازی برگزار شد. پیکر شهید پس از تشییع در شهر قاین مرکز شهرستان قاینات برای خاکسپاری به روستای ورزگ زادگاه وی انتقال یافت. همچنین مراسم وداع با این شهید سرافرار تامین امنیت چهارشنبه شب در مسجد جامع شهر قاین برگزار شد. شهید علی غلامی 2 روز قبل (سه شنبه شب) در درگیری ماموران انتظامی با اشرار مسلح در ایست و بازرسی قاینات مجروح شد که پس از انتقال به بیمارستان شهدای قاین بر اثر شدت جراحت وارده به خیل یاران شهیدش پیوست. قاین در فاصله 110 کیلومتری بیرجند است. 7212*3028            "}