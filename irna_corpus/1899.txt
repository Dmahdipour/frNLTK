{"onTitr":"","titr":" سرمربی تیم امید: نباید اشتباهات تکرار شود","describe":" تهران - ایرنا - سرمربی تیم فوتبال امید ایران با بیان اینکه رسیدن به هدف و صعود به المپیک 2020 کار دشواری است، گفت: نباید اشتباهات تکرار شود و نیاز به برگزاری دیدارهای تدارکاتی مناسب داریم.", "text":"به گزارش ایرنا؛ «زلاتکو کرانچار» امروز (چهارشنبه) در جریان تمرین تیم‌ امید کشورمان، تصریح کرد: تعدادی از بازیکنانی که نتوانستیم به بازیهای آسیایی اعزام کنیم را اکنون به اردو دعوت کرده ایم و به همین دلیل جمع نفرات افزایش یافته است.وی با ابراز خوشحالی از اضافه شدن لژیونرها به تمرین، افزود: قرار است از اردوهای بعدی با تقویم فیفا هماهنگ باشیم. در دی‌ ماه سالجاری با توجه به برگزاری جام ‌ملت‌های آسیا، فرصت خوبی برای برگزاری اردوهای منظم تر داریم و باید استفاده لازم را از این فرصت ببریم.سرمربی اهل کرواسی تیم امید ایران، ادامه داد: توقع دارم در این زمان چند بازی تدارکاتی خوب داشته باشیم. زمان داریم و نباید دیگر اشتباه کنیم.کرانچار گفت: اکنون در زمین هایی تمرین می کنیم که چمن باکیفیتی ندارند و باید این مشکل برطرف شود. می خواهیم برای رسیدن به المپیک تمام تلاشمان را به کار ببندیم و به همین خاطر انتظار داریم امکانات مناسب باشد.ورزشی**3783**1597            "}