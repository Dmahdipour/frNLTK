{"onTitr":" سخنگوی وزارت خارجه آمریکا:    ","titr":" هیچ اطلاعاتی درباره روزنامه نگار عربستانی نداریم","describe":" نیویورک- ایرنا- سخنگوی وزارت خارجه آمریکا در حالی که نسبت به همه کشورها بلافاصله موضع گیری می کند، همچون مقامات کاخ سفید جانب احتیاط را در واکنش به پرونده مفقود شدن روزنامه نگار عربستانی نگه داشت و گفت هنوز اطلاعاتی درباره سرنوشت او در دست نیست.", "text":"به گزارش خبرنگار ایرنا، نخستین سوالی که از هدر نوئرت در نشست خبری عصر پنج شنبه پرسیده شد، مساله جمال خاشقچی بود که از 10 مهرماه در کنسولگری عربستان در ترکیه ناپدیده شده است.وی پاسخ داد: همانطور که گفتم مطمئن نیستیم که چه اتفاقی افتاده است. همه ما نگران هستیم اما هیچ اطلاعی از محل نگهداری وی یا اینکه چه اتفاقی برای او افتاده است نداریم.سخنگوی وزارت خارجه آمریکا ادامه داد: در روزنامه ها و خبرها گمانه زنی ها و شایعاتی وجود دارد اما ما نمی توانیم بر این اساس موضع گیری کنیم و باید واقعیت ها را بدانیم.نوئرت با استقبال از انجام تحقیقی کامل و روشنگرانه اضافه کرد: تا آنجایی که می دانم سفیر عربستان سعودی در واشنگتن در حال عزیمت به ریاض است و انتظار می رود پس از بازگشت اطلاعاتی را در اختیار ما قرار دهد که در آن صورت به شما خواهیم گفت.**نفت ایرانخبرنگاری پرسید تحریم های فروش نفت ایران در چهارم نوامبر اجرایی می شود و عراق درخواست اسقاط آن را داشته است، موضع شما چه بوده است؟سخنگوی وزارت خارجه آمریکا گفت: ما صحبت های زیادی با همکاران و متحدان خود درباره تحریم های ایران داشته ایم، سیاست های در این باره خیلی روشن است. دو دولت درباره این تحریم ها صحبت داشته اند که عراق یکی از آنها بوده است.نوئرت افزود: اعمال دوباره این تحریم ها که پیش از به موجب برجام اسقاط شده بود، پیامی به کشورهای جهان است که رئیس جمهوری گفت آمریکا متعهد است فشار تحریم ها را تقویت کند و معتقدیم که کشورهای دیگر هم نسبت به نفوذ بدخواهانه ایران در سراسر جهان متفق القول هستند. وی ادامه داد: می دانیم که درآمد ایران تحت برجام افزایش داشته است اما این مزایا در خدمت مردم نیست و برای نیازهای درمانی، بیمارستانی و سایر مسایل طبیعی دیگر صرف نمی شود بلکه مقامات ایران آنها را برای برنامه های خود استفاده می کنند.خبرنگار پرسید آیا این اظهارات به معنای آن است که به عراق پاسخ منفی داده شده است؟سخنگوی وزارت خارجه آمریکا گفت: من در این باره پیش بینی نمی کنم. نوئرت درباره خرید هند از نفت ایران هم پاسخ داد: همانطور که همه می دانید ما اخیرا در هند بودیم، این موضوع را با دولت هند مذاکره کرده ایم؛ اوایل امروز یکی از خبرنگاران هم از رئیس جمهوری ترامپ این مساله را پرسید که آیا هند پس از اعمال تحریم ها به خرید نفت از ایران ادامه می دهد که او گفت به این مساله توجه داریم. از این نمی خواهم بیشتر از رئیس جمهوری اظهار نظر کنم.وی افزود: اما مطمئنا وقتی که درباره موضوعاتی همچون خرید نفت از ایران یا خرید سامانه موشکی S400 می شنویم، کمک کننده نیست و مقامات آمریکا این مساله را به دقت رصد می کنند.اروپام*1429            "}