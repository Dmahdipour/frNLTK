{"onTitr":" در 6 ماه نخست 97،    ","titr":" 22 نفر در حوادث شیروان فوت کردند","describe":" بجنورد- ایرنا- رییس سازمان آتش نشانی و خدمات ایمنی شهرداری شیروان گفت: در نیمه نخست سال جاری، 22 نفر در حوادث این شهرستان فوت کردند.", "text":"جعفر حیدری روز سه شنبه در گفت و گو با خبرنگار ایرنا اظهار داشت: از این تعداد افراد که در حوادث مختلف جان باخته اند، 17 نفر آقا و پنج نفر خانم بودند.وی گفت: همچنین طی این مدت آمار مصدومان این شهرستان 66 نفر بودند که از این تعداد 49 نفر آقا و 17 نفر خانم بودند.وی تعداد کل حوادث رخ داده در 6 ماه نخست امسال را 414 مورد عنوان کرد و گفت: از این تعداد 64 مورد آتش سوزی منازل، اماکن تجاری، دامداری، اداری و غیره، 50 مورد تصادفات و واژگونی و آتش سوزی وسایل نقلیه و 23 مورد آتش سوزی مزارع گندم، جو، ذرت و کلش بوده است.حیدری افزود: همچنین در این مدت 89 مورد آتش سوزی باغ، فضای سبز و علف های هرز، 25 مورد آبکشی منازل و معابر سطح شهر در زمان بارندگی، 42 مورد گزیدگی حشرات و خزندگان و 11 مورد قطع درختان شکسته درخت در هنگام طوفان و باد شدید در سطح شهر بوده است.رییس سازمان آتش نشانی و خدمات ایمنی شهرداری شیروان گفت: تعداد اتفاقات امداد و نجات شامل انگشتربری، حبس شدن در اتاق، چاه آفتادگی و آسانسور 110 مورد بوده است.شهرستان 157 هزار نفری شیروان دارای سه ایستگاه آتش نشانی و 52 نفر نیروی فعال آتش نشان است.7186/ 6042            "}