{"onTitr":"","titr":" دونده 100 متر با مانع زنان: قول رکورد زیر 14 ثانیه می دهم","describe":" تهران - ایرنا - الناز کمپانی دونده 100 متر با مانع تیم دانشگاه آزاد گفت: به خودم و مربی ام قول داده ام که امسال به رکورد زیر 14 ثانیه برسم.", "text":"به گزارش ایرنا، روز نخست مسابقات دوومیدانی قهرمانی باشگاه های زنان کشور با قهرمانی تعداد زیادی از ورزشکاران تیم دانشگاه آزاد به پایان رسید.کمپانی هم از این تیم توانست با رکورد 14 ثانیه و 80 صدم ثانیه مقام قهرمانی ماده 100 متر با مانع را کسب کند. او درباره کیفیت لیگ امسال گفت: لیگ امسال پیشرفت چشمگیری داشت. وقتی برای انتخابی بازی های آسیایی مسابقه داشتم مسابقات در یک دسته سه نفره برگزار شد اما در این دوره مسابقات در 2 دسته برگزار شد و نکته مهم تر اینکه همه خط های مسابقه هم پر بود. کمپانی با اشاره به راضی نبودن از رکوردش عنوان کرد: رکوردم خیلی خوب نبود چون الان بدنم آماده نیست. بعد از انتخابی جاکارتا استراحت کردم و حالا مدتی است که دوباره تمریناتم را آغاز کرده ام. فعلا کمی در افت هستم اما الان دیگر پایان فصل است و بعد این مسابقات لیگ به امادگی بهتری می رسم. امیدوارم که بتوانم در لیگ بعدی هم قهرمانی را تکرار می کنم و هم رکورد بهتری ثبت کنم. وی ادامه داد: کمی دلگیر بودم. چون حدود یک سال یعنی از مهر پارسال برای ورودی بازی های آسیایی تلاش کرده بودم. بعد از اینکه در مسابقات داخل سالن قهرمانی آسیا توانستم رکورد خوبی کسب کنم امیدواری ام بیشتر هم شده بود چون با آن رکورد در رنکینگ جهانی قرار گرفتم و در آسیا هم در جایگاه پنجم قرار گرفتم ولی همه این ها نادیده گرفته شد. در حالی که مدیران قول داده بودند برای ورزشکارانی که در مسابقات داخل سالن نتیجه خوبی کسب کرده اند اردوهای منظم تشکیل دهند اما خبری از اردو نشد. به همین خاطر ناراحت بودم اما سعی کرد غصه را رها کنم. حالا هم ناراحتی هایم گذشت و مجددا روی مسابقات و تمریناتم تمرکز می کنم.دونده 100 متر با مانع تیم دانشگاه آزاد در پایان خاطرنشان کرد: از اواسط آبان تمریناتم را مجددا در گرگان و زیر نظر مربی شخصی ام برای آمادگی مسابقات انتخابی قهرمانی آسیا آغاز می کنم. سالی که گذشت به خاطر تنها رقابت کردن در ایران و نبودن رقیب به رکوردی که می خواستم نرسیدم. چون در دو به این شکل است که وقتی کسی جلوتر از شما می دود باعث ایجاد جو رقابتی بهتری می شود. ولی وقتی من همیشه جلوتر هستم نیاز کمتری برای بهتر دویدن به وجود می آید و ناخودآگاه رشد رکورد کمتر می شود. حالا ولی رقبا بیشتر شده اند و به طور کلی فضای بهتری ایجاد شده است. به خودم و مربی ام قول می دهم که زیر 14 ثانیه بدوم.ورزشی**2024**1597            "}