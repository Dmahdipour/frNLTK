{"onTitr":"","titr":" کوتاه از دانشگاه آزاد","describe":" تهران- ایرنا- امضا تفاهم نامه نیروی زمینی ارتش با مدارس سما، امضای تفاهمنامه با سازمان قضا و دارو و ارائه ترکیب مطلوب برای جداسازی نیترات از آب آشامیدنی از خبرهای کوتاه دانشگاه آزاد اسلامی است.", "text":"به گزارش ایرنا از دانشگاه آزاد اسلامی، تفاهمنامه همکاری های مشترک نیروی زمینی ارتش جمهوری اسلامی ایران و سازمان سما دانشگاه آزاد اسلامی با حضور امیر سرتیپ عبدالرحیم لطفی رئیس مرکز مطالعات راهبردی نزاجا و علیرضا منظری توکلی معاون دانشگاه و سرپرست سازمان سما دانشگاه آزاد اسلامی به امضاء رسید.علیرضا منظری توکلی سرپرست سازمان سما دانشگاه آزاد اسلامی در مراسم انعقاد تفاهم نامه با تسلیت شهادت جمعی از هم میهنان مان در حادثه تروریستی اهواز، گفت: دست الهی از آستین حافظان امنیت ملی درآمد و توانستیم پاسخی به توطئه دشمنان این آب و خاک دهیم و این امر سبب خوشحالی مردم ایران شد.وی افزود: این تنها گوشه ای از پاسخ های دندان شکن نیروی نظامی ایران بود و دشمنان باید بدانند که ما از اشراف کامل اطلاعاتی و توانمندی دفاعی و نظامی قدرتمندی برخوردار هستیم.منظری توکلی با اشاره به انعقاد تفاهم نامه، این رویداد را اتفاق مبارکی در تاریخ سازمان سما برشمرد و گفت: انعقاد این تفام نامه در راستای فرمایشات مقام معظم رهبری است که فرموده اند دانشگاه باید در مسائل مملکتی ورود پیدا کند.وی افزود: یکی از بهترین فرصت ها در روزگار جوان، بهره مندی از دوره طلایی خدمت مقدس سربازی است، فرصت مغتنمی است که با استفاده از آن می توانیم برای مهارت آموزی سربازان قبل از ورود به بازار کار و جامعه استفاده کنیم.همچنین در این مراسم امیر سرتیپ لطفی گفت: در طول جنگ تحمیلی بیش از دو و نیم میلیون سرباز وارد دانشگاه جنگ شدند که تعدادی از آنان به مقام والای شهادت نائل آمدند.وی با اشاره به فرمایشات رهبر معظم انقلاب درباره ضرورت مهارت آموزی به سربازان گفت: آموزش مهارت به سربازان، یکی از مطالبات فرمانده معظم کل قواست و ما نیز در این مسیر مصمم هستیم. چرا که در نیروی زمینی ارتش نیروی انسانی یکی از مولفه های قدرت است و نیروی انسانی توانمند، حاصل آموزش های مهارتی کاربردی است.وی نیروی زمینی ارتش را با دارا بودن بیش از 120 یگان، یکی از بسترهای مناسب برای آموزش مهارت های کاربردی دانست و قول مساعد همکاری های همه جانبه را در این خصوص داد.رئیس مرکز مطالعات راهبردی نزاجا، دانش بنیان کردن نیروی زمینی ارتش را یکی از طرح های در دست اقدام این ارگان برشمرد و گفت: طرح های بیشماری همچون طرح ایده پردازی نظری و صنعتی، تعاملات روزافزون با مراکز علمی و دانشگاهی، برگزاری نمایشگاه ها و همایش ها برای بهره مندی از ایده های کاربردی و ... در مرکز مطالعات راهبردی نزاجا مطرح است.سرهنگ امیر فرودگاهی مسئول اندیشکده نیروی زمینی ارتش نیز با کارآمد دانستن انعقاد این تفاهم نامه پیشنهاد اجرای پایلوت طرح در مرحله نخست را داد و گفت: پس از ارزیابی های به عمل آمده از انجام آزمایشی این تفاهم نامه، می توان وارد فاز اجرایی در سطح کلان شد.**تفاهمنامه همکاری دانشگاه آزاد اسلامی و آزمایشگاه های مرجع سازمان غذا و دارو منعقد شدبیژن رنجبر معاون پژوهش و فناوری و محسن نفر معاون علوم پزشکی دانشگاه آزاد اسلامی، تفاهم نامه همکاری با آزمایشگاه های مرجع کنترل سازمان غذا و دارو را با بهرام دارایی مدیرکل آزمایشگاه های کنترل مرجع سازمان غذا و دارو منعقد کردند.بیژن رنجبر معاون پژوهش و فناوری دانشگاه آزاد اسلامی در این جلسه گفت: تفاهم نامه همکاری با آزمایشگاه های مرجع کنترل سازمان غذا و دارو باعث می شود از توانمندی ها و پتانسیل های دانشگاه آزاد اسلامی و سازمان غذا و دارو در جهت تحقق اهداف مشترک که ایجاد آزمایشگاه های همکار است، استفاده شود.وی با بیان اینکه در تفاهم نامه مذکور همکاری های آموزشی و پژوهشی بین دو سازمان مد نظر است، ابراز امیدواری کرد با انعقاد این تفاهم نامه، مشکلات آزمایشگاه های دانشگاه و محققان که نیاز به اخذ مجوزهای لازم دارند، به زودی مرتفع شود.در ادامه این نشست، بهرام دارایی مدیرکل آزمایشگاه های مرجع کنترل سازمان غذا و دارو با بیان اینکه انعقاد تفاهم نامه با دانشگاه آزاد اسلامی در جهت تأمین نیازهای فنی و تخصصی دانشگاه برای بهبود شرایط آزمایشگاهی و تخصصی است، گفت: توانمندی ها و پتانسیل های گسترده ای در دانشگاه آزاد اسلامی وجود دارد که مطمئناً براساس این توانمندی ها همکاری های خوبی بین دو سازمان برقرار خواهد شد.دارایی افزود: براساس این تفاهم نامه، مشاوره های تخصصی با الزامات و استانداردهای بین المللی که در سازمان غذا و دارو وجود دارد در اختیار دانشگاه آزاد اسلامی قرار می گیرد تا با بهینه کردن شرایط تجهیزاتی، آزمایشگاه های دانشگاه آزاد اسلامی به آزمایشگاه همکار وزارت بهداشت تبدیل شود.مدیرکل آزمایشگاه های مرجع کنترل سازمان غذا و دارو با بیان اینکه این امر در جهت تضمین سلامت کالاهای دارویی، غذایی، بهداشتی، آرایشی و تجهیزات پزشکی که به عنوان کالاهای سلامت محور معرفی می شوند، صورت می گیرد، گفت: این موضوع کمک می کند اقتصاد مقاومتی در کشور محقق شود و توانمندی هایی که دانشگاه آزاد اسلامی وجود دارد، در اختیار آزمایشگاه های مرجع کنترل سازمان غذا و دارو و حفظ سلامت مردم قرار می گیرد.همچنین کلثوم خیرالهی رئیس دفتر شبکه ملی آزمایشگاهی کشوری سازمان غذا و دارو نیز در این جلسه با بیان اینکه دانشگاه آزاد اسلامی این پتانسیل را دارد که بتواند در دستیابی به ارتقای کیفیت کالاهای سلامت محور به سازمان غذا و دارو کمک کند، خاطرنشان کرد: براساس تفاهم نامه منعقد شده بین دو سازمان؛ مجوز بهره برداری به آزمایشگاه های دانشگاه آزاد اسلامی داده می شود.وی ادامه داد: آزمایشگاه های دانشگاه آزاد اسلامی در آزمایشگاه های مرجع کنترل سازمان غذا و دارو آموزش های لازم را اخذ کرده و پس از بازرسی و بازدیدهای نهایی، به آنها مجوز بهره برداری داده می شود.احمدی معاون مدیرکل پژوهش حوزه علوم پزشکی دانشگاه آزاد اسلامی نیز با بیان اینکه آزمایشگاه های دانشگاه قابلیت این را دارند که به عنوان آزمایشگاه های همکاری استاندارد، مجوز داشته باشند، ابراز امیدواری کرد انعقاد این تفاهم نامه، شرایط را برای این امر تسهیل کند.گفتنی است انعقاد این تفاهم نامه در جهت انجام پژوهش های کاربردی و تحقیقاتی و همکاری مشترک به منظور ایجاد آزمایشگاه های همکار و مجاز در دانشگاه و با هدف تسهیل در فرآیند صدور موافقت اصولی، پروانه بهره برداری و راه اندازی آزمایشگاه های همکار و مجاز در دانشگاه صورت پذیرفت.همچنین در قالب این تفاهم نامه امکان همکاری مشترک در برگزاری دوره های آموزشی، کارگاه های مهارت آزمایی برای آزمایشگاه ها، همایش های ملی و بین المللی و همچنین پروژه های تحقیقاتی مشترک میسر می شود.**ارائه ترکیب مطلوب برای جداسازی نیترات از آب آشامیدنیدانشجوی واحد علوم و تحقیقات دانشگاه آزاد اسلامی به بررسی جداسازی نیترات از آب آشامیدنی با بهره‌گیری از سنتز نانوجاذب‌های کربنی اصلاح شده با آهن و زیرکونیوم پرداخت.به گزارش روابط عمومی واحد علوم و تحقیقات، شکوه باورصاد محقق و دانشجوی واحد علوم و تحقیقات، با بیان اینکه نیترات، یونی پایدار و محلول در آب است و پتانسیل کمی برای جذب و یا ترکیب با گونه‌های دیگر دارد، گفت: یکی از روش‌های کاهش و حذف نیترات در آب، روش «جذب سطحی» است که در تحقیق پیش‌رو با بکارگیری این روش، برای نخستین بار در ایران اقدام به بررسی رفتار نانوجاذب‌های کربنی اصلاح شده با آهن و زیرکونیوم شده است.وی با بیان اینکه نتایج حاصل از این تحقیق نشان از میزان مطلوبیت ترکیب بکارگرفته شده در تحقیق به میزان 90 درصد داشت، ادامه داد: جذب 85 درصدی نیترات توسط نانوکربن اصلاح شده با آهن و زیرکونیوم نشان از موفقیت ترکیب بکار گرفته شده در این تحقیق بود که در صورت صرفه اقتصادی قابلیت استفاده در بعد صنعتی دارد.باورصاد از ارزان بودن، قابلیت بازیافت، جذب بالا و عدم آلودگی زیست محیطی به عنوان دلایل انتخاب نانوکربن، آهن و زیرکونیم در این تحقیق عنوان کرد و افزود: از این روش می‌توان در تصفیه آب و فاضلاب و بازیابی آب در مقیاس صنعتی استفاده کرد.این تحقیق در قالب پایانامه شکوه باورصاد دانشجوی کارشناسی ارشد رشته علوم ومهندسی صنایع غذایی با عنوان «سنتز نانوجاذب‌های کربنی اصلاح شده با آهن - زیرکونیوم به منظور جداسازی نیترات از آب آشامیدنی؛ بررسی آزمایشگاهی و بهینه ‌سازی پارامترهای عملیاتی» به راهنمای امیر فولادی در واحد علوم و تحقیقات دفاع شد.**9103**9129            "}