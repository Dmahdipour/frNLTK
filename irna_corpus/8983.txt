{"onTitr":"","titr":" همدلی ملی حلال مشکلات اقتصادی","describe":" سمنان - ایرنا - انسجام مردم و همدلی ملی بین قشرهای مختلف چون بازاریان و صنعتگران و مسوولان رمز توسعه و حلال مشکلات اقتصادی کشور است.", "text":"به گزارش ایرنا، در شرایط فعلی کشور آحاد مردم، بازاریان و اصناف که در بخش های مختلف اقتصادی فعال هستند باید شرایط را درک کرده و تلاش کنند گرانی بر دوش مردم سنگینی نکند.اصناف و بازاریان در کنار قشرهای مختلف مردم باید حضور دشمنان قسم خورده نظام اسلامی در جنگ اقتصادی با جمهوری اسلامی ایران را درک کنند و از دیگر سو دولتمردان و قوای مقننه و قضائیه نیز می باید زمینه های حمایت از آن اقشار را مهیا کنند. وجود قوانین و مقررات دست و پاگیر، نرخ بالای سود تسهیلات بانکی برای مشاغل خدماتی و توزیعی، افزایش قابل توجه هزینه های تولید به دلیل بالا بودن نرخ مالیات، بیمه و عوارض سود تسهیلات بانکی از جمله مشکلات اصناف در استانی مانند سمنان بر شمرده می شود.  براساس آخرین آمارها، به ازای هر 14 نفر یک واحد صنفی در استان سمنان وجود دارد که فعالیت این تعداد واحد صنفی برای این جمعیت غیرمنطقی بوده و افزایش آن ها ضربه اقتصادی را به همراه دارد.به گفته کارشناسان تعطیلی هر واحد صنفی به طور متوسط 500 میلیون ریال به استان خسارت وارد می کند و با توجه به این مهم، هر روز تعدادی از واحدهای صنفی به دلیل برابر نبودن درآمد با هزینه تعطیل می شوند.بحران فراوانی تعداد واحدهای صنفی هم چنین امنیت شغلی را دچار مخاطره جدی کرده است، اکنون 57هزار واحد صنفی در استان سمنان با توجه به جمعیت 702 هزار نفری این استان مشغول به فعالیت هستند.** قانون در حوزه اصناف نیازمند بازنگری استرییس اتحادیه صنف ابزار و یراق ساختمانی سمنان با اشاره به فرموده بنیانگذار انقلاب مبنی بر این که اصناف بازوان سترگ انقلاب هستند ابراز داشت اصناف همواره همراه انقلاب بوده و هستند.حمید ارغان گفت: قانون در حوزه اصناف در برخی موارد نیازمند اصلاح و بازنگری است.وی افزود: تعداد واحدهای صنفی در بازار استان سمنان بیش از حد نیاز است و در این زمینه ضروریست مسوولان در صدور جواز کسب بازنگری داشته باشند.ارغان اظهار داشت: در کشورهای اروپایی به ازای هر یک هزار نفر یک فروشگاه و در ترکیه به ازای هر 230 نفر یک مغازه است اما در استان سمنان به ازای هر 19 نفر یک مغازه بدون در نظر گرفتن مشاغل خانگی وجود دارد.وی تصریح کرد: تعدد واحدهای صنفی در ظاهر موجب ایجاد رقابت بین کسبه می شود اما عملا واحدهای صنفی را فلج کرده است.ارغان یادآور شد: عوارض بالای شهرداری، دست فروشان، صنوف مزاحم شهری ،مخارج بالا و افزایش مالیات اصناف را در شرایط فعلی زمین گیر کرده است.رئیس اتحادیه صنف چلوکبابی سمنان نیز از این صنف به عنوان صنف پر دردسر یاد کرد و افزود: احداث سالن های چلوکبابی با توجه به گران بودن لوازم اولیه بسیار هزینه بر است.علی محب گفت: بیش از 40 نفر بدون مجوز در حال فعالیت در این صنف هستند و این موضوع به مراجع مربوط گزارش شده ولی با گذشت 6 ماه هنوز اقدامی صورت نگرفته است و ادعای دستگاه های اجرایی در رسیدگی به تخلف کمبود نیروی انسانی است.وی اظهار داشت: بسیاری از واحدهای صنفی بدون دریافت مجوز های لازم مشغول به فعالیت هستند و این در شرایطی است که برخی واحدهای صنفی مجوز دار به دلیل درآمد پایین و برابر نبودن دخل با خرج در حال جمع کردن صنف خود هستند.** رسانه نقش اساسی در جلب اعتماد مردم داردنماینده اتاق اصناف و رئیس اتحادیه تاکسیرانی سمنان نیز گفت: اطلاع رسانی قوی و کمک گرفتن از رسانه و فضای مجازی نقش مهمی در جلب اعتماد مردم دارد.محمدرضا چیتگران افزود: در زمان حاضر برای مبارزه با جنگ های اقتصادی و فرهنگی دشمن ضروریست دولت مردان اعتماد مردمی را که سرمایه اجتماعی تلقی می شود بیشتر جلب کنند.وی هم چنین راهکار مقابله با رانت ها و برخی اختلاس و دست درازی ها در کشور را برخورد قاطع با مفسدان اقتصادی دانست.وی اظهار داشت: فقدان برخورد مناسب با صنوف غیر مجاز عرصه را بر اتحادیه آژانس ها و تاکسیرانی تنگ کرده است.وی اجرا و نظارت بر اجرای درست قانون را به عنوان راهکار حل مشکلات این اتحادیه عنوان کرد و افزود: در کشور قوانین خوبی وجود دارد ولی در اجرا و نظارت دچار مشکل است.چیتگران، تاکسی های اینترنتی را معضلی برای رانندگان این استان برشمرد و اضافه کرد: برای هر استان باید متناسب با شرایط و ظرفیت برنامه ریزی شود.وی گفت: باید بررسی شود استان سمنان به چه تعداد راننده احتیاج دارد و نباید اجازه داد یک شرکت اینترنتی 100 واحد صنفی را از بین ببرد.چیتگران تاکید کرد: رانندگان تاکسی برای اشتغال در این حوزه باید روند اداری و تایید صلاحیت را طی کنند اما تاکسی های اینترنتی این ضوابط را طی نکردند.وی خاطر نشان کرد: تاکسی ها ملزم به داشتن نماد و تابلو و علائم نشان دهنده ناوگان عمومی هستند این در حالیست که تاکسی های اینترنتی این موارد را رعایت نمی کنند.رئیس اتحادیه تاکسیرانی سمنان خواستار نظارت بر عملکرد تاکسی های اینترنتی به وسیله دستگاه اجرایی و نظارتی مربوطه شد.** نظارت بر واحدهای صنفی تشدید شودرئیس اتحادیه نوشت افزار و کتابفروشی سمنان نیز از برخی مزاحمت ها و دخالت های صنفی شکایت کرد.محمد باقر فولادی اظهار داشت: مدارس که خود اشاعه دهنده فرهنگ هستند به صورت مستقیم بر عرصه نوشت افزار وارد شده و یک بسته نوشت افزار به دانش آموزان می فروشند.وی بر نظارت دقیق بازرسان تاکید و اضافه کرد: باید تمهیداتی اندیشیده شود تا از چنین اقدام هایی جلوگیری شود.رئیس اتحادیه تره بار سمنان نیز گفت: در گذشته بیش از 400 تن بار وارد میدان بار سمنان می شد اما در زمان حاضر این اتحادیه دچار مشکل است.علی اصغری افزود: خرده فروشی و فروش کنار خیابان های شهر این اتحادیه را دچار چالش کرده است.وی اظهار داشت: اجرای قانون و برخورد با افرادی که در کنار خیابان با ماشین تره بار می فروشند راهکار رفع چالش است.وی تصریح کرد: از شهرداری درخواست ایجاد 2 بازار روز در بالا و پایین شهر ارایه شد اما هنوز به این درخواست رسیدگی نشده است.رئیس اتحادیه صنف لوازم خانگی سمنان نیز گفت: بر اساس آخرین آمار برای جمعیت 702 هزار نفری استان سمنان با احتساب 20 هزار مشاغل خانگی 55 هزار واحد صنفی وجود دارد.علی اکبر صیادجو با بیان این که در استان سمنان به ازای هر 14 نفر یک واحد صنفی وجود دارد افزود: برآیند آمار حاکی از آن است که هر واحد صنفی در شرایط فعلی بازار با 14 نفر باید درآمد زایی کند و این موضوع چالش بزرگی است.وی اظهار داشت: با رشد فروشگاه های زنجیره ای توسعه نامتوازن شکل گرفته و این مساله، بازاریان را دچار مشکل کرده است.وی افزایش مالیات و عوارض شهرداری را از چالش های بازاریان استان سمنان برشمرد و تصریح کرد: اگر میزان مالیات و عوارض اصناف متناسب با میزان فروش و درآمد باشد بسیاری مشکلات حل خواهد شد.** مردم نقش محوری در تنظیم قیمت دارندمعاون هماهنگی امور اقتصادی و توسعه منابع استانداری سمنان نیز گفت: آرایش اقتصادی کشور در 6 ماه گذشته تغییر کرده و اکنون اقتصاد کشور به آرامش رسیده است.حشمت الله عسگری افزود: راهکار حل مشکلات اقتصادی انسجام و اتحاد است و در شرایط فعلی سطح اطلاعات اقتصادی مردم پایین است و به همین دلیل است که در این روزها با خرید دلار دچار چالش شده اند.وی ادامه داد: مردم خود در افزایش قیمت ها نقش ایفا می کنند و با خرید کردن یا خرید نکردن کمک کننده در تنظیم بازار هستند.وی تصریح کرد: از برکت های گرانی ارز مبارزه با کالای قاچاق است و در شرایط فعلی دولت به همراهی بازاریان نیازمند است.وی یادآور شد: بازاریان مشکلاتی دارند و حل مشکلات این قشر در دستور کار قرار دارد.عسگری ادامه داد: انتظار می رود در مقابل حل مشکلات اتحادیه ها هم در جهت جلب 100 درصدی اعتماد اعضای اتحادیه تلاش کنند.معاون استاندار سمنان خاطر نشان کرد: در بازار همه باید سود ببرند و این که فقط یک فرد سود ببرد ادامه نخواهد یافت.وی درباره افزایش تعداد فروشگاه های زنجیره ای و مشکلات بازاریان گفت: نیاز مردم باید پاسخ داده شود و فروشگاه ها به دلیل شرایطی که دارند با استقبال بیشتر مردم مواجه می شوند. وی راهکار حل مشکلات بازاریان را تقویت اتحادیه و اتحاد اعضای اتحادیه ها دانست. عسگری درباره فعالیت تاکسی های اینترنتی گفت: زمان حاضر عصر تکنولوژی است و نمی توان مانع این پیشرفت شد اما اگر خلاف قانون و مقررات عمل کنند حتما برخورد خواهد شد.معاون هماهنگی امور اقتصادی و توسعه منابع استانداری گفت: ساده ترین راهکار حل مشکلات بازاریان در زمینه مالیات خود اظهاری است.مدیرکل صنعت، معدن و تجارت استان سمنان نیز گفت: قانون برای جلوگیری از انحصار و با توجه به پیشرفت تکنولوژی مجوز کسب را افزایش داده است اما در زمان حاضر قانون نیازمند بازنگری است.بهروز اسودی افزود: واحد های فاقد جواز کسب براساس قانون باید پلمب شوند اما قانون در این استان به خوبی اجرا نمی شود.وی درباره فعالیت های تاکسی های اینترنتی در سمنان اظهار داشت: تاکسی های اینترنتی دارای اتحادیه کشوری هستند و صدور مجوز برای آن ها در استان انجام نمی شود.وی تصریح کرد: در استان سمنان 73 هزار واحد صنعتی، معدنی، کشاورزی و خدماتی وجود دارد که بر همین اساس باید 73 هزار انبار در این استان وجود داشته باشد ‌اما تنها 14 هزار انبار در استان ثبت شده است.مدیرکل امور مالیات استان سمنان گفت: گفتمان راهکار حل مشکلات است و خود اظهاری بسیاری از مشکلات بازاریان را حل خواهد کرد.عباس بی نیاز افزود: مالیات مودیان مالیاتی که خود اظهاری دارند بدون رسیدگی صادر می شود و این اداره کل آمادگی برای بررسی و رفع مشکلات مودیان دارد.وی اظهار داشت: تا کنون 16 هزار پرونده اظهارنامه مالیاتی بر اساس خود اظهاری بدون رسیدگی مالیات صادر شده است.7342/7408            "}