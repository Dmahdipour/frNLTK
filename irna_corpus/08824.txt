{"onTitr":" امام جمعه اردبیل:    ","titr":" توطئه های آمریکا به دست بسیجیان شکسته می شود","describe":" اردبیل - ایرنا - نماینده ولی فقیه در استان و امام جمعه اردبیل گفت: بسیجیان با خنثی کردن توطئه های آمریکا و متحدانش علیه نظام جمهوری اسلامی به دشمنان اجازه دخالت در کشورمان را نخواهند داد.", "text":"به گزارش ایرنا ، آیت الله سید حسن عاملی روز پنجشنبه در رزمایش اقتدار عاشورایی (سپاهیان محمد رسول الله 'ص' )در اردبیل افزود: کشور ما در برابر توطئه های دشمنان یکپارچه است و استکبار جهانی نخواهد توانست بین ملت اختلاف آفرینی کند.وی بیان کرد: شوکت بسیجیان همواره در طول انقلاب یاری گر نظام و آرمان های انقلاب بوده و در حال حاضر نیز در برابر جنگ اقتصادی دشمن سربلند خواهد بود.آیت الله عاملی گفت: اشتهای توطئه آمیز استکبار جهانی علیه این ملت تمام نشدنی است و اگر اسیر آنها شویم ، تاریخ و هیبت ما خواهد شکست.امام جمعه اردبیل افزود: اگر دشمن بداند ملت ما منفعل است و یکپارچه نیست رهایمان نخواهد کرد و تمام راه های موفقیت و عزت را بر ملت ما خواهد بست.وی اجتماع بی ریا و خودجوش بسیجیان را گوشمالی سختی برای دشمن دانست و گفت: دشمن با دیدن این اجتماع با عصبانیت از صحنه دخالت محو خواهد شد.وی ادامه داد : این ملت 40 سال است با چنگ و دندان و خون پاک شهدا از انقلاب محافظت کرده اند و بعد از این هم اجازه نفوذ بیگانه را نخواهند داد.فرمانده سپاه حضرت عباس (ع) استان اردبیل هم از آغاز اجرای این رزمایش در سراسر کشور از 9 شهریورماه خبر داد.سردار جلیل بابازاده افزود: این رزمایش تا 29 شهریور به صورت منطقه ای و شهرستانی برگزار می شود.وی بیان کرد: در این رزمایش 700 هزار نفری در کشور 10 هزار بسیجی از اقشار مختلف در استان اردبیل حضور یافته و یکپارچگی خود را در برابر هجمه های اقتصادی دشمن به نمایش گذاشتند.وی گفت: مردم غیور و ایثار گر ما در طول هشت سال جنگ تحمیلی در اوج غربت اسلام و امام (ره) وجبی از خاک کشور را به دشمن ندادند و در حال حاضر نیز تا آخرین قطره خون از خاک کشور و انقلاب اسلامی محافظت خواهند کرد.در این رزمایش که در ورزشگاه رضازاده اردبیل برگزار شد 41 گردان بسیجی حضور داشتند.3006/ 1257            "}