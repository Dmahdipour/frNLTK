{"onTitr":"","titr":" ماموران آتش نشانی یزد 19 نفر را در پارک شادی نجات دادند","describe":" یزد - ایرنا - معاون عملیات سازمان آتش نشانی و خدمات ایمنی شهرداری یزد گفت: به علت نقص فنی در یکی از وسایل بازی پارک شادی این شهر چهارشنبه شب 19 نفر گرفتار شده بودند ،همگی به سلامت نجات یافتند.", "text":"سید محمدرضا رحیمی روز پنجشنبه در گفت و گو با خبرنگار ایرنا افزود: به محض تماس با آتش نشانی نیروهای عملیاتی به محل اعزام شدند و با استفاده از بالابر 36 متری با ایمن سازی محل مردم را به پایین منتقل کردند و مشکلی پیش نیامد.در شهر یزد 11 ایستگاه های آتش نشانی فعالیت دارد.پارک شادی یزد در زمینی موقوفه به مساحت پنج هکتار فعالیت خود را از 22 بهمن سال 1366 یزد آغاز کرد.2088/ 2047/            "}