{"onTitr":"","titr":" سیل 100 راس دام عشایر شیروان را تلف کرد","describe":" بجنورد- ایرنا- مسئول بسیج عشایری خراسان شمالی گفت: جاری شدن سیل 100 راس دام عشایر شهرستان شیروان را تلف کرد.", "text":"نوروزمحمد قنبرزاده روز یکشنبه به خبرنگار ایرنا اظهار داشت: دیروز جاری شدن سیلاب در مناطق ییلاقی عشایر در محدوده روستای رباط شیروان، حدود 300 راس دام را گرفتار کرد که دامداران تنها موفق به نجات 200 راس آنها شدند.به گزارش ایرنا سیل سحرگاه روز شنبه در بخش سرحد شهرستان شیروان و بخش جرگلان شهرستان راز و جرگلان خساراتی را به حوزه های کشاورزی و تاسیسات زیربنایی وارد آورد.قنبرزاده افزود: متاسفانه در این حادثه یک چوپان جوان از عشایر منطقه نیز طعمه سیل شده و جان خود را از دست داد.مسئول بسیج عشایری خراسان شمالی اظهار داشت: سیل لاشه دام های تلف شده را با خود برده و وارد خاک ترکمنستان کرده است.وی با اشاره به بیمه نبودن عمده دام های عشایر این استان، گفت: متاسفانه در این حادثه بیش از یک میلیارد و 200 میلیون ریال خسارت به عشایر منطقه وارد شده است.قنبرزاده، سخت گیری در پرداخت غرامت بیمه را یکی از علل بی رغبتی عشایر به بیمه کردن دام خود دانست.سیل سحرگاه شنبه به بخش سرحد شهرستان شیروان و بخش جرگلان شهرستان راز و جرگلان خساراتی وارد آورد و ارتباط چندین روستا را با مرکز این شهرستان ها قطع کرد.عشایر شهرستان شیروان شامل 15 هزار نفر جمعیت با 2 هزار و 800 خانوار در قالب 9 طایفه، 350 هزار راس دام سبک در اختیار دارند.شهرستان شیروان در 60 کیلومتری شرق بجنورد قرار دارد.3007/5132            "}