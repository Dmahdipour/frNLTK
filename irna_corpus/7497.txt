{"onTitr":"","titr":" افزون بر یک تن فرآورده خام دامی در کاشان امحا شد","describe":" کاشان- ایرنا- رئیس شبکه دامپزشکی کاشان از کشف و امحای یک هزار و 240 کیلوگرم فرآورده های خامی غیر قابل مصرف در این شهرستان از ابتدای سال جاری تا کنون خبر داد.", "text":"عباس شاه میرزایی، شنبه به مناسبت روز دامپزشکی در گفت و گو با خبرنگار ایرنا بیان کرد: فرآورده های دامی کشف شده از چرخه مصرف انسانی حذف و چهار باب مغازه نیز نیمه نخست امسال در این رابطه پلمب شد.وی افزود: همچنین متصدیان متخلف 18 مرکز عرضه فرآورده های خام دامی شهرستان کاشان در 6 ماهه نخست سال جاری به مراجع قضائی معرفی شدند.رئیس شبکه دامپزشکی کاشان اضافه کرد: 930 مورد بازرسی از مرکزهای عرضه فرآورده های خام دامی مانند قصابی، مرغ و ماهی فروشی، مرکزهای بسته بندی، مجموعه های اقامتی، رستوران ها و آشپزخانه های این شهرستان انجام شده است.وی با اشاره به 178 مورد آزمایش سل و مشمشه بر روی دام ها گفت: همچنین 14 هزار و 161 راس دام سبک و سنگین علیه بیماری های مشترک بین انسان مانند شاربن، تب مالت، هاری و 145 هزار و 441  راس دام سبک و سنگین نیز علیه بیماری های دامی همچون تب برفکی، آبله، آنتروتوکسمی و طاعون نشخوارکنندگان کوچک واکسینه شدند.شاه میرزایی همچنین یادآور شد: 300 لیتر انواع سم با هدف مبارزه با انگل های خارجی دام برای سم پاشی و کنترل بیماری تب کریمه کنگو در اختیار دامداران شهرستان کاشان قرار گرفت.به گفته رئیس شبکه دامپزشکی کاشان، نزدیک به 9 هزار راس گاو و گوساله، 100 هزار راس گوسفند، 200 نفر شتر به همراه 48 واحد پرورش مرغ تخمگذار و 150 واحد پرورش مرغ گوشتی در این شهرستان فعال است.کاشان با جمعیت افزون بر 365 هزار نفر در فاصله نزدیک به 200 کیلومتری شمال اصفهان واقع می باشد.14 مهرماه روز دامپزشکی نامگذاری شده است.6136/8123            "}