{"onTitr":"","titr":" حواصیل زخمی شده در ریگان تحویل محیط زیست شد","describe":" کرمان- ایرنا- رئیس اداره محیط زیست ریگان گفت: حواصیل زخمی شده بر اثر گرد و غبار شدید توسط دوستدار محیط زیست نجات یافت و برای مداوا تحویل این اداره شد .", "text":"حمزه ابراهیمی روز یکشنبه در گفت و گو با خبرنگار ایرنا افزود:بر اثر گرد و غبار شدید یک قطعه حواصیل خاکستری که از ناحیه بال دچار مصدومیت شده بود توسط دوستدار محیط زیست از مرگ نجات داده شد .وی بیان داشت : این پرنده زخمی پس از بررسی وضعیت سلامت پرنده و  ثبت مشخصات آن رهاسازی خواهد شد .رئیس اداره محیط زیست ریگان با اشاره به اینکه حواصیل خاکستری  یکی از 64 گونه تیره حواصیلیان است که 80 سانتیمتر طول دارد، افزود: این پرنده دارای سری بزرگ، گردنی باریک و دراز و مار مانند است.ابراهیمی افزود : حواصیل خاکستری  پرنده ای مهاجر در شهرستان  محسوب می‌شود که در نیزارها و اطراف شهرستان قابل مشاهده است.وی اظهار داشت :این پرنده مانند سایر پرندگان تیره حواصیلیان به تغذیه در آبهای کم عمق خو گرفته و عمدتا از ماهی، دوزیستان، نرم تنان، سخت پوستان، حشرات و گاهی نیز از جوندگان کوچک و جوجه سایر پرندگان تغذیه می کند.در شهرستان ریگان گونه های نادر جانوری زیست می کنند که نیاز به حمایت جدی دوستداران محیط زیست دارند .ریگان تا مرکز استان کرمان 285کیلومتر فاصله دارد.7442/ 5054            "}