{"onTitr":" معاون دادستان کشور:    ","titr":" مسیریاب waze به رغم دستور مسدودسازی، فعالیت می‌کند","describe":" تهران- ایرنا- معاون دادستان کل کشور گفت: نرم افزار مسیر یاب waze که متعلق به رژیم جعلی اسرائیل است، با وجود دستور قضایی برای مسدودسازی همچنان در کشور مشغول فعالیت است و شبکه اجتماعی اینستاگرام  نیز بر خلاف قانون انحصار صوت و تصویر برای صدا و سیما در کشور مشغول فعالیت است.", "text":"به گزارش روز یکشنبه خبرنگار قضایی ایرنا، عبدالصمد خرم‌آبادی در صفحه شخصی خود در پیام رسان سروش نوشت: تاکید و تذکر مقام معظم رهبری بر دو مقوله «شناخت» و «جدیت» مسئولان فضای مجازی در انجام وظایف محوله، دلالت بر این واقعیت دارد که وضعیت نامطلوب فضای مجازی کشور محصول «عدم شناخت» و «عدم جدیت» مسئولان در انجام وظایف محوله است.خرم آبادی نوشت: به همین مناسبت به چند مورد از ده‌ها عملکرد نامناسب که موجبات این تذکرها را فراهم کرده است. اشاره می کنم که امیدوارم موثر واقع شود و مسئولان ذیربط اشتباه های گذشته را جبران کنند.معاون دادستان کل کشور تصریح کرد: نرم افزار مسیر یاب ویز (waze) که توسط رژیم کودک کش و جعلی اسرائیل طراحی و راه اندازی شده است بدون هیچ مانعی در فضای مجازی کشور جولان می دهد و علاوه بر مکان یابی به ابزار رسانه ای دشمن تبدیل شده است و دشمن صهیونیستی با سوء استفاده از کابران ایرانی اطلاعات جاسوسی خود را در بستر این نرم افزار تکمیل می کند. وی گفت: علی‌رغم صدور دستور مسدودسازی ویز از سوی مقام قضایی و علیرغم اینکه نرم افزارهای پیشرفته بومی مشابه آن نظیر دال و نشان و... در کشور وجود دارد، مسئولان ذیربط نه تنها جدیتی در اجرای این دستور بخرج نمی دهند بلکه مقاومت هم می کنند.معاون دادستان کل کشور در امور فضای مجازی نوشته است: علی رغم گذشت بیش از 5 ماه از صدور دستور فیلتر تلگرام، مسئولان ذیربط به نسخه های فارسی این پیام رسان اجازه داده اند بر خلاف دستور قضایی بازپرس به طور غیر قانونی به عنوان فیلترشکن عمل کرده و در این موقعیت جنگ اقتصادی و رسانه ای دسترسی 30 میلیون نفر ایرانی را به این شبکه فیلتر شده فراهم کرده اند. خرم آبادی اضافه کرد: همچنین بهترین پهنای باند و تجهیزات و سرورها را از بیت المال به این فیلترشکن ها اختصاص داده و با این اقدام تبعیض آمیز شبکه های اجتماعی داخلی را در آستانه نابودی قرار داده اند و مسئولان ذیربط به فریاد مدیران پیام رسانهای داخلی و جوانان نخبه و سرمایه گذرانی که استخوان هایشان زیر فشار تبعیض در فضای مجازی کشور خرد شده است، توجه نمی کنند.وی افزود: علی‌رغم اینکه میلیاردها تومان سرمایه مملکت صرف هاتگرام و تلگرام طلایی شده است، مدیر تلگرام اجازه نمی دهد کاربران این دو نرم افزار در حساس ترین زمان جنگ اقتصادی به محتوای کانال های (رسانه های) مورد علاقه خود دسترسی پیدا کنند و کانالی به نشانی dolaril@ را که بیش از دو میلیون نفر از طریق این دو نرم افزار عضو آن شده بودند مسدود می کند و اجازه نمی دهد این کانال و کانال دیگری به نشانی dolar_il@ که بیش از یک میلیون عضو داشت و واقعیت‌ها را در مورد سقوط ارزش دلار و افزایش پول ملی بیان می کرد به فعالیت خود در بستر این دو نرم افزار ادامه دهد و حتی اجازه عضو شدن در سایر کانال های تلگرام را از اعضای هاتگرام و تلگرام طلایی سلب می کند.خرم آبادی نوشته است: شبکه اجتماعی اینستاگرام بر خلاف مصوبات شورای عالی فضای مجازی و کمیسیون های زیر مجموعه آن بدون اینکه سرورهای خود را به داخل منتقل کند و بدون اینکه مقررات قانونی را بپذیرد در فضای مجازی کشور مشغول فعالیت رسانه ای است و برخلاف قانون اساسی صوت و تصویر فراگیر را از انحصار سازمان صدا و سیما خارج کرده و بدون هرگونه محدویت قانونی سال‌هاست که مشغول تهاجم فرهنگی، اجتماعی، اقتصادی و امنیتی علیه مردم و نظام جمهوری اسلامی است و مسئولان فضای مجازی علیرغم تذکرات دلسوزان خم به ابرو نمی آورند.معاون دادستان کشور اضافه کرد: علاوه بر آنچه که گفته شد، مشکلات دیگری مانند عدم مبارزه با فیلترشکن‌ها، عدم اهتمام جدی به تحقق شبکه ملی اطلاعات و دهها نابسامانی دیگر وجود دارد که موجبات سلطه بیگانگان بر فضای مجازی کشور را فراهم کرده اند. به طور قطع این مشکلات قابل حل است ولی حل آنها نیاز به توجه، شناخت‌‌ و جدیت همه مسئولان فضای مجازی در انجام وظایف محوله دارد.اجتمام* ع.ی * 3063            "}