{"onTitr":"","titr":" مارادونا: تیم ملی آرژانیتن با یک مشت «خائن» احاطه شده است","describe":" تهران- ایرنا- «دیگو مارادونا» اسطوره فوتبال آرژانتین ضمن تاکید مجدد بر خواسته خود از لیونل مسی مبنی بر روی برگرداندن از تیم ملی این کشور، اظهار داشت: تیم ملی توسط یک مشت «خائن» احاطه شده است.", "text":"به گزارش ایرنا، روزنامه دیلی میل انگلیس روز سه شنبه نوشت: فوق ستاره باشگاه بارسلونای اسپانیا پس از عملکرد ناامید کننده آلبی سلسته در جام جهانی 2018 روسیه؛ در حال سبک و سنگین کردن گزینه بازگشت به تیم ملی کشورش است.در راستای این تصمیم گیری، مسی از حضور در فهرست جدید تیم ملی آرژانتین که توسط «لیونل اسکالونی» سرمربی موقت این تیم اعلام شده است، خودداری کرد و بدین ترتیب جادوگر آرژانتین به همراه پیراهن شماره 10 انحصاری وی، در استراحت به سر می برد.با این وجود، مسی هیچ نشانه ملموسی از برنامه خود برای آینده و حضور دوباره در تیمی که 128 بار پیراهن آن را به تن کرده بروز نداده است؛ این در حالی است که اسطوره فوتبال آرژانتین اخیرا از وی درخواست کرده تا از فوتبال ملی کناره گیری کند.مارادونا معتقد است مهاجم 31 ساله بارسلونا از سوی اطرافیان خود به طور کامل حمایت نشده و مدیران و مسوولان فدراسیون فوتبال آرژانتین در منحرف کردن انتقادهای ناعادلانه از بازیکنی که همواره مسوولیت انتظارات یک ملت را به دوش می کشیده است؛ موفق عمل نکرده اند.فوق ستاره سال های دور آلبی سلسته در مصاحبه با تارنمای خبری اینفوبائه اظهار داشت: به همین دلیل است که از مسی خواسته ام به تیم ملی برنگردد و تقصیرها را به گردن نگیرد.وی افزود: بی شک بخاطر نبودن او افسوس خواهیم خورد چرا که هیچ بازیکنی مثل او وجود ندارد اما فدراسیون فوتبال آرژانتین بی شک از نبودن مسی ضرر می کند.مارادونا در ادامه با اشاره به «خاویر ماسکرانو» به عنوان نمونه ای از افرادی که از مسی حمایت نکرده است، تصریح کرد: انداختن تقصیرها به گردن مسی کار آسانی است اما آنها قصد دارند مسی را از بین ببرند و این کار من را هم از بین خواهد برد چرا که اگر دوستان مسی واقعا به او علاقه دارند باید کاملا از او حمایت کنند نه اینکه سکوت کرده و تماشاچی باشند.وی ادامه داد: در مورد ماسکرانو اشتباه کردم، تصور می کردم او یک رهبر است اما امروز باید بگویم آنچه من تصور می کردم درست نبوده است و  در این مورد اشتباه کرده ام.اسطوره آرژانتین که سابقه هدایت تیم ملی کشورش را در کارنامه دارد، پس از جام جهانی نیز در پیشنهادی نسبت به بازگشت دوباره به نیمکت آلبی سلسته بدون دستمزد نیز ابراز تمایل کرده بود.مارادونا که در حال حاضر هدایت تیم دورادوس در لیگ مکزیک را بر عهده دارد، در مورد بازگشت به تیم ملی آرژانتین گفت: فعلا کارهای ناتمام زیادی در اینجا دارم، علاوه بر این، تیم ملی آرژانتین توسط یک مشت خائن احاطه شده است و بنابراین قصد بازگشت ندارم. ورزشی**3991**9129            "}