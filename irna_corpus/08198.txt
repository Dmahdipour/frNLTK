{"onTitr":"","titr":" آینده زنجان با راه اندازی منطقه ویژه اقتصادی","describe":" زنجان – ایرنا – توسعه صنعتی، سرمایه گذاری خارجی و استقرار صنایع پاک در زنجان، آینده ای است که مسئولان استانی برای تحقق و اجرای منطقه ویژه ای اقتصادی این استان به تصویر می کشند.", "text":"به گزارش ایرنا، با وجود آنکه موضوع منطقه ویژه اقتصادی استان زنجان از سال 85 و در سفر نخست دولت نهم به زنجان به تصویب رسید اما این پروژه به شکل جدی تر از سال 92 و با طرح آن در مجلس و بازگشت به دولت مطرح شد.این پروژه در سال 93 در سفر نخست رئیس جمهوری دولت یازدهم بار دیگر به تصویب رسید و برای طی مراحل قانونی راهی مجلس شد.این موضوع رفت و بازگشت مصوبه منطقه ویژه اقتصادی فقط مربوط به زنجان نبود و لایحه مربوطه شامل 12 منطقه ویژه اقتصادی و هست منطقه آزاد هم می شد.سر انجام پس از کش و قوس هایی که میان قوه مقننه و دولت بر سر این لایحه بود، 11 شهریور سال جاری در نهایت مهر تایید نمایندگان مجلس دهم را گرفت و راهی دریافت نظر مثبت شورای نگهبان شد.حال این روزها زنجانی که از سال 94 برای توسعه همه جانبه مسیر صنعت را در پیش گرفته است، منتظر ابلاغ دستورالعمل های اجرایی از سوی دولت است، موضوعی که به گفته محمدرضا آبی پور مدیرکل هماهنگی امور اقتصادی استانداری زنجان، تمام بسترها برای اجرای این مصوبه آماده است.آبی پور گفت: پیش از آنکه موضوع این مصوبه در مجلس مطرح شود، مستنداتی از استان برای بررسی قابلیت های الزامی در همین زمینه دریافت شد.وی افزود: در همین مدت هم، استان برای تعیین زمین، ایجاد بسترها و جذب سرمایه گذار، بیکار نبود و تمام زیر ساخت های لازم را در همین رابطه فراهم کرد.مدیرکل هماهنگی امور اقتصادی استانداری زنجان گفت: عملیات اجرایی این منطقه اقتصادی به محض ابلاغ به سرعت آغاز خواهد شد.به گفته آبی پور زمین تعیین شده برای این منطقه از نظر امکانات زیر ساختی دارای جاده دسترسی از شمال و جنوب، فرودگاه، خطوط ریلی، آب، خط انتقال گاز و زمین وسیعی است که می تواند خدمات مورد نیاز سرمایه گذاران را تامین کند.**سرمایه گذاران چینی و ترک در انتظار منطقه ویژه اقتصادیمسعود اطاعتی مدیرکل دفتر جذب سرمایه گذاری خارجی استانداری زنجان هم در همین زمینه به موضوع اعلام آمادگی سرمایه گذاران ترک و چینی برای راه اندازی شهرک صنعتی تخصصی خارجی ها در این استان اشاره کرد.اطاعتی اضافه کرد: این سرمایه گذاران اصرار داشتند که منطقه مورد نظر برای سرمایه گذاری آنان در داخل منطقه ویژه اقتصادی قرار داشته باشد.وی اعلام کرد: پس از اینکه این پروژه در مجلس شورای اسلامی به تصویب رسید، موضوع به سرمایه گذاران چینی و ترکیه ای اطلاع رسانی شد.مدیرکل دفتر جذب سرمایه گذاری خارجی استانداری زنجان با بیان اینکه سازمان همیاری شهرداری هم اکنون در حال مطالعه ابعاد مختلف این منطقه ویژه اقتصاد و اقدام برای تشکیل شرکت مختص به آن است، گفت: پیش بینی می شود، سرمایه گذاری حداقل 10 هزار میلیارد ریالی با اشتغال 15 هزار نفری در این منطقه به ثبت برسد.اطاعتی افزود: منطقه یک هزار هکتاری در نظر گرفته شده در حوالی روستای سارمساقلوی شهرستان زنجان، به فاضلاب تصفیه شده و فرودگاه دسترسی دارد و ظرفیت های خوبی برای سرمایه گذاران داخلی و خارجی ایجاد می کند.منطقه ویژه اقتصادی به محدوده جغرافیایی در داخل مرز کشور اطلاق می‌شود که قوانین تجاری حاکم بر آن تا حد زیادی در قیاس با سایر نقاط کشور از محدودیت کمتری برخوردار است. این مناطق دارای چهارچوب مناسبی به منظور ورود و شروع به فعالیت کارآفرینان است.پیش از این مدیرکل سابق حفاظت محیط زیست استان زنجان اعلام کرده بود که توسعه صنعتی نیازمند استقرار صنایع پاک و سبز هستند که این بحث به تایید مدیرکل هماهنگی امور اقتصادی استانداری زنجان هم رسید.ناصر فغفوری رئیس سازمان صنعت، معدن و تجارت استان زنجان هم این موضوع را پیش از این اعلام کرده بود که صنایع پاک یا در سطح یک و 2 مورد تایید استانداردهای محیط زیستی بناست در زنجان استقرار یابند.موضوع توسعه صنعتی زنجان بنا بر برنامه ریزی جمشید انصاری استاندار سابق زنجان در دستور کار قرار گرفت و از همین رو نگاه به راه اندازی صنایع و منطقه ویژه اقتصادی هم بر همین رویکرد متکی شد.3001/8068            "}