{"onTitr":"","titr":" آخوندی: سازمان نظام مهندسی نباید وارد عملیات پولی شود","describe":" تهران- ایرنا- وزیر راه و شهرسازی گفت: سازمان نظام مهندسی در حالی به عملیات پولی بین بهره بردار خدمات مهندسی و ارائه دهندگان این خدمت وارد شده بود که باید به عنوان سازمانی حرفه ای در پی اعتلای فناوری مهندسی در کشور باشد.", "text":"به گزارش خبرنگار ایرنا، «عباس آخوندی» روز پنجشنبه با حضور در دبیرستان البرز تهران در هشتمین دوره انتخابات نظام مهندسی استان تهران شرکت کرد و رای خود را به صندوق انداخت.وی سپس در گفت و گو با خبرنگاران از سازمان نظام مهندسی ساختمان به عنوان یکی از تاثیرگذارترین سازمان‌های ایران یاد کرد و افزود: این سازمان به طور مستقیم با زندگی مردم سر و کار دارد و حوزه فعالیت آن از ساخت و ساز خانه تا ساختمان های عمومی گسترده است.آخوندی افزود: تاثیر عملکرد سازمان نظام مهندسی بر زندگی مردم در حوزه های مختلف از جمله محیط زیست، شهرسازی،ترافیک، نقشه برداری، پایداری مداوم مقابل زلزله، سیل و حوادث طبیعی بسیار روشن است؛ تمام آنچه که روی زمین ساخته می شود، محصول کار مهندسانی است که به شکلی با این سازمان درگیر هستند؛ معماری، شهرسازی و آنچه که به ما هویت می‌دهد، در این سازمان شکل می‌گیرد.بنا بر اعلام وزارت راه و شهرسازی، آخوندی درباره برگزاری انتخابات هیات مدیره نظام مهندسی ساختمان اظهار داشت: با توجه به اینکه سازمان نظام مهندسی هر استان یک سازمان مستقل است، لذا هر استان خود تصمیم می‌گیرد که در استان‌های مختلف زمان‌های مختلفی را برای انتخابات داشته باشند. وزارت راه و شهرسازی بازه‌ای را برای برگزاری انتخابات در نظر گرفته و هر استان خود تعیین کرده این انتخابات در چه روزی برگزار شود.وی ادامه داد: در استان‌های مختلف در مجموع 375 نفر به عنوان اعضای هیات مدیره انتخاب می‌شوند؛ این افراد از میان خود 64 نفر را به وزیر راه و شهرسازی معرفی کرده که از این میان 25 نفر به عنوان عضو اصلی و 7 نفر به عنوان اعضای علی‌البدل انتخاب می شود.آخوندی به شیوه انتخاب رییس سازمان نظام مهندسی کشور اشاره کرد و گفت: شورای مرکزی سه نفر را از میان خود به عنوان رییس شورا به رییس جمهوری معرفی می‌کنند و یکی از این سه نفر به عنوان رییس شورای سازمان نظام مهندسی ساختمان ایران انتخاب می‌شود.وزیر راه و شهرسازی سپس به موضوع تخلف سازمان نظام مهندسی پرداخت و گفت: این سازمان به عنوان یک سازمان حرفه‌ای باید در پی اعتلای این رشته باشد و بتواند فناوری مهندسی را در رشته‌های مختلف رشد دهد و آیین‌نامه‌های نظام مهندسی را ارتقا دهد اما در عوض وارد عملیات پولی بین بهره‌بردار خدمات نظام مهندسی و ارائه دهندگان این خدمات شده بود.وی ادامه داد: در قانون به هیچ وجه چنین چیزی پیش‌ بینی نشده است؛ این اقدام بسیار نادرستی بود که هم سازمان‌ها را متوجه یک سری مسائل مادی کرد و همچنین ارائه خدمت با کیفیت بالا را دچار مشکل شد.آخوندی با اشاره به بازنگری نظام کنترل ساختمان گفت: بازنگری کلی و اساسی در نظام کنترل ساختمان انجام شده و سعی داشتیم تمام پس از حدود بیست سال که از ارائه این قانون می‌گذرد، نقاط قوت و ضعف این قانون را شناسایی کرده و در آیین نامه جدید مرتفع کنیم.وی افزود: ارائه دهنده خدمات مهندسی، مهندس است که باید در محور کار قرار بگیرد؛ مهندس باید نسبت به آنچه امضا می‌کند، تعهد اخلاقی و کاری داشته باشد. مهندس حق امضای چیزی را که نمی داند چگونه طراحی و اجرا شده است، ندارد. مهندس باید در برابر هرچه امضا می‌کند تعهد کمی و کیفی داشته باشد و در دادگاه و هر مجمع حرفه ای حاضر باشد از آن دفاع کند.آخوندی ادامه داد: خریدار نیز باید با توجه به تشخیص خود قدرت انتخاب داشته باشد و بتواند مهندسی را که خود می‌خواهد، انتخاب کند.وزیر راه و شهرسازی در ادامه به مساله تعارض منافع در کنترل ساختمان پرداخت و گفت: شهرداری‌ها مسئول کنترل ساختمان هستند. شهرداری ها هم باید به طور مستقیم ساختمان را کنترل کنند و اگر این ساختمان‌ها ضعف قوه مهندسی داشت، باید بتواند از خدمات مهندسان به عنوان بازرس ساختمان استفاده کنند.وی ادامه داد: قطعاً این بازرس نباید همان کسی باشد که توسط مالک برای نظارت انتخاب شده است. بنابراین ما باید بازرسان مستقلی در اختیار داشته باشیم که در اختیار شهرداری باشند و بتوانند از حسن اجرای ساختمان اطمینان حاصل کرده و از منافع عمومی حفاظت کنند.آخوندی به تعرض منافع مالک و ناظر اشاره کرد و گفت: پیش از این بازرس و ناظر یکی بودند و کسی که می‌خواست منافع کارفرما را حفظ کند، همان کسی بود که حافظ منافع عمومی و شهرداری بود؛ این تضاد منافع باعث اشکالات بسیاری در حوزه ساخت و ساز در ایران شد.این عضو کابینه دوازدهم افزود: در قوانین جدید سعی شده که این منافع متضاد به طور کامل از هم جدا شود. طبق این قوانین مهندس یا برای کارفرما و یا برای شهرداری کار می‌کند. با حل این مساله تعارض منافع امیدواریم که سلامت حرفه‌ای و ارتقای ساخت و ساز در ایران محقق شود.وی افزود: برای صدور پروانه اشتغال و همچنین فعالیت در هیات مدیره سازمان‌ها موظف هستند که ابتدا از اصالت مدرک تحصیلی و تجربه مهندسی مطمئن شوند.**نتایج انتخابات نظام مهندسی تهران بعد از اتمام رای گیری اعلام می‌شودنادر محمدزاده مدیرکل راه و شهرسازی استان تهران نیز به خبرنگاران گفت: انتخابات این دوره نظام مهندسی استان تهران الکترونیکی بوده و نتایج انتخابات بعد از اتمام رای گیری مشخص و اعلام می شود.وی افزود: ۱۰۰ هزار مهندس می توانند در این استان رای خود را در صندوق بیاندازند که در نهایت ۲۵ نفر هیات مدیره به صورت مستقیم وارد سازمان می‌شوند و در هر رشته عضو علی‌البدل نیز وجود خواهد داشت.محمدزاده با اشاره به کاهش 30 درصدی تعداد داوطلبان در انتخابات سال جاری گفت: از یک سو تغییر قوانین داوطلبان را ملزم به داشتن مدرک مهندسی پایه یک می‌کند، و از سوی دیگر به واسطه بخشنامه جدید که به منظور مبارزه با تعارض منافع صادر شده، افرادی که سمت اجرایی در حوزه ساختمان دارند، نمی‌توانند به عنوان داوطلب ثبت نام کنند. بنابراین تعداد داوطلبان کاهش یافته است.به گزارش ایرنا، هشتمین دوره انتخابات سازمان نظام مهندسی استان تهران صبح امروز در 26 شعبه انتخاباتی در سراسر استان از ساعت 9 آغاز به کار کرد و تا ساعت 17 امروز ادامه دارد؛ هیات اجرایی انتخابات فهرست نهایی نامزدهای حائز شرایط عضویت در این دوره از انتخابات را منتشر کرده است. تعداد نامزدهای این انتخابات که بیشتر آنها از رشته عمران هستند، 174 نفر است؛ جمعیت واجد شرایط برای شرکت در آن، معادل 100هزار نفر است و تمام اعضای سازمان نظام مهندسی، چه اعضاء دارای پروانه اشتغال به‌کار و چه اعضاء بدون پروانه می‌توانند در این انتخابات شرکت کنند.بر اساس اعلام ستاد برگزاری انتخابات همه اعضای سازمان می توانند با همراه داشتن کارت ملی و کارت عضویت می توانند در این انتخابات رای دهند.اقتصام*9186*2025            "}