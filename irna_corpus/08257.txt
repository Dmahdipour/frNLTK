{"onTitr":"","titr":" الحریری: کابینه جدید لبنان تا 10 روز آینده تشکیل می شود","describe":" بیروت-ایرنا-«سعد الحریری» که بیش از چهارماه از انتخابش به عنوان نخست وزیر مامور به تشکیل کابینه لبنان می گذرد، در تازه ترین اظهارنظر خود اعلام کرد که کابینه جدید طی یک هفته تا 10 روز آینده تشکیل می شود.", "text":"به گزارش ایرنا، وی پنجشنبه شب در گفت و گو با شبکه تلویزیونی لبنانی «ام.تی.وی»افزود: در دولت «وفاق ملی» بیشتر جریان های اصلی سیاسی لبنان حضور دارند و مردم این کشور نیز از آن راضی خواهند شد.الحریری همچنین از همه گروه ها و همچنین «میشل عون» رئیس جمهوری لبنان خواست تا برای تسهیل در روند تشکیل دولت، از خودگذشتگی کنند.وی با رد گزینه تشکیل دولت بر اساس الگوی اکثریت گفت: دولتی که به دنبال تشکیل آن هستیم باید شامل بیشترین احزاب و طرف های سیاسی باشد تا بتواند از عهده وظایف خود برآید.وی تاکید کرد که مشکلات اقتصادی که گریبانگیر لبنان است، تشکیل دولت را ضروری می کند.الحریری سوم خرداد امسال پس از کسب حمایت اکثریت نمایندگان پارلمان جدید لبنان، از سوی رئیس جمهوری این کشور به عنوان نخست وزیر مامور به تشکیل کابینه معرفی شد اما ماموریت وی تاکنون به نتیجه نرسیده است.تنوع جریان های مختلف و نیز تضاد در سهم خواهی آنها اصلی ترین عامل در تشکیل نشدن دولت بوده است.رئیس جمهوری لبنان هفته پیش گفته بود که در صورتی که رایزنی ها برای تشکیل دولت ائتلافی به نتیجه نرسد، گزینه بعدی، تشکیل دولت بر اساس الگوی اکثریت است.خاورم**2054**شبس**163            "}