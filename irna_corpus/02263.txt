{"onTitr":"","titr":" 80 درصد عشایر کهگیلویه درمناطق ییلاقی سکونت دارند","describe":" یاسوج - ایرنا - رئیس اداره امور عشایر کهگیلویه گفت: به دلیل فقر مراتع و نبود آب آشامیدنی، 80 درصد عشایر شهرستانهای کهگیلویه و چرام هنوز در مناطق ییلاقی سکونت دارند و به قشلاق کوچ نکرده اند.", "text":"سید خداداد اجتهادی روز چهارشنبه در گفت و گو با خبرنگار ایرنا اظهار داشت: بیش از چهار هزار خانوار عشایری شهرستان کهگیلویه هنوز با وجود هوای سرد در مناطق ییلاقی طسوج و سرطسوج سکونت دارند.وی بیان کرد: پیش بینی می شود عشایر با توجه به افزایش سرمای هوا در یک ماه آینده به مناطق قشلاقی در کهگیلویه و چرام کوچ کنند.عشایر شهرستان های کهگیلویه ،چرام و لنده هرسال تا نیمه اول مهرماه به مناطق قشلاقی کوچ می کردند.اجتهادی با اشاره به سکونت 20 درصد از عشایر کهگیلویه و چرام در مناطق گرمسیری تصریح کرد: 200 کیلومتر از جاده های عشایری در این مناطق بازگشایی شده است.وی عنوان کرد: آبرسانی به 40 منطقه عشایری کهگیلویه و چرام روزانه به وسیله سه دستگاه تانکر سیار انجام می شود.اجتهاد تصریح کرد: در شش ماهه اول سال جاری 15 هزار 732 لیتر آب بین عشایر در مناطق ییلاقی و قشلاقی کهگیلویه توزیع شد.رئیس اداره امور عشایر کهگیلویه جمعیت عشایری شهرستانهای کهگیلویه، چرام و لنده را 46 هزارو 500 نفر ذکر کرد و گفت: ارزش تولیدات گوشتی این عشایر در سال بیش از 200 میلیارد ریال است.اجتهادی تعداد دام عشایر شهرستان کهگیلویه را 600 هزار راس ذکر کرد و گفت: 150 خانوار عشایری در کهگیلویه هم به استان خوزستان کوچ می کنند.وی مهم ترین مناطق قشلاق عشایر کهگیلویه را بی بی زلیخایی دژ کوه در سوق، دامنه کوه خاییز و دشت مور ذکر کرد.جامعه عشایری کهگیلویه و بویراحمد با یک‌میلیون رأس دام سبک و سنگین 35 درصد صنایع‌دستی شامل 10 هزار مترمربع انواع گبه، جاجیم، قالی، گلیم و فرش این استان را تولید می‌کند.12 درصد از جمعیت استان کهگیلویه و بویراحمد در قالب 11 هزار خانوار با جمعیتی معادل 70 هزار نفر عشایر هستند.هشت ایل بومی و سه ایل غیربومی با 13 زیست‌بوم در کهگیلویه و بویراحمد وجود دارد. 7531/1662            "}