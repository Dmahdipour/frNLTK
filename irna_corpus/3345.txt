{"onTitr":"","titr":" کشفیات مواد مخدر در خراسان جنوبی 16 درصد افزایش یافت","describe":" بیرجند - ایرنا - دبیر شورای هماهنگی مبارزه با مواد مخدر خراسان جنوبی  گفت: کشفیات مواد مخدر در این استان 6 ماه نخست امسال نسبت به مدت مشابه سال قبل 16 درصد افزایش یافت.", "text":"علی زندی روز سه شنبه در گفت و گو با خبرنگار ایرنا اظهار داشت: بیش از 20 تن انواع مواد مخدر در این مدت توسط نیروهای عمل کننده کشف شد.وی تریاک، هروئین و مرفین را از انواع مواد مخدر کشف شده در خراسان جنوبی عنوان کرد و افزود: این کشفیات توسط نیروی های انتظامی، سپاه، بسیج، اطلاعات، مرزبانی، اداره کل گمرکات و سازمان زندان ها انجام شده است.دبیر شورای هماهنگی مبارزه با مواد مخدر خراسان جنوبی با بیان اینکه بیشترین کشفیات توسط نیروی انتظامی انجام شده است گفت: امسال در عملیات کشف مواد مخدر بیش از 3 هزار نفر دستگیر شدند که این آمار نیز نسبت به 6 ماه نخست سال گذشته 6 درصد رشد داشته است. استان خراسان جنوبی 11 شهرستان و 460 کیلومتر مرز مشترک با افغانستان دارد. 9893*3028            "}