{"onTitr":" رویترز به نقل از مقام فرانسوی:    ","titr":" بولتون درباره ایران دچار وسوسه فکری است","describe":" تهران-ایرنا- خبرگزاری رویترز به نقل از یک مقام فرانسوی که نامش فاش نشده، گزارش داد: «جان بولتون» مشاور امنیت ملی آمریکا درباره ایران دچار وسوسه فکری است و مسائل دیگر برای او اهمیت کمتری دارد.", "text":"در گزارش رویترز آمده است: بولتون بر روی دیوار دفترش یادگاری از دستاوردش به عنوان مشاور امنیت ملی آمریکا نصب کرده که کپی قاب گرفته دستور «دونالد ترامپ» برای خروج از توافق هسته ای ایران است. درست در کنار آن کاریکاتوری که توافق را به تمسخر می گیرد، نصب شده است. بولتون یک ماه پس از خروج ترامپ از توافق به عنوان مشاور امنیت ملی کار خود را شروع کرد. وی در مصاحبه با رویترز گفت به ترامپ اطمینان داده که آنچه انجام داده منطقی بوده و می تواند هشدارهای متحدان اروپایی اش برای ماندن در توافق را نادیده بگیرد.بولتون درباره خروج آمریکا از توافق گفت: این آخر دنیا نیست. ائتلاف غربی ها دچار فروپاشی نخواهد شد.وی گفت که باور دارد اعمال دوباره تحریم ها فشار بر رهبران ایران را افزایش داده است.رویترز نوشت: منتقدان بولتون، او را جنگ طلب توصیف می کنند که دیدگاه های مخالف را نمی پذیرد و متحدانش او را فردی باهوش و متعهد به تضمین برتری قدرت آمریکا توصیف می کنند.او طی سالها از تغییر حکومت در ایران و کره شمالی حمایت کرده است و به طور مستقیم مخالف مذاکره بود و گفته است که آمریکا باید حملات پیشگیرانه ای را علیه تاسیسات هسته ای آنها انجام دهد. این گزارش افزود: بولتون نقش محوری در پیشبرد تلاشهای دولت ترامپ برای ایجاد امنیت و ائتلاف سیاسی با 6 کشور عرب خلیج فارس، مصر و اردن برای مقابله با گسترش نفوذ ایران در منطقه داشته است. یک مقام وزارت دفاع آمریکا درباره شخصیت بولتون گفت، او مانع هر دیدگاهی می شود که با نظرش در مذاکره با دیگر دولت ها در تضاد است. این مقام آمریکایی که خواست نامش فاش نشود، گفت: دیدگاه های مخالف شنیده نمی شود و روشن است که از آنها به خصوص درباره ایران استقبالی نمی شود. نتیجه این می شود که  افرادی که سالها یا حتی دهه ها به ویژه در این حوزه تجربه دارند یا نادیده گرفته می شوند و یا مرعوب می شوند.رویترز افزود: بولتون حامی جدی جنگ عراق و از حامیان اتخاذ سیاست های سختگیرانه علیه روسیه بود.این خبرگزاری افزود: بولتون و ترامپ دیدگاه های متفاوتی درباره روسیه دارند. ترامپ با لحنی ستودنی درباره «ولادیمیر پوتین» رئیس جمهوری روسیه صحبت می کند در حالی که بولتون هرگز این کار را انجام نمی دهد و پوتین را به دروغگویی درباره دخالت در انتخابات سال 2016 آمریکا متهم کرده است.بولتون مخالف لغو تحریم های آمریکا علیه روسیه است و در مارس گذشته در توئیتی نوشت آمریکا باید پاسخ راهبردی به مجموعه جدیدی از سلاح  های هسته ای روسیه بدهد تا به متحدان اروپایی نشان دهد که ما به روسیه اجازه نمی دهیم آمریکا و متحدانش را تهدید کند.اروپام**9158**شبس**1613            "}