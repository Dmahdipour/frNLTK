{"onTitr":" مدیرعامل سازمان:    ","titr":" سیاست ایرنا تقویت پیوند مدیریت با افکار عمومی است","describe":" ارومیه - ایرنا - مدیرعامل سازمان خبرگزاری جمهوری اسلامی با تاکید بر اینکه نقدپذیری یکی از امتیازات دولت تدبیر و امید است، گفت: سیاست ایرنا در این حوزه، تقویت پیوند مدیریت با افکار عمومی است.", "text":"دکتر سیدضیاء هاشمی روز چهارشنبه در دیدار رییس هیات مدیره و مدیرعامل سازمان منطقه آزاد ماکو با بیان اینکه نباید به صورت سنتی تنها گزارش توفیق های دولت توسط رسانه ها به ویژه ایرنا منتشر شود، اظهار داشت: خبرگزاری جمهوری اسلامی تلاش می کند پلی قابل اعتماد بین افکار عمومی و مسئولان باشد.وی ادامه داد: باید به ابهام ها و پرسش های مردم در خصوص مسائل مختلف از سوی مسئولان پاسخ داده شود و در این بین ایرنا به عنوان رسانه قابل اعتماد نظام، این وظیفه خطیر را بر عهده دارد.به گفته هاشمی، ظرفیت های برندینگ و مستندسازی در ایرنا فراهم شده و تلاش می شود با انتشار این تولیدات، نگرش مثبت، عادلانه و به دور از جانبداری در خصوص موضوعات مختلف در جامعه تسری یابد.مدیرعامل ایرنا با استقبال از طرح تاسیس دفتر این خبرگزاری در منطقه آزاد ماکو، تصریح کرد: فرایند اخذ مجوز برای تاسیس دفتر ایرنا در ماکو در حال انجام است و امیدواریم این امر برای اطلاع رسانی هرچه بیشتر و معرفی ظرفیت های این منطقه از کشور زودتر محقق شود.* برند ایرنا غیرقابل انکار استغلامرضا سلیمانی، رییس هیات مدیره و مدیرعامل سازمان منطقه آزاد تجاری ـ صنعتی ماکو نیز در این دیدار با تاکید بر سابقه و قابل اتکا بودن خبرگزاری جمهوری اسلامی، گفت: برند ایرنا غیرقابل انکار است.وی با اشاره به ظرفیت های منطقه آزاد ماکو، اظهار داشت: این منطقه 500 هزار هکتار وسعت دارد و تنها راه ترانزیت زمینی و انتقال انرژی ایران به قاره اروپا است.سلیمانی به ظرفیت های تجاری بین ایران و ترکیه اشاره و تصریح کرد: 90 درصد هدفگذاری تجارت 30 میلیارد دلاری دو کشور از طریق این منطقه محقق می شود.مدیرعامل منطقه آزاد ماکو، این منطقه را بهترین و اقتصادی ترین مسیر برای صادرات محصولات چینی و هندی به قاره اروپا عنوان کرد.سلیمانی با بیان اینکه ماکو جوانترین منطقه آزاد کشور است، خاطرنشان کرد: با توجه به موقعیت استراتژیک و فرصت های اقتصادی فراوان این منطقه، توسعه و معرفی آن بدون اطلاع رسانی از منابع رسمی و مورد اعتماد خبری همچون خبرگزاری ایرنا امکان پذیر نیست.به گزارش ایرنا رئیس هیات مدیره و مدیرعامل سازمان منطقه آزاد ماکو همچنین از بخش های مختلف سازمان خبرگزاری جمهوری اسلامی از جمله اتاق خبر دیدن و با خبرنگاران گروه های تخصصی گفت وگو کرد.منطقه آزاد تجاری - صنعتی ماکو در استان آذربایجان غربی واقع شده است.تهرام/9343** 1625/3072            "}