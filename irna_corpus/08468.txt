{"onTitr":" فرمانده سپاه نبی اکرم (ص) کرمانشاه:    ","titr":" بسیج از تهدیدات دشمن هراسی به دل راه نمی دهد","describe":" کرمانشاه - ایرنا - فرمانده سپاه حضرت نبی اکرم (ص) استان کرمانشاه گفت: بسیج به عنوان یک بازوی توانمند برای نظام و انقلاب اسلامی هرگز از تهدیدهای دشمن هراسی به دل راه نداده است.", "text":"به گزارش خبرنگار ایرنا، سردار بهمن ریحانی روز پنجشنبه در رزمایش اقتدار عاشورایی سپاهیان حضرت محمد رسول ‌الله (ص) که در ورزشگاه آزادی کرمانشاه برگزار شد، اظهار داشت: بسیج این شجره طیبه امروز به مایه عزت و اقتدار جمهوری اسلامی ایران تبدیل شده است.وی ادامه داد: شکل گیری بسیج براساس یک تفکر الهی صورت گرفت که در طول 40 سال پیروزی انقلاب اسلامی عاملی بازدارنده برای دشمنان و بدخواهان کشور بود.سردار ریحانی با بیان اینکه حضرت امام (ره) بسیج را منحصر به نظام جمهوری اسلامی و برای زمانی خاص تشکیل نداد، یادآور شد: امروز شاهدیم تفکر بسیجی در میان بسیاری از افراد آزاداندیش و طالب حقیقت و سعادت وجود دارد.فرمانده سپاه کرمانشاه تصریح کرد: تنه و ریشه های تفکر بسیجی در کشور مستحکم شده و شاخ و برگ آن نیز در سراسر جهان و منطقه وسعت گرفته است.وی با بیان اینکه بسیج در دوران دفاع مقدس رشد پیدا کرد و بعد از دفاع مقدس نیز در همه عرصه ها شاهد هنرنمایی آن بودیم، گفت: تا زمانی که کشور و ملت ایران براساس این تفکر و فرهنگ حرکت کند، موفق بوده و دشمنان نیز کاری از پیش نخواهند برد.سردار ریحانی، اشتیاق مضاعف مردم و بخصوص جوانان برای عضویت در این نهاد انقلابی را نشانه محبوبیت آن توصیف کرد و گفت: بسیج مردمی بودن خود را حفظ کرده است.فرمانده سپاه حضرت نبی اکرم (ص) استان کرمانشاه یادآور شد: حضور موفق بسیج در عرصه های مختلف به گونه ایست که رهبر انقلاب از آن به عنوان فتح الفتوح امام (ره) یاد کرده اند.وی در پایان تاکید کرد: تا زمانی که اساس تفکر و فرهنگ بسیجی در جامعه جریان دارد تبلیغات سوء دشمنان هرگز کارگر نیفتاده و راه به جایی نخواهند برد.7458/3033            "}