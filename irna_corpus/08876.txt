{"onTitr":"","titr":" 54 مصدوم پاکستانی و افغان در قزوین به بیمارستان منتقل شدند","describe":" قزوین - ایرنا - رییس مرکز مدیریت حوادث و فوریت های پزشکی قزوین از امدادرسانی و انتقال 54 مصدوم پاکستانی و افغان به بیمارستان خبر داد و گفت: این افراد در حادثه برخورد اتوبوس با خاکریز جاده در آزادراه قزوین - زنجان مجروح شده بودند.", "text":"به گزارش ایرنا به نقل از روابط عمومی دانشگاه علوم پزشکی قزوین، پیمان نامدار روز پنجشنبه افزود: اتوبوس حامل اتباع افغانستان و پاکستان بامداد امروز با خاکریز کنار جاده در کیلومتر 30 اتوبان زنجان به قزوین برخورد کرده بود.وی اضافه کرد: به محض دریافت اطلاعات اولیه، یک دستگاه اتوبوس و پنج دستگاه آمبولانس به محل اعلام شده اعزام شدند.نامدار ادامه داد: به محض رسیدن تکنسین های اورژانس، عملیات رها سازی و دسته بندی مصدومان آغاز شد و در مجموع 54 مصدوم پس از درمان اولیه به بیمارستان های شهید رجایی و رازی قزوین و شفای تاکستان منتقل شدند و یک مصدوم هم در محل درمان شد.رییس مرکز مدیریت حوادث و فوریت های پزشکی قزوین با بیان اینکه مصدومان این حادثه آسیب جدی ندیده اند، افزود: حال عمومی این افراد رضایت بخش و رو به بهبود است. 7388/6012            "}