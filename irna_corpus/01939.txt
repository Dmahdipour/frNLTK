{"onTitr":" دیپلمات یمنی تاکید کرد؛    ","titr":" عربستان به نیابت از آمریکا و رژیم صهیونیستی با یمن می جنگد","describe":" تهران - ایرنا-  یک دیپلمات وزارت خارجه یمن تاکید کرد دشمن از مدت ها قبل آماده تجاوز به یمن به نیابت از آمریکا و اسرائیل بود.", "text":"به گزارش روز چهارشنبه شبکه خبری المیادین ، ' عبدالله سلام الحکیمی ' در گفت وگو با این شبکه خبری افزود: ائتلاف سعودی درصدد تشکیل گروه شبه نظامیان مسلحی است که کشور را وارد جنگ داخلی کرده سپس از یمن عقب نشینی کند.وی ادامه داد : مادام که عربستان عقلانیت سیاسی خود را در خصوص مدیریت مشکل خود با یمن تغییر ندهد، جنگ ادامه خواهد داشت.عضو وزارت خارجه ضمن ضمن دروغ دانستن تبلیغات سیاسی ائتلاف سعودی تاکید کرد: رسانه های سعودی بر پایه دروغ بنا شده است.وی با اشاره به اشغال جنوب یمن توسط ائتلاف سعودی افزود: بیش از دو سوم مساحت یمن مخالف حضور عربستان و تحقق اهداف آن در این کشور هستند. و 'عبد ربه منصور هادی' رئیس جمهوری مستعفی و فراری ،جز خوش خدمتی به متجاوزان عربستانی هیچ توجیهی برای ماندن در حکومت باقی نمانده است.الحکیمی خاطر نشان کرد، عقلانیت سیاسی حاکم بر عربستان نمی خواهد به یمن با دیده یک کشور آزاد و مستقل بنگرد و مادام که این عقلانیت نسبت به یمن تغییر نکند، جنگ ادامه خواهد داشت.** جنوب یمن در اشغال عربستان و امارات است'فادی باعوم' رئیس دفتر سیاسی جنبش جنوبی هم در گفت وگو با المیادین گفت: جنوب یمن به دلیل اینکه  همچنان تحت اشغال عربستان و امارات قرار دارد عقب مانده و در معرض گرسنگی و تروریسم فکری و سیاسی قرار دارد .وی افزود: ائتلاف سعودی همه یمنی ها را محاصره کرده و این در حالی است که سعودی ها و اماراتی ها در اصول کلی با یکدیگر متحد هستند و در جزئیات با یکدیگر اختلاف دارند اما جنبش جنوبی در عین حال از درخواست سازمان ملل برای حل بحران یمن در صورتی که متوازن و دربرگیرنده همه خواسته ها باشد، استقبال می کند. باعوم در ادامه امارات را متهم به سوء استفاده از جنوب یمن برای توسعه اشغالگری های خود در دریای عرب کرد. شهرهای جنوب یمن از جمله شهرهای المهره، شبوه، ابین و تعز در هفته های اخیر شاهد اعتراض های مردمی گسترده علیه اشغالگری ائتلاف سعودی به ویژه امارات در جنوب یمن است که همین امر موجب افزایش نرخ کالاها و مواد غذایی و سقوط ارزش ریال شده است.معترضان از عبدربه منصور هادی رئیس جمهوری مستعفی و فراری خواستند تا به عربستان و امارات به عنوان عوامل بحران اقتصادی و سیاسی یمن پشت کند.وی هادی را مسئول مداخلات عربستان و امارات در یمن دانست و از جنبش جنوبی خواست با اشغالگران یمن بجنگند .باعوم ضمن مخالفت با هرگونه سرسپردگی عربستان و امارات از دعوت 'مارتین گریفتس' نماینده ویژه سازمان ملل در یمن برای حل بحران این کشور استقبال کرد.عربستان از روز ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیاده خواهی های سیاسی خود جامه عمل بپوشاند. بر اساس گزارش وزارت بهداشت یمن، تلفات انسانی حملات ائتلاف سعودی از 26 مارس 2015 (6 فروردین 94) تاکنون بالغ بر 35 هزار و 297 تن بوده است.خاورم** 1453*1436*            "}