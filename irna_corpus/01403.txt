{"onTitr":"","titr":" زنجانی ها 9 میلیارد ریال از نمایشگاه کتاب خرید کردند","describe":" زنجان - ایرنا - معاون فرهنگی و رسانه ای اداره کل فرهنگ و ارشاد اسلامی استان زنجان گفت: در روزهای برگزاری نمایشگاه سراسری کتاب زنجان، شهروندان این استان به میزان 9 میلیارد و 200 میلیون ریال از این نمایشگاه خرید کردند.", "text":"ابراهیم قاسمی روز پنجشنبه در گفت و گو با خبرنگار ایرنا افزود: در نهمین نمایشگاه کتاب سراسری زنجان حدود پنج هزار نفر از مخاطبان بالغ بر چهار میلیارد ریال بن خرید کتاب تهیه کردند که این میزان استقبال، بیش از پیش بینی های انجام شده، بود.وی افزود: «بعد از ابر»، «ی»، «تحیر»، « مجموعه اشعار ترکی و فارسی حسین منزوی» از کتاب های شعر پرفروش نهمین نمایشگاه کتاب زنجان بود. قاسمی اظهار داشت: همچنین بر اساس میزان خریدهای انجام شده، کتاب های داستانی 'عقاید یک دلقک'، 'ما تماشا می‌کنیم'، 'دروغ‌های کوچک بزرگ'، 'بی کتابی'، 'گرسنه'، 'سالهای سگی'، 'هزار خورشید تابان' و 'آخرین انار دنیا' مورد استقال قابل توجه مخاطبان نهمین نمایشگاه کتاب زنجان قرار گرفت.به گزارش ایرنا، نهمین نمایشگاه سراسری کتاب زنجان از 9 تا 14 مهر جاری در محل نمایشگاه کاسپین این شهر برگزار شد که در آن 400 ناشر از سراسر کشور بیش از هشت هزار و 500 عنوان از کتابهای خود را در قالب 300 غرفه، عرضه کردند.به گفته معاون فرهنگی و رسانه ای اداره کل فرهنگ و ارشاد اسلامی استان زنجان بالغ بر 41 هزار نفر از نهمین نمایشگاه کتاب سراسری زنجان و سومین نمایشگاه مطبوعات و رسانه های استان که همزمان باهم برگزار شد، بازدید کردند. در هشتمین نمایشگاه سراسری ناشران کشور در زنجان که شهریور سال 95 برگزار شد، 347 ناشر حضور داشتند.3088/6085            "}