{"onTitr":"","titr":" مشکلات زائران پاکستانی در مرز تفتان همچنان تکرار می شود","describe":" اسلام آباد - ایرنا - هزاران نفر از زائران شیعه پاکستان که همه ساله برای حضور در آیین های عزاداری عاشورای حسینی و اربعین از طریق خاک جمهوری اسلامی ایران به عراق سفر می کنند، در زمان بازگشت به کشورشان مجبورند تا به دلیل مشکلات امنیتی و نبود امکانات، روزهای طولانی در نقطه مرزی تفتان توقف کنند.", "text":"به گزارش روز چهارشنبه ایرنا، اگرچه چند هفته از مناسبت عاشورای حسینی می گذرد و زائران پاکستانی عتبات عالیات، از مسیر زمینی و از طریق خاک ایران، درحال بازگشت به کشورشان هستند، هزاران نفر از این زائران پس از عبور از مرز ایران، در خاک کشور خود به دلیل کاستی هایی در ارائه خدمات امنیتی و اسکورت از سوی طرف پاکستانی، در منطقه مرزی &#39;تفتان&#39; سرگردان و بلاتکلیف مانده اند.رسانه های پاکستانی اعلام کردند:بیش از چهار هزار زائر پاکستانی که پس از بزرگداشت دهه نخست محرم در کربلای معلی و ضمن زیارت اماکن مقدس در مشهد و قم از ایران برگشته در گذرگاه مرز تفتان از یک هفته گذشته بلاتکلیف مانده اند.در این گزارش ها آمده است:زائران پاکستانی در اعتراض به معضلات امنیتی و نبود امکانات در منطقه مرزی دست به تحصن زدند. در همین حال دولت پاکستان نسبت به رسیدگی به مشکلات فوق اقدام کرده و براساس منابع خبری پاکستانی روز گذشته 65 دستگاه اتوبوس حامل زائران شیعه از مرز تفتان عازم کویته می شود.علامه «مختار امامی» یک مقام حزب «مجلس وحدت مسلمین» وابسته به شیعیان پاکستان نیز اخیرا در نشست خبری اعلام کرد:با وجود تاکید «شهریارخان آفریدی» وزیر مشاور در امور کشور پاکستان هنوز هیچ گونه اقدامی برای سرعت بخشی صدور گذرنامه برای زائران اماکن مقدس یا ایجاد تسهیلات لازم برای زائران در مرز تفتان به عمل نیامده است. وی از دولت پاکستان خواست تا موانع موجود در موارد یاد شده را رفع کند.گزارش رسانه های پاکستان حاکی از مشکلات پیش روی هزاران زائر شیعه در گذرگاه مرزی تفتان از جمله مسائل امنیتی است.گفتنی است با نزدیک شدن به اربعین حسینی (ع) نه تنها بر تعداد زئران پاکستانی عتبات عالیات افزوده می شود بلکه همزمان مشکلات آنان نیز در مرز زمینی افزایش می یابد.به دلیل حملات متعدد تروریست ها در سال های گذشته به اتوبوس های حامل زائران شیعه در ایالت بلوچستان، از چند سال پیش اتوبوس های حامل زائران، با اسکورت نیروهای امنیتی پاکستان، از تفتان تا شهر کویته (مرکز ایالت بلوچستان) و یا مسیر بالعکس را طی می کنند.در مناسبت هایی چون دهه اول ماه محرم به ویژه عاشورا و اربعین که تعداد زیادی از مردم پاکستان از مسیر زمینی عازم عتبات عالیات می شوند و یا به هنگام بازگشت، ازدحام مسافران از یک سو و نبود خدمات اسکورت کافی از سوی دیگر، باعث رنج و مشقت فراوانی برای زائران پاکستانی می شود.سیستان و بلوچستان تنها راه ارتباطی پاکستان به حوزه آسیای میانه، اروپا و نیز کشور عراق و قلب آن یعنی کربلا است که مرز این استان پس از پیروزی انقلاب اسلامی به روی زائران پاکستانی باز شده است و زائران پاکستانی در راه رسیدن به این مقصود پا بر خاک سیستان و بلوچستان گذاشته و گاه شبی را در این استان سپری می کنند. فرهنگ غنی و عشق و علاقه مردم ایران زمین به ویژه مردم دیار نخل و آفتاب به سرور و سالار شهیدان سبب شده تا از این کاروان ها همچون برادر و میهمانی عزیز پذیرایی کنند تا احساس غربت نداشته باشند.آساق*274*6125**1337            "}