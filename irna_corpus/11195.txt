{"onTitr":" در اسپانیا    ","titr":" نخستین دوره آموزشی استفاده از کمک داور ویدیویی آغاز شد","describe":" تهران - ایرنا - نخستین دوره آموزشی استفاده از فناوری کمک داور ویدیویی (VAR) به همت فدراسیون بین المللی فوتبال (فیفا) در مادرید اسپانیا آغاز به کار کرد.", "text":"به گزارش ایرنا، تارنمای رسمی فیفا روز سه شنبه نوشت: فیفا بر پایه اجرای موفقیت آمیز طرح استفاده از فناوری کمک داور ویدیویی (VAR) در جام جهانی 2018 روسیه؛ با آغاز دوره های آموزشی این فناوری، گام مهم و تاریخی دیگری را در این راستا برداشت.در این دوره آموزشی، مدرسان آینده (VAR) به منظور یادگیری نحوه صحیح کار کردن با این فناوری و همچنین آموختن اصول تدریس و آموزش آن به کارآموزان جدید در فدراسیون ها و کنفدراسیون های مطبوع خود، با داوران همکاری می کنند.این دوره ها بخشی از برنامه مشترک فیفا و هیات بین المللی فوتبال (IFAB) موسوم به «برنامه تحلیل و همکاری روند پیاده سازی» یا (IAAP) است.بر این اساس، نخستین دوره کلاس های آموزشی (VAR) به صورت رسمی از امروز (سه شنبه) در مادرید اسپانیا به ریاست «پیرلوئیجی کولینا» رییس کمیته داوران فیفا و «ماسیمو بوساکا» رییس دپارتمان داوری این نهاد آغاز به کار کرد.در میان شرکت کنندگان در این دوره، داوران و متخصصان (VAR) که در جریان جام جهانی روسیه، به اجرای این سیستم کمک کرده بودند نیز حضور دارند.در جریان برگزاری این دوره که به مدت یک هفته به طول خواهد انجامید، کارآموزان کنونی و مدرسان آینده VAR، اطلاعات دقیق و جزء به جزئی از روند استفاده از این فناوری را در جام جهانی اخیر دریافت می کنند. علاوه بر این، آن ها در جلسات تئوری با چگونگی اعمال VAR در چهار موقعیت متغیر شامل (محوطه جریمه، گل ها، کارت های قرمز و اشتباه در شناسایی بازیکن خاطی) آشنا شده و در جلسات تمرینی به صورت عملی در فضای شبیه سازی شده نحوه استفاده از آن را خواهند آموخت.ورزشی**3991**1597            "}