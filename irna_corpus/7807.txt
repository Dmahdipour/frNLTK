{"onTitr":"","titr":" شبکه جداسازی آب شرب مشهد 60 درصد پیشرفت دارد","describe":" مشهد- ایرنا- معاون خدمات و محیط زیست شهرداری مشهد گفت: شبکه جداسازی آب شرب از آب خام در این شهر با 60 درصد پیشرفت فیزیکی در دست اجراست.", "text":"خلیل الله کاظمی عصر جمعه در نشست تخصصی مدیران خدمات شهری شهرداری های کلانشهرهای کشور در مشهد افزود: برای کاهش مصرف آب مورد نیاز فضای سبز در مشهد اقدامات مختلف در دست انجام است و با کامل شدن پروژه جداسازی آب شرب از آب خام آبیاری تانکری فضای سبز حذف خواهد شد.وی اظهار داشت: مصرف سالانه آب برای فضای سبز مشهد 23 میلیون مترمکعب است که 12 میلیون مترمکعب آن از طریق تصفیه خانه های محلی تامین می شود و برای نخستین بار در کشور با سرمایه گذاری بخش خصوصی ساخت 13 تصفیه خانه محلی در دستور کار قرار گرفت که با اجرایی شدن این پروژه ها 50 درصد فضای سبز این کلانشهر از این محل آبیاری خواهد شد.وی گفت: همچنین مقرر شده است از آب خاکستری ساختمان ها و آب باران برای آبیاری فضای سبز ساختمان ها استفاده شود.معاون خدمات شهری شهرداری مشهد افزود: سرانه فضای سبز این کلانشهر تا پایان امسال به 16 مترمربع و تا 2 سال آینده به 18 متر مربع افزایش خواهد یافت. رئیس اداره پایش و ارزیابی آلاینده های زیست محیطی معاونت خدمات شهری شهرداری کرج نیز در این نشست گفت: در کرج نیز احداث 6 تصفیه خانه محلی با مشارکت دولت تصویب شده و 2 تصفیه خانه در دست ساخت است.رامین هرسمی افزود: مزرعه های خورشیدی نیز از طرح های در دست بررسی است تا از این طریق بتوانیم 20 درصد برق مورد نیاز را تامین کنیم.معاون خدمات شهری شهرداری شیراز نیز گفت: برگزاری جلسات هم اندیشی در حوزه خدمات شهری می تواند هزینه ها را تا حد زیاد کاهش دهد.محمد حسن پور افزود: شهرداری مشهد و معاونت خدمات شهری آن تجربیات موفقی دارند که می توان در سایر کلانشهرها از آنها استفاده کرد.عضو شورای اسلامی شهر تهران نیز در حاشیه این نشست گفت: ایجاد نشست ها و نمایشگاه های تخصصی در حوزه مدیریت شهری کار بسیار خوبی است و باعث تشویق مدیران شهری و محلی برای تبادل اطلاعات و انتقال دانش و تجربیات در زمینه خدمات شهری می شود. مجید فراهانی افزود: شهر مشهد در زمینه نظافت، راه اندازی بوستانهای موضوعی و فضای سبز متفاوت از دیگر شهرهاست و تجربیات این شهر در سایر کلانشهرها نیز می تواند استفاده شود.نشست تخصصی مدیران خدمات شهری شهرداری های کلانشهرهای کشور از برنامه های جانبی نمایشگاه تخصصی خدمات و محیط زیست شهری و حمل و نقل کشور در مشهد می باشد.نهمین نمایشگاه تخصصی خدمات و محیط زیست شهری و حمل و نقل کشور با حضور 150 مدیر شهری از 11 تا 14 مهر در نمایشگاه بین المللی مشهد دایر است. 7505/ 6053            "}