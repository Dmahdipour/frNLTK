{"onTitr":"","titr":" انگلیس خوش بینی اروپا برای دستیابی به توافق برگزیت را رد کرد","describe":" لندن–ایرنا– سخنگوی دفتر نخست‌وزیری انگلیس احتمال دستیابی به توافق برگزیت تا پیش از مهلت خروج این کشور از اتحادیه اروپا را رد و تصریح کرد که اختلاف‌نظرهای طرفین بر سر 'مشکلات بزرگ' همچنان باقی‌مانده است.", "text":"به گزارش روز دوشنبه ایرنا، وی با بیان اینکه طرف اروپایی بایستی موضع خود را در مذاکرات برگزیت تغییر افزود: مادامی که رابطه دقیق دوره پسا برگزیت اعلام نشود دستیابی به توافق نهایی ممکن نیست.وی اظهار داشت که انگلیس در تلاش است تا پاییز سال جاری با طرف اروپایی به توافق برسد.سخنان این مقام مسئول در حالی مطرح می‌شود که رئیس کمیسیون اروپا روز شنبه در اظهار نظری نسبت به دستیابی به توافق برگزیت طی چند هفته آینده ابراز اطمینان کرد.«ژان کلود یونکر» در گفت‌وگو با سه نشریه اتریشی که در رسانه‌های انگلیسی بازتاب پیدا کرد؛ گفت: خروج انگلیس بدون دستیابی به توافق با اتحادیه اروپا، برای این کشور و سایر اعضا اتحادیه مناسب نیست. تصور من این است که ما درباره مفاد توافق برگزیت به تفاهم خواهیم رسید.وی افزود: ما همچنین نیاز داریم تا در کنار دست‌یابی به توافق برگزیت، درباره یک بیانیه سیاسی به توافق برسیم که فاصله زیادی تا آن وجود ندارد.رئیس کمیسیون اروپا خبر داد که روابط دو طرف ظرف چند روز گذشته به‌طور قابل‌توجهی حسنه شده است و ابراز اطمینان کرد چنانچه توافق برگزیت در ماه اکتبر محقق نشود، حتماً در ماه نوامبر حاصل می‌شود.انگلیس قصد دارد تا فروردین سال آینده از اتحادیه اروپا به‌صورت رسمی خارج شود؛ اما اختلافات میان دو طرف بر سر آینده همکاری با یکدیگر، مذاکرات برگزیت را به بن‌بست کشانده و چشم‌انداز دستیابی به توافق در فرصت باقیمانده را تا حد زیادی کاهش داده است.یونکر عنوان کرد که نخست‌وزیر پیشین انگلیس، دیوید کامرون از او خواسته بود تا در مساله برگزیت دخالت نکند. وی افزود: اگر کمیسیون اروپا در این زمینه ورود کرده بود، موضوعات درستی در مذاکرات مطرح می‌شد. اما هرروز شاهد هستیم که مسائل جدیدی در دو طرف سرباز می‌کند.او در پاسخ به این سؤالی درباره امکان توقف برگزیت گفت: این مساله در اختیار پارلمان و دولت انگلیس است. من در موضوعات داخلی انگلیس دخالتی نمی‌کنم چون به‌اندازه کافی سردرگمی وجود دارد.نخست‌وزیر انگلیس در داخل، به دلیل نحوه مدیریت روند برگزیت به‌ویژه با توجه به امکان سناریوی خروج بدون توافق و تمدید روند برگزیت به بعد از مهلت فروردین، مورد انتقاد زیادی قرار دارد.تعدادی از شرکت‌های خودروسازی خارجی که انتظار می‌رفت برای دست‌یابی به توافق برگزیت با کشورهای خود لابی کنند، از احتمال تعلیق کارخانه‌های تولیدی در انگلیس خبر داده‌اند. رئیس بانک مرکزی انگلیس به‌تازگی اعلام کرده است که رأی مردم این کشور به خروج از اتحادیه اروپا، 40 میلیارد پوند به اقتصاد این کشور خسارت زده و از سوی دیگر، رئیس صندوق بین‌المللی پول (IMF) در تازه‌ترین گزارش خود هشدار داده است که برگزیت برای انگلیس ازهرجهت پرهزینه است.انگلیس و اتحادیه اروپا قصد دارند تا پیش از نشست رهبران اروپا در اواخر آبان، به توافق برگزیت دست پیدا کنند تا قبل از فروردین سال آینده به تصویب پارلمان‌های دو طرف رسانده شود.شبک**اروپام ** هـ ن **1708            "}