{"onTitr":"","titr":" 470 تن میگو از مزارع پرورشی آبادان برداشت شد","describe":" آبادان - ایرنا- معاون آبزی پروری اداره کل شیلات خوزستان گفت: 470  تن میگوی پرورشی از مزارع چوئبده آبادان برداشت شد.", "text":"کورش میرزایی سه شنبه در گفت و گو با ایرنا با بیان اینکه امسال 28 مزرعه پرورش میگو در چوئبده آبادان فعال بودند، گفت: در سال جاری 28 مزرعه پرورش میگو در وسعت 470 هکتار از سایت پرورش میگو در چوئبده به زیر کشت یک میلیون لارو میگو قرار گرفت.میرزایی به شیوع بیماری لکه سفید و شوری آب رودخانه بهمنشیر و اشاره کرد و بیان داشت:پیش بینی شده بود از هر هکتار 10 تن میگو برداشت شود که این مقدار در با توجه به شرایط محیطی به نصف کاهش یافته است.وی افزود:پیش بینی می شود تا پایان فصل برداشت از مزارع پرورش میگو 500  تن میگو پرورشی از مزارع چوئبده آبادان صید شود.معاون آبزی پروری اداره کل شیلات خوزستان گفت:80 درصد میگو‌های تولیدی در مزارع پرورشی چوئبده به کشور‌های اسپانیا، فرانسه، عمان، امارات متحده عربی، کره جنوبی، چین، تایوان و ویتنام صادر می‌شود.میرزایی افزود: برداشت میگو از مزارع پرورشی چوئبده تا پایان مهرماه سال جاری ادامه دارد.به گزارش ایرنا، بندر چوئبده آبادان از مهم ترین مراکز پرورش میگوی کشور است و بخش زیادی از نیاز هموطنان به این محصول غذایی از این شهر تامین می شود. شهر چوئبده از توابع شهرستان آبادان استان خوزستان، در فاصله 35 کیلومتری جنوب شرقی شهر آبادان واقع شده است.7100/6068            "}