{"onTitr":" خواننده موسیقی تلفیقی:    ","titr":" ساز و کار اداری برای ورود خیران به مناطق محروم تسهیل شود","describe":" بیرجند - ایرنا - خواننده موسیقی تلفیقی گفت: دولت مسیر و سازو کارهای اداری را برای ورود خیران به مناطق محروم خراسان جنوبی تسهیل کند تا خدمت رسانی به موقع، صرف کاغذ بازی ها نشود.", "text":"به گزارش ایرنا، حجت اشرف زاده روز دوشنبه در حاشیه آیین اهدای یکهزار و 500 بسته لوازم تحریر و ورزشی اهدایی موسسه خیریه امام علی(ع) به دانش آموزان روستای شوشود بیرجند در گفت و گو با خبرنگار ایرنا افزود: محرومیت خراسان جنوبی در کنار استان هایی همچون سیستان بلوچستان نام آشنا نیست در حالی که مردم در برخی از این مناطق به سختی زندگی می کنند.وی با بیان اینکه مردم این منطقه با سیلی صورت خود را سرخ نگه می دارند، اظهار داشت: اقدامات انجام شده در این مناطق قابل پذیرش نیست و باید با نگاهی متفاوت به مشکلات این مردم رسیدگی کرد.اشرف زاده، افزود: امروزه آب، معیشت، مشکلات فرهنگی و اطلاع رسانی مشکل اصلی مردم این خطه جغرافیایی است و با تمام این مشکلات چه افراد مستعدی پرورش یافته اند که از آنها به عنوان افتخار می توان یاد کرد.به گفته وی دانش آموزان این مناطق همان حقی را دارند که یک دانش آموز شهرنشین باید داشت باشد و این ما هستیم که باید موقعیت را برای اجرای هرچه بهتر این مهم فراهم کنیم.این خواننده ایرانی با تاکید بر اینکه سازمان های مردم نهاد هم در کنار دولت باید با جدیت به این مناطق ورود کنند، گفت: بدون شک کار خیران نوعی عاشقی است و عاشق شدن را به خوبی می توان در این خطه یافت.وی یادآور شد: میهمان نوازی مردم این دیار و لبخندی که بر لبان دانش آموزان جاری می شود انسان را به این مناطق دلبسته می کند و امروز هم هنرمندان با حضور در مناطق محروم ضمن تجدید روحیه، به نوعی وضعیت محرومیت را مخابره می کنند.حجت اشرف زاده یکی از خوانندگان کشوری از خطه خراسان جنوبی است که همواره از بیرجند به عنوان سرزمین مادری یاد می کند.*3215 * 6054            "}