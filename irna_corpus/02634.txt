{"onTitr":" مدیرکل آموزش و پرورش کرمان:    ","titr":" توانمندسازی نیروی انسانی بالندگی کشور را تضمین می کند","describe":" کرمان - ایرنا - مدیرکل آموزش و پرورش استان کرمان با بیان اینکه توانمندسازی نیروی انسانی می تواند رشد و بالندگی کشور را تضمین کند گفت: اگر بخواهیم برنامه های کیفی داشته باشیم باید توانمندسازی مدیران و معلمان را در اولویت امور قرار دهیم.", "text":"به گزارش روز چهارشنبه روابط عمومی اداره کل آموزش و پرورش کرمان، احمد اسکندری در جمع مدیران مدارس استثنایی این استان افزود: نیروی انسانی توانمند لازمه توسعه و اساس خلق ثروت است.وی همچنین تربیت دانش آموزان با نیازهای ویژه را کاری حساس، ظریف و پر زحمت عنوان و تصریح کرد: کار در مدارس استثنایی سختی های مضاعفی دارد.مدیرکل آموزش و پرورش استان کرمان اظهار داشت: ارائه خدمات در آموزش و پرورش، کاری خدایی است و معنای واقعی ایثار در دستگاه تعلیم و تربیت و بویژه در تعامل با دانش آموزان با نیازهای ویژه، معنی می یابد.اسکندری نسب تصریح کرد: معلمان مدارس استثنایی بیشترین کار را با کمترین سطح توقع و چشمداشت انجام می دهند، معلمی که با عاطفه و ایمان، دانش آموز را نوازش کرده و به او خواندن و نوشتن، همین طور مهارت های زندگی می آموزد کار ارزشمندی انجام می دهد.وی گفت: مدرسه، جایگاه همه خوبی ها و جایی است که فرد آنجا به تکامل می رسد و در مسیر تحقق این تکامل باید شاهد تحول در نحوه اداره مدارس و واقف به نقش بی دلیل مدیران در این مسیر باشیم.وی ادامه داد: رسالت آموزش و پرورش به مقصد نخواهد رسید مگر با حضور مدیران تصمیم ساز، تصمیم گیر و مصمم.اسکندری نسب، خطاب به مدیران مدارس استثنایی استان کرمان گفت: شاید بسیاری از خانواده هایی دارای کودکان معلول از سلامتی و بهبود فرزندانشان ناامید باشند اما چند ساعتی که بچه ها در مدارس هستند باید امید به زندگی و آینده و روحیه اعتماد به نفسشان تقویت شود.3029            "}