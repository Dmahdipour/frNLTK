{"onTitr":"","titr":" شکارچی کبک در لرستان دستگیر شد","describe":" خرم آباد -ایرنا- مدیرکل حفاظت محیط زیست لرستان گفت: شکارچی غیرمجاز  کبک در منطقه شکار و صید ممنوع چهار شاخ گرین نورآباد دستگیر شد.", "text":"به گزارش ایرنا ، مهرداد فتحی بیرانوند روز شنبه در جمع خبرنگاران افزود: نیرو های یگان حفاظت محیط زیست شهرستان دلفان در پی گشت و کنترل جهت جلوگیری از تخلفات زیست محیطی شکار و صید و دوربین کشی در منطقه شکار و صید ممنوع چهار شاخ گرین، متوجه حضور یک نفر شکارچی غیر مجاز در این منطقه شدند.وی اظهار داشت: این متخلف زیست محیطی پس از تعقیب و گریز چند ساعته در ارتفاعات این منطقه، توسط نیرو های یگان حفاظت دستگیر شد.فتحی بیرانوند ادامه داد: از این متخلف یک قبضه اسلحه 2 لول ساچمه زنی، مقداری فشنگ ساچمه زنی و 3 قطعه کبک کشف و ضبط شد.مدیرکل حفاظت محیط زیست لرستان گفت: پرونده این متخلف پس از بازجویی مقدماتی و اخذ جرایم ضرر و زیان به محیط زیست، جهت رسیدگی به مراجع قضایی تحویل داده شد.حدود هشت درصد مساحت لرستان منطقه شکار و صید ممنوع است که تالاب‎های پلدختر با وسعت ۱۵ هزار هکتار، قالی‎کوه الیگودرز با ۱۱۳ هزارهکتار، هشتادپهلو با ۱۸ هزار هکتار، گرین با ۶۵ هزار و چهارشاخ نورآباد با ۲۳ هزار هکتار را شامل می‎شود.7274/6060            "}