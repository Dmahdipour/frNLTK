{"onTitr":"","titr":" مسابقات تور جهانی والیبال ساحلی بندرترکمن آغاز شد","describe":" گرگان - ایرنا - رقابت های والیبال ساحلی «تور جهانی تک ستاره بندرترکمن» با حضور 13 تیم داخلی و خارجی صبح چهارشنبه در مجموعه ورزشی امام رضا (ع) این شهر آغاز شد.", "text":"به گزارش خبرنگار ایرنا در نخستین دیدار این رویداد ورزشی، پرویز فرخی و بهنام توکلی در قالب تیم «ایران 4» به مصاف جوانان ایران با ترکیب امیر مالمیر و محسن مومن زاده رفتند.در دیگر دیدارهای روز نخست رقابت ها، تیم ‌های جمهوری چک و ساحل عاج، «ایران 6» با «تایلند 2»، تیم ملی نوجوانان ایران با «تایلند 1» و «ایران 5» با قزاقستان مسابقه می دهند.مسابقات والیبال ساحلی تور تک ستاره بندرترکمن با شرکت یک تیم از جمهوری چک، یک تیم از ساحل عاج، یک تیم از قزاقستان، دو تیم از تایلند و هشت تیم از ایران به مدت سه روز ادامه دارد.بر اساس قرعه، 13 تیم شرکت‌ کننده در چهار گروه قرار گرفتند که در گروه یک تیم ملی ایران 1 با ترکیب سالمی و وکیلی، تیم ملی ایران 4 با ترکیب فرخی و توکلی، ایران 5 با ترکیب نیکوفر و کلته، در گروه دوم تیم‌های ایران 2 با ترکیب رئوفی و میرزاعلی و جمهوری چک و تیم ملی جوانان ایران قرار دارند.در گروه سوم نیز تیم ایران 3 با ترکیب سلاق و پورعسگری، تیم‌های تایلند 2 و ساحل عاج و در گروه چهارم تیم های تایلند 1، قزاقستان به همراه تیم ایران با ترکیب قلی‌پور و یمرلی و تیم ملی نوجوانان ایران حضور دارند.بندر ترکمن در غرب استان گلستان واقع است.7333/3091/1860            "}