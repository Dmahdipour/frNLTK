{"onTitr":"","titr":" کیف سازان مشهدی نیازمند ارز دولتی برای مواد اولیه هستند","describe":" مشهد- ایرنا- رئیس اتحادیه صنف سراجان (تولیدکنندگان و فروشندگان کیف، چمدان و کمربند) مشهد گفت: اگر دولت برای یک فصل ارز دولتی به ماده اولیه تولیدی این بخش شامل رویه ضدآب کیف و چمدان و کوله اختصاص دهد مشکل این صنف برای یک سال حل می شود.", "text":"حسین اصغر ثابتی روز سه شنبه در گفت و گو با خبرنگار ایرنا افزود: عمده تولیدات کیف و چمدان و کوله به سمت استفاده از رویه ضدآب سوق یافته است. این ماده اولیه از کشور چین وارد می شود و طی نوسانات ارزی قیمت آن افزایش پیدا کرده است.وی ادامه داد: هم اینک تنها یک یا دو برند در مشهد هستند که کیف و کمربند را از چرم مصنوعی تولید می کنند اما باقی تولیدکنندگان مشهدی محصولات خود را با استفاده از رویه واترپروف وارداتی بدست می آورند.رئیس اتحادیه صنف سراجان (تولیدکنندگان و فروشندگان کیف، چمدان و کمربند) مشهد به سایر ملزومات این صنف نیز اشاره و بیان کرد: بزرگترین کارخانه تولید سرزیپ و یراق آلات کیف کشور در شهر نیشابور دایر است لذا تولیدکنندگان مشهدی در تامین این بخش از تولید خود نیازی به واردات ندارند.وی گفت: در مورد تولید کیفهای زنانه نیز صنف تولیدکنندگان مشهد مشکلی در تامین مواد اولیه ندارند زیرا چرم مصنوعی از داخل کشور قابل تامین است.او همچنین اظهار داشت: ظرف چند ماه اخیر زائران عراقی از تولیدات صنف سراجان مشهد خرید خیلی مناسبی داشتند و بازار این اقلام  طی امسال مطلوب بوده است.ثابتی اضافه کرد: افزایش قیمت رویه واترپروف کیف که از چین تامین می شود قیمت تمام شده تولید کیف را سه برابر افزایش داده اما از آنجا که هنوز تولیدکنندگان از مواد اولیه موجود در انبار با نرخ قبل از نوسانات استفاده می کنند، نسبت به افزایش قیمت کیف در سطح بازار اقدام نکرده اند.هزار و 200 واحد صنفی فروشنده کیف و کمربند و چمدان و 450 واحد تولیدکننده این اقلام در مشهد جواز کسب معتبر دارند. تولیدات این صنف به لحاظ کیفی جزو تولیدات تراز اول کشور است بطوری که 50 درصد نیاز ایران به کیف و کمربند و چمدان توسط تولیدکنندگان مشهدی تامین می شود.7489/1858            "}