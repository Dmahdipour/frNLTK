{"onTitr":"","titr":" یک چهره مطرح جمهوریخواهان کنگره را ترک می کند","describe":" تهران – ایرنا – یکی از چهره های مطرح جمهوریخواهان در کنگره که همسرش به تازگی کاخ سفید را ترک کرده است، از سمتش کناره گیری می کند.", "text":"به گزارش بامداد چهارشنبه ایرنا به نقل از رویترز،خانم «شانون مک گان» مدیر کارکنان کمیته خدمات مالی مجلس نمایندگان آمریکا را ترک کرده و از 15 اکتبر (23 مهر) مدیر ارشد «اتحادیه مالی دلالان مسکن» خواهد شد.مک گان 38 ساله در دولت قبلی و فعلی آمریکا سمت های مختلفی در کمیته خدمات مالی مجلس نمایندگان داشت و به پیشبرد سیاست های مالی از جمله تامین مالی در حوزه مسکن کمک زیادی کرد. وی همچنین مدتی به عنوان مشاور «استیو منوچین» وزیر خزانه داری آمریکا فعالیت کرد.همسر وی «دان مک گان» بیش از یک ماه پیش به دلیل روابط پرفراز و نشیبی که با ترامپ داشت، دولت فدرال را ترک کرد. دان مک گان مشاور حقوقی کاخ سفید بود و ماجرای کناره گیری پس از آن مطرح شد که روزنامه نیویورک تایمز چندی پیش گزارش داد که وی با «رابرت مولر» بازپرس ویژه کمیته رسیدگی به مداخله روسیه در انتخابات ریاست جمهوری 2016 آمریکا همکاری کرده است.از جمله موضوعاتی که مک گان در موردشان با مولر صحبت کرده، ماجرای عزل «جیمز کومی» مدیر سابق اداره پلیس فدرال آمریکا (اف بی آی) از سوی ترامپ و درخواست مکرر رئیس جمهوری از «جف سشنز» دادستان کل آمریکا برای نظارت بر فعالیت های مولر بوده است.نیویورک تایمز گزارش داد که مک گان طی 30 ساعت ادای شهادت ظرف 9 ماه گذشته، اطلاعاتی در مورد خشم ترامپ از پرونده مربوط به مداخله روسیه و توصیه هایش به مشاور حقوقی کاخ سفید برای پاسخگویی در مقابل بازرسان پرونده را در اختیار تیم حقیقت یاب قرار داده است.شبک**9423**1392            "}