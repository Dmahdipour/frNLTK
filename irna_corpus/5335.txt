{"onTitr":"","titr":" پدر شهیدان اعتصامی فر دعوت حق را لبیک گفت","describe":" شیراز-ایرنا- رئیس بنیاد شهید و امور ایثارگران شهرستان فسا گفت: عباس اعتصامی فر، پدر سه شهید دوران دفاع مقدس، شهید محمد رحیم، عبدالمجید و عبدالحمید، دعوت حق را لبیک گفت.", "text":"حمید رسولی، شامگاه یکشنبه به ایرنا افزود: مرحوم اعتصامی فر عصر امروز (پانزدهم مهر) در سن 85 سالگی  بر اثر بیماری و ایست قلبی در بیمارستان فوق تخصصی، ولی عصر (عج) فسا به سه فرزند شهیدش پیوست.وی بیان کرد: پیکر شادروان اعتصامی فر، روز هفدهم مهرماه جاری از معراج شهدا در میدان شهدای فسا&#160;تشییع&#160;و سپس در گلزار شهدای امامزاده حسن در قطعه ایثارگران و در جوار فرزندان شهیدش به خاک سپرده خواهد شد.شهید محمد رحیم اعتصامی فر در پنجم فروردین سال 1361در منطقه رقابیه و در عملیات فتح المبین به درجه رفیع شهادت رسید.شهید عبدالمجید اعتصامی فر در دوم آبان سال 1362در منطقه کانی مانگاه و در عملیات والفجر 4 به فیض شهادت نائل آمد و شهید عبدالحمید اعتصامی فر نیز در هفتم بهمن ماه سال 1365در منطقه شلمچه در عملیات کربلای 5 به 2 برادر شهید خود ملحق شد.شهرستان فسا در فاصله 130 کیلومتری جنوب شرقی شیراز قرار دارد.9653 /6118            "}