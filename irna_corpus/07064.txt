{"onTitr":"","titr":" 18 کاروان از اصفهان راهی مناطق عملیاتی دفاع مقدس می شود","describe":" اصفهان- ایرنا- مسئول سازمان بسیج دانش آموزی استان اصفهان گفت:  18 کاروان دانش آموزی  راهیان نور در سالجاری از این استان راهی  مناطق عملیاتی دفاع مقدس می شود.", "text":"به گزارش ایرنا، محمد ادیب  روز شنبه در جمع خبرنگاران، با بیان اینکه استان اصفهان میزبان افتتاحیه سراسری اردوهای نور دانش‌آموزی نیز هست افزود : مراسم اعزام نخستین کاروان دانش‌آموزی، 15 مهر با حضور مقامات کشوری و استانی در کنار مزار شهید محسن حججی از شهدای مدافع حرم  در نجف آباد برگزار می شود.همچنین معاون فرهنگی و هنری اداره کل آموزش و پرورش استان اصفهان گفت : مراسم افتتاحیه اردوهای راهیان نور 15 مهر ماه برگزار می شود.محمد جواد احمدی ادامه داد : در این مراسم دانش آموزان سه استان اصفهان، یزد و چهارمحال بختیاری حضور دارند و پس از اتمام مراسم  6 دستگاه اتوبوس از اصفهان، سه دستگاه از استان یزد و 9 دستگاه اتوبوس از  چهار محال بختیاری،  عازم مناطق عملیاتی غرب کشور می شوند.وی  با بیان اینکه در اعزام های سال های گذشته مشکل خاصی نبوده است، تاکید کرد: با رعایت همه جوانب حداقل های ممکن  برای یک زندگی اردویی فراهم می شود تا دانش آموزان این اردوی هدف دار را برگزار کنند.معاون فرهنگی و هنری اداره کل آموزش و پرورش استان اصفهان افزود: در این اردوها در هر اتوبوس سرپرستان و روحانیان به این مناطق عملیاتی اعزام شده و برمبنای شرح وظایف به عملکرد خودشان در طول مسیر اردو عمل می کنند./ 7134/  6022            "}