{"onTitr":"","titr":" وزش باد شدید قزوین را فراگرفت","describe":" قزوین - ایرنا - وزش بادهای شدید و گرد و خاک شامگاه سه شنبه قزوین و شهرهای اطراف آن را فراگرفت.", "text":"به گزارش ایرنا، وزش این باد شدید در قزوین همراه با بارش باران کاهش دید افقی، ایجاد ترافیک و اختلال در رانندگی و تردد خودروهای عبوری را به همراه داشت.وزش باد شدید در قزوین همچنین برخی درختان از جمله یک درخت بزرگ در حوالی تقاطع ولیعصر (عج) قزوین را شکست و برخی تابلوهای تبلیغاتی نیز در اثر این پدیده جوی آسیب دیده و به زمین افتادند.وزش باد شدید همچنین موجب قطعی موقت برق در برخی مناطق شهر قزوین شد.قدرت الله مهدیخانی، سرپرست اداره کل مدیریت بحران استانداری قزوین در گفت و گو با ایرنا گفت: خوشبختانه تا این لحظه هیچ گزارشی از بروز حادثه جدی در استان در پی وزش بادهای شدید گزارش نشده است.وی با اشاره به شکستن برخی درختان در بلوار شهید بهشتی و خیابان سعدی قزوین در اثر وزش باد شدید، اظهار داشت: برق برخی مناطق در شهرستان های قزوین، تاکستان و بویین زهرا قطع شده که عوامل فنی مشغول اتصال دوباره آن هستند.مهدیخانی گفت: خسارتی نیز بدلیل اتصال برق در اثر باد شدید به تصفیه خانه شهرک صنعتی لیا وارد شده که در دست بررسی است.هواشناسی وزش بادهای شدید لحظه ای را برای قزوین پیش بینی کرده بود.3013            "}