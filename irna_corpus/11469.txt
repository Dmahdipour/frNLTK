{"onTitr":"","titr":" پوتین بر توسعه همکاری های راهبردی با چین تاکید کرد","describe":" مسکو - ایرنا - رئیس جمهوری روسیه در پیامی به همتای چینی خود بر توسعه همکاری ها و مشارکت های راهبردی با این کشور تاکید کرد.", "text":"به گزارش روز سه شنبه ایرنا، ولادیمیر پوتین در پیام خود به شی جین پینگ خاطرنشان کرد: تحت رهبری شما چین به موفقیت های چشمگیر و خیره کننده ای دست یافته و اقتصاد آن با سرعت در حال رشد و توسعه می باشد و سطح زندگی مردم ارتقاء یافته است.وی افزود: برنامه توسعه اقتصادی چین از سال 2035 تا 2050 تایید شده و اعتبار این کشور در عرصه بین المللی افزایش یافته است. رئیس جمهوری روسیه، مشارکت راهبردی روسیه و چین را عالی ارزیابی کرد و آن را در حال گسترش و توسعه خواند.وی ادامه داد: دو کشور روابط سیاسی و همکاری های سودمندی در عرصه های اقتصادی و بازرگانی، علمی و فناوری، علوم انسانی و سایر عرصه ها دارند و اقدامات خود برای حل مسائل مهم منطقه ای و جهانی را با هم هماهنگ می کنند.   پوتین در پایان پیامش بر عزم و آمادگی خود برای ادامه و گسترش همکاریها با چین در عرصه دوجانبه و موضوعات دستور کار بین المللی تاکید کرد.  به گزارش ایرنا، روسیه و چین با یکدیگر روابط راهبردی گسترده ای دارند و در عرصه های مختلف دوجانبه و بین المللی از جمله در شورای امنیت، سازمان همکاری شانگهای و گروه بریکس همکاری می کنند.روسیه بتازگی بزرگترین رزمایش نظامی خود پس از فروپاشی اتحاد جماهیر شوروی را برگزار کرد و چین نیز با اعزام نیرو در آن مشارکت کرد.اروپام*391*1346**1485            "}