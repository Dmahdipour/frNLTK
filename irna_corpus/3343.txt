{"onTitr":"","titr":" بورس پنج هزار و 662 پله بالا رفت","describe":" تهران- ایرنا- شاخص بورس امروز (سه شنبه) با رشد پنج هزار و 662 پله ای در جایگاه 180 هزار و 847 واحدی ایستاد.", "text":"به گزارش خبرنگار اقتصادی ایرنا، نماگر بازار سرمایه پس از چند روز اصلاح و نزول، امروز روندی صعودی یافت و به کانال 180 هزار واحدی بازگشت.در معاملات امروز، پنج میلیارد و 359 میلیون سهم، حق تقدم و اوراق بهادار به ارزش 18 هزار و 589 میلیارد ریال در 264 هزار نوبت دادوستد شد.بررسی شاخص های اصلی بازار سرمایه نشان می دهد شاخص قیمت (وزنی- ارزشی) که در آن ارزش سهام شرکت های بزرگ اثر بیشتری بر شاخص می گذارد، یک هزار و 654 واحد رشد کرد و شاخص کل (هم وزن) که در آن ارزش و وزن همه شرکت های بزرگ و کوچک در محاسبه شاخص کل، یکسان در نظر گرفته می شود، 200 واحد کاهش یافت.شاخص قیمت (هم وزن) نیز 142 واحد پایین آمد؛ این شاخص بیانگر سطح عمومی قیمت سهام شرکت های پذیرفته شده در بورس است.شاخص آزاد شناور نیز پنج هزار و 604 واحد افزایش یافت؛ این شاخص بخشی از سهام قابل معامله شرکت ها در بورس را نشان می دهد.شاخص بازار اول (مربوط به شرکت های بهتر از نظر سرمایه، سودآوری و درصد سهام آزاد شناور) چهار هزار و 478 واحد رشد کرد و شاخص بازار دوم بورس نیز 9 هزار و 800 واحد افزایش یافت.در معاملات امروز نمادهای فولاد (فولاد مبارکه)، فارس (هلدینگ خلیج فارس)، فملی (ملی صنایع مس) و پارس (پتروشیمی پارس) با رشد خود بیشترین تاثیر مثبت را بر شاخص وارد کردند.** صدرنشینی پتروشیمی هاگروه شیمیایی در معاملات امروز بورس صدرنشین شد؛ در این گروه 419 میلیون سهم به ارزش یک هزار و 908 میلیارد ریال دادوستد شد.گروه بانک ها به ارزش یک هزار و 718 میلیارد ریال و فلزات اساسی به ارزش یک هزار و 619 میلیارد ریال جایگاه های بعدی را به خود اختصاص دادند.همچنین در رده چهارم معاملات امروز گروه فرآورده های نفتی با دادوستدی به ارزش یک هزار و 543 میلیارد ریال قرار گرفت و گروه خودرو نیز با معاملاتی به ارزش یک هزار و 188 میلیارد ریال، رده پنجم را از آن خود کرد.** بازگشت فرابورس به کانال 2 هزار واحدیشاخص فرابورس (آیفکس) در معاملات امروز 49 پله رشد کرد و در جایگاه 2 هزار 30 واحدی قرار گرفت.در بازار فرابورس، بیش از یک هزار و 879 میلیون سهم و اوراق بهادار به ارزش بیش از هفت هزار و 99 میلیارد ریال دادوستد شد.در معاملات امروز نمادهای مارون (پتروشیمی مارون)، زاگرس (پتروشیمی زاگرس)، میدکو (هلدینگ معدنی خاورمیانه) و هرمز (فولاد هرمزگان جنوب) بیشترین تاثیر مثبت را بر شاخص داشتند.** رشد شاخص بورس پس از تکمیل روند اصلاحبهزاد صمدی کارشناس بازار سرمایه در گفت و گو با خبرنگار اقتصادی ایرنا افت شاخص بورس در روزهای گذشته را ناشی از رفتار هیجانی دانست و گفت: با خروج بازار از وضعیت کنونی و تکمیل روند اصلاح، تعادل دوباره برقرار می شود و شاخص کل با از سرگیری روند صعودی می تواند از مرز 200 هزار واحد نیز عبور کند.وی افزود: بررسی تحولات اخیر نشان می دهد که عزم دولت برای کنترل بهای ارز، جدی است؛ از این رو پیش بینی می شود که بازار بورس پس از انتشار گزارش‌های ۶ ماهه به سراغ تک سهم هایی برود که از نظر بنیادی دارای ارزش باشند.این کارشناس بازار سرمایه به افت شاخص در روزهای گذشته اشاره کرد و گفت: افت شاخص در روز یکشنبه، تحت تاثیر کاهش بهای سهام مرتبط با ارز رخ داد که البته بیشتر جنبه روانی و هیجانی داشت و پس از چند روز دوباره به تعادل خواهد رسید.اقتصام**2022**2025            "}