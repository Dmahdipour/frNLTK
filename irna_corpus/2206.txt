{"onTitr":"","titr":" جزیره کیش ،میزبان سومین جشنواره فیلم کوتاه موج","describe":" کیش - ایرنا - جزیره  زیبا و گردشگی کیش  8 تا 11اسفند ماه سالجاری میزبان سومین جشنواره  ملی فیلم کوتاه «موج»، فیلم سازان  و هنرمندان کشور خواهد بود.", "text":"به گزارش  روز چهار شنبه روابط عمومی و امور بین الملل سازمان منطقه آزاد کیش، در نشست خبری سومین جشنواره سراسری فیلم کوتاه 'موج' کیش در تهران مسعود رهبری رئیس جشنواره و سرپرست مدیریت امور هنری سازمان منطقه آزاد کیش گفت: جشنواره فیلم کوتاه موج کیش بعد از برگزاری دو دوره موفق، نام خود را در میان فیلم‌سازان کوتاه کشور تثبیت کرده و به یکی از جشنواره‌های مطرح ملی تبدیل شده است.   وی با اشاره به ظرفیت‌های فراوان جزیره کیش در بخش فرهنگ و هنر،  بهره وری از این ظرفیت ها و حمایت  از سینمای مستقل و فیلم‌ سازان جوان را از جمله سیاست ها و رویکردهای مدیریت  این جزیره ذکر کرد و افزود:  برای پیشبرد این سیاست، رویدادهای هفتگی، ماهانه و سالانه تدارک دیده شده که در قالب پاتوق‌های هفتگی فیلم کوتاه، اکران فیلم‌های سینمای هنر و تجربه و برگزاری جشنواره فیلم کوتاه، در حال اجراست.  رییس جشنواره فیلم کوتاه موج کیش در ادامه از برنامه ریزی برای بین المللی کردن  این جشنواره در سال اینده خبر داد و اضافه کرد: در اجرای این سیاست  جشنواره امسال با وسعت بیشتر در حوزه ملی برگزار می شود و در نظر داریم از سال آینده بخش بین‌الملل نیز به آن اضافه می شود.در ادامه این نشست، مجید برزگر فیلم‌ساز و نماینده شورای سیاست‌گذاری جشنواره فیلم کوتاه «موج» کیش گفت: با تدابیری که اندیشیده شده اتلاش می شود گستره بزرگتری از سینمای کوتاه در این جشنواره فعالیت داشته باشند و به این موضوع خوش‌بین هستم. در ادامه دبیر سومین جشنواره «موج» نیز گفت: امیدوارم امسال با رفع کاستی‌های دوره قبل بتوانیم جشنواره بهتری داشته باشیم. محدودیت‌هایی در دوره اول و دوم داشتیم که در این دوره این موانع برطرف شده تا بتوانیم جشنواره را حرفه‌ای تر برگزار کنیم. امسال جایزه ویژه ای برای بهترین فیلم جشنواره تدارک دیده شده است که از وجوه تمایز این دوره به شمار می‌آید.ابراهیم حصاری اظهار کرد: در سال‌های گذشته، فیلم‌های ارسالی به جشنواره و فیلم‌های راه یافته به مرحله نهایی در پاتوق‌های هفتگی فیلم کوتاه برای علاقه‌مندان در جزیره به نمایش گذاشته شد که برای دوره آینده در کنار این کار، با صدا و سیما نیز برای پخش این فیلم‌ها رایزنی‌هایی انجام شده است. امسال تلاش خواهیم کرد که تا حد امکان فیلم‌ها را از سالن‌های بسته بیرون ببریم. از این‌ رو تلاش می‌کنیم اکران ساحلی این فیلم‌ها را در جشنواره امسال شاهد باشیم.1339            "}