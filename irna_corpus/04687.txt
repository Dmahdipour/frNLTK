{"onTitr":"","titr":" 4هزار و 455 متر مربع اراضی کشاورزی جهرم رفع تصرف شد","describe":" شیراز- ایرنا - مدیر جهاد کشاورزی شهرستان جهرم گفت:از  4هزار و 455متر مربع اراضی کشاورزی شهرستان جهرم که تغییر کاربری داده شده بودند، رفع تصرف شد.", "text":"محمدرضا شهابی دوشنبه در گفت ‌و گو با خبرنگار ایرنا افزود:این زمین های کشاورزی در روستای جدید بخش مرکزی شهرستان جهرم هستند.وی اظهار کرد: ️این زمین ها را متصرفان به صورت یک سالن پذیرایی در آورده بودند که با حضور روستازاده دادستان شهرستان جهرم و نیروی انتظامی تخریب شد.شهابی بیان کرد:  68 پروندهٔ تغییر کاربری از طرف اداره امور اراضی جهاد کشاورزی جهرم به دادگاه ارسال شده است که 61مورد آن ساخت باغ شهری بوده و همچنین 83مورد نیز توقف عملیات داشته‌ایم.سرهنگ اسلامی، مشاور انتظامی سامانه 141 مدیریت امور اراضی سازمان جهاد کشاورزی فارس اظهار داشت: بر اساس قانون حفظ کاربری اراضی کشاورزی و باغ‌ها و تداوم و بهره وری آن‌ها، تغییر کاربری اراضی زراعی و باغ‌ها در‌خارج از محدوده قانونی شهرها و شهرک‌‎ها جز در موارد ضروری و با دریافت مجوزهای لازم از مراجع قانونی ممنوع است.شهرستان جهرم در فاصله‌  193 کیلومتری از جنوب شرق شیراز قرار دارد.9910  /1876            "}