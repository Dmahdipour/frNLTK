{"onTitr":"","titr":" تیم کاراته دختران گیلان صدرنشین لیگ برتر کشور است","describe":" رشت - ایرنا - تیم کاراته دختران گیلان همچنان در صدر جدول رقابت های لیگ برتر کشور قرار دارد.", "text":"دبیر هیات کاراته استان گیلان روز سه شنبه در مصاحبه با خبرنگار ایرنا اظهار داشت: تیم الو پرده گیلان در دور برگشت رقابت های کاراته لیگ برتر دختران کشور در سالن شهید کبکانیان تهران همچنان صدرنشینی خودرا حفظ کرد.   حامد زیکساری افزود: بر این اساس تیم کاراته دختران الو پرده گیلان در گروه اول این رقابت ها چهار مسابقه برگزار کرد که در نهایت بر هر چهار حریف خودبه پیروززی رسید.   وی ادامه داد: در مرحله دوم دور برگشت این مسابقات ، تیم کاراته دختران الو پرده گیلان ابتدا برابر تیم باشگاه نشاط قرار گرفت که در نهایت توانست این حریفش را با نتیجه 15 بر شش شکست دهد.   وی بیان کرد: نماینده کاراته گیلان در ادامه دور برگشت رقابت های لیگ برتر دختران کشور مقابل تیم هیات کاراته لرستان قرار گرفت که این رقیبش را نیز با نتیجه 14 بر پنج مغلوب کرد.   دبیر هیات کاراته گیلان اضافه کرد: تیم کاراته دختران الو پرده گیلان در حساس ترین دیدار این هفته رو در روی تیم قدرتمند ستارگان شمال الف قرار گرفت که در نهایت با این رقیب سرسختش به نتیجه مساوی 9 بر 9 دست یافت اما به دلیل کسب امتیازات بیشتر، برنده این دیدار شد.   زیکساری خاطرنشان کرد: نماینده کاراته گیلان در لیگ برتر دختران کشور در آخرین دیدار از دور برگشت این مسابقات به مصاف تیم سید الشهدای زنجان رفت که در نهایت در یک بازی برتر با نتیجه 17 بر 2 حریفش را مغلوب کرد.   وی یادآور شد: با توجه به نتایج کسب شده توسط سایر تیم ها ، در پایان مرحله پنجم از دور برگشت این رقابت ها، تیم کاراته دختران الو پرده گیلان در گروه اول این مسابقات در صدر جدول قرار گرفت و تیم ستارگان شمال الف نیز دوم است.   در رقابت های کاراته لیگ برتر دختران کشور، زبده ترین تیم های این رشته از سراسر کشور حضور دارند که در چهار گروه به صورت متمرکز در تهران با هم به ر قابت می پردازند. 7285 /6030            "}