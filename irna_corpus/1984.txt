{"onTitr":"","titr":" 4 فیلم کوتاه در ارومیه اکران عمومی می شود","describe":" ارومیه- ایرنا- رییس انجمن سینمای جوانان آذربایجان غربی گفت: سه فیلم کوتاه ایرانی و یک اثر خارجی از ساعت 18 امروز /18 مهر/ در قالب برنامه هنری سینمای آینده در مجتمع فرهنگی هنری ارومیه اکران عمومی می شود.", "text":"احسان مهدیان روز چهارشنبه در گفت و گو با خبرنگار ایرنا افزود: فیلم های «PTSD11» به کارگردانی احسان همتی، «ارتش پنهان» به کارگردانی محمد اسماعیلی و «تصنیف قدیمی و غمناک عصر بارانی آسمار» به کارگردانی مجید برزگر امروز به نمایش عمومی درمی آید.وی اضافه کرد: اثر خارجی «رویاهای کوچک» به کارگردانی ویلکی برانسون /Wilkie Branson/ نیز جزو آثار آماده شده برای نمایش در برنامه پاتوق فیلم یا سینمای آینده به شمار می رود.به گزارش ایرنا حضور و درخشش فیلم های کوتاه انجمن سینمای جوانان آذربایجان غربی در بیش از 15 جشنواره ملی و بین المللی طی سال 1396 بالندگی روزافزون هنر هفتم را در این استان به تصویر کشیده است.این انجمن همچنین 25 جایزه را در سال های 1394 و 1395 در بیش از 70 جشنواره بین المللی فیلم و عکس برای این استان به ارمغان آورده است.انجمن سینمای جوانان آذربایجان غربی جزو سه انجمن موفق کشور از لحاظ کیفی و کسب افتخارات هنری محسوب می شود؛ این انجمن در شهرستان های ارومیه و مهاباد دارای دفتر است.آموزش و تولید فیلم های کوتاه هنرجویی و حرفه ای، عکاسی و نمایش فیلم های تاثیرگذار در طول سال از فعالیت های مهم انجمن سینمای جوانان آذربایجان غربی است.7129/2093            "}