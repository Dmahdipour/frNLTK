{"onTitr":"","titr":" کودکان بوشهری فرهنگ ترافیکی را فرا گرفتند","describe":" بوشهر- ایرنا - شماری از کودکان بوشهری در دومین روز از بزرگداشت هفته ملی کودک در قالب همایش آموزش فرهنگ ترافیک با مشارکت نیروی راهور فرماندهی انتظامی این استان بایدها و نبایدهای قوانین راهنمایی و رانندگی را فراگرفتند.", "text":"به گزارش ایرنا مدیرکل کانون پرورش کودکان و نوجوانان استان بوشهر روز یکشنبه در این آیین گفت: دراین همایش ترویج فرهنگ ترافیکی به کودکان و پرهیز از رفتارهای مخاطره آمیز توسط این قشر برای پیشگیری از حوادث ناگوار انجام شد.زهره عالی نسب افزود: یکی از مجموعه های آموزش خلاق شهروندی به کودکان تبیین و تشریح صحیح خلاقانه فرهنگ ترافیک است که این مساله از رهگذر هنر و ابزارهای کانونی به شیوه بهتری قابل اجراست.وی یادآورشد:هوشیاری و آگاهی کودکان با ایفای نقش همیار پلیس در کنار خانواده ها و حسایست روی موضوعات رعایت و شناخت قوانین راهنمایی و رانندگی ، پیشگیری از بروز حوادث ناگوار و احترام و آگاهی به حقوق خود و دیگران از نقاط مثبت و موثر آموزش فرهنگ ترافیک به کودکان است که می تواند ماندگار باشد.عالی نسب اضافه کرد:هدف و محور فعالیت های کانون پرورش فکری تربیت انسان اجتماعی است که موفقیت خود را در تامین نیازهای جامعه می داند.وی گفت: اجتماعی کردن کودکان نیازمند تمرینی است که مراکز فرهنگی تربیتی باید در راستای انجام کارهای گروهی و تبدیل من به ما در این راستا گام برداند.مدیرکل کانون پرورش فکری کودکان و نوجوانان استان بوشهرافزود: در همین راستا محور فعالیت های کانون ترویج فرهنگ مطالعه و کتاب در بین کودکان و نوجوانان است چون در این راستا با شخصیتها و دنیاهای مختلف آشنا و تجربه کسب می کنند.وی آموزش فن سخن، صلح طلبی، مدارا، نقد کردن، اثبات کردن خود، دوست داشتن و درک بالا را از جمله دیگر برنامه های کانون پرورش فکری عنوان کرد.عالی نسب با اشاره به فعالیت های 39 گانه کانون پرورش فکری کودکان و نوجوانان افزود: در زمان حاضر 20 هزار کودک و نوجوان این استان جذب فعالیت های کانون شده و 15 هزار نفر از این جمعیت فعال هستند.مدیرکل کانون پرورش فکری کودکان و نوجوانان استان بوشهرگفت: هفته ملی کودک امسال با شعار &#39;باید آینده را ساخت&#39; از 14 مهر آغاز و 600 عنوان برنامه مختلف به همین مناسبت در این استان اجرا می شود.وی با اشاره به 16 مهر ماه روز جهانی کودک اظهارداشت: باید کودکان را متناسب با شرایط امروز جذب برنامه های فرهنگی و هنری کرد تا بتوانیم در آینده نسلی پویا، متعهد و توانمند داشته باشیم.6047/6045            "}