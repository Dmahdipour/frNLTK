{"onTitr":" استاندار لرستان:    ","titr":" آمریکا دچار شکست گفتمانی شده است","describe":" خرم آباد - ایرنا - استاندار لرستان با اشاره به سخنان ترامپ در مجمع عمومی سازمان ملل گفت: امروز ایران اسلامی در اوج قدرت و اقتدار قرار دارد در حالی که آمریکا دچار شکست اخلاقی، سیاسی، فرهنگی، گفتمانی و اجتماعی شده است.", "text":"به گزارش ایرنا سید موسی خادمی روز پنحشنبه در اجتماع بزرگ بسیجیان لرستان در دهکده المپیک خرم آباد اظهار داشت: رزمایش بسیجیان به اهرمی برای فشار به دشمنان و قدرتی برای ایجاد امید در بین دوستان و همراهان انقلاب اسلامی تبدیل شده است.وی بیان کرد: سخنان مفتضحانه ترامپ در سازمان ملل در مقابل رئیس جمهور کشورمان و شکست او در شورای امنیت سازمان ملل وهمچنین دادگاه لاهه بیانگر شکست گفتمانی آمریکا است.استاندار لرستان افزود: قدرت نرم، گفتمان‌سازی، مذاکره و حرف داشتن برای دنیای امروز یکی از قدرت های بزرگ ایران اسلامی است.خادمی اضافه کرد: ایران اسلامی در حال حاضر از قدرت نرم، سخت و بازدارندگی بالایی برخوردار است.وی تاکید کرد: امروز کشورمان در اوج قدرت بوده و دومینوی شکست آمریکا که از سال‌های پیش شروع شده شدت گرفته است.استاندار لرستان گفت: بسیجیان ایران اسلامی امروز دارای قدرت نرم و سخت در برابر استکبار جهانی هستند.3210/7269/7273            "}