{"onTitr":"","titr":" 300 هزار زائر اربعین حسینی نام نویسی کردند","describe":" تهران- ایرنا- معاون سازمان حج و زیارت از ثبت نام حدود 300 هزار زائر اربعین حسینی در سامانه ساماندهی مشتاقان ایام حضور در اعتاب مقدسه (سماح) خبر داد.", "text":"به گزارش ایرنا از پایگاه اطلاع رسانی حج، اکبر رضایی روز چهارشنبه گفت: راهپیمایان اربعین حسینی هرچه سریعتر برای دریافت روادید سفر به عراق، در سامانه سماح ثبت نام کنند و آن را به روزهای آخر موکول نکنند.وی با اشاره به اینکه تاکنون به ترتیب در پنج استان تهران، خراسان رضوی، اصفهان، فارس و خوزستان بیشترین تعداد زائران در سامانه سماح ثبت نام کرده اند، افزود: در بین این استان ها حدود 55 هزار زائر در استان تهران ثبت نام کرده اند که بیشترین تعداد است. معاون سازمان حج و زیارت با بیان اینکه سامانه سماح مرجع مورد تایید ستاد مرکزی اربعین حسینی است، افزود: اعتبار ویزایی که برای اربعین در این سامانه صادر می شود، 2 ماه از تاریخ صدور خواهد بود.  وی تصریح کرد: صدور روادید زائران از روز یکشنبه 15 مهرماه در کنسولگری ها و دفاتر موقت کنسولی عراق در سراسر کشور آغاز شده است و با روند خوبی ادامه دارد.سامانه سماح از چهارم مهرماه برای نام‌نویسی متقاضیان سفر اربعین باز شده است و زائران می‌توانند برای دریافت ویزای اربعین همراه با پوشش بیمه‌ای و خدمات درمانی اقدام کنند.حمید محمدی رئیس سازمان حج وزیارت پیشتر گفته بود: با هماهنگی های انجام شده، کار صدور روادید در چهار کنسولگری و 19 دفتر موقت کنسولی عراق در سراسر کشور با جدیت و سرعت خوبی ادامه دارد و با همت کارگزاران و دفاتر خدمات زیارتی، روادید همه به موقع تحویل خواهد شد.اجتمام*1933*1834            "}