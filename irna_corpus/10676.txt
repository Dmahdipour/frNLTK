{"onTitr":"","titr":" رای الیوم: ماموریت نفتی بن سلمان در کویت موفقیت آمیز نبود","describe":" تهران-ایرنا- روزنامه فرامنطقه ای رای الیوم در تحلیلی نوشت که «محمد بن سلمان» ولیعهد عربستان که برای راضی کردن کویت به منظور افزایش تولید روزانه نفت از چاه های مشترک دو کشور در راستای فشارهای ترامپ برای پایین نگه داشتن قیمت نفت به این کشور سفر کرده بود، ماموریت موفقیت آمیزی نداشت.", "text":"عبدالباری عطوان تحلیلگر مسایل منطقه و سردبیر این روزنامه در تحلیل خود در سرمقاله رای الیوم نوشت: سوال مهمی که اکنون در بیشتر مجامع و نشست‌های کویت و کشور‌های حوزه خلیج فارس مطرح است آن است که چرا «محمد بن سلمان» ولیعهد عربستان سفر خود به کویت را یک روز به تعویق انداخت و در انتها نیز یک سفر دو ساعته به این کشور داشت و همچنین چرا در گفت و گوی میان دو طرف از مسایل مهمی مانند حل اختلاف میان دو کشور درباره تولید نفت از میدان‌های نفتی مشترک 'الخفجی' و 'الوفرة' و همچنین بحران منطقه خلیج فارس و بحران برخی کشورهای شورای همکاری با قطر سخنی به میان نیامد.عطوان اضافه کردکه شبکه‌های اجتماعی به ویژه کویتی تفسیرهای فراوانی ازاین دیدارداشتند که تمام آن‌ها حول شکست این سفر و خشم بن سلمان از دولت کویت به خاطر عدم قبول دیکته های وی بود، از همین رو وزارت خارجه کویت مجبور به واکنش شد و با صدوربیانیه‌ای ضمن رد تفسیرهای منتشر شده از سفر بن سلمان به کویت تاکید کرد که مذاکرات میان دو طرف عربستانی و کویتی دوستانه بوده است.وی ادامه داد: قطعا زبان دیپلماتیک کویت بسیارقانع کننده نبود به ویژه آن که قرار بود سفر بن سلمان دو روزه باشد نه دوساعته. طرف سعودی بسیار امید داشت تا درباره موضوع از سرگیری تولید نفت در دو میدان نفتی مشترک، به راه حلی رضایت بخش یابند. همچنین قرار بود بن سلمان در حاشیه این سفر با بازرگانان، سیاستمداران، نمایندگان و خبرنگاران نیز دیدار داشته باشد.این تحلیلگر یادآور شد که یک منبع آگاه در دیوان پادشاهی کویت به خبرگزاری 'رویترز' فاش کرد که فضای سفر بن سلمان به شدت متشنج بوده و هیچ توافقنامه اقتصادی یا سیاسی میان دو طرف امضا نشده است. همچنین منبع کویتی بلندپایه به روزنامه رأی الیوم گفتند که نشانه‌های خشم در چهره ولیعهد عربستان و هیئت همراه وی نمایان بودو میان دو طرف نیز چیزی جز کلیات رد و بدل نشد و محمد بن سلمان بلافاصله پس از پایان مراسم شام به همراه هیئت همراه خود با هواپیمای خصوصی اش کویت را به مقصد ریاض ترک کرد.به گفته این منبع، طرف کویتی دستورالعمل مطرح شده توسط عربستان را ردکرد و این مسئله باعث شد تاسفر بن سلمان یک روز با تاخیر انجام شود تا شاید قسمت های مورد اختلاف رفع شوند، اما این تأخیر چیزی را عوض نکرد و هر دو طرف بر مواضع خود پافشاری کردند.همچنین برخی خبرها حاکی از آن است که پس اطلاع بن سلمان از مخالفت طرف کویتی با خواسته هایش و پافشاری بر مواضع پیشین خود مبنی بر ارجاع اختلافات دو کشور به دادگاه بین المللی، قصد داشته سفرش را به طور کامل لغو کند.عطوان نوشت:بحران میان عربستان و کویت درباره دو میدان مشترک نفتی از سال  2014 آغاز شد، در آن زمان کویت از دادن روادید به مهندسان شرکت 'شورون' خودداری کرد. عربستان نیز در پاسخ این اقدام کویت، تولید نفت در میدان‌های الخفجی و الوفره را بدون مشورت با شریک کویتی خود متوقف کرد و فعالیت‌های ریاض برای نگهداری میدان‌ها نفتی به مدت چهار سال طول کشید و منجر به بسته شدن دو میدان نفتی شد و سالانه بیش از 18 میلیارد دلار به کویت ضرر وارد کرد.سردبیر رونامه رای الیوم اضافه کرد که سفر بن سلمان به کویت هم راستا با فشار‌هایی که دونالد ترامپ به عربستان برای کاهش قیمت نفت و افزایش تولید خود تا روزانه دو میلیون بشکه بود(تولید کنونی نفت عربستان سعودی روزانه 11 میلیون بشکه است). رئیس جمهور آمریکا دو بار با پادشاه عربستان سعودی تماس گرفت و وقیحانه خواستار افزایش تولید نفت بود، اولین تماس دو ماه پیش بود و هدف از آن جبران کسری نفت در بازار‌های جهانی در صورت توقف صادرات نفت ایران در پی تحریم‌های آمریکا بود.دومین تماس ترامپ نیزدو روز پیش و به همین هدف بود.وی به نقل از کارشناسان نوشت که عربستان به دلایل لجستیکی نمی‌تواند بیش از یک میلیون بشکه نفت اضافی تولید کند و لذا از سرگیری تولید نفت در میدان های نفتی مشترک راهکاری برای افزایش تولید  500 هزار بشکه نفت بیشتر و پایین نگه داشتن قیمت آن است. عطوان می نویسد که روابط میان عربستان سعودی و کویت در 15 ماه اخیر هرگز به علت موضع بی طرف کویت در بحران خلیج فارس خوب نبوده و رنگ تعارف داشته و روابط  دو کشور با حفظ روابط کویت با ایران و مخالفت این کشور با حمله تروریستی به اهواز تیره تر شد و این ادامه تیرگی روابط عربستان و کویت می تواند بر میانجیگری کویت در بحران خلیج فارس تأثیر منفی بگذارد و به اختلاف های میان آنها ادامه دهد. وی اضافه می کند که ناظران بر این عقیده اند این تنش ها بیشتر به ضرر طرف سعودی است تا کویتی چرا که ولیعهد عربستان باید دولت آمریکا را راضی نگه دارد تا دولت ترامپ در رسیدن بن سلمان به پادشاهی کمک کند. وضعیت سفر بن سلمان به کویت، فشار‌های آمریکا و همچنین شکاف در شورای همکاری، همگی حاکی از آن است که خلیج فارس در آستانه تحولات مهمی قرار دارد.شبک**خاورم**3224**9366**1708            "}