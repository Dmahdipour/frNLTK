{"onTitr":"","titr":" توهین به پیشکسوتان نکته سیاه بازی شاهین و اکسین بود","describe":" بوشهر-ایرنا-مدیرعامل تیم فوتبال شاهین شهرداری بوشهر گفت: توهین به بزرگان  و پیشکسوتان این تیم نکته سیاه بازی شاهین و اکسین البرز بود.", "text":"به گزارش ایرنا، حسین باستین روز جمعه در جمع خبرنگاران افزود: بعد از بازی شاهد اتفاق ناخوشایند توهین به بزرگان و پیشکسوتان باشگاه بودیم که این موضوع را به هیچ عنوان بر نمی تابیم و با این مسئله بطور جدی برخورد می شود.وی اظهارداشت: امثال پوربهی، گزی، کامیاب، عبداله زاده و غیره از بزرگان باشگاه هستند که احترام آنها برای همگان واجب است و اجازه نمی دهیم افرادی با شخصیت آنها بازی کنند.باستین اضافه کرد : توهین به این بزرگان رو توهین به خود فرض کرده و با عاملان آن برخورد جدی می شود.مدیرعامل باشگاه شاهین شهرداری بوشهر گفت : شاهین برای ما عشق است و خدمت به آن عاشقانه و در این مسیر اجازه توهین به هیچ کس داده نخواهد شد.وی در ارتباط با بازی تیم های شاهین و اکسین نیز گفت: با درایت کادر فنی، تلاش بازیکنان و حمایت همه جانبه هواداران موفق شدیم تیم مدعی اکسین را با شکست روبرو کنیم که این پیروزی دلچسب را به همه شاهینی ها تبریک عرض می کنم.شاهین بوشهر پس از برد یک بر صفر در برابر اکسین البرز در پنجشنبه شب اکنون با 12 امتیاز در رده سوم جدول لیگ دسته یک فوتبال کشور قرار دارد.7212/6045            "}