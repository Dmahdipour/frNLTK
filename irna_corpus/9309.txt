{"onTitr":"","titr":" امام جمعه رشت: امید را در مردم زنده نگه داریم","describe":" رشت - ایرنا - نماینده ولی فقیه در استان گیلان و امام جمعه رشت با اشاره به تلاش عده ای کج اندیش برای از بین بردن امید در جامعه گفت: امروز نیاز جامعه اسلامی ما این است که امید را در مردم حفظ و زنده نگه داریم.", "text":"به گزارش خبرنگار ایرنا آیت الله رسول فلاحتی عصر چهارشنبه در آیین بزرگداشت شهدای روحانی شرق گیلان که در حرم سید جلال الدین اشرف (ع) آستانه اشرفیه برگزار شد، اظهار داشت: دشمنان تلاش دارند تا ملت ما را نسبت به نظام و آرمان های انقلاب اسلامی بدبین کنند حال اینکه همواره شکست خورده اند.وی افزود: ملت ایران در کنار روحانیت هیچگاه از راه خود باز نخواهد ایستاد زیرا ملتی هستند که طی هشت سال دوران دفاع مقدس در برابر تمام دشمنان ایران اسلامی استقامت کرده و به پیروزی رسیده اند.آیت الله فلاحتی با اشاره به تاریخی از مبارزات روحانیت علیه نظام طاغوت اظهار کرد: آشنایی و شناخت رهبر الهی یکی از ویژگی های مهم و اساسی امت اسلامی است؛ اگر امت اسلامی امام خود را نشناسد به انحراف کشیده شده و جهل بر آن حکمفرما خواهد شد.وی با گرامیداشت یاد و خاطره شهدای انقلاب اسلامی و همچنین شهدای روحانی ادامه داد: شهدای ما با نثار جان خود از آرمان های انقلاب اسلامی پاسداری کردند و ادامه راه شهدای روحانی ، یکی از وظایف مهم طلاب جوان و روحانیت است.آیت الله فلاحتی با اشاره به برپایی آیین های عزاداری ایام ماه محرم گفت: امسال حضور مردم و به خصوص جوانان در دستجات و هیات های عزاداری بسیار چشمگیر بود و عزاداری های سالار شهیدان به مراتب باشکوه تر از سال های گذشته برگزار شد که خود این امر نشانه شکست و زبونی دشمنان اسلام است.برپایی نمایشگاه هادیان افلاکی از جمله برنامه های جانبی  یادواره شهدای روحانی شرق گیلان بود که در حرم سید جلال الدین اشرف (ع) برپا شد.گیلان 152 شهید والامقام روحانی را تقدیم آرمان های انقلاب اسلامی کرده که از این تعداد 52 شهید مربوط به منطقه شرق استان است.شهرستان آستانه اشرفیه در 35 کیلومتری شرق مرکز استان گیلان قرار دارد.7287/2007            "}