{"onTitr":" فرماندار میاندوآب:    ","titr":" امنیت پایدار، مرهون تلاش نیروهای مسلح است","describe":" مهاباد- ایرنا- فرماندار میاندوآب پلیس و نیروهای نظامی را امین مردم دانست و گفت: امنیت پایداری که در اقصی نقاط کشور وجود دارد مرهون تلاش شبانه روزی نیروهای مسلح است.", "text":"به گزارش ایرنا، ناصر امیری روز یکشنبه در مراسم گرامیداشت هفته ناجا در ستاد فرماندهی انتظامی میاندوآب، بیان کرد: نیروهای نظامی، انتظامی، امنیتی و مردم در شرایط حساس و مهم همواره در کنار یکدیگر هستند و برای حفظ تمامیت ارضی و امینت و آرامش کشور به صورت شبانه روزی تلاش می کنند.وی افزود: افزایش احساس امنیت در جامعه نیز مرهون تلاش های شبانه روزی نیروهای نظامی و انتظامی و امنیتی است و مردم به وجود آنان افتخار می کنند و امنیت پایدار کشور را مرهون وجود آنان می دانند.امیری با اشاره به شعار 'پلیس مقتدر، امین مردم' در هفته ناجا، گفت: پلیس از جنس مردم و برای مردم است و همواره در راستای آرمان های شهدا و مکتب اسلام گام برمی دارد.فرماندار میاندوآب با اشاره به اقتدار نیروهای مسلح جمهوری اسلامی ایران، بیان کرد: نمونه این اقتدار را در پاسخ موشکی سپاه پاسداران انقلاب اسلامی به گروه های تروریستی دیدیم.وی با بیان اینکه پرسنل انتظامی شبانه روز در خدمت مردم هستند، افزود: هرچه از زحمت ها و تلاش های پرسنل نیروی انتظامی گفته شود، باز هم کم است.امام جمعه میاندوآب نیز در این آیین با تبریک هفته ناجا، گفت: هفته ناجا فرصتی مغتنم برای تقدیر و تجلیل از تلاش های شبانه روزی پرسنل ساعی و تلاشگر ناجاست.حجت الاسلام حمید حسن زاده با بیان اینکه تکنولوژی روز به روز در حال توسعه است، افزود: نیروی انتظامی باید به تکنولوژی روز مجهز شود تا به خوبی قادر به پاسخگویی نیازهای روز جامعه باشد.وی با اشاره به اینکه قانون گرایی، منطق گرایی و با عزم جدی در صحنه بودن از جمله ویژگی های پلیس است، گفت: پلیس همیشه در صحنه حاضر است و برای برقراری امنیت اجتماعی تلاش می کند.امام جمعه میاندوآب با بیان اینکه امنیت پایدار زیربنای توسعه و پیشرفت است، گفت: جایی که امنیت نباشد، توسعه در زمینه های مختلف نیز اتفاق نمی افتد.فرمانده انتظامی میاندوآب نیز در این آیین گفت: پلیس همواره در کنار مردم بوده و در برقراری امنیت با کسی تعارف ندارد و با کسانی که امنیت جامعه را به مخاطره می اندازند، قاطعانه برخورد خواهد کرد.سرهنگ حسن شیخ نژاد افزود: امنیت یکی از نیازهای ضروری جامعه بوده و یک مقوله عمومی است که همه در آن نقش دارند.وی با بیان نقش نیروهای نظامی و انتظامی در کشور برای برقراری امنیت و آرامش بیان کرد: پاسخ موشکی سپاه به گروه های تکفیری و داعشی، جوابی دندان شکن و گوشمالی سختی به تروریست ها بود که قدرت نیروهای مسلح را به رخ جهانیان کشید.سرهنگ شیخ نژاد با بیان اینکه شعار امسال هفته ناجا &#160;'پلیس مقتدر، امین مردم' است، گفت: این هفته فرصتی برای نشان دادن توانمندی های نیروی انتظامی به مردم است.هفته ناجا از جمعه هفته گذشته آغاز شد و تا پنجشنبه این هفته ادامه می یابد. 9871/6185/3072            "}