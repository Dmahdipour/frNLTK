{"onTitr":"","titr":" هرمزگان استان نمونه در تشکیل شورای راهبردی دفاع مقدس است","describe":" بندرعباس- ایرنا- معاون هماهنگی امور اقتصادی و توسعه منابع استانداری هرمزگان گفت: این استان به همراه 4 استان دیگر به عنوان استان نمونه در سطح کشور برای تشکیل شورای راهبردی دفاع مقدس انتخاب شده است.", "text":"به گزارش ایرنا، ایرج حیدری روز چهارشنبه در نشستی در همین رابطه اظهار داشت: تشکیل شورای راهبردی دفاع مقدس در هرمزگان کاری بسیار ارزشمند است که با هدف جمع آوری اسناد مستند و شفاهی استان در دفاع مقدس با همکاری وزارت کشور تشکیل می شود.وی تاکید کرد: استانداری هرمزگان به صورت همه جانبه از تشکیل شورای راهبردی دفاع مقدس در استان به عنوان یکی از پنج استان نمونه تشکیل شورا به صورت جدی حمایت خواهد کرد.حیدری با اشاره به وجود اسناد ارزشمند از نقش رزمندگان هرمزگانی در دفاع مقدس، گفت: پس از تشکیل شورای راهبردی دفاع مقدس در استان جمع آوری این اسناد به صورت جدی در دستور کار شورا قرار گیرد تا گنجینه ای ارزنده از اسناد دفاع مقدس هرمزگان متناسب با شان استان تهیه  شود.این مقام مسوول اظهار داشت: در دوران دفاع مقدس همه اقشار مردم اعم از پیر و جوان مشارکت داشتند و پیروزی را نصیب کشورمان کردند و ملت ایران به پیروی از رهنمودهای امام راحل از جان و مال خود گذشتند تا ایران اسلامی به دست نا اهلان نیفتد. حیدری بیان داشت: ما 8 سال در جنگ تحمیلی مقاومت کردیم و امروز هم در جنگ اقتصادی کاملا محکم و مقاوم در برابر استکبار ایستاده ایم.هرمزگان بیش از یک هزارو 260شهید تقدیم انقلاب اسلامی کرده است.7198/6048            "}