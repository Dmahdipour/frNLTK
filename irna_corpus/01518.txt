{"onTitr":" اختصاصی ایرنا/    ","titr":" اسناد محرمانه جنگ در کرمانشاه منتشر می شوند","describe":" کرمانشاه - ایرنا - استاندار کرمانشاه با اشاره به اهمیت تاریخ دفاع مقدس گفت: اسناد محرمانه هشت سال جنگ تحمیلی در کرمانشاه منتشر خواهد شد.", "text":"هوشنگ بازوند سه شنبه شب پس از نشست شورای راهبردی نقش دولت در دفاع مقدس که در استانداری کرمانشاه برگزار شد، در گفت و گو با ایرنا، اظهارداشت: براساس مصوبه هیات وزیران نقش دولت در دفاع مقدس ثبت و مستند خواهد شد.وی با بیان اینکه بخشی از این مستند سازی توسط وزارتخانه ها انجام خواهد شد، گفت: در هفت استان درگیر جنگ نیز شورایی تشکیل شده است که به جمع آوری این اسناد می پردازند.استاندار کرمانشاه با بیان اینکه این شورا در کرمانشاه شکل گرفته است، گفت: در کرمانشاه 80 هزار سند در رابطه با دفاع مقدس جمع آوری شده است.بازوند با بیان اینکه این اسناد شامل اسناد محرمانه نیز می شوند، گفت: این اسناد گنجینه ای ارزشمند هستند که انتشار آنها برای مردم تازگی خواهد داشت.وی با بیان اینکه می توان سالیان طولانی از میراث معنوی دفاع مقدس بهره مند شد، گفت: در دوران دفاع مقدس فرهنگ ایثار، شهادت و گذشت در میان مردم به خوبی مشاهده می شد.استاندار کرمانشاه با اشاره به جایگاه ویژه دفاع مقدس عنوان کرد: استان کرمانشاه با توجه به شرایطی که دارد می تواند در انتقال دستاوردهای دفاع مقدس به نسل آینده مفید باشد.بازوند یادآور شد: دولت در دوران دفاع مقدس اقدام های مثبتی انجام داده است که جمع آوری و مستند سازی خواهند شد.استان کرمانشاه در هشت دفاع مقدس مستقیم درگیر جنگ با رژیم عراق بود و در این راستا بیش از 9 هزار و 800 شهید تقدیم انقلاب اسلامی کرد.جنگ تحمیلی در کرمانشاه شروع و در این استان به پایان رسید.7445/8066            "}