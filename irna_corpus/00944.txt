{"onTitr":"","titr":" یگان دریایی هنگ مرزی آستارا به ناوچه 60 فوتی مجهز می شود","describe":" آستارا - ایرنا - فرمانده مرزبانی استان گیلان گفت: ناوگان دریایی هنگ مرزی آستارا به منظور اجرای گشت های منظم دریایی، امسال به یک فروند ناوچه 60 فوتی ساخت ایران مجهز می شود.", "text":"سرهنگ کیاست سپهری روز پنجشنبه در حاشیه آئین گلباران مزار شهدای آستارا به خبرنگار ایرنا بیان کرد: این ناوچه با هزینه ای بیش از 30 میلیارد ریال توسط متخصصان و مهندسان صنایع وزارت دفاع ایران طراحی و تولید شده است.وی اضافه کرد: یک فروند ناوچه 50 فوتی هنگ مرزی آستارا نیز با هزینه ای بالغ بر پنج میلیارد ریال بازسازی شد و ظرف دو هفته آینده به یگان اضافه خواهد شد.وی ادامه داد: از ویژگی های برجسته آستارا مرز آبی و خشکی با جمهوری آذربایجان است و دریانوردی در شرایط جوی نامناسب، انجام گشت های منظم دریایی و قدرت مانور در شرایط توفانی از ویژگی های ناوچه های 50 و 60 فوتی است.عیادت از یک بیمار مرزنشین در روستای عنبران آستارا از برنامه های سفر فرمانده مرزبانی گیلان در این شهرستان بود.شهرستان مرزی بندر آستارا با 91 هزار نفر جمعیت در منتهی الیه غرب استان گیلان واقع شده است و با جمهوری آذربایجان، 38کیلومتر مرز خاکی و 15 کیلومتر مرز دریایی دارد.7105 / 7124 /6030            "}