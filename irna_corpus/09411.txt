{"onTitr":"","titr":" سیاست های اشتغال دانش آموختگان بررسی شد","describe":" تهران- ایرنا- شورای عالی انقلاب فرهنگی با تکیه بر اطلاعات وزارت علوم، تحقیقات و فناوری در باره اشتغال آموختگان، سیاست و راهکارهای اشتغال این گروه از جامعه را بررسی کرد.", "text":"به گزارش روز چهارشنبه گروه دانشگاه ایرنا، در جلسه 109 ستاد راهبری اجرای نقشه جامع علمی کشور که امروز ( سه شنبه) برگزار شد، سیاست و راهکارهای موجود برای حل مشکل اشتغال دانش آموختگان کشور مورد بررسی قرار گرفت.به گزارش مرکز خبر شورای عالی انقلاب فرهنگی، مسعود برومند معاون پژوهش و فناوری وزیر علوم، تحقیقات و فناوری گفت: وزارت علوم، تحقیقات و فناوری از سال گذشته به طور جدی وارد حوزه رصد و پایش اشتغال دانش آموختگان شده است و با استفاده از اطلاعات موجود در کشور نتایج قابل توجهی حاصل شده است.وی افزود: سعی داریم پایگاه های اطلاعاتی و آماری بخش علم و فناوری را تکمیل کنیم تا در برنامه ریزی ها مورد استفاده قرار گیرد.تفکیک آمار دانش آموختگان بیکار با توجه به رشته های تحصیلی، استفاده از آمار همه دستگاه ها در این زمینه، توجه به تعاریف جدید و نوظهور از اشتغال در مکاتب مختلف اقتصادی، تقویت نگاه آینده نگارانه در حوزه اشتغال و کارآفرینی، تجدید نظر در برخی سیاست ها در واگذاری فرصت های اقتصادی به خارج و استفاده از ظرفیت های بخش خصوصی در زمینه اشتغال دانش آموختگان از جمله راهکار و پیشنهادات ارائه شده در جلسه شورای عالی انقلاب فرهنگی بود.**9283**1601**            "}