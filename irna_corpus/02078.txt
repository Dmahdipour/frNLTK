{"onTitr":"","titr":" 98 هزارنفر ساعت آموزش فنی وحرفه ای در میامی انجام شد","describe":" شاهرود - ایرنا - رییس مرکز آموزش فنی و حرفه ای میامی گفت : در 6ماهه امسال کارآموزان روستایی و شهری این شهرستان 98 هزار نفر ساعت آموزش دیدند.", "text":"رضا فتحی چهارشنبه در گفت و گو با ایرنا افزود : با توجه به تراکم 88 درصدی جمعیت شهرستان میامی در روستاها ، مرکز آموزش فنی و حرفه ای هم بالاترین تعهد و عملکرد آموزش روستایی را در استان سمنان دارد.  وی تصریح کرد : رشته های فنی مانند خیاطی نازکدوزی ،پیراهن دوز مردانه ، شومیز زنانه ، شیرینی پزی ، سرمه دوز دستی و سنتی ، تولیدچند رسانه ای ، برق ساختمان درجه 1و 2 ، برق صنعتی و تابلو ساز و تعمیر لوازم خانگی درجه 1و 2 از رشته های آموزش داده شده است.   فتحی ادامه داد: تعمیر لباسشویی و ظرف شویی ،تعمیرکار برق خودرو ، تنظیم موتور ، تعمیر کار اتومبیل های بنزینی ، هنر فرش ، طراحی فرش، قالی بافی تابلویی ، کشت زعفران ، پروار بندی دام ، پرورش گاوشیری ،پرورش بز سانن ، پرورش قارچ ،پرورش بلدرچین هم در این مرکز آموزش داده می شود.وی با توجه به گذر زائران امام هشتم (ع) از شهرستان میامی افزود : این شهرستان با برخورداری از آثار تاریخی واماکن تفریحی گوناگون سالانه گردشگران زیادی را برای بازدید از آن ها به سوی خود می کشاند.  رییس مرکز آموزش فنی و حرفه ای میامی گفت: به همین خاطر  برگزاری کارگاه آموزش هتلداری و گردشگری و بومگردی در این شهرستان  ضرورت بیشتری دارد که در این راستا یک کارگاه تا دی ماه امسال تجهیز و به بهره برداری می رسد.   فتحی بابیان این که میامی بیشترین تولید محصولات کشاورزی  استان سمنان را دارد ، گفت : رشته های کشاورزی و دامپروری مانند پرورش قارچ ، پسته ، پرورش گیاهان دارویی ، پرورش گوسفند و مبارزه با آفات هم آموزش داده می شود. وی گفت: افزایش اشتغالزایی با ارایه برنامه های مدون آموزشی از اهداف مهم دولت تدبیر و امید است.به گفته فتحی پارسال 180 هزار نفرساعت آموزش فنی حرفه ای در این شهرستان ارایه شد که 6ماه امسال رشد 15 درصدی  دارد . در شهرستان میامی تعداد پنج آموزشگاه فنی حرفه ای فعال وجود دارد که حدود 45حرفه را آموزش می دهند.شهرستان میامی با 40 هزار تن جمعیت در شرق استان سمنان قرار دارد.7357/6167            "}