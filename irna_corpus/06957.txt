{"onTitr":"","titr":" 600 هزار دانش آموز از مناطق عملیاتی دفاع مقدس دیدن می کنند","describe":" کرج - ایرنا- مدیرکل فرهنگی هنری اردوها و فضاهای پرورشی وزارت آموزش و پرورش اعلام کرد: 600 هزار دانش آموز کشور در سال تحصیلی جاری از مناطق عملیاتی دفاع مقدس دیدن می کنند.", "text":"علی رمضانی روز شنبه در گفت و گو با خبرنگار ایرنا در کرج افزود: اعزام این دانش آموزان با مشارکت  سپاه امام حسن مجتبی (ع)  استان البرز خواهد بود.« برنامه ملی راهیان نور از 87 در کشور اجرایی شده است.»مدیرکل فرهنگی هنری اردوها و فضاهای پرورشی وزارت آموزش و پرورش گفت: تلاش ها براین است که م از مهر امسال تا پایان شهریور ماه سال آینده  600 هزار دانش آموز دختر و پسر پایه های  نهم ، دهم و یازدهم دوره متوسطه اول و دوم مدارس کشور  به این سفر معنوی اعزام شوند.وی تصریح کرد: این سفر پنج روزه در شرایط که دشمنان انقلاب و اسلام به دنبال ایجاد شکاف بین ارزش انقلابی و  نوجوانان و جوانان این مرزو بوم را دارند می تواند نقطه عطفی در تحکیم باورهای دینی آینده سازان باشد.رمضانی بیان داشت: دانش آموزان در قالب کاروان های راهیان نور ضمن بازدید از مناطق عملیاتی غرب، شمال غرب و جنوب کشور با آرمان های  امام راحل (ره ) و شهدا تجدید پیمان خواهند داشت.وی با اشاره به اینکه اولین اعزام دانش آموزی در سال تحصیلی 98-97 به صورت نمادین از شهر نجف آباد و از جوار مزار شهید محسن حججی  در 15 مهرماه انجام می شود، خاطرنشان شد: در این آیین دانش آموزان با شور عاشورایی ندای لبیک یا  حسین (ع) و لبیک یا حضرت زینب (س) سر می دهند.مدیرکل فرهنگی هنری اردوها و فضاهای پرورشی وزارت آموزش و پرورش اضافه کرد: در اولین اعزام دانش آموزان استان های چهار محال و بختیاری، اصفهان و یزد حضور دارند.وی یادآورشد: برای ایمنی سفر دانش آموزان از سال گذشته سامانه کنترل اردویی در معاونت پرورشی و فرهنگی وزارت آموزش و پرورش راه اندازی شده است.رمضانی ادامه داد: دانش آموزان برای نام نویسی  و شرکت در اردوی راهیان نور می توانند به دفاتر مدیران و معاونان پرورشی مدارس خود مراجعه کنند.وی بیان داشت : سفرهای راهیان نور دانش آموزی البرز استان البرز از بیستم مهر تا اسفند ماه سال جاری انجام می شود که  5 هزار و 600 دانش آموز در 4 مرحله به راهیان اعزام می شوند. سال گذشته 400 هزار دانش آموز کشور به سفر راهیان نور اعزام شدند.2819/ 6155            "}