{"onTitr":" در میزگرد ایرنا بررسی  شد    ","titr":" افزایش بیماری ها، تاوان بی توجهی جامعه به ورزش","describe":" قزوین - ایرنا - ورزش ارتباط مستقیمی با حفظ نشاط و تندرستی افراد داشته و پیشگیرنده بسیاری از بیماری هاست اما بی توجهی به آن باعث از کف رفتن سلامت جامعه می شود.", "text":"به گزارش ایرنا، انجام حرکات ورزشی به صورت روزانه علاوه به حفظ سلامت روحی و روانی افراد، باعث کاهش افسردگی، بیماری های قلبی و ریوی و حتی سرطان می شود. براساس مطالعات انجام شده، افراد خردسال می توانند مهارت های ارتباطی خود را از طریق ورزش کسب کنند و خیلی از افراد دارای مشکلات و بیماری های جسمی و روحی نیز می توانند از طریق آن سلامت خود را بازیابند. برگزاری نخستین نمایشگاه تخصصی ورزش و سلامت بهانه ای شد تا ایرنا مرکز قزوین میزگردی را در خصوص نقش ورزش در سلامت آحاد افراد جامعه و راهکارهای گسترش آن برگزار کند. **بحث سلامت از مولفه های حایز اهمیت جوامع بشری امروز به حساب می آیدمجید احمدپور، رییس اداره ورزش و جوانان شهرستان تاکستان در این نشست اظهار داشت: تاثیرات شگرف ورزش امروزه دیگر بر کسی پوشیده نیست تا جایی که خواص ورزش کردن برای همه افراد و در همه رده های سنی یکسان بوده و حتی در بهبودی وضعیت افراد ضعیف و سالمند نیز بسیار اثرگذار است.این مدرس دانشگاه ادامه داد: انجام حرکات ورزشی ساده روزانه به مدت 20 دقیقه می تواند در بهبودی و شادابی افراد تاثیر گذاشته و در عین حال نیز موجب پیشگیری از انواع بیماری ها شود.این مسئول با اشاره به اینکه ایرانیان بیش از سایر افراد مناطق جهان خود را غرق در زندگی ماشینی کرده و برای انجام کوچکترین کارها از فعالیت بدنی امتناع می کنند، تاکید کرد: متاسفانه نمونه بارز این مساله را می توان امروزه در پارک ها و کوه ها مشاهده کرد تا جایی که ما بیشتر در این مکان ها افراد مسن را در حال ورزش و نرمش کردن می بینیم تا جوانان را.احمدپور در ادامه به علمی شدن ورزش اشاره کرد و افزود: باید بپذیریم که رشد و گسترش تکنولوژی امروز در ورزش بیش از سایر علوم خود را نشان داده به طوری که در گذشته بسیاری معتقد بودند ورزش کردن در محیط های باز اثرگذارتر است اما با مکانیزه شدن تجهیزات ورزشی، این مساله به محیط های بسته و با کاربردهای تخصصی تر کشانده شده است.وی ادامه داد: البته باید اذعان داشت که با پیشرفت تجهیزات ورزشی، مربیان ما به خصوص در بخش پایه نتوانسته اند خود را به آن برسانند و از این رو باید بیش از گذشته برروی این مساله با اعزام و برگزاری کلاس های آموزشی خاص، توجه کنیم.این مدرس دانشگاه در ادامه با بیان اینکه ورزش از سبد بسیاری از خانوارهای ایرانی این روزها حذف شده، خاطرنشان کرد: زمانی که می گوییم ورزش، سلامتی و تندرستی، این مولفه ها ابزارهای خاص خود را می خواهند که نخستین ابزار آن نیز خود افراد هستند.به گفته وی، برخی ها تصور می کنند که ورزش کردن هزینه می خواهد در حالی که بهترین نوع ورزش ها مانند پیاده روی، کوهنوردی و یا دویدن هیچ هزینه ای را به افراد تحمیل نمی کند.**ماهیت حرکت برای موجودات زنده بسیار مهم و حیاتی استیک باشگاه دار قزوینی حاضر در این نشست گفت: موجودات زنده با حرکت خلق می شوند و ماهیت حرکت نیز برای آنان بسیار مهم و حیاتی هستند.شهرام صفری ادامه داد: در دهه های گذشته افراد به دلیل شرایط خاص و نبودن بازی های رایانه ای حرکات بدنی بیشتری انجام می دادند تا جایی که از کوچه ها به عنوان محل بازی استفاده و در طول روز ساعت ها به جنب و جوش و بازی کردن می پرداختند.وی اضافه کرد: رفته رفته و با ماشینی شدن ابزارها و امکانات، افراد نیز خود را به صورت آگاهانه یا غیر آگاهانه تسلیم آن کرده تا جایی که مردم قزوین امروز در بسیاری از بیماری ها از جمله دیابت، آرتروز و مشکلات روحی و روانی نسبت به سایر استان های کشور از آمار بسیار بالایی برخوردار هستند.وی با اشاره به اینکه سیاستگذاران و مسئولان کشور باید طوری فضا سازی کنند تا ورزش و انجام حرکات جسمی و بدنی جزوی از زندگی افراد درآید، ادامه داد: این در حالی است که با توجه به گسترش روز افزون وسایل و تجهیزات ورزشی و تجمیع همه آنها در یک مکان به نام باشگاه، می تواند برای افراد جامعه به خصوص ورزشکاران سودمند باشد.صفری اظهار داشت: با توجه به ضریب 10 تا 12 درصدی ورزش در بین ایرانیان، این مساله ما را در کنار ضعیف ترین کشورهای جهان قرار داده تا جایی که آمار ورزش در بین جمعیت برخی کشورها مانند سوئیس به بیش از 90 درصد می رسد.وی اظهار داشت: امروز درمان بسیاری از بیماری ها از جمله قلبی و عروقی، التهاب های مفصلی و فرسودگی غضروفی، افسردگی و اضطراب، سرطان و تراکم های استخوانی را می توان با ورزش هایی مانند ایروبیک، پیاده روی، کوهنوردی، شنا، یوگا و دوچرخه سواری به سادگی مرتفع ساخت.**جامعه ایرانی به سمت تنبلی و کهنسالی پیش می رودمدیرعامل شرکت نمایشگاه های بین المللی قزوین و برگزار کننده نخستین نمایشگاه تخصصی ورزش و سلامت نیزدر این نشست با بیان اینکه جامعه ما در سال های گذشته با 2 مشکل روبرو بوده، گفت: مشکل نخست آن است که کودکان ما با وجود بازی های دیچیتالی و کامپیوتری روز به روز به سمت تنبلی مفرط پیش می روند و مشکل دوم آنکه آمار میانسالان و کهنسالان ما با وجود داشتن مشکلاتی مانند تنبلی جسمی، عدم تحرک و چاقی، بالا رفته است.هادی طاهرخانی اضافه کرد: شرکت نمایشگاه های بین المللی قزوین به عنوان یک بنگاه اقتصادی، طی ماه های گذشته رویکرد خود را به برگزاری نمایشگاه های تخصصی مطوف ساخته و نمایشگاه ورزش، سلامت و گردشگری نیز یکی از آنها می باشد.وی، هدف از برگزاری این نمایشگاه تخصصی را آشنایی با تجهیزات و اسباب ورزشی جدید و ترغیب شهروندان، به خصوص نوجوانان و جوانان به ورزش دانست که در راستای برگزاری آن نیز حمایت های لازم جهت حضور باشگاه های و فعالان عرصه ورزش در این نمایشگاه نیز صورت گرفته است.به گفته وی، با شرکت دادن یک باشگاه اسب سواری در این نمایشگاه، برای نخستین مرتبه ثبت نام از کودکان زیر 9 سال برای آموزش اسب سواری در استان قزوین صورت گرفت.طاهرخانی یادآور شد: متاسفانه یک باور غلط در جامعه مبنی بر درآمدزا نبودن باشگاه های ورزشی وجود دارد در حالی که اگر باشگاه های ورزشی ما بتوانند خود را به تجهیزات روز و بهره مندی از مربیانی متخصص، آگاه و با دانش روز تجهیز کنند، این حرفه که امروز خود به صورت یک علم درآمده مانند سایر علوم مختلف می تواند سودآور باشد.مدیرعامل شرکت نمایشگاه های بین المللی قزوین در پایان تصریح کرد: این شرکت برای فصل بهار سال آینده دومین نمایشگاه تخصصی ورزش و سلامت را در فضایی به مساحت چهار هزار متر مربع و با حضور تولیدکنندگان وسایل ورزشی معتبر کشور برگزار خواهد کرد.8054            "}