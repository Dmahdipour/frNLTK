{"onTitr":"","titr":" 283 مجرم در گچساران دستگیر شدند","describe":" گچساران - ایرنا - فرمانده انتظامی گچساران گفت: از ابتدای سال جاری تاکنون 283 مجرم شامل سارق، قاچاقچی و خرده فروش مواد مخدر در این شهرستان دستگیر شدند.", "text":"به گزارش ایرنا، سرهنگ سید محمد موسوی روز دوشنبه در صبحگاه مشترک به مناسبت هفته ناجا اظهار داشت: امسال 193 نفر سارق،18 قاچاقچی و 72 نفر خرده فروش مواد مخدر در گچساران دستگیر و به مراجع قضایی معرفی شده‌اند.وی بیان کرد: کشف 300 کیلوگرم انواع مواد مخدر، دستگیری 262 نفر معتاد، انهدام هشت باند توزیع کننده مواد مخدر و توقیف 71 دستگاه خودرو حمل مواد مخدر از دیگر فعالیت‌های نیروهای انتظامی این شهرستان در سال جاری بوده است.فرمانده انتظامی گچساران ابراز داشت: از ابتدای سال جاری تاکنون بیش از ۲۷ میلیارد ریال کالای قاچاق در این شهرستان کشف شده است.وی گفت: امسال ۹۱ دستگاه خودرو حامل کالای قاچاق در گچساران توقیف و ۲۰۰ نفر نیز دستگیر شدند.موسوی تصریح کرد: در این مدت  ۶ هزار و ۵۱۰ تماس از سوی شهروندان با سامانه ۱۱۰ گچساران انجام شد که از این تعداد ۷۵ درصد آن عملیاتی شده است.وی ادامه داد: از ابتدای سال جاری تاکنون نزاع بیش از ۱۱ درصد در شهرستان گچساران کاهش یافته است.فرمانده انتظامی شهرستان گچساران تصریح کرد: در همین مدت زمان در این شهرستان ۴ مورد قتل رخ داد که سه مورد آن خانوادگی بوده است.موسوی عنوان کرد: میزان ارتکاب جرم از ابتدای سال جاری تاکنون نسبت به مدت مشابه سال گذشته در گچساران هفت درصد کاهش یافته است.وی گفت: در همین مدت زمان سرقت ۹ درصد نسبت به مدت مشابه سال پیش کاهش و کشف سرقت ۱۷ درصد افزایش یافت.به مناسبت هفته ناجا صبحگاه مشترک در محل ستاد فرماندهی انتظامی گچساران با حضور مسئولان برگزار شد و در پایان تعدادی از کارکنان نیروی انتظامی گچساران تجلیل شدند.شهرستان 124 هزار نفری گچساران در جنوب غربی کهگیلویه و بویراحمد است.8143/6110            "}