{"onTitr":"","titr":" صادرات سلاح آمریکا از 55 میلیارد دلار گذشت","describe":" تهران - ایرنا - آژانس همکاری امنیت دفاعی پنتاگون روز چهارشنبه اعلام کرد، صادرات نظامی واشنگتن در سال مالی 2018 میلادی به بیش از  55 میلیارد و 660 میلیون دلار رسید.", "text":"به گزارش ایرنا، در اطلاعیه ای که آژانس همکاری امنیتی دفاعی پنتاگون منتشر کرد، 47 میلیارد و 710 میلیون دلار آن از سوی مشتری های واشنگتن پرداخت شده است.این آژانس اعلام کرد، میزان صادرات سلاح در سال جاری نسبت به سال 2017 میلادی، 33 درصد رشد نشان می دهد.از سوی دیگر براساس اطلاعیه این آژانس وابسته پنتاگون، از مجموع درآمدهای حاصل از فروش سلاح سه میلیارد و 520 میلیون دلار را وزارت امورخارجه و چهار میلیارد و 420 میلیون دلار دیگر را وزارت دفاع آمریکا و در چارچوب برنامه کمک های نظامی خارجی واشنگتن پرداخت کرده اند.این درحالی است که براساس آمار رسمی، کل فروش نظامی خارجی آمریکا در سال گذشته میلادی، 41 میلیارد و 930 میلیون دلار بود.سال مالی در آمریکا اوایل اکتبر تا سی ام ماه سبتامبر سال آینده ( 9 مهرماه تا 8 مهر سال آینده) است.بسیاری از این سلاح های آمریکایی در جنگ های منطقه از جمله در سوریه، یمن، افغانستان صرف کشتن غیرنظامیان بی گناه می شود.شبس**9363**1613            "}