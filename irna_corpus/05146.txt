{"onTitr":"","titr":" نوبخت برای رسیدگی به وضعیت سیلزدگان به مازندران سفر کرد","describe":" نوشهر - ایرنا - محمد باقر نوبخت ، معاون رییس جمهوری و رییس سازمان برنامه و بودجه و هیات همراه به منظور بازدید از مناطق سیل زده مازندران و بررسی آن امروز دوشنبه وارد فرودگاه رامسر شد و مورد استقبال استاندار مازندران قرار گرفت.", "text":"به گزارش خبرنگار ایرنا ، بوبخت قرار است در این سفر کاری یک روزه به استان مازندران از مناطق سیل زده غرب استان بازدید بکند و از نزدیک مشکلات و مسائل مردم این مناطق را مورد بررسی قرار بدهد . بارش شدید باران جمعه هفته گذشته ، سیزدهم مهر ماه باعث سیلاب و آبگرفتگی در بسیاری از شهرستان های مازندران شد شدت و میزان این بارندگی ها به حدی بود که بنا به اظهار نظر شب گذشته استاندار مازندران در جلسه شورای هماهنگی مدیریت بحران استان که در تالار اجتماعات فرمانداری شهرستان تنکابن برگزار شد در 150 سال اخیر بی سابقه بود . بنا به اعلام مسئولان ستاد مدیریت بحران استان مازندران بیشترین میزان خسارت به شهرستان های غرب استان از جمله نوشهر ف چالوس و رامسر وارد شده است . هرچند تاکنون آمار دقیقی از میزان خسارت سیل اخیر گزارش نشده است اما بنا به اظهار نظر مسئولان راه ، سیل حدود 150 میلیارد ریال به راهها خسارت زد . و همچنین شرکت توزیع برق شرق و غرب مازندران میزان خسارت به شبکه های برق این مناطق را حدود 15 میلیارد ریال اعلام کرد . 9922/ 1602/ 2096/1654            "}