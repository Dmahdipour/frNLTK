{"onTitr":"","titr":" مهمترین عناوین خبری ایرنا از شامگاه سه شنبه تا صبح چهارشنبه","describe":" تهران- ایرنا- دیدار لاریجانی با روسا و هیات های پارلمانی کشورهای مختلف درحاشیه اجلاس بین المجالس اوراسیا و تاکید بر گسترش همکاری ها و نفی یکجانبه گرایی آمریکا در حوزه بین الملل، تاکید وزیر صنعت بر حمایت دولت از سیل زدگان استان های شمالی، هشدار تخت روانچی به اروپا درباره دائمی نبودن فرصت آنها در برجام، گزارش تارنمای آمریکایی واشنگتن فری بیکن از پذیرش معافیت از تحریم های نفتی ایران به برخی کشورها از سوی دولت ترامپ، تاکید سفیر انگلیس در ایران از تعهد لندن به روابط تجاری با تهران در قالب برجام و انجام آخرین هماهنگی های اربعینی در گذرگاه شلمچه با حضور مقام های ایرانی و عراقی مهمترین خبرهای 12ساعت گذشته ایرنا بود.", "text":"اخبار داخلی*********** آنتالیا- ایرنا- رئیس مجلس شورای اسلامی در حاشیه اجلاس بین المجالس اوراسیا در ترکیه با روسا و هیات های پارلمانی کشورهای مختلف دیدار و بر گسترش همکاری ها و نفی یکجانبه گرایی آمریکا در حوزه بین الملل تاکید شد.* نوشهر- ایرنا- وزیر صنعت، معدن و تجارت گفت که دولت از سیل زدگان استان های شمالی حمایت می کند و تلاش دارد تا با اقدامات خود خسارت های به وجود آمده را جبران نماید.* لندن- ایرنا- معاون سیاسی دفتر رئیس جمهوری با اشاره به خروج غیرقانونی آمریکا از برجام هشدار داد که فرصت اروپا برای ایفای مسئولیت‌های خود در قبال این توافق بین المللی دائمی نیست.* نیویورک- ایرنا- نماینده ایران در سازمان ملل متحد، وضع تحریم ها و خروج آمریکا از پیمان های بین المللی را تهدید جدی اصول منشور این سازمان و نقض نظم حقوقی دانست و خواستار پاسخ سریع و قاطع جامعه بین المللی نسبت به آن شد.* آبادان- ایرنا- مسئول کمیته هماهنگی با طرف عراقی در ستاد اربعین گفت:با هماهنگی انجام شده با دولت عراق 20 مرکز موقت و دائم صدور روادید اربعین حسینی در ایران فعال شده است.* تهران- ایرنا- مدیران عامل بانک ها در نشستی با سرپرست وزارت امور اقتصادی و دارایی درباره تشکیل کمیته ای برای تسهیل و تسریع در واگذاری شرکت های بانکی به توافق رسیدند.* تهران- ایرنا- سیدعباس صالحی وزیر فرهنگ و ارشاد اسلامی، طی حکمی محمد سلگی، رئیس پژوهشگاه فرهنگ، هنر و ارتباطات را به عنوان «دبیر پانزدهمین جشنواره پژوهش فرهنگی سال» منصوب کرد.اخبار خارجی*********** تهران- ایرنا- تارنمای واشنگتن فری بیکن گزارش داد که دولت دونالد ترامپ رئیس جمهوری آمریکا معافیت از تحریم های نفتی ایران به برخی کشورها را پذیرفته است.* یزد- ایرنا- سفیر انگلیس در تهران بابیان اینکه به‌ عنوان سفیر یک کشور اروپایی متعهد به روابط تجاری در قالب برجام با ایران هستیم، گفت: اروپایی‌ها در حال ایجاد یک سیستم بانکی برای حل مشکلات ارتباطی با ایران هستند.* بصره- ایرنا- با حضور مقامات ایرانی و عراقی، آخرین هماهنگی های اجرایی و امنیتی مربوط به زیارت میلیونی اربعین حسینی و تردد زائران از گذرگاه شلمچه انجام شد.* اسلام آباد- ایرنا- سیاستمدار کهنه کار پاکستانی، وزیر پیشین کابینه فدرال و سفیر پیشین این کشور در آمریکا از دولت این کشور به رهبری عمران خان خواست که افزایش مبادلات تجاری با جمهوری اسلامی ایران را در اولویت سیاست های اقتصادی و سیاست خارجی خود قرار دهد.* تهران- ایرنا- ترکیه اسامی و تصاویر 15مظنون سعودی که در ناپدید شدن جمال خاشقچی روزنامه نگار مشهور عرب دست داشتند را منتشر کرد.* لندن- ایرنا- سفیر پیشین انگلیس در ایران سیاست فشار حداکثری آمریکا را ناکارآمد خواند و گفت که بازگشت تحریم‌های واشنگتن تاثیر چندانی روی اقتصاد ایران نخواهد گذاشت.* تهران- ایرنا- پس از استعفای نیکی هیلی سفیر آمریکا در سازمان ملل، ترامپ دینا پاول معاون پیشین مشاور امنیت ملی کاخ سفید را به عنوان یکی از گزینه های کرسی ایالات متحده در این نهاد بین المللی معرفی کرد.* تهران- ایرنا- یک سناتور جمهوریخواه آمریکایی تهدید کرد که در صورت اثبات قتل روزنامه نگار عربستانی توسط دولت ریاض ، کنگره آمریکا فروش سلاح به این کشور را متوقف می کند.* تهران- ایرنا- در حالی که پیشرفت توافق واشنگتن و پیونگ یانگ برای خلع سلاح هسته ای همچنان در هاله ای از ابهام قرار دارد، رئیس جمهوری آمریکا از بررسی محل های مناسب برای دومین دیدار خود با رهبر کره شمالی خبر داد.* تهران- ایرنا- جنبش مقاومت اسلامی (حماس) اعلام کرد که دولت رامی الحمد الله نخست وزیر تشکیلات خودگردان دیگر برای اداره فلسطین شایستگی لازم را ندارد.* تهران- ایرنا- سفیر مستعفی آمریکا در سازمان ملل از فعالیت های پشت پرده داماد و دختر ترامپ در مسائل سیاسی از جمله در خاورمیانه گفت.* آنکارا- ایرنا- سومین اجلاس بین المجالس اوراسیا با حضور رئیسان و هیات های پارلمانی 38 کشور آسیایی و اروپایی در هتل کایا پلازو شهر آنتالیای ترکیه پایان یافت.* آنکارا- ایرنا- رجب طیب اردوغان رئیس جمهوری ترکیه گفت که توافق سوچی، امنیت 3.5 میلیون مردم ادلب سوریه را تضمین کرد.* آنکارا- ایرنا- دستگاه قضایی ترکیه با تعیین یک دادستان و یک بازپرس، پیگیری قضایی پرونده ناپدید شدن جمال خاشقجی روزنامه نگار عربستانی پس از ورود به کنسولگری سعودی ها در استانبول را آغاز کرد.شبد**1953**9122            "}