{"onTitr":"","titr":" فاز دوم پتروشیمی ایلام امسال راه اندازی می شود","describe":" ایلام - ایرنا - مدیرعامل شرکت گروه سرمایه‌گذاری ایرانیان با اشاره به پیشرفت مناسب فاز دوم پتروشیمی ایلام گفت: این فاز امسال راه اندازی می شود.", "text":"به گزارش ایرنا، رسول اشرف زاده روز سه شنبه در دیدار با استاندار ایلام اظهار داشت: سیاست ما این است که تمام مدیران در پتروشیمی بومی شوند اما انجام این پروسه زمانبر است.وی افزود: بعد از تغییر مدیریت پتروشیمی ایلام سه مدیر بومی بکار گیری شده است و دو مدیر دیگر در ماه های آینده بکارگیری می شود.وی در ادامه به موانع پیش روی پتروشیمی ایلام اشاره کرد و یادآور شد: مناقصه p.p زمانی برگزار شد که نرخ ارز تغییر کرد و این موضوع  مشکلاتی را در این خصوص بوجود آورد.مدیر عامل شرکت ایرانیان بر شتاب بخشی در پروژه p.p و دو پروژه الفین و شیرین سازی تاکید کرد و گفت: بنای ما بر راه اندازی فاز دو پتروشیمی ایلام تا سال جاری هست که این مهم باید اجرایی شود.استاندار ایلام نیز در این دیدار تغییر مدیریت پتروشیمی را امری مثبت و بجا دانست و گفت: اگر چه نسبت به گذشته درخصوص پروژه های تحت اقدام تحول ایجاد شده است و روند کار بهبود یافته اما همچنان روند پروژه ها کند ارزیابی می شود.قاسم سلیمانی دشتکی افزود: قبلا ۳۴ مدیر غیر بومی در پتروشیمی ایلام مشغول بکار بودند که این امر در حرکت روبه جلو پتروشیمی مشکلاتی بوجود آورده بود.وی تاکید کرد: برای بهبود روند کار در پتروشیمی لازم است مدیران پروازی را در پتروشیمی کم شود تا مدیران وقت بیشتری صرف انجام امورات کنند.استاندار ایلام بر روند تسریع در کار پروژه p.p و راه اندازی فاز دو پتروشیمی ایلام تاکید کرد و افزود: مسائل و مشکلات پتروشیمی در شورای نظارتی استان بررسی شد و با توجه به اینکه در این شرایط به آرامش نیاز داریم تصمیم گرفته شد که برسی مباحث پتروشیمی در آرامش انجام گیرد تا در روند پروژه ها مخصوصا دو پروژه مهم الفین و شیرین سازی شتاب ایجاد شود و در سال جاری شاهد افتتاح آنها باشیم.7177/6034            "}