{"onTitr":" امام جمعه شهرکرد:    ","titr":" نیروی انتظامی برای برقراری عدالت در جامعه تلاش می کند","describe":" شهرکرد- ایرنا- نماینده ولی فقیه در چهارمحال و بختیاری و امام جمعه شهرکرد با تقدیر از فعالیت نیروی انتظامی گفت: این نیرو برای هدایت جامعه به سوی عدالت، در تلاش شبانه روزی است.", "text":"به گزارش ایرنا، حجت الاسلام محمدعلی نکونام روز شنبه همزمان با دومین روز هفته نیروی انتظامی در صبحگاه مشترک این نیرو تاکید کرد: تلاش شبانه روزی فعالان نیروی انتظامی، جهاد در راه خدا و لبیک به قرآن، رسول گرامی اسلام (ص)، امام زمان (عج) و مقام معظم رهبری است.وی یادآور شد: نیروی انتظامی با حضور فعال خود در تمامی عرصه های جامعه، برای دفع شر و ظلم همواره در تلاش است.فرمانده نیروی انتظامی چهارمحال و بختیاری نیز گفت: تلاش شبانه روزی و بدون تعطیلی نیروی انتظامی در عرصه های گوناگون با هدف برقراری نظم در شهرها، روستاها و محورهای مواصلاتی به منظور ارتقای امنیت عمومی می باشد.سردار غلامعباس غلامزاده تاکید کرد: نیروی انتظامی به همراه دیگر نیروهای مسلح و با همکاری مردم و سایر بخش ها ، برای خدمت بی منت به جامعه، دفاع از ارزش های انقلاب اسلامی و پاسداشت خون شهدا در آمادگی کامل بسر می برد.وی افزود: توجه به ارزش های انقلاب اسلامی، گسترش روحیه جهادی و ارتقای آموزش ها با هدف افزایش توانمندی در حوزه های مختلف از اولویت های این نیرو است.غلامزاده تصریح کرد: حضور مقتدرانه نیروی انتظامی در صحنه های مختلف، خدمت به مردم، ناامن کردن محیط برای هنجارشکنان و پیشگیری از وقوع جرم از برنامه های برون سازمانی نیروی انتظامی است.وی یادآور شد: فعالیت در حوزه مبارزه با مواد مخدر و آسیب های ناشی از آن، کنترل فضای مجازی و مبارزه با مجرمان، مبارزه با قاچاق کالا و کنترل ترافیک از دیگر برنامه ها و ماموریت های نیروی انتظامی است.فرمانده نیروی انتظامی چهارمحال و بختیاری اظهار داشت: نیروی انتظامی با صلابت کامل در راستای حفظ ارزش ها و تامین نظم و امنیت آمادگی دارد.غلامزاده افزود: نیروی انتظامی به منظور ارتقای کمی و کیفی امنیت به همراهی مردم و پشتیبانی مسئولان نیاز جدی دارد.به گزارش ایرنا،در این آیین تعدادی از جانبازان، آزادگان، پیشکسوتان، بازنشستگان، درجه داران، سربازان و خانواده های شهدای نیروی انتظامی و مدافعان حرم تقدیر و همچنین برخی از افسران این نیرو به ارتقای درجه نائل آمدند.13 تا 19 مهر به عنوان هفته نیروی انتظامی نامگذاری شده است.2097/7362            "}