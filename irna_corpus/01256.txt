{"onTitr":"","titr":" تولید شیر خام در کشور 5.7 درصد افزایش یافت","describe":" نوشهر- ایرنا - معاون امور تولیدات دامی وزارت جهادکشاورزی گفت: تولید شیر خام در کشور نه تنها کاهش نیافته بلکه نسبت به سال گذشته 5.7 درصد افزایش داشته است.", "text":"مرتضی رضایی روز پنجشنبه در حاشیه بازدید از مناطق سیل زده شهرستان تنکابن در گفت و گو با خبرنگار ایرنا افزود: روند افزایش تولید شیرخام در کشور به گونه ای است که برخی دامداری های صنعتی افزایش بیش از 10 درصد را داشته اند و هیچگونه کمبودی در این زمینه وجود ندارد.وی با بیان اینکه در سال گذشته حدود یک میلیون تن شیر توسط صنایع لبنی به خارج از کشور صادر شده است، اظهار داشت: برای جلوگیری از کاهش قیمت شیر، سازمان تعاون روستایی موظف شده تا شیر مازاد را خریداری کرده و آن را به شیر خشک تبدیل نماید.رضایی خاطر نشان کرد: شیر خشک از محصولات مورد نیاز در کشور است که با تولید آن در داخل شاهد کاهش میزان واردات در این زمینه خواهیم بود.به گفته معاون امور تولیدات دامی وزارت جهاد کشاورزی، در سال های گذشته کارخانه های بزرگ لبنی به طور مستقیم شیر را خریداری می کردند اما اکنون کارخانه های بزرگ و کوچک زیادی خواهان جمع آوری شیر هستند.وی یادآور شد: باید افزایش محصولات لبنی را از جنبه های دیگر مورد بررسی قرار داد تا شاهد ثبات قیمت ها در این زمینه باشیم.رئیس هیات مدیره اتحادیه تولید کنندگان فرآورده های لبنی در روزهای گذشته تولید و صادرات شیر خشک از جانب وزارت جهاد کشاورزی را عامل کمبود شیر خام و افزایش قیمت این کالا اعلام کرده بود.علی احسان مظفری گفت که در طول 4 ماه گذشته قیمت شیر خام به یک هزار و 740 تومان در هر کیلوگرم رسیده که افزایش بیش از 500 تومانی را نشان می دهد.بنا بر آمارهای رسمی، سالیانه تا 70 هزار تن شیرخشک در کشور مصرف می شود./1602/7513/1899            "}