{"onTitr":" سردار نقدی:    ","titr":" زنجیره شکست های نظام سلطه در منطقه همواره گسترش می یابد","describe":" ارومیه- ایرنا- معاون فرهنگی اجتماعی سپاه پاسداران انقلاب اسلامی گفت: زنجیره شکست های مفتضحانه نظام سلطه در منطقه روز به روز گسترش می یابد و پس از این نیز ادامه خواهد داشت.", "text":"سردار محمدرضا نقدی روز دوشنبه در نشست تبیین گفتمان سازی چهلمین سالگرد پیروزی انقلاب شکوهمند اسلامی در ارومیه افزود: در چهل سال گذشته، نظام سلطه و ایادی آن در منطقه همواره برای مقابله با این نظام مقدس دست به توطئه های مختلف زده اند که همه آنها با شکست مواجه شده است.وی اضافه کرد: علاوه بر ایران اسلامی، دشمنان اسلام در صدد مقابله با توسعه نگرش اسلامی در منطقه بوده اند که در این خصوص نیز ناکام مانده اند.وی بیان کرد: تغییر نظام در کشور سوریه، راه اندازی اسراییل دوم در منطقه، اجرای طرح اختلاف بین شیعه و سنی در لبنان، جلوگیری از گسترش مقاومت در کشورهایی نظیر لبنان و یمن و مقابله با توسعه فرهنگ انقلاب اسلامی از جمله مواردی است که شکست نظام سلطه در آن مشهود است.معاون فرمانده سپاه پاسداران انقلاب اسلامی با اشاره به تلاش مستمر دشمنان برای ایجاد ناآرامی در ایران ادامه داد: مردم ایران اسلامی در برهه های مختلف با پیروی از فرمایشات مقام معظم رهبری در صحنه حاضر شده اند و توطئه های دشمنان را خنثی کرده اند.سردار نقدی با اشاره به خنده سران کشورها در مقابل سخنان رییس جمهوری آمریکا در سازمان ملل گفت: این امر نشان از تمسخرآمیز بودن گفته های ترامپ و جدی نگرفتن این کشور توسط کشورهای مختلف دنیاست.وی از تلاش نظام سلطه برای استفاده از ظرفیت فضای مجازی و شبکه های اجتماعی در راستای القای شرایط غیرواقعی به مردم ایران خبر داد و افزود: این کار دشمن، جنگ روانی است که باید در مقابل آن هوشیار باشیم و اجازه نفس کشیدن به دشمن ندهیم.وی پیشرفت ایران اسلامی را در 40 سال گذشته مشهود عنوان کرد و ادامه داد: در این مدت مواضع امام خامنه ای همان مواضع امام راحل است که این امر یکی از عوامل دشمنی های استکبار جهانی با ایران به شمار می رود.سردار نقدی اضافه کرد: نظام ولایت فقیه پس از حکومت رسول الله (ص) و امیرالمؤمنین (ع) کارآمدترین حکومت بشری است و به سمت تعالی بیشتر نیز حرکت می کند.به گزارش ایرنا، امسال چهلمین سالگرد پیروزی انقلاب اسلامی است و این انقلاب شکوهمند، در بهمن ماه سال جاری چهلمین سالروز خود را جشن خواهد گرفت.8137/2093/ 3404            "}