{"onTitr":"","titr":" مرحله دوم جشن عاطفه ها در آذربایجان شرقی برگزار شد","describe":" تبریز - ایرنا - همزمان با سراسر کشور، مرحله دوم جشن عاطفه ها در مدارس آذربایجان شرقی برگزار شد.", "text":"به گزارش ایرنا، معاون توسعه مشارکت های مردمی کمیته امداد امام (ره) روز چهارشنبه در مراسم جشن عاطفه ها در مدرسه شاهد زهرای اطهر تبریز اظهار داشت: رویکرد این جشن حمایت از دانش آموزان بی بضاعت در راستای ارتقای سواد جامعه است.علی عسگریان جشن عاطفه ها را جشنی دو طرفه عنوان کرد و افزود: در واقع هدف از اجرای این جشن بسترسازی برای توسعه اخلاق و نوع دوستی در بدنه جامعه برگزار می شود.وی سامانه *041#8877* را به عنوان کمک رسانی با تلفن همراه توسط اولیا و دانش آموزان معرفی کرد. مدیرکل آموزش و پرورش آذربایجان شرقی نیز در این مراسم از تعامل کمیته امداد و آموزش و پرورش استان ابراز رضایت کرد و گفت:۱۳ هزار دانش آموز استان تحت پوشش کمیته امداد و ۲ هزار دانش آموز نیز تحت پوشش مرکز نیکوکاری تربیت آموزش و پرورش استان هستند.وی اظهار داشت: همه کسانی که در دستگاه های اجرایی کشور مشغول خدمت هستند در برابر آینده دانش آموزان کشور مسئول هستند.مدیرکل آموزش و پرورش استان با بیان اینکه همه ما در برابر اخلاق و رفتار دانش آموزان مسئول هستیم،افزود: مدرسه به عنوان جایگاه تعلیم و تربیت باید بتواند اخلاق و رفتار دانش آموزان را پرورش دهد.پاشایی خاطرنشان کرد: همه ما در برابر افزایش انگیزه تحصیل دانش آموزان مسئولیت داریم و باید آنها را مسئولیت پذیر بار بیاوریم.6132/3071            "}