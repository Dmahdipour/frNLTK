{"onTitr":"","titr":" 12/5میلیاردریال هزینه درمانی در کهگیلویه وبویراحمد پرداخت شد","describe":" یاسوج- ایرنا- مدیرکل کمیته امداد امام خمینی (ره) کهگیلویه و بویراحمد گفت: ابتدای امسال تاکنون 12 میلیارد و 500 میلیون ریال برای ارائه خدمات درمانی به مددجویان زیر پوشش کمیته امداد این استان پرداخت شده است.", "text":"فرید محبی روز یکشنبه در گفت و گو با خبرنگار ایرنا اظهار داشت: این میزان در سرفصل های بیمه خدمات درمانی و خدمات ویژه درمانی شامل فرانشیز بستری، پاراکلینیک، دارو و نگهداری بیمار در منزل هزینه شد.وی افزود: بیمه پایه کمیته امداد امام خمینی (ره) برای مددجویان ساکن شهرهای با جمعیت افزون بر 20 هزار نفر کهگیلویه و بویراحمد اجرا می ‌شود.مدیرکل کمیته امداد امام خمینی (ره) کهگیلویه و بویراحمد بیان کرد: مددجویان ساکن روستاها و شهرهای زیر 20 هزار نفر جمعیت این استان از خدمات بیمه سلامت روستاییان و عشایر بهره‌ مند هستند.محبی عنوان کرد: 10 هزار و 176 نفر از مددجویان مناطق شهری کهگیلویه و بویراحمد کارت بیمه کمیته امداد امام خمینی (ره) دارند. وی ابراز داشت: یکی از رویکردهای مهم کمیته امداد امام خمینی (ره) کشور و کهگیلویه و بویراحمد برای حمایت از مددجویان زیر پوشش ارائه خدمات درمانی به آنان است.محبی گفت: 82 مرکز درمانی در کهگیلویه و بویراحمد شامل بیمارستان ‌های دولتی و خصوصی، پزشکان عمومی و متخصص، آزمایشگاه، درمانگاه، فیزیوتراپی، رادیولوژی و سونوگرافی طرف قرارداد با کمیته امداد امام خمینی (ره) این استان است.وی اظهار داشت: هم اینک 119 بیمار خاص و 781 بیمار صعب ‌العلاج زیر پوشش کمیته امداد امام خمینی (ره) کهگیلویه و بویراحمد هستند و از حمایت‌ های این نهاد برخوردارند. محبی افزود: از مجموع این 900 بیمار خاص و صعب العلاج زیر پوشش کمیته امداد امام خمینی (ره) کهگیلویه و بویراحمد 240 نفر در منزل بستری هستند.وی با اشاره به بالا بودن هزینه درمان بیماران خاص و صعب ‌العلاج، بیان کرد: انتظار می رود که نیکوکاران بومی و غیربومی با کمک‌ های نقدی خود یاری دهنده کمیته امداد امام خمینی (ره) کهگیلویه و بویراحمد در زمینه کاهش مشکلات این افراد باشند.32 هزار خانوار با جمعیتی افزون بر 78 هزار نفر زیر پوشش کمیته امداد امام خمینی (ره) کهگیلویه و بویراحمد هستند که حدود 9 درصد جمعیت این استان را شامل می شود. 7535/1662            "}