{"onTitr":" رئیس سازمان دامپزشکی کشور پیشنهاد داد:    ","titr":" همکاری های دامپزشکی ایران و اعضای اکو توسعه می یابد","describe":" تهران- ایرنا- رئیس سازمان دامپزشکی کشور گفت: همکاری های ایران و کشورهای عضو اکو در حوزه سلامت و تجارت دام و نیز ایجاد آزمایشگاه ها و کشتارگاه های همکار برای کنترل بیماری ها در منطقه توسعه می یابد.", "text":"به گزارش خبرنگار اقتصادی ایرنا، «علیرضا رفیعی پور» روز یکشنبه در سومین نشست اجلاس روسای دامپزشکی کشورهای عضو اکو و نماینده سازمان خواربار جهانی ملل متحد (فائو) که در محل هتل استقلال برگزار شد، افزود: شرایط جغرافیایی کشورهای عضو اکو به ویژه ایران در حوزه دریایی، هوایی و ریلی بیشترین ارتباط را بین منطقه خاورمیانه، آسیای میانه و حتی دو قاره آسیا و اروپا ایجاد کرده است و از این رو کشورها می توانند به تفاهم هایی در حوزه شبکه آزمایشگاهی دست پیدا کنند تا به نفع کشورهای عضو اکو تمام شود.وی اظهار داشت: تدوین نقشه راه واحد به تجارت بین‌المللی کشورهای عضو، سلامت مردم این کشورها در حوزه تامین امنیت غذایی، شناسایی عوامل بیماری زا و همکاری در حوزه تشخیص و کنترل بیماری ها کمک می‌کند.به گفته وی، این نشست پس از گذشت 10 سال برای انعقاد تفاهمی در راستای کنترل بیماری های دام، طیور و آبزیان در حوزه تشخیص بیماری ها، واکسیناسیون و آزمایشگاه در مناطق مرزی این کشورها برپا شده است.رفیعی پور اظهارداشت: برای افزایش تبادلات تجاری در منطقه و قاره آسیا، کشورهای عضو اکو می توانند با تسهیل در حوزه صادرات، واردات و ترانزیت همکاری‌های خوبی در این زمینه با یکدیگر داشته باشند.رئیس سازمان دامپزشکی یادآور شد: تعامل کشورهای عضو اکو می تواند در تشخیص به موقع و کنترل بیماری ها تاثیرگذار باشد.وی افزود: موقعیت راهبردی این کشورها می‌تواند به تفاهم نامه‌هایی در حوزه شبکه های مشترک آزمایشگاهی و  آزمایشگاه‌های همکار منجر شود.رئیس سازمان دامپزشکی کشور راه‌های متعدد زمینی، هوایی و آبی را برای بروز بیماری های دامی مخاطره آمیز دانست و گفت: به دنبال ایجاد شبکه های آزمایشگاهی همکار هستیم زیرا این امر در شناخت بیماری های کشورهای همسایه نقش دارد.به گفته وی، سال گذشته تفاهم نامه‎ای میان ایران و افغانستان در حوزه تشخیص بهداشت و نظارت دامپزشکی کشورهای عضو اکو با مقامات عالی دو کشور به امضا رسید و انتظار می‌رود با هشت کشور باقی مانده عضو اکو پس از تاییدیه مجالس کشورها تفاهم نامه های مشابهی به امضا برسد.** ایجاد کشتارگاه های همکار برای واردات گوشت قرمز رفیعی پور با اشاره به اینکه در تامین گوشت مرغ، گوشت قرمز و تخم مرغ مورد نیاز ایران مشکلی نداریم، افزود: اکنون بخشی از گوشت قرمز مورد نیاز کشور از طریق واردات تامین می شود.رئیس سازمان دامپزشکی کشور افزود: در حوزه تامین پروتئین حیوانی توسط ۱۰ کشور عضو  اکو می توانیم شبکه کشتارگاهی همکار داشته باشیم و در این صورت بخشی از گوشت وارداتی از طریق کشورهای عضو اکو تامین خواهد شد.** توزیع 30 میلیون دُز واکسن آنفلوانزای پرندگان در استان های آسیب دیده رئیس سازمان دامپزشکی کشور درباره آخرین برنامه کشورهای عضو اکو برای مقابله با آنفلوانزای حاد پرندگان گفت: در 2 سال اخیر با موج بیماری آنفلوانزای فوق حاد پرندگان در ایران روبرو هستیم، از این رو اقدام هایی نظیر واکسیناسیون طیور در زمینه ایمن سازی طیور و واحدهای پرورشی در برابر ویروس مذکور صورت گرفته است.وی ادامه داد: تاکنون بیش از 20 میلیون دز واکسن در استان‌های آسیب دیده همچون تهران، قزوین، البرز، قم، سمنان و اصفهان توزیع شده است و تا هفته آینده 10 میلیون دز واکسن دیگر توزیع خواهد شد.وی افزود: اجرای عملیات واکسیناسیون طیور برای مقابله با بیماری آنفلوانزای پرندگان به ما کمک می کند که ویروس مذکور به سهولت از یک منطقه به منطقه دیگر انتقال پیدا نکند.رفیعی پور با توجه به سرد شدن هوا و احتمال بروز و شیوع ویروس آنفلوانزای فوق حاد پرندگان از مرغداران تقاضا کرد به توصیه‌های سازمان دامپزشکی عمل کنند، تا خطر شیوع ویروس به حداقل ممکن برسد.رئیس سازمان دامپزشکی ایران همچنین از «قالیب عبداله اوف» رییس دامپزشکی جمهوری آذربایجان خواست تا در زمینه تسهیل تجارت کالاهای حوزه دامپزشکی همکاری کند.وی اجلاس کشورهای عضو اکو را فرصتی برای حل مشکلات دانست و اظهار داشت: تبادل گواهی های بهداشتی کالایی، کنترل بیماری ها در منطقه حائل (بافر زون) و تداوم بازدید های مرزی مورد تاکید سازمان های دامپزشکی کشورهای عضو اکو است.رفیعی پور گفت: برآیند این همکاری ها به توسعه تجارت بین المللی و سلامت کشورهای عضو و تامین و تضمین سلامت دام کشورهای عضو می انجامد و اعضا می توانند با شناسایی عوامل بیماری زا و تشخیص و رویارویی با بیماری های فرامرزی، تمهیدات لازم را اتخاذ کنند.سومین نشست رئیسان سازمان‌های دامپزشکی کشورهای عضو اکو پس از گذشت 10 سال از امروز در تهران آغاز به کار کرد و به مدت سه روز ادامه دارد.سازمان همکاری اقتصادی (اکو) یک سازمان اقتصادی منطقه‌ای است که سه کشور ایران، پاکستان و ترکیه در سال 1343 (1964) آن را پایه‌ریزی کردند؛ پس از فروپاشی شوروی، در سال 1372 کشورهای افغانستان، جمهوری آذربایجان، قزاقستان، ترکمنستان، قرقیزستان، ازبکستان و تاجیکستان نیز به سازمان اکو پیوستند.این سازمان ‌اکنون با 10 عضو، جمعیتی 330 میلیون نفری و مساحتی وسیع از کشورها با امکانات نفت، گاز و صنعت را در بر می گیرد. اقتصام**9186*2025            "}