{"onTitr":"","titr":" 86 کودک درمیان مشکوک به تنبلی چشم هستند","describe":" بیرجند - ایرنا - رئیس اداره بهزیستی درمیان گفت: یکهزار و 700 کودک سه تا 6 سال این شهرستان در 6 ماه نخست امسال زیرپوشش طرح غربالگری بینایی قرار گرفتند که 86 نفر آنان مشکوک به تنبلی چشم هستند.", "text":"علیرضا قربان زاده روز سه شنبه در گفت و گو با خبرنگاران افزود: کودکان مشکوک به تنبلی چشم برای دریافت خدمات تخصصی به مرکز استان ارجاع شدند.وی با بیان اینکه هدف از اجرای طرح غربالگری چشم، ارتقای سطح سلامت بینایی کودکان است، گفت: چهار هزار و 800 کودک 3 تا 6 سال در شهرستان سرشماری شده اند که باید در طرح غربالگری بینایی شرکت کنند.رئیس اداره بهزیستی درمیان عنوان کرد: همچنین از ابتدای امسال تاکنون 99 کودک تازه متولد در شهرستان غربالگری شنوایی شدند، این غربالگری در بدو تولد انجام می شود که از کم شنوایی و مشکلات گفتاری و رشدی در سنین بالاتر پیشگیری می شود.قربان زاده، طرح مشاوره ژنتیک پیش از ازدواج را گام موثری در کم کردن معلولیت ها دانست و اضافه کرد: در 6 ماهه گذشته در قالب اجرای این طرح، 155 زوج در این شهرستان غربالگری و زوج های در معرض خطر شناسایی و به مراکز تخصصی مشاوره ژنتیک ارجاع شده اند.شهرستان درمیان با وسعت پنج هزار و 797 کیلومتر مربع از شمال به شهرستان قاینات از جنوب به شهرستان سربیشه و از غرب به شهرستان بیرجند و شرق به طول 70 کیلومتر با افغانستان مرز مشترک دارد. شهر اسدیه مرکز شهرستان مرزی درمیان در 105 کیلومتری شرق بیرجند قرار دارد.7556*6054            "}