{"onTitr":"","titr":" مردم آستارا از خدمات رایگان مراکز درمانی محلات استفاده کنند","describe":" آستارا - ایرنا - کارشناس مسئول بهداشت خانواده های آستارا از مردم این شهرستان خواست برای بهره مندی از خدمات رایگان سلامت، به مراکز بهداشتی و درمانی محلات مراجعه کنند.", "text":"به گزارش خبرنگار ایرنا دکتر بختیار حیدرنیا عصر سه شنبه در جلسه هماهنگی برنامه های هفته ملی بانوان در شبکه بهداشت و درمان آستارا گفت: علاوه بر خانه های بهداشت روستاها، چهار مرکز بهداشتی و درمانی در محلات و نواحی مختلف شهر با تشکیل پرونده و صدور شناسنامه سلامت برای مردم، خدمات رایگان نظیر کنترل وزن، سنجش قند و فشار خون ارائه می کنند.وی افزود: این مراکز برای حفظ سلامت و رفع بسیاری از مشکلات جسمی مردم مفید هستند اما خیلی از خانواده ها از رایگان بودن و تاثیر خدمات آنها بی اطلاع هستند.وی ادامه داد: وزن اضافه و بیماری های قلبی و عروقی در جامعه شیوع پیدا کرده و کنترل و سنجش مستمر شاخص های سلامت بدن در مراکز بهداشتی و درمانی محلات، برای همگان لازم و مفید است.شاهین حاجی عباسی رئیس اداره امور عمومی شبکه بهداشت و درمان آستارا نیز در این جلسه گفت: شناسنامه سلامت برای همه ضروری است و افراد تحت پوشش بیمه های سلامت و تامین اجتماعی نیز می توانند با دریافت شناسنامه سلامت از خدمات رایگان بهره مند شوند.در این جلسه با توجه به شیوع اضافه وزن در میان بسیاری از بانوان، برای اجرای برنامه های فرهنگی و ورزشی هفته ملی بانوان (24 تا 30 مهر ماه) با هدف ایجاد حساسیت برای حفظ سلامتی در جامعه هدف، تبادل نظر و برنامه ریزی شد.** تعداد سمن ها در آستارا رو به افزایش است فرماندار آستارا گفت: با صدور مجوز فعالیت یک تشکل مردم نهاد جدید، تعداد سمن های زیر نظر فرمانداری این شهرستان به هفت مورد رسید و پرونده پنج تشکل دیگر در حال بررسی است. گزارش روابط عمومی فرمانداری آستارا به ایرنا حاکیست؛ یونس رنجکش غروب دوشنبه در جلسه هیات نظارت بر سازمان های مردم نهاد در فرمانداری این شهرستان افزود:  سمن ها باید مکمل یکدیگر و همراه دولت باشند و فعالان آنها بدون اجر و مزد جهت رفع مشکلات و توسعه، فعالیت می کنند و باید از آنان قدردانی شود. وی ادامه داد: دولت برای پیشرفت کشور از ظرفیت مشارکت های مردمی استفاده می کند و با پر رنگ شدن مشارکت مردم، دستگاه های اجرایی بر وظایف واقعی و اصلی خود و بازدهی بیشتر تمرکز خواهند کرد. او افزود: سازمان های مردم نهاد، پیگیر مطالبات مردم از دولت باشند و به عنوان رابط، مشکلات فرهنگی و اجتماعی مردم را به مسئولان منعکس کنند. شهرستان مرزی بندر آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع است. 7105 / 7124  /2007            "}