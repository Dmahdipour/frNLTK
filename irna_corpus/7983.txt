{"onTitr":" امام جمعه ساری :    ","titr":" اجازه نمی دهیم خط امام توسط سودجویان تحریف شود","describe":" ساری-ایرنا- نماینده ولی فقیه در مازندران و امام جمعه ساری گفت: هرگز اجازه نمی دیم که خط و راه امام توسط عده ای سود جو تحریف شود.", "text":"به گزارش خبرنگار ایرنا، آیت الله نورالله طبرسی در خطبه های نماز جمعه ساری افزود: عدم رابطه با آمریکا از اصول مهم جمهوری است ولی این اصول نظام الهی و خط امام (ره) توسط روشنفکران تاریک ضمیر تحریف می شود.وی گفت: این افراد با تلاش فراوان سعی در مذاکره و ایجاد رابطه با شیطان بزرگ را دارند و اینگونه وانمود می کنند که ما برای ادامه حیات نیاز به آمریکا داریم.او افزود: اقتدار و عظمت جمهوری اسلامی در جهان به دلیل مبارزه با آمریکاست و همه شاهد بودند که با استدلال و منطق شیطان بزرگ را به انزوا کشیدیم.نماینده مردم مازندران در خبرگان رهبری گفت: مردم فریب سخنان روشنفکران را نخورند و بدانند که با هر نوع ارتباط و دوستی با آمریکا، خفت و ذلت را برای خویش رقم می زنند.خطیب جمعه ساری افزود: رهبر معظم انقلاب به عنوان بهترین مفسر خط امام (ره) و انقلاب اسلامی است و ایشان همواره با تفسیر صحیح از ارزش های معنوی انقلاب، سربلندی و عزت را برای کشور و ملت به ارمغان آوردد.وی ادامه داد: دور اندیشی، جهان بینی و دلسوزی مقام معظم رهبری سبب می شود با پیروری از منویات ایشان، انقلاب اسلامی به سرمنزل مقصود بسد.طبرسی گفت: با نگاهی به تاریخ 40 ساله گذشته به این نتیجه می رسیم که حمایت از ولایت فقیه همواره ما را از شکست و سر افکندگی رهانید.نماینده ولی فقیه در مازندران افزود: به رغم تلاش دشمنان در اشاعه فحشا و بی بند و باری، روحانیون با ترویج فرهنگ عاشورا و غدیر کشور را از گرداب گناه رهانیدند.وی ادامه داد: نیاز به این تاثیر همچنان در جامعه حس می شود و برای تربیت اسلامی فرزندانمان همواره به روحانیت احتیاج داریم.امام جمعه ساری همچنین گفت: سپاهیان دلاور با پرتاب موشک به مقر تروریست ها، شادی و شعف را برای مردم کشور بویژه شهروندان اهوازی به ارمغان آوردند.وی افزود: تهمت تروریست بودن جمهوری اسلامی توسط آمریکا و نظام صهیونیستی یک افترای بی اساس است و شهادت اخیر جمعی از مردم خداجوی اهواز به همه دنیا ثابت کرد که عملیاتی تروریستی تنها توسط نظام سلطه صورت می گیرد.  1888/1654            "}