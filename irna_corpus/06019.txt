{"onTitr":"","titr":" کاهش نرخ ارز موجب برگشت قدرت تصمیم گیری تولیدکنندگان شد","describe":" کرمان – ایرنا - فرماندار زرند گفت: اقدامات و برنامه های دولت در کاهش نرخ ارز و همدلی و اراده مردم موجب شد تا قدرت تصمیم گیری به تولید کنندگان و صنعتگران بازگشته و آرامش نسبی بر بازار حاکم شود.", "text":"به گزارش ایرنا، حبیب الله خنجری شامگاه شنبه در نشست کمیسیون تنظیم بازار زرند افزود: دشمنان قسم خورده این مرز و بوم به دنبال روزنه ای برای بر هم زدن امنیت روانی، اجتماعی و اقتصادی کشور بودند  که کاهش قیمت ارز و در راس آنها دلار، نشان داد که تحریم های خارجی نمی تواند مقابل توانمندی های داخلی مؤثر عمل کند.  فرماندار زرند با اشاره به اینکه در شرایط اقتصادی کنونی که سودجویان به دنبال اهداف شوم خود هستند، افزود: عملکرد دستگاه های اطلاعاتی امنیتی و قضایی شهرستان زرند در خصوص تنظیم بازار (شناسایی افراد سودجو و احتکار کنندگان) مطلوب بوده و دستگاه های نظارتی نیز کماکان با جدیت برای احقاق حقوق مردم بر بازار نظارت دارند. مهدی باصره رئیس اداره صنعت، معدن و تجارت زرند و دبیر کمیسیون نیز از وضعیت بازار، بازرسی های انجام شده از واحد های صنفی ، فرم های ارسالی به تعزیرات حکومتی و همچنین نحوه جذب سهمیه لاستیک ماشین سنگین از استان و نحوه توزیع آن بین رانندگان گزارشی را ارائه داد. در این نشست مصوب شد نرخ نامه های تصویبی با همکاری اداره صنعت، اتاق اصناف و انجمن حمایت از مصرف کنندگان از طریق درج در رسانه های محلی به اطلاع مردم برسد و در صورت رعایت نشدن نرخنامه ها توسط واحد های صنفی برخورد لازم توسط بازرسی اتاق اصناف با متخلفات انجام گیرد . شهرستان زرند به عنوان یک قطب صنعتی و معدنی در استان کرمان در 75کیلومتری شمال غرب مرکز این استان قرار دارد.9889/ 5054            "}