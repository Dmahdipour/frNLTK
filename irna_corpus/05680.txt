{"onTitr":" از طریق سامانه سامد؛    ","titr":" هر هفته 2 نفر از مدیران کل اصفهان پاسخگوی مطالبات مردم هستند","describe":" اصفهان – ایرنا - استاندار اصفهان گفت: از هفته آینده هر هفته 2 نفر از مدیران کل این استان از طریق سامانه الکترونیکی ارتباط مردم و دولت موسوم به سامد پاسخگوی مطالبات مردم خواهند بود.", "text":"محسن مهرعلیزاده که از ساعت 11 تا 12 و 30 دقیقه یکشنبه از طریق سامانه 111پاسخگوی مطالبات مردم شده بود، در گفت و گو با ایرنا افزود: مردم می تواند مسائل و مشکلات خود را از طریق این سامانه بطور مستقیم و غیر حضوری به مسئولان استان ارائه کنند.وی اظهار داشت: با برقراری ارتباط با این سامانه، دیگر لازم نیست مردم برای در میان گذاشتن مشکلات خود با مسئولان نامه نگاری کنند.استاندار اصفهان بیان کرد: پس از برقراری ارتباط و بیان مشکل از سوی مردم، این موارد جمع بندی و رسیدگی می شود و شهروندان می توانند از طریق کد رهگیری که دریافت می کنند، پاسخ درخواست های خود را دریافت دارند.  به گزارش ایرنا، استاندار اصفهان در این ارتباط 41 مورد از تماس های تلفنی با موضوع مسائل و مشکلات، پیشنهادها، انتقادات و شکایات مردم در بخش های صنعت و سرمایه گذاری، آب، اداری و حقوقی، درخواست ارتقای شغلی، اشتغال، بیکاری و پرداخت تسهیلات بانکی را دریافت کرد و متناسب با هر درخواست دستور لازم را به معاونت ها و مدیران ستادی استانداری اصفهان صادر نمود. همچنین در پایان این ارتباط تلفنی به هریک از تماس گیرندگان یک کد رهگیری از طریق سامانه اختصاص یافت تا بتوانند درخواست خود را در مراحل بعدی پیگیری کنند.سامانه الکترونیکی ارتباط مردم و دولت (سامد) از سامانه های مهمی است که با هدف تکریم ارباب رجوع و رسیدگی به مشکلات مردم در کوتاه ترین زمان ممکن بدون نیاز به مراجعه حضوری آنان راه اندازی شده است.سامد سامانه الکترونیکی ارتباط مردم و دولت به شماره 111 است که شهروندان می توانند از طریق آن مسائل، مشکلات و درخواست های خود را با مدیران و مسئولان در میان گذارند و از طریق کد رهگیری دریافت شده آنها را پیگیری کنند.7150/ 2093            "}