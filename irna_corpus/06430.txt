{"onTitr":"","titr":" مهمترین عناوین خبری ایرنا از شامگاه شنبه تا صبح یکشنبه","describe":" تهران- ایرنا- تاکید لاریجانی بر اهمیت جایگاه والای سپاه، اعلام رئیس شورای راهبردی روابط خارجی بر جلوگیری ایران از سوء استفاده دیگران از لایحه سی اف تی، انتخاب جمهوری اسلامی ایران به ریاست کنفرانس اعضای معاهده جهانی مقابله با دخانیات، استقبال آفریقای جنوبی از رای دیوان لاهه در مورد ایران، تکرار اتهام های نخ نمای ترامپ درباره ایران و کشف جسد روزنامه نگار عربستانی در استانبول ترکیه مهمترین خبرهای 12ساعت گذشته ایرنا بود.", "text":"اخبار داخلی*********** تهران- ایرنا- علی لاریجانی رئیس مجلس شورای اسلامی در دیدار حجت‌الاسلام والمسلمین عبدالله حاجی صادقی نماینده ولی فقیه در سپاه براهمیت جایگاه والای سپاه پاسداران انقلاب اسلامی تاکید کرد.* تهران- ایرنا- رئیس شورای راهبردی روابط خارجی درباره لایحه پیوستن ایران به کنوانسیون مقابله با تامین مالی تروریسم موسوم به سی اف تی گفت: با شرایطی که برای تصویب این لایحه خواهیم گذاشت، جلوی سوءاستفاده های دیگران گرفته می شود.* تهران- ایرنا- بنا به تصمیم کشورهای عضو معاهده جهانی مقابله با دخانیات در ژنو، جمهوری اسلامی ایران به عنوان رئیس نهمین کنفرانس دولت های عضو این معاهده انتخاب شد.* تهران- ایرنا- جلسه کمیسیون امنیت ملی درباره بررسی لایحه الحاق ایران به کنوانسیون مبارزه با تامین مالی تروریسم CFT دقایقی پیش در صحن مجلس به صورت غیر علنی آغاز شد.* نوشهر- ایرنا- بر اثر بارندگی شدید پل موسی آباد کمربندی نوشهر تخریب و یک دستگاه کامیون به داخل رودخانه سقوط کرد و راننده آن مجروح شد.* شهرکرد- ایرنا- نماینده ولی فقیه در چهارمحال و بختیاری و امام جمعه شهرکرد با تاکید بر اینکه ذات اصلی انقلاب اسلامی مطالبه گری است، تاکید کرد: با توجه به فضای باز سیاسی کشور باید به مطالبه گری جوانان توجه ویژه شود.* شهرکرد- ایرنا- عضو کمیسیون امنیت ملی و سیاست خارجی مجلس شورای اسلامی گفت: متاسفانه مخالفان مفهوم گروه ویژه اقدام مالی (FATF) را نمی دانند.* تهران- ایرنا- قانون انتشار و دسترسی آزاد به اطلاعات جمهوری اسلامی ایران که در سال ١٣٨٧ از سوی مجلس شورای اسلامی تصویب شده بود به زبان انگلیسی و عربی ترجمه و منتشر شد.* اهواز- ایرنا- مدیرکل امنیتی، انتظامی و امور مرزی استانداری خوزستان گفت: بازارچه های مرزی چذابه و شلمچه در ایام اربعین حسینی برای صادرات کالا به عراق فعال خواهند بود.* بیرجند- ایرنا- معاون توسعه مدیریت و منابع انسانی وزیر جهاد کشاورزی گفت: مدیران جوان باید مصدر امور قرار گیرند تا با نشاط جوانی کارها پیش رود.* تهران- ایرنا- وزیر امور خارجه پس از سفر به نیویورک و شرکت در هفتاد و سومین نشست مجمع عمومی سازمان ملل متحد به تهران بازگشت.* تهران- ایرنا- وزیر ارتباطات و فناوری اطلاعات عصر امروز (شنبه) با حضور در سالن تخصصی کودک از نظام نامه تولید محتوای کودک و نوجوان رونمایی کرد.* تهران- ایرنا- رئیس موسسه مطالعات امنیتی و اروپایی اتریش با بیان اینکه ثباتی که اکنون در سوریه و عراق حاکم شده بدون حضور ایران امکانپذیر نبود، گفت: من در جلساتی که در یکسال اخیر داشتم به این حس دست یافتم که ثبات خاورمیانه بدون ایران امکانپذیر نیست.* بندرعباس- ایرنا- مدیرعامل منطقه ویژه صنایع معدنی و فلزی خلیج فارس گفت: نیروگاه 235 مگاواتی سیکل ترکیبی هرمز واقع در بندرعباس بطور آزمایشی وارد مدار شد.* مشهد- ایرنا- رئیس سازمان اوقاف و امور خیریه گفت: این سازمان در دهه پایانی صفر 51 موکب پذیرایی از زائران اربعین حسینی در هشت محور ارتباطی مربوط به کشورهای ایران و عراق برپا می کند.اخبار خارجی*********** الجزیره- ایرنا- سازمان روابط بین الملل و همکاری های آفریقای جنوبی از رای دیوان دادگستری بین المللی لاهه درخصوص مردود بودن تحریم های ضد ایرانی آمریکا استقبال کرد.* تهران- ایرنا- رئیس جمهوری آمریکا بار دیگر اتهام نخ نمای خود را تکرار کرد و گفت که دولت پیشین کشورش 150 میلیارد دلار به ایران داده است.* تهران- ایرنا- شبکه خبری الجزیره اعلام کرد که خبرها حاکیست که جسد &#39;جمال خاشقچی&#39; روزنامه نگار مشهور سعودی در یکی از مناطق استانبول ترکیه پیدا شده است.* کوالالامپور- ایرنا- منابع خبری گزارش دادند که زلزله 7.5 ریشتری و سونامی شهر پالو واقع در شمال اندونزی تاکنون بیش از یک هزار و 500 نفر قربانی و صدها مفقود و مجروح برجای گذاشته است.* تهران- ایرنا- روزنامه واشنگتن پست به نقل از پلیس ترکیه گزارش داد که «جمال خاشقچی» روزنامه نگار مطرح عرب توسط ماموران عربستان سعودی و با نقشه ای از پیش طراحی شده به قتل رسیده است.* تهران- ایرنا- وزیر خارجه پیشین آمریکا که دیدارش با وزیر خارجه ایران برای گفت وگو پیرامون راهکارهای حفظ برجام عصبانیت دولت ترامپ را در پی داشته است، گفت که از زمان خروج واشنگتن از برجام با هیچ ایرانی دیدار نکرده است.* آنکارا- ایرنا- خبرگزاری آناتولی ترکیه اعلام کرد که در اجرای توافق سوچی درباره ادلب، کار انتقال سلاح‌های سنگین در خطوط تماس عناصر مخالف تروریستی با نیروهای ارتش سوریه آغاز شده است.* دمشق- ایرنا- بالگردهای ائتلاف بین المللی به سرکردگی آمریکا اعضای خارجی گروه تروریستی تکفیری داعش را از جنوب شرق دیرالزور سوریه منتقل کردند.* تهران- ایرنا- یک رهبر برجسته جنبش مقاومت اسلامی (حماس) تاکید کرد که آنچه رژیم صهیونیستی و محمود عباس رئیس تشکیلات خودگردان فلسطین علیه مقاومت و باریکه غزه انجام می دهند، کاری یکسان اما با شیوه های مختلف است.* تهران- ایرنا- وزیر جنگ رژیم صهیونیستی در ادامه سیاست های سخت گیرانه علیه فلسطینیان، محدوده منطقه مجاز برای صید در سواحل نوار غزه را از 9 مایل به 6 مایل کاهش داد.* مسکو- ایرنا- کارشناسان روس پیش بینی ولیعهد عربستان سعودی درباره تولید نفت روسیه که به گفته وی پس از 19 سال به شدت کاهش و یا به پایان می رسد را رد کرده و آن را ادعایی بی اساس خواندند.* تهران- ایرنا- خبرگزاری رویترز گزارش داد: گروه های معارض سوری خروج سلاح های سنگین خود از منطقه ممنوعه در استان ادلب را آغاز کردند.شبد**1953**1379            "}