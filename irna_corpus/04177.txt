{"onTitr":"","titr":" بانوی خوزستانی به نشان نقره بازی های پارآسیایی جاکارتا رسید","describe":" اهواز - ایرنا - مدیرکل ورزش و جوانان خوزستان گفت: بانوی ورزشکار خوزستانی پس از درخشش در بازی های پارآسیایی جاکارتا اندونزی به نشان نقره دست یافت.", "text":"افشین حیدری روز دوشنبه در گفت و گو با خبرنگار ایرنا اظهار داشت: الهام صالحی ورزشکار معلول خوزستانی نشان نقره ماده پرتاب دیسک رقابت های پارآسیایی جاکارتا را به خود اختصاص داد.مدیرکل ورزش و جوانان خوزستان گفت: خوشبختانه همانگونه که انتظار می رفت ورزشکاران جانباز و معلول استان تا این لحظه عملکرد خوبی داشته اند و امیدواریم در ادامه روند افتخارآفرینی ورزشکاران استان ادامه داشته باشد.وی افزود: پیش از این نیز علیرضا قلعه ناصری به مدال طلا و علی امیدی به نشان برنز رسیدند که نشان دادند ورزش خوزستان حرف های بسیاری برای گفتن دارد.به گزارش ایرنا سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این دوره از رقابت ها 13 دو و میدانی کار خوزستانی به رقابت های پارآسیایی جاکارتا اعزام شده اند.9879/6002            "}