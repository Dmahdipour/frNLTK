{"onTitr":"","titr":" واحدهای صنفی متخلف در هرمزگان 490 میلیارد ریال جریمه شدند","describe":" بندرعباس- ایرنا- رییس اداره نظارت و بازرسی سازمان صنعت، معدن و تجارت هرمزگان از جریمه 490 میلیارد ریالی واحدهای صنفی متخلف این استان از ابتدای امسال تا پایان شهریورماه خبر داد.", "text":"عبدالرضا پیروی منش عصر پنجشنبه در گفت و گو با ایرنا اظهار داشت: طی نیمه نخست امسال بازرسان این اداره بیش از 110 هزار مورد بازرسی انجام دادند که در نتیجه این بازرسی ها 6700 واحد صنفی به دلیل تخلف جریمه شدند.وی افزود: مجموع جریمه این 6700 واحد صنفی متخلف رقمی برابر 490 میلیارد ریال است .پیروی منش عمده تخلف های صورت گرفته از سوی این واحدها را گران فروشی، کم فروشی، احتکار کالا و درج نکردن قیمت بر روی کالاها عنوان کرد.رییس اداره نظارت و بازرسی سازمان صنعت، معدن و تجارت هرمزگان با اشاره به پایش دقیق بازار از سوی بازرسان این اداره، خاطرنشان کرد: 80 بازرس در دو نوبت صبح و عصر بر واحد‌های صنفی استان نظارت می‌ کنند.پیروی منش تصریح کرد: با توجه به فعالیت حدود 40 هزار واحد صنفی در هرمزگان، رصد بیشتر فعالیت این واحدها و برخورد با متخلفان اقتصادی، نیازمند همکاری و اطلاع رسانی مردم نیز است.این مقام مسوول اظهار داشت: ستاد خبری سازمان صنعت، معدن و تجارت هرمزگان با شماره تلفن گویای 124 آماده دریافت هرگونه نظر، پیشنهاد، انتقاد و شکایت‌های مردمی از واحد‌های صنفی متخلف است.7198/6048            "}