{"onTitr":" بازی های پاراآسیایی 2018؛    ","titr":" وزنه بردار معلول ایران برنزی شد","describe":" جاکارتا - ایرنا - «حمزه محمدی» وزنه بردار دسته 65 کیلوگرم ایران به مدال برنز بازی های پاراآسیایی 2018 اندونزی بسنده کرد.", "text":"به گزارش خبرنگار اعزامی ایرنا؛ محمدی روز سه شنبه و در سومین روز بازی ها در دو حرکت خود توانست وزنه های ١٨١ و ١٨٥ کیلوگرم را مهار کند اما در حرکت سوم وزنه ١٩٠ کیلوگرم ناکام ماند و برسکوی سوم ایستاد.وی در بازیهای آسیایی گوانگجو ٢٠١٠ طلا و در اینچئون ٢٠١٤ به مدال نقره دست یافته بود.در این دسته وزنه بردار چینی با مهار وزنه ٢٠٥ کیلوگرم به مدال طلا رسید و وزنه بردار مالزی با بلند کردن وزنه ٢٠٤ کیلوگرم مدال نقره را از آن خود کرد.تیم ملی وزنه برداری ایران با 10 ورزشکار به نام های سیامند رحمان، امیر جعفری ارنگه، سیدحامد صلحی پور اونجی، منصور پورمیرزایی، سید یوسف یوسفی پاشکی، علی اکبر غریب شی، حمزه محمدی، نادر مرادی و سامان رضی در مصاف با حریفان خود طی 6 روز به روی تخته می روند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1597            "}