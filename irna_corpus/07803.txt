{"onTitr":"","titr":" سانحه رانندگی در بجستان چهار مصدوم داشت","describe":" گناباد- ایرنا- مدیر بحران و حوادث پیش بیمارستانی دانشگاه علوم پزشکی گناباد گفت: بر اثر واژگونی یک دستگاه خودرو پراید در جاده بجستان به گناباد چهار نفر مصدوم شدند.", "text":"دکتر امین زمانی روز جمعه در گفت و گو با خبرنگار ایرنا افزود: در پی این حادثه که عصر امروز در کیلومتر 15 جاده بجستان به گناباد روی داد، 2 دستگاه آمبولانس از پایگاههای اورژانس بجستان و هلالی این شهرستان و همچنین اورژانس هوایی به محل حادثه اعزام شد.وی اظهار داشت: مصدومان این حادثه به وسیله بالگرد اورژانس هوایی و آمبولانس های اورژانس به بیمارستان های بهلول گناباد و آیت الله مدنی بجستان انتقال یافتند.شهرستانهای گناباد و بجستان با 15 پایگاه اورژانس و یک پایگاه اورژانس هوایی به ترتیب در 287 و 278 کیلومتری جنوب مشهد قرار دارند.2095/ 6053            "}