{"onTitr":"","titr":" متقاضیان کار روستایی تسهیلات ارزان قیمت دریافت می کنند","describe":" کرمانشاه - ایرنا - بخشدار کوزران با اشاره به تسهیلات ارزان قیمت 6 درصد سود اشتغال پایدار روستایی و ویژه مناطق زلزله زده ، از متقاضیان کار این بخش خواست با توجه به فرصت باقی مانده در نیمه دوم سال جاری برای استفاده از این تسهیلات عجله کنند.", "text":"حمید شریفی روز پنجشنبه در گفت و گو با ایرنا، مهم ترین مزیت تسهیلات ارزان قیمت اشتغال روستایی سود کم و ضمانت آسان آن به منظور تسریع در روند بازسازی اقتصادی مناطق زلزله زده دانست.وی وثیقه مورد نیاز برای متقاضیان را شامل سند واحدهای مسکونی روستایی، سند زمین کشاورزی، اسناد ماشین آلات طرح ها، سند واحدهای دامپروری و تجاری، اسناد مالکیت محل اجرای طرح و یا ترکیبی از این وثائق نام برد.بخشدار کوزران در باره شرایط متقاضیان برای دریافت تسهیلات ارزان قیمت روستایی گفت: متقاضیان باید داری مجوز در رسته شغلی مورد تقاضای خود باشند و یا اینکه از طریق اداره مربوطه برای دریافت مجوز اقدام کنند، قبل از آن نیز باید در سامانه اینترنتی کارا ثبت نام کنند.او هدف دولت از اعطای تسهیلات اشتغالزائی را بازسازی اقتصادی مناطق زلزله زده عنوان کرد و ارتقای وضعیت کسب و کار مردم مناطق زلزله زده در کنار بازسازی واحدهای مسکونی را ضروری دانست.شریفی در ادامه بخش کوزران را دارای نقاط دیدنی مانند سراب قره دانه، تالاب چقاخزان و چشمه ها و باغات هفت آشیان برای ایجاد اقامتگاه های بوم گردی و همچنین تولید محصولات کشاورزی و دامی نام برد.او افزود: بخش کوزران دارای پتانسیل خوبی برای ایجاد صنایع تبدیلی است و در زمینه اشتغالزایی این بخش هیچ گونه محدویت رسته ای وجود ندارد.بخش کوزران از توابع شهرستان کرمانشاه با 108 روستا، 2 دهستان 18 هزار نفر جمعیت در 48 کیلومتری غرب مرکز استان قرار دارد.3209/8066            "}