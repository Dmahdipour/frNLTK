{"onTitr":"","titr":" برگزاری روز کودک و محیط زیست","describe":" تهران - ایرنا - مدیر کل دفتر آموزش سازمان حفاظت محیط زیست گفت: 15 مهرماه روز کودک و محیط زیست نامگذاری شده و این دفتر برنامه های متنوعی را برای این روز در نظر گرفته است.", "text":"به گزارش روز شنبه ایرنا از پایگاه اطلاع رسانی سازمان حفاظت محیط زیست، آرش یوسفی افزود: هفته ملی کودک از تاریخ 14 تا 20 مهرماه سال جاری، با شعار 'آینده را باید ساخت' در سراسر کشور برگزار می شود. وی ادامه داد: بر این اساس سازمان حفاظت محیط زیست با همکاری کانون پرورش فکری کودکان و نوجوانان، کارگاه آموزشی کودک، توسعه پایدار و آینده را امروز - شنبه - در مرکز آفرینش های فرهنگی هنری برگزار می کند.مدیر کل دفتر آموزش سازمان حفاظت محیط زیست گفت: همچنین برنامه های متنوعی برای 15 مهرماه به مناسبت روز کودک و محیط زیست تدارک دیده شده که متعاقبا اعلام می شود.علمی 9014**1440            "}