{"onTitr":" فرماندار کرمانشاه:    ","titr":" ستاد بازآفرینی تقویت کننده اعتماد ملت به دولت است","describe":" کرمانشاه - ایرنا - فرماندار کرمانشاه از فعالیت ستاد بازآفرینی پایدار شهری به عنوان یکی از راهکارهای تقویت اعتماد ملت به دولت یاد کرد و گفت: این ستاد بهترین راهکار و انتخاب برای ارائه نسخه واحد در راستای بازآفرینی بافت فرسوده شهر است.", "text":"به گزارش ایرنا، فضل اله رنجبر روز چهارشنبه در سومین جلسه ستاد بازآفرینی پایدار شهری که با حضور مدیرکل اجتماعی و فرهنگی استانداری در سرسرای فرمانداری کرمانشاه برگزار شد، اظهار داشت: هنگامی که کوچه ای نابسامان به کوچه مناسب و استاندارد تبدیل می شود، بهترین راهکار برای جلب اعتماد مردم است که در کنار این پروژه امور اجتماعی و فرهنگی به راحتی سامان می پذیرد.وی از انسجام بخشی به فعالیت همه کارگروه ها و کمیته ها به عنوان مهم ترین رسالت ستاد بازآفرینی یاد کرد.رنجبر معتقد است، همه فعالیت هایی که در چارچوب تکمیل زیرساخت های مناطق و در بعد فرهنگی و اجتماعی برای مناطق حاشیه ای و بافت فرسوده وجود دارد در قالب این ستاد محقق می شود.فرماندار کرمانشاه با اشاره به فعالیت راه و شهرسازی و شهرداری در زمینه فعالیت های بازآفرینی، ادامه داد: امید است با بهره گیری از اساتید دانشگاهی و حمایت استانداری اقدام های خوبی انجام دهیم.رنجبر اظهار داشت: باید هر فعالیت و اقدامی در شهر کرمانشاه در دایره فرمانداری صورت گیرد چرا که این ارگان عملیاتی است و باید دفاتر تسهیل گری با فرمانداری در ارتباط باشند تا موانع هرچه سریعتر رفع شود.وی یادآور شد، باید به مصوبات این جلسه اهمیت داد و کمیته های تحت نظر این ستاد به خوبی رسالت خود را انجام بدهند.هم اکنون پنج دفتر تسهیل گری در 10 محله حاشیه ای و فرسوده کرمانشاه در حال فعالیت هستند.استان کرمانشاه با 2 میلیون نفر جمعیت دارای 14 شهرستان و 2 هزار و 622 روستا است.7460/8066            "}