{"onTitr":"","titr":" کارگروه حل مشکلات ورزشگاه آزادی از سوی وزیر ورزش تشکیل شد","describe":" تهران - ایرنا - وزیر ورزش و جوانان کارگروهی تشکیل داده است تا ایرادات ورزشگاه آزادی را تا زمان بازدید مجدد نمایندگان کنفدراسیون فوتبال آسیا برطرف کنند.", "text":"به گزارش روز چهارشنبه ایرنا، پرسپولیس در دیدار رفت مرحله نیمه نهایی لیگ قهرمانان آسیا، با یک گل تیم فوتبال السد قطر را در زمین حریف شکست داد تا کار برای حضور نماینده ایران در فینال این مسابقات راحت شود.در آستانه مسابقه برگشت پرسپولیس و السد، گفته شده که باشگاه پرسپولیس با میزبانی در فینال آسیا با مشکلاتی مواجه شده است.طبق آخرین بازدید نمایندگان کنفدراسیون فوتبال آسیا از ورزشگاه آزادی، 200 ایراد از این ورزشگاه برای برگزاری دیدارهای بین المللی گرفته شده که باید حل شود وگرنه ممکن است برگزاری فینال آسیا در ورزشگاه آزادی در ابهام قرار بگیرد. طبق اعلام حمیدرضا گرشاسبی مدیرعامل باشگاه پرسپولیس، مسعود سلطانی فر وزیر ورزش و جوانان در همان ابتدا کارگروهی را برای برطرف کردن ایرادات این ورزشگاه تشکیل داد و از آنها خواست تا در اسرع وقت مشکلات ورزشگاه آزادی را برطرف کنند.این کارگروه به صورت روزانه از روند کار و حل ایرادات، به وزیر ورزش و جوانان گزارش می دهد تا در بازدید بعدی نماینده AFC  از این ورزشگاه ایرادات مطرح شده برطرف شده باشد.در صورت صعود پرسپولیس به فینال لیگ قهرمانان آسیا، مسابقه رفت این مرحله 12 آبان به میزبانی فینالیست شرق آسیا و مسابقه برگشت 19 آبان در تهران برگزار خواهد شد.ورزشی**ع.ک**2024            "}