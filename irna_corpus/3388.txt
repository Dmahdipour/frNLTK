{"onTitr":"","titr":" ملی پوشان البرزی در رقابت های پاراآسیایی درخشیدند","describe":" کرج-ایرنا- ورزشکاران البرزی تیم ملی جمهوری اسلامی ایران موفق شدند مدال های طلا و نقره دسته 59 کیلوگرم وزنه برداری بازی های آسیایی 2018 جاکارتا را کسب کنند.", "text":"رئیس هیات جانبازان و معلولان استان البرز روز سه شنبه در گفت وگو با ایرنا افزود: مسابقات دسته 59 کیلو گرم وزنه برداری سومین دوره بازی های پاراآسیایی با حضور 6 شرکت کننده برگزار که مدال های طلا و نقره در این دسته به ورزشکاران کشورمان رسید.سعید براتی افزود: در این دوره از رقابت ها، امیر جعفری با بلند کردن وزنه 184 به مدال طلا و یوسف یوسفی دیگر شرکت کننده البرزی با بلند کردن وزنه 175 به مدال نقره این مسابقات دست  یافت.وی اضافه کرد: جعفری در انتخاب نخست وزنه 173، در انتخاب دوم وزنه 178 و در سومین انتخاب نیز توانست وزنه 184 کیلو را مهار کند.براتی با اشاره به اینکه بیش از 250 ورزشکار سازمان یافته و حرفه ای جانباز و معلول البرزی داریم که بسیاری از آنها توانسته اند مدال جهانی و کشوری زیادی را کسب کنند. وی ادامه داد: با وجود افتخارآفرینی های بسیار این ورزشکاران، در استان تنها یک سالن ورزشی برای جانبازان و معلولان وجود دارد، بودجه ای به ما داده نمی شود و هزینه های اعزام این ورزشکاران برای شرکت در مسابقات ملی و برون مرزی بسیار زیاد است. براتی گفت: نیاز است تا نگاه ویژه ای به بخش جانبازان و معلولان شود، ما نمی توانیم به تمامی ادارات، پارک ها و مراکز برویم و در خیلی از این اماکن با محدودیت مواجه هستیم، اما اجازه دهیم تا از همین فضای اندکی نیز که وجود دارد بتوان به نحو احسن استفاده کرد.وی  با اشاره به اینکه نیاز است فضاهای بیشتری به جانبازان و معلولان اختصاص یابد خاطر نشان کرد: حق استفاده از فضاهای تفریحی،فرهنگی و ورزشی بین این قشر و سایر اقشار جامعه تقسیم شود.براتی ادامه داد: امکانات در این بخش بسیار کم است و باید برای گسترش هر چه بیشتر فعالیت جانبازان و معلولان اقدامات اساسی صورت گیرد.7414/ 6155            "}