{"onTitr":"","titr":" 30 هزار بوته گل داوودی برای نشاط شهروندان در ارومیه کاشته شد","describe":" ارومیه- ایرنا- مدیرعامل سازمان پارک ها و فضای سبز شهرداری ارومیه با اشاره به اینکه نشاط آفرینی شهروندان مهمترین هدف کاشت گل های مختلف با رنگ های متنوع در سطح شهر است، گفت: همزمان با آغاز فصل پاییز، 30هزار بوته گل داوودی در رنگ های گوناگون در پارک های سطح شهر کاشته شده است.", "text":"علی شایگان روز سه شنبه در گفت و گو با خبرنگار ایرنا افزود: این تعداد بوته گل داوودی توسط واحد تولیدات سازمان پارک ها و فضای سبز شهرداری ارومیه تولید و با هدف ایجاد محیط دلپذیر در فصل پاییز و نشاط و شادابی در شهروندان برای کاشت در بوستان ها، میادین و بلوارهای اصلی شهر توزیع شده است.وی اضافه کرد: گل داوودی از جمله گل های پاییزه است و کاشت آن از اول مهرماه آغاز می شود که در صدد هستیم با استفاده از این گل، زیبایی های شهر ارومیه را دوچندان کنیم.وی ادامه داد: گل داوودی مقاومت و سازگاری خوبی در شرایط آب و هوایی شهر ارومیه در فصل پاییز دارد.مدیرعامل سازمان پارک ها و فضای سبز شهرداری ارومیه گفت: گل های کاشته شده در پارک ها و فضای سبز شهر ارومیه متناسب با شروع هر فصل تغییر می کند و تولید گل های مناسب با هرفصل در دستور کار سازمان قرار دارد.شایگان افزود: بیش از 50 هزار بوته از انواع گلهای فصلی پائیزی در سطح معابرعمومی و بوستان های شهر ارومیه کاشته شده که ترکیبی از گل های داوودی، کلم زینتی و سایر گونه های خوش رنگ و زیبای متناسب با فصل  پاییز است.به گزارش ایرنا، شهر ارومیه در چند سال اخیر میزبان جشنواره های گل بوده و میلیون ها بوته گل در سال های اخیر در این شهر کاشته شده و بهبود فضای شهری را به دنبال داشته است.در شهر ارومیه بوستانی با هزاران بوته گل نیز به نام &#39;گوللرباغی&#39; نامگذاری شده که در ایام تابستان هر روز میزبان گردشگران و شهروندان زیادی است.شهر ارومیه با 700 هزار نفر جمعیت، 10 هزار هکتار مساحت دارد و سرانه فضای سبز در ارومیه برای هر نفر 10 مترمربع است.8137/2093            "}