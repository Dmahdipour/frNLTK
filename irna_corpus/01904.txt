{"onTitr":" به دنبال آغاز تحقیقات فساد مالی در فوتبال بلژیک؛    ","titr":" مالک پیشین و ایرانی الاصل باشگاه شارلروا بازداشت شد","describe":" تهران - ایرنا - نیروهای پلیس با حکم دادستانی فدرال بلژیک، با یورش به تعدادی از باشگاه های فوتبال و همچنین منازل برخی از مقامات فوتبال این کشور، تعدادی از مقامات بلندپایه فوتبال بلژیک را از جمله «مجی بیات» مالک سابق باشگاه شارلروا را بازداشت کرد.", "text":"به گزارش ایرنا، شرکت ملی رادیو تلویزیون بلژیک (RTBF) روز چهارشنبه با درج این خبر اعلام کرد که یکی از قدرتمندترین عناصر فوتبال بلژیک به همراه تعدادی از داوران و شماری از مقامات مطرح باشگاه های آندرلخت و کلوب بروژ در ارتباط با تحقیقات در مورد تبانی و تقلب توسط مقامات قضایی تحت بازپرسی و بازجویی قرار گرفتند.علاوه بر 2 باشگاه مذکور، پای تحقیقات به برخی دیگر از باشگاه ها از جمله استانداردلیژ و خنک نیز باز شده است.در حال حاضر هیچ کدام از مقامات دادستانی فدرال بلژیک در این خصوص اظهارنظری نکرده اند.مطابق اظهارات دادستان های مذکور، مجموع 220 افسر پلیس عملیات تفتیش از 44 خانه را در بلژیک، فرانسه، لوکزامبورگ، قبرس، مونته نگرو، صربستان و مقدونیه به انجام رسانده اند.در بیانیه دادستانی فدرال بلژیک آمده است: در جریان این عملیات گسترده، افراد زیادی به منظور انجام تحقیقات جامع توسط پلیس بازداشت شده اند.مقامات قضایی فدرال بلژیک در مصاحبه با خبرگزاری فرانسه اظهار داشتند که «مجی بیات» (مجتبی بیات) مالک ایرانی الاصل مشهور و پیشین باشگاه شارلروا بلژیک در منزل شخصی اش بازداشت شده است.براساس گزارش روزنامه بلژیکی «دِ استاندارد»، تحقیقات گسترده ای به منظور پیگیری پرونده کلاهبرداری، فساد مالی و همچنین اقدامات مرتبط با پولشویی در فوتبال به جریان افتاده است. ورزشی**3991**1584            "}