{"onTitr":" از سوی استانداری چهارمحال و بختیاری اجرا شد    ","titr":" درخواست افزون بر 50 شهروند از طریق میز خدمت بررسی شد","describe":" شهرکرد- ایرنا – مدیرکل روابط عمومی استانداری چهارمحال و بختیاری گفت: درخواست های افزون بر 50 شهروند استان از طریق میز خدمت روز دوشنبه بررسی و انجام شد.", "text":"احسان فروزنده شهرکی روز دوشنبه در گفت و گو با خبرنگار ایرنا تاکید کرد: به منظور تسریع در انجام امور و رسیدگی کیفی تر به درخواست های شهروندان، میزخدمت در استانداری چهارمحال و بختیاری راه اندازی و فعال شد.وی افزود: با حضور معاون سیاسی، امنیتی و اجتماعی، معاون هماهنگی امور عمرانی، مدیرکل دفتر فنی، مدیرکل دفتر سیاسی و انتخابات، مدیرکل دفتر امور اجتماعی و فرهنگی، مدیرکل دفتر امنیتی و انتظامی، مدیرکل دفتر هماهنگی امور اقتصادی، مدیرکل حراست، مدیرکل بازرسی مدیریت عملکرد و امور حقوقی، مدیرکل امور بانوان و خانواده و تعدادی از کارشناسان استانداری چهارمحال و بختیاری در محل میز خدمت به درخواست های شهروندان  از نزدیک رسیدگی شد.فروزنده شهرکی تصریح کرد: بیشترین حجم درخواست های شهروندان مراجعه کننده به میز خدمت استانداری چهارمحال و بختیاری در زمینه های اشتغال، کشاورزی، صنعت، تسهیلات، امور اقتصادی، سیاسی و فرهنگی بود.به گزارش ایرنا، با راه اندازی میز خدمت در دستگاه های اجرایی چهارمحال و بختیاری خدمات به صورت حضوری و الکترونیکی به ارباب رجوع ارائه می گردد، به همین منظور خدمات قابل ارائه باید شناسایی و روش های ارائه آن به صورت حضوری و الکترونیکی تعریف شود.فرهنگسازی برای مردم به منظور ترویج دریافت خدمات مورد نیاز از طریق میز خدمت در دستگاه های اجرایی باید مورد توجه باشد.کاهش هزینه ها، صرفه جویی در وقت، تسریع در خدمات رسانی و ارتقای کمی و کیفی ارائه خدمت به مردم از مهمترین مزیت های فعالیت میز خدمت است.7362/2097            "}