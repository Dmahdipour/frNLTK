{"onTitr":"","titr":" مهمترین عناوین خبری ایرنا از شامگاه  یکشنبه  تا صبح دوشنبه","describe":" تهران – ایرنا –  تخفیف بیمه شخص ثالث حوادث وسایل نقلیه قابل انتقال است، هفت هزار میلیارد ریال به طرح های آبخیزداری، اختصاص یافت، نیمی از جمعیت کشور سبد کالای حمایتی دریافت می کنند، برهم صالح: بر گسترش روابط با ایران تاکید داریم وآلبرایت: ملی گرایی افراطی ترامپ و آمریکا را تهدید می‌کند از مهمترین خبرهای ایرنا در 12ساعت گذشته بود.", "text":"اخبار داخلی*********تهران - هیات دولت آیین نامه اجرایی یکی از مواد قانون بیمه اجباری خسارات وارد شده به شخص ثالث در اثر حوادث ناشی از وسایل نقلیه موضوع نحوه انتقال تخفیفاتِ نداشتن حوادث منجر به خسارت را تصویب کرد.بجنورد - مدیرکل دفتر آبخیزداری و حفاظت از خاک سازمان جنگل ها، مراتع و آبخیزداری گفت: امسال هفت هزار میلیارد ریال اعتبار از منابع صندوق توسعه ملی برای اجرای طرح های آبخیزداری در کشور اختصاص یافته استتهران- معاون رئیس جمهوری در امور زنان و خانواده گفت: یکی از کارهای مهم این معاونت تدوین اطلس زنان و خانواده در کشور است.تهران - رئیس کمیسیون اقتصادی مجلس شورای اسلامی از ارائه سبد کالای حمایتی به نیمی از جمعیت کشور خبر داد و گفت: امیدوارم با این اقدامات و با توجه به تغییرات نرخ ارز که روند کاهشی در پی گرفته است، بخشی از فشارهای اقتصادی که بر دوش مردم است کاسته شود.اخبارخارجی *********تهران - «مادلین آلبرایت» وزیر امور خارجه اسبق آمریکا روز یکشنبه در گفت وگو با شبکه خبری سی‌ان‌ان، با اشاره به سیاست‌های دولت کنونی این کشور در نفی همگرایی جهانی، «میهن‌شیفتگی» یا ملی گرایی افراطی را تهدیدی برای آینده آمریکا دانست.بغداد - &#39;برهم صالح&#39; رئیس جمهوری جدید عراق بر تاکید کشورش برای گسترش روابط با جمهوری اسلامی ایران تاکید کرد.اربیل – وزارت آموزش و پرورش اقلیم کردستان عراق با اشاره به تخلفات گسترده از سوی مدرسه بین المللی آمریکایی اربیل رای به تعطیلی این مدرسه داد که تحت کنترل سرکنسولگری آمریکا در اربیل فعالیت می کرد.تهران - سازمان عفو بین الملل یکشنبه شب در واکنش به قتل «جمال خاشقچی» نویسنده منتقد رژیم سعودی در ترکیه اعلام کرد، در صورتی که مرگ این روزنامه نگار در کنسولگری ریاض در استانبول تایید شود، به مثابه قتل خودسرانه و اعدام بدون محاکمه است.بلگراد - بر اساس اولین نتایج اعلام شده از هشتمین انتخابات عمومی بوسنی و هرزگوین؛ &#39;میلوراد دودیک&#39;، &#39;شفیک جفروویچ&#39; و &#39;دراگان چوویچ&#39; به ترتیب به عنوان سه عضو جدید شورای ریاست جمهوری صرب ، بوشنیاک (مسلمانان) و کروات انتخاب شدند.تهران - «احمد ابراهیم» نویسنده روزنامه «الشرق» قطر در باره قتل «جمال خاشقچی» نویسنده منتقد رژیم سعودی در ترکیه نوشت: سرکنسول عربستان در استانبول در اعلام برائت از قتل این روزنامه نگار مانند مجرمی است که تلاش دارد از صحنه جرم فرار کند.تهران – «ژایر بولسونارو» نامزد راست افراطی حزب «سوسیال لیبرال» و «فرناندو حداد» نامزد حزب کارگر برزیل با کسب بیشترین آرا در رای‌گیری روز یکشنبه، به دور دوم انتخابات ریاست جمهوری این کشور راه یافتند.تهران - «دیوید کای» گزارشگر ویژه آزادی بیان سازمان ملل متحد در واکنش به قتل «جمال خاشقچی» روزنامه نگار منتقد رژیم سعودی در کنسولگری این کشور در استانبول گفت: دقیقا نمی دانم اگر ثابت شود، عربستان این روزنامه نگار را ترور کرده است، چه اقداماتی درباره ریاض اتخاذ می شود، اما اطمینان دارم، جامعه جهانی به آسانی ازکنار این قضیه نخواهد گذشت.شبس*1613*            "}