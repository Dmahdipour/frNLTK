{"onTitr":" بازیهای پاراآسیایی 2018؛    ","titr":" زندی دومین فینالیست ایران در تیروکمان","describe":" جاکارتا- ایرنا- با پایان مسابقات روز نخست رقابتهای تیراندازی با کمان بازیهای پاراآسیایی 2018، محمد رضا زندی به فینال رسید، اما مجید کاکوش به مسابقه رده بندی راه یافت.", "text":"به گزارش خبرنگار اعزامی ایرنا از جاکارتا، امروز دوشنبه با پایان مسابقات روز نخست تیر و کمان زندی به فینال راه یافت.زندی در مرحله نیمه نهایی با پارک از کره جنوبی روی امتیاز 132 به تساوی رسید، اما در تیر طلایی او توانست برنده باشد و به فینال برسد. زندی بعد از زهرا نعمتی دومین فینالیست تیر و کمان ایران در روز نخست در w1 است. همچنین کاکوش در مرحله نیمه نهایی در مصاف با حریف چینی خود با نتیجه 129 بر 128 بازنده شد تا در دیدار رده بندی با پارک از کره جنوبی مسابقه بدهد. مسابقه فینال و رده بندی پس فردا (چهارشنبه) برگزار می شود.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ورزشی**ع.ک**2052**1584            "}