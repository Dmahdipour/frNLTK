{"onTitr":" معاون استاندار لرستان:    ","titr":" انتقاد سازنده و منصفانه را می پذیریم","describe":" خرم آباد - ایرنا - معاون هماهنگی امور عمرانی استانداری لرستان گفت: هر انتقاد سازنده و منصفانه ای را می پذیریم اما انتقاد غیر منصفانه را بدلیل ایجاد تشکیک در افکار، به ضرر جامعه و پیشرفت استان می دانیم.", "text":"به گزارش خبرنگار ایرنا احمد مرادپور عصر شنبه در نشست خبری با اصحاب رسانه که در محل سالن جلسات استانداری لرستان برگزار شد اظهار داشت: زمانی که استاندار لرستان مجموعه مدیریت استان را انتخاب کردند معتقد بودند که باید فارغ از هرگونه تبلیغات، تمام انرژی خود را خالصانه و صادقانه صرف خدمتگذاری به مردم لرستان کنیم.وی در ادامه به طرح های نیمه تمام استان اشاره ای کرد و گفت: به جرأت می توان گفت که اگر همه این طرح ها به بهره برداری می رسیدند دیگر فرد بیکار در جامعه نداشتیم اما به هر حال شرایط به گونه ای است که اکنون حدود 80هزار میلیارد ریال اعتبار برای اتمام این طرح ها نیاز است.وی در خصوص شرایط فعلی برج امید نیز اظهار داشت: اگر من در آن زمان تصمیم گیرنده بودم هرگز این برج را طراحی نمی کردم و به جای آن چند ساختمان کوتاه در زمینی وسیعتر و یا همین زمین فعلی استانداری می ساختم که مؤید این مطلب ایرادی است که از نقطه نظر پدافند غیرعامل نسبت به جانمایی آن گرفته شده است.مرادپور با بیان اینکه در شأن استانداری لرستان نیست که خانه به دوش باشد افزود: اکنون با توجه به افزایش قیمت ها بین 600 تا 700 میلیارد ریال برای تکمیل این طرح نیاز است اما گرفتن این مبلغ ساده نیست مخصوصا اینکه در ابتدا متعهد شده باشیم که هیچگونه مبلغی را برای ساخت برج درخواست نکنیم.معاون هماهنگی امور عمرانی استانداری لرستان در خصوص وضعیت زیرگذر بهارستان نیز اینگونه توضیح داد: این طرح در اصل مربوط به شهرداری است اما خود را موظف به پیگیری آن می دانیم.وی به راه های روستایی استان نیز اشاره کرد و گفت:: 6هزار و 298 کیلومتر راه روستایی داریم که رقم بسیار بالایی است و نگهداری این راه ها نیز به مراتب بسیار سخت تر است.مرادپور پل دره خزینه پلدختر را از جاذبه های گردشگری استان دانست و گفت: بنا نداریم آن را به شکل گذشته احیا کنیم و باید مجددا  این سازه طراحی و ساخته شده و اطراف آن تاسیسات گردشگری ایجاد شود که مسئولیت بررسی و انجام آن را به میراث فرهنگی استان سپرده ایم.وی در خصوص دوطرح مهم شهرستان خرم آباد نیز گفت: ترمینال خرم آباد در حد یک ترمینال برون استانی نیست اما نسبت به گذشته بسیار بهتر شده است ، همچنین با حل شدن مشکل شهرداری خرم آباد با برج های دوقلو، بزودی عملیات پیش فروش واحدهای آن آغاز خواهد شد.مرادپور در پاسخ به سوال یکی از خبرنگاران مبنی بر انتخاب شهردار غیربومی برای شهرستان الشتر گفت: بزودی شهردار جدید معرفی می شود اما در انتصابش ما دخیل نیستیم چرا که بر اساس قانون انتخاب شهردار بر عهده شورای شهر است.7264/6060            "}