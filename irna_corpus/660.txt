{"onTitr":" فرمانده سپاه همدان:    ","titr":" دشمن شناسی ویژگی بارز شهید همدانی بود","describe":" همدان- ایرنا- فرمانده سپاه انصارالحسین (ع) استان همدان گفت: یکی از صفت های بارز شهید سرلشگر حسین همدانی دشمن شناسی وی بود و این شهید در تمام مراحل انقلاب و از جمله مبارزه با طاغوت ونظام های مخالف جمهوری اسلامی پیشقدم بود.", "text":"به گزارش ایرنا، سردار مظاهر مجیدی پنجشنبه شب در سومین سالگرد شهید مدافع حرم سرلشگر حسین همدانی در حسینیه امام خمینی (ره) شهر همدان، اظهار داشت: این شهید بزرگوار در جریان زندگی با خدای خود صادقانه عهد و پیمان بست و به عهد خود وفادار ماند. وی خاطر نشان کرد: این شهید عالی مقام با امام و رهبری انقلاب نیز صادقانه پیمان بست و این صداقت شهید همدانی بود که موجب شد در مراسم تشییع وی و برای پاسداشت چندین سال مجاهدت وی، اقشار مختلف مردم حاضر شوند. سردار مجیدی یادآوری کرد: شهید همدانی در قبل و بعد از انقلاب همواره خود را به عنوان سرباز کوچک اسلام نشان داد و 40 سال در این راه مجاهدت کرد و ذره ای از صراط مستقیم دوری نکرد. فرمانده سپاه استان همدان گفت: این شهید همیشه در سختی ها اولین کسی بود که در صحنه های مختلف حاضر می شد همچنین شهید همدانی قبل و بعد از انقلاب توانست راه مستقیم را طی کند. سردار مجیدی بیان کرد: این شهید بزرگوار دارای بصیرت بالایی بود که این بصیرت در فتنه 88 و در دفاع از حرم حضرت زینب(س) خود را نشان داد. وی تاکید کرد: برای شهید سرلشگر همدانی تفاوتی نداشت که در منطقه شلمچه به دفاع از اسلام بپردازد یا در سوریه و حلب در مقابل دشمن بایستد. سردار مجیدی افزود: امروز نسل چهارم انقلاب همان مسیری را که شهید همدانی پیمود، طی می کند و شهیدان مدافع حرم نمونه این موضوع است. فرمانده سپاه انصارالحسین(ع) استان همدان با اشاره وعده رهبر معظم انقلاب در نابودی رژیم صهیونیستی تا 25 سال آینده دامه داد: اگر امروز سردار همدانی در بین ما بود در این مسیر قرار می گرفت. سردار مجیدی با بیان اینکه ما باید دشمن خود را به خوبی بشناسیم و تردیدی در آن نداشته باشیم گفت: امروز با داشتن رهبری حکیم و فرزانه راه خیلی روشن است و شهید همدانی این راه را به شایستگی انتخاب کرد. وی بیان کرد: شهدای مدافع حرم، قدم جای پای این بزرگ مرد گذاشتند و رسالت سردار شهید را ادامه دادند. گفتنی است؛ در این آیین از سه مستند «مثل پروانه» و مجموعه پویانمایی «شهید حسین همدانی» رونمایی شد. استان دارالمجاهدین همدان علاوه بر نقش آفرینی در دوران طلایی دفاع مقدس و تقدیم نزدیک به هشت هزار شهید گلگون کفن، 13 شهید مدافع حرم از جمله شهید همدانی، شهید صانعی، شهید فانوسی، شهید کرمی، شهید شاملو، شهید ابراهیم خانی، شهید قاضی خانی، شهید زارع الوانی، شهید مصطفوی، شهید معزغلامی، شهید بشیری و شهید ترابی کمال را تقدیم اسلام کرده است. سردار سرلشکر پاسدار حسین همدانی از فرماندهان دوران دفاع مقدس و مستشاران ارشد سپاه پاسداران انقلاب اسلامی در مهرماه سال 94 در حین انجام ماموریت های مستشاری در حومه شهر حلب به شهادت رسید. پیکر شهید همدانی به علت علاقه وی به مرحوم آیت الله موسوی امام جمعه سابق همدان در زادگاهش تشییع و در جوار قبر این بزرگوار به خاک سپرده شد. 2087/9896            "}