{"onTitr":"","titr":" مصرف بنزین در آذربایجان شرقی 9 درصد افزایش یافت","describe":" تبریز- ایرنا - مدیر شرکت ملی پخش فرآورده های نفتی منطقه آذربایجان شرقی میزان مصرف بنزین معمولی و سوپر در 6 ماهه نخست امسال در استان را افزون بر611 میلیون لیتر اعلام کرد و گفت: این میزان نسبت به مدت مشابه سال گذشته 9 درصد افزایش داشته است.", "text":"ابوالفضل روح اللهی روز سه شنبه در جمع خبرنگاران اظهارداشت: افزایش تردد خودروها و سفرهای داخلی از دلایل رشد مصرف بنزین در این بازه زمانی است.وی با اعلام اینکه در نیمه نخست سالجاری بیش از 19 هزار و 600 میلیارد ریال یارانه به فرآورده های نفتی توزیع شده در استان تخصیص داده شده است، گفت: این میزان یارانه به انواع فرآورده های نفتی شامل بنزین، نفت گاز، نفت سفید، نفت کوره و گاز مایع به مصرف کنندگان بخش صنعت، حمل و نقل، کشاورزی و خدمات تخصیص یافته است.وی با اشاره به مصرف 585 میلیون لیتر نفت گاز در 6 ماهه اول امسال در استان، اضافه کرد: بیشترین میزان یارانه فرآورده نفتی در استان در این مدت با 11 هزار و 350 میلیارد ریال به این فرآورده پرداخت شده است. روح اللهی با اعلام کاهش مصرف 97 درصدی نفت کوره، کاهش 12 درصدی نفت سفید و کاهش 15 درصدی گازمایع در استان در نیمه نخست امسال، گفت: توسعه گازرسانی و بهره مندی از نعمت گاز طبیعی در روستاها و تبدیل سوخت نیروگاه ها، صنایع و مصرف کنندگان عمده به گاز طبیعی موجب کاهش مصرف این فرآورده ها شده است.وی همچنین از آمادگی کامل این شرکت در تأمین سوخت زمستانی خبرداد و گفت: برای هر خانواده روستایی فاقد گاز طبیعی، عشایر و جنگل نشینان استان حدود سه هزار لیتر نفت سفید در نظر گرفته شده که 45 درصد آن در اختیار این خانواده ها قرار گرفته است و مابقی تا پایان سال به صورت کالابرگ اعلام و تحویل می شود.مدیر شرکت پخش فرآورده های نفتی آذربایجان شرقی خاطرنشان کرد: در حدود 35 هزار خانواده در استان از نفت سفید استفاده می کنند.28 درصد از جمعیت یک میلیون و 220 هزار خانواری آذربایجان شرقی در روستاها زندگی می کنند.6120/3071            "}