{"onTitr":"","titr":" یکهزار و یکصدمیلیاردتومان به واحدهای صنعتی گیلان اختصاص یافت","describe":" رشت - ایرنا - رئیس سازمان صنعت، معدن و تجارت و دبیر کارگروه رفع موانع تولید گیلان از آغاز پرداخت تسهیلات به واحدهای تولیدی و صنعتی استان خبر داد و گفت: امسال یک هزار و یکصد میلیارد تومان برای رونق تولید در استان اختصاص یافته است.", "text":"گزارش روز جمعه روابط عمومی سازمان صنعت، معدن و تجارت گیلان به ایرنا حاکیست؛ فرهاد دلق پوش در کارگروه رفع موانع تولیدی استان، خواستار تسریع ثبت نام واحدهای تولیدی و صنعتی از طریق سایت بهین یاب برای اخذ تسهیلات پیش گفته شد و افزود: این تسهیلات برای تامین سرمایه در گردش و نقدینگی مورد نیاز واحدهای تولیدی در نظر گرفته شده  که تدابیر لازم از طریق کارگروه رفع موانع و رونق تولید استان جهت تسریع در پرداخت ها با تعامل ویژه سیستم بانکی اتخاذ شده است.وی ادامه داد: پرداخت تسهیلات تا سقف پنج میلیارد تومان در اختیار بانک های استان است و مبالغ مورد نیاز بالاتر واحدها از طریق ملی قابل پرداخت و پیگیری می باشد.دلق پوش با بیان اینکه عزم و تلاش مدیریت استان بر این است که در شرایط کنونی هیچ واحدی تعطیل  نشود، اظهار داشت: تامین سرمایه در گردش و تزریق مابع مالی در کوتاهترین سرعت ممکن با هدف پویایی در امور تولیدی و خرید مواد اولیه در حال انجام است که فقط پیگیری و انجام مراحل توسط واحدهای صنعتی مورد انتظار است.دبیر کارگروه رفع موانع تولید گیلان میزان افزایش تسهیلات تخصیصی را نسبت به سال قبل 10 درصد عنوان و تصریح کرد: با توجه به عملکرد مطلوب کارگروه در جذب اعتبارات در سال گذشته بیش از یک هزار میلیارد تومان در قالب کارگروه رفع موانع و تولید در گیلان پرداخت شد که در مجموع دو هزار و 300 شرکت تولیدی خدماتی و گردشگری از مزایای این تسهیلات بهره مند شدند که اطلاعات آن در سامانه behinyab.ir موجود است.افزون بر سه هزار واحد صنعتی در استان گیلان فعال است.7296/2007            "}