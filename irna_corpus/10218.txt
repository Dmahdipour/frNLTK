{"onTitr":"","titr":" شکارچی کبک در آبیک به دام قانون افتاد","describe":" قزوین - ایرنا - رییس اداره حفاظت محیط زیست آبیک از دستگیری شکارچی سه قطعه کبک در این شهرستان خبر داد.", "text":"به گزارش ایرنا به نقل از روابط عمومی اداره کل حفاظت محیط زیست استان قزوین، محمد ایران نژاد روز چهارشنبه با اعلام این خبر اظهار داشت: نیروهای یگان اداره حفاظت محیط زیست شهرستان آبیک طی عملیات کشت و کنترل و اجرای قوانین و مقررات شکار و صید در مناطق کوهستانی این شهرستان موفق به دستگیری یک شکارچی متخلف شدند. رییس اداره حفاظت محیط زیست شهرستان آبیک گفت: از این شکارچی متخلف لاشه سه قطعه کبک و یک قبضه سلاح ساچمه زنی 2 لول ته پر و مقادیری ادوات شکار و صید کشف و ضبط شد.وی تصریح کرد: در حال حاضر پرونده متهم جهت پیگرد قانونی و صدور حکم تحویل مراجع قضایی استان شده است.ایران نژاد گفت: ماموران یگان حفاظت محیط ‌‌زیست به ‌صورت شبانه‌روزی مشغول گشت و کنترل در مناطق مختلف بویژه نقاط حفاظت شده هستند تا در صورت مشاهده تخلف مطابق قانون با متخلفان برخورد خواهند کرد.شهرستان آبیک به مرکزیت شهری به همین نام در شرق استان قزوین قرار دارد.3013            "}