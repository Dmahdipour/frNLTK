{"onTitr":"","titr":" روحانی انتخاب رییس جمهوری عراق را تبریک گفت","describe":" تهران - ایرنا - رییس جمهوری اسلامی ایران روز چهارشنبه در پیامی با تبریک به برهم صالح به عنوان رییس جمهوری جدید عراق، ابراز امیدواری کرد در دوران تصدی وی روابط میان دو کشور در راستای منافع دو ملت بیش از پیش گسترش یابد.", "text":"به گزارش ایرنا از پایگاه اطلاع رسانی ریاست جمهوری، در بخشی از پیام تبریک حجت الاسلام والمسلمین حسن روحانی به «برهم صالح» آمده است: با کمال مسرت رای اعتماد نمایندگان منتخب مردم عراق به جنابعالی را به عنوان رییس جمهوری کشور برادر و همسایه تبریک می گویم.وی در این پیام ابراز امیدواری کرد در دوران تصدی رییس جمهوری جدید عراق، روابط میان دو کشور در راستای منافع دو ملت بیش از پیش گسترش یابد.رییس جمهوری اسلامی ایران در پایان از خداوند متعال سلامتی و موفقیت رییس جمهوری عراق و سربلندی، صلح و پیشرفت همه جانبه مردم این کشور را مسالت کرد.به گزارش ایرنا، برهم صالح روز گذشته – سه شنبه – توانست پس از دو دور رای گیری در پارلمان عراق، با کسب 175 رای تصدی پست ریاست جمهوری این کشور را به دست آورده و سومین رئیس جمهوری عراق شود.سیام**9314**1535            "}