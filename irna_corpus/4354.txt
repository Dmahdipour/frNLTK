{"onTitr":"","titr":" 2 اختراع پارک فناوری آذربایجان غربی به تولید انبوه رسید","describe":" ارومیه- ایرنا- رییس پارک علم و فناوری آذربایجان غربی گفت: 2 اختراع 'سیستم آبیاری هوشمند' و 'سیستم درب بازکن کارتی' توسط شرکت فناور ' اروم توان تدبیر ' مستقر در این پارک به مرحله تجاری سازی و تولید انبوه رسید.", "text":"حسن حیدری روز دوشنبه در گفت و گو با خبرنگار ایرنا با اشاره به اینکه حدود 300 میلیون ریال فروش اولیه این محصولات بوده و  استان های داخلی مقصد فروش این محصولات است، افزود: سه دستگاه آبیاری هوشمند و 80 دستگاه دربازکن کارتی تا امروز به فروش رفته است.وی با اشاره به چگونگی کارکرد دستگاه های اختراع شده ادامه داد: سیستم آبیاری هوشمند با بهره ‌گیری از سنسورهای اندازه‌گیری دما، رطوبت و وقوع بارش باران زمان مناسب برای آبیاری را تشخیص می‌ دهد.وی اضافه کرد: قابلیت افزایش سنسورهای ورودی متناسب با نیاز و استفاده از سیستم GSM برای کنترل دستگاه از طریق ارسال و دریافت پیامک از ویژگی های 'سیستم آبیاری هوشمند' است.رییس پارک علم و فناوری آذربایجان غربی گفت: همچنین 'سیستم درب بازکن کارتی' با ضریب امنیتی بالا، جایگزین مناسبی برای انواع درب بازکن‌هاست.حیدری با اشاره به اینکه خریداران سیستم درب بازکن کارتی می توانند بدون استفاده از کلید و تنها با نزدیک کردن کارت یا جاسویچی به دستگاه درب را بازکنند، گفت: برخلاف قفل‌های رایج بخش کنترلی درب بازکن‌های کارتی در سمت داخل ساختمان و دور از دسترس قرار دارد که امکان نفوذ و دستبرد را غیر ممکن می‌سازد. وی با بیان اینکه سومین محصول شرکت ' اروم توان تدبیر' با عنوان 'کاپشن گرم شونده' نیز در آستانه ثبت و تجاری شدن است، گفت: این اختراع دمای بدن را تا 30 درجه زیر صفر نگه می دارد و تاکنون 10 دستگاه به ادارات داخل استان به صورت آزمایشی واگذار شده است.به گزارش ایرنا واحد فناور اروم توان تدبیر در فروردین سال 1396 وارد پارک علم و فناوری آذربایجان غربی شده و بعد از استقرار در آن توانست محصول های خود را تجاری سازی کند.پارک علم و فناوری آذربایجان غربی با هدف بسترسازی برای تولید ثروت از طریق علم و فناوری تاسیس شده است؛ این نهاد به عنوان یکی از ارکان مهم شکل گیری و توسعه اقتصاد دانش بنیان تلاش می کند تا با استفاده از موقعیت ممتاز همجواری با سه کشور آسیایی و اروپایی و دارا بودن هفت مرز رسمی در سطح کشور به حمایت همه جانبه از شرکت های مبتنی بر دانایی و خلاقیت و جذب سرمایه گذار بپردازد. مدیران این پارک در تلاش هستند تا زمینه تجاری سازی و بازاریابی ایده های نوآورانه و فناورانه را فراهم کنند و نقش کلیدی در یاری رساندن به حضور فعال این شرکت ها در سطوح ملی و بین المللی داشته باشند. از سال 1396 تاکنون 12 رویداد شتاب &#39; استارت آپ ویکند &#39; با حمایت پارک علم و فناوری در آذربایجان غربی برگزار شده است و در مجموع 39 ایده منتخب در مراکز رشد مراحل نخست اجرایی را طی می کند.9918/2093            "}