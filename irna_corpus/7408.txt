{"onTitr":"","titr":" استارتاپ؛ فرصت یا سرگرمی","describe":" شماره جدید هفته نامه فروردین امروز تیتر نخست خود را با عنوان استارتاپ، فرصت یا سرگرمی به موضوع ایده های استارت اپی و فرجام اقتصادی آنها پرداخته است.", "text":"این گزارش تحلیلی که به قلم زهرا طارمیان نوشته شده، ایده های استارتاپی و فراز و فرودهای مسیر اجرای آن ها در استان قزوین را بررسی کرده است.بی رحمانه های کارگری، عنوان دیگری از هفته نامه فروردین امروز است که در آن کارگران قزوینی از وضعیت کاری خود گفته اند.در این مطلب که به قلم عاطفه جهانبخش نوشته شده، همچنین رییس خانه کارگر استان قزوین در خصوص  وضعیت فعالیت واحدهای صنعتی گفته است: هم اکنون 50 درصد واحدهای صنعتی و تولیدی در استان به صورت کامل تعطیل شده و 50 درصد دیگر نیز با ظرفیت اسمی کار می کنند. در این میان بسیاری از کارفرمایان به راحتی کارگران را به صورت دسته جمعی اخراج می کنند.به گفته عیدعلی کریمی، 68 واحد تولیدی و صنعتی استان در پرداخت حقوق کارگران مشکل حاد دارند و 4 هزار کارگر در این واحدهای مشکل دار مشغول به کار هستند که در مجموع 498ماه مطالبه دارند.فروردین امروز در مطلب دیگری با تیتر انزوای احزاب، تنهایی دولت گزارشی تحلیلی از روند توسعه سیاسی استان و نقدهای وارده پس از سال های پر التهاب انقلاب و جنگ در گفت و گو با فعالان سیاسی، ایثارگران و رزمندگان قزوینی منتشر کرده است.گزارش ناجیان بی نشان آماده اند با موضوع نیاز آتش نشانی قزوین به بروزرسانی تجهیزات، تعبیر وارونه یک زندگی گزارشی از وضعیت خودکشی در قزوین و نگاهی به روند فعالیت فرهنگ سراها در قزوین با تیتر شهروند پروری در خانه های فرهنگ از دیگر عناوین گزارش های این شماره فروردین امروز است.هفته نامه فروردین امروز با مدیرمسئولی امیر رجبی در قزوین منتشر می شود.7388/8054            "}