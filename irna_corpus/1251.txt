{"onTitr":" وزیر نیرو:    ","titr":" پنج هزار مگاوات به ظرفیت برق کشور افزوده می شود","describe":" قم- ایرنا- وزیر نیرو گفت: با ورود 26 نیروگاه جدید به مدار، تا پیش از شروع تابستان سال آینده پنج هزار مگاوات به ظرفیت برق کشور افزوده می شود.", "text":"به گزارش ایرنا، رضا اردکانیان روز پنجشنبه درحاشیه افتتاح نیروگاه شش مگاواتی برق درمقیاس کوچک در شهرک شکوهیه قم در گفت وگو با خبرنگاران با بیان اینکه کشور هم اکنون با کمبود هشت هزار مگاوات برق مواجه است افزود: به منظور جلوگیری از تکرار قطع برق درتابستان سال 98 و افزایش ضریب اطمینان شبکه برق، همچنین به دنبال اجرای برنامه های فرهنگی برای اصلاح الگوی مصرف نیز هستیم.وی مصرف صحیح منابع حیاتی کشور مانند آب، برق و انرژی را اصل اساسی در برنامه های این وزارتخانه دانست و ادامه داد: به منظور ارتقای فرهنگ مدیریت مصرف در کشور 11 برنامه در دستور کار وزارت نیرو است که در آینده نزدیک اطلاع رسانی خواهد شد.وزیر نیرو در ادامه با اشاره به گذشت یک ماه از سال آبی جدید درکشور گفت: برنامه ریزی های صورت گرفته برای مدیریت منابع آبی بر اساس وضعیت خشکسالی و کم بارشی در سال آبی 96-97 می باشد که دراین رابطه برنامه ریزی ویژه ای شده است.وی مدیریت مصرف صحیح منابع را در گرو همکاری و مشارکت مردم دانست و افزود:باارتقای همکاری مردم با وزارت نیرو برای مدیریت و اصلاح الگوی مصرف امیدواریم شاهد رفع کمبودهای موجود برای تامین آب و انرژی باشیم چرا که اگر روند فعلی مصرف اصلاح نشود، شتاب دهی به افتتاح طرح های تولیدی و توزیعی نیز نمی تواند نیاز کشور را برطرف کند. ** سیاست دولت ورود بخش خصوصی در صنعت آب و برقوزیر نیرو همچنین سیاست دولت را حمایت از ورود بخش خصوصی در صنعت آب و برق کشور دانست و گفت: سیاست عمومی دولت ایجاد زیرساخت، تسهیل فرآیندها و سیاست گذاری در صنعت آب وبرق و زمینه سازی برای ورود بخش خصوصی در این صنعت است.** افتتاح و کلنگ زنی 13 پروژه صنعت برق در قموی در ادامه با اشاره به بهره برداری و شروع ساخت چندین طرح صنعت برق در قم طی سفر یک روزه خود به این استان گفت: طرح های متعددی در صنعت برق قم از مدت ها پیش شروع و امروز 13 پروژه در قالب تولید و انتقال برق از جمله نیروگاه شش مگاواتی برق درمقیاس کوچک توسط بخش خصوصی و چهار پروژه دیگر صنعت برق افتتاح شد.وزیر نیرو، با بیان اینکه در این سفر همچنین روند ساخت چند طرح مهم در صنعت برق نیز با اعتبار یک هزار و 70 میلیارد ریال اعتبار آغاز شد گفت:با افتتاح این طرح ها وضعیت پایداری شبکه تولید و توزیع برق استان قم ارتقا و در برابر کاهش ولتاژ برق از سطح اطمینان بخشی بالاتری بهره مند خواهد شد.اردکانیان تاکید کرد: هم اکنون 764 پروژه در دست اجرا با اعتبار چهار هزار و 200 میلیارد ریال در آب، برق و فاضلاب استان در نظر گرفته شده است که اجرای این طرح ها نیازمند حمایت نمایندگان مردم قم در مجلس شورای اسلامی برای تامین اعتبار مورد نیاز این پروژه هاست.نیروگاه 6 مگاواتی برق درمقیاس کوچک با هزینه 128 میلیارد ریال توسط بخش خصوصی در شهرک شکوهیه قم به بهره برداری رسید که این طرح زمینه اشتغال 10 تن به صورت مستقیم و 30 تن به صورت غیر مستقیم را فراهم کرد. شکوهیه به عنوان بزرگترین شهرک صنعتی قم با بیش از یک هزار هکتار مساحت در کیلومتر12 جاده قدیم قم - تهران واقع شده و 72 درصد سرمایه گذاری صنعتی استان با اعتباری بیش از 23 هزار و 476 میلیارد ریال در این شهرک است. استان قم دارای هفت شهرک صنعتی شکوهیه، الغدیر، چاپ و نشر، سلفچگان، محمود آباد، ثامن الائمه(ع) - قنوات - و فناوری اطلاعات و ارتباطات (I.C.T) و چهار ناحیه صنعتی خورآباد، دستجرد، سیرو و طغرود است.هم اکنون در قم 2 هزار و 390 واحد صنعتی دارای پرونده وجود دارد؛ همچنین 53 هزار و 800 تن در واحدهای صنعتی استان مشغول به فعالیت هستند.7405/ 7404/ 6133/            "}