{"onTitr":"","titr":" حذف دفترچه تامین اجتماعی در خراسان رضوی آغاز شد","describe":" مشهد- ایرنا- مدیر درمان اداره کل تامین اجتماعی خراسان رضوی از آغاز 'طرح حذف دفترچه درمانی' در مطبهای پزشکان و سایر مراکز طرف قرارداد سازمان تامین اجتماعی در سطح این استان خبر داد.", "text":"حمید داستانی روز دوشنبه در گفت وگو با خبرنگار ایرنا افزود: پیش از این طرح حذف دفترچه در مراکز درمانی و بیمارستانهای متعلق به تامین اجتماعی خراسان رضوی اجرا شده بود.وی ادامه داد: در قالب این طرح بیمه شده با ارائه کارت ملی به پزشک مراجعه می کند و بدون نیاز به دفترچه، خدمات مربوطه در داروخانه، بخشهای پاراکلینیکی، آزمایشگاه و رادیولوژی را نیز دریافت می کند.مدیر درمان اداره کل تامین اجتماعی خراسان رضوی گفت: طرح حذف دفترچه ابتدا در مطب پزشکان و سایر مراکز درمانی و تشخیصی متقاضی انجام می شود و به تدریج تا آخر امسال در چهار هزار مرکز طرف قرارداد  بیمه تامین اجتماعی در خراسان رضوی عملیاتی خواهد شد.وی افزود: هم اکنون کار آموزش پزشکان، داروخانه داران و سایر مراکز تشخیصی و درمانی زیرپوشش تامین اجتماعی خراسان رضوی برای اجرای طرح حذف دفترچه  در حال اجرا است.داستانی ادامه داد: این طرح در مراکز طرف قرارداد تامین اجتماعی در سطح 9 استان کشور اجرا می شود. رونمایی رسمی از این طرح بطور همزمان 22 مهر توسط مدیرعامل سازمان تامین اجتماعی انجام خواهد شد.خدمات درمانی به بیمه شدگان تامین اجتماعی در استان خراسان رضوی در قالب سه بیمارستان و 16 درمانگاه و پلی کلینیک و چهار هزار موسسه طرف قرارداد مانند مطب پزشکان و داروخانه ها ارائه می شود.3027/1858            "}