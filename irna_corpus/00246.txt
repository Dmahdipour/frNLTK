{"onTitr":"","titr":" همایش منشور عزت در حسینیه اعظم برغان برگزار شد","describe":" کرج- ایرنا- همزمان با دومین روز از ماه صفر، همایش منشور عزت روز جمعه در حسینیه اعظم روستای برغان شهرستان ساوجبلاغ برگزار شد.", "text":"مدیرکل اوقاف و امور خیریه استان البرز شامگاه روز جمعه در گفت و گو با خبرنگار ایرنا افزود: دومین روز از ماه صفر سال 61 هجری قمری یکی از روزهای حزن انگیز برای خاندان رسالت و ولایت است.حجت الاسلام و المسلمین محمد صالحی اظهار داشت: این روز، روزی است که کاروان به جای مانده از عاشورای خون وارد شام شد و روزی که هم مصائب خاندان اهل بیت (ع) و هم خطبه های حماسی حضرت سجاد (ع) و حضرت زینب (س) را تداعی می کند.وی گفت: همایش منشور عزت به منظور تبیین قیام حضرت امام سجاد (ع) و حضرت زینب (س) در کاخ استکبار و همچنین به منظور اجرای نیت واقف در این حسینیه که برگزاری عزاداری اباعبدالله الحسین (ع) و تعزیه خوانی می باشد، برگزار شده است.صالحی اضافه کرد: اجرای نمایش مذهبی، سخنرانی و شعرخوانی از دیگر بخش های این همایش می باشد.همایش منشور عزت عصر و شب روز گذشته نیز در امامزادگان حسن (ع) کرج، طاهر (ع) مهرشهر و هارون (ع) طالقان برگزار شد. استان البرز دارای حدود یکصد امامزاده و بقعه متبرکه می باشد.6156/6993            "}