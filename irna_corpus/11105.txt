{"onTitr":"","titr":" پنج زندانی جرایم غیرعمد با کمک کمیته امداد همدان آزاد شدند","describe":" همدان- ایرنا- معاون حمایت و سلامت خانواده کمیته امداد امام خمینی (ره) استان همدان گفت: از ابتدای سال 97 تاکنون پنج زندانی جرایم غیرعمد با کمک این نهاد آزاد شده و به آغوش خانواده بازگشتند.", "text":"علی بحیرایی روز دوشنبه در گفت و گو با ایرنا افزود: هزینه آزادی این زندانیان بیش از 630 میلیون ریال بود که با کمک خیران و منابع کمیته امداد امام خمینی (ره) استان تامین و پرداخت شد.وی با بیان اینکه 875 خانواده زندانی زیر حمایت کمیته امداد استان همدان قرار دارند و از خدمات این نهاد بهره می‌برند، اظهار داشت: خدمات درمانی و تحصیلی، وام‌های کارگشایی و اشتغال، کمک ‌معیشت، خدمات تعمیرات مسکن و طرح محسنین نیز تا زمان آزادی سرپرست خانوار از زندان به این خانواده‌ها تعلق می‌گیرد.بحیرایی ادامه داد: در همین ارتباط تفاهم نامه همکاری بین کمیته امداد و اداره کل زندان‌های استان با هدف استقرار عدالت، سازمان‌دهی نظام حمایتی و اجتماعی، انسجام و اثر بخشی کنترل آسیب‌های اجتماعی و تقویت بنیان خانواده‌های نیازمند بسته‌شده است.معاون حمایت و سلامت خانواده کمیته امداد استان همدان گفت: پس از آزادی زندانیان نیز در صورت نیاز، خانواده ها در یک دوره 6 ‌ماهه زیر حمایت این نهاد قرار می‌گیرند و خدماتی مانند وام اشتغال به سرپرست خانوار در صورت عدم اعتیاد، جهیزیه موردی و وام کارگشایی تعلق می‌گیرد.گفتنی است، 86 هزار نفر در استان همدان، از خدمات کمیته امداد امام خمینی (ره) بهره مند می شوند.9904/2090            "}