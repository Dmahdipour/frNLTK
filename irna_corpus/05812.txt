{"onTitr":"","titr":" مشارکت مردم در افزایش ضریب امنیت جامعه موثر است","describe":" سنندج - ایرنا - فرمانده انتظامی بیجار گفت: مشارکت، همیاری و همکاری مردم با پلیس، موجب افزایش ضریب امنیت عمومی در جامعه است.", "text":"به گزارش خبرنگار ایرنا، سرهنگ موسی بهاری روز یکشنبه در نشست خبری به مناسبت هفته نیروی انتظامی اظهار داشت: امنیت زیر ساخت و زمینه ساز توسعه و پیشرفت جوامع است و در راستای تامین امنیت، نقش مردم تعیین کننده است.وی افزود: پلیس با استفاده از روش های علمی نوین و امکانات روز بدون کمک و همکاری مردم نمی تواند در بحث ایجاد امنیت و آرامش در جامعه اقدام کند.سرهنگ بهاری با اشاره به کاهش سه درصدی آمار وقوع سرقت در این شهرستان تاکید کرد: در نیمه نخست امسال نسبت به مدت مشابه پارسال، وضعیت امنیت به درجه بالایی رسید و از شرایط مناسبی برخوردار شد.فرمانده انتظامی بیجار یادآور شد: ایجاد نظم و امنیت در جامعه یک مطالبه عمومی است و این مهم تنها بدست نیروی انتظامی امکان پذیر نخواهد بود و نیاز به ورود مردم در این عرصه محسوس است. او اضافه کرد: دستگیری سارقان در شهرستان بیش از 85 درصد افزایش یافته و در همین خصوص زمان کشف سرقت ها و بازگشت اموال مسروقه به مالباختگان به کمتر از 48 ساعت رسید.سرهنگ بهاری به کاهش 65 درصدی سرقت از منازل در بیجار اشاره کرد و گفت: کاهش آمار و ارقام وقوع سرقت یکی از مهمترین وظایف پلیس است.وی افزود: در همین خصوص با همکاری مردم و افزایش اشراف اطلاعاتی و پلیسی، سرقت از اصناف بیش از 50 درصد و سرقت از اماکن عمومی و خصوصی نیز بیش از 11 درصد کاهش یافت.سرهنگ بهاری به نقش بسزای رسانه ها در آگاهی بخشی عمومی اشاره کرد و یادآور شد: رسانه های می توانند با اطلاع رسانی دقیق، به موقع و مستند، جامعه را به سمت و سوی آرامش و امنیت سوق دهند.فرمانده انتظامی بیجار گفت: آگاهی بخشی و اطلاع مردم از عملکرد پلیس یک مطالبه عمومی است که در همین خصوص تعامل سازنده با رسانه ها در دستور کار قرار گرفته است.وی اظهار داشت: افزایش سطح رضایت مندی عمومی از پلیس در نیمه اول امسال 27 درصد بیشتر از پارسال است.سرهنگ بهاری افزود: کاهش 46 درصدی انتقادات و همچنین 70 درصدی شکایات از نیروهای انتظامی در این شهرستان طی این مدت، بیانگر این موضوع است که مردم از عملکرد پلیس رضایت دارند. وی تاکید کرد: مردم می توانند جهت بیان انتقادات، پیشنهادات و اعلام سطح رضایت خود از عملکرد پلیس با سامانه گویای 197 تماس بگیرند.بیجار با 89 هزار نفر جمعیت در 142 کیلومتری شرق سنندج مرکز استان کردستان قرار دارد.7350/9102            "}