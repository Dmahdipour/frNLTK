{"onTitr":"","titr":" ورود اتباع عراقی به منطقه آزاد اروندبا روادید امکان پذیر است","describe":" آبادان - ایرنا - مدیر عامل سازمان منطقه آزاد اروند گفت:به منظور آماده سازی و ایجاد امکانات لازم برای تردد زائران اربعین حسینی ورود اتباع عراقی به شهرستان های آبادان و خرمشهر از 14 مهرماه تنها با روادید امکان پذیر است.", "text":"اسماعیل زمانی شنبه در گفت و گو با ایرنا اظهار داشت:این اقدام به درخواست طرف عراقی و به منظور ایجاد زیرساخت لازم برای تردد زائران اربعین حسینی از مرز شلمچه اتخاذ شده است.وی افزود:سازمان منطقه آزاد اروند در حد توان، زیرساخت‌های لجستیک و کمک‌های مورد نیاز برای بهتر برگزار شدن این حماسه بزرگ را فراهم کرده و تلاش می کند تردد زائران حسینی در این نقطه مرزی با سهولت بیشتری انجام شود.زمانی گفت:اتباع عراقی فقط می توانند با روادید معتبر وارد خاک جمهوری اسلامی ایران شوند و مشکلی برای ورود اتباع خارجی با روادید وجود ندارد.وی افزود: ممنوعیت ورود اتباع عراقی بدون روادید تا 12 آبان ماه مطابق با 24 صفر ادامه دارد و پس از آن با توجه به قانون مناطق آزاد ورود اتباع خارجی بخصوص اهالی استان بصره عراق به شهرهای آبادان و خرمشهر بدون روادید آزاد است. مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. به گزارش ایرنا به طور متوسط روزانه سه تا چهار هزار نفر از اتباع کشور عراق به شهرهای آبادان و خرمشهر سفر می کنند. منطقه آزاد اروند با مساحت 37 هزار و 400 هکتار در شمال غربی خلیج‌فارس شامل شهرهای آبادان، خرمشهر و مینوشهر(جزیره مینو) می باشد که در محل تلاقی دو رودخانه اروندرود و کارون واقع است. این منطقه هم‌جوار با کشورهای عراق و کویت می‌باشد که با داشتن ظرفیتی از قبیل حمل‌ونقل جاده‌ای، ریلی، دریایی و هوایی از اهمیت ویژه‌ای برخوردار است. 3015/6068            "}