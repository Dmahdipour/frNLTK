{"onTitr":"","titr":" سالانه بیش از 265 تاکسی در ارومیه نوسازی شده است","describe":" ارومیه- ایرنا- معاون نظارت سازمان حمل و نقل بار و مسافر شهرداری ارومیه گفت: در سه سال گذشته که طرح نوسازی تاکسی های فرسوده در این شهر همزمان با سراسر کشور اجرا شده، سالانه به طور متوسط بیش از 265 دستگاه و در کل 800 دستگاه نوسازی شده است.", "text":"فخرالدین معصوم زاده روز سه شنبه در گفت و گو با خبرنگار ایرنا افزود: این میزان تاکسی نوسازی شده نزدیک به یک سوم کل تاکسی های نیازمند نوسازی در شهر ارومیه است.وی اضافه کرد: در حال حاضر نیز 2 هزار دستگاه تاکسی که مدل آنها سال 1387 و پیش از آن است، نیاز به نوسازی دارد.وی بیان کرد: روند نوسازی تاکسی ها با توجه به شرایط بازار، متوقف شده و تنها در صورت درخواست خودرو ریو، ثبت نام انجام می شود.معاون نظارت سازمان حمل و نقل بار و مسافر شهرداری ارومیه گفت: در حال حاضر 60 درصد تاکسی های فعال این شهر نو است و نیازی به نوسازی ندارد.معصوم زاده افزود: میانگین عمر ناوگان تاکسیرانی ارومیه با تلاش های انجام شده و همکاری رانندگان به حدود هشت و نیم سال رسیده که رقمی بسیار مناسب است.به گزارش ایرنا طرح نوسازی تاکسی های فرسوده در سطح شهر ارومیه همزمان با سراسر کشور از نیمه دوم سال 1394 در ارومیه نیز آغاز شده است.در حال حاضر پنج هزاردستگاه تاکسی در ارومیه مشغول جابجایی مسافران است.8137/3072            "}