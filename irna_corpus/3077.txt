{"onTitr":" وزیر بهداشت:    ","titr":" انتقال دانشجویان پزشکی به کشور اجحاف به داخلی ها است","describe":" تهران- ایرنا- وزیر بهداشت، درمان و آموزش پزشکی با اعلام ممنوعیت انتقال دانشجویان علوم پزشکی ایرانی از دانشگاه های خارجی به دانشگاه های داخل برای ورود های ابتدای سال جدید میلادی، گفت: این اقدام اجحاف در حق دانشجویانی است که سال ها برای قبولی در دانشگاه های کشور تلاش کرده اند.", "text":"به گزارش خبرنگار اجتماعی ایرنا سید حسن هاشمی روز سه شنبه در حاشیه آئین تبادل تفاهم‌نامه همکاری مشترک معاونت علمی و فناوری ریاست جمهوری و وزارت بهداشت با موضوع توسعه کسب و کارهای سلامت دیجیتال در کشور در جمع خبرنگاران اظهار داشت: تا پیش از این دانشجویانی که 36 واحد در دانشگاه های خارجی درس خوانده بودند، می توانستند به دانشگاه های داخل منتقل شوند و در ایران ادامه تحصیل بدهند، ولی بر اساس تغییرات جدید این دانشجویان علوم پزشکی که از ابتدای سال میلادی به دانشگاه های خارجی می روند تا پایان دوره تحصیلی خود باید در همان دانشگاه خارجی به تحصیل ادامه دهند.  وی همچنین به نقش فناوری های نوین در راستای رفاه حال مردم اشاره کرد و افزود: دسترسی آسان، تشخیص و درمان به موقع از جمله ویژگی های این فناوری ها است که در همه جای جهان مشخص شده است.هاشمی افزود: در این عرصه فضای مناسبی ایجاد نکردیم و همچنان در حوزه درمان به روش های سنتی بسنده کرده ایم؛ در حالی که باید رضایمندی مردم در نظر گرفته شود.وی با اعلام اینکه از چند ماه قبل اقدامات مقدماتی در این زمینه آغاز شده است، اظهار داشت: با بکارگیری این نوآوری ها تمام مردم در اقصی نقاط کشور می توانند خدمات یکسان درمانی دریافت کنند.وزیر بهداشت درمان و آموزش پزشکی اضافه کرد: تهیه دستگاه هایی مانند MRI و سونوگرافی در صورت وجود اعتبارات کار سختی نیست به طوری که در طرح تحول سلامت میزان تخت های بیمارستانی افزایش چشمگیری پیدا کرد. همچنین در حالی در دوره اول دولت 500 دستگاه سونوگرافی به نظام درمانی افزوده شد که سالانه 200 رادیولوژیست از دانشگاه ها فارغ التحصیل می شوند.هاشمی گفت: با توسعه کسب و کارهای سلامت دیجیتال می توان و با آموزش چند ماه یک فرد دیپلمه اطلاعات را به مرکز ( رادیولوژیست) مخابره کرد و اطلاعات کامل را برای درمان فرد کسب کرد. وی با تاکید بر اینکه وزارت بهداشت مدت زیادی است در این عرصه ورود کرده و به طور مثال پرونده سلامت 75 میلیون ایرانی در اختیار وزارت بهداشت قرار دارد، گفت: نسل های جدید جامعه پزشکی و پیراپزشکی با این فناوری مانوس هستند.اجتمام*3377*1834            "}