{"onTitr":" معاون وزیر دفاع و پشتیبانی نیروهای مسلح:    ","titr":" 50 فروند شناور تندرو گلف در اختیار شیلات قرار می گیرد","describe":" تهران- ایرنا- رئیس سازمان صنایع دریایی وزارت دفاع و پشتیبانی نیروهای مسلح گفت: 50 فروند شناور تندرو گلف تولید داخل برای گشت زنی دریایی در اختیار سازمان شیلات ایران قرار می گیرد که تاکنون 15 فروند آن تحویل داده شده است.", "text":"به گزارش خبرنگار اقتصادی ایرنا، امیر دریادار «امیر رستگاری» امروز چهارشنبه در حاشیه افتتاح سومین نمایشگاه بین المللی «شیلات، آبزیان، ماهیگیری و صنایع وابسته» در تهران در جمع خبرنگاران افزود: سازمان صنایع دریایی علاوه بر ساخت شناورهای مورد نیاز نیروهای مقتدر دریایی، سال گذشته با انعقاد تفاهم نامه ای با سازمان شیلات ایران، ساخت شناورهای تندرو را در دستور کار قرار داد.وی ابراز امیدواری کرد تا آبان ماه امسال 15 تا 20 فروند دیگر از این شناورهای تندرو به سازمان شیلات ایران تحویل داده شود تا برای دریابانی و حفظ و حراست از ماهیگری و صیادی مورد استفاده قرار گیرد.**ساخت کشتی های صیادی صنعتی در دست مذاکره استرئیس سازمان صنایع دریایی وزارت دفاع و پشتیبانی نیروهای مسلح گفت: ساخت کشتی های صیادی صنعتی برای سازمان شیلات ایران در دستور کار قرار دارد و اکنون در حال مذاکره هستیم.به گفته رستگار، اعتبار این بخش قرار است از محل صندوق توسعه ملی تامین شود که امیدواریم تا 2 ماه آینده مذاکره های مربوط به آن انجام و نهایی شود.وی اظهار داشت: امروز در زمینه کشتی سازی در کشور هیچ نکته مبهمی وجود ندارد و دانش فنی لازم را دارا هستیم به طوری که امروز ساخت انواع سازه های دریایی توسط متخصصین داخلی کشور قابل انجام است و فقط در تامین برخی تجهیزات همچون دیزل های دریایی با توان قدرت بالا ناچار به واردات هستیم.** تولید 176 فروند شناور دریایی در قالب طرح تحول صنایع دریایی کشور معاون وزیر دفاع و پشتیبانی نیروهای مسلح گفت: سال گذشته در نهمین جلسه شورای عالی صنایع دریایی کشور به ریاست اسحاق جهانگیری معاون اول رئیس جمهوری طرح تحول صنایع دریایی کلید خورد که مقرر شد تعداد 176 فروند شناور برای شرکت ملی نفتکش، وزارت نفت و سازمان بنادر دریانوردی توسط چهار مجموعه کشتی سازی داخل کشور ساخته شود.امیر دریادار رستگاری تصریح کرد: در این طرح بحث جایگزینی شناورهای استیجاری که اکنون در سکوهای فراساحل جمهوری اسلامی ایران در خلیج فارس خدمات رسانی می کنند، مطرح است.«اکنون بیش از 80 فروند شناور استیجاری خدماتی سکوهای فراساحلی در این مناطق وجود دارد که سالانه بیش از چند 100 میلیون دلار ارز کشور بابت اجاره این شناورها خارج می شود.»وی اظهار داشت: ساخت این شناورها می تواند علاوه بر جلوگیری خروج ارز از کشور، در ایجاد اشتغال و همچنین بلوغ دانش فنی و تخصصی و فناوری کشور در حوزه کشتی سازی موثر باشد.امیر رستگاری یادآور شد: ساخت این شناورهای دریایی در شهریورماه امسال با حضور وزیر صنعت، معد ن و تجارت به طور رسمی کلید خورد؛ از مجموع 176 فروند شناور، 76 فروند شناور به سازمان صنایع دریایی، 26 فروند به وزارت نفت و 44 فروند سازمان بنادر دریانوردی مربوط می شود که در قالب یک برنامه سه ساله ساخته می شوند.وی اعتبار مورد نیاز از محل صندوق توسعه ملی برای حمایت از این طرح را بالغ بر 1.5 میلیارد یورو برآورد کرد.به گزارش ایرنا، سومین نمایشگاه بین‌المللی شیلات، آبزیان، ماهیگیری و صنایع وابسته (Ifex 2018) از 11 تا 14مهر‌ماه امسال به مدت چهار روز از ساعت 9 تا 17 در محل دائمی نمایشگاه‌های بین‌المللی تهران برپاست؛ در این نمایشگاه بیش از 80 شرکت داخلی و خارجی از کشور‌های ایران، ترکیه، یونان، نروژ و هلند حضور دارند.تبادل افکار و توسعه همکاری‌های اقتصادی و فنی‌، بازاریابی و شناخت امکانات تجاری و تولیدی در عرصه داخلی و بین‌المللی و ایجاد بستر صادرات محصولات شیلات‌، ارایه آخرین پیشرفت‌های داخلی و خارجی در عرصه صنعت شیلات، تقویت و بهبود سیستم توزیع و تسهیل ارتباطات تجاری و فنی‌، ارتقا دانش فنی در تولید، عمل‌آوری و بازاریابی‌، معرفی پتانسیل‌های جدید، تقویت آموزش و ترویج کاربردی آبزی‌پروری، ایجاد زمینه اشتغال بیشتر در صنعت شیلات کشور، فرهنگ‌سازی و ترویج الگوهای بهینه مصرف غذاهای دریایی و هماهنگی‌های بیشتر میان سازمان‌ها و تشکل‌های از جمله اهداف برگزاری این نمایشگاه است.این نمایشگاه در گروه‌های متنوع کالایی نظیر تولیدکنندگان و توزیع‌کنندگان تجهیزات صیادی، فرآوری محصولات شیلاتی، تولیدکنندگان و ارایه‌دهندگان غذاهای دریایی، تولیدکنندگان ماشین‌آلات و صنایع پرورش ماهیان زینتی و تجهیزات آکواریوم‌، تولیدکنندگان ماشین‌آلات حمل و نقل و انتقال آبزیان و فرآورده‌های شیلاتی، تولیدکنندگان و ارایه دهندگان تجهیزات پرورش و نگهداری آبزیان، تأسیسات و تجهیزات برودتی مرتبط با صنعت، پرورش‌دهندگان آبزیان، تجهیزات آبزی‌پروری و پرورش ماهی در قفس، صنایع پایین دستی دریایی، تکثیر و تولیدکنندگان بچه ماهی، تولیدکنندگان خوراک آبزیان و مواد غذایی مکمل آبزی‌پروری، تولیدکنندگان و ارایه دهندگان تجهیزات و ادوات تصفیه‌های آب، صنایع بسته‌بندی، ارایه و خدمات دامپزشکی و بهداشت دارویی، سازمان‌ها، تشکلات و جراید مرتبط، بازار الکترونیکی خرید و فروش کالاهای آبزیان، پرورش جلبک، بانک‌ها، مؤسسه های اعتباری و بیمه‌ها و، سازمان‌ها در حال برگزاری است.اقتصام**9186*2025            "}