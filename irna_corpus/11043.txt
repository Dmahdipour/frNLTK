{"onTitr":"","titr":" یک مدرسه خیرساز در هشتگرد بهره برداری شد","describe":" کرج - ایرنا - مدیر عامل مجمع خیران مدرسه ساز استان البرز گفت: یک واحد آموزشی با حضور استاندار البرز و خانواده معظم شهدا در شهر هشتگرد بهره برداری شد.", "text":"حسن مهرانی روز سه شنبه در گفت و گو با ایرنا افزود: این مدرسه 16 کلاسه در شهر هشتگرد با کمک خیران مدرسه ساز البرز و خانواده خیر زنده یاد حاج مهدی گلستانیان افتتاح شد.وی اظهار داشت: 50 درصد هزینه ساخت این مدرسه توسط خیران و 50 درصد دیگر از سوی خانواده مرحوم گلستانیان تامین شد.مهرانی تصریح کرد: 9 مدرسه خیرساز دیگر نیز با 59 کلاس درس دیگر در حال آماده سازی و تحویل به آموزش و پرورش استان البرز است.وی بیان داشت: از ابتدای سال تا کنون 410 میلیارد ریال توسط خیران برای ساخت و تجهیز فضاهای آموزشی استان کمک شده است.مدیر عامل مجمع خیران مدرسه ساز استان البرز تعهد مشارکت های مردمی در سال جاری را 360 میلیارد ریال برشمرد و افزود: خیرین بیشتر از تعهد خود کمک مالی کردند.مهرانی با اشاره به اینکه البرز در بخش مشارکت های مردمی در سال گذشته رتبه سوم کشور را به خود اختصاص داده است ، اظهار کرد: پیش بینی می شود تا پایان سال 96 سقف مشارکت های مردمی در این استان تا 70 میلیارد ریال دیگر افزایش یابد.وی با بیان اینکه تلاش می کنیم تا نگاه تک بعدی خیران در ساخت مدارس تغییر پیدا کند، یادآور شد: در این فرآیند دیگر فقط مشارکت خیرین معطوف به ساختمان سازی نیست و هر خیری با هر توان مالی می تواند در این حرکت معنوی مشارکت کند به گونه ای که حتی هزینه یک نیمکت یا آجری را اهدا کند.وی جمعیت دانش آموزی البرز را برابر با جمعیت تعداد زیادی از استان های کشور دانست و گفت: برای پاسخ دهی به نیازهای آموزشی این جمعیت که هر سال بر آن افزوده می شود نیاز به کمک بیشتر خیران و افزایش اعتبار دولتی داریم.مدیر عامل مجمع خیران مدرسه ساز استان البرز خاطرنشان شد: سالانه در این استان باید 400 کلاس درس ساخته شود که ساخت این تعداد کلاس درس از توان دولت خارج است.وی اضافه کرد: سرانه فضای آموزشی البرز با میانگین کشوری یک متر و 78 سانتی مترمربع فاصله دارد.وی تاکید کرد: مجمع خیرین مدرسه ساز از سال 81 در البرز شکل گرفته است و 50 درصد مدارسی که در طول این سال ها در البرز مورد بهره برداری قرار گرفته توسط خیران نیک اندیش ساخته شده است.استان البرز 444 هزار و 500 دانش آموز دارد.2819/6993            "}