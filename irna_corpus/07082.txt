{"onTitr":"","titr":" 153 بسته لوازم التحریر در روستاهای زلزله زده توزیع شد","describe":" قصرشیرین - ایرنا - فرماندار قصرشیرین ، از توزیع 153 بسته لوازم التحریر بین دانش آموزان روستاهای محروم زلزله زده این شهرستان با توجه به آغاز سال تحصیلی جدید خبر داد.", "text":"مرادعلی تاتار روز شنبه در حاشیه توزیع این بسته های آموزشی در گفت و گو با خبرنگار ایرنا ، ارزش ریالی هر بسته را 350 هزار ریال اعلام کرد و افزود: بسته های اهدایی شامل دفتر ، خودکار ، مداد ، مداد رنگی و تجهیزات آموزشی است.  وی گفت: این بسته ها بین دانش آموزان مقطع تحصیلی ابتدایی پنج روستای قصرشیرین توزیع شده است.وی اظهار داشت: این اقدام خیرخواهانه با مشارکت یکی از خیران از سوی اداره آموزش و پرورش و با همکاری مشاور امور بانوان فرماندار با هدف اجرای عدالت آموزشی در مدارس و دانش آموزان در روستاهای محروم و همچنین ایجاد شور و نشاط در بین این قشر با توجه به آغاز سال تحصیلی جدید صورت گرفته است.وی با بیان اینکه تلاش همه مسئولان ، رشد و تعالی و گسترش علم در روستاها و مناطق محروم است ، بیان کرد: با تلاش اداره آموزش و پرورش ، در سال تحصیلی جدید هیچ کلاس درسی در مناطق شهر و روستاها در کانکس برگزار نشد و هم اکنون تمامی دانش آموزان در مدارس مسقف به فراگیری علم و دانش مشغولند.مدیر آموزش و پرورش قصرشیرین نیز در سخنانی ، شمار آموزشگاه های این شهرستان را 48 باب ذکر کرد و گفـت: در جریان زلزله پارسال ، پنج باب مدرسه شامل سه مدرسه شهری و 2 مدرسه روستایی تخریب شد.کامران آبی افزود: ساخت 2 مدرسه روستایی در روستاهای 'سید حاتم' و 'آقابرار' از توابع این شهرستان پایان یافت و تمامی دانش آموزان روستایی در مدارس مسقف ، سال تحصیلی جدید را آغاز کرده اند.وی اضافه کرد که همچنین ساخت سه باب مدرسه شهری در دستور کار است و دانش آموزان این مدارس در 2 نوبت صبح و عصر مشغول تحصیلند.این مقام مسئول ، زمان بهره برداری از سه باب مدرسه شهری در دست احداث را ، سال تحصیلی آینده بیان کرد.قصرشیرین در غرب کرمانشاه با بیش از 27 هزار تن جمعیت ، در مقاطع مختلف تحصیلی سه هزار و 800 دانش آموز دارد که در 48 باب مدرسه شهری و روستایی تحصیل می کنند.7079/3012/8066            "}