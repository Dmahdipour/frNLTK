{"onTitr":" در کهگیلویه وبویراحمد    ","titr":" میزان مطالبات شرکت گاز 500 میلیارد ریال است","describe":" یاسوج - ایرنا - مدیرعامل شرکت گاز کهگیلویه وبویراحمد گفت: میزان مطلابات شرکت گاز از مردم، شهرداری ها و صنایع استان500 میلیارد ریال است.", "text":"رحمان خادم روز سه شنبه در نشست خبری با اصحاب رسانه اظهار داشت: از این میزان 160 میلیارد ریال مربوط به مراکز /س ان جی/ های شهرداری های 17 گانه استان، 100 میلیاردر یال مطالبات خانگی و مابقی در حوزه صنایع است.وی میزان سالانه هدر رفت گاز در سطح استان را 40 میلیون متر مکعب ذکر کرد و گفت: با تعمیر ایستگاه‌ها هدر رفت گاز از ۶.۹ در سطح به ۲.۶ کاهش یافته است.خادم با اشاره به تقویت ایستگاه های فشار گاز تصریح کرد: با افزایش ظرفیت ایستگاه ها  مشکل فشار گاز شهر یاسوج در برخی مناطق و نواحی تا 20 سال آینده برطرف شد.وی نصب ایستگاه سی‌جی‌اس دهدشت و مقاوم سازی ایستگاه‌های کلیه شهرستان‌ها، نشت یابی همه نواحی استان و گازرسانی به 511 روستای بالای 20 خانوار و در مجموع گازرسانی به 677 روستای بالاتر و پایین‌تر از 20 خانوار را از دیگر اقدامات شرکت گاز استان اعلام کرد.خادم تصریح کرد: اخذ مجوز گازرسانی به بیش از 100 روستای استان نیز در حال انجام است.وی تعداد مشترکین شرکت گاز استان را  183 هزار مشترک ذکر کرد و گفت: از این تعداد 50 هزار مشتر ک روستایی هستند.استان کهگیلویه وبویراحمد با 713 هزار نفر جمعیت دارای هشت شهرستان و 17 شهر است.7531/1662            "}