{"onTitr":"","titr":" کلانتری: آمریکا بیش از این کاری از دستش بر نخواهد آمد","describe":" تهران- ایرنا- معاون رییس جمهوری و رییس سازمان حفاظت محیط زیست با اشاره به اینکه امریکا هر کاری توانسته کرده و بیشتر از این کاری از دستش برنمی‌آید، گفت: اتحادیه اروپا اعلام کرده هیچ‌وقت فکر نمی‌کردیم روزی برسد که به خاطر جمهوری اسلامی ایران در مقابل امریکا بایستیم.", "text":"به گزارش روز یکشنبه ایرنا از پایگاه اطلاع رسانی سازمان حفاظت محیط زیست، عیسی کلانتری در نشست هم اندیشی با مدیران کل استان ها افزود: اتحادیه اروپا گفته مردم ما باید بدانند که به ‌جز آمریکا کشورهای دیگر تمایل فراوانی به حفظ برجام دارند.وی به لوایح چهارگانه FATF هم اشاره کرد و گفت: کسانی با این لوایح مخالف‌اند که منافع‌شان به خطر می‌افتد، چون نمی‌خواهند از حساب و کتاب‌شان کسی سر دربیاورد.کلانتری با اعلام اینکه به‌منظور ایجاد هر شغل برای فارغ ‌التحصیلان دانشگاهی نیازمند یک ‌صد هزار دلار سرمایه ‌گذاری هستیم، هشدار داد: برای اشتغال حدود چهار میلیون نفر از فارغ‌التحصیلان کشور، نیازمند چهارصد میلیارد دلار هستیم و باید فضا برای حضور سرمایه‌گذاران آماده و امن باشد. وی تأکید کرد: لازم است نهایت تلاش برای جلوگیری از تخریب بیشتر محیط زیست به کار گرفته شود تا در مسیر توسعه پایدار حرکت کنیم.کلانتری در بخش دیگری از سخنانش به تلاش برای ارتقای سطح دریافتی کارکنان سازمان اشاره کرد و گفت: باید به دنبال راهکارهای جدی‌ تری برای انجام وظایف خود باشیم علاوه بر این لازم است برای دریافت اعتبارات برنامه داشته باشیم زیرا بدون برنامه، اعتباری به دستگاه‌ها تخصیص نمی‌یابد، با توجه به اینکه درآمدهای کشور به‌هیچ ‌وجه کاهش پیدا نکرده، نباید برای دریافت اعتبارات مصوب کوتاهی کنیم.کلانتری با اشاره به اینکه سطح دریافتی همکاران سازمان محیط زیست، کمترین میزان در سطح وزارتخانه‌ها است، افزود: با جدیت در تلاش هستیم که به مرور، سطح دریافتی ‌ها را تا حداکثر ممکن ارتقا دهیم.وی همچنین به معاونان و مدیران سازمان توصیه کرد که با همکاران، دوستانه رفتار کرده، احترام آن‌ها را داشته باشند،  تا جایی که امکان دارد کمک کنند تا رضایت نسبی آن‌ها جلب شود، همچنین باید مراقب باشیم حقی را ناحق نکرده و ناحقی را حق جلوه ندهیم.علمی 9014**2017            "}