{"onTitr":"","titr":" 1405 سبد غذایی بین خانواده زندانیان خراسان جنوبی توزیع شد","describe":" بیرجند - ایرنا - مدیرکل زندان ها و اقدامات تامینی و تربیتی خراسان جنوبی گفت: یکهزار و 405 سبد غذایی به ارزش یک میلیارد و 645 میلیون ریال بین خانواده زندانیان استان توزیع شد.", "text":"علی هاشمی روز چهارشنبه در گفت و گو با خبرنگار ایرنا اظهار داشت: خانواده زندانیان نیازمند حمایت های مادی و معنوی هستند چراکه با زندانی شدن سرپرست خانواده بیشترین آسیب متوجه خانواده زندانیان می شود.وی بیان کرد: فرزندان زندانیان با استعداد های بسیار درخشان در معرض بسیاری از آسیب های اجتماعی قرار دارند که اگر حمایت نشوند گرفتار آسیب خواهند شد.مدیرکل زندان های استان با تاکید بر اینکه همه دستگاههای دولتی مسئول باید در این راه گام بردارند عنوان کرد: در حال حاضر افراد خیر و نیک اندیش این بار را تحمل می کنند.وی افزود: امسال سه هزار و 142 مورد کمک های نقدی و غیر نقدی به ارزش یک میلیارد و 795 میلیون ریال نیز بین خانواده زندانیان استان توزیع شده است.هاشمی ادامه داد: در راستای ارتقای سطح سلامت خانواده زندانیان استان نیز یکهزار و 246 مورد کمک های بهداشتی و فرهنگی به ارزش 876 میلیون ریال پرداخت شده است.وی یادآور شد: در راستای برنامه های آموزشی تعداد 21 دوره کلاس آموزشی شامل کاهش آسیب های اجتماعی، پیشگیری از آسیب های اجتماعی، سلامت زندگی و بهداشت، مهارت های زندگی و سایر برگزار شده است که 462 نفر در این دوره ها شرکت کردند.مدیرکل زندان های خراسان جنوبی گفت: 351 میلیارد ریال برای پیشگیری های اولیه اعتیاد ویژه خانواده های زندانیان برای 351 نفر ساعت آموزش در نظر گرفته شده است.7557 * 6054            "}