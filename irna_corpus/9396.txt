{"onTitr":" فرماندار رشت:    ","titr":" تسهیلات اشتغالزایی رشت سه هزار و 632 فرصت شغلی ایجاد می کند","describe":" رشت - ایرنا - فرماندار رشت با اشاره به اهتمام دولت به ایجاد فرصت های شغلی گفت: تسهیلات اشتغالزایی اختصاص یافته شهرستان در اشتغال فراگیر و روستایی سه هزار و 632 فرصت شغلی ایجاد می کند.", "text":"به گزارش خبرنگار ایرنا، میرشمس مومنی زاده عصر چهارشنبه در جلسه کارگروه اشتغال و سرمایه گذاری شهرستان رشت در فرمانداری افزود: بایستی از امکانات ایجاد فرصت های اشتغالزایی که دولت در اختیار ما قرار داده به خوبی استفاده کنیم.وی اولویت کشور، نظام و مردم اشتغال عنوان و اظهار کرد: دولت علیرغم همه محدودیت ها امکان بهره مندی از تسهیلات اشتغالزایی را فراهم کرده بنابراین خیانت است که در بهره مندی درست از آن کوتاهی شود.فرماندار شهرستان رشت با تاکید بر ضرورت توجه همه مدیران و بانک ها در رفع موانع و سرعت بخشیدن به پرداخت تسهیلات اشتغالزایی تصریح کرد: بایستی از این امکان برای رفع مشکل مردم توجه جدی شود.وی با بیان اینکه در پرداخت تسهیلات اشتغالزیی بایستی همکاری جدی شود، اظهار داشت: در این شرایط هیچ وجدان سالمی نمی پذیرد که به جای رفع مشکل مردم در بخش پرداخت تسهیلات اشتغال، پاس کاری کنیم بلکه کارها بایستی با سرعت پیش رود.وی با تاکید بر این که در جلسه هر هفته اشتغال نسبت به جلسه هفته بعد بایستی تغییر در روند پرداخت ها داشته باشیم، اظهار کرد: برگزاری جلسه ها از جمله جلسه اشتغال و سرمایه گذاری بایستی نتیجه داشته باشد.فرماندار شهرستان رشت تاکید کرد: دستگاه های اجرایی نیز بایستی پرنده های مربوط به طرح های اشتغالزایی را پی گیری کنند، این که آیا طرح ها منتج به دریافت تسهیلات شده یا نه و از نتیجه نهایی مطلع شوند.وی درباره استعلام ها نیز خاطر نشان کرد: همه ادارات مرجع استعلام ها بایستی همکاری لازم را داشته و با نظر مساعد به این استعلام ها توجه کنند.رئیس اداره تعاون، کار و رفاه اجتماعی نیز در این جلسه با تشریح روند پرداخت تسهیلات اشتغالزایی توسط بانک ها گفت: در تسهیلات اشتغال روستایی تاکنون طرح ها به مبلغ 231 میلیارد و 46 میلیون تومان به بانک ها معرفی شد که 56 میلیاد و 356 میلیون تومان مصوب شده است.علی لقمانی بیان داشت: 31 میلیارد و 510 میلیون تومان منتج به قرارداد شده و 17 میلیارد و 378 میلیون تومان نیز پرداختی انجام گرفته است.وی اظهار داشت: در اشتغال فراگیر نیز 169 طرح به مبلغ افزون بر 146 میلیارد تومان به بانک معرفی شده، دو طرح به مبلغ 313 میلیون تومان برگشت داده شد، 18 طرح به مبلغ 17 میلیارد و 720 میلیون تومان مصوب، 17طرح نیز به مبلغ 17 میلیارد و 220 میلیون تومان منتج به قرار داد شده و همین میزان نیز پرداخت شد.  سهم شهرستان رشت از تسهیلات استان گیلان در بخش اشتغال فراگیر، 222 میلیارد تومان و برای اشتغال روستایی بیش از 93 میلیارد تومان است. شهرستان رشت با شش بخش ، 293 روستا و 18 دهستان، دارای 930 هزار نفر جمعیت است که 60 درصد آنها شهری و 40 درصد روستایی هستند.7286/2007            "}