{"onTitr":"","titr":" نمایشگاه مطبوعات بهترین فرصت برای انعکاس انتقادها است","describe":" زنجان – ایرنا - مدیرعامل شرکت مخابرات استان زنجان گفت: نمایشگاه مطبوعات و رسانه بهترین مکان و فرصت برای انعکاس انتقادها و آشنایی بیشتر مردم به خصوص جوانان با اهمیت خبرگزاری و مطبوعات فعال در استان است.", "text":"نیک نام جدیدی چهارشنبه در حاشیه سومین نمایشگاه مطبوعات و رسانه استان زنجان در گفت وگو با خبرنگار ایرنا افزود: انتظار می رود مردم از این نمایشگاه به نحو مطلوبی استقبال کنند و جوانان و فرزندان اهمیت آن را از نزدیک ببینند و از این فرصت برای انعکاس انتقادها استفاده کنند.به گفته این مسئول، تلاش های رسانه ها جای قدردانی دارد چرا که نقش اطلاع رسانی در هر  فعالیت مثبت و منفی بسیار مهم است.جدیدی خاطرنشان کرد: رسانه ها هادیان جامعه محسوب می شوند و مسئولان نیز در خدمت آنها هستند.وی با بیان اینکه استان رتبه پنجم به لحاظ کیفیت شبکه همراه اول دارد، گفت: پوشش تلفن همراه جاده های استان مطلوب است و بهترین وضعیت را نسبت به دیگر استان ها دارد.مدیرعامل شرکت مخابرات استان زنجان گفت: اپراتور همراه اول آنتن دهی و پوشش شبکه ای جاده های بین مرکز زنجان تا مراکز شهرستان های استان را متعهد شده است.جدیدی ادامه داد: برای جاده های فرعی پوششی نداریم چون که سرمایه گذاری در آن توجیهی ندارد.وی اظهار داشت: در زمان حاضر در وروی زنجان از سمت قزوین تا کیلومتر 50 به تبریز شبکه اینترنتی 3G فعال است.مدیرعامل شرکت مخابرات استان زنجان گفت: برای تحقق این مهم از اسفند 95 تجهیزاتی نصب و اقدامات و تلاش های زیادی انجام شده است.جدیدی تاکید کرد: با توجه به اینکه زنجان محل عبور پنج استان و در منطقه شمالغرب کشور واقع است و راه آهن و اتوبان  نیز موازی هم هستند برای مسافران و رانندگان خدمات اینترنتی 3G ارائه می شود.به گفته وی، در حال حاضر 70 تا 80 درصد استان های کشور این خدمات اینترنتی را ندارند. به گزارش ایرنا، نمایشگاه کتاب، مطبوعات و رسانه از 9 تا 14 مهر از ساعت 16 تا 21 برای بازدید عموم دایر است.9505/6085            "}