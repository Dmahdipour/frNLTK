{"onTitr":"","titr":" جمعیت سالمندان بروجردی به 42 هزار تن رسید","describe":" بروجرد - ایرنا - رئیس بهزیستی بروجرد گفت: 42 هزار تن از جمعیت  350 هزار نفری بروجرد را سالمندان تشکیل می دهد.", "text":"کرم رضا پیردایه روز چهارشنبه در گفت و گو با خبرنگار ایرنا افزود: جمعیت سالمند بالای 60 سال این شهرستان، بیش از 12 درصد جمعیت است.وی اظهار داشت: از این تعداد جمعیت سالمند حدود 20هزار تن مرد و 22 هزار تن زن هستند.رئیس بهزیستی بروجرد بیان کرد: هم اکنون 2 مرکز نگهداری سالمندان امام علی(ع) و سرای سالمندان حضرت فاطمه زهرا (س) در بروجرد وجود دارد که در مجموع 50 سالمند زن و مرد در آن نگهداری و به صورت هفتگی توسط پزشک و کادر درمانی معاینه شده و از خدمات مختلف حمایتی مددکاران و فیزیوتراپی بهره مند می شوند.پیردایه اضافه کرد: این نهاد حمایتی به سالمندان معلول و یا از کار افتاده خدمات مورد نیازمانند عصا، ویلچر، سمعک و کمک هزینه های موردی ارائه می کند.وی ادامه داد: براساس منابع جهانی هر کشوری که 12 درصد جمعیت آن بالای 60 سال سن داشته باشد پدیده سالمندی در آن رخ داده است.رئیس بهزیستی بروجرد گفت: مهمترین دغدغه سالمندان خلاء های روحی و عاطفی است لذا این قشر از جامعه باید در کانون های خانواده با محوریت فرزندان و متناسب با فرهنگ و آداب و رسوم خاص خود زندگی کنند.پیردایه با اشاره به اینکه هم اکنون بیش از10 هزار تن به صورت مستمر و غیرمستمر ازخدمات بهزیستی این شهرستان به عنوان یک نهاد حمایتی برخوردارند، افزود: همچنین درحال حاضر حدود پنج هزارتن در نوبت ارائه خدمات ازسوی سازمان بهزیستی هستند.وی اظهار داشت: افراد تحت پوشش دارای معلولیت های، ذهنی، جسمی حرکتی، چند معلولیتی، معلولیت شنوایی، بینایی می باشند وبیشتراین افراد ازمعلولیت جسمی حرکتی رنج می برند.رئیس بهزیستی بروجرد بیان کرد: این نهاد حمایتی در پنج بخش امور اجتماعی، مشارکت های مردمی و اشتغال، امور پیشگیری، پشتیبانی و منابع انسانی و امور توانبخشی خدمات را به جامعه هدف ارائه می کند. 6052/7273            "}