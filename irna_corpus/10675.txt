{"onTitr":" جانشین فرمانده سپاه الغدیر :    ","titr":" 20 هزار نفر از بسیجیان یزد در رزمایش اقتدار حضور دارند","describe":" یزد - ایرنا - جانشین فرمانده سپاه الغدیر یزد گفت: رزمایش « اقتدار » با حضور 20 هزار نفر از بسیجیان منتخب 10 شهرستان پنجشنبه هفته جاری با عنوان سپاهیان محمد رسول‌الله(ص) و باهدف نمایش توان و آمادگی رزمی آن‌ها در مرکز استان برگزار می‌شود.", "text":"استان یزد با یک میلیون و 138 هزار نفر جمعیت، 300 هزار بسیجی دارد. سرهنگ رضا پورشمسی شامگاه سه شنبه در گفت‌وگو با خبرنگار ایرنا افزود: این رزمایش با حضور مردم، مسئولان و بسیجیان نواحی مقاومت بسیج همراه با سخنرانی، اجرای سرودهای حماسی و قرائت میثاق نامه بسیجیان انجام می‌شود. وی هدف از رزمایش را، نشان دادن اقتدار و آمادگی بسیجیان برای دفاع از اهداف و آرمان‌های انقلاب اسلامی و مقابله با تهدیدهای استکبار جهانی و عوامل آن‌ها ذکر کرد. این مسئول خاطرنشان کرد: مرحله اول رزمایش از نهم شهریور 1397 با اعزام گروه ‌های جهادی به مناطق محروم و حاشیه شهرهای استان و انجام فعالیت‌های فرهنگی، عمرانی و درمانی انجام شد. پورشمسی اظهار داشت: در این مدت 140 گروه جهادی به‌صورت افتخاری نسبت به ارائه خدمات موردنیاز مردم اقدام و طبق برنامه‌ها مأموریت‌های محوله را انجام دادند. به گفته وی، مرحله دوم رزمایش از 15 شهریورماه جاری به مدت سه روز با حضور گردان‌های بیت‌المقدس و کوثر بسیج در یزد و 9 شهرستان با فعالیت‌های رزمی و فرهنگی انجام شد. 7536/ 2047/            "}