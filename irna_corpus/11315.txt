{"onTitr":"","titr":" 60 پرونده در طرح تشدید نظارت بر بازار قزوین تشکیل شد","describe":" قزوین – ایرنا - سرپرست معاونت بازرسی سازمان صنعت، معدن و تجارت گفت: بیش از 60 پرونده احتکار و اختفا، امتناع از عرضه کالا و اعلام نکردن موجودی انبار در قزوین تشکیل شده است.", "text":"سیامک بابایی فر روز سه شنبه در حاشیه عرضه یک محموله پروفیل کشف شده در قزوین به خبرنگار ایرنا گفت:تعدادی از این پرونده ها با عنوان احتکار و اختفا به سازمان تعزیرات حکومتی و تعدادی نیز با عنوان اخلال در نظام اقتصادی کشور به دستگاه قضایی ارسال شده اند.وی اضافه کرد: پرونده هایی که آرای قضایی آنها صادر شود به سرعت در بازار توزیع خواهند شد آنچنانکه تاکنون سه محموله مواد بهداشتی و شوینده، پکیج شوفاژ و پروفیل پنجره های دوجداره در قزوین عرضه شدند.این مسئول ادامه داد: این روند بازرسی، کشف و رسیدگی در محاکم قضایی و تعزیرات همچنان ادامه خواهد داشت تا شاهد بازگشت ثبات و آرامش به بازار باشیم.بابایی فر افزود: خوشبختانه با تشدید طرح نظارت بر بازار تخلفات صنفی و احتکار و اختفای کالاها در بازار کمتر شده و حتی سیر نزولی یافته است.وی اظهار داشت: هدف از رصد بازار نظارت بر قیمت کالاهای اساسی و جلوگیری از تخلفات صنفی است که با همکاری دستگاه های اجرایی و خود مردم انجام می شود.120   بازرس افتخاری و ثابت، کار نظارت بر 16 اتحادیه و 32 هزار واحد صنفی را در استان قزوین برعهده دارند.6101            "}