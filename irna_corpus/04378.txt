{"onTitr":" واکنش کدخدایی به مخالفان CFT:‌    ","titr":" شورای نگهبان تحت تأثیر فشار قرار نمی‌گیرد","describe":" تهران-ایرناپلاس- سخنگوی شورای نگهبان در واکنش به تهدید یکی از عاملان تهدید‌های پیامکی که گفته بود دور جدید فعالیت‌های این گروه با محور شورای نگهبان آغاز می‌شود، تأکید کرد: شورای نگهبان تحت تأثیر فشار قرار نمی‌گیرد و در چارچوب قانون اساسی و شرع اعلام نظر می‌کند.", "text":"خلیل موحد، عضو سابق شورای شهر مشهد که به‌عنوان عامل ارسال کننده پیامک‌های تهدیدآمیز به نمایندگان شناسایی شده است در گفت‌وگوی با سایت دیده‌بان ایران اعلام کرده است که دور جدید فعالیت‌های حسینیه قرآن و عترت از امروز بعدازظهر شروع و خیانتی که نمایندگان مجلس کرده‌اند، برای اعضای شورای نگهبان تبیین می‌شود.عباسعلی کدخدایی، سخنگوی شورای نگهبان در واکنش به این تهدید به ایرناپلاس می‌گوید که این شورا در چارچوب قانون اساسی و شرع درباره مصوبه مجلس اظهارنظر می‌کند و قطعاً تحت تأثیر فشار قرار نخواهد گرفت.او در حالی که می‌گوید اکنون نمی‌تواند نظر نهایی شورای نگهبان درباره CFT را اعلام کند، تأکید دارد که شورای نگهبان تنها با کارشناسان جلسه برگزار می‌کند نه با افراد دیگر.کدخدایی در پاسخ به این سؤال که آیا تا الان پیامکی درباره CFT دریافت کرده است یا خیر گفت: تا الان پیامی برای بنده نیامده است.گفت‌وگو از زینب نورانیان**اداره کل اخبار چندرسانه‌ای**ایرناپلاس**            "}