{"onTitr":"","titr":" سه شکارچی غیرمجاز در منطقه مرزی گنبدکاووس دستگیر شدند","describe":" گنبدکاووس - ایرنا - فرمانده هنگ مرزی اترک و مرزبان درجه یک گلستان از دستگیری سه شکارچی غیر مجاز در حین صید پرندگان شکاری و حفاظت شده در منطقه مرزی شهرستان گنبدکاووس توسط ماموران این یگان نظامی خبر داد.", "text":"سرهنگ محمدرضا سراوانی روز پنجشنبه در گفت و گو با خبرنگار ایرنا گفت: این شکارچیان متخلف در هفته جاری با تلاش ماموران هنگ مرزی پاسگاه های کرند و سنگر تپه غربی در حوزه گنبدکاووس شناسایی و دستگیر شدند.وی افزود: از شکارچیان غیرمجاز برخی آلات و ادوات شکار پرندگان، چند قطعه کبوتر که برای طعمه استفاده می کردند و دو قطعه پرنده حفاظت شده باقرقره و یاکریم و نیز دو دستگاه موتورسیکلت کشف و ضبط شد.سرهنگ سراوانی اضافه کرد: متخلفان با تشکیل پرونده برای سیر مراحل قانونی به مرجع قضایی معرفی شدند.وی از کشف مقدار 1800 متر پارچه قاچاق نیز خبر داد که توسط فردی از اهالی روستای صحنه آق قلا درحال حمل با یک دستگاه وانت از روستای تنگلی اینچه برون به زادگاهش بود و گفت: علاوه بر توقیف خودرو، فرد متخلف نیز دستگیر و به مرجع قضایی معرفی شد.فرمانده هنگ مرزی اترک گلستان، کشف یک دستگاه خودرو پراید نوک مدادی سرقتی در سه راهی 'آق بند' را از دیگر عملکردهای ماموران مرزبانی در هفته جاری اعلام کرد و یادآور شد: سارق یا سارقان این خودرو را از شهر گنبد سرقت و پس از سرقت لاستیک ها، رینگ ها، منبع گاز ال پی جی و باطری آن را به حال خود رها کرده بودند.سرهنگ سراوانی با گرامیداشت فرا رسیدن هفته ناجا (13 تا 18 مهر) از پیش بینی افزون بر یکصد برنامه متنوع سیاسی، اجتماعی، فرهنگی و ورزشی ویژه کارکنان پایور و وظیفه و همچنین خانواده های آنان در این هفته خبر داد.وی، دیدار با خانواده معظم شاهد و ایثارگر مرزبانی، برپایی صبحگاه مشترک نیروهای مسلح، اجرای برنامه های مختلف عقیدتی سیاسی (قرآنی، فرهنگی و دینی)، برپایی چادر امدادی و کمک های اولیه در مصلی های نمازجمعه مناطق مرزی، برگزاری نشست بصیرتی با پرسنل و تشکل های مردم نهاد و اهدای خون را از مهمترین برنامه های هفته ناجا در مرزبانی اعلام کرد.سرهنگ سراوانی، توزیع بروشورهای آگاهی بخشی نسبت به قوانین و معاهدات مرزی ویژه مرزنشینان، نشست خبری با خبرنگاران، سخنرانی فرماندهان پاسگاه ها در مدارس و برگزاری مسابقات مختلف ورزشی را از دیگر برنامه های هفته ناجا در حوزه مرزبانی اترک برشمرد.هنگ مرزی اترک گلستان، مسئولیت حراست از مرزهای زمینی جمهوری اسلامی ایران با کشور ترکمنستان را درمحدوده این استان به طول تقریبی 350 کیلومتر برعهده دارد و مقر آن در شهرستان 350 هزار نفری گنبدکاووس واقع درشرق گلستان است./3039/1860            "}