{"onTitr":"","titr":" 7طرح عمرانی در بافت فرسوده دوگنبدان اجرا می شود","describe":" گچساران - ایرنا - شهردار شهر دوگنبدان گفت: هفت طرح عمرانی 150 میلیارد ریال در مناطق بافت فرسوده این شهر اجرا می شود.", "text":"مسعود ظفری روز یکشنبه در گفت و گو با خبرنگار ایرنا اظهار داشت: بهسازی و احداث سه طرح کانال های هدایت آب در محله های بافت فرسوده،پیاده روسازی، جدول گذاری و احداث بازارچه از مهمترین این طرح هاست.وی بیان کرد: 280میلیارد ریال اعتبار در سال جاری به اجرای طرح های عمرانی این شهر اختصاص یافته است که 150 میلیارد ریال آن به مناطق چهارگانه بافت فرسوده شامل کیامرثی، سادات، رادک و لبنان تخصیص یافته است. شهردار دوگنبدان همچنین از صدور یک هزار و 200 پروانه ساخت واحدهای مسکونی در محلات بافت فرسوده از ابتدای شروع احیای بافت فرسوده دوگنبدان در این شهر خبر داد.طرح بازگشایی رینگ بافت فرسوده شهر دوگنبدان با اعتبار 24 میلیارد ریال از برنامه های دولت برای دگرگونی در چهره مناطق بافت فرسوده این شهر است.به گفته رئیس اداره آب و فاضلاب شهری دوگنبدان از ابتدای سال 1396 تاکنون 3.5 کیلومتر اصلاح شبکه آب در این شهر انجام شده است.پاد همچنین از برنامه ریزی برای اجرای هفت کیلومتر اصلاح شبکه آب در مناطق بافت فرسوده تا پایان سال جاری خبر داد.عملیات اجرایی 22 پارک محله ای در مناطق مختلف این شهرستان از سال گذشته در دوگنبدان آغاز شده که از این میزان تعدادی تکمیل و بقیه در حال اجراست.عملیات اجرایی روکش آسفالت 450 هزار متر مربع از معابر و خیابان های این شهر از سال گذشته تاکنون اجرا شده است.در شهر دوگنبدان با 690 هکتار مساحت یک میلیون و 296 هزار متر مربع فضای سبز و21 پارک عمومی با بیش از 150 هزار متر مربع وجود دارد.دوگنبدان حدود 100 هزار نفر جمعیت دارد. 8143/1662            "}