{"onTitr":"","titr":" بیش از 2 میلیارد لیتر فرآورده نفتی انتقال یافت","describe":" شاهرود-ایرنا- معاون عملیات شرکت خطوط لوله و مخابرات نفت منطقه شمالشرق گفت: در 6 ماهه نخست امسال، 2 میلیارد و 365 میلیون لیتر فرآورده های نفتی توسط این شرکت انتقال یافت.", "text":"به گزارش ایرنا، حسین ابراهیمی چهارشنبه در نشست خبرنگاران، با بیان این مطلب افزود: میزان کل فرآورده‌های انتقال یافته توسط این منطقه معادل یک میلیارد و 108 میلیون تن کیلومتر است.وی میزان فرآورده های انتقال یافته در 6 ماهه سال جاری را معادل 14 میلیون و 875 هزار بشکه شامل بنزین، نفت گاز، نفت سفید و نفت جت اعلام و تصریح کرد: فرآیند انتقال در منطقه شمال‌شرق از خطوط لوله‌ی هشت، 10، 20 و22 اینچ با بهره‌گیری از چهار مرکز انتقال نفت و 10تاسیسات نفتی در کم ترین زمان و با ایمن‌ترین روش انجام می شود.ابراهیمی با اشاره به انتقال 645 میلیون لیتر بنزین در نیمه نخست سال 97، ابراز داشت: از این میزان 233میلیون لیتر بنزین یورو ٤ و 412میلیون لیتر هم بنزین معمولی است.معاون عملیات شرکت خطوط لوله و مخابرات نفت منطقه شمال شرق با یادآوری انتقال 53 میلیون لیتر نفت جت و 142 میلیون لیتر نفت سفید تا نیمه امسال، اضافه کرد: از مجموع یک میلیارد و 525میلیون لیتر گازوئیل انتقال یافته نیز یک میلیارد و 323میلیون لیتر مربوط به نفت گاز معمولی و  202میلیون لیتر  نفت گاز پاک است.ابراهیمی تأکید کرد: استان خراسان رضوی با یک میلیارد و 682 میلیون لیتر و استان سمنان با 365 میلیون لیتر به ترتیب بیشترین و کمترین سهم از این عملکرد را به خود اختصاص داده‌اند.وی افزود: امسال 220هزار بشکه سوخت نیروگاه سمنان، 113هزار بشکه سوخت نیروگاه شاهرود و 280هزار بشکه سوخت نیروگاه نیشابور توسط این شرکت تأمین شده است.به گزارش ایرنا، خطوط لوله و مخابرت نفت منطقه شمالشرق سوخت رسانی به 5 استان سمنان، خراسان رضوی، جنوبی و شمالی، گلستان و بخشی از مازندران را برعهده دارد.از 14 هزار کیلومتر خطوط انتقال نفت کشور ، یک هزارو 100کیلومتر در منطقه شمالشرق قرار دارد که شامل خط 22 اینچ ری به سمت سمنان و شاهرود، خط 20 اینچ شاهرود به سمت سبزوار، مشهد و نیشابور، انشعاب خط 8 اینچ مرکز انتقال نفت امام تقی به سمت تربت حیدریه و خط 12 اینچ شاهرود به سمت علی آباد وگرگان استان گلستان است .همچنین چهار مرکز انتقال نفت سمنان، شاهرود، سبزوار و امام تقی و هفت منطقه تاسیسات نفتی سمنان، دامغان، شاهرود، نیشابور، تربت حیدریه و مشهد در مجموعه شرکت خطوط لوله و مخابرات شمالشرق شاهرود است.7359/6167            "}