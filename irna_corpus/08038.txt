{"onTitr":" امام جمعه زنجان:    ","titr":" پیروی از فرامین رهبری سرلوحه عموم و مسئولان باشد","describe":" زنجان - ایرنا - نماینده ولی فقیه در استان و امام جمعه زنجان گفت: پیروی از فرامین رهبری و عمل به آن باید همواره مورد توجه عموم و به خصوص مسئولان باشد چرا حرکت در این مسیر کشور را از گزند توطئه های دشمنان مصون نگه می دارد.", "text":"به گزارش ایرنا، حجت الاسلام علی خاتمی در خطبه های نماز جمعه زنجان گفت: بر این اساس از ابتدای سال جاری رهبر معظم انقلاب بارها و در مناسبت های مختلف فرامین مختلفی را بیان کرده اند که لازم است همگان نه یکبار بلکه چندین بار موارد مطرح شده را مرور کنند.وی اظهار داشت: روز گذشته دومین مانور اقتدار در سراسر کشور و این استان برگزار شد و در این میان رهبری نیز جان کلام را در جمع  100 هزار نفری حضور مقتدرانه بسیجیان بیان کردند که از ابعاد مختلف اهمیت داشت.خطیب نماز جمعه شهر زنجان ادامه داد: رهبری در این دیدار سه موضوع مهم را بیان کردند و توجه به این موارد را خواستار شدند، اینکه باید شرایط حساس کنونی را درک کنیم چرا که اکنون دشمن با تمام اقتدار و امکانات خود جنگ اقتصادی علیه کشورمان را بکار بسته است.وی یادآوری کرد: دومین موضوع این است که طی 40 سال گذشته دشمنان توطئه ها و برنامه های متعددی را با قصد براندازی نظام اسلامی اجرا کرده اند که هرگاه عزت، عظمت و اعتماد به نفس وجود داشت، بر این مسائل غلبه کرده ایم.نماینده ولی فقیه در استان و امام جمعه زنجان ادامه داد: رهبری در این جمع 100هزار نفری اعلام کردند که هم اکنون جنگ اقتصادی دشمن علیه کشور اعمال شده و در واقع جنگ، جنگ اسلحه ایمان در برابر بی ایمانی است و در این میان اگر مومنان بر ایمان خود بایستند خداوند نیز یاریگر خواهد بود که در40 سال گذشته چنین بوده است.وی ابراز کرد: در زمان حاضر ایران به یک قدرت تاثیر گذار در منطقه تبدیل شده و با وجود توطئه های گوناگون به پیشرفت های خود ادامه می دهد و این در حالی است که آمریکا به دنبال حضور در کشورهایی نظیر سوریه، یمن، افغانستان و پاکستان است.حجت الاسلام خاتمی به بیانات رهبری اشاره کر و افزود: با تکیه بر اقتصاد کشور می توان تحریم را شکست داد وبه حول قوه الهی تحریم را شکست خواهیم داد و آمریکا باید با این شکست سیلی دیگری از ملت ایران بخورد.وی خاطرنشان کرد: رهبری همچنین به بزرگترین سرمایه اجتماعی نظیر گروه های جهادی، بسیج سازندگی اردوهای راهیان نور، راهپیمایی های مردم، مراسم اعتکاف و عزاداری های حسینی به ویژه راهپیمایی روز اربعین اشاره کردند.امام جمعه زنجان همچنین به هفته نیروی انتظامی اشاره کرد و گفت: این نیرو در واقع تمام سال در تمامی عرصه ها و برنامه ها حضوری مستمر دارد.وی یادآوری کرد: امسال شعار پلیس مقتدر، امین مردم انتخاب شده که همگان آثار، زحمات و خدمات شبانه روزی نیروی انتظامی به ویژه برقراری آرامش و امنیت را بخوبی احساس می کنند.وی در بخش دیگری از سخنان خود ابراز کرد: آمریکا 6 سال پیش می گفت که  اسد باید از سوریه برود اما به برکت روحیه مقاومت و مستشاری ایران، امروز آمریکا هیچ پایگاهی در سوریه ندارد.نماینده ولی فقیه در استان و امام جمعه زنجان ادامه داد: هم اکنون بیش از 85 درصد خاک سوریه از اشغال داعش خارج شده و 90 درصد جمعیت نیز تحت حکومت سوریه است.وی خاطرنشان کرد: این رخدادها در سوریه به برکت و مقاومت مردمی، کمک های مستشاری، اقتدار، قدرت و عظمت جمهوری اسلامی است که به خوبی نمایان است.9646/6085            "}