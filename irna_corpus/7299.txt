{"onTitr":"","titr":" مسابقات لیگ تنیس در مشهد آغاز شد","describe":" مشهد- ایرنا- دبیر هیات تنیس خراسان رضوی گفت: مسابقات لیگ دسته دوم تنیس آزاد باشگاههای کشور روز شنبه در مشهد آغاز شد.", "text":"امیر ابراهیمی در گفت و گو با خبرنگار ایرنا افزود: 21 تیم از استانهای خراسان رضوی، تهران، کرمانشاه، خراسان شمالی و اصفهان تا روز بیستم مهر ماه در این چارچوب رقابت می کنند. وی ادامه داد: تیمهای شرکت کننده در پنج گروه به صورت دوره ای در دو سالن سرپوشیده و سه زمین رو باز در مشهد مسابقات تنیس را برگزار می کنند.او گفت: به منظور تشویق باشگاههای تنیس و ایجاد نشاط و تحرک میزبانی مسابقات را به باشگاههای توانمند واگذار کرده ایم. این دوره مسابقات با همکاری فدراسیون تنیس، هیات تنیس خراسان رضوی و سرداوری داور نشان سفید این استان مهدی ملک زاده در باشگاه تنیس سران مشهد در حال برگزاری است.7507/1858            "}