{"onTitr":"","titr":" کلزا، محور توسعه کشت پائیزه مازندران قرار گرفت","describe":" ساری- ایرنا- مدیر زراعت جهاد کشاورزی مازندران با بیان اینکه امسال 180 هزار هکتار از زمین های خشکه زاری و شالیزارهای استان زیر کشت انواع محصولات پائیزه گندم، جو، گیاهان علوفه ای، صیفی و سبزیجات می رود، گفت: کشت دانه روغنی کلزا با 30هزار هکتار محور توسعه کشت پائیزه است.", "text":"حسن عنایتی روز پنجشنبه در گردهمایی و کارگاه آموزشی کشت پائیزه در ساری با بیان اینکه مازندران پس از گلستان رتبه دوم در سطح کشت و تولید کلزا کشور را دارد، افزود: اگرچه نمی‌توانیم در تولید کلزا به ضریب خوداتکایی صددرصدی دست یابیم اما بر اساس برنامه وزارت جهاد کشاورزی در یک بازه  10 ساله باید به تولید حدود 70 درصد روغن مصرفی و 50 درصد کنجاله دست یابیم. وی با بیان اینکه سال گذشته 17 هزار و 100 هکتار از اراضی شالیزاری و خشکه زاری مازندران به کشت کلزا اختصاص داده شد، گفت: افزایش سطح زیرکشت به این معنی است که هم از لحاظ دانش فنی قوی‌تر هستیم و هم عملکردها افزایش پیدا کرده است.**افزایش تولید کلزا با دانش فنیعنایتی با بیان اینکه متوسط تولید کلزا در کشاورزی فنی و پیشرفته سه تن در هکتار است، اظهار داشت: راندمان و پتانسیل عملکرد  ارقامی که در اختیار کشاورزان قرار می‌گیرد باید بیشتر از سه تن باشد اما متوسط تولید در استان یک هزار و 850کیلو گرم است.وی با اشاره به اینکه کشاورزان سال گذشته 31 هزار و 600 تن کلزا به ارزش 860میلیارد ریال تحویل مراکز خرید در مازندران داده اند، ادامه داد: بر اساس برنامه ریزی و با برگزاری کارگاه های آموزش فنی  امسال باید راندمان تولید را تا حدود 2تن درهکتار افزایش بدهیم.مدیر زراعت جهاد کشاورزی مازندران با اشاره به اینکه ارقام متنوعی داریم که متناسب با کشت در هر منطقه است، افزود: تلاشمان این است کشت کلزا را به مناطق سرد و ارتفاع ببریم.اگر چه کشت کلزا در اراضی شالیزاری مازندران که تنها 6 ماه از سال زیر کشت قرار دارند، یکی از دلایل استقبال کشاورزان به آن در دهه 70 بود، ولی در 2 سال گذشته با توجه به کمبود آب برای کشت برنج بویژه در شرق مازندران، کشت کلزا به عنوان یک محصول مناسب جایگزین به کشاورزان معرفی شد.مازندران 230 هزار هکتار اراضی شالیزاری دارد که با انجام طرح تسطیح و یکپارچه سازی و توجه به برداشت زودتر، دانه روغنی کلزا می تواند به عنوان کشت دوم کشاورزان مازندران هم قرار بگیرد. در سه سال گذشته با درایت و توجه دولت تدبیر و امید به مقوله بازرگانی محصولات کشاورزی از جمله دانه های روغنی، سطح زیر کشت کلزا در مازندران که به کمتر از چهار هزار هکتار یعنی یک دهم دهه 70 کاهش یافته بود، رو به افزایش گذاشت.اعلام بموقع نرخ خرید تضمینی، پرداخت بموقع مطالبات کشاورزان، تخصیص تسهیلات بلاعوض و یارانه ای برای تهیه نهاده های کشاورزی بویژه بذر و علف کش و همچنین توجه به کشت مکانیزه از جمله بسته های حمایتی بوده است که به کلزاکاران ارائه شد. در حال حاضر قیمت تضمینی کلزا در مازندران هر کیلوگرم 2هزار و888تومان است.استان مازندران 460 هزار هکتار زمین مرغوب کشاورزی دارد که بعد از برداشت برنج و گندم بخشی از آنها زیر کشت کلزا می رود.6990/1899            "}