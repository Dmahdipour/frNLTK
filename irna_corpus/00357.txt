{"onTitr":" امام جمعه اردبیل:    ","titr":" حقانیت ایران اسلامی به جهانیان ثابت شده است","describe":" اردبیل - ایرنا - نماینده ولی فقیه در استان و امام جمعه اردبیل گفت: حقانیت ایران اسلامی بر جهانیان ثابت شده و در مقابل انزوای سیاسی آمریکا، ایران اسلامی در عرصه دیپلماسی بین المللی جایگاه ویژه پیدا کرده است.", "text":"به گزارش ایرنا ، آیت الله سیدحسن عاملی در خطبه های این هفته نماز جمعه اردبیل افزود: تمام ادعاهای  ترامپ رئیس جمهوری و پمپئو وزیر خارجه   آمریکا علیه ایران در باره ادعای سردمداری تروریسم بدون دلیل است، آنها نمی توانند حتی یک ترور نشان بدهند که ایران در آن دست داشته باشد.اوبیان کرد: خون مظلومانی که در چند سال اخیر توسط آمریکا و اذناب او در منطقه ریخته شده اثر خود را نشان خواهد داد ، افتضاح بسیار بزرگ آمریکا و آل سعود در قضیه جمال خاشقچی  نمونه ای  از این امر است. نماینده ولی فقیه در استان اردبیل  اضافه کرد: آمریکا در مجمع سازمان ملل با خنده روسای کشورها مفتضح شده ، در شورای امنیت سازمان ملل عرصه را به ایران واگذار کرد و در تحریم با مخالفت کشورهای بزرگ اعم از اروپا، هند، چین، روسیه و ترکیه مواجه شد.آیت الله عاملی افزود: آمریکا رابطه خود با روسیه و چین را نیز کاملا خراب و با خروج از برجام همراهی اروپا را از دست داده ، در منطقه نیز در سوریه و عراق را از دست داده و با جنایت در یمن خود را محکوم آزادی خواهان جهان کرده است. وی افزود: واشنگتن همنچنین  با لشکری از حقوق دانان و وکلا در دادگاه لاهه مقابل ایران شکست خورد ه و این همه عزت و افتخار کشور ما و ذلت و زبونی آمریکا مرهون رهبری مقام معظم رهبری است.//6018            "}