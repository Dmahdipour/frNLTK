{"onTitr":"","titr":" روسیه و قطر درباره سوریه، لیبی وافغانستان گفت وگو کردند","describe":" دوحه – ایرنا – رییس سازمان اطلاعات خارجی روسیه در دیدار با مقامات قطری ، درباره مسایل امنیتی منطقه از جمله اوضاع در سوریه ، لیبی و افغانستان و همچنین راههای توسعه همکاریهای امنیتی میان دو کشور گفت و گو کرد.", "text":"گزارش روز پنجشنبه ایرنا به نقل از منابع خبری عرب زبان منطقه حاکیست : 'سرگئی نارشکین ' که دیروز (چهارشنبه) به قطر سفر کرده با ' عبدالله بن حمد آل ثانی' معاون امیر ، ' محمد المسند ' دبیر شورای عالی امنیت ملی و ' عبدالله الخلیفی' رییس سازمان امنیت این کشور دیدار کرده است .این منابع افزودند : در این دیدار درباره اوضاع امنیتی ، سوریه ، لیبی و افغانستان و راههای همکاری های دو کشور برای مقابله با تروریسم و همچنین تامین امنیت بازیهای 2022 جام جهانی فوتبال در قطر بحث و تبادل نظر کردند.منابع رسمی قطر تاکنون درباره این سفر خبری منتشر نکرده اند.قطر از مخالفین دولت بشار اسد در سوریه و در کنار ترکیه یکی از حامیان برخی گروههای مخالف این کشور محسوب می شود. دوحه همچنین مدتی است تلاش دارد با همکاری برخی طرفهای موثر بین طالبان و دولت افغانستان میانجی گری کند.طالبان از سال 2013 میلادی در دوحه قطر دفتر دایر کرده است و برخی اعضای سیاسی این گروه در آن فعالیت دارند.خاورم**1508**1337            "}