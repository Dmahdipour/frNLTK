{"onTitr":"","titr":" یونکر: اروپا باید به تعهدات خود در برجام متعهد بماند","describe":" تهران – ایرنا - «ژان کلود یونکر» رئیس کمیسیون اتحادیه اروپا تاکید کرد که این اتحادیه باید به تعهدات خود در برجام متعهد بماند.", "text":"به گزارش ایرنا، خبرگزاری اسپانیایی «افه» نوشت، یونکر روز جمعه در سخنانی در پارلمان اتریش اظهار داشت: اروپایی ها باید به قول خود عمل کند.او افزود: ما باید از خودمان دفاع کنیم زیرا شرکت های اروپایی نباید از تحریم هایی که یکی دیگر، قدرتی بزرگ تر آنها را وضع کرده است، زیان ببیند.اسپوتنیک نیز گزارش داد، یونکر در این سخنرانی بر تعهد اتحادیه اروپا به توافق هسته ای با ایران تاکید کرد و افزود: ما در این باره گفت وگوهای فشرده ای با آمریکایی ها داریم.در راستای اظهارات یونکر، «برونو لو مر» وزیر دارایی فرانسه نیز امروز گفت: واشنگتن نمی تواند برای ما تصمیم بگیرد که آیا اجازه تجارت با ایران را داریم یا نه.وی افزود: تحریم های واشنگتن علیه ایران فرصتی است تا اروپایی ها نهادهای مالی مستقل خاص خود را ایجاد کنند.دونالد ترامپ رئیس جمهوری آمریکا 18 اردیبهشت 1397به طور یکجانبه از برجام خارج شد و گفت تحریم هایی که طبق این توافق برداشته شده بود، باز می گردد. سایر طرف های برجام به ویژه اروپایی ها به مخالفت شدید با وی برخاسته و راهکارهایی علیه این تحریم ها در نظر گرفته اند.اروپایی ها با اجرای «قانون انسداد» در صدد برآمده اند تا از شرکت های اروپایی که با ایران همکاری می کنند، در مقابل تحریم های آمریکا محافظت کنند. آنها همچنین قرار است سازوکار تازه ای برای ادامه مراودات بانکی قانونی با ایران در برابر تحریم های مالی آمریکا ایجاد کند.شبک**9423**1908            "}