{"onTitr":" معاون استاندار لرستان:    ","titr":" شعار حمایت ازکالای ایرانی با استانداردسازی محقق  می شود","describe":" خرم آباد - ایرنا- معاون هماهنگی امور اقتصادی و توسعه منابع انسانی استانداری لرستان گفت: شعار سال حمایت از کالای ایرانی را باید با استاندارد سازی و کیفی سازی به نتیجه برسانیم.", "text":"به گزارش ایرنا گودرز امیری روز پنجشنبه در آئین روز جهانی استاندارد در سالن جلسات اقتصاد و دارائی استان بیان کرد: استاندارد تدوین قوانین و مقرارت برای تعیین کمیت و کیفیت کالاها و خدمات است.وی با تاکید بر اینکه استاندارد مختص به کالاها نیست و در برگیرنده خدمات نیز می باشد، افزود: استاندارد اگر به خوبی اجرا شود مزایای بسیار زیادی از جمله کاهش هزینه ها دارد.وی اظهارداشت: تنوع محصولات،اشکال مختلف و بسته بندی ها باعث افزایش هزینه ها می شود و بدون رعایت استانداردهای مدنظر نباید توجه مشتری را جلب کند.امیری ادامه داد: تولید یک کالای استاندارد بهتر از 10 کالای غیر استاندارد با هزینه بالا است و علت ناموفقیت بسیاری از واحدهای تولیدی حرکت به این سمت و سو است.وی تاکید کرد کالای استاندارد از تمام جوانب مقبولیت دارد و کالای غیر استاندارد حتی در حمل ونقل نیز دچار مشکل هستند.معاون هماهنگی امور اقتصادی و توسعه منابع انسانی استانداری لرستان گفت: کالای استاندارد تعریف و شاخصه دارد و خدمات آن قابل دسترسی است.وی افزود: کالای ارزان تر بدون استاندارد زیان بیشتری دارد و کالای غیر استاندارد در حقیقت هزینه های مضاعف است و گاهی باعث پرداخت و جبران خسارت وارده می شود.امیری بیان کرد: رعایت استاندارد های لازم امری ضروری و غیر قابل انکار است.وی اظهار داشت: شعار سال حمایت از کالای ایرانی فقط با شعار امکان پذیر نیست و اولین قدم این است که کالاها را استاندارد کنیم.وی با بیان اینکه گاهی مردم به دنبال کالاهای استاندارد و برند خارجی هستند ادامه داد: این امر به این دلیل است که آنها برند سازی کرده اند و توانستند بازار را در اختیار بگیرند.امیری افزود: برند سازی معرفی کالا به جهان و افزایش درآمد است و مصرف کالای ایرانی یعنی رسیدن کالا به استاندارد جهانی است تا بتوان به سایر کشورهای دنیا نیز عرضه کرد.معاون هماهنگی امور اقتصادی و توسعه منابع انسانی استانداری لرستان گفت: بستن مسیر ورود کالاهای خارجی به منظور استفاده از کالای داخلی انحصار و قابل پذیرش نیست و باید کیفیت کالا را افزایش دهیم تا مردم کالای ایرانی را به کالای خارجی ترجیح دهند.وی افزود: در حال حاضر مردم برخی از کالاهای ایرانی را به کالاهای خارجی را ترجیح دادند.امیری اظهار داشت: سالیانه مبالغی هزینه  پرداخت خسارت آسانسورها می شود اما استانداردسازی بهتر از پرداخت خسارت است.7274/6060            "}