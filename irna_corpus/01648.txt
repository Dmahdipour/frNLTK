{"onTitr":" استاندار یزد:    ","titr":" انقلاب اسلامی، مانع تحقق اهداف پلید استکبار جهانی است","describe":" یزد - ایرنا - استاندار یزد گفت: انقلاب اسلامی که تداوم بخش انقلاب امام حسین (ع) و الگویی حقیقی از حقانیت، انسانیت و ارزش های الهی است، مانع اصلی تحقق اهداف استکبار جهانی است و در 40 سال گذشته توطئه های آنها را با هوشیاری خنثی کرده است.", "text":"به گزارش خبرنگار ایرنا، محمود زمانی قمی شامگاه چهارشنبه در دیدار فرماندهان نیروی انتظامی یزد با اشاره به اینکه در آستانه چهل سالگی پیروزی انقلاب اسلامی قرار داریم افزود: به رغم تمام توطئه هایی که دشمنان علیه نظام ما انجام می دهند در بهمن امسال جشن 40 سالگی تثبیت انقلاب را برگزار می کنیم.وی ادامه داد: انقلاب اسلامی ایران یک حرکت اصیل ریشه دار بر اساس ارزش های دینی و انقلابی است که با همدلی و بصیرت مردم و مسئولان تمام ترفندهای مخالفان و معاندان را با عزت، اقتدار و سربلندی پشت سر گذاشته است.استاندار یزد تصریح کرد: ملت قهرمان ایران با رهبری های مقام معظم و با صبر و مقاومت، تمام موانع را با موفقیت سپری کرده و قطعا همچنان در برابر زیاده های خواهی دشمنان کوتاه نمی آید و به راه خود می دهد.زمانی قمی به اهمیت و  نقش نیروی انتظامی در موضوع امنیت و ایجاد نظم و آرامش در جامعه اشاره کرد و از تلاش های آنها در استان  قدردانی نمود و ابراز امیدواری کرد در وظایف محوله خود موفق باشند.همچنین فرمانده انتظامی استان یزد گفت: با فعالیت پلیس و همکاری مردم و همراهی مسئولان اقدام های خوبی در بخش های آموزشی، فرهنگی و امنیتی برای تامین امنیت استان انجام شده است.سردار سرتیپ دوم محمدرضا میرحیدری، مهمترین اولویت های این نیرو در استان را برگزاری دوره های آموزشی، پاکسازی نقاط آلوده، ساماندهی خانه های استیجاری و اتباع خارجی ذکر کرد.7536/ 6197            "}