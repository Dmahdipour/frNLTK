{"onTitr":"","titr":" 48هنرمندآستارایی تسهیلات مشاغل خانگی دریافت کردند","describe":" آستارا - ایرنا - رئیس اداره فرهنگ و ارشاد اسلامی آستارا از اختصاص چهار میلیارد و 300 میلیون ریال تسهیلات مشاغل خانگی به 48 نفر از هنرمندان این شهرستان خبر داد.", "text":"شاپور تشرینی روز شنبه در مصاحبه با خبرنگار ایرنا گفت: این تسهیلات در رشته های گرافیک، نویسندگی، خوشنویسی، طراحی و دوخت لباس در 2 بخش مستقل و پشتیبان پرداخت شده است.وی افزود: در سال گذشته 850 میلیون ریال تسهیلات مشاغل خانگی به 17 هنرمند آستارایی پرداخت شده بود و کسب و کار خانگی، راهکار خوبی برای درآمدزایی است و حمایت از مشاغل خانگی، هزینه زندگی را کاهش می دهد. وی یکی از اولویت ها و دغدغه های مهم دولت تدبیر و امید را بهبود وضعیت اشتغال در جامعه عنوان و خاطرنشان کرد: فرهنگ و ارشاد اسلامی به عنوان دستگاهی فرهنگی، همواره در راستای حمایت از فعالان فرهنگ و هنر گام برمی دارد.400 هنرمند در هفت انجمن هنری اداره فرهنگ و ارشاد اسلامی آستارا ساماندهی شده اند.** خدمات درمانی رایگان به مادران باردار روستاهای آستارا ارائه می شودسرپرست شبکه بهداشت و درمان آستارا روز شنبه به خبرنگار ایرنا گفت: حضور به موقع تیم سلامت در نجات جان مادران باردار پرخطر مهم است و در این رابطه، آموزش های لازم به مادران و خانواده های آنان داده می شود.نظام عباسی با اشاره به اینکه در طرح تحول نظام سلامت به ارتقای سلامت مادران توجه شده است، اضافه کرد: 6 مرکز بهداشتی درمانی، پنج پایگاه و 25خانه بهداشت در آستارا جهت ارائه مشاوره و مراقبت های درمانی به مادران فعالیت می کنند.وی ادامه داد: با هدف ارتقای سطح سلامت بانوان و مادران روستانشین، مکمل های دارویی رایگان نظیر قرص آهن و مولتی ویتامین در اختیار آنها قرار می گیرد.وی افزود: برای خدمت به این قشر، در شبکه بهداشت و درمان آستارا به صورت شبانه روزی اتاق اسکان مادران باردار راه اندازی شده است.عباسی افزود: انتقال بیماران روستاهای صعب العبور به خصوص زنان باردار به مراکز درمانی در حین ناپایداری های جوی، اغلب مشکلاتی را درپی دارد و اتاق اسکان مادران باردار از این مشکلات کاسته است.شهرستان آستارا با 91 هزار نفر جمعیت در 2 بخش و 62 روستا در منتهی الیه غرب استان گیلان واقع شده است.7105 / 7124 /6030            "}