{"onTitr":" در تماس با مشاور ترامپ    ","titr":" ولیعهد سعودی دست داشتن ریاض در ناپدید شدن خاشقچی را رد کرد","describe":" تهران – ایرنا – منابع خبری پنجشنبه شب گزارش دادند که محمد بن سلمان ولیعهد سعودی در تماس با جرد کوشنر داماد و مشاور ترامپ ارتباط عربستان در موضوع ناپدید شدن «جمال خاشقچی» روزنامه نگار عربستانی  را رد کرده است.", "text":"به گزارش شبکه خبری سی ان ان، منابع آگاه به این شبکه گفتند: پس از اینکه سرزنش ها در خصوص ناپدید شدن خاشقچی متوجه محمد بن سلمان و دیوان پادشاهی عربستان شد، وی خودش برای گفت وگو با کوشنر با کاخ سفید تماس گرفته است.این منابع افزودند: محمد بن سلمان برای رد اتهامات مشخصا با کوشنر به عنوان نقطه ارتباط او با کاخ سفید تماس گرفته است. پیش تر نیز روزنامه فرامنطقه ای القدس العربی چاپ لندن در گزارشی نوشته بود: محمد بن سلمان ولیعهد عربستان سعودی برای نجات از بحران خاشقچی دست به دامن شاهزاده ها شده است.     در همین حال منابع خبری گزارش دادند، «خالد بن سلمان» سفیر عربستان سعودی در واشنگتن به ریاض بازگشته است.مقام های کاخ سفید در واکنش  به خبر بازگشت سفیر عربستان به ریاض گفتند: واشنگتن از خالد بن سلمان نخواسته که از آمریکا برود.از سوی دیگر «هدر نوئرت» سخنگوی وزارت خارجه آمریکا از سفیر عربستان در واشنگتن خواسته درباره وضعیت «جمال خاشقچی» روزنامه ‌نگار منتقد عربستانی توضیح دهد.خاشقچی هفته گذشته برای ثبت و دریافت مدارک مربوط به ازدواجش به کنسولگری عربستان در استانبول رفت اما از آنجا خارج نشده و هنوز خبری در مورد زنده بودن وی وجود ندارد.بر اساس برخی گزارش های منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود باز گشته اند. خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود.شبک**9365**1908            "}