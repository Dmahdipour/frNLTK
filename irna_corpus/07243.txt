{"onTitr":"","titr":" ورزشکاران ایوانی 32 مقام کشوری کسب کردند","describe":" ایلام - ایرنا - رئیس اداره ورزش و جوانان ایوان گفت: ورزشکاران این شهرستان نیمه نخست امسال در رشته های مختلف 110 مقام استانی و 32 مقام کشوری در 2 بخش مردان و زنان کسب کردند.", "text":"آیت اله یاسمی روز شنبه در گفت و گو با خبرنگار ایرنا اظهار داشت: 18 هزار و 162 ورزشکار سازمان یافته در رشته های مختلف ورزشی در این شهرستان جذب و در حال فعالیت هستند.وی افزود: تاکنون 22 مجوز برای باشگاه های خصوصی ورزشی در سطح این شهرستان صادر و زمینه اشتغازایی بیش از 40 نفر فراهم شده است.یاسمی یادآور شد: در بخش روستایی نیز 10 باشگاه خصوصی برای استفاده از تسهیلات اشتغالزایی به کار گروه اشتغال شهرستان معرفی شده است.وی افزود: برای توسعه ورزش همگانی، روستایی و عشایری، ورزش بانوان و زیرساخت های ورزشی و ایجاد تحول در این حوزه ها کمتر از یک درصد از درآمد مالیات بر ارزش افزوده تصویب شده است.یاسمی معرفی و تجهیز چهار خانه ورزش روستایی از محل اعتبارات وزارت ورزش و جوانان، پیگیری و معرفی زمین جهت احداث سه زمین چمن مصنوعی فوتسال روستایی از محل اعتبارات ملی، آغاز پروژه ایجاد دیوار حایل سیل بند استادیوم چمن مصنوعی آزادی با پیشرفت فیزیکی 40 درصد و تکمیل سالن اختصاصی وزنه برداری از محل اعتبارات شهرستان را از دیگر اقدامات اداره ورزش و جوانان ایوان عنوان کرد.وی با اشاره به پیشرفت 90 درصدی ساخت سالن ورزشی شهرک نبوت ایوان گفت: احداث این سالن چند منظوره ورزشی یکی از نیازهای اساسی شهرک نبوت ایوان است که امسال با اعتبار هفت میلیارد ریال از محل منابع ملی در حال تکمیل و از پیشرفت مناسبی برخوردار است.یاسمی با بیان اینکه امیدواریم شاهد بهره برداری این پروژه در دهه فجر امسال باشیم، افزود: با احداث و بهره برداری از این مکان ورزشی چند منظوره مشکلات اهالی شهرک نبوت و روستاهای مجاور آن رفع می شود.وی بازسازی و مرمت استادیوم چمن فوتبال شهید پیرحیاتی ایوان پس از 20 سال و زمین چمن شهدا زرنه پس از 10 سال و حفر 2 حلقه چاه عمیق در محل زمین چمن فوتبال ایوان و بخش زرنه از محل اعتبارات شهرستان را از دیگر اقدامات این اداره اعلام کرد.7180/6119            "}