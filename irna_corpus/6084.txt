{"onTitr":" سرمربی تیم والیبال نشسته بانوان:    ","titr":" تیم ایران رقابت سختی برابر ژاپن داشت","describe":" جاکارتا - ایرنا - سرمربی تیم ملی والیبال نشسته بانوان ایران پس از نخستین پیروزی شاگردانش در بازیهای پاراآسیایی جاکارتا گفت: ژاپن برابر ایران خیلی راحت بازی می کرد و ملی پوشان کشورمان در این دیدار رقابت سختی داشتند.", "text":"به گزارش خبرنگار اعزامی ایرنا، «فریبا سلیمانی» امروز (یکشنبه) با اشاره به مسابقه سخت شاگردانش برابر ژاپن، افزود: تیم ملی در نخستین دیدار خود در بازی های پاراآسیایی، رقابت سختی برابر ژاپن داشت، چرا که ژاپن به دلیل میزبانی بازی های پارالمپیک سهمیه این بازی ها را کسب کرده و خیلی راحت برابر ایران بازی کرد.وی اظهار داشت: ژاپن از لحاظ فنی تیم خوبی است و برنامه ما مقابل این تیم کنترل هیجان و استرس بالای ملی پوشان بود؛ چرا که حضور مسوولان احتمال داشت بر روی ورزشکاران تاثیر بگذارد که خوشبختانه با صحبت هایی که پیش از این انجام داده بودیم این تیم را شکست دادند.سلیمانی در خصوص دیدار حساس ایران در ست های نخست و دوم گفت: رقابت سخت ما در این دو ست به دلیل آن بود که ژاپن تیم ضعیفی نیست و کار ما در این مسابقات آغاز شده و امیدوارم این روند ادامه یابد. تیم ما فردا با اندونزی رقابت خواهد کرد. اندونزی تیم بدی نیست و رقابت اصلی ما با چین است که برای کسب سهمیه بازی های پارالمپیک توکیو تلاش می کند.سرمربی تیم ملی والیبال نشسته بانوان با اشاره به حضور وزیر ورزش، معاون امور بانوان وزارت ورزش و جوانان، طاهره طاهریان نایب رئیس کمیته ملی المپیک، سفیر ایران در اندونزی و محمود خسروی وفا رئیس کمیته ملی پارالمپیک در سالن مسابقات اظهار داشت: حضور مسوولان برای تیم ما مهم بود و با حضور وزیر ورزش و جوانان متوجه شدیم بانوان ایران تنها نیستند.سومین دوره بازیهای پارآسیایی 2018 از 14 تا 21 مهرماه با حضور 2 هزار و 880 ورزشکار از 41 کشور در 18رشته ورزشی آغاز شده است.کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارد.ورزشی**2052**1067**1584            "}