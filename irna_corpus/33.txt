یونس علیزاده روز شنبه در گفت و گو با خبرنگار ایرنا افزود: با توجه به گزارش سازمان هواشناسی و سازمان مدیریت بحران آذربایجان غربی، مردم باید طی هفته جاری برای جلوگیری از خطرهای احتمالی موارد ایمنی را بیش از پیش رعایت کنند.وی با اشاره به اینکه در هفته جاری و هفته های آینده، سامانه بارشی به ویژه به صورت رگباری بارش های خوبی را در استان موجب می شود، اضافه کرد: این سامانه می تواند با طغیان رودخانه ها، مسیل ها و آبگرفتگی معابر همراه باشد.وی بیان کرد: علاوه بر حاشیه رودخانه ها، کنار دریاچه های پشت سد و دیگر تاسیسات آبی نیز در این مدت خطرناک بوده و شهروندان نباید در این مکان ها تجمع کنند.مدیر روابط عمومی شرکت آب منطقه ای آذربایجان غربی اظهار امیدواری کرد که با همراهی مردم در پاییز امسال مشکل خاصی در حواشی رودخانه ها، مسیل ها و سدها روی ندهد.به گزارش ایرنا، در روزهای گذشته بارش های رگباری پاییزی در آذربایجان غربی آغاز شده و حتی در شهرهایی نظیر تکاب موجب آبگرفتگی معابر شده است.برخی گزارش های هواشناسی از وقوع بارش های قابل توجه طی هفته جاری در آذربایجان غربی خبر می دهند.8137/2093
      
      