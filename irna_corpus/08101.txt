{"onTitr":"","titr":" فینالیست های والیبال ساحلی تک ستاره جهان مشخص شدند","describe":" گرگان - ایرنا - با پایان یافتن مرحله نیمه نهایی نخستین دوره رقابت های تور والیبال ساحلی تک ستاره جهان به میزبانی استان گلستان تیم های راه یافته به فینال و رده بندی مسابقات مشخص شدند.", "text":"به گزارش خبرنگار ایرنا در رقابت های این مرحله که پیش از ظهر امروز جمعه در زمین والیبال ساحلی مجموعه ورزشی امام رضا (ع) شهرستان بندرترکمن برگزار شد، تیم های ایران 2 و ایران 1 به فینال راه یافتند و ایران 3 و جمهوری قزاقستان راهی دیدار رده بندی شدند.در اولین بازی صبح امروز تیم ایران 2 با ترکیب رحمان رئوفی و عبدالحامد میرزاعلی در برابر جمهوری قزاقستان با ترکیب الکسی کلن شوف و آرتور پتروسیانس قرار گرفت که توانست با نتیجه 2 بر صفر به برتری دست یابد.بازیکنان تیم ایران 2 در این بازی که قضاوت آن را علی رضا برومند و علی رضا قلی زاده برعهده داشتند، با نتایج 21 بر 15 و 21 بر 16 توانستند حریف خود را شکست دهند.بازی دوم مرحله نیمه نهایی نیز بین تیم های ایران 1 با ترکیب بهمن سالمی و آرش وکیلی و ایران 3 با ترکیب آق محمد سلاق و عباس پورعسگری به قضاوت مسعود حمدانی و حمید مقیمی برگزار شد که در پایان ایران 1 توانست با نتیجه 2 بر 1 حریف خود را شکست داده و دیگر فینالیست این رقابت ها شود.تیم ایران 1 در ست اول با نتیجه 21 بر 19 بازی را به حریف خود واگذار کرد اما در ست های دوم و سوم به ترتیب با نتایج 21 بر 19 و 15 بر 10 توانست بر ایران 3 پیروز شود.فینال و رده بندی این رقابت ها عصر امروز /جمعه/ برگزار خواهد شد.به گزارش ایرنا در رقابت های تور والیبال ساحلی تک ستاره جهان 13 تیم از پنج کشور شامل ایران (هشت تیم)، تایلند 2 تیم، ساحل عاج، جمهوری چک و قزاقستان (یک تیم) حضور دارند.3014/7333/2729            "}