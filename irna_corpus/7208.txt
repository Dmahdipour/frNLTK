{"onTitr":" مدیرعامل سازمان تدارکات پزشکی هلال احمر در گفت و گو با ایرنا:    ","titr":" محموله داروی وارفارین وارد کشور شد","describe":" تهران- ایرنا- مدیرعامل سازمان تدارکات پزشکی جمعیت هلال احمر از ورود نخستین محموله داروی وارفارین امسال به کشور خبر داد.", "text":"علی فرجی روز شنبه در گفت و گو با خبرنگار اجتماعی ایرنا اظهار داشت: با ورود این محموله دارویی، هم اکنون این دارو به میزان لازم تامین و در داروخانه های مرکزی هلال احمر، فوق تخصصی (تک نسخه ای) و مرکزی شماره 2 تهرانپارس تحت پوشش سازمان تدارکات پزشکی هلال احمر برای توزیع در میان بیماران موجود است.وی توضیح داد: یکی از اهداف مهم جمعیت هلال احمر و سازمان تدارکات پزشکی تامین انواع داروها و تجهیزات پزشکی مورد نیاز مردم و بیماران با بهره گیری از ظرفیت های موجود داخلی و منابع خارجی در کوتاهترین زمان و با کیفیت برتر است.رئیس سازمان تدارکات پزشکی جمعیت هلال احمر اضافه کرد: این محموله دارویی طبق مجوز دریافتی از سوی سازمان غذا و دارو در مورد واردات داروهای فوریتی وارد کشور شده است. برنامه ما این است که نیازهای زنجیره دارویی داروخانه های هلال احمر را تامین کنیم.قرص وارفارین (Warfarin) یک داروی ضد انعقاد خون است که مدت زمان انعقاد خون را طولانی می کند و مانع تشکیل لخته در قلب و عروق می شود، این دارو معمولا برای بیمارانی که رگ های پای آنها مستعد تشکیل لخته خونی است، بیماران مبتلا به ضربان قلب غیر طبیعی به نام فیبریلاسیون دهلیزی و بیماران دارای دریچه قلبی مصنوعی تجویز می شود.جمعیت هلال احمر در حال حاضر در زیرمجموعه خود دارای چهار سازمان فعال و گسترده در زمینه های مختلف امداد و نجات، جوانان، داوطلبان، تدارکات پزشکی، یک معاونت در زمینه خدمات درمانی و توانبخشی، یک شرکت در زمینه تولید محصولات نساجی و ملزومات امدادی، یک مؤسسه علمی کاربردی و یک مرکز پزشکی ارائه خدمات بهداشتی و درمانی به حجاج و زائران عتبات عالیات است.جمعیت هلال احمر جمهوری اسلامی ایران، اکنون دارای 14 مرکز درمانی فعال در 14 کشور دنیا است. اجتمام *7029 * 3063            "}