{"onTitr":"","titr":" پست گیلان جزء پنج استان برتر کشور در شاخص های کیفی است","describe":" رشت- ایرنا- جانشین مدیرکل پست گیلان گفت: طی شش ماه گذشته، پست استان رتبه اول تا پنجم را از لحاظ شاخص های کیفی کسب کرده است.", "text":"به گزاش ایرنا، جلال اسماعیل نیا عصر پنجشنبه در نشست خبری در جمع خبرنگاران رسانه های گروهای استان اظهار داشت: طی شش ماه نخست امسال، 286 هزار و 696 نفر کارت ملی صادر و تحویل صاحبان آنها شده که این توزیع و تحویل فقط در مرکز استان گاهی روزانه به یکهزار نفر نیز می رسیده است.وی اضافه کرد: همچنین طی شش ماه گذشته ،  31 هزار و 16 نفر از طریق پست برای دریافت کارت ملی هوشمند  ثبت نام شده اند که از حدود یک میلیون و 800 هزار نفر واجد شرایط استان ، صدور کارت  هوشمند ملی  70درصد انجام شده است.وی خدمات پست را در دو بخش باجه ای و قراردادی و نیابتی عنوان و تصریح کرد: خدمات قراردادی و نیابتی از شاخص های توسعه یافتگی سرانه مرسوله است.اسماعیل نیا با بیان اینکه در کشورهای پیشرفته فرهنگ خود پستچی گری را حذف کرده اند، افزود: در کشورهای دیگر حتی خرید منازل شان را نیز از طریق تکنولوژی و پست انجام می دهند.وی از ارائه 220  سرویس  از طریق پست خبر داد و گفت: سرویس های مختلفی راه اندازی شده که بسیاری از نیازهای مردم را تامین می کند و در رفاه و موضوعاتی همچون صرفه جویی در هزینه و وقت نقش موثری دارد.وی با بیان اینکه امروز سرعت تکنولوژی افزایش یافته ، تصریح کرد: باید تلاش کنیم از طریق اطلاع رسانی و فرهنگ سازی از این ظرفیت ها استفاده کنیم ولی متاسفانه با وجود پیشرفت تکنولوژزی آمارها نشانگر استفاده از همان راههای سنتی برای انجام کارهاست.وی با اشاره به اینکه پست به عنوان یک صنعت مطرح است، گفت: امروزه پست عامل توسعه فرهنگی، اجتماعی و بویژه اقتصادی است؛  ازاینرو، باید برنامه ریزی ها براساس نیازهای مردم باشد و علاوه براین از مدیران چند وجهی و خلاق استفاده کنیم.وی تغییر را لازمه بقای سازمان ها خواند و تصریح کرد: تغییر باید با نحوه رفتار و عملکرد و ابتدا از کارکنان خود آن سازمان انجام شود.اسماعیل نیا خاطرنشان کرد: پست  مدل جدیدی را در کسب و کار طراحی و با نیازهای مردم منطبق کرده است .وی گفت: همچنین طرح هایی همچون طرح  استاندارد سازی نشانی مکان ها(جی نف)  و طرح سامانه مدیریت یکپارچه املاک ( سیماک ) دو پروژه اقتصاد مقاومتی بوده که در استان در حال اجرا شدن است.وی خاطرنشان کرد: پست گیلان به عنوان 10 استانی است که موظف به اتمام پروژه جی نف تا پایان سال هستند که در حال حاضر دارای رتبه اول کشور هستیم.گیلان دارای 214 پیشخوان شهری ، 91 پیشخوان روستایی ، 197 دفتر آی سی تی روستایی و 46 دفتر دولتی که در مجموع نقاط دسترسی مردم به پست 548 نقطه است.از 15 تا 21 مهرماه به عنوان هفته پست نامگذاری شده است.7296 /6030            "}