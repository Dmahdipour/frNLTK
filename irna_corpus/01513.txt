{"onTitr":" درادامه طرح تخریب مناسبات ایران واروپا توسط منافقین؛    ","titr":" دادگاه بلژیک اتهامات دیپلمات ایران را اعلام کرد","describe":" تهران- ایرنا- درادامه طرح تخریب مناسبات ایران و اروپا توسط گروهک تروریستی منافقین و رژیم صهیونیستی ، دادستانی بلژیک روز چهارشنبه اعلام کرد که اسدالله الف. (اسدی) دیپلمات ایرانی و سه تن دیگر را متهم به تلاش برای بمب‌گذاری در نشست منافقین در پایتخت فرانسه کرده است.", "text":"به گزارش ایرنا به نقل از رویترز، این اقدام چند ساعت پس از اعلام استرداد این دیپلمات از آلمان به بلژیک صورت می‌گیرد.علاوه بر وی، اتهام‌هایی هم علیه سه تن دیگر مطرح شده که دو تن از آن‌ها در بلژیک بازداشت شده و فرد سوم را فرانسه به این کشور تحویل داده است.هفته گذشته دادگاهی در بایرن آلمان حکم بازداشت این دیپلمات را تأیید کرده و مدعی شده بود که مصونیت دیپلماتیک در این پرونده قابلیت اجرایی ندارد.تهران هرگونه نقشی در این توطئه از پیش طراحی شده را که با هدف تخریب روابط ایران و اروپا در این مقطع حساس صورت گرفته، کاملاً رد کرده است.در همین ارتباط «بهرام قاسمی» سخنگوی وزارت امور خارجه امروز (چهارشنبه) از احضار سفیر آلمان در تهران به این وزارتخانه خبر داد.قاسمی گفت که مراتب اعتراض شدید تهران به بازداشت و استرداد دیپلمات ایرانی به برلین ابلاغ و تأکید شده که این توطئه بی‌تردید در راستای تخریب مناسبات ایران و اروپا و اقدامی نمایشی برای جبران شکست‌های گروه‌های تروریستی نفاق و رژیم صهیونیستی است.مدیر کل اروپای وزارت امور خارجه خطاب به سفیر آلمان ‌تأکید کرده است که جمهوری اسلامی با هدف صیانت از مبانی حقوق بین الملل و در راستای مقابله با اشکال مختلف تروریسم، حق خود را برای پیگیری های حقوقی و سیاسی محفوظ دانسته و در این خصوص تصمیم متناسب خود را در زمان مقتضی به اجرا خواهد گذاشت.شبس**9386**1488            "}