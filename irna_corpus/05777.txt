{"onTitr":"","titr":" دشمن اصرار به جنگ نیابتی با جمهوری اسلامی ایران دارد","describe":" سنندج - ایرنا - فرمانده سپاه بیت المقدس کردستان گفت: دشمن اصرار به جنگ نیابتی با جمهوری اسلامی ایران دارد و احتمال تحرکات جدید از سوی گروهک ها در منطقه وجود دارد.", "text":"به گزارش خبرنگار ایرنا، سردار سرتیب 2 پاسدار محمدحسین رجبی روز یکشنبه در جریان برگزاری رزمایش محرم 2 در جمع خبرنگاران در منطقه عمومی شاهو اظهار داشت: انتظار می رود دشمن به گروهک ها جرات و تجهیزات دهد و آنها را برای نفوذ به داخل مرزهای کشورمان تحریک کند.وی با بیان اینکه بعد از برخورد اخیر سپاه با گروهک ها دیگر شاهد تحرکاتی از سوی آنها نبوده ایم، افزود: هر وقت حماقت کردند شدیدا تنبیه و مجازات شدند و اگر عاقل باشند دیگر تحرکی انجام نمی دهند.سردار رجبی در رابطه با رزمایش محرم 2 یادآور شد: منطقه فعلی رزمایش قبلا محل حضور ضد انقلاب بود بنابراین سناریوهای رزمایش بر اساس واقعیت ها طراحی و اجرا شده است.وی تاکید کرد: مراحل ابتدایی رزمایش که از یک هفته قبل و با رزمایش مقابله با پدیده ضد امنیتی آغاز شد اینک طبق سناریو پیش می رود و افراد در ارتفاعات شاهو پناه می گیرند.فرمانده سپاه بیت المقدس کردستان افزود: عملیات آتش زرهی، توپخانه، ادوات زرهی و هوانیروز به موقع و طبق زمان بندی در این رزمایش انجام شد.وی اضافه کرد: با اینکه هنوز بازرسان و ناظرین رزمایش نظری نداده اند اگر خود منصفانه ارزیابی کنیم می گوییم برگزاری رزمایش به خوبی پیش رفته است.سردار رجبی یادآور شد: ضد انقلاب در سال های گذشته تحرکات زیادی در مناطق کنونی و پایگاه فعلی داشت که با حضور سپاه و ایجاد پایگاه امنیت منطقه کنترل شد. به گزارش ایرنا، آخرین مرحله رزمایش محرم صبح یکشنبه با حضور یگان های برگزیده زرهی، هوانیروز، توپخانه، تکاور و پهباد نیروی زمینی سپاه در منطقه کامیاران و کوه های شاهو آغاز شد.از جمله رسالت ها ابلاغی این رزمایش، تمرین آتش های سنگین توپخانه ای و زرهی، عملیات هوانیروز، تمرین عملیات هلی برن، تاخت شبانه، کمین و ضد کمین است.هدف اصلی این رزمایش، کسب اطمینان از آمادگی نیروها، بکارگیری مهارت های فردی، جمعی و رسته ای است و تک به ارتفاعات، اجرای آتش هوانیروز، ادوات زرهی، توپخانه و رسیدن به نقاط تعیین شده در این رزمایش اجرا شده و همزمان این موارد توسط ارزیابان مورد بررسی قرار گرفته و به آن نمره تعلق می گیرد.پس از برگزاری 2 رزمایش امنیتی در جنوب شرق و رزمایش امنیتی در منطقه اشنویه و ارتفاعات کفارستان طی سال گذشته، مرحله نهایی رزمایش امنیتی محرم امروز در منطقه کامیاران و ارتفاعات شاهو برگزار شد.مرحله نخست این رزمایش با استفاده از 70 درصد یگان های قرارگاه حمزه سید الشهدا‌(س) مستقر در کردستان از پنج روز پیش آغاز شده است.مراحل انجام این رزمایش با فراخوان گردان‌های بسیج بیت المقدس،‌ امام حسین (ع) و کوثر استان کردستان آغاز و همزمان یک مرحله رزمایش دفاع شهری با حضور یگان‌های انتظامی، مرزبانی و بسیجیان انجام می گیرد.کامیاران در 65 کیلومتری جنوب سنندج مرکز استان کردستان قرار دارد. رشته کوه شاهو بخشی از رشته کوه‌های زاگرس است که در مرز 2 استان کردستان و کرمانشاه و نزدیک رودخانه سیروان قرار دارد.6108/9102            "}