{"onTitr":"","titr":" برف ارتفاعات مشگین شهر را سفیدپوش کرد","describe":" اردبیل - ایرنا - تغییر شرایط جوی موجب بارش برف در ارتفاعات شهرستان مشگین شهر شد.", "text":"به گزارش ایرنا ، بارش برف که از نخستین ساعات بامداد امروز شنبه در این منطقه آغاز شده همچنان ادامه دارد و منطقه کاملا چهره زمستانی بخود گرفته است.این بارش که در مناطق پایین دست شهرستان بصورت باران بود موجب خوشحالی کشاورزان و دامداران شده است.به گفته مدیر جهاد کشاورزی مشگین شهر ، بارش برف و باران موجب آماده شدن زمین های زراعی برای کشت پاییزه شده و بزودی عملیات کشت پاییزه دراین شهرستان آغاز خواهد شد.اسماعیل شیخ الاسلامی پیش بینی کرد امسال بیش از 65 هزار هکتار از اراضی این شهرستان به کشت پاییزه گندم و جو اختصاص یابد.مشگین شهر در 90 کیلومتری شمال غربی اردبیل قرار دارد.7117/6018            "}