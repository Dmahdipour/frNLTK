{"onTitr":"","titr":" نفرات برتر رقابت های ووشو بزرگسالان گلستان مشخص شدند","describe":" گرگان - ایرنا - رقابت های ووشو قهرمانی و انتخابی استان گلستان روز سه شنبه در رده سنی بزرگسالان در بخش مردان، با حضور 25 ورزشکار در اوزان مختلف برگزار و نفرات برتر هر وزن مشخص شدند.", "text":"به گزارش خبرنگار ایرنا در این رقابت ها که در محل خانه کبدی گرگان، مرکز استان گلستان برگزار شد، ورزشکاران در هشت وزن از هفت شهرستان گرگان، کردکوی، مینودشت، علی آباد کتول، نوکنده، کلاله و گنبدکاووس حضور داشتند.در مجموع تیمی این رقابت ها تیم مینودشت با چهار مدال طلا، سه نقره و یک برنز بر سکوی نخست قرار گرفت و تیم های گرگان و کلاله به ترتیب با دو طلا و چهار برنز و  دو طلا به ترتیب دوم و سوم شدند.تیم های گنبدکاووس، علی آباد کتول، نوکنده و کردکوی به ترتیب در مکان های چهارم تا هفتم این رقابت ها قرار گرفتند.در بخش انفرادی این بازی ها در اوزان مختلف نیز نتایج زیر به دست آمد:وزن 52 - کیلوگرم: حسین قره محمودلو و جواد شهمرادی هر دو مینودشت به ترتیب اول و دوم شدند. (در این وزن فقط این دو ورزشکار حضور داشتند.)وزن 60 - کیلوگرم: علی رضا قزاق از گرگان، مهران تاشپور از گنبدکاووس و محمدرضا کرامندلی از مینودشت به همراه امیرحسین عباسپور از کردکوی (بطور مشترک) به ترتیب اول تا سوم شدند. وزن 65 - کیلوگرم: محسن پودینه از گرگان اول شد، سلیم تاشپور از گنبدکاووس در مکان دوم قرار گرفت و حسین دوستی نیا به همراه ایمان عرب عامری هر دو از گرگان بطور مشترک سوم شدند.وزن 70 - کیلوگرم: محمدکاظم مصطفوی از کلاله و پارسا نوری از مینودشت به ترتیب اول و دوم شدند و مصطفی آریان به همراه امیرحسین یوسف قشلاق از علی آباد کتول بطور مشترک در سکوی سوم  ایستادند. وزن 75 - کیلوگرم که تنها دو ووشوکار حضور داشتند، بعد از انجام تنها مسابقه این وزن، جواد قزلسفلو از مینودشت به مقام قهرمانی دست یافت و سعید سوخته سرایی از علی آباد کتول دوم شد.در وزن 80 - کیلوگرم هم که دو ورزشکار با هم رقابت کردند، مرتضی خسروی به همراه دانیال هلاکویی هر دو از مینودشت به ترتیب اول و دوم شدند.در وزن 85 - کیلوگرم تنها امید قزلسفلو از مینودشت اعلام آمادگی کرده بود که گردن آویز طلا به وی تعلق گرفت، اما مدال وی در جدول توزیع مدال ها محسوب نشد.در وزن 90 + کیلوگرم که سه ورزشکار حضور داشتند، محمد اکبری، رضا عموزاد و محمدرضا کابوسی به ترتیب از کلاله، نوکنده و گرگان در سکوهای اول تا سوم قرار گرفتند.در قمست تالو این رقابت ها تنها 'حسین نوری' از مینودشت شرکت کرده بود که مدال نخست این بخش نیز به وی تعلق گرفت.در پایان این بازی ها ضمن تقدیر از سلیم تاشپور به عنوان ووشوکار اخلاقمدار، لوح افتخاری نیز به وی اهدا شد.3014/1860            "}