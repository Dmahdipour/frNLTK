{"onTitr":"","titr":" 10 شهرستان مشمول طرح محرومیت زدایی بنیاد مستضعفان است","describe":" ارومیه- ایرنا- رییس بنیاد مستضعفان گفت: 10 شهرستان در 10 استان کشور مشمول طرح محرومیت زدایی این بنیاد است که اقدامات توسعه ای در آنها با همراهی شهروندان انجام می شود.", "text":"به گزارش ایرنا محمد سعیدی کیا روز سه شنبه در جلسه هماهنگی برنامه های محرومیت زدایی در شهرستان چالدران از توابع آذربایجان غربی گفت: قلعه گنج کرمان، لنده کهگیلویه بویراحمد و گرمی مغان اردبیل جزو این شهرستان های محروم به شمار می رود.وی با تاکید بر اینکه محرومیت زدایی از چالدران به دلیل برخورداری از قابلیت های فراوان توسعه از اهمیت بالایی برخوردار است، بیان کرد: این طرح با شعار با مردم و برای مردم با همکاری هفت وزراتخانه، بنیاد علوی، استانداری ها و ادارات مرتبط استانی و شهرستانی اجرا می شود.رییس بنیاد مستضعفان ادامه داد: در حال حاضر به اهتمام این نهاد، صندوق های خرد روستایی در 22 روستا تشکیل شده و مقدمات توسعه و اشتغال در این مناطق به زودی فراهم می شود.سعیدی کیا گفت: پرداخت تسهیلات کم بهره به سرمایه گذاران بخش خصوصی و ایجاد زیرساخت ها در زمینه های آموزشی، بهداشت و درمان با مشارکت وزارتخانه ها از جمله برنامه های مهم طرح ملی توسعه و آبادانی چالدران است.فرماندار چالدران نیز در این جلسه با اعلام اینکه امسال در جهت عمران و آبادانی این شهرستان یک میلیارد و 300 میلیون ریال اعتبار از منابع ملی و استانی هزینه می شود، افزود: این میزان اعتبار در بخش راه سازی، گازرسانی روستایی، بهداشت و درمان و طرح های کشاورزی هزینه می شود.به گزارش ایرنا چالدران پس از قلعه گنج کرمان دومین شهرستان هدف بنیاد مستضعفان برای محرومیت زدایی است.8137/3072            "}