{"onTitr":"","titr":" نتایج یک نظرسنجی: آمریکا در افغانستان ناکام مانده است","describe":" تهران - ایرنا - نتایج نظرسنجی یک مرکز تحقیقاتی آمریکایی حاکی است ؛ اکثر شهروندان آمریکا براین باورند که بعد از 17 سال، آمریکا نتوانسته به اهداف خود در افغانستان دست پیدا کند.", "text":"بر اساس نظرسنجی تهیه شده توسط مرکز تحقیقاتی پیو در واشنگتن، نیمی از مردم آمریکا (49 درصد) بر شکست آمریکا در جنگ افغانستان تاکید کرده و یک سوم (35 درصد) دیگر مردم معتقدند واشنگتن توانسته تقریبا به اهداف خود دست یابد و 16 درصد بقیه هیچ نظری نسبت به پیروزی و یا شکست آمریکا در جنگ افغانستان ندارند. براساس این گزارش، در میان سال های 2009 تا 2011 اگر از مردم آمریکا پرسشی مبنی بر پیروزی و یا شکست واشنگتن در جنگ افغانستان مطرح می شد، اکثر مردم بر این باور بودند که ما توانسته ایم به اهداف خود در این جنگ برسیم اما در میان سال 2014 تا 2015 ، شرایط کامل برعکس شده و نظر عموم مردم به شکست آمریکا در جنگ افغانستان تغییر کرده است. طبق نظر سنجی مرکز تحقیقاتی پیو که از تاریخ 18 تا 24 سپتامبر ماه گذشته جمع آوری شده است، جمهوری خواهان نسبت به دموکرات ها بسیار خوش بین تر نسبت به پیروزی و موفقیت آمریکا در جنگ افغانستان هستند. نیمی از جمهوری خواهان (48درصد) و یک سوم دموکرات ها (28 درصد) قائل به پیروزی آمریکا و دست یافتن به اهداف خود در افغانستان هستند. در زمان ریاست جمهوری باراک اوباما در سه سال پیش، نظر طرفداران تقریبا برعکس بود، 42 درصد از دموکرات ها در مقایسه با 29 درصد از جمهوری خواهان قائل به پیروزی آمریکا بودند. با طولانی شدن جنگ نظامی آمریکا در افغانستان، در حال حاضر عموم مردم این کشور به دو گروه تقسیم شده اند که آیا حمله سال 2001 تصمیم درست یا غلطی بوده است. امروزه 45 درصد از مردم به درست بودن تصمیم استفاده از نیروی نظامی آمریکا در افغانستان قائل و 39 درصد به تصمیم اشتباه این کشور معتقد هستند. در همین مورد، جیمز کننگهم، سفیر پیشن آمریکا در افغانستان طی مقاله ای در نشنال اینترست عنوان کرد، هیچ تضمینی وجود ندارد که آمریکا در جنگ افغانستان پیروز شود، اما کاملأ مشخص است که می‎تواند ببازد.روزنامه واشنگتن پست نیز طی گزارشی در سال 2017 نوشت، بهتر است ترامپ بجای افزایش نیروها در افغانستان این نصحیت ژنرال «جرج اکن» در سال 1966 در مورد جنگ ویتنام را که گفته بود آمریکا در جنگ ویتنام باید اعلام پیروزی کند و سپس فوری از این جنگ خارج شود را در مورد افغانستان نیز اعمال کند.به گفته این روزنامه آمریکایی، جنگ در افغانستان تاکنون بیش از یک تریلیون دلار هزینه داشته و آمریکا در حال حاضر دیگر بدنبال شکست دشمن در افغانستان نیست بلکه پروژه ملت سازی را دنبال می‌کند و در حقیقت باید گفت، ارتش آمریکا استراتژی مشخصی برای پیروزی ندارد و فقط به دنبال شکست نخوردن است.با توجه به این گزارش، گرت پورتر مقاله‌نویس آمریکایی در مورد نقش آمریکا و نیروهای خارجی در افغانستان پس از 17 سال حضور گفت : ائتلاف نظامی به رهبری آمریکا نتوانست از اعمال طالبان جلوگیری کند.وی افزود: هدف رسمی مداخله نظامی آمریکا در افغانستان مهار کردن طالبان بود تا شبه ‌نظامیان آن قادر نباشند مواضع خود را تقویت کنند ولی اتفاقی کاملا معکوس رخ داد.این مقاله‌ نویس آمریکایی خاطرنشان کرد: با عملکرد بد واشنگتن طالبان قوی تر شد با شدت بیشتری به عملیات نظامی دست می‌زند و این شکست بزرگ نظامیان و دولت آمریکاست.اساق**ع.ه*1663**            "}