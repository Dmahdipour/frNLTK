{"onTitr":" استاندار اردبیل:    ","titr":" اشتغال در روستاهای هدف گردشگری و کشاورزی پیگیری می شود","describe":" اردبیل - ایرنا - استاندار اردبیل گفت: اشتغال در روستاهای هدف گردشگری ، کشاورزی و صنعت استان در چارچوب  برنامه دولت برای افزایش تولید و رونق اقتصادی پیگیری می شود.", "text":"به گزارش ایرنا ، اکبر بهنامجو روز شنبه در جلسه شورای برنامه ریزی و توسعه استان اردبیل افزود: بر این اساس مدیران دستگاه های اجرایی و بانک ها باید برای اجرای طرح های اشتغالزا در روستاهای هدف مساعدت لازم را داشته باشند.وی اظهار داشت: ایجاد اشتغال در اولویت برنامه های دولت تدبیر و امید قرار گرفته و در این استان هم اشتغال 20 هزار نفری برنامه ریزی شده که تحقق آن نیازمند سرمایه گذاری بخش خصوصی و حمایت مدیران است.استاندار اردبیل اتصال ریلی استان اردبیل به جمهوری آذربایجان را یادآور شد و گفت: اتصال ریلی به جمهوری آذربایجان با توافق مقام های 2 کشور قطعی شد و در آینده نزدیک مقدمات اجرایی آن فراهم خواهد شد.بهنامجو افزود: طبق این توافق که مابین مدیرعامل راه آهن ایران و رییس راه آهن جمهوری آذربایجان امضا شده طرح اتصال ریلی استان اردبیل از طریق منطقه مغان به خط آهن این جمهوری اجرا می شود. استاندار اردبیل بیان کرد: در صورت تحقق این طرح بیش از 20 میلیون تن بار از از طریق راه آهن بین 2 کشور مبادله خواهد شد.بهنامجو درباره جذب اعتبارات بودجه 97 در استان اردبیل افزود: با توجه به سردسیر بودن استان تخصیص اعتبارات باید تا 2 ماه آینده قطعی شود و مدیران دستگاه های اجرایی برای تحقق آن پیگیر شوند.وی سفر رییس جمهوری به اردبیل را یادآور شد و گفت: این سفر به احتمال قوی در آبان ماه انجام خواهد شد و مدیران باید آمادگی لازم را در این سفر داشته باشند.در این جلسه اشتغال روستاهای هدف در اردبیل و مشگین شهر مورد بررسی قرار گرفت.7110/ 1257            "}