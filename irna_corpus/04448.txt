{"onTitr":"","titr":" کشتارگاه صنعتی دام در زاهدان افتتاح شد","describe":" زاهدان - ایرنا - سیزدهمین کشتارگاه صنعتی دام سیستان و بلوچستان امروز/ دوشنبه/ با حضور معاون بهداشتی و پیشگیری سازمان دامپزشکی کشور و مسئولان استانی در شهرستان زاهدان به بهره برداری رسید.", "text":"مدیر کل دامپزشکی سیستان و بلوچستان در حاشیه این مراسم در گفت و گو با خبرنگار ایرنا اظهار داشت: این کشتارگاه در گستره 25 هزار متر مربع و با زیربنای 9 هزار و 200 متر مربع توسط بخش خصوصی ساخته شده است.دکتر مهدی حسینی افزود: تاکنون برای راه اندازی این واحد بزرگ اقتصادی که در سه طبقه ساخته شده افزون بر 120 میلیارد ریال اعتبار هزینه شده است.وی افزود: این کشتارگاه با ظرفیت روزانه 150راس دام سنگین و سبک برای 150 نفر شغل ایجاد کرده است.مدیرکل دامپزشکی سیستان و بلوچستان اظهار داشت: در این واحد صنعتی علاوه بر خط کشتار دام، واحدهای بسته بندی آلایش خوراکی و غیر خوراکی، بسته ‌بندی گوشت و ضایعات آن شامل پودر خون، چربی صنعتی، پودر استخوان پیش بینی شده که در فاز دوم اجرا و راه اندازی خواهد شد.7316 **6081            "}