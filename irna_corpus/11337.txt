{"onTitr":"","titr":" عضویت کودکان در مراکز کانون پرورش فکری 16 مهر رایگان است","describe":" رشت - ایرنا- مدیرکل کانون پرورش فکری کودکان و نوجوانان گیلان گفت: عضویت کودکان در مراکز کانون پرورش فکری استان در 16 مهر به مناسبت روز جهانی کودک رایگان است.", "text":"اسفندیار ضیائی روز سه شنبه در گفت و گو با خبرنگار ایرنا اظهار داشت: کودکان علاقمند برای عضویت می توانند در روز  جهانی کودک با مراجعه به مراکز فرهنگی هنری کانون پرورش فکری در شهرستان های مختلف استان گیلان نسبت به ثبت نام رایگان اقدام کنند.وی با اشاره به  42 عنوان فعالیت فرهنگی، هنری، ادبی و پژوهشی در مراکز کانون پرورش فکری کودکان و نوجوانان استان گیلان افزود: کارگاه های شعرخوانی، قصه و داستان از برنامه های فرهنگی کانون پرورش فکری است.وی خاطر نشان کرد: نمایش فیلم، نمایش خلاق، بازدیدهای علمی، روخوانی کتاب، معرفی کتاب، وقایع و ایام، کارگاه های نقاشی، سفالگری، برنامه های علمی در زمینه نجوم و رباتیک از جمله دیگر فعالیت های کانون پرورش فکری است.مدیرکل کانون پرورش فکری استان گیلان بیان داشت: در زمان حاضر، چهار کتابخانه پستی در رشت، تالش، آستارا و لنگرود، دو مرکز فراگیر در رشت و رودسر، کتابخانه سیار روستایی در آستارا و رستم آباد و کتابخانه سیار شهری در رشت فعال است.بر اساس آخرین آمار، بیش از 65 هزار کودک و نوجوان در 31 مرکز فرهنگی هنری کانون پرورش فکری استان گیلان عضو هستند.14 تا 20 مهرماه با شعار (آینده را باید ساخت) هفته‌ ملی کودک نام گرفته است.7286 /6030            "}