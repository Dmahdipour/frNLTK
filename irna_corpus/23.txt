به گزارش ایرنا، عصر روز/جمعه/ و در هفته هشتم دور برگشت رقابت های لیگ برتر آذربابجان غربی تیم فوتبال پرسپولیس حاجی خوش مهاباد توانست با نتیجه پرگل پنج بر سه میهمان خود تیم هدف دیلمان سلماس را شکست دهد.گل های تیم پرسپولیس حاجی خوش مهاباد را &#39;سیروان مختاریفر&#39; 2 گل و جواد محمودی، فرزین کوهی و واحد سواره هر کدام یک گل به ثمر رساندند.قضاوت این بازی را نیز سعاد وفاپیشه، محمود گوهرنژاد و رامین بابایی به ترتیب به عنوان داور وسط، کمک داور اول و دوم بر عهده داشتند.در پایان هفته هفدهم رقابت های لیگ برتر فوتبال آذربایجان غربی تیم پرسپولیس مهاباد با 37 امتیاز از 17 بازی در مکان دوم این رقابت ها قرار دارد.هفه گذشته تیم کشاورز بوکان با فاصله هفت امتیازی با پرسپولیس مهاباد /تیم دوم جدول لیگ برتر فوتبال آذربایجان غربی/ قهرمانی خود را در این دوره از رقابت ها قطعی کرد.به گزارش ایرنا، رقابت های لیگ برتر فوتبال آذربایجان غربی با حضور 10 تیم برگزار می شود و 2 تیم برتر سهمیه حضور در لیگ دسته 3 باشگاه های کشور را کسب می کنند.سال گذشته در جریان مسابقات لیگ برتر قهرمانی آذربایجان غربی تیم کاویان نقده با 40، پرسپولیس حاجی خوش مهاباد با 38 و شهرداری ارومیه با 37 امتیاز رده های اول تا سوم را از آن خود کردند.9903/3072
      
      