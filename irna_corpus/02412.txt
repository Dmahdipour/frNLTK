{"onTitr":" رئیس مرکز پزشکی حج و زیارت هلال احمر:    ","titr":" 200 تن دارو و اقلام پزشکی به عتبات عالیات ارسال می شود","describe":" تهران- ایرنا- رئیس مرکز پزشکی حج و زیارت هلال احمر گفت: 200 تن دارو و تجهیزات مصرفی پزشکی که شامل 400 قلم دارو و 80 نوع تجهیزات مصرفی است، امروز به عتبات عالیات ارسال می شود.", "text":"به گزارش خبرنگار اجتماعی ایرنا، سید علی مرعشی روز چهارشنبه در حاشیه ارسال تریلرهای جمعیت هلال احمر به عتبات عالیات افزود: 12 هزار نفر که شامل امدادگران، متخصصان و همکاران هلال احمر در تشکل های مردمی هستند به منظور امدادرسانی به کشور عراق اعزام می شوند.مرعشی تعداد پایگاه های جمعیت هلال احمر را در عتبات عالیات 40 پایگاه اعلام کرد و گفت: نخستین تیم راه انداز درمانگاه های هلال احمر ایران روز گذشته به کشور عراق اعزام شدند و همچنین در تاریخ بیست و سوم، بیست و چهارم و بیست و پنجم مهر نیز دیگر نیروهای درمانی هلال احمر به این کشور می روند.مرعشی با اعلام اینکه همه زائران اعزامی ایران تحت پوشش بیمه قرار دارند و همه خدمات درمانی و پزشکی آنها در آن کشور رایگان است، گفت: تیم تخصصی هلال احمر ایران که شامل جراح، ارتوپد، متخصص زنان، مغز و اعصاب و روانپزشکی نیز برای درمان زائران اعزام می شوند.وی از زائران خواست کفش و کوله مناسب برای پیاده روی 80 کیلومتری تهیه کنند، زیرا تفاوت درجه دما در روز و شب در کشور عراق زیاد است.مرعشی همچنین از زائران ایرانی خواست حتما داروهای تخصصی که مصرف می کنند نیز به همراه داشته باشند.مرعشی گفت: دولت ایران و عراق نمی توانند این مراسم را به تنهایی اداره کنند و باید مردم حضور حداکثری داشته باشند.وی افزود: امسال در ورودهای مرز ایران به خاک عراق ارائه خدمات درمانی را  برنامه ریزی کرده ایم.مرعشی افزود: با همکاری وزارت بهداشت عراق و هلال احمر این کشور امسال در نظر داریم خدمات تخصصی بیشتری را به زائران ارائه کنیم.وی از ایجاد درمانگاه طب سنتی در کربلا برای نخستین بار خبر داد و گفت: به جز درمانگاه های هلال احمر، مراکز درمانی تشکل های داوطلب و مردمی را نیز حمایت می کنیم.مرعشی افزود: از زائران ایرانی خواست به غیر از سامانه سما از روش دیگری برای اخذ ویزا استفاده نکنند. چون در غیر این صورت نمی توانند از خدمات بیمه ای استفاده کنند و قیمت ورود به بیمارستان عراق ۱۰۰ دلار است.وی از ایجاد تیم تخصصی شامل ۵۰ نفر برای نخستین بار در سامرا خبر داد و افزود: این افراد مهارت های کافی برای مقابله با حملات تروریستی را آموزش دیده‌اند.اجتمام * 3377 * 3063            "}