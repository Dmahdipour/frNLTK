{"onTitr":"","titr":" گمرک: ترخیص محموله های وارداتی گوشت قرمز ادامه دارد","describe":" تهران- ایرنا- واردات گوشت قرمز در 6 ماهه امسال در مقایسه با مدت مشابه پارسال 26 درصد افزایش یافته و بر پایه اعلام گمرک جمهوری اسلامی ایران، ترخیص محموله های وارداتی این محصول غذایی هنوز متوقف نشده است.", "text":"به گزارش ایرنا، گمرک جمهوری اسلامی ایران امروز (سه شنبه) واردات گوشت قرمز از آغاز سال تا اول مهرماه را 72 هزار تن اعلام کرد.گمرک همچنین اعلام کرد بر اساس بررسی های میدانی، ترخیص هیچ‌گونه محموله وارداتی گوشت از گمرک ها متوقف نشده است.«منصور پوریان» رییس مجمع ملی صادرکنندگان دام زنده، دیروز در گفت و گو با ایرنا از توقف یک ماهه محموله گوشت وارداتی در گمرک گلایه کرده بود.گمرک در این زمینه اعلام کرد: این محموله مربوط به یک کانتینر گوشت وارداتی به مقدار 18 تن در گمرک تهران بود که در زمان اظهار به گمرک، تاریخ ثبت سفارش آن منقضی شده و صاحب کالا با بانک ارائه‌دهنده ارز تسویه نکرده بود و امکان ارائه کد رهگیری بانک را نداشت.«پس از ارائه ثبت سفارش معتبر، وفق مقررات اجازه ترخیص این محموله صادر شد و در چارچوب تسهیلات گمرکی با اینکه واردکننده کد رهگیری بانک را نداشت، کالا به صورت درصدی از گمرک ترخیص و 80 درصد محموله 18 تنی گوشت وارداتی تحویل صاحب کالا شد و ترخیص 20 درصد بقیه منوط به تسویه با بانک و ارائه کد رهگیری است».تاریخ مصرف بیشتر گوشت های منجمد وارداتی نزدیک یک سال است.نیاز مصرفی گوشت قرمز کشور نزدیک یک میلیون تن است که 840 هزار تن آن از محل تولیدات داخلی و بیش از 100 هزار تن آن از محل واردات گوشت گرم گوسفندی، گوشت منجمد گوساله و حتی دام زنده تامین می شود.واردات گوشت قرمز برای تنظیم بازار این محصول افزایش یافت تا مردم بتوانند محصولات پروتئینی مورد نیاز خود را با قیمت های مناسب تری خریداری کنند اما همچنان قیمت هر کیلوگرم گوشت گوسفندی و گوساله در بازار مصرف بیش از 60 هزارتومان است.گمرک ایران امروز اعلام کرد: با هدف کاهش رسوب کالا در انبارهای بنادر و محوطه های گمرکی و تسریع در ترخیص کالاهای مورد نیاز مردم، مهلت قانونی توقف و نگهداری کالا در مناطق و گمرک ها به 2 ماه کاهش پیدا کرده که تا یک ماه بیشتر قابل تمدید است.بر این اساس، در صورتی که صاحبان کالا حداکثر تا سه ماه نسبت به اظهار کالاهای موجود در مناطق و انبارهای گمرکی به گمرک نکنند، کالا در چارچوب مقررات، مشمول قانون متروکه شده و به سازمان جمع آوری و فروش اموال تملیکی اعلام می شود تا بر اساس ضوابط اقدام کند. اقتصام**9186*1961*            "}