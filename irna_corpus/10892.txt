{"onTitr":" فرماندار:    ","titr":" افزون بر هزار میلیارد ریال صرف عمران و صنعت مهریز شد","describe":" یزد - ایرنا - فرماندار مهریز گفت: در شش ماهه اول سال 1397 یک هزار و 700 میلیارد ریال از محل بودجه های دولتی ، آورده بخش خصوصی و خیران صرف اجرای 50 طرح عمرانی، کشاورزی و صنعتی در شهر و روستاهای بخش مرکزی این شهرستان شده است.", "text":"به گزارش ایرنا، سید محمد رستگاری روز سه شنبه در حاشیه بازدید از چندین واحد تولیدی و صنعتی مستقر در شهرک صنعتی شهرستان در روستای هرفته در گفت و گو با ایرنا افزود: از این مبلغ ، یک هزار و 500 میلیارد ریال توسط بخش خصوصی و بقیه از محل بودجه های دولتی تامین و پرداخت شده است. وی ادامه داد: اجرای طرح گازرسانی به دهستان بهادران، بهره برداری از سالن ورزشی، راه اندازی چند واحد بزرگ تولید کاشی و لوازم و تجهیزات درمانی از مهمترین آنهاست. به گفته این مسئول، با بهره برداری از طرح های مختلف یادشده، زمینه اشتغال 400 نفر فراهم شد که ایجاد این تعداد فرصت شغلی نقش مهمی در تولید و رونق اقتصادی منطقه دارد. رستگاری با اشاره به موقعیت مهریز از بخش خصوصی برای سرمایه گذاری در این شهرستان دعوت به همکاری کرد. شهرک صنعتی مهریز در 30 کیلومتری جنوب یزد واقع شده و به دلیل نزدیکی به مرکز استان و همچنین قرار گرفتن در مجاورت جاده ارتباطی شمال به جنوب کشور ( تهران، یزد - بندرعباس ) می تواند مکان مناسبی برای سرمایه گذاری باشد. سهولت دسترسی به راه های اصلی ایران، وجود نیروی انسانی متخصص و همچنین معافیت مالیاتی، ارزانی زمین و زیرساخت کامل این شهرک را به مکان مناسبی برای احداث کارخانجات جدید تبدیل کرده است. مرکز شهرستان 50 هزار نفری مهریز در 30 کیلومتری جنوب شهر یزد قرار دارد و دارای پنج شهرک صنعتی شامل شهید چمران ، 196 هکتاری ، یزد مهر ، هرفته و ناحیه صنعتی بهادران با اشتغالزایی چهار هزار نفر است. استان یزد با یک میلیون و 138 هزار نفر جمعیت سه هزار و 500 واحد تولیدی و صنعتی دارد. 7541/ 2047            "}