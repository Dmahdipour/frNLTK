{"onTitr":"","titr":" اردوگاه اطفال نمادی از نوجوانان فهمیده ایران زمین","describe":" جیرفت - ایرنا - اردوگاه اطفال نوشته احمد یوسف زاده نویسنده کتاب آن 23 نفر، نمادی از حسین های فهمیده ایران است که سن شناسنامه ای آنها با سن عقلی و معرفتی شان بسیار متفاوت بوده چرا که شعور این نوجوانان همچون انسان های حاذق و مدبر بود که با رشادت های خود در تاریخ ماندگار شدند.", "text":"به گزارش ایرنا، احمد یوسف ‌زاده نویسنده کتاب های 'آن بیست و سه نفر' و 'اردوگاه اطفال' خاطرات دوران نوجوانی خود را در آغوش نامهربان اردوگاه های رژیم بعث توصیف می کند. یوسف زاده در آن دوران نوجوانی بود که به همراه هزاران جوان و نوجوان شجاع ایرانی در عملیات بزرگی به نام بیت المقدس با رمز یا علی ابن ابیطالب برای پاسداری از میهن خود شرکت کرد و اسیر شد که نتیجه این عملیات موفقیت آمیز آزادسازی خرمشهر بود ولی افسوس که در جشن آزادسازی خرمشهر، این نوجوان و هم سن و سال های رزمنده او میهمان استخبارات عراق بودند که از در و دیوار این زندان مخوف‌ صدای شکنجه و آزار و اذیت بلند بود.*حکایت آن 23 نفر از آنجا شروع می شود که صدام حسین در پی شکست های پیاپی در برابر رزمنده های ایران و برای سرپوش گذاشتن بر روی شکست هایش، تصمیم گرفت یک جنجال تبلیغاتی درست کند، او دستور داد 23 نوجوان  15 تا 18 ساله را از بقیه اسرا جدا کنند و برای آنها برنامه‌های مفصل و تبلیغاتی ترتیب داد، از جمله  این برنامه‌ها بردن 23 نفر به عتبات عالیات و شهر بازی بود. این وضعیت به اینجا رسید که این 23 نوجوان را به کاخ صدام حسین آوردند و او خطاب به آن 23 نفر گفت:  من شما را آزاد می‌کنم به شرطی که دوباره به جبهه برنگردید چون امام خمینی شما را به زور فرستاده و شما را آزاد می‌کنم که پیش مادرهایتان برگردید.این صحبت‌های صدام برای آن 23 نوجوانی که آمده بودند بجنگند و شهید بشوند گران تمام شد و برای اینکه کشورشان از جانب تبلیغات رژیم بعث آسیب نبیند و حرف امام خمینی (ره) زیر سوال نرود، به یک اعتصاب غذای پنج روزه دست زدند که در آخر عراقی‌ها مجبور می‌شوند که مثل سایر اسرا با آن ها رفتار کنند، آری در حالی که درهای زندان به روی این 23 نفر باز بود، ترجیح دادند که هشت سال اسارت بکشند اما سخن رهبرشان را اجابت کنند.آن بیست و سه نفر کتاب داستان قهرمانی 23 نفر از نوجوانان و جوانان ایران اسلامی است که برای نخستین بار در قالب ادبیات پایداری به رشته تحریر در آمده است.**کتاب اردوگاه اطفال ادامه آن بیست و سه نفر استنویسنده کتاب آن بیست و سه نفر شامگاه سه شنبه در حاشیه آئین رونمایی از کتاب اردوگاه اطفال که در جیرفت برگزار شد به خبرنگار ایرنا گفت: کتاب اردوگاه اطفال ادامه و تکمیل کننده کتاب آن بیست و سه نفر است.احمد یوسف زاده افزود: جمع آوری خاطرات و انتشار کتاب اردوگاه اطفال سه سال طول کشید و در این زمینه آزاده جیرفتی رضا عسکری کمک زیادی را برای گردآوری خاطرات انجام داد.وی تصریح کرد: فرق کتاب آن بیست و سه نفر با اردوگاه اطفال در این بود که افراد اردوگاه اطفال 400 اسیر جوان در یک اردوگاه بزرگ بود ولی آن بیست و سه نفر در یک زندان کوچک بود. وی وجه مشترک این 2 کتاب را خاطرات تلخ و شیرین اسرا عنوان کرد و گفت: هدف از انتشاز این کتاب ها بازگویی خاطرات اسارت است.**ساخت فیلم آن بیست و سه نفر کلید خورداحمد یوسف زاده از ساخت فیلم آن بیست و سه نفر توسط کارگردان معروف سینمای ایران ابراهیم حاتمی کیا پرده برداشت و گفت: پیش تولید این فیلم به اتمام رسیده است و در جمعه این هفته هر 23 نفر اسیر با بازیگران نقش خود در صحنه اجرای فیلم ملاقات می کنند.** اردوگاه اطفال تلفیقی از خاطرات دوران نوجوانی و اسارات استنویسنده کتاب آن بیست و سه نفر گفت: کتاب اردوگاه اطفال تلفیقی از خاطرات دوران نوجوانی در منطقه زندگی خود و دوران اسارات در اردوگاه بعث است.یوسف زاده افزود: در این کتاب اتفاقات اولین فعالیت هنری من به عنوان یک نوجوان روستایی با دعوت یک جوان شهری به فعالیت های فرهنگی بیان شده است که فراز و نشیب های زیادی داشته است.وی ادامه داد: در کتاب اردوگاه اطفال، خاطرات خود را از روزهای نوجوانی در شهر جیرفت وصف کرده ام.**انقلاب اسلامی ایران به سختی به دست آمده استاحمد یوسف زاده خطاب به جوانان و نوجوانان ایران گفت: قدر انقلاب اسلامی ایران را بدانید چرا که این انقلاب به سختی بدست آمده است.وی با بیان اینکه کتاب اردوگاه اطفال شامل خاطرات تلخ و شیرین اسارت است، افزود: در شرایط حساس امروز، که کشور با گرفتاری ها دست و پنجه نرم می کند از انقلاب اسلامی ایران حمایت کنیم.**کتاب اردوگاه اطفال رُمانی خاص استنویسنده بهترین رمان سال کشور نیز گفت: کتاب اردوگاه اطفال نوشته احمد یوسف زاده رمانی خاص است.منصور علیمردانی افزود: این کتاب در حوزه خود نوشت های جذاب است که مخاطبان زیادی را به خود جذب می کند.وی تصریح کرد: یکی از جذاب‌ ترین شیوه‌های نگارش ادبی به ویژه با محوریت ادبیات داستانی، خاطره‌ نویسی بوده هر چند سابقه این گونه نوشتار در کشور ما بر خلاف جهان، چندان طولانی نیست اما آثار بسیار شگفتی از این نوع نوشته ها به چاپ رسیده که مهمترین آنها کتاب آن بیست و سه نفر به قلم احمد یوسف ‌زاده است.وی اظهار داشت: کتاب های یوسف زاده ساختار خاطرات جذاب و نگاه روانشناختی دارد که در قالب فضا سازی رمان و  کار خلاقانه قرار می گیرد.این نویسنده تصریح کرد:  فرق رمان نویس و خاطره نویس به نگاه این 2 بخش است که رمان نویس نگاه نافذ و دقیقی به جزئیات مهم دارد.نویسنده و شاعر کشوری گفت: یکی از ویژگی های رمان در اردوگاه اطفال، ساختاری مانند کتاب هزار و یک شب است که این تکنیک رمان نویسی به خوبی در صفحه 242  آن مشاهده می شود.علیمرادی با بیان اینکه اسارت تلخ است، عنوان کرد: نویسنده برای نشان دادن این وضعیت در تقابل با فصل های اسارت خاطراتی را از محل زادگاه خود با خاطرات شیرین بیان می کند.وی زبان کتاب اردوگاه اطفال را نرم، مدرن، عاطفی و جذاب برشمرد و گفت: خواننده به راحتی جذب این کتاب می شود چرا که ضرب آهنگ این کتاب در موقعیت های مختلف از زبان عاطفی به احساسی تغییر پیدا می کند.امروز کتاب دوم احمد یوسف زاده که روایت کننده دوران ایثار و شهادت است رونمایی شد اما هنوز رازهای زیادی از شجاعت ها و رشادت های جوانان ایران عزیز در سینه ها مانده است و جوانان نسل جدید از آنها بی اطلاعند و می طلبد تمام کسانی که همچون یوسف زاده شرایط آن دوران را درک کرده اند، دست به قلم شده و یا اینکه خاطرات خود را برای اهالی قلم بازگو کنند تا درخت غیرت، مردانگی و ایثار و شهادت با قوت بیشتری در نسل های آینده ریشه بدواند و بنا به فرموده رهبر معظم انقلاب، امروز بازخوانی و روایت خاطرات دفاع مقدس اهمیت زیادی در تبیین ارزش ها دارد، پس بدانیم که بیان خاطرات آن دوران، رسالت رزمنده های دفاع مقدس را تکمیل می کند.  گزارش: هادی شفیعی مجاز7450/7429/ 5054            "}