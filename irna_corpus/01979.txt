{"onTitr":"","titr":" پنتاگون در تلاش برای رفع آسیب های سایبری است","describe":" تهران – ایرنا – تارنمای روزنامه واشنگتن تایمز در گزارشی نوشت: وزارت دفاع آمریکا درحالی که تسلیحات مدرن به سمت فناوری های پیشرفته حرکت می کنند، در تلاش برای رفع چالش های سایبری است.", "text":"به گزارش روز چهارشنبه ایرنا، این تارنما در گزارش آورده است: وابستگی فزاینده پنتاگون به فناوری های به روز از سیستم های تسلیحاتی نیمه اتوماتیک گرفته تا نرم افزارهای هوش مصنوعی، نه تنها در روش های نظامی آمریکا تغییرات اساسی ایجاد کرده بلکه شکاف های عمده ای در عملیات امنیت سایبری وزرات دفاع آمریکا ایجاد کرده است. گزارش منتشر شده دیوان محاسبات آمریکا در روز سه شنبه نشان می دهد، محققان به این نتیجه رسیده اند که رویکرد وزارت دفاع در حفظ سیستم ها و شبکه های سایبری مهم متاسفانه کافی نیست. از آنجایی که فرماندهان ارتش آمریکا به طور گسترده وابسته به تسلیحات خودکارِ با فرماندهی سایبری و سیستم های کنترلی هستند، خطر برای آن دسته تسلیحاتی که از حمله های شبکه ای آسیب دیده اند بیشتر خواهد شد. تحلیلگران آژانس نوشتند: 'اتوماسیون و اتصال شبکه توانمندسازهای اولیه قابلیت های نظامی پیشرفته پنتاگون هستند. هرچند آنها سیستم های تسلیحاتی را نسبت به حملات سایبری آسیب پذیرتر می کنند.'در حالیکه روسای دیوان محاسبات آمریکا 'چند دهه نسبت به خطرهای سایبری هشدار داده، تا همین اواخر وزارت دفاع آمریکا امنیت سایبری سیستم های تسلیحاتی را در اولویت قرار نداده بود.' این کمبود امنیت سایبری در سیستم های امنیت شبکه ای، وزارت دفاع را برای اصلاح آن به تلاش واداشته است. مقامات دیوان محاسبات آمریکا متوجه شدند، 'با استفاده از تکنیک ها و ابزارهای نسبتا ساده، آزمایش کننده ها قادر هستند کنترل سیستم ها را دراختیار گرفته و به شکل گسترده عملیات ناشناخته خود را انجام دهند.'در برخی موارد، اعضای گروه دیده بان دولت می توانستند رمزهای ساده و 'ارتباطات کدگذاری نشده' را هک کنند تا کنترل چندین سیستم تسلیحاتی را در اختیار گیرند. مقامات آژانس سیستم های تسلیحاتی خاص را تشخیص ندادند که با استفاده از چنین تکنیک هایی قابل دسترسی بودند.مقامات وزارت دفاع چندین مرحله برای بهبود امنیت سایبری سیستم های تسلیحاتی شبکه محور تدارک دیدند، اما اجرای این مراحل به علت چالش های نیروی کار امنیت سایبری، مشکلات تبادل اطلاعات و درس هایی درباره آسیب پذیری ها چالش برانگیز هستند. هکرهای ایرانی در سال 2011میلادی توانستند به سیستم های کنترل داخل پهباد شناسایی با برد بلند'آر.کیو170' (RQ-170) نیروی هوایی آمریکا وارد شوند که موجب فرود آوردن آن در خاک ایران شد. پهپاد 'هیولای قندهار' در حال انجام عملیات نظارت هوایی گسترده نزدیک مرز ایران بود سیستم های کنترلی آن هک شدند. ضعف های گزارش شده در سیستم موقعیت یابی جهانی ( GPS) این هواپیما به مقامات نظامی ایران اجازه داد تا کنترل هواپیما را از دست سیا خارج کنند. براساس گزارش ها، سازمان اطلاعات ایران با بررسی پهپادهای دیگر آمریکایی که توسط تهران تسخیر شد، نسبت به آسیب پذیری های سامانه های ردیاب جهانی آگاهی پیدا کردند.اروپام**3234**2040            "}