{"onTitr":"","titr":" 4 تن روغن نباتی احتکاری در تکاب کشف شد","describe":" مهاباد- ایرنا- سرپرست اداره صنعت، معدن و تجارت تکاب گفت: چهار تن روغن نباتی احتکار شده به ارزش 400 میلیون ریال از منزل مسکونی یک فروشنده خواروبارفروشی در این شهرستان کشف و ضبط شد.", "text":"حسین امینی روز جمعه در گفت و گو با خبرنگار ایرنا افزود: این محموله کالای احتکاری شامل 800 حلب 5 کیلویی روغن نباتی است که پس از دریافت گزارش تخلف اقتصادی، توقیف شد.وی بیان کرد: این فروشنده محتکر، حلب های روغن نباتی را در منزل مسکونی خود انبار کرده بود و در حالی که کالای احتکاری را بارگیری کرده و قصد داشت به یکی از شهرهای همجوار حمل کند، شناسایی شد.وی اضافه کرد: در هفته های گذشته روند بازرسی از واحدهای صنفی و فروشندگان خواروبار و مواد غذایی تشدید شده و بازرسی روزانه تعزیرات حکومتی با همکاری اتاق اصناف در سطح شهر تکاب انجام می شود.امینی گفت: شهروندان موارد تخلف اقتصادی شامل گران فروشی، کم فروشی، احتکار و امتناع از عرضه کالا را با تلفن 124 به اداره صنعت، معدن و تجارت تکاب اطلاع دهند.به گزارش ایرنا، بیش از سه هزار و پانصد واحد صنفی در تکاب فعالیت می کند؛ شهرستان تکاب با 81 هزار نفر جمعیت در جنوب آذربایجان غربی واقع است.7514/3072            "}