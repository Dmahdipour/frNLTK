{"onTitr":"","titr":" مسافری که با یک شوخی پروازی را در سنگاپور برگرداند","describe":" تهران - ایرنا - یک مسافر سنگاپور که در هنگام پرواز به شوخی به میهماندار گفته بود در چمدانش بمب دارد، باعث شد تا خلبان مجبور شود هواپیما را برگرداند و شرکت هواپیمایی متحمل خسارت شود.", "text":"به گزارش روز چهارشنبه ایرنا به نقل از آسیا نیوز، پرواز مرد سنگاپوری 41 ساله به نام 'هسو چان منگ' از سنگاپور به تایلند بود و ساعت 12.55 دقیقه با دو تن از دوستانش سوار هواپیما شدند، او یک ساک دستی به همراه داشت که آن را در محفظه بالای سر خود قرار داد، اما به دلیل بزرگ بودن ساک در محفظه بسته نشد؛ مهماندار پرواز به وی گفت که ساکش برای این محفظه بزرگ است و باید آن را به قسمت بار هواپیما تحویل دهد.'هسو' همچنان تلاش می کرد تا ساکش در محفظه بالای سرش جا دهد؛ مهماندار گفت: 'چیزی در ساکتان هست که به آن احتیاج داشته باشید؟کیف پول، پاسپورت یا باتری لیتیومی؟' هسو پاسخ داد: 'نه فقط بمب است.' مهماندار به او خیره می شود و می گوید که هیچ بمبی در کار نیست، حتما شوخی می کنید.به گفته 'نیکولاس خو' معاون دادستان، دلیل این رفتار 'هسو' فقط این بود که از نحوه برخورد مهماندار و موقعیتی که در آن قرار گرفته بود ناراحت بود.با اینکه مهماندار این اظهارات را شوخی تلقی کرد اما این موضوع را به خدمه پرواز اطلاع داد. با این حال هواپیما در حال برخاستن از زمین بود و آنها اجازه ورود به کابین خلبان را نداشتند. اما پس از اینکه پرواز از زمین بلند شد آنها این موضوع را به اطلاع خلبان رساندند و او هم با تماس با برج مراقبت به سنگاپور بازگشت و با همراهی چند جت جنگنده ساعت 3:20 دقیقه فرود آمد؛ تمام 179 مسافر به دلیل بررسی های امنیتی مجبور به خروج از هوپیما شدند. چمدان هسو و دوستانش به طور امنیتی و در جای مناسب بررسی شد.این هواپیما با چهار ساعت و 48 دقیقه تاخیر و صدور بلیط جدید برای مسافران و استفاده از خدمه جدید در پرواز متحمل 13 هزار و 757 هزار دلار خسارت شد اما هسو را فقط 4 هزار و 500 دلار جریمه کردند.**آساق**9470**1663            "}