{"onTitr":"","titr":" ما ملتی با آرمان های واحدیم - زهرا جمشیدی نسب*","describe":" خرم آباد- ایرنا- خوشحالی ملت ایران به دلیل انتقام سخت و جانانه سپاه از تروریست های کوردل بابت حادثه تروریستی اهواز نشان داد که با وجود مشکلات موجود ما ملتی با آرمان های واحدیم.", "text":"به گزارش خبرنگار ایرنا، امنیت یعنی این که تو در خواب باشی و هزاران کیلومتر دورتر، حافظان امنیت به تحقق وعده انتقام خون عزیزان در تکاپو باشند، بی شک وصف این غرور و عظمت آن در هیچ کلامی به باور نمی گنجد. دیروز صبح هر ایرانی به گرفتن انتقام خون هموطن طلوع گشت و این فجر را سپاه مردان سرزمینمان وعده ظفر داده بودند، ای کاش طلوع صبح دیروز مردم اهواز را دشمنان خوار و زبون ایران مقتدر می دیدند.کم نیستند کشورهای صاحب قدرت دفاعی که مردمانشان قربانی حوادث تروریستی شده اند اما هرگز نتوانسته اند این چنین سخت و کوبنده انتقام خون عزیزانشان را گرفته باشند، چه زبون بود دشمن که به گلوله ای دلخوش بود و هلاکتش به موشک های دوربرد ظفر و قیام.امروز هر ایرانی معترف است که قدرت دفاعی و اقتدار موشکی لازمه شرایط و وضع موجود است، بی شک اقتدار موشکی ایران خار چشم دشمنان است و تا این اقتدار هست، دشمن زبون فرورفته در لاک است و دلخوش به تحقق جنگ نرم برای رسیدن به هدف.دیروز افسران جنگ نرم در شبکه های مجازی با هشتگ های غرورآفرین شادی و اتحاد ملت ایران را به دنیا مخابره می کردند و ای کاش در آن شرایط حال و روز دشمن را می شد به تماشا نشست.دیروز ایرانیان متحد، شادمان از این انتقام موعود، فعل اتحاد و وحدت را صرف کردند و چه روزی شد که ابتدایش انتقام، اواسطش صدور حکم اعدام اخلالگران بازار سکه و ارز و انتهایش با فروکش کردن تب دلار همراه شد و شادمانی ملت را دوچندان کرد.شاید تروریست های مزدور وقتی ایرانیان بی دفاع را هدف گلوله قرار می دادند، نمی دانستند که دلیرمردان ایران شیران بیشه اند و غرش رعد آسای انتقامشان دیرالزور را به قربانگاهی برای دفن تروریست ها مبدل خواهد ساخت. شاید دشمن فراموش کرده که این دلیرمردان همان کسانی هستند که با دستان خالی هشت سال را به دفاعی مقدس و ماندگار برای تن ندادن به ذلت ایستادند و همان دفاع مقدس جانانه از تک تک مردان سرزمینمان شیرانی ساخته که تاب ایستادگی در مقابلشان نیست.چه کوته فکر است دشمن که می پندارد اتحاد و وحدت ملت را می تواند به حوادثی این چنینی خدشه دار کند، چه کوته فکر است دشمن که نمی داند وحدت ایرانیان را نه تحریم، نه حمله و نه جنگ روانی اقتصادی نمی تواند خدشه دار کند.دشمن بداند که ما خون داده ایم و به پاسداشت حرمت جان هایی که برای ایستادگی ایران داده ایم در مقابل طمع بیماردلان کوردل و دیوانگان دمدمی مزاج که داعیه قدرت دارند خواهیم ایستاد، دیوانگان دمدمی مزاج استکبار بدانند که ملت ایران به خود می بالند که دارای رهبری هستند که تنها با یک وعده اش امان و آرامش از دل دشمن می رود.دشمن بداند که ما ملتی با آرمان های واحدیم ...7265/6060خبرنگار ایرنا لرستان            "}