{"onTitr":" فرماندار قشم:    ","titr":" کانون سلامت محلات تجلی نقش مردم در حوزه بهداشت است","describe":" قشم - ایرنا - فرماندار قشم گفت: مجمع محله محور سلامت در شهرها و روستاهای شهرستان تحت عنوان کانون سلامت محلات تشکیل شود تا مشارکت نظامند مردم در حوزه بهداشت تجلی پیدا کند.", "text":"به گزارش ایرنا، علیرضا نصری  عصر شنبه در نخستین مجمع سلامت شهرستان قشم افزود: مشارکت موثر، کارآمد و پویای مردم به ارتقا سلامت جامعه منجر شود و از این رو نظام سلامت در کنار انجام ماموریت های خود باید به سمت مردم و جامعه حرکت کنند تا با کار بین بخشی و مشارکت مردم، سلامت جامعه ارتقا یابد.وی ادامه داد: سلامت تنها نبود بیماری نیست بلکه بهبود و زیست سالم از لحاظ جسمی، روانی، معنوی و اجتماعی را نیز در بر می گیرد و از این رو فرد، جامعه و حاکمیت هر کدام نقش منحصر فردی در این حوزه دارند. فرماندار قشم تصریح کرد: رعایت سبک زندگی مناسب در گرو مسوولیت پذیری فردی است و ایجاد روابط اجتماعی و شبکه های اجتماعی سالم جزو مسوولیت های خانواده و اجتماع محسب می شود. وی افزود: تامین مسکن، خدمات بهداشتی و درمانی، آب سالم، شرایط زندگی مطلوب، ایجاد شغل،  تحصیلات لازم و تغذیه نیز از مسوولیت های سازمان ها و نهادهای مسئول مربوطه است. نصری خاطرنشان کرد: در نهایت عوامل عمومی اقتصادی، اجتماعی و محیطی جز مسوولیت های حاکمیت است.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500            "}