{"onTitr":"","titr":" اعضای فدراسیون فوتبال ازموکب شهدای ورزشکار درچذابه دیدن کردند","describe":" اهواز - ایرنا - رییس هیات فوتبال خوزستان گفت: اعضای هیات رییسه فدراسیون فوتبال کشور به همراه جمعی از مسئولان استانی، روز چهارشنبه از موکب شهدای ورزشکار هیات فوتبال خوزستان در مرز چذابه دیدن کردند.", "text":"عبدالکاظم طالقانی روز چهارشنبه در گفت و گو با خبرنگار ایرنا افزود:در این دیدار که با حضور حیدر بهاروند نایب رییس فدراسیون و رییس سازمان لیگ، محمدرضا ساکت دبیرکل فدراسیون و محمدرضا تهرانی مسوول فرهنگی سازمان لیگ انجام شد، روند ساخت ساختمان موکب شهدای ورزشکار در چذابه مورد بررسی قرار گرفت.وی در خصوص شرایط آمادگی موکب شهدای ورزشکار خوزستان برای پذیرایی از زوار اربعین حسینی گفت: 95 درصد مراحل ساخت این موکب به کمک فدراسیون فوتبال انجام شده و از روزهای آینده پذیرای زوار اربعین حسینی خواهیم بود.رییس هیات فوتبال خوزستان با بیان اینکه موکب شهدای ورزشکار جزو برنامه های فرهنگی فدراسیون فوتبال است افزود:از سه سال قبل با هماهنگی فدراسیون فوتبال این موکب راه اندازی شد و امسال کار احداث ساختمان موکب به پایان رسید.مرز چذابه در 110 کیلومتری غرب اهواز قرار دارد.9879/ 6037            "}