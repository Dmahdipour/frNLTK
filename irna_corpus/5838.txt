{"onTitr":"","titr":" 108 مسکن روستایی خراسان جنوبی افتتاح شد","describe":" بیرجند - ایرنا - 108 واحد مسکن روستایی خراسان جنوبی روز یکشنبه به مناسبت روز روستا با حضور قائم مقام نماینده ولی فقیه در بنیاد مسکن انقلاب اسلامی به بهره برداری رسید.", "text":"مدیرکل بنیاد مسکن انقلاب اسلامی خراسان جنوبی در حاشیه افتتاح این واحدها در گفت و گو با خبرنگار ایرنا گفت: برای احداث این واحدهای مسکونی 2 میلیارد و 52 میلیون تومان تسهیلات ارزان قیمت و به همین میزان آورده مردم هزینه شده است.علی اصغر آسمانی مقدم افزود: همچنین امروز سه طرح هادی روستایی در روستاهای سفتوک قاین، خونیک سفلی نهبندان و علی آباد سربیشه با هزینه کرد 796 میلیون و 850 به بهره برداری رسید.وی با اشاره به حجم عملیات انجام شده در این روستاها بیان کرد: اجرای کانی تا 1400 متر طول، اجرای جدول تا 1400 متر طول، اجرای پنج هزار و 106 متر مربع سنگفرش و اجرای 18 هزار و 976 متر مربع آسفالت از جمله این اقدامات است.مدیرکل بنیاد مسکن انقلاب اسلامی خراسان جنوبی گفت: طرح هادی روستای سفتوک قاین با هزینه کرد 240 میلیون تومان به نمایندگی از سایر روستاها امروز با حضور قائم مقام نماینده ولی فقیه در بنیاد مسکن انقلاب اسلامی کشور به بهره برداری رسید.وی عنوان کرد: اجرای سه هزار و 486 متر مربع سنگفرش، 35 مترمربع جداره سازی، اجرای یکهزار و 548 متر مربع آزاره سنگی، 9 باغچه، 13 مورد پیرنشین و مبلمان، 37 مورد رمپ و پله، ساماندهی مظهر قنات، ساماندهی محل شستشوی البسه و اجرای نرده فلزی از جمله عملیاتی است که در این روستا انجام شده است.آسمانی مقدم از اجرای پنج طرح سیل بند حفاظتی، دیوار ساحلی، زیرسازی و آسفالت در پنج روستای استان خبر داد و افزود: به مناسبت روز روستا این طرح ها در روستای ماژان خوسف، حسین آباد تاجکوه زیرکوه، امیرآباد بیرجند، فتح آباد فردوس و روشک قاین با هزینه کرد 285 میلیون تومان به بهره برداری رسید. 7557 * 6054            "}