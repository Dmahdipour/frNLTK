{"onTitr":"","titr":" کاربران الجزایری: ریاض جز باج دادن به آمریکا چاره ای ندارد","describe":" الجزیره-ایرنا- خبر درخواست «دونالد ترامپ » رئیس جمهوری آمریکا از حکام عربستان برای پرداختن پول بیشتر به آمریکا بازتاب گسترده ای در رسانه ها وشبکه های اجتماعی این کشور داشت و کاربران الجزایری ابراز عقیده کردند که سعودی ها در هر حال ناچار به پرداخت باج به آمریکا هستند.", "text":"به گزارش ایرنا، رئیس جمهوری آمریکا طی روزهای اخیر و برای سومین بار گفت، با شاه عربستان تماس برقرار کرده و به او گفته است در مقابل حمایت آمریکا از این کشور آن ها باید مبالغ بیشتری پرداخت کنند و مبالغی که تاکنون پرداخت کرده اند، تنها یک سوم کل هزینه های آمریکایی ها است.ترامپ افزود، ریاض به زودی در ازای حمایت آمریکا از آن پول بیشتری پرداخت می کند، آمریکا از یک کشور ثروتمند حمایت می کند اما این کشور آن را جبران نمی کند و او به ملک سلمان هم این را گفته و او در پاسخ گفته است آیا شما جدی هستید ؟ تاکنون کسی چنین درخواستی از او نداشته است. عربستان باید میلیاردها دلار به آمریکا پرداخت کند.این خبر بازتاب زیادی در رسانه های الجزایری و در شبکه های اجتماعی داشت . شماری از کاربران ذیل این خبر در تارنمای «الشروق » الجزایر نکات مهمی در این خصوص نوشته که تقریبا همه ضد حکام عرب و عربستان بود.کاربری به نام سعید نوشت، حکام عربستان و دیگر کشورهای خلیجی پیوسته برای بقای خود مبالغ زیادی به آمریکا پرداخت می کنن، این یک حقیقت غیر قابل انکار است . اکنون ترامپ این حقیقت را بی پرده فاش کرده است تا از این کشورهای ضعیف به ظاهر قوی، بیشتر باجگیری کند در حالی که این کشورها این روزها باعث بدبختی و مشکلات برای مردم یمن و کشتار آن ها می شوند.کاربر دیگری با نام عبدالقادر الجزائری با لحنی تحقیرآمیز نوشت، ترامپ گاوچران، آل سعود شترچران را خوار و زبون می کند.کاربر دیگری با نام مستعار طبطب نوشت، عرب ها ضعیف کشی می کنند و مقابل قدرتمندان زانو می زنند، این عادت دیرینه آن ها است و تاریخ نیز گواه این امر است.کاربر دیگری با نام مستعار ابن الزاویه نوشت، الجزایری ها باید به حج واجب اکتفا کنند و از رفتن به حج عمره خودداری کنند ، مسلمانان در مقابل پرکردن خزانه های سعودی ها مسئول اند، این ننگ است که با پول های مسلمانان ، سعودی ها بمب خریداری کنند و بر بیمارستان ها و مدارس قرآنی در یمن بریزند و زنان و کودکان را در این کشور را قتل عام کنند، ای مسلمانان، دست از پرکردن خرانه سعودی ها و حمایت از صهیونیست ها و آمریکایی ها بردارید، پول های حاصل از حج عمره شما به جیب آمریکایی ها و صهیونیست ها می رود.کاربری به نام نور نیز نوشت، ترامپ به شاه عربستان هشدار داد که بدون حمایت ارتش آمریکا دوهفته بیشتر بر کرسی قدرت باقی نمی ماند، احسنت بر ترامپ، با با صراحت تمام نظر خود را به حکام کشورهای عربی گفت.کاربری با نام مستعار جاستا نیز نوشت، زمان نابودی حکومت آل سعود فرارسیده است، مشکل اصلی سعودی ها قانون جاستا است و آمریکایی ها شمشیر قانون جاستا را بر گردن سعودی ها گذاشته و از آن ها باجگیری می کنند.برخی منابع مطلع می گویند ترامپ، ملک سلمان را تهدید کرد اگر به آمریکا اموال و پول های درخواست شده را ندهد، قانون جاستا را در مورد این کشور به اجرا می گذارد، این قانون بسیار خطرناک است زیرا در صورت اجرایی شدن، همه اموال عربستان در آمریکا باید به هزاران قربانی حوادث 11 سپتامبر پرداخت شود .تنها یکی از این متضرران، پرونده ای تشکیل داده و خواستار دریافت 80 میلیارد دلار خسارت شده است (دادگاه فدرال آمریکا فعلا این پرونده را متوقف کرده است) اگر هزاران نفر از آمریکایی های زیان دیده به دلیل حملات 11 سپتامبر درخواست غرامت کنند، چه برای سعودی ها باقی می ماند؟کاربری به نام اسامه نیز نوشت، کسانی که در گذشته خوار و زبون شده اند، تحمل خواری و زبونی برای آن ها آسانتر است.خاورم **2041**1049            "}