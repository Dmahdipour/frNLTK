{"onTitr":" فرمانده الحشدالشعبی:    ","titr":" البغدادی بشکل اتفاقی از موشک های ایران جان بدر برد","describe":" بغداد – ایرنا – 'جبار المعموری' یکی از فرماندهان الحشد الشعبی عراق اعلام کرد که 'ابوبکر البغدادی' سرکرده گروهک تروریستی داعش در جریان موشک باران اخیر پایگاه های تروریستی در شرق فرات توسط جمهوری اسلامی ایران بشکل اتفاقی جان سالم بدر برد.", "text":"به گزارش ایرنا، المعموری در گفتگوی روز پنجشنبه خود با خبرگزاری 'بغداد الیوم' گفت: موشک های بالستیک پیشرفته ایران، نشست بسیار مهم این گروهک را در حالی مورد اصابت قرار داد که سرکرده داعش در راه رفتن به این نشست بوده است.این فرمانده الحشدالشعبی بر اساس برخی اطلاعات به دست آمده افزود: البغدادی به دلیل تاخیر در رسیدن به این نشست توانست از هلاکت نجات پیدا کند.وی گفت: 'علی المشهدانی' شخصی که در این حمله موشکی به هلاکت رسیده است معاون البغدادی و گزینه جانشینی وی برای سرکردگی این گروهک بوده است.المعموری تاکید کرد که حمله موشکی ایران به هلاکت سه تن از سرکردگان اصلی به اضافه برخی از سران محلی گروهک تروریستی داعش منجر شده است.وی همچنین افزود: اصابت دقیق موشک های جمهوری اسلامی ایران بر مبنای نفوذ اطلاعاتی وسیعی صورت گرفت که در گروهک تروریستی داعش به وجود آمده است.گفتنی است که یگان موشکی سپاه پاسداران بامداد سه شنبه نهم مهر در پاسخ به حادثه تروریستی 31شهریور ماه اهواز که منجر به شهادت 25 نفر شده بود، مقر پایگاه تروریست های تکفیری در شرق فرات (شرق سوریه) را هدف شش فروند موشک بالستیک زمین به زمین قرار داد، اقدامی که در نوع خود سومین عملیات موشکی برون مرزی در دو سال اخیر است.خاورم*17*380**            "}