به گزارش ایرنا حجت الاسلام والمسلمین سید علی حسینی در خطبه های این هفته نماز جمعه بروجرد افزود: دشمنان می خواهند مردم ایران را با جنگ اقتصادی شکست دهند، انسانی که به حرف دشمن گوش و به تبلیغات سو توجه کرده و احتکار کند مسلمان واقعی نیست.وی با اشاره به روز ملی استاندار اظهارداشت: اسلام به مسلمانان دستور داده که هر کاری رو با محکم کاری انجام دهد.خطیب نماز جمعه بروجرد بیان کرد: تولید کنندگان موظف هستند که کالای استاندارد و با کیفیت تولید کنند.حجت الاسلام والمسلمین حسینی اضافه کرد: کودکان بسیاری در جهان سوتغذیه دارند در حالی که در برخی کشورها در رفاه کامل قرار دارند و سازمان های بین المللی نیز فقط شعار می دهد و برای رفع فقر از جهان هیچ اقدام عملی انجام نمی دهند.وی با اشاره به فرمایشات رهبری به سران سه قوه ادامه داد: برای رفع مشکلات کشور مدیران باید جهادی عمل کنند و کار مفید انجام دهند، مدیران و مسئولان باید احساس مسئولیت کرده و مشکلات اقتصادی مردم را در اسرع وقت حل کنند.امام جمعه بروجرد گفت: هر کسی صدای مخالف آل سعود باشد مانند این روزنامه نگارتبعه عربستانی نابود خواهد شد.7273/7190
      
      