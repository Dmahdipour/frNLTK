{"onTitr":" مدیر کل فرهنگ و ارشاد اسلامی استان البرز:    ","titr":" حمایت ایرنا موجب تقویت دستگاه های دولتی می شود","describe":" کرج - ایرنا - مدیر کل فرهنگ و ارشاد اسلامی استان البرز گفت: خبرگزاری جمهوری اسلامی در راستای تقویت اهداف نظام و دولت، دستگاه ها را هر چه بیشتر حمایت و نقاط ضعف و قوت این دستگاه ها را گوشزد کند.", "text":"به گزارش ایرنا، ناصر مقدم روز سه شنبه در دیدار با مدیر جدید خبرگزاری جمهوری اسلامی (ایرنا) استان البرز افزود: ایرنا به عنوان یک رسانه امین در نظام اسلامی ، می تواند با انتقال مسائل و مشکلات به مدیران دستگاه های اجرایی با هدف برطرف کردن این مشکلات و ضعف ها گام بردارد. وی اضافه کرد: خبرگزاری جمهوری اسلامی، که مانندی ناظری از دور عمل می کند می تواند، ضعف ها را به مدیران تذکر دهد که تذکر دادن و برطرف کردن نقاط ضعف به نفع دستگاهها و اصل نظام است. مقدم گفت: ایرنا و اداره کل فرهنگ و ارشاد اسلامی از یک خانواده بوده که نیاز است در حوزه فرهنگی و اجتماعی با استفاده از ظرفیت های یکدیگر و در کنار هم به ارتقای هر چه بیشتر فرهنگ و توسعه آن بپردازند. وی ادامه داد: البرز با توجه به جایگاه ویژه ای که دارد، می تواند از ظرفیت رسانه ای مانند ایرنا به خوبی استفاده کرده و این آمادگی را داریم که در تمامی حوزه ها با استفاده از راهنمایی و کمک های خبرگزاری جمهوری اسلامی گام های مثبتی برداریم. رئیس خبرگزاری جمهوری اسلامی (ایرنا) استان البرز نیز در این دیدار گفت: این استان به دلیل تنوع قومیتی از حساسیت های خاصی از منظر فرهنگی برخوردار بوده که به این منظور نیاز است تا رسانه ها و بویژه خبرگزاری ایرنا به عنوان رسانه ای اثر گذار در حوزه فرهنگ قدم های بیشتری بردارند. اکبر بهاروند افزود: ایرنا به دنبال این است که در کنار دیگر نهادهای فرهنگی استان از جمله اداره کل فرهنگ و ارشاد اسلامی فعالیت های فرهنگی محور را بیشتر تبیین کند. وی با بیان اینکه البرز به عنوان ایران کوچک از ساختار قومیتی متنوعی برخوردار است، اظهار داشت: توجه به ذائقه و تدوین برنامه های فرهنگی متناسب با سلایق قومیتی و اصول متعارف در این استان باید در حوزه های مختلف مورد توجه قرار گیرد.  7414/6993            "}