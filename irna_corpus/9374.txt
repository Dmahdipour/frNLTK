{"onTitr":"","titr":" با احتکار کالای اساسی در کنگاور برخورد می کنیم","describe":" کرمانشاه - ایرنا - فرماندار کنگاور گفت: عرضه کالا باید آهنگ یکنواختی داشته باشد و در این راستا مبارزه و برخورد جدی با احتکارکنندگان کالا صورت گیرد.", "text":"به گزارش خبرنگار ایرنا، خیراله خزایی روز چهارشنبه در جلسه شورای پدافند غیرعامل کنگاور در سرسرای جلسات فرمانداری این شهرستان افزود: نظارت بر قیمت اقلام موجود در بازار باید تشدید شود.وی اظهار داشت: برخی فروشندگان از نوسانات موجود در کشور سوء استفاده می کنند و به بهانه گران شدن دلار و محدود شدن واردات قیمت ها را بالا می برند. فرماندار کنگاور با بیان اینکه نباید اجازه دهیم بعضی از کالاها در شهر کمیاب شوند، افزود: مردم باید کالایی که خریداری می کنند از کیفیت، سلامت و قیمت مناسبی برخوردار باشد و لازم است که اداره صنعت، معدن و تجارت شهرستان در این راستا به شکل جدی ورود کند. وی همچنین در ادامه توجه به مقوله پدافند غیرعامل را از ضروریات سازمان های کشور دانست و اظهار داشت: 2 عامل دقت و سرعت در آن نقش حیاتی دارند.فرماندار کنگاور بیان کرد: دشمنان ما در دنیای کنونی وارد جنگ نرم شده اند چرا که ضربه زدن به کشور از طریق جنگ نرم هزینه کمتری برای آنان داردخزایی تاکید کرد: دستگاه های خدمت رسان باید برای آمادگی در شرایط بحران مانورهای موثر برگزار کنند و آمادگی همیشگی داشته باشند.شهرستان کنگاور با جمعیتی افزون بر 76 هزار نفر در 94 کیلومتری شرق کرمانشاه واقع شده و دروازه ورودی این استان غربی است.8066/7447            "}