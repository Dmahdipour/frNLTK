{"onTitr":"","titr":" دبیرکل آینده سازمان شانگهای با ظریف دیدار کرد","describe":" تهران- ایرنا- دبیرکل آینده سازمان همکاری شانگهای و رییس موسسه استراتژیک ازبکستان با وزیر امور خارجه جمهوری اسلامی ایران دیدار و گفت وگو کرد.", "text":"به گزارش ایرنا از مرکز دیپلماسی رسانه ای وزارت امور خارجه «ولادیمیر نوروف» رئیس موسسه استراتژیک ازبکستان بعد از ظهر امروز - دوشنبه - با «محمد جواد ظریف» وزیر امور خارجه دیدار و گفت وگو کرد. در این دیدار طرفین در خصوص موضوعات دو جانبه و منطقه ای تبادل نظر و بر تقویت مناسبات ایران و ازبکستان در زمینه های سیاسی، مطالعاتی، اقتصادی، فرهنگی ترانزیت، گردشگری تاکید کردند. مبارزه با داعش و گروه های تروریستی از جمله محورهای مورد تاکید طرفین در این گفت وگو بود. وزیر امور خارجه همچنین انتخاب ولادیمیر نوروف به عنوان دبیرکل آینده سازمان همکاری های شانگهای را تبریک گفت.نوروف نیز در این دیدار ضمن تشکر ابراز امیدواری کرد که همکاری های ایران و سازمان همکاری های شانگ های در دوره مسئولیت وی بیش از پیش افزایش یابد.به گزارش ایرنا، سازمان همکاری شانگهای سازمانی میان ‌دولتی است که برای همکاری‌های چندجانبه امنیتی، اقتصادی و فرهنگی تشکیل شده‌ است.اجلاس آتی سازمان همکاری شانگهای اواخر این هفته در تاجیکستان برگزار می شود.سیام**2021**1336            "}