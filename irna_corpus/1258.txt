{"onTitr":"","titr":" ریزش برف در نواحی کوهستانی گلستان پیش بینی شد","describe":" گرگان - ایرنا – اداره کل هواشناسی گلستان با صدور اطلاعیه ای اعلام کرد: ریزش پراکنده برف در نواحی کوهستانی استان با تقویت تدریجی سامانه ناپایدار و سرد و برودت هوا در روز شنبه برای استان پیش بینی می شود.", "text":"به گزارش ایرنا در اطلاعیه روز پنجشنبه این اداره کل آمده است: بر اساس اطلاعات و داده های پیش یابی مدل های هواشناختی، این سامانه ناپایدار از بامداد روز جمعه وارد استان می شود که پیامد آن افزایش ابر گاهی همراه با بارندگی، آذرخش، پدیده مه غلیظ، وزش باد نسبتا شدید، مواج شدن دریا و کاهش دما به مقدار 6 تا 8 درجه سلسیوس است.در این اطلاعیه آمده است: این سامانه تا روز یکشنبه در استان به فعالیت خود ادامه خواهد داد.اکنون هوای گرگان مرکز گلستان قسمتی ابری و دمای آن 21 درجه سلسیوس و سرعت باد آرام می باشد.استان مرزی گلستان واقع در شمال کشور تلفیقی از دریا، کوه، جنگل، دشت، بیابان و مزارع کشاورزی است که با داشتن یک میلیون و 869 هزار نفر جمعیت ساکن در 14 شهرستان از لحاظ آب و هوایی هفت قلیم از 13 اقلیم دنیا را دارد.6204/1860            "}