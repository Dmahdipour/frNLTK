{"onTitr":"","titr":" توسعه بازار صادرات، اصلی ترین راهبرد جشنواره یازدهم نانو","describe":" تهران– ایرنا–دبیر ستاد ویژه توسعه فناوری نانو با اشاره به رتبه چهارم ایران در دنیا در شاخص تولید علم نانو و تولید بیش از 460 محصول فناورانه و فعالیت بیش از 180شرکت دانش بنیان و صنعتی کشورمان، اصلی ترین راهبرد در یازدهمین جشنواره و نمایشگاه نانو را توسعه بازار محصولات عنوان کرد.", "text":"به گزارش خبرنگار گروه علمی ایرنا، دکتر سعید سرکار روز دوشنبه در نشست خبری یازدهمین جشنواره و نمایشگاه فناوری نانو با ارائه گزارشی از فعالیت‌های حوزه فناوری نانو اظهار داشت: جشنواره امسال از 21 تا 24 مهرماه سالجاری با حضور 107 نهاد فعال در حوزه فناوری نانو برگزار می شود.وی ادامه داد: در جشنواره یازدهم نانو تمام نهادهای مرتبط با حوزه فناوری نانو، بخش دانشجویی و دانش‌آموزی و شرکت‌های فعال در عرصه نانو حضور خواهند داشت.دبیر ستاد ویژه توسعه فناوری نانو با بیان اینکه جشنواره و نمایشگاه نانو امسال میزبان نمایندگان حدود 40 کشور جهان از جمله کره جنوبی، مالزی، اندونزی، روسیه و ارمنستان است، افزود: برخی از این کشورها از جمله کره، ارمنستان و عمان در نمایشگاه امسال غرفه خواهند داشت.وی در ادامه ضمن تاکید بر پیشرفت های قابل ملاحظه کشورمان درحوزه نانو، اصلی ترین راهبرد این ستاد در برگزاری یازدهمین جشنواره و نمایشگاه نانو را تجاری سازی، صادرات و توسعه بازار محصولات عنوان کرد و گفت: ما در این نمایشگاه بیشتر میزبان بخش صنعت به منظور آشنایی هرچه بیشتر صنتعگران با فناوری های نانو هستیم.سرکار برگزاری نمایشگاه های حوزه نانو را فرصتی برای آشنایی سرمایه گذاران و جذب سرمایه گذاران داخلی و خارجی  و رفع مشکلات و چالش های این حوزه دانست و گفت: امسال بخش های آموزشی همانند سال گذشته فعال خواهند بود اما بیشتر تمرکز نمایشگاه امسال تجاری سازی و صنعتی کردن محصولات نانویی است.سرکار همچنین با بیان اینکه در حال حاضر محصولات نانویی ایران به 40 کشور دنیا صادر می شود، گفت: این در حالی است که ستاد توسعه فناوری نانو تاکنون موفق به ایجاد چهار دفتر فناوری در کشور چین به منظور انجام پروژه های مشترک و توسعه بازار صادراتی شده است.دبیر ستاد توسعه فناوری نانو یکی از برنامه های اصلی این ستاد را صادرات محصولات به کشورهای پرجمعیت از جمله اندونزی، هند، مکزیک و برزیل عنوان کرد.وی گفت: ستاد توسعه فناوری نانو در کشورهای ترکیه و اندونزی نیز دفتر فعالیت اجاره کرده است، ضمن اینکه در کشور عراق نیز دفتر نانو در مرحله تاسیس است.سرکار با بیان این که در برخی از کشورهای جهان توسعه بازار نانو را در اختیار گرفته‌ایم، گفت: در تمام برنامه ها ما به دنبال درآمدزایی هستیم که تاسیس دو آزمایشگاه نانو تکنولوژی در چین در همین راستا است.دبیر ستاد ویژه توسعه فناوری نانو در ادامه با اشاره به اینکه فعالیت های حوزه نانو در بخش ترویج، توسعه، آموزش و بازار دارای پیوست تجاری نیز هستند گفت: این درحالی است که ما همواره به دنبال برگزاری دوره های علمی با همکاری سایر کشورهای بوده ایم.**بخش صنعت کشور از کشش لازم برای جذب فناوری برخوردار نیستاما دبیر ستاد ویژه توسعه نانو در ادامه یکی از مشکلات عدم توسعه فناوری در بخش صنعت کشور را سنتی بودن ساختار تولید و همچنین عدم کشش لازم این بخش برای جذب فناوری از شرکت های فناور و دانش بنیان دانست.سرکار افزود: ما در ایران بیشتر به جای اینکه شاهد صنعت و توسعه آن باشیم بیشتر شاهد احداث کارخانه بوده ایم و این درحالی است که کارخانه یک موجود ایستا است و صنعت همواره پویا محسوب می شود.وی با تاکید براینکه، صنعت با وجود فناوری قابل رقابت خواهد بود، یکی از معضلات جدی اقتصاد فعلی کشور را دولتی بودن آن دانست و گفت: صنایع بزرگ کشور باید به جای تامین ماشین آلات خود از خارج از کشور تجهیزات مورد نیاز خود را از فناوران و بخش های داخلی تامین کند.دبیر ستاد ویژه توسعه فناوری نانو در ادامه با ذکر مثالی حوزه خودروسازی در کشور را مورد اشاره قرار داد و گفت: متاسفانه این صنعت بزرگ کشور با وجود آنکه محصولات نه چندان باکیفیت تولید خود را حتی چندماه قبل پیش فروش می کند و پول آنرا از مردم دریافت می کند اما در برابر استفاده از فناوران داخلی نانو به منظور بهبود کیفیت خودور مقاومت از خود نشان داده است چراکه از نظر اقتصادی به دنبال قطعات بنجل هستند و به نفع آنها نیست.سرکار با بیان اینکه، حوزه نانو در بخش فناوری مربوط به صنعت خودرو رشد مطلوبی داشته است و حتی با قیمت مناسب به برخی کشورها از جمله چین صادر کند گفت: این درحالی است که خودروسازان به دلیل اینکه به هزینه هایی که از جیب مردم می شود حساس نیستند لذا ترجیح می دهند محصولات مورد نیاز خود را از طریق واردات تامین کنند.وی در عین حال همکاری صنایع کوچک و خرد با فناوران داخلی کشور مناسب ارزیابی کرد و گفت: خوشبختانه این بخش با نانو همکاری مطلوبی داشته است و نمونه آن تکنولوژی پوشش تزئینی بر روی شیرآلات است.سرکار با بیان اینکه، شیرآلات مورد نیاز با استفاده از پوشش‌های نانویی در سال 1396 در کشور تولید شده است و این پوشش‌ها از نوع پوشش‌های تزیینی بادوام و با کیفیت بوده است، افزود: این تکنولوژی قرار بود به مبلغ 800 میلیون تومان در کشور عرضه شود اما قبل از آن که این محصول در کشور فروش رود با استقبال چینی ها مواجه و حدود 500 میلیون دلار به این کشور صادر شد.دبیر ستاد توسعه نانو در ادامه اظهارکرد: البته شاید در صورتیکه تحریم ها مجددا فعال شوند بخش های دولتی نیز دوباره مجبور شوند از محصولات تولیدی داخلی استفاده کنند.دبیر ستاد ویژه توسعه فناوری نانو ضمن هشدار نسبت به از بین رفتن شرکت های دانش بنیان با وجود مشکلات فعلی ارزی در کشور گفت: متاسفانه شرکت های حوزه دانش بنیان برای تامین ارز خود با چالش ها و مشکلات زیادی مواجه شده اند که ادامه این وضعیت تعطیلی و بیکار شدن خیل عظیم متخصصان را بدنبال خواهد داشت.سرکار ادامه داد : بسیاری از شرکت های دانش بنیان در حال حاضر با مشکل تامین سرمایه مواجه هستند و یک نهادی بایستی مشکل آنها را برطرف کند.وی گفت: حتی در حال حاضر بسیاری از مخترعان برای ثبت اختراع و نوآوری خود با مشکل تامین ارز مواجه هستند که این نیازمند رسیدگی جدی است.دبیر ستاد توسعه فناوری نانو در ادامه اظهار امیدواری کرد که  با تصویب FATF از سوی مجلس شورای اسلامی مشکلات ارزی و مبادلات بین المللی کشور رفع و کانال‌هایی برای تسهیل شرکت‌های دانش بینان ایجاد شودعلمی ** 1836 **2017            "}