{"onTitr":"","titr":" سه شکارچی غیرمجاز در لرستان دستگیر شد","describe":" خرم آباد -ایرنا- مدیرکل حفاظت محیط زیست لرستان گفت: سه شکارچی غیرمجاز که در اشترانکوه اقدام به شکار کرده بودند دستگیر شدند.", "text":"به گزارش ایرنا مهرداد فتحی بیرانوند روز دوشنبه در جمع خبرنگاران بیان کرد: در پی اقدام هماهنگ‌ ادارات محیط زیست منطقه حفاظت شده اشترانکوه و شهرستان دورود و همکاری پاسگاه انتظامی حشمت آباد سه قبضه اسلحه، مقادیری گوشت گراز و یک کله قوچ تاکسیدرمی شده از متخلفان زیست محیطی کشف و ضبط شد.وی افزود: پرونده این متخلفان پس از بازجویی مقدماتی به مراجع قضایی ارجاع و ادوات شکار آنها شامل یک قبضه اسلحه تکلول شکاری مجاز، یک قبضه تکلول شکاری غیر مجاز و یک قبضه تفنگ گلوله زنی برنو تا صدور رای نهایی به صورت امانی در اختیار این اداره قرار دارند.وی از دوست داران محیط زیست در خواست نمود در صورت مشاهده هرگونه تخلف زیست محیطی مراتب را با سامانه 1540 اطلاع دهند. 7274/6060            "}