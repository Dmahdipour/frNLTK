{"onTitr":" پیش بینی مشاور رئیس سازمان خصوصی سازی:    ","titr":" سود سهام عدالت سال 96 دی ماه واریز می شود","describe":" تهران- ایرنا- مشاور رئیس سازمان خصوصی سازی گفت: پیش بینی می شود سود سهام عدالت برای سال مالی 1396 که در مجموع حدود پنج هزار میلیارد تومان است، از دی ماه امسال به مرور به حساب مشمولان واریز شود.", "text":"«سید جعفر سبحانی» روز چهارشنبه در گفت و گو با خبرنگار ایرنا افزود: زمانی می توانیم سود مشمولان سهام عدالت را واریز کنیم که مجامع شرکت هایی که در سبد سهام عدالت قرار دارند، برگزار و سود هر سهم مصوب شود.وی اضافه کرد: تاکنون 3800 میلیارد تومان سود سهام عدالت پس از برگزاری مجامع شرکت ها مصوب شده و تنها سه یا چهار شرکت باقی مانده است. به گفته مشاور رئیس سازمان خصوصی سازی هلدینگ خلیج فارس از شرکت های مورد توجه سازمان خصوصی سازی است که مجمع آن هنوز برگزار نشده است و 30 مهرماه میزان سود آن تعیین و تصویب می شود.سبحانی ادامه داد: این هلدینگ سال گذشته 800 میلیارد تومان معادل 23 درصد از سود سهام عدالت مشمولان را تولید کرده بود.وی ابراز امیدواری کرد که هلدینگ خلیج فارس امسال نیز حدود یک هزار و 100 میلیارد تومان سود در اختیار سهام عدالت قرار دهد که با احتساب سه هزار و 800میلیارد تومانی که تا کنون مصوب شده، مبلغ سود سهام عدالت سال مالی 1396 به حدود پنج هزار میلیارد تومان برسد. مشاور رئیس سازمان خصوصی سازی گفت: ارزش گذاری سهام 49 شرکتی که در سبد سهام عدالت قرار دارند، در مجموع 26 هزار و 600 میلیارد تومان بود که این ارزش هم اکنون به 116 هزار میلیارد تومان رسیده یعنی سهم هر مشمول سهام عدالت بیش از چهار برابر افزایش یافته است. ** سود تمام مشمولان سهام عدالت در سال مالی 95 پرداخت شدسبحانی بیان کرد: از مجموع سه هزار و 800 میلیارد تومان سودی که در سال 1395 برای مشمولان سهام عدالت مصوب شده بود، سه هزار و 300 میلیارد تومان به 40 میلیون نفر اختصاص یافت. وی افزود: 400 میلیارد تومان از میزان مصوب باقی مانده که آن نیز بین مشمولانی که تا پایان مهرماه شماره شبای خود را ثبت کنند، واریز می شود. مشاور رئیس سازمان خصوصی سازی تصریح کرد: البته سود افرادی که پس از مهلت تعیین شده شماره شبای خود را نداده اند در قالب سپرده گذاری در بانک، سرمایه گذاری در بورس یا صندوق های سرمایه گذاری ذخیره می شود.اقتصام**9132*2025            "}