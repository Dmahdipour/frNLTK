{"onTitr":"","titr":" طرح مطالعاتی خوشه گلیم لرستان در دست بررسی  است","describe":" خرم آباد-ایرنا- معاون هماهنگی امور اقتصادی و توسعه منابع استانداری لرستان گفت: طرح مطالعاتی خوشه گلیم، جاجیم و ماشته در دست بررسی قرار دارد.", "text":"به گزارش ایرنا، گودرز امیری روز دوشنبه ‍در جلسه فرش استان لرستان افزود: 10 میلیارد ریال اعتبار برای تکمیل بازارچه فرش استان اختصاص یافته است.وی با اشاره به اینکه شرکت شهرک‌های صنعتی گزارشی از وضعیت پیشرفت این خوشه را به کارگروه ارائه دهد گفت: طراحی جدید این خوشه برای اینکه بتواند در بازار رقابت کند باید روی ابعاد و رنگ‌ها تجدید نظر شود.معاون هماهنگی امور اقتصادی و توسعه منابع استانداری لرستان بیان کرد: در حال حاضر 21 هزار نفر از مهارت فرش‌بافی برخوردارند که حدود 4560 نفر تحت پوشش بیمه تامین اجتماعی هستند.وی ادامه داد: تشکل‌هایی که می‌توانند برای تامین مواد اولیه و بازار فروش محصولات اقدام کنند توسط اتحادیه فرش، سازمان صمت و شرکت شهرک‌های صنعتی شناسایی شوند.وی افزود: در صورتی که فرش‌بافان در پرداخت اقساط وام مشکل دارند، تسهیلات در اختیار این تشکل‌ها قرار داده می‌شود و فرش‌باف دستمز‌د خواهد گرفت.معاون هماهنگی امور اقتصادی و توسعه منابع استانداری لرستان با اشاره به روند ساخت پروژه بازارچه فرش گفت: استاندار لرستان 10 میلیارد ریال اعتبار برای تکمیل این پروژه اختصاص داده است.امیری از ایجاد نمایشگاه فرش دست‌باف لرستان در نمایشگاه بین‌المللی طی بهمن سال جاری خبر داد.1920/6060            "}