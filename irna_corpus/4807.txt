{"onTitr":" امام جمعه شاهرود:    ","titr":" مسوولان برای رفع مشکل در میان مردم حاضر شوند","describe":" شاهرود- ایرنا- امام جمعه شاهرود گفت: مسوولان با حضور خود در بین اقشار مختلف جامعه باید به دنبال رفع مشکلات مردم باشند.", "text":"به گزارش ایرنا ، حجت الاسلام عباس امینی دوشنبه در بازدید از دبیرستان حضرت زینب(س)شاهرود افزود: نباید توقع داشته باشیم که همیشه مردم برای بیان مشکلاتشان نزد ما بیایند، ضروری است برنامه هایی برای ارتباط با مردم در نظر گرفته شود که حضور در مدارس از آن جمله اند. وی ادامه داد: ارتباط نهاد امامت جمعه با مراکز تعلیم و تربیت برای بررسی بخشی از مشکلات دانش آموزان و مربیان است که از سال گذشته هر هفته یکبار در مدارس مختلف برگزار می شود.   حجت الاسلام امینی با حضور در مدرسه حضرت زینب(س) ضمن بر پایی نمازجماعت به دانش آموزان گفت: در سخت ترین شرایط هر فرد باید وظیفه اش را انجام دهد ، دانش آموزان که آینده ساز این مملکت هستند باید در این امر کوشا باشند. وی با بیان این که فرهنگیان کار جهادی انجام می دهند،افزود: معلمان باید ضمن آموزش دانش آموزان به پرورش رفتار و کردار توجه ویژه ای داشته باشند. امام جمعه شاهرود همچنین در نشستی با حضورمدیر، معاونان و معلمان این مدرسه مشکلات آموزشی ، پرورشی و شخصی دانش آموزان را بررسی کردند . 31 هزار دانش آموز شاهرود در50 پیش دبستانی، 176 مدرسه دولتی و 32 مدرسه غیردولتی تحصیل می کنند، 12 مدرسه به صورت 2 نوبته فعال است.1023/6167            "}