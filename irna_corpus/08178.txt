{"onTitr":"","titr":" صندوق پرداخت سهام به بازنشستگان ایجاد می شود","describe":" تهران- ایرنا- مدیرعامل شرکت سرمایه گذاری تامین اجتماعی (شستا) گفت: یکی از اقدامات شستا توجه ویژه به معیشت بازنشستگان تامین اجتماعی است که به همین منظور برای واگذاری سهام به این افراد، صندوق سرمایه گذاری ایجاد می شود.", "text":"مرتضی لطفی روز جمعه در گفت و گو با خبرنگار اجتماعی ایرنا افزود: تلاش می شود واگذاری سهام به بازنشستگان صورت گیرد تا این افراد از مزایای آن بهره مند شوند.وی اظهار داشت: بازنشستگان سازمان تامین اجتماعی پس از تشکیل صندوق سرمایه‌ گذاری در شستا، صاحب سهام می شوند، به همین منظور سبد سهامی به صورت اقساط در اختیار بازنشستگان قرار می ‌گیرد و ارزش آن از حقوق آنان کسر می شود.لطفی تصریح کرد: برای این منظور بیش از سه هزار میلیارد تومان در برخی صنایع سهام مازاد وجود دارد که تا پیش از این به صورت خُرد از طریق بورس ارائه می‌ شد اما امسال با تاسیس و ثبت این شرکت سرمایه گذاری، سهام شرکت از طریق بازار بورس ارائه می‌شود. مدیرعامل شرکت سرمایه گذاری تامین اجتماعی اظهار داشت: بیش از 100 نوع سهم در حوزه نفت، گاز و ‌سیمان وجود دارد و بخشی از این سهام متناسب با تقاضای همکاران و بازنشستگان تامین اجتماعی به صورت اقساط واگذار می‌شود.لطفی افزود: معتقدیم عرضه سهام به نوعی خروج از بنگاهداری محسوب می شود و قرار است بر اساس تفاهم نامه‌ای با تامین اجتماعی سه محصول یخچال، جاروبرقی و لباسشویی تولیدی کارخانه پارس در قالب وام بانکی و با تخفیف به بازنشستگان ارائه شود.وی به چابک سازی و شفاف سازی به عنوان دو موضوع مورد پیگیری در شستا اشاره کرد و گفت: خروج از بنگاهداری با رویکرد سهامداری به این اعتبار که سرمایه و ذخایر کارگران را در 20 تا 30 صنعت برتر سودده ببریم، یکی از کارهای خوبی است که جامعه کارگری، شرکای اقتصادی و سهامداران باید به آن توجه داشته باشند البته با این فرض که اشتغال، حفظ شود و توسعه یابد و درآمد حاصل از این واگذاری ها صرف توسعه سرمایه و در راستای ماموریت های ما باشد.لطفی اظهار داشت: واگذاری تنها با هدف توسعه اشتغال و حفظ منابع کارگران صورت می گیرد تا کارگران و سهامداران دغدغه کمتری داشته باشند.شستا اکنون با 274 شرکت در صنایع مختلف کشور در قالب 9 هلدینگ نفت، گاز، انرژی، دارو، سیمان، رایتل، کانی های فلزی، حمل و نقل دریایی کشتیرانی جمهوری اسلامی و ساختمان سازی فعالیت دارد.اجتمام* 7268*1834** 1055            "}