{"onTitr":"","titr":" دمای هوا در خراسان رضوی کاهش می یابد","describe":" مشهد – ایرنا – کارشناس پیش بینی اداره کل هواشناسی خراسان رضوی گفت: از فردا (شنبه) تا پایان روز یکشنبه هفته آینده دمای هوا در استان چهار تا پنج درجه کاهش می یابد.", "text":"زهرا مبشری روز جمعه در گفت و گو با خبرنگار ایرنا افزود: در این مدت بیشترین دمای هوا در مشهد 20 درجه سانتیگراد و کمترین میزان آن، که در صبح یکشنبه محسوس خواهد بود، به پنج درجه سانتیگراد می رسد.وی بیان کرد: امروز میانگین دما تا پایان شب در خراسان رضوی سه درجه افزایش خواهد داشت و از بعد از ظهر امروز تا فردا میزان ابر در آسمان استان رو به افزایش خواهد گذاشت و احتمال رگبار پراکنده باران در نواحی شمال غربی استان وجود دارد.وی اظهار داشت: همچنین وزش باد در برخی نواحی خراسان رضوی از بعد از ظهر امروز تا فردا به طور نسبی شدید می شود.کارشناس پیش بینی اداره کل هواشناسی خراسان رضوی گفت: در 24 ساعت گذشته بردسکن با 2.7 درجه بالای صفر گرمترین و قوچان با یک درجه بالای صفر خنک ترین نقطه استان بوده است.7489/5132            "}