{"onTitr":"","titr":" واژگونی وانت نیسان منجر به فوت راننده شد","describe":" زنجان - ایرنا - جانشین رئیس پلیس راه فرماندهی انتظامی استان زنجان گفت: واژگونی یک دستگاه وانت نیسان در آزادراه زنجان - قزوین، مرگ راننده آن را رقم زد.", "text":"سرهنگ محمد علی عظیمی، روز پنجشنبه در گفت و گو با خبرنگار ایرنا افزود: حادثه ساعت 18:20 چهارشنبه شب در کیلومتر 62 خط جنوبی این مسیر ارتباطی اتفاق افتاد.  وی با بیان اینکه این حادثه رانندگی به دلیل ترکیدگی لاستیک خودور رخ داد، اظهار داشت: در حادثه دیگر نیز که ساعت 20:45 در باند شمالی اتفاق افتاد سه نفر مصدوم و راهی بیمارستان شدند.عظیمی افزود: حادثه در کیلومتر 66 خط شمالی این مسیر ارتباطی اتفاق افتاد و راننده خودروی وانت نیسان با حفاظ وسط جاده برخورد کرد و از حرکت باز ایستاد.وی ادامه داد: در این زمان یک دستگاه خودروی سواری پژو نیز به محل حادثه رسیده و با این خودرو سانحه دیده برخورد کرد که علت این حادثه نیز در دست بررسی است.عظیمی اظهار داشت: کارشناسان پلیس راه پس از بررسی صحنه، دلیل وقوع این حادثه منجر به جرح و خسارت را خستگی و خواب آلودگی راننده خودروی وانت نیسان اعلام کردند. وی افزود: حوالی ساعت پنج بامداد امروز /12 مهر/ نیز 2 دستگاه خودروی سواری در جاده زنجان - قزوین با یکدیگر برخورد کردند که بر اثر این حادثه یکی از رانندگان مصدوم شد که خستگی و خواب آلودگی علت این تصادف بود. جانشین پلیس راه استان زنجان از رانندگان خواست هنگام احساس خستگی و خواب بر ادامه رانندگی اصرار نداشته باشند و برای حفظ جان خود، سرنشینان و دیگر رانندگان و مسافران عبوری، در محلی امن و ایمن، استراحت و سپس به سوی مقصد حرکت کنند. به گزارش ایرنا، استان زنجان پنج هزار و 840 کیلومتر راه ارتباطی دارد که از این میزان، 200 کیلومتر آزادراه، 113 کیلومتر بزرگراه، 342 کیلومتر راه اصلی و 974 کیلومتر راه فرعی است. 6084/6085            "}