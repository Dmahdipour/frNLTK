{"onTitr":"","titr":" نماینده ای که بهCFT رای مثبت داد: از تهدیدبه مرگ هراس ندارم","describe":" تهران - ایرنا - نماینده مردم تهران در مجلس گفت: از شب گذشته از سوی مخالفان تصویب لوایح مبارزه با پولشویی و تامین مالی تروریسم تهدید به مرگ شده ام، اما با افتخار می گویم از تهدیدها هراسی ندارم.", "text":"به گزارش خبرنگار پارلمانی ایرنا، پروانه سلحشوری دقایقی پیش در توییتی نوشت: تا دیروز فحاشی بود، از دیشب تهدید به مرگ از سوی مخالفین تصویب لایحه مبارزه با پولشویی و تروریسم. وی افزود: نزدیکان می‌دانند سی‌سال عمر اضافی از خدا گرفتم و از تهدیدها هراسی ندارم.سلحشوری اضافه کرد: با افتخار می‌گویم که رای دادم برعلیه حامیان ترور در ایران و جهان، ضمنا استخر هم نمی روم. به فکر راه دیگری باشید.بر اساس این گزارش، لایحه الحاق دولت جمهوری اسلامی ایران به کنوانسیون مبارزه با تامین مالی تروریسم CFT روز گذشته در مجلس تصویب شد.برخی از نمایندگان اعلام کرده اند که از گذشته تاکنون پیامک های تهدیدآمیز از سوی افرادی خاص به آنان ارسال شده که این تهدیدها تاکنون نیز ادامه داشته است.پروانه سلحشوری نماینده تهران که به دلیل عارضه گردن، عمل جراحی انجام داده و چندی در بیمارستان بستری بود روز گذشته برای رای به CFT در مجلس حضور یافت.سیام**9121**1535            "}