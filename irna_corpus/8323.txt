{"onTitr":" نماینده مجلس:    ","titr":" عملیات انتقال آب شرب به 100 روستای بانه بزودی اجرایی می شود","describe":" سنندج - ایرنا - نماینده مردم سقز و بانه در مجلس شورای اسلامی گفت: با توجه به اینکه امور مربوط به انتقال آب سد عباس به روستاهای بانه انجام شده عملیات انتقال آب شرب به 100 روستا از این سد نیز به زودی اجرایی می شود.", "text":"به گزارش خبرنگار ایرنا، محسن بیگلری شامگاه پنجشنبه پس از بازدید برخی اعضای کمیسیون کشاورزی مجلس شورای اسلامی از سد بانه در نشست مسئولان حوزه های مرتبط اظهار داشت: بخش مهمی از منابع آبی این شهرستان به صورت روان آب از کشور خارج می شود.وی افزود: برای تکمیل پروژه انتقال آب سد عباس آب به شهر و روستاهای بانه، 120 میلیارد ریال اعتبار نیاز است که باید به پیمانکاران پرداخت شود تا این پروژه تکمیل شود.بیگلری با بیان اینکه آب شرب بانه قابل مصرف نبود، تاکید کرد: در صورتی که پروژه اضطراری آب بانه به موقع انجام نمی شد امروز با نبود آب مواجه بودیم.نماینده مردم سقز و بانه در مجلس شورای اسلامی یادآور شد: خط انتقال آب از شهر بویین به بانه 10 کیلومتر طول دارد که اعتبار مورد نیاز آن تامین شده اما تاکنون عملیات اجرایی آغاز نشده است.وی با اشاره به کمبود آب بخش کشاورزی در شهرستان بانه هم گفت: پروژه خط انتقال آب بانه به صورت دائمی تامین اعتبار شده و اجرای آن به زودی می شود که یکی از پروژه های ضروری در حوزه آب این شهرستان است. فرماندار بانه هم در این نشست گفت: مشکل اصلی این شهر تامین آب شرب بود که با اجرای پروژه انتقال آب اضطراری از سد عباس آباد مشکل حل شده است.محمد فلاحی با بیان اینکه میانگین بارندگی سالانه در بانه 650 میلی متر است، افزود: زمین کشاورزی و بارندگی زیاد در شهرستان داریم اما برای بخش کشاورزی آب نیست و بیش از 70 درصد زمین های کشاورزی به صورت دیم است.وی با اشاره به بسته شدن مرزها و کاهش صادارات و واردات در بانه اظهار داشت: در شرایط کنونی کشاورزی مهمترین راه اشتغال و کسب درآمد مردم است و در صورتی که آب کشاورزی تامین نشود با مشکل جدی در حوزه اشتغال و درآمد پایدار روستایی مواجه خواهیم شد. رئیس امور آب بانه هم در سخنانی با اشاره به اینکه این شهرستان یک منطقه کوهستانی است، گفت: سد سازی تنها راه مهار و ذخیره سازی آب است.    انور کریمی کانی اظهار داشت: تمام آب های شهر بانه سطحی است و منابع زیر زمینی ندارد لذا آب های سطحی به صورت روان آب خارج می شود که برای مهار این روان آب ها احداث سد بهترین راهکار است. وی با اشاره به بهره برداری سد بانه در سال 85 افزود: عملیات اجرایی سد عباس آباد نیز سال 85 شروع شد و طرح اضطراری انتقال آب از این سد به شهر بانه نیز پارسال به بهره برداری رسید و اکنون آب شرب شهر بانه از سدهای عباس آباد و بانه تامین می شود. کریمی کانی تاکید کرد: هم اکنون مصرف آب شرب در شهر بانه 330 مترمکعب در ثانیه است که 180 لیتر از محل سد بانه و حدود 150 هم از محل سد عباس آباد تامین و وارد شبکه می شود. وی با اشاره به اینکه آب سدهای موجود در شهرستان بانه به مصرف کشاورزی نمی رسند، یادآور شد: آب این سدها برای شرب است و سدی برای ذخیره آب مورد نیاز کشاورزی وجود ندارد لذا تنها چهار هزار از اراضی کشاورزی این شهرستان آبی است و 17 هزار هکتار به صورت دیم کشت می شود. به گزارش ایرنا، سد عباس آباد در 25 کیلومتری بانه و در بخش ننور و سد بانه در 5 کیلومتری بانه و پایین دست روستای سبدلو در بخش مرکزی احداث شده است.شهرستان مرزی بانه با 158 هزار نفر جمعیت در 270 کیلومتری غرب سنندج مرکز استان کردستان واقع شده است.، اعضای کمیسیون کشاورزی، آب و منابع طبیعی مجلس شورای اسلامی روز چهارشنبه به کردستان سفر کردند.شرکت در جلسات ستاد فرماندهی اقتصاد مقاومتی استان و شورای گفتگوی دولت و بخش خصوصی از جمله برنامه های نمایندگان عضو کمیسیون کشاورزی در روز اول این سفر است.کمیسیون کشاورزی، آب، خاک، منابع طبیعی و محیط زیست مجلس شورای اسلامی یکی از کمیسیون‌های تخصصی مجلس شورای اسلامی است، این کمیسیون بر اساس ماده 62 برای انجام وظایف محوله درمحدوده کشاورزی، منابع آب، دام و طیور، شیلات، محیط زیست و هواشناسی مطابق ضوابط این آیین‏نامه تشکیل می‏شود.کردستان با داشتن بیش از یک میلیون و 200 هزار هکتار زمین قابل کشت مرغوب و مستعد یکی از قطب های تولید محصولات کشاورزی کشور است و باغداران استان با تولید سالانه بیش از 45 هزار تن انگور دیم رتبه دوم کشوری را به خود اختصاص داده اند، سیب، گلابی، زردآلو، هلو، شلیل، بادام، گیلاس، آلبالو، آلو و گردو از دیگر محصولات باغی کردستان است.7496/9102            "}