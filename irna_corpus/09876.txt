{"onTitr":"","titr":" اقتدار و امانت داری از ویژگی های پلیس است","describe":" رشت - ایرنا - فرمانده نیروی انتظامی گیلان با بیان اینکه امانتداری و اقتدار از ویژگی های شایسته پلیس جمهوری اسلامی ایران است، تاکید کرد: ناجا باید توأمان مظهر اقتدار، رافت و مهربانی باشد.", "text":"به گزارش خبرنگار ایرنا، سردار محمدرضا اسحاقی روز چهارشنبه در نشست خبری در جمع رسانه های گروهی استان، با بیان اینکه هفته نیروی انتظامی از 13 مهرماه با شعار پلیس مقتدر ، امین مردم آغاز می شود، افزود: این شعار در واقع خط مشی و سیاست برنامه های ما در طول سال است.وی امنیت را نیاز عمومی و مورد انتظار مردم در جامعه خواند و تصریح کرد: مردم اقتدار را در مقابل قانون شکنان و مخدوش کنندگان آرامش از پلیس طلب می کنند.فرمانده انتظامی گیلان اضافه کرد: هفته ناجا ، فرصت مناسبی برای تشویق تلاش ها، خدمات و تبیین عملکردهای فرزندان این مرز و بوم در جهت برقراری نظم و ارامش است؛ توجه داشته باشیم که در فرآیند تولید و حفظ امنیت پایدار، جامعه نیز باید مشارکت پذیری داشته باشد.سردار اسحاقی با تاکید بر اینکه نیروی انتظامی ماموریت های متنوع و گسترده ای دارد، گفت: اشراف اطلاعی، سرعت، صحت و دقت ماموران باید مورد توجه باشد و کارآمد و به روز بودن از عوامل سازمانی است که می تواند در این امر موثر باشد.وی با اشاره به نقش رسانه ها در کاهش جرائم گفت: امنیت کار بخشی نیست، بلکه تولید و حفظ آن کاری جمعی است؛ یکی از موضوعاتی که باید برای اقتدار و امین بودن به آن توجه می کنیم، موضوع رسیدگی به شکایات است که امسال نسبت به مدت مشابه سال گذشته هشت درصد کاهش شکایت ، 13 درصد انتقاد و قریب به 40 درصد افزایش تماس داشته ایم.سردار اسحاقی ادامه داد: بطور مستمر نظرات مردم گرفته و دغدغه ها و اولویت های آنان بررسی می شود بطور مثال انتظارات مسافران قبل از فصل گردشگری احصاء و برای آن برنامه ریزی صورت می گیرد.سردار اسحاقی در پاسخ به پرسش یکی از خبرنگاران گفت: نیروی انتظامی درآمدی از جریمه ها ندارد چراکه پول به حساب خزانه واریز می شود ولی درصدی از این مبلغ، برای ایمنی و توسعه راه ها و درصدی به شهرداری ها جهت توسعه و آموزش پرداخت می شود.از 13 تا 19 مهرماه هفته نیروی انتظامی نامگذاری شده است.7296/2007            "}