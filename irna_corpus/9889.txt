{"onTitr":"","titr":" حذف دفترچه بیمه سلامت از بهمن ماه اجرایی می شود","describe":" کرمان - ایرنا - مدیرعامل بیمه سلامت کشور با اشاره به اینکه حذف دفترچه بیمه سلامت از استان کرمان به عنوان پایلوت آغاز شده است گفت: این طرح از بهمن ماه در کشور نیز اجرایی می شود.", "text":"به گزارش ایرنا، طاهر موهبتی روز چهارشنبه در دیدار با سرپرست استانداری کرمان با اشاره به اجرای طرح حذف دفترچه بیمه سلامت افزود: اجرای دولت الکترونیک می تواند رفتارهای ما را در حوزه درمانی کشور منطقی کند.وی با اشاره به اینکه تغییر رفتار در حوزه درمان باید با ایجاد مشوق هایی انجام شود زیرا با اجبار شدنی نیست گفت: با نسخه نویسی الکترونیکی در مراجعه به بخش سرپایی، دیگر پزشک نسخه نوشتاری ندارد و با وارد کردن کد ملی، نسخه ثبت الکترونیکی می شود و همزمان در داروخانه ها و آزمایشگاه ها مشاهده می شود.مدیرعامل بیمه سلامت کشور با تاکید بر مدیریت منابع و مصارف گفت: باید تعهدات بر اساس منابع باشد و عدم توازن بین منابع و مصارف بدهی ها را به وجود می آورد.موهبتی با اشاره به اینکه در حوزه فناوری نیازمند همکاری مسئولان هستیم تصریح کرد: یکی از مشکلات این است که خارج از نظام دارویی کشور دارو تجویز می شود که در این زمینه باید تغییر رفتار شکل بگیرد.وی با بیان اینکه ائمه جمعه و مسئولان استان در فرهنگ سازی تغییر رفتار می توانند نقش بسزایی داشته باشند بیان داشت: اگر رفتار بیمه گر اصلاح نشود، کار پیش نمی رود.مدیرعامل بیمه سلامت با بیان اینکه یکی از ویژگی های طرح حذف دفترچه کمک به مدیریت مصارف است گفت: در حذف دفترچه در حوزه بستری نیز کار در اصفهان آغاز شده که با استفاده از تجربه کشورهای موفق در این زمینه کار را پیش می بریم.وی شکل دهی فرهنگ عمومی را در حوزه سلامت و درمان مهم و زمان عنوان کرد.سرپرست استانداری کرمان نیز در این دیدار حذف دفترچه را کار ارزشمند و مهمی در زمینه کاهش هزینه ها و مدیریت منابع و مصارف عنوان کرد و افزود: باید رفتار پزشکان نیز در تجویز داروها تغییر کند و برای موفقیت در مدیریت مالی باید این امر صورت بگیرد.محمدجواد فدایی با اشاره به اینکه معتقدیم که در حوزه درمان و تجویز دارو باید به آنچه که نیاز است تجویز شود گفت: صرفه جویی رابطه ای با وضعیت اقتصادی کشور ندارد و این مهم باید همیشه مدنظر باشد و  برای اجرای طرح حذف دفترچه بیمه سلامت و پیشبرد روند کار همکاری خواهیم کرد.3029/9895            "}