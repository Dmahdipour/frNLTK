{"onTitr":"","titr":" ساختمان جدید مرکز دختران کم توان ذهنی در رشت افتتاح شد","describe":" رشت - ایرنا - ساختمان جدید مرکز نگهداری دختران کم توان ذهنی بالای 14 سال استان گیلان روز یکشنبه با حضور حسین نحوی نژاد معاون توانبخشی بهزیستی کشور در رشت افتتاح شد.", "text":"به گزارش خبرنگار ایرنا، برای افتتاح این ساختمان سه طبقه درمجموع با خرید زمین، احداث و تجهیز دو میلیارد و 200 میلیون تومان هزینه شده است. مرکز دختران کم توان ذهنی (ستایش) در پیربازار رشت ظرفیت نگهداری 50 نفر را دارد اما اکنون 43 دختر کم توان ذهنی در این مرکز نگهداری می شود.معاون توانبخشی بهزیستی کشور بعد از افتتاح این ساختمان از مرکز روزانه سالمندان (رنگین کمان) در رشت بازدید کرد که در جریان این برنامه موافقت نامه ای با این مرکز غیردولتی و بهزیستی منعقد شد مبنی بر این که بازنشستگان بالای 60 سال به مدت یک ماه از خدمات این مرکز بهره مند شود.یک هزار و 500 سالمند در 13 مرکز شبانه روزی شامل دو مرکز خیریه تحت نظارت بهزیستی استان گیلان نگهداری می شوند.7286 / 2007            "}