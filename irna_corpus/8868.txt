{"onTitr":"","titr":" تولید ادبیات نظری در باره هیات های مذهبی نیازمند عزم جدی است","describe":" زنجان - ایرنا - یک محقق و مولف حوزه فرهنگ و تشکل های مذهبی گفت: با وجود نقش و کارکردهای متنوع هیات های مذهبی در جامعه، تحقیق و پژوهش به منظور تولید ادبیات نظری در این باره قابل توجه نیست که این مساله به عزم جدی نیاز دارد.", "text":"عباس بابایی، مولف کتاب 'هیات های مذهبی؛ تجلی قدرت نرم جمهوری اسلامی ایران' روز پنجشنبه در حاشیه نهمین نمایشگاه کتاب زنجان و سومین نمایشگاه مطبوعات و رسانه های استان با حضور در غرفه خبرگزاری جمهوری اسلامی (ایرنا) افزود: در این کتاب سعی شده است تا برای نخستین بار به تولید ادبیات نظری و علمی پیرامون هیات های مذهبی پرداخته شود.وی ادامه داد: البته از قبل آثاری در این زمینه در کشور کار و تولید شده است که از جمله آنها می توان به کتاب 'رسانه شیعه' اشاره کرد، ولی بیشتر فعالیت های انجام شده در حوزه هیات های مذهبی، ناظر به تاریخچه عزاداری است ولی در کتاب 'هیات های مذهبی، تجلی قدرت نرم جمهوری اسلامی ایران' کارکردهای متعدد هیات های مذهبی در ابعاد مختلف فرهنگی، اجتماعی و سیاسی مورد بررسی و تحلیل قرار گرفته است.بابایی خاطرنشان کرد: هیات های مذهبی در حال حاضر یک شبکه وسیع ایمانی را در جهان تشیع تشکیل داده اند که در عین اینکه کارکرد اصلی آنها موضوعات مذهبی و فرهنگی است، نقش ها و کارکردهای مختلفی را در اجتماع ایفا می کنند.  وی با بیان اینکه جوهر و عنصر اصلی حماسه عاشورا ایستادگی و مقاومت است، گفت: مقاومت رمز اصلی قدرت ایران در مقابل دشمنان است که این مهم امروز بیشتر از طریق هیات های مذهبی ترویج، تبلیغ شده و استمرار پیدا می کند. مولف کتاب 'هیات های مذهبی؛ تجلی قدرت نرم جمهوری اسلامی ایران' گفت: البته هیات های مذهبی در مواردی دچار آسیب های خاصی هم هستند که نقش آنها در ارتقاء قدرت نرم را کاهش می دهد.وی افزود: در کتاب 'هیات های مذهبی؛ تجلی قدرت نرم جمهوری اسلامی ایران' ضمن پرداختن به نقاط قوت، نقاط ضعف هیات ها نیز مورد بررسی قرار گرفته و در نهایت راهبردهایی را برای ارتقای جایگاه آن ها ارائه شده است. مولف کتاب 'هیات های مذهبی؛ تجلی قدرت نرم جمهوری اسلامی ایران' خاطرنشان کرد: امیدواریم با انتشار آثاری این چنینی، ادبیات نظری لازم پیرامون هیات های مذهبی تولید شود تا دیگر پژوهشگران نیز وارد این عرصه شوند.کتاب 'هیات های مذهبی؛ تجلی قدرت نرم جمهوری اسلامی ایران' درسال جاری توسط انشارات غواص زنجان روانه بازار شده است. به گزارش ایرنا سومین نمایشگاه مطبوعات و رسانه های استان همزمان با نهمین نمایشگاه سراسری کتاب زنجان از 9 تا 14 مهر در محل نمایشگاه بین المللی کاسپین این شهر در حال برگزاری است. 3088/6085            "}