{"onTitr":"","titr":" نمایشگاه بین المللی صنعت ساختمان در اصفهان گشایش یافت","describe":" اصفهان- ایرنا- بیست و یکمین نمایشگاه بین‌المللی جامع صنعت ساختمان ایران - اصفهان روز چهارشنبه با حضور جمعی از مسوولان در محل نمایشگاههای بین المللی این استان گشایش یافت.", "text":"به گزارش ایرنا، در این نمایشگاه که 150 شرکت صنعت ساختمان و صنایع وابسته از 10 استان کشور محصولات تولیدی خود را در فضایی بالغ بر 9 هزار متر مربع ارایه کردند.در این نمایشگاه نمایندگانی از کشورهای چین و ترکیه حضور دارند تا بازار مسکن ایران و همچنین توانمندی شرکت‌ های ایرانی برای توسعه‌ همکاری‌ های بین‌المللی را محک بزنند.نمایشگاه بین‌المللی جامع صنعت ساختمان اصفهان که جایگاه خود را به عنوان یکی از مهمترین نمایشگاه‌های حوزه صنعت ساختمان کشور تثبیت کرده در طول بیست و یک دوره برگزاری به محلی برای عرضه توانمندی‌ ها و ارائه آخرین دستاوردها و ایده‌های نوین در صنعت ساختمان تبدیل شده و بسیاری از کارشناسان، فعالان این حوزه، دانشجویان و علاقمندان به صنعت ساختمان در آن حضور می‌ یابند.در نمایشگاه امسال بخش تجهیزات الکتریکی و مکانیکی موضوعاتی مانند انواع کلید و پریز، لامپ و محصولات نورپردازی، سیم، کابل و تابلو برق، آسانسور و پله برقی و لوله و اتصالات به نمایش گذاشته شد.همچنین در حوزه سبک ‌سازی و مقاوم‌ سازی ساختمان، شرکت کنندگان مختلف از سازه‌ها و خانه‌های پیش‌ساخته، انواع عایق‌های رطوبتی و حرارتی و انواع دیوارها، جداکننده‌ها و سقف‌ های پیش ‌ساخته رونمایی می‌ شود.در قسمت تولیدات و محصولات دکوراسیون داخلی خانه و آشپزخانه نیز شاهد نمایش کابینت آشپزخانه، شیرآلات ساختمانی، دکوراسیون مدرن، نمای داخلی، انواع کف‌ پوش، پوشش ساختمانی، رنگ و انواع کاغذهای دیواری و نرده، حفاظ، پله و جان پناه است.در حوزه نما و پوشش‌های خارجی ساختمان، دستاوردهای شرکت ‌ها در بخش پوشش سقف و دیوارهای بیرونی، انواع درب و پنجره و انواع عایق‌ های حرارتی در معرض بازدید عمومی قرار گرفته است.مصالح اولیه ساختمانی بخش دیگری از این نمایشگاه است که به ارائه دستاوردهای شرکت‌ ها در حوزه‌های بلوک، بتن، آجر و سفال، گچ و سیمان و آهن و فولاد می ‌پردازد.این نمایشگاه در حالی برگزار ‌شد که صنعت ساختمان  در سال ‌های اخیر نیازمند ارائه برنامه‌ جامع به منظور خروج از رکود بوده است.نگاهی گذرا به گردش اقتصاد کشور بیانگر این نکته است که پس از درآمدهای نفتی و صنایع وابسته به آن، بیشترین سهم از تولید ناخالص ملی در اختیار صنعت بزرگ ساختمان و زیرشاخه‌ های آن است.بیست و یکمین نمایشگاه بین‌المللی جامع صنعت ساختمان اصفهان تا  چهاردهم ماه مهر دایر است.9913/6026/            "}