{"onTitr":"","titr":" 900 میلیارد ریال پروژه بخش گردشگری ایلام در حال اجرا است","describe":" ایلام - ایرنا - معاون عمرانی استانداری ایلام ان، گفت: 900 میلیارد ریال پروژه بخش گردشگری این استان در حال اجراست.", "text":"به گزارش ایرنا، احمد کرمی روز سه شنبه در دیدار با معاون سرمایه گذاری رئیس سازمان میراث فرهنگی ،صنایع دستی و گردشگری اظهار داشت: با توجه به ظرفیت ها و مزیت های استان درحوزه گردشگری از جمله آثار تاریخی، طبیعی، مکان رویدادهای دفاع مقدس، وجود رودخانه ها و سدهای متعدد ضرورت نگاه و توجه ویژه مرکز را می طلبد.وی تصریح کرد: وجود مرزمشترک طولانی و امن در استان ایلام، کنگره عظیم اربعین، 750 اثر تاریخی ثبت شده استان، گردشگری دفاع مقدس، جاذبه های طبیعی کم نظیر از مزیت های دیگر استان برای صنعت گردشگری عنوان کرد.همچنین وی با اشاره به تردد چهار و نیم میلیون زائر در طول سال از مسئولات میراث فرهنگی کشور درخواست کرد که در زمینه تخصیص اعتبار و تسهیلات گردشی به استان جمعیت شناور میلیونی در طول سال را لحاظ کنند.کرمی همچنین با بیان اینکه هم اکنون 47پروژه در حوزه گردشگری با سرمایه گذاری بیش از 900میلیارد ریال در استان در حال اجراست، گفت: تکمیل به موقع پروژه ای مذکور را منوط به تامین به موقع منابع مالی است.وی ضمن دعوت از معاون سرمایه گذاری سازمان میراث فرهنگی ،صنایع دستی و گردشگری  کشور برای سفر به استان ایلام، اظهار داشت: نگاه مثبت و حمایت استاندار ایلام از سرمایه گذاری در استان فرصت خوبی برای رونق این صنعت اشتغال زا است.معاون استانداری ایلام خواستار توجه ویژه به تامین زیرساخت های گردشگری استان در مقیاس ملی شد.استان ایلام بخشی از تمدن عیلام باستان بوده که در هزاره سوم پیش از میلاد بوجود آمده، این استان دارای یک هزار و 500 اثر تاریخی دارد که بیش از 750 اثر آن در فهرست آثار ملی ثبت شده است.7177/6034            "}