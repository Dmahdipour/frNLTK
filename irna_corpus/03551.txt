{"onTitr":"","titr":" الجزیره: آفریقای جنوبی شریک جرایم جنگی سعودی در یمن است","describe":" تهران – ایرنا- شبکه خبری الجزیره در گزارشی با اشاره به ارتباط نظامی آفریقای جنوبی با عربستان و امارات متحده و فروش اسلحه به این کشورها، پرتوریا را شریک جرایم جنگی در یمن دانست.", "text":"به گزارش شبکه خبری الجزیره، 'سیریل راماپوزا' رئیس جمهور آفریقای جنوبی سفر گذشته خود به عربستان و امارات را در حالی پایان داد که حدود 10میلیارد دلار از هر کشور قول سرمایه گذاری گرفته بود. مبلغ هنگفت این سرمایه گذاری ها در یک کشور آفریقایی دور که شریک اقتصادی مهمی نیز برای هیچ یک از دو کشور محسوب نمی شود، ذهن را درگیر سوالاتی حول علت این سرمایه گذاری ها می کند. شاید علت سخاوتمندی های عربستان و امارات در پرتوریا، جنگ یمن باشد. ارقام و اعداد هم حاکی از آن است که از آغاز تجاوز به یمن صادرات اسلحه از آفریقای جنوبی به کشورهای های حاشیه خلیج فارس افزایش یافته است.الجزیره در ادامه افزود، در حاشیه دیدار رئیس جمهور آفریقای جنوبی، 'احمد بن عقیل الخطیب' رئیس هیئت مدیره شرکت صنایع نظامی عربستان در دیدار خود در جده با 'ماپیسا انکاکولا' وزیر دفاع آفریقای جنوبی ، صراحتا تاکید کرد که توافقی میان دو کشور در خصوص تحکیم  روابط نظامی امضاء شده است.در همین راستا شبکه خبری 'مدیا ریویو' آفریقای جنوبی در گزارشی با عنوان 'جرایم جنگ یمن: صنعت آفریقای جنوبی؟' تاکید کرد که با وجود ویرانی و بحران انسانی حاصل از جنگ ، بسیاری از کشورها –از جمله آفریقای جنوبی- همچنان در تجهیز عربستان سعودی و همپیمانانش به اسلحه حریص اند.این شبکه خبری در ادامه افزود با وجود آن که نام آمریکا و انگلیس در صدر لیست تامین کنندگان اسلحه برای عربستان و امارات به چشم می خورد اما شرکت های اسلحه سازی آفریقای جنوبی همچنان در پی درآمدهای بیشتر از جنگ یمن هستند و می توان آن ها شریک جرایم حقوق بشری ضد مردم یمن دانست.همچنین طبق گزارش 'کمیته ملی نظارت بر اسلحه های متعارف در آفریقای جنوبی ' (ان سی ای سی سی)، آفریقای جنوبی طی سال های 2016 و 2017 میلادی مبلغی حدود 209 میلیون دلار مهمات، وسایل زرهی و فن آوری نظامی برای عربستان و امارات فراهم کرده است.شبکه 'المسیره' یمن هم در آغاز سال 2015 میلادی تصاویری را از یک سقوط یک هواپیمای بدون سرنشین از نوع 'سیکر 2' در یمن بخش کرد که به روشنی روی هواپیما نوشته شده بود: 'ساخت آفریقای جنوبی'.این در حالی است که طبق قانون شماره 41 کمیته ملی نظارت بر اسلحه های متعارف در آفریقای جنوبی به سال 2002 میلادی ، کمیته باید از انتقال اسلحه های متعارف به دولت های ناقض حقوق بشر ممانعت کند.  همچنین طبق معاهده سال 2014 میلادی سازمان ملل متحد در خصوص تجارت اسلحه آفریقای جنوبی ملزم است، صادرات اسلحه را در صورت احتمال به کاربردن آن بر ضد حقوق بشر و یا در نقض قانون بین المللی حقوق بشر متوقف کند. اما به نظر می رسد مقامات پرتوریا آنچنان توجهی به این قوانین و معاهدات ندارند و در سال 2016، پس از آن که عربستان سعودی موفق نشد که دولت پیشین ایالات متحده را به تجهیز ریاض به جت های بدون سرنشین از نوع ' پریدیتور ' راضی کند ، دولت عربستان سعودی با شرکت 'دنل'، سازنده سلاح های دولتی در آفریقای جنوبی، قرارداد بست.در همین راستا پایگاه 'دونینس وب ' که نخستین پایگاه متخصص در دفاع و امنیت آفریقای جنوبی به شمار می آید، در گزارشی اعلام کرد که شرکت 'دنیل' طی سال های 2006 و 2016 میلادی حدود 192 نفر بر زره پوش از نوع 'نیالا'(که اسم آن در امارات به عقرب تغییر یافت) به ابوظبی تحویل داده است.همچنین 'زینات آدم' کارشناس استراتژیک در روابط بین المللی آقریقای جنوبی در گزارشی فاش کرد که شرکت دنل در سال 2016 میلادی حدود 1600 بمب جی بی یو از نوع 'امبانی ' را به امارات فروخته است. همچنین امارات سال گذشته در نمایشگاه صنایع هوایی دبی اعلام کرد که 180هواپیمای مخابراتی بدون سرنشین به قیمت 12 ملیون دلار از همین شرکت خواسته است.به علت هزینه انسانی جنگ یمن و نقض حقوق های مستمری که در حق شهروندان یمنی اعمال می شود، تعدادی کشورها صادرات اسلحه خود به ائتلاف سعودی را متوقف کردند اما پرتوریا همچنان روابط نظامی خود را با حفظ کرده است. عربستان همراه با چند کشور دیگر از روز ششم فروردین سال 94 اقدام به تجاوز نظامی به یمن و محاصره زمینی، دریایی و هوایی این کشور با هدف بازگرداندن عبدربه منصور هادی رئیس جمهوری مستعفی یمن به قدرت کرد. این تجاوز نظامی که هیچ دستاوری برای سعودی و متحدانش نداشته و تنها سبب ویرانی کشور فقیر یمن و کشتار و آوارگی مردم این کشور شده است. خاورم**3224*1049            "}