{"onTitr":" امام جمعه زنجان:    ","titr":" اجتماع اقتدار عاشورایی بسیج، پیام به دشمنان است","describe":" زنجان - ایرنا - نماینده ولی فقیه در استان و امام جمعه زنجان گفت: اجتماع بزرگ اقتدار عاشورایی بسیج سپاهیان محمد (ص) حاوی پیام به دشمنان انقلاب و نظام و در راس به مثلث شوم ' غربی، عبری و عربی ' است.", "text":"حجت الاسلام علی خاتمی روز پنجشنبه در اجتماع بزرگ اقتدار عاشورایی بسیج سپاهیان محمد رسوال الله (ص) 2 که در مصلی خاتم الانبیاء زنجان برگزار شد، افزود: این اجتماع نشان می دهد که سربازان ولایت در گوشه و کنار ایران، آماده اطاعت و فرمانبرداری از فرمان ولی امر مسلمین هستند.وی با بیان اینکه انسان مبارز، انقلابی و جنگجو باید همواره بیدار و هوشیار باشد و از دشمن غافل نشود چراکه غفلت، دشمنان را جسور و گستاخ می کند، اظهار داشت: در آستانه چهلمین سال پیروزی انقلاب اسلامی، 40 برابر قوی تر از روزهای گذشته هستیم و دشمنان انقلاب بدانند این مردم با همان صلابت روزهای نخست انقلاب در صحنه هستند.امام جمعه زنجان با تاکید بر اینکه مردم همیشه در صحنه ایران، عزت و سربلندی خود را چون جان، عزیز می دانند، گفت: امروز نمود قدرت و عزت جمهوری اسلامی، نقش تعیین کننده در منطقه دارد و ملت عراق، سوریه، لبنان، بحرین، یمن و افغانستان با روحیه ای برگرفته از انقلاب اسلامی، تمام نگاه و امیدشان به حضور رزمندگان و مردم ایران در صحنه است.حجت الاسلام خاتمی تصریح کرد: ملت ایران در راه انقلاب، خون داده است و برای حفظ آن نیز تا آخرین قطره خون در صحنه خواهد ایستاد و از ترقه بازی های دشمنان نیز ترس به دل راه نمی دهند.وی تصریح کرد: اصابت موشک های دوربرد سپاه به مقر تروریست های دخیل در حادثه اهواز، پیام روشن و دقیقی داشت و دشمنان به خوبی این پیام را دریافتند.فرمانده سپاه انصارالمهدی (عج) استان زنجان نیز گفت: این اجتماع پرشور و عظیم، حماسه ای بزرگ است و به دشمنان انقلاب و نظام نشان می دهد که ملت ایران با تمام توان در صحنه بوده و گوش بر فرمان ولی امر مسلمین هستند.سردار جهانبخش کرمی با تاکید بر اینکه دشمنان اسلام یقین بدانند که راه ملت ایران همان راه سیدالشهدا (ع) است، افزود: این راه، با صلابت و قدرت هرچه تمام همچنان تداوم خواهد یافت و حضور حماسی مردم در صحنه های مختلف، تمام فتنه ها و توطئه های آنان را خنثی و بی اثر خواهد کرد.وی با بیان اینکه بسیجیان همواره در عرصه های مختلف اعم از دفاعی، امنیتی، فرهنگی، اجتماعی، اقتصادی، سازندگی و محرومیت زدایی در صحنه هستند، اظهار داشت: امروز اگر هر کشوری به این کشور دست درازی کند دستش قطع خواهد شد.6084/6085            "}