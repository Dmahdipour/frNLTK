{"onTitr":" رئیس ستاد اجرایی فرمان امام (ره):    ","titr":" داروهای پیشرفته در ایران تولید می شود","describe":" تهران- ایرنا- رئیس ستاد اجرایی فرمان حضرت امام خمینی (ره) گفت: داروها با تکنولوژی بالا (های تک) برای کاهش واردات در داخل کشور تولید می شوند.", "text":"به گزارش خبرنگار اجتماعی ایرنا، محمد مخبر روز سه شنبه در مراسم اعزام کاروان سلامت با ظرفیت خدمات رسانی به 140 بیمار به مناطق محروم کشور اظهار داشت: ستاد اجرایی فرمان امام در شهرک تولیدی داروهای های تک، چهار درصد داروهایی را تولید می کند که در کشور تولید نمی شدند. رئیس ستاد اجرایی فرمان حضرت امام خمینی (ره) افزود: از شرکت های دیگر دعوت می کنیم با ورود به این شهرک، اقدام به تولید داروهای های تک کنند تا بسیاری از مشکلات در زمینه تولید اینگونه داروها برطرف شود.وی گفت: چهار مرکز مقابله با سرطان از سوی ستاد اجرایی فرمان امام ساخته و 2 هزار تخت بیمارستانی نیز به وزارت بهداشت، درمان و آموزش پزشکی تحویل داده شده است. مخبر با اشاره به راه‌اندازی کاروان‌های احسان سلامت گفت: این حرکتی است که از سوی بنیاد برکت احسان به تازگی در ستاد اجرایی فرمان امام (ره) برای خدمت به بیماران نیازمند در مناطق محروم انجام شده است و از امروز هدفگذاری آن برای هزار نقطه محروم  کشور آغاز و این کاروان ها به مناطق کم برخوردار اعزام می شوند.رئیس ستاد اجرایی فرمان امام تاکید کرد: ستاد اجرایی فرمان امام در بخش های اقتصادی اقدامات خوبی انجام داد و نیاز به تشکلی جدید بود تا خدمات اجتماعی و سلامت ساماندهی شود به همین دلیل بنیاد برکت احسان راه اندازی شد.وی درخصوص برخی پیشرفت های بهداشتی و پزشکی کشور پس از انقلاب اسلامی گفت: تا قبل از انقلاب 70 تا 80 درصد روستاهای کشور آب، برق و بهداشت نداشتند و امید به زندگی مردم 50 سال بود در حالی که اکنون امید به زندگی به 70 سال رسیده است.مخبر با اشاره به دوران دفاع مقدس و وضعیت کنونی کشور اظهار داشت: امروز هم جنگی وسیع و عمیق علیه کشور وجود دارد و شرایط سخت تری پیش رو است اما با وجود نیروهای مردمی فداکار هیچ جای نگرانی وجود ندارد. جمهوری اسلامی ایران به جایی رسیده است که همواره دشمن دلواپس است و ما نگرانی از هیچ دشمنی نداریم. البته باید تدارک لازم برای مقابله با دشمن دیده شود و مهمترین تدارک به میدان آوردن مردم در جنگ اقتصادی است. رئیس ستاد اجرایی فرمان امام به اقدامات بنیاد برکت احسان اشاره کرد و گفت: ارائه جهیزیه به خانواده های کم توان، راه اندازی کاشت حلزون برای کودکان ناشنوا و ارائه بسته های لوازم التحریر به دانش آموزان در مناطق محروم از جمله اقدامات بنیاد برکت احسان بوده است. وی افزود: در استان های محروم که با حوادث و بلایای بیشتری مواجه هستند، باید قرارگاه سلامت احسان مستقر شود و این کاروان های سلامت در هر استان وجود داشته باشد. ویزیت روزانه هفت هزار نفر در مناطق محروم کار سختی است که جابجایی این کاروان ها بر مشکلات می افزاید و نیاز به استقرار کاروان ها داریم. در حال حاضر خدمات سلامت با بالاترین کیفیت در حال ارائه است و امیدواریم در کشور جایی نداشته باشیم که به این امکانات دسترسی نداشته باشد. * حضور تجهیزات پزشکی در مناطق صعب العبور در این مراسم از کاروان‌های احسان سلامت شامل 132 تیم درمانی که قرار است از سوی ستاد اجرایی فرمان امام (ره) به هزار نقطه محروم کشور اعزام شوند، رونمایی شد. در اعزام کاروان‌های جهادی سه تریلر بهداشتی درمانی سیار، 2 کامیون ایسوزو و 2 چادر با ظرفیت 142 تخت بستری آماده شده است که می‌تواند در مناطق محروم و بحران‌ها استفاده شده و مجموعه‌های درمانی را سریع به این مناطق اعزام و تا 15 روز بدون اتصال به شبکه آب و برق کار خود را انجام دهد و حتی برق را به منطقه محل استقرار خود برساند.سید امیرحسین مدنی رئیس بنیاد احسان برکت در این مراسم گفت: از جمله ویژگی‌های انحصاری این تجهیزات می‌توان به این موضوع اشاره کرد که این کاروان‌ها می‌توانند به صورت پژوهشی به ارائه خدمات بپردازند و همچنین برای ارائه خدمت به مناطق محروم از اماکن صعب‌العبور بگذرند. وی با بیان اینکه کشور ما جزو 10 کشور دارای بلایای طبیعی زیاد است، گفت: این کاروان‌ها می‌توانند در بحران‌ها به ارائه خدمت بپردازند و همچنین این توانایی را دارند تا مدت زمان 15 روز بدون اتصال به برق و آب شهری به افراد خدمت ارائه کنند. مدنی امکان تله مدیسن را یکی دیگر از ویژگی های این تجهیزات اعلام کرد و افزود: با این امکان بیماران به وسیله متخصصینی که در بیمارستان‌های بزرگ کشور حضور دارند، ویزیت می شوند. وی گفت: یکی از مواردی که ستاد اجرایی فرمان امام طی سال‌های اخیر به آن توجه ویژه داشته است بحث سلامت مردم مناطق محروم است؛ به طوری که طی روزهای گذشته شاهد رونمایی از اقدامات سلامت محور این ستاد بوده‌ایم. مدنی افزود: درمان بیماری‌های صعب‌العلاج و مزمن از اقدامات خوب این ستاد به شمار می‌رود که مردم نیازمند مناطق محروم را تحت پوشش قرار داده است؛ همچنین بحث درمان ناباروری زوج‌ها و کاشت حلزون و درمان بیماری‌های ناشنوایی از دیگر اقدامات خوب ستاد اجرایی محسوب می‌شود. اجتمام*3377*1834            "}