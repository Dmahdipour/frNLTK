{"onTitr":" سفیر چین در آمریکا؛    ","titr":" راهبرد واشنگتن در برابر پکن شکست می خورد","describe":" پکن- ایرنا- سفیر چین در آمریکا تاکید کرد راهبرد تدوین شده واشنگتن مبنی بر اینکه آمریکا 100 درصد نفع ببرد و چین صفر درصد، هرگز به نتیجه مطلوب نخواهد رسید و شکست خواهد خورد.", "text":"به گزارش ایرنا از تارنمای یی سی چین، 'چویی تیانکای' روز شنبه خاطر نشان کرد مشخص نیست کسانی که چنین طرح و راهبردی را تدوین کرده اند دقیقا به کجا می خواهند برسند و چرا باعث شده اند تا چین و آمریکا از تجارت گرفته تا دریای جنوبی روبروی یکدیگر قرار گیرند.وی تاکید کرد چطور می توان حرف از عدالت زد وقتی برخی در آمریکا به دنبال این هستند که همه منافع نصیب واشنگتن شود و چین چیزی گیرش نیاید، این عدالت نیست مشخصا ما در بعضی زمینه ها سازش کرده ایم و باید در قبال آن منفعتی داشته باشیم ولی آمریکا از آن دریغ می کند.سفیر چین در آمریکا ادامه داد که ماه ها با آمریکایی ها مذاکره کردیم و امتیازاتی دادیم ولی یکباره واشنگتن زیر میز مذاکرات زد و درخواست های بیشتری مطرح کرد و همه چیز بر باد رفت و حالا هم نشانه های خوبی ارسال نمی کند.'چویی' در اظهاراتی که می تواند موید اظهارات مقام های آمریکایی باشد گفت رقابت در مناسبات کاملا منطقی و باید به این رقابت اعتراف کرد اما او این را عادی دانست و گفت که مهمتر از این رقابت، همکاری است.وی در بخش دیگری از سخنانش به گزارش های مربوط به اینکه احتمالا آمریکا تحصیل دانشجویان چینی در این کشور را ممنوع خواهد کرد، گفت: چنین اقدامی می تواند بسیار خطرناک باشد.سفیر چین در واشنگتن به اختلافات دریای جنوبی نیز اشاره کرد و گفت از دیرباز ما حق حاکمیت بر بسیاری از جزایر این منطقه داشتیم و این بلامنازعه است.او البته تصریح کرد که اگر چالش ها و اختلافاتی وجود دارد چین می تواند بر سر آن با کشورهای همسایه و کشورهایی که به این منطقه مرتبط هستند، گفت و گو کند و انتظار دارد این گفت و گوها را آمریکا تسهیل کند نه اینکه خود چالشی بر سر آن باشد.آساق**231**1904**            "}