{"onTitr":"","titr":" روسیه: هدایت مسیر صادرات نفت ایران تحریم ها را خنثی می کند","describe":" تهران – ایرنا - «الکساندر نواک» وزیر انرژی روسیه با اشاره به تحریم‌های آمریکا، از امکان هدایت مسیر صادرات نفت ایران سخن گفت و افزود: بدین طریق تغییری در بازار ایجاد نخواهد شد.", "text":"به گزارش ایرنا به نقل از اسپوتنیک، نواک پنجشنبه شب گفت: به درستی نمی‌دانیم که مشتریان نفتی حوزه آسیا – اقیانوسیه چگونه به تحولات واکنش نشان خواهند داد و آیا چین اقدام به افزایش واردات از ایران خواهد کرد یا نه.وی تاکید کرد که اقدام احتمالی پکن در افزایش خرید نفت از ایران، تنشی جدید در  جنگ تجاری با آمریکا خواهد بود.نواک افزود: سطح فعلی واردات نفت برای اقتصاد چین ناکافی است. اگر تصمیم پکن برای قطع خرید نفت آمریکا نهایی شود، می‌تواند منابع دیگری را جایگزین کند.رسانه‌ها روز گذشته گزارش داده بودند که چین، واردات نفت خام از آمریکا را در بحبوحه تنش‌های تجاری کاهش داده است.این کشور بزرگ‌ترین خریدار نفت ایران است و بر مبنای ارزیابی‌های صورت گرفته، در ماه‌های ژانویه تا مه (دی 96 تا خرداد 97) به طور میانگین روزانه 718 هزار بشکه نفت از ایران وارد کرده که در مقایسه با بازه زمانی مشابه سال گذشته، نزدیک به 10 درصد افزایش داشته است.اخیراً حتی پس از خروج شرکت فرانسوی توتال از کنسرسیوم بین المللی برای توسعه فاز 11 پارس جنوبی، شرکت ملی نفت چین (سی‌اِن‌پی‌سی) سهم این شرکت را در اختیار گرفت و به کار ادامه داد.پکن در ماه های گذشته درگیر جنگی تجاری با آمریکا برسر تعرفه ها بوده است.کسری تجاری آمریکا با چین در سال 2017 نزدیک به 375 میلیارد دلار برآورد شده؛ موضوعی که ترامپ آن را دلیلی برای تغییر سیاست های تجاری کاخ سفید دانسته است.شبس ** 9386**1859            "}