{"onTitr":"","titr":" معاون پمپئو به بحرین سفر می کند","describe":" نیویورک- ایرنا- معاون وزیر خارجه آمریکا در سفری دو روزه به بحرین خواهد رفت تا درباره مسایل مهم منطقه ای و دوجانبه که یکی از موضوعات آن ایران است، تبادل نظر کند.", "text":"به گزارش خبرنگار ایرنا، دفتر سخنگوی وزارت خارجه آمریکا شامگاه جمعه اعلام کرد جان جی سالیوان از 12 تا 13 اکتبر(20 تا 21 مهرماه) به منامه پایتخت بحرین سفر خواهد کرد. سالیوان در فاصله عزل رکس تیلرسون تا انتصاب مایکل پمپئو عهده دار سرپرستی وزارت خارجه آمریکا بود.بر اساس اعلام دفتر سخنگوی وزارت خارجه آمریکا، وی در منامه با مقامات ارشد بحرین دیدار خواهد کرد تا درباره مسائل مهم منطقه ای و دوجانبه از جمله همکاری های ضد تروریستی و مقابله با آنچه نفوذ بدخواهانه ایران نامیده شده است، گفت و گو کند. دیدار با کارمندان سفارت آمریکا در بحرین و همچنین تبادل نظر با انجمن تجاری و جامعه مدنی آن کشور، دیگر برنامه های اعلام شده معاون پمپئو در سفر به منامه خواهد بود.حدود یک هفته پیش هم خالد بن احمد آل خلیفه وزیر خارجه بحرین در واشنگتن با همتای آمریکایی خود دیدار کرده بود.اروپام*1429            "}