{"onTitr":"","titr":" زائران حرم رضوی در سالروز شهادت امام سجاد (ع) به سوگ نشستند","describe":" مشهد- ایرنا- همزمان با سالروز شهادت چهارمین اختر تابناک آسمان امامت و ولایت، حضرت امام سجاد (ع) زائران و مجاوران بارگاه منور رضوی روز جمعه به عزاداری پرداخته و در اندوه شهادت آن امام همام به سوگ نشستند.", "text":"به گزارش ایرنا، به مناسبت شهادت حضرت امام زین العابدین (ع) صحن و سرای بارگاه منور رضوی یکپارچه سیاه پوش شده و نوحه خوانان در گوشه و کنار اماکن متبرکه به روضه خوانی و مناجات خوانی پرداختند.به همین مناسبت ویژه برنامه عزاداری و سوگواری از دیشب تا عصر امروز با حضور زائران و مجاوران عزادار در رواق امام خمینی (ره) حرم مطهر رضوی برگزار شد.در این مراسم ذاکران و مداحان اهل بیت (ع) به مرثیه خوانی و نوحه سرایی پرداختند.یکی از سخنرانان این مراسم گفت: خدا محوری و معنویت از ویژگی‌ های مشترک یاران حضرت امام حسین (ع) و منتظران واقعی است و بسیاری از مشکلات امروز جامعه از عدم توکل به خداوند نشات می ‌گیرد.حجت الاسلام مهدوی ارفع افزود: حضرت امام زین العابدین ‌(ع) از کسانی که با وی گفتار یا رفتار ناشایست داشتند، با بزرگواری گذشت می‌ کردند و یکی از اقدامات آن امام همام مساعدت و یاری رساندن به افراد محروم جامعه بود. 7489 / 6053            "}