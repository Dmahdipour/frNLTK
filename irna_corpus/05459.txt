{"onTitr":"","titr":" آبادان با تمام ظرفیت در خدمت زائران اربعین است","describe":" آبادان - ایرنا - سرپرست فرمانداری ویژه آبادان گفت: به منظور خدمت رسانی مطلوب به زائران اربعین حسینی نهادها و دستگاه های اجرایی این شهرستان با تمام ظرفیت وارد عمل شده اند.", "text":"به گزارش ایرنا زین العابدین موسوی عصر یکشنبه در جلسه ستاد اربعین این شهرستان در سالن اجتماعات فرمانداری ویژه آبادان اظهار داشت: با آسیب شناسی نواقص و کمبودهای اربعین سال های گذشته دست اندرکاران و مسئولان دستگاه های اجرایی آبادان با بسیج امکانات برای خدمات رسانی به زائران اربعین حسینی وارد صحنه شده اند.سرپرست فرمانداری ویژه آبادان با اشاره به فرهنگ و آداب میهمان نوازی آبادانی ها از ادارات عضو ستاد اربعین و اهالی این شهرستان خواست، با اهدای کمک های خود برای استقبال از زائران خارجی اربعین بار دیگر عشق و ارادت قلبی خود را به اباعبدالله الحسین (ع) نشان دهند.موسوی گفت: پیاده روی جهانی اربعین حسینی، نشانگر علاقه ملت های آزاده به سرور آزادگان عالم است و در آبادان باید برای برگزاری شکوهمند این آئین و استقبال و پذیرایی از زائران، از همه ظرفیت ها استفاده کنیم.وی افزود: لازم است با همکاری و هماهنگی تمامی اعضای ستاد به طور جد برنامه ریزی شود تا این رویداد بهتر از سال قبل برگزار شود.به گزارش ایرنا امام جمعه آبادان نیز در این نشست با بیان اینکه مراسم اربعین حسینی (ع) علاوه بر رویکرد مذهبی و دینی جنبه های سیاسی آن به خصوص در جهان اسلام بسیار برجسته و پررنگ شده گفت: این مراسم به عنوان نمادی از وحدت و انسجام مسلمانان و عاشقان اباعبدالله تلقی شده و بسیار حائز اهمیت است.حجت الاسلام علی ابراهیمی پور اظهار داشت: خدمات رسانی بی منت در ایام اربعین حسینی نماد ارزش هایی است که در دوران دفاع مقدس به وضوح مشاهده شد.وی افزود: رمز پیروزی و رسیدن به عزتمندی مسلمانان در همگرایی، اتحاد یکپارچه و انسجام است که در همایش پیاده روی اربعین این اتحاد بین مسلمانان سایر نقاط جهان دیده می شود.امام جمعه آبادان گفت: دشمنان اسلام به خصوص عربستان و وهابیون با هزینه های زیاد سعی در کمرنگ کردن آئین اربعین حسینی دارند که باید مراقب تحرکات آنها بود.حجت الاسلام ابراهیمی پور تصریح کرد: در چند ماه اخیر و با نزدیک شدن به اربعین حسینی، دشمن سعی در ایجاد تفرقه بین کشورهای ایران و عراق داشت  ولی  آئین پیاده روی اربعین حسینی در سال جاری با استقبال بی نظیر مسلمانان جهان مواجه می شود.وی خواستار کاهش هزینه ویزای اربعین شد و گفت: انتظار می رود برای کاهش هزینه ویزای اربعین با طرف عراقی مذاکره شود.مرزهای شلمچه و چذابه در خوزستان از مبادی تردد زائران اربعین حسینی به عراق است.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. 7104/6068            "}