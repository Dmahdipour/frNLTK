{"onTitr":"","titr":" کاراته کای تکابی به تیم ملی امید دعوت شد","describe":" مهاباد- ایرنا- رییس اداره ورزش و جوانان تکاب گفت: 'باربد صداقت'، کاراته کای جوان این شهرستان به تیم ملی امید زیر 21 سال کشور دعوت شد.", "text":"رضا طلایی روز پنجشنبه در گفت و گو با خبرنگار ایرنا افزود: این کاراته کای تکابی توانست در رقابت های انتخابی تیم ملی امید با پشت سر گذاشتن رقبای خود در وزن منهای 84 کیلوگرم به عضویت تیم ملی امید در بیاید.وی بیان کرد: این ورزشکار شایسته که قهرمانی در مسابقه های جهانی کاراته جوانان در اسپانیا را نیز در کارنامه خود دارد در هر چهار مبارزه خود در رقابت های انتخابی تیم ملی امید توانست با اقتدار بر رقبای خود غلبه کند.طلایی ادامه داد: وی که رکورددار بیشترین برد و امتیاز در جهان است، چندی پیش با کسب مدال طلای وزن منفی 76 کیلوگرم در مسابقات جهانی کاراته اسپانیا در جایگاه نخست رنکینگ کاراته جوانان جهان قرار گرفت.وی اضافه کرد: این عضو تیم ملی امید تاکنون موفق به کسب 25 عنوان قهرمانی کشوری، آسیایی و جهانی شده و در 10 دوره مسابقات انتخابی تیم ملی کاراته در سطوح مختلف سنی مقام نخست را کسب کرده است.رییس اداره ورزش و جوانان تکاب بیان کرد: 'باربد صداقت' به همراه تیم ملی امید کاراته در لیگ جهانی کاراته در چین و بازی های آسیایی نیز شرکت خواهد کرد.طلایی افزود: ورزشکاران تکابی در رشته های انفرادی در سه سال گذشته در رقابت های مختلف ملی، آسیایی و جهانی توانسته اند با کسب مدال های رنگارنگ به عناوین متعدد قهرمانی و نایب قهرمانی دست پیدا کنند.به گزارش ایرنا، تکاب با 81 هزار نفر جمعیت دارای بیش از سه هزار ورزشکار در قالب 30 هیات ورزشی است.7514/6185/3072            "}