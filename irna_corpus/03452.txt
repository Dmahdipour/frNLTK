{"onTitr":"","titr":" اجلاسیه شهدای دانشجو خراسان جنوبی 21 مهر برگزار می شود","describe":" بیرجند - ایرنا - رئیس دانشگاه بیرجند گفت: اجلاسیه شهدای دانشجو خراسان جنوبی 21 مهر ماه جاری با حضور وزیر علوم، تحقیقات و فناوری در بیرجند برگزار می شود.", "text":"به گزارش ایرنا، احمد خامسان روز سه شنبه در دیدار دست اندرکاران اجلاسیه شهدای دانشجو خراسان جنوبی افزود: اجلاسیه یادشده با شرکت سه هزار و 500 دانشجو در حسینیه جماران بیرجند برگزار می شود.وی اظهار داشت: انتقال پیام شهدا و آرمان های شهیدان از اهداف این اجلاسیه است که همه ما به نوعی باید در زندگی شخصی خود این مسائل را اجرا کنیم تا در زندگی اجتماعی ما ظهور و بروز داشته باشد.رئیس دانشگاه بیرجند گفت: نسل جوان امروز نیاز به امید و نشاط دارند، مشکلات در کشور وجود دارد اما پیشرفت های زیادی هم داریم که باید این مسائل اطلاع رسانی شود.وی افزود: شاخص خوبی زیادی در کشور در وضعیت مطلوب قرار دارد امیدواریم راه شهدا را با تمام توان ادامه دهیم.دبیر کمیته اساتید و دانشجویان کنگره ملی 2 هزار شهید خراسان جنوبی هم در این دیدار گفت: در بیشتر دانشگاه های استان تاکنون یادواره هایی در ارتباط با کنگره ملی 2 هزار شهید استان برگزار شده است.ابوذر صلاحی یادآور شد: در چند شهرستان یادواره شهدای طلبه و دانشجو برگزار شد و دانشگاه هایی که شهید گمنام داشتند سالگرد تدفین شهید گمنام را برگزار کردند.وی بیان کرد: 71 شهید دانشجو در خراسان جنوبی داریم که 61 شهید، خانواده آنان در استان هستند تیم هایی از دانشگاه ها به دیدار خانواده آنها رفته و مصاحبه هایی را انجام دادند.دبیر کمیته اساتید و دانشجویان کنگره ملی 2  هزار شهید خراسان جنوبی بیان کرد: تعدادی از دانشجویان  و استادان  بخشی از کلاس خود را با یاد شهدای دانشجوی استان آغار کردند و اقدامات فرهنگی از این نوع تاکنون انجام شد و امیدواریم برگزاری این کنگره بهانه ای برای نزدیک شدن دانشجویان با فرهنگ ایثار و شهادت باشد.7559 * 6054            "}