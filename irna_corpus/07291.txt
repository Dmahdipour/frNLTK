{"onTitr":"","titr":" وقوع جرائم در آبدانان 20 درصد کاهش یافت","describe":" ایلام - ایرنا - فرمانده انتظامی آبدانان گفت: میزان وقوع جرائم مختلف در این شهرستان طی 6 ماه نخست سال جاری در مقایسه با مدت مشابه پارسال 20 درصد کاهش یافته است.", "text":"به گزارش ایرنا، سرهنگ محمد سلیمی زاد روز شنبه صبحگاه مشترک نیروهای مسلح این شهرستان به مناسبت آغاز هفته نیروی انتظامی اظهار داشت: در نیمه اول سالجاری میزان سرقت و منازعات جمعی در سطح شهرستان نسبت به سال گذشته 20 درصد کاهش یافته است.وی افرود: توسعه تعاملات مردمی، استفاده از وجود نخبگان و مصلحان و واگذاری عرصه تامین امنیت به مردم از مهمترین برنامه های فرماندهی انتظامی شهرستان آبدانان است.امام جمعه آبدانان نیز در این مراسم یادآور شد: نیروی انتظامی مظهر رحمت و عطوفت و در کنار آن نماد اقتدار نظام جمهوری اسلامی است. حجت الاسلام حسین حاجیلری تاکید کرد: امنیت زمینه ساز توسعه پایدار در جامعه است و بدون فضای ایمن و آرامش فردی و اجتماعی هیچ فعالیتی به سر انجام نمی رسد.وی با تجلیل از شهدای نیروی انتظامی اضافه کرد: عزت و افتخار ملی و بین المللی امروز کشور مدیون و مرهون فداکاری شهدای والامقام است.امام جمعه آبدانان آرامش موجود در این شهرستان را مطلوب توصیف و اضافه کرد: آحاد مردم و نخبگان و معتمدان منطقه با مشارکت مستمر و مساعدت های موثر، زمینه امنیت و آرامش متوازن را در شهرستان مهیا کنند.تجلیل از همیاران پلیس ، تکریم و تجلیل از خانواده های معظم شهدای ناجا و تقدیراز کارکنان نمونه نیروی انتظامی شهرستان از دیگر برنامه های جنبی مراسم نخستین روز بزرگداشت هفته نیروی انتظامی در آبدانان بود.7174/6119            "}