{"onTitr":"","titr":" برتری مقابل بزرگان تنیس کشور تجربه ای مهم بود","describe":" همدان- ایرنا- نابغه تنیس روی میز همدان گفت: برتری مقابل بزرگان این رشته ورزشی در بخش بانوان تجربه ای مهم بود و هرگز از این موفقیت مغرور نمی شوم.", "text":"شیما صفایی روز یکشنبه در گفت و گو با خبرنگار ایرنا اظهار داشت: در تمامی مسابقات این دوره با آمادگی بسیار مطلوب حضور یافتم و مقابل بازیکنان باتجربه و نام آور نیز بدون هیچ نگرانی قرار گرفتم.وی بیان کرد: انگیزه پیروزی برابر بزرگان تنیس روی میز بانوان کشور یکی از دلایل اصلی در کسب پیروزی در این دوره از مسابقات بود و باید با تمرین و تلاش بیشتر این موفقیت را ادامه دهم.صفایی با قدردانی از مربیان خود گفت: در هفته های اخیر تمرین منظم و مستمر را زیر نظر مربیان ارزنده همدانی پشت سر گذاشتم و به خوبی توانستم نقاط ضعف خود را ترمیم و تقویت کنم.این پدیده مسابقات تنیس روی میز تور ایرانی بزرگسالان کشور خاطرنشان کرد: برتری در مقابل ندا شهسواری که تجربه حضور در المپیک را دارد و مهشید اشتری دیگر ورزشکار خوب تنیس روی میز کشور ، مسئولیتم را سنگین تر می کند چرا که برای حفظ این موفقیت باید بیشتر تلاش کنم.صفایی سطح مسابقات تنیس روی میز تور ایرانیان را بسیار بالا دانست و افزود: چکیده ای از بهترین های ایران در این رقابت ها شرکت داشتند و بازی آسانی وجود نداشت.وی که تنها 15 سال سن دارد، یادآور شد: دور جدید تمرین آماده سازی خود را آغاز کرده ام چرا که مسابقات مهمی در پیش دارم و از امروز قهرمانی در تور ایرانیان را به فراموشی سپردم تا با قدرت بیشتری به تمرین بپردازم.وی با قدردانی از حمایت های فدراسیون تنیس روی میز گفت: فدراسیون توجه جدی به رشد و اعتلای تنیس روی میز بانوان داشته است و پیشرفت های بسیار خوبی حاصل شده است.شیما صفایی نابغه تنیس همدان جمعه شب گذشته عنوان قهرمانی رقابت های تور ایرانیان در رده سنی بزرگسالان را کسب کرد.دومین دور مسابقات تور ایرانی بانوان بزرگسال کشور گرامیداشت دکتر «فرانک حیدری» نائب رئیس سابق فدراسیون و قهرمان گذشته تیم ملی بانوان و با حضور «مهرداد علی قارداشی» رئیس فدراسیون و «جمیل لطف اله نسبی» سرمربی تیم ملی بزرگسالان کشورمان به میزبانی کرمانشاه برگزار شد.صفایی در این دوره از مسابقات مقابل ورزشکاران المپیکی و بین المللی قرار گرفت و پیروزی وی مقابل «ندا شهسواری» بانوی المپیکی تنیس روی میز کشورمان و نیز پیروزی مقابل «مهشید اشتری» در فینال که برترین بانوی ایرانی رنکینگ جوانان دختر جهان به شمار می رود، خیره کننده بود.7520/2087            "}