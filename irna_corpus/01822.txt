{"onTitr":"","titr":" مشاور وزیر امور خارجه هند به فساد اخلاقی متهم شد","describe":" دهلی  نو - ایرنا - ام جی اکبر مشاور سوشما سواراج وزیر امور خارجه هند از سوی برخی روزنامه نگاران زن به آزار جنسی در دوران سردبیری خود متهم شد.", "text":"به گزارش ایرنا، به نقل از رسانه های هند، یک  خبرنگار ارشد هندی در پیامی در توییتر، ام اجی اکبر را  متهم به آزار جنسی خود کرده است.شبکه خبری   'ان دی تی وی'  در این خصوص اعلام کرد: تعدادی از خبرنگاران زن در هند ام جی اکبر را متهم کرده اند زمانی که خود خبرنگار و سردبیر شماری از ممتازترین مطبوعات این کشور بوده است به آزار جنسی آنها اقدام کرده است.ام جی اکبر که اکنون در کشور نیجریه حضور دارد، هنوز به این اتهامات پاسخ نداده است.این درحالی است که سوشما سواراج وزیر امور خارجه هند از پاسخ به سوال خبرنگاران در خصوص اتهامات مطرح شده علیه مشاور ارشد خود خودداری کرده است.روزنامه 'تایمز او ایندیا' در خصوص این اتهامات گزارش داد: مانکا گاندی وزیر امور زنان و کودکان هند در واکنش به اتهامات مطرح شده اعلام کرد آزار جنسی  از سوی هر فردی باید جدی گرفته شود و تحقیقات لازم برای مشخص شدن موضوع باید انجام شوند.وی افزود: مردهایی که قدرت به دست دارند اغلب مرتکب چنین اقداماتی می شوند. این اقدامات می توانند در عرصه رسانه ها، سیاست و یا شرکت ها رخ دهند. زمانی که زن ها در مورد آزار جنسی سخن می گویند، اتهامات آنها باید جدی گرفته شود.شبکه خبری 'زی نیوز' نیز در این خصوص اعلام کرد: پس از طرح اتهامات آزار جنسی علیه ام جی اکبر مشاور وزیر امور خارجه هند، حزب کنگره خواهان استعفای او شد.جیپال ردی یکی از رهبران حزب کنگره گفت: ام جی اکبر مشاور وزیر امور خارجه هند یا باید یک پاسخ قانع کننده بدهد یا از سمت خود استعفا دهد. ما خواهان انجام تحقیقات در این خصوص هستیم.مانیش تواری سخنگوی حزب کنگره گفت: این یک مساله بسیار جدی است و مقامی که مورد اتهام قرار گرفته باید به سوالات پاسخ دهد. سکوت راه فرار نیست و تحقیقات باید انجام شود. ما خواهان بیانیه ام جی اکبر و همچنین نارندرا مودی نخست وزیر هند در مورد این مساله هستیم.تاکنون دولت و حزب حاکم بهارتیا جانتا پارتی، در خصوص اتهامات مطرح شده واکنشی نشان نداده اند.این درحالی است که اودیت جین یک از اعضای ارشد حزب بی جی پی و عضو پارلمان این کشور در دفاع از اکبر گفت: زنان تنها با هدف به دست آوردن پول به مردان تهمت می زنند.اخیرا یک جنبش موسوم به ' من هم همینطور' در رسانه های اجتماعی هند آغاز شده است که در آن زنان بخصوص کسانی که در صنعت رسانه و سینمای هند حضور دارند در ارتباط با آزار جنسی در محیط کار سخن می گویند.حداقل شش نفر خبرنگار زن تاکنون اکبر را در قالب جنبش اینرنتی می تو (MeToo) یا (من نیز) به تعرض جنسی به خود در طول اشتغال اکبر به عنوان یک دبیر در سه روزنامه مهم هند متهم کرده اند.تا کنون حدود 10 تن از شخصیتهای سینمایی، تلویزیونی و رسانه ای هند در این جنبش به تعرض جنسی به زنان متهم شده اند ولی اکبر تا این ساعت تنها شخصیت سیاسی این کشور است که اسم وی در فهرست روزافزون اسامی اینگونه افراد ظاهر شده است.اکبر که در حال حاضر به همراه یک هیئت تجاری در نیجریه بسر می برد، از پاسخ به یک نامه الکترونیکی (ایمیل)، چندین تلفن و چندین پیام واتساپی در این خصوص خودداری کرده است.یک خبرنگار سابق مجله ایندیا تودی (India Today) و روزنامه های انگلیسی زبان 'ایندین اکسپرس' و 'هندوستان تایمز'، اولین کسی بود که اکبر را به رفتار ناشایست با خود در اکتبر سال 2017 متهم کرد.احزاب مخالف، دولت هند را بخاطر این اتهامات به باد انتقاد گرفته و خواستار استعفای اکبر از مقام خود شده اند.آنها می گویند اتهامات وارده به اکبر برای هند مهم هستند چون در حالیکه دولت مودی در مورد ضرورت تعلیم و تربیت دختران حزب خود حرف می زند خود مردم هند جنبشی را در جهت تضمین رعایت عدالت در مورد زنان براه انداخته اند.آساق**267**1424*1663**            "}