{"onTitr":"","titr":" 31 نمایشگاه دستاوردهای کودکان در گیلان گشایش یافت","describe":" رشت - ایرنا - مدیرکل کانون پرورش فکری کودکان و نوجوانان گیلان از گشایش 31 نمایشگاه دستاوردهای کودکان در مراکز کانون پرورش فکری استان به مناسبت هفته جهانی کودک خبر داد.", "text":"اسفندیار ضیائی روز دوشنبه در گفت و گو با خبرنگار ایرنا افزود: این نمایشگاه ها در مراکز 31 گانه فرهنگی هنری کانون پرورش فکری کودکان و نوجوانان در شهرستان های مختلف استان برای بازدید علاقمندان دایر شده است.وی با اشاره به برگزاری 65 عنوان برنامه به مناسبت هفته ملی کودک در گیلان اظهار داشت: اجرای نمایش کودکان و نوجوانان، دیدار و تجلیل از فرزندان شهدای مدافع حرم با مشارکت آموزش و پرورش و کانون پرورش فکری، برپایی ایستگاه های نقاشی با عنوان ایرانی آباد با کودکانی شاد، عیادت بیماران بستری در بیمارستان ها و بازدید رایگان کودکان مراکز و مدارس گیلان از پناهگاه حیات وحش سلکه صومعه سرا از جمله این برنامه هاست.ضیائی بیان داشت: کارگاه سلامت و بهداشت برای کودکان، عضویت رایگان کودکان در شانزدهم مهر به مناسبت روز جهانی کودک در مراکز کانون، اجرای تور رشت گردی با همکاری سازمان فرهنگی، اجتماعی و ورزشی شهرداری رشت، برگزاری مسابقه های ویژه کتابخوانی، نقاشی و کاردستی و برگزاری مسابقه استانی قصه گویی بیست و یکمین جشنواره بین المللی قصه گویی از جمله دیگر برنامه ها به مناسبت هفته ملی کودک در استان گیلان است.در زمان حاضر، چهار کتابخانه پستی در رشت، تالش، آستارا و لنگرود، دو مرکز فراگیر در رشت و رودسر، کتابخانه سیار روستایی در آستارا و رستم آباد و کتابخانه سیار شهری در رشت فعال است. بر اساس آخرین آمار، بیش از 65 هزار کودک و نوجوان در 31 مرکز فرهنگی هنری کانون پرورش فکری استان گیلان عضو هستند. 14 تا 20 مهرماه هفته ملی کودک نام گرفته است. امروز شانزدهم مهرماه مصادف با هشتم اکتبر روز جهانی کودک نام گرفته است.7286/2007            "}