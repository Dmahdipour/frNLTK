{"onTitr":"","titr":" شهروندان کیش صاحب کارت ویژه کیش کارت می شوند","describe":" کیش- ایرنا- مدیرفناوری اطلاعات وارتباطات سازمان منطقه آزاد کیش از اجرایی شدن طرح کیش کارت با قابلیت ارائه خدمات ویژه و جامع به شهروندان این جزیره توریستی خبر داد.", "text":"به گزارش  ایرنا از روابط عمومی واموربین الملل سازمان منطقه آزاد کیش،  امیر سودا گران با تشریح مزایای کیش کارت ا فزود: این کارت  که پاسخی به مطالبات کیشوندان است  در واقع  مدلی برای ارائه خدمات ویژه به شهروندان این جزیره است  که علاوه بر خدمات بانکی  جایگزینی مناسب برای  کارت شناسایی، خدمات اقتصادی و درمانی است.وی  دیگر مزیت های این کارت را استفاده کیشوندان از بخش کیف پول الکترونیکی اپلیکیشن آی کیش برای پرداخت ها وخریدهای اینترنتی عنوان کرد.مدیرفناوری اطلاعات وارتباطات سازمان منطقه آزاد کیش، افزایش خدمات دهی کیش کارت را از دیگر برنامه های در دست پیگیری اذکر کرد و افزود:  با این هدف با بسیاری از برترین فعالان اقتصادی ،گردشگری ، خدماتی و ارائه دهندگان کالا وخدمات درجزیره کیش و سراسر کشور در حال مذاکره هستیم تا شهروندان جزیره کیش بتوانند با استفاده از کیش کارت در این جزیره و سراسر کشور  از تخفیف ها وخدمات ویژه ای بهره مند شوند. شهروندان جزیره کیش برای دریافت کیش کارت می توانند به نشانی Card.Kish.ir مراجعه کنند و با درج کد کارت کیشوندی یا شماره مجوز اقتصادی و یا کد بیمه خدمات درمانی صندوق رفاه ضمن تایید سکونت وزندگی در جزیره کیش، مراحل ثبت نام این کارت را انجام دهند. / 1339            "}