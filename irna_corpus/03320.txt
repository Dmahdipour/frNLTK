{"onTitr":"","titr":" یک محموله قاچاق گوجه فرنگی در مرز خسروی کشف شد","describe":" قصرشیرین - ایرنا - فرماندار قصرشیرین از کشف و ضبط یک محموله قاچاق گوجه فرنگی در مرز خسروی از توابع این شهرستان با هوشیاری ماموران هنگ مرزی خبر داد.", "text":"مرادعلی تاتار روز سه شنبه در گفت و گو با خبرنگار ایرنا افزود: این کالای کشف شده شامل حدود 10 تن گوجه فرنگی است که سودجویان قصد داشتند به شکل غیرمجاز آن را از طریق مرز خسروی از کشور خارج کنند. وی اظهارداشت: قاچاقچیان ردیف زیرین این کامیون را گوجه فرنگی و اطراف و روی آن را پیاز جا سازی کرده بودند که با رصد و هوشیاری نیروهای هنگ مرزی ، موفق به خروج این محموله کالای ممنوع از کشور نشدند. وی بیان کرد: نیروهای هنگ مرزی قصرشیرین پس از کشف این کالای قاچاق ، نسبت به توقیف کامیون و تشکیل پرونده برای متخلفان اقدام کردند که پرونده این متخلفان برای سیر مراحل قضایی و صدور حکم نهایی به دستگاه قضا ارسال شد. به گفته فرماندار قصرشیرین ، قرار است اقلام کشف شده با قیمت تعادلی بین مردم توزیع شود. تاتار گفت: با دستور وزیر صنعت معدن و تجارت ، صادرات سیب زمینی ، خوراک دام و طیور و گوجه و رب گوجه فرنگی ممنوع اعلام شده است.هفته گذشته نیز 2 محموله قاچاق شامل 20  تن گوجه فرنگی و سیب زمینی از 2  کامیون در مرز سومار کشف و با قیمت تعادلی بین مردم قصرشیرین توزیع شد.شهرستان مرزی قصرشیرین با بیش از 27 هزار تن جمعیت در غرب کرمانشاه ، با عراق 186 کیلومتر مرز دارد که در امتداد این مرز ، 2 معبر رسمی پرویزخان و خسروی قرار دارد که مبادلات اقتصادی ، تجاری و صادرات کالا به اقلیم کردستان و حکومت مرکزی عراق از این 2 مرز انجام می شود. بیش از 54 درصد صادرات کالاهای غیرنفتی کشورمان به عراق از طریق مرز رسمی پرویزخان قصرشیرین انجام می شود.مرز خسروی در 20 کیلومتری قصرشیرین دارای بزرگترین پایانه زمینی بین المللی خاورمیانه است.7079/3012/8066            "}