{"onTitr":"","titr":" یک محموله کالای کشف شده در قزوین عرضه شد","describe":" قزوین – ایرنا – محموله کالای احتکار شده شامل ورق های ام دی اف و نئوپان روز یکشنبه میان واحدهای صنفی دارای پروانه کسب قزوین عرضه شد.", "text":"به گزارش ایرنا، این محموله با 12 هزار متر مربع ورق به ارزش 9 میلیارد ریال در یکی از انبارهای قزوین توسط بازرسان سازمان صنعت،معدن و تجارت و سایر دستگاه های مرتبط کشف و ضبط شده بود.پیش از این نیز محموله های مواد شوینده، پکیج شوفاژ و پروفیل پنجره های دوجداره در قزوین با حکم قضایی و قیمت مصوب سازمان حمایت از مصرف کنندگان به بازار عرضه شده است.معاون بازرسی سازمان صنعت،معدن و تجارت استان قزوین در حاشیه این مراسم به خبرنگار ایرنا گفت:124 بازرس رسمی و افتخاری در سطح استان در حال بازرسی و رصد بازار هستند و با هرگونه تخلف واحدهای صنفی و احتکار و اختفا با تشکیل پرونده برخورد خواهد شد.سیامک بابایی فر اضافه کرد: پرونده هایی که آرای قضایی آنها صادر شود به سرعت در بازار توزیع خواهند شد آنچنانکه تاکنون چهار محموله کالاهای احتکار کشف شده در قزوین عرضه شدند.این مسئول ادامه داد: این روند بازرسی، کشف و رسیدگی در محاکم قضایی و تعزیرات همچنان ادامه خواهد داشت تا شاهد بازگشت ثبات و آرامش به بازار باشیم.6101* 9905            "}