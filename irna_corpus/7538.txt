{"onTitr":"","titr":" دانش آموزان دزفولی تیم برتر مسابقات علوم اعصاب شناختی شدند","describe":" تهران-ایرنا- مراسم اختتامیه پنجمین دوره مسابقات علوم اعصاب شناختی ویژه دانش آموزان در حالی عصر روز جمعه در دبیرستان علامه حلی برگزار شد که از میان بیش از 900 دانش آموز در 35 تیم، سه تیم برتر دانش آموزی از شهرهای دزفول و زاهدان در این حوزه معرفی شدند.", "text":"به گزارش گروه علمی ایرنا از ستاد علوم شناختی، ، این مراسم که با حضور «سید کمال خرازی» دبیر این ستاد، «محمدتقی جغتایی» مشاور عالی ستاد در امور آموزش و فن آوری های شناختی، رییس مرکز ملی پرورش استعدادهای درخشان و جمعی دیگر از مسوولان و اساتید آموزشی و دانشگاهی برگزار شد، دو تیم دانش آموزی از دزفول  و یک تیم از زاهدان به عنوان گروه های برتر دانش آموزی از سوی داوران برگزیده و معرفی شدند.تیم دانش آموزی از دزفول بواسطه پژوهش در زمینه «کد کردن بوها» با استفاده از ثبت «سیگنال های مغز» به عنوان تیم اول این مسابقات شناخته شد و تیم دانش آموزی زاهدان به سبب فعالیت تحقیقی در امر «تاثیر عملکردی تلقین بر حافظه» در رده دوم و یک تیم دیگر دانش آموزی از دزفول به دلیل پژوهش در خصوص «آثار صوت درمانی بر فعالیت های مغزی» در جایگاه سوم این مسابقات قرار گرفتند.پنجمین دوره مسابقات علوم اعصاب شناختی از پاییز سال گذشته و با برگزاری دوره سوم «کارسوق‏های قطبی» در سراسر کشور آغاز شد و پس از ارائه طرح‏های پیشنهادی دانش‏آموزان در بهار امسال و داوری طرح ها ، با معرفی برگزیدگان به کار خود پایان داد.در این دوره، در مرحله آموزش با برگزاری کارسوق‏های قطبی به منظور پوشش سراسر کشور در پنج قطب تهران، شیراز، زنجان، کرمان و سمنان شامل تهیه و تالیف و توزیع جزوات آموزشی در مدارس برگزیده و برپایی کارگاه های آموزشی جهت آشنایی دانش‏آموزان و تربیت دبیران آغاز و در بخش پژوهش با تعریف پروژه‏های تحقیقاتی بر اساس موزه‏ها و مطالعات جنبی دانش‏آموزان و هدایت و راهنمایی آنها انجام می شود.این مسابقات به منظور آشنایی بیشتر دانش آموزان با حوزه علوم شناختی و ترویج و ارتقای این دانش در سطح فضاهای آموزشی، هر ساله با حمایت ستاد توسعه علوم و فن آوری های شناختی و با همکاری مرکز ملی پرورش استعدادهای درخشان و ادارات کل آموزش و پرورش استان ها برگزار می‏ شود.مسابقات علوم اعصاب شناختی ویژه دانش آموزان با هدف جذب مغزهای علاقه مند به مطالعه  «مغز» با الهام از مسابقات بین المللی مغزهای حیات خلوت  (backyard brain)، اولین بار در سال 1392 با حمایت ستاد توسعه علوم شناختی و جمعی از فارغ التحصیلان مدارس دبیرستان علامه حلی برگزار شد.علمی**9294**2017            "}