{"onTitr":" معاون توسعه روستایی ریاست جمهوری:    ","titr":" سهم قم 2400 میلیارد ریال  تسهیلات اشتغال روستایی است","describe":" قم- ایرنا- معاون توسعه روستایی و مناطق محروم ریاست جمهوری گفت: از محل قانون اشتغال پایدار روستایی کشور، سهم استان قم بین 1.5 تا 1.7 درصد شامل مبلغ 2 هزار و 400 میلیارد ریال تسهیلات است.", "text":"به گزارش ایرنا، سید ابوالفضل رضوی عصر روز چهارشنبه درحاشیه نشست صمیمی با کارآفرینان روستایی در جمع خبرنگاران اظهار داشت: این سهم به استان قم اختصاص یافته است که توسط بانک ها عامل پرداخت می شود.وی افزود: طی 2 سال گذشته 650 میلیارد ریال توسط یکی از بانک های عامل برای توسعه اشتغال پایدار روستایی قم پرداخت شده که نقش مهمی در ارتقای اشتغال و تولید داشته است.معاون توسعه روستایی و مناطق محروم کشور، از تسهیلات پرداخت نشده دراستان قم برای کارآفرینان انتقاد کرد و گفت: تاکنون 400 میلیارد ریال از تسهیلات جذب شده و بخشی از تسهیلات باقی مانده است که باید با همکاری و اقدام کارآفرینان روستایی جذب شود.وی بیان داشت: این تسهیلات حق کارآفرینان قمی است که باید مطالبه گرانه پیگیر آن باشند تا صرف اشتغال و تولید در روستاها کنند و از این ظرفیت ها بهره مند شوند.رضوی همچنین بر ایجاد شرکت های مشارکتی توسط کارآفرینان روستایی تاکید کرد و گفت: این امر باعث ایجاد تولیدهای با کیفیت، رقابت سازنده و مشارکت بیشتر در اقتصاد مقاومتی می شود.معاون توسعه روستایی و مناطق محروم ریاست جمهوری در سفر یک روزه به قم، سه پروژه صنعتی و کشاورزی را در ناحیه های صنعتی سیرو، طغرود این استان به بهره برداری رساند و با حضور در چند شرکت در این دو ناحیه صنعتی روستایی مشکلات آنها را با حضور استاندار قم مورد بررسی قرار داد. 8138/ 6133/            "}