{"onTitr":"","titr":" مراغه مستعد تبدیل شدن به قطب گردشگری شمالغرب است","describe":" مراغه- ایرنا- فرماندار مراغه با تاکید بر لزوم توجه به صنعت گردشگری به عنوان یکی از عوامل توسعه اقتصادی گفت: این شهرستان ظرفیت و استعداد بالقوه و مناسبی برای تبدیل شدن به قطب گردشگری شمالغرب را دارد.", "text":"به گزارش ایرنا، حمید شکری روز چهارشنبه در نشست هیئت امنای بخش گردشگری مراغه افزود: باتوجه به وجود جاذبه های تاریخی، طبیعی و گردشگری، این شهرستان می تواند با برنامه ریزی و ایجاد زیرساخت های لازم به عنوان یکی از مراکز مهم جذب گردشگری در این منطقه تبدیل شود.وی ادامه داد: با وجود برخی اقدامات مناسب در سال های اخیر برای ایجاد جذابیت های بصری و محیطی در این شهر تاریخی، همت و اهتمام بیشتری برای توسعه گردشگری در این شهرستان نیاز است.وی اضافه کرد: وجود حرکت های غیردولتی و غیرانتفاعی در قالب کارگروه های تخصصی، می تواند در توسعه این بخش، جذب سرمایه گذاری و به دنبال آن اشتغال پایدار نقش مهمی ایفا کند.وی گفت: بکارگیری رویکرد پروژه محور در این کارگروه ها و انجمن ها، موجب ترغیب سرمایه گذاران به مشارکت در طرح ها می شود.وی افزود: تدوین طرح جامع گردشگری، تعریف طرح های اولویت دار در این بخش توسط هیئت امنا و کارگروه گردشگری در مرکز حمایت از سرمایه گذاری روند جذب سرمایه های داخلی و خارجی را در این بخش تسریع می کند.رئیس شورای اسلامی شهر مراغه نیز در این نشست با تاکید بر لزوم همگرایی و خرد جمعی در توسعه اقتصادی شهر گفت: زمانی که برای توسعه شهر احساس مسئولیتی شده، شاهد موفقیت های بسیاری بوده ایم.سیدجواد عطارموسوی افزود: بهره گیری از سرمایه های داخلی از جمله سرمایه های غنی انسانی و نیروهای مستعد توسعه و بالندگی شهر را به دنبال دارد.وی اضافه کرد: شورای اسلامی شهر مراغه در کنار سایر نهادها و دستگاه ها، آماده حمایت کامل از سرمایه گذاری در بخش های مختلف توسعه شهری از جمله گردشگری است.رئیس اداره ورزش و جوانان مراغه نیز در این نشست با اشاره به نقش توریسم ورزشی در توسعه گردشگری گفت: سال گذشته شاهد حضور حدود 2 هزار و 700 ورزشکار از سراسر کشور در رویدادهای ورزشی در این شهرستان بودیم.مهدی نوائی افزود: امسال نیز صعود سراسری بیش از 300 نفر از پیشکسوتان از شهرهای مختلف کشور به کوه سهند به عنوان یازدهمین رویداد مهم ورزشی در این شهرستان، می تواند زمینه ساز معرفی این شهرستان شود.رئیس کمیسیون سرمایه گذاری شورای اسلامی شهر مراغه نیز با تاکید بر لزوم حرکت به سوی توسعه گردشگری و اشتغال برای جوانان گفت: باید از تمامی ظرفیت های موجود تاریخی، طبیعی و گردشگری برای جذب سرمایه گذاری در این شهر تاریخی استفاده شود.مرتضی باستانی افزود: در صورت معرفی و شناساندن جاذبه های و ظرفیت های این شهرستان، می توان به موفقیت های بزرگ و ماندگاری در عرصه های مختلف اقتصادی، اجتماعی و فرهنگی دست یافت.شهر مراغه به عنوان بزرگترین شهر آذربایجان شرقی با حدود 180 هزار نفر جمعیت در 127 کیلومتری تبریز واقع شده و در ابتدای دوران فرمانروایی ایلخانان مغول، پایتخت این سلسله بوده است.7487/3071            "}