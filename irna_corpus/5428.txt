{"onTitr":"","titr":" ملوان بندرانزلی و سپیدرود رشت محروم و جریمه شدند","describe":" رشت - ایرنا - تیم های فوتبال ملوان بندرانزلی و سپیدرود رشت به دلیل رفتار تماشاگران آنان در رقابت های جام حذفی کشور، محروم و جریمه شدند.", "text":"مسئول روابط عمومی هیات فوتبال گیلان عصر یکشنبه در مصاحبه با خبرنگار ایرنا اظهار داشت: از سوی کمیته انضباطی فدراسیون فوتبال ، آرای مربوط به دیدار تیم های ملوان و سپیدرود در جام حذفی کشور اعلام که طی آن تیم ملوان محروم و جریمه و تیم سپیدرود هم جریمه شدند.   علرضا وهابی افزود: طبق اعلام کمیته انضباطی فدراسیون فوتبال ، تیم ملوان بندر انزلی به دلیل فحاشی تماشاگرانش به بازیکنان تیم سپیدرود و داوران مسابقه ، پرتاب اشیاء به سمت داور که موجب معلق ماندن مسابقه به مدت 20 دقیقه در اواخر نیمه اول شد و همچنین تکرار تخلف و سنگ پرانی در نیمه دوم که سبب مصدومیت کمک داور و یکی از بازیکنان تیم سپیدرود شد؛ به یک جلسه محرومیت از همراهی تماشاگران در مسابقه رسمی خانگی محروم شد.   وی ادامه داد: همچنین این تیم به دلیل تخلفات اعلام شده ، به پرداخت 150 میلیون ریال جریمه نقدی محکوم شد که باشگاه ملوان باید این میزان جریمه را به فدراسیون فوتبال پرداخت کند. به گفته وهابی، سپیدرود رشت نیز طبق رای کمیته انضباطی فدراسیون فوتبال به دلیل پرتاب سنگ تماشاگرانش به سمت تماشاگران تیم حریف و فحاشی ، به پرداخت 50 میلیون ریال جریمه نقدی محکوم شده است.    مسابقه تیم های فوتبال ملوان بندرانزلی و سپیدرود رشت در مرحله یک شانزدهم نهایی جام حذفی فوتبال کشور، 23 شهریورماه امسال در ورزشگاه تختی انزلی برگزار شد که در نهایت تیم سپیدرود با نتیجه یک بر صفر برابر حریفش به برتری رسید و به مرحله یک هشتم نهایی مسابقات جام حذفی کشور راه یافت.7285/2007            "}