{"onTitr":"","titr":" نظارت ناکافی زمینه ساز تخلف در الصاق ایران کد است","describe":" کرج-ایرنا- رئیس اتاق بازرگانی استان البرز، نظارت ناکافی را زمینه ساز تخلف در الصاق برچسب «ایران کد» بر روی کالاها دانست.", "text":"« ایران‌کد یا نظام طبقه‌بندی ملی کالا و خدمات ایران، نظامی است که اطلاعات پایه زنجیره تأمین در حوزه کالاها و خدمات را تحت کنترل درآورده و به عناصر مختلف عرضه می‌کند. در این نظام با استفاده از رویه‌ها، استانداردها و به ویژه ابزار خبره طبقه‌بندی و کدگذاری کالاها و خدمات، زبان مشترک و مفاهیم همسانی در سطح ملی ایجاد شده و تمام اطلاعات اعتباری کالاها و خدمات از قبیل مراجع عرضه‌کننده، مشخصات فنی، استانداردهای ملی و بین‌المللی و ... ثبت، ذخیره، ساماندهی و منتشر می شود.»به گزارش ایرنا، رحیم بنامولائی روز دوشنبه در نهمین نشست «آی تی» استان البرز  گفت: با اینکه الصاق 'ایران کد' برروی محصول  با هزینه سنگین همراه است اما هیچ نرم افزاری برای کنترل آن وجود ندارد.وی ادامه داد: این کاستی سبب شده تا احتمال تقلب  در نصب پرچسب «ایران کد» وجود داشته باشد. رئیس پارلمان بخش خصوصی استان البرز رهایی از صنعت سنتی و برخورداری از روش های نوین را مورد تاکید قرار داد و گفت: ما اکنون ازنرم افزارهای مناسب برای نظارت دقیق بر مراحل تولید ، صادرات و واردات برخوردار نیستیم.بنامولائی افزود: شیوه های سنتی و کهنه را باید کنار بگذاریم‌‌ و با بهره گیری از سامانه ها در همه امور به ویژه در بحث ثبت و سفارش ، امور بانکی و استفاده از بارکد های کالای وارده به گمرک‌ و و محل دقیق انتقال آن آگاه شویم .   وی گفت: اگر همگان به ویژه بخش تولید کشور  نقش مهم «آی تی» را باور کنند ، دراین صورت است   تولید، توزیع و مصرف  مرحله به مرحله با نرم افزار ها کنترل و زمینه های توسعه پایدار در کشور فراهم خواهد شد. استان البرز سه هزارو500 واحد تولیدی و صنعتی دارد.7411/ 6155            "}