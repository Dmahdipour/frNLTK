{"onTitr":"","titr":" وزیر دفاع، بزرگترین تغییر کابینه جدید 'شینزو آبه' است","describe":" پکن- ایرنا- بزرگترین تغییری که پس از شروع بکار نخست وزیر ژاپن برای ترمیم کابینه در حال شکل گیری است، تغییر پست وزارت دفاع است که به کسی غیر از 'تسونوری اونودرا' محول خواهد شد.", "text":"به گزارش ایرنا خبرگزاری جیجی ژاپن روز سه شنبه گزارش کرد بسیاری از وزیران اصلی کابینه به دستور 'شینزو آبه' نخست وزیر این کشور در دوره جدید به کار خود ادامه خواهند داد اما برای پست وزارت دفاع فرد دیگری در نظر گرفته شده است.شینزو آبه که توانست در سال 2012 میلادی پست نخست وزیری را از آن خود کرده و ماه گذشته میلادی در انتخاباتی جدید ریاست حزب حاکم لیبرال دمکرات را از آن خود کند، با ترمیم کابینه می رود تا طولانی ترین دوره نخست وزیری ژاپن را در تاریخ این کشور به نام خود ثبت کند.بر اساس گزارش هایی که در رسانه های ژاپنی منتشر شده است پست های وزارت خارجه، وزارت اقتصاد و همچنین وزارت دارایی این کشور دست نخورده باقی خواهد ماند.آبه قصد دارد از 'تارو آسو' به عنوان معاون نخست وزیر و وزیر دارایی و یوشیهیدا سوگا در مقام سخنگوی ارشد کابینه استفاده کند و در این بخش ها، تغییری داده نخواهد شد.همچنین گزارش ها حاکی است که 'تارو کونو' وزیر خارجه، 'هیروشیگه سیکو' وزیر تجارت و صنایع و 'توشیمیتسو موته گی' وزیر اقتصاد در سمت های خود ابقا خواهند شد.با این احوال تارنمای ژاپن تودی گزارش کرده است که 'تاکه شی ایوایا' معاون وزیر دفاع در امور پارلمانی ارتقا مقام یافته و جانشین 'تسونوری اونودرا' در پست وزارت دفاع خواهد شد.گزارش های رسانه ای حاکی است که جلوگیری از تشدید بحران در روابط با آمریکا و بازگرداندن اوضاع اقتصادی به حال عادی و همچنین رسیدگی به مساله پایگاه نظامیان آمریکایی در اوکیناوا از اصلی ترین چالش های نخست وزیر ژاپن در دوره جدید کاری خواهد بود.آساق**231**1904**            "}