{"onTitr":"","titr":" کمیته بهداشت آستارا برای پایش سلامت در زمان سیل آماده شد","describe":" آستارا - ایرنا - کمیته بهداشت و درمان ستاد مدیریت بحران آستارا، برای پایش سلامت آب و غذا در شرایط سیلاب احتمالی اعلام آمادگی کرد.", "text":"گزارش خبرنگار ایرنا از روابط عمومی شبکه بهداشت و درمان آستارا حاکیست که سرپرست این شبکه عصر پنجشنبه در جلسه کمیته بحران در اداره یاد شده، با اشاره به هشدارهای هواشناسی و آماده باش ستاد مدیریت بحران این شهرستان، آمادگی عوامل و کارشناسان زیر مجموعه خود را برای انجام وظیفه و رفع مشکلات احتمالی مردم در بارش های پیش رو خواستار شد.دکتر نظام عباسی گفت: کارشناسان بهداشت محیط باید به لحاظ احتمال آلودگی آب بعد از سیلاب، با حساسیت بیشتری به نمونه برداری از آن و بازدید از مراکز تهیه و توزیع مواد غذایی بپردازند.وی افزود: احتمال شیوع بیماری های عفونی در زمان وقوع سیلاب وجود دارد و باید مواد خوراکی آلوده شده به آب سیل، برای پیشگیری از بیماری ها دور انداخته شود و حضور و بازدید مستمر کارشناسان امر از حوزه های تحت مدیریت، در ارتقای سلامت مردم تاثیرگذار است.ستاد مدیریت بحران فرمانداری آستارا با انتشار هشدار به دستگاه ها و نهادهای اجرایی این شهرستان، آمادگی آنها را برای انجام وظیفه در بارش ها و سیلاب احتمالی پیش رو خواستار شده است.ایستگاه هواشناسی آستارا از امروز جمعه تا شنبه وزش باد، کاهش دما، بارش باران و آبگرفتگی معابر پیش بینی کرده است.شهرستان مرزی بندر آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان قرار دارد و با یک هزار میلیمتر بارش در سال، یکی از پربارش ترین نقاط ایران است.7124/2007            "}