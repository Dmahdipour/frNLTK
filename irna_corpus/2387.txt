{"onTitr":"","titr":" سازمان ملل خواستار روشن شدن علت مرگ سیاستمدار ونزوئلایی شد","describe":" تهران-ایرنا- سازمان ملل و اتحادیه اروپا روز گذشته خواستار انجام تحقیقات شفاف و مستقل در مورد مرگ یک سیاستمدار مخالف دولت ونزوئلا در کاراکاس شدند.", "text":"به گزارش روز چهارشنبه ایرنا از تارنمای شبکه دویچه وله، مخالفان دولت نیکلاس مادورو رئیس جمهوری ونزوئلا اعلام کردند که دولت کاراکاس عامل مرگ 'فرناندو آلبان' سیاستمدار مخالف است اما مقامات دولتی تاکید کرده اند که این فرد پس از بازداشت به اتهام مشارکت در توطئه ترور مادورو خودکشی کرده است.فرناندو آلبان 56 ساله، سیاستمدار مخالف دولت ونزوئلا جمعه گذشته به اتهام مشارکت در حادثه انفجار دو پهپاد در یک مراسم رژه با حضور نیکلاس مادورو رئیس جمهوری ونزوئلا در ماه اوت بازداشت شد.مقامات ونزوئلا اعلام کردند که انفجار این دو پهپاد بخشی از یک توطئه داخلی- خارجی برای ترور مادورو بود.«نستور رورول» وزیر کشور ونزوئلا اعلام کرد که این فرد پس از بازداشت قرار بود به دادگاه منتقل شود که ناگهان خود را از طبقه دهم مقر دستگاه اطلاعاتی ونزوئلا به پایین انداخت که منجر به مرگش شد.این در حالی است که طارق صعب دادستان ارشد ونزوئلا اعلام کرده بود که فرناندو آلبان درخواست کرد که به حمام برود و پس از انتقال از پنجره این حمام خود را به پایین انداخت.پس از این حادثه، دولت ونزوئلا با فشارها از سوی سازمان ملل، اتحادیه اروپا و آمریکا برای تحقیقات در مورد مرگ این سیاستمدار مخالف مواجه شده است.راوینا شمداسانی سخنگوی دفتر حقوق بشر سازمان ملل اعلام کرد که این نهاد در مورد مرگ فرناندو آلبان ابراز  تاسف می کند و خواستار تحقیقات شفاف و مستقل برای روشن شدن مرگ این سیاستمدار مخالف دولت شد.وی عنوان کرد که مسئولیت امنیت آلبان در زندان، بر عهده دولت کاراکاس بوده است. این مقام سازمان ملل در ادامه نسبت به وضعیت وحشتناک در زندان های ونزوئلا ابراز نگرانی کرد.سفارت آمریکا در کاراکاس نیز خواستار انجام تحقیقات مستقل در مورد مرگ مشکوک این سیاستمدار مخالف شد.همچنین اتحایه اروپا در بیانیه ای خواستار تحقیقات جامع و مستقل در مورد مرگ تراژیک فرناندو آلبان شد. سخنگوی اتحادیه اروپا در این رابطه گفت: این اتحادیه از دولت کاراکاس می خواهد تا تمامی زندانیان سیاسی را آزاد کند.اروپام**9234**1485            "}