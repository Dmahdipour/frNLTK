{"onTitr":"","titr":" گلستان خنک می شود","describe":" گرگان – ایرنا – هواشناسی گلستان با صدور اطلاعیه ای اعلام کرد: این استان از پنجشنبه شب تحت تاثیر جریان های خنک و مرطوب شمالی قرار گرفته و این روند تا روز یکشنبه هفته آینده تداوم خواهد داشت.", "text":"به گزارش ایرنا، در اطلاعیه روز سه شنبه هواشناسی گلستان آمده است: پیامد جریان های خنک و مرطوب شمالی، ریزش متناوب باران، احتمال ریزش برف در نواحی مرتفع کوهستانی از جمله درازنو، قله شاهوار و ارتفاعات خوش ییلاق و کاهش قابل محلاحظه دما بین هشت تا 10 درجه سلسیوس است.دراین اطلاعیه آمده است: تا اواخر وقت پنجشنبه جو نسبتا پایدار و آرام در استان گلستان حاکم خواهد بود.کارشناس پیش بین اداره کل هواشناسی گلستان نیز آسمان استان را برای 24 ساعت آینده ( تا ظهر چهارشنبه) صاف تا قسمتی ابری، گاهی افزایش ابر و وزش باد پیش بینی کرده است.اکنون دمای گرگان مرکز گلستان 30 درجه سلسیوس و هوای آن نیمه ابری و سرعت وزش باد هفت کیلومتر برساعت و از سمت شمال می باشد.استان مرزی گلستان واقع در شمال کشور با داشتن یک میلیون و 869 هزار نفر جمعیت ساکن در 14 شهرستان از لحاظ آب و هوایی هفت قلیم از 13 اقلیم دنیا را دارد./1860/6204            "}