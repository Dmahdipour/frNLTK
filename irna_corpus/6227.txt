{"onTitr":"","titr":" واردات اتوبوس های کارکرده، آری یا خیر؟","describe":" تهران- ایرنا- این روزها در حالی برخی سایت ها و خبرگزاری ها برنامه ریزی برخی شرکت ها برای واردات اتوبوس های کارکرده به ناوگان اتوبوسرانی را زمزمه می کنند، که وزارت صنعت، معدن و تجارت اعلام کرده چنین مجوزی صادر نکرده و با واردکنندگان برخورد خواهد کرد.", "text":"به گزارش ایرنا، در مرداد ماه امسال 183 دستگاه مینی بوس و میدل باس و 59 دستگاه اتوبوس در داخل کشور تولید شد؛ گرچه تولید اتوبوس در این ماه در مقایسه با مرداد ماه پارسال (162 دستگاه) کاهش فاحشی نشان می دهد اما در تیرماه امسال 78 دستگاه اتوبوس در کشور تولید شد.همچنین در بهار امسال یک هزار و 2 دستگاه اتوبوس، مینی بوس و ون در کشور تولید شد.روزهای گذشته برخی خبرگزاری ها از زمزمه‌هایی خبر دادند که برخی سازمان‌ها به بهانه تحریم به دنبال واردات اتوبوس به کشور هستند و در حالی که خطوط تولید اتوبوس‌های داخلی به‌ دلیل کمبود تقاضا، با کمتر از ظرفیت اسمی خود کار می کنند و ظرفیت تولید کنندگان داخلی بلااستفاده مانده، به دنبال واردات آن هم در اتوبوس‌های دست دوم درون شهری هستند.کارشناسان معتقدند، مشکل اصلی در این ماجرا، کم توجهی دولت و همچنین شهرداری‌ها به تولیدات داخل است؛ زیرا اتوبوس به‌عنوان کالایی گران قیمت و سرمایه ای، چندان امکان فروش به‌ صورت شخصی به افراد نداشته و باید در قالب قراردادهای کلان به فروش برسد.** شایعه واردات اتوبوسدر این پیوند، وزارت صنعت، معدن و تجارت، ورود اتوبوس های کارکرده به کشور را شایعه ای بی پایه و اساس دانسته و اعلام کرده است که وزارتخانه هیچ مجوزی برای واردات اتوبوس دست دوم و کارکرده صادر نکرده و 100 درصد با این موضوع مخالف است.«امیرحسین قناتی» مدیرکل دفتر صنایع خودرو و نیرو محرکه وزارت صنعت، معدن و تجارت به ایرنا گفت: کشور جای خودروهای اسقاطی نیست و اگر چنین اتفاقی افتاده باشد، به شدت با آن برخورد خواهیم کرد.با این حال، بررسی ها حاکیست برخی شرکت های بخش خصوصی وابسته به اتوبوسرانی در اجرای صرفه جویی در مصرف سوخت و همچنین مصوبه های هوای پاک، واردات اتوبوس های درون شهری دست دوم و کارکرده را در برنامه دارند.** برنامه ریزی برای واردات 10 هزار دستگاه اتوبوس کارکرده«غلامحسین مصلح» رییس هیات مدیره یک شرکت بخش خصوصی که زیر نظر شرکت اتوبوسرانی تهران فعالیت می کند، روز یکشنبه در گفت و گو با خبرنگار اقتصادی ایرنا افزود: این شرکت در تلاش است تا اتوبوس های تا سه سال کارکرد خارجی به کشور وارد کند.وی بیان داشت: واردات اتوبوس های نو به کشور ممنوع است اما بررسی ها نشان می دهد ناوگان اتوبوس شهری تهران با عمر متوسط بالای 11 سال از علل اصلی آلایندگی هوای پایتخت به شمار می رود.مصلح اظهار داشت: شرکت های بخش خصوصی تابعه سازمان اتوبوسرانی تهران برای واردات 10 هزار دستگاه اتوبوس دست دوم با استانداردهای یورو 4، 5 و 6 درخواست داده اند اما تاکنون وزارت صنعت با ورود اتوبوس ها موافقت نکرده است.وی بیان داشت: روزانه بخشی از مسافران با خودروهای شخصی جابجا می شوند و با در نظر گرفتن این موضوع و استاندارد ظرفیت جابجایی مسافر در سطح شهر تهران، نزدیک به 10 هزار دستگاه اتوبوس جدید برای توسعه ناوگان حمل و نقل شهری مورد نیاز است.** واردات از اتحادیه اروپااین فعال صنعت حمل و نقل شهری گفت: این اتوبوس ها از اتحادیه اروپا و کشورهایی همچون فرانسه، آلمان و اسپانیا وارد می شوند و در این زمینه مذاکره های لازم به انجام رسیده است.وی تاکید کرد: ورود این تعداد اتوبوس مستلزم تامین ارز، اخذ مجوز قانونی و موافقت بانک ایرانی برای انجام نقل و انتقال های مالی است.این فعال بخش خصوصی ادامه داد: صرفه جویی در مصرف سوخت و هوای پاک از مواردی است که دولت برای تحقق آن یارانه بپردازد و ما در صدد هستیم این یارانه برای واردات اتوبوس های دست دوم تخصیص یابد تا آلودگی هوا کاهش یابد.رییس هیات مدیره این شرکت حمل و نقل شهری اظهار داشت: واردات هر دستگاه اتوبوس با شرایط ذکر شده با ارز دولتی، نزدیک به 250 میلیون تومان تمام می شود که نصف قیمت اتوبوس های ساخت داخل است.وی به ممنوعیت واردات موتور، گیربکس و دیفرانسیل به دلیل تحریم ها اشاره کرد و توضیح داد: برای ساخت اتوبوس در داخل، موتور و گیربکس از خارج وارد می شود که نیازمند پرداخت تعرفه های گمرکی، همچنین مالیات بر ارزش افزوده و سایر هزینه ها است اما واردات اتوبوس کار کرده مشمول این هزینه ها نمی شود.مصلح یادآور شد: 16 شرکت زیرمجموعه اتوبوسرانی تهران به دنبال واردات این تعداد اتوبوس کارکرده به کشور هستند، اما تاکنون هیچ حمایتی از سوی دولت برای نوسازی ناوگان انجام نشده است.به گزارش ایرنا، مشتریان و خریداران اصلی اتوبوس ها سه گروه سازمان شهرداری‌های وزارت کشور، شهرداری‌ها و شرکت تعاونی اتوبوسرانی هستند.اقتصام*3065*2025            "}