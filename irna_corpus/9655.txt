{"onTitr":"","titr":" هیات دولت با افزایش سقف تسهیلات مسکن ایثارگران موافقت کرد","describe":" تهران - ایرنا - هیات وزیران در جلسه روز چهارشنبه به ریاست حجت الاسلام والمسلمین حسن روحانی رییس جمهوری با افزایش 9.6 درصدی سقف تسهیلات مسکن ایثارگران در سال 1397 موافقت کرد.", "text":"به گزارش ایرنا از پایگاه اطلاع رسانی ریاست جمهوری، دولت همچنین آیین‌نامه اجرایی مربوط به پرداخت کمک معیشت به جانبازان و آزادگان غیرحالت اشتغال معسر فاقد درآمد را به تصویب رسانید.به موجب این تصمیم، سقف تسهیلات مسکن ایثارگران در سال 1397 به ازای هر واحد مسکونی در شهرهای با جمعیت بیش از یک میلیون نفر معادل یک میلیارد ریال، مراکز استان ها 770 میلیون ریال، سایر شهرها 660 میلیون ریال، روستاها 380 میلیون ریال و در شهرهای جدید معادل سقف تسهیلات مرکز همان استان و با نرخ 4 درصد با مدت پرداخت 20 ساله بدون رعایت الگوی مصرف و نوساز بودن مسکن تعیین شد.هیات وزیران در ادامه، بنیاد شهید و امور ایثارگران را موظف کرد نسبت به برقراری کمک معیشت به جانبازان و آزادگان غیرحالت اشتغال معسر فاقد درآمد براساس اولویت درصد جانبازی، شرایط سنی، بیماری صعب العلاج و معلولین دارای محدودیت جسمی حرکتی و ضایعات غیرجانبازی که با تأیید کمیسیون پزشکی قادر به کار نمی باشند، اقدام کند.جانبازان و آزادگانی که دارای اموال قابل بهره برداری برای اشتغال و یا کسب درآمد باشند یا از صندوق های بیمه و بازنشستگی یا مستمری استفاده می کنند و یا جانبازان و آزادگان اناثی که از همسر خود نفقه دریافت می کنند، مشمول این آیین نامه نخواهند شد.با تصویب دولت، مبلغ 50 میلیارد ریال اعتبار برای رفع کمبود منابع آبی و مرمت و بازسازی قنوات در شهرستان های شهرضا و دهاقان واقع در استان اصفهان (به ترتیب 30 و 20 میلیارد ریال) اختصاص یافت.دولت در اجرای قانون بودجه سال 1397 کل کشور، اجاره هر گونه ساختمان جدید و خرید هرگونه تاسیسات جدید اداری و رفاهی، فرهنگی و ورزشی و نیز نوسازی تجهیزات و لوازم اداری را ممنوع کرد.همچنین صدور مجوز هزینه‌های مصرفی و ملزومات اداری برای دستگاه‌ اجرایی حداکثر به میزان 70 درصد عملکرد سال قبل، هزینه‌های سفرهای خارجی و ماموریت‌های داخلی به استثنای ماموریت‌های واحدهای نظارت در دستگاه‌ اجرایی حداکثر به میزان 60 درصد عملکرد سال قبل، برگزاری هر گونه همایش، گردهمایی و نظایر آن حداکثر به میزان 30 درصد عملکرد سال قبل و ممنوعیت چاپ نشریات غیر مرتبط با وظایف دستگاه اجرایی، از دیگر موارد مصوب هیأت وزیران بود.در ادامه جلسه، صدور مجوز انجام مذاکره، پاراف و امضای موقت موافقتنامه تشویق و حمایت متقابل از سرمایه‌گذاری بین دولت جمهوری اسلامی ایران و دولت مغولستان به تصویب هیأت وزیران رسید.سیام**1751**1535            "}