{"onTitr":"","titr":" تب احتکار خانگی در همدان فروکش کرد","describe":" همدان- ایرنا- معاون امور بازرگانی صنعت، معدن و تجارت همدان با بیان اینکه بازار از اجناس ضروری مردم اشباع شده و هیچ کمبودی وجود ندارد، گفت: هم اینک مردم با خیال آسوده مایحتاج خود را تهیه کرده و تب احتکار خانگی در این استان فروکش کرده است.", "text":"مجید زرین دلاور روز سه شنبه در گفت و گوی اختصاصی با خبرنگار ایرنا اظهار داشت: نوسانات ارزی و افزایش قیمت چند قلم کالا در یک ماه گذشته، موجب بی اطمینانی مردم به بازار شده و در نتیجه آن شهروندان نسبت به خرید و انبار کردن کالاهای ضروری و غیرضروری اقدام می کردند.وی افزود: اما با اجرای سیاست های دولت در تنظیم بازار، تشدید بازرسی ها، نظارت بر شبکه توزیع و مدیریت و همراهی خوب مردم هم اینک تب احتکار خانگی فروکش کرده و خانواده ها به اندازه نیاز و مصرف روزانه خرید می کنند. زرین با اشاره به اینکه در هیچ یک از گروه های کالایی کمبودی نداریم، تاکید کرد: اگر در برخی موارد کمبودی نیز باشد مقطعی است و بلافاصله با ورود دستگاه های متولی اقتصادی جبران می شود.معاون امور بازرگانی صنعت، معدن و تجارت همدان خاطرنشان کرد: استانداری، جهاد کشاورزی، راهداری و حمل و نقل جاده ای، پشتیبانی امور دام و دامپزشکی در تامین و توزیع اقلام ضروری مردم با ما مشارکت داشته اند.زرین اضافه کرد: گوشت قرمز و مرغ منجمد، گوشت گرم گوسفندی، قند و شکر، برنج و لاستیک کالاهایی بود که در چندین نوبت با همکاری دستگاه های فوق و براساس نرخ مصوب ستاد تنظیم بازار کشور در همدان توزیع شده است. وی با بیان اینکه اقلام توزیع شده تمام نیاز بازار را پوشش نمی دهد، گفت: هدف از اینکار ایجاد تعادل، جلوگیری از افزایش بی رویه قیمت و تامین نیاز قشر آسیب پذیر مردم است. زرین یادآورشد: جذب توزیع اقلام تنظیم بازار همچنان درسطح استان ادامه دارد و مردم هیچ نگرانی برای تامین مواد مصرفی نداشته باشند.   7527*2090            "}