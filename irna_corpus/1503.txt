{"onTitr":"","titr":" خون گیری مشکوک در تاکستان موجب اعتراض خانواده ها شد","describe":" قزوین - ایرنا – خون گیری مشکوک یک فرد ناشناس در مدرسه ای دخترانه موجب اعتراض شبانه اولیای دانش آموزان مقابل شبکه بهداشت و درمان شهرستان تاکستان شد.", "text":"به گزارش شامگاه چهارشنبه ایرنا، طبق اظهارات دانش آموزان و اولیای آنها یک فرد ناشناس به بهانه کنترل قند خون وارد مدرسه شده و با چند عدد سرنگ مشترک از 40 دانش آموز در مدرسه ای دخترانه خون گیری کرده است.  خبرهای منتشر شده در فضای مجازی از اعتراض اولیای این دانش آموزان مقابل شبکه بهداشت تاکستان گزارش داده اند.یکی از رسانه های استان به نقل از منوچهر مهرام رییس دانشگاه علوم پزشکی قزوین از دستگیری این فرد خبر داده است.به گفته مسئول حراست آموزش و پرورش استان تحقیقات این پرونده در حال انجام است و در صورت احراز خطای مدیر مدرسه به طور حتم با وی برخورد خواهد شد.شهرستان تاکستان با مرکزیت شهری به همین نام در 45 کیلومتری غرب شهر قزوین واقع شده است.7388* 6101            "}