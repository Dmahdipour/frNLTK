{"onTitr":"","titr":" دستگاه های مرتبط برای پاییز پرباران بوشهر آماده باشند","describe":" گناوه-ایرنا- مدیرکل دفتر مدیریت بحران استانداری بوشهر گفت: با توجه به اینکه براساس پیش بینی های هواشناسی این استان در فصل پاییز امسال بیش از حد معمول بارش خواهد داشت، مدیران دستگاه های مرتبط ضمن آمادگی کامل تمامی وسایل و تجهیزات موردنیاز را فراهم  کنند.", "text":"به گزارش ایرنا، قاسم قائدی روز سه شنبه در نشست شورای مدیریت بحران شهرستان دیلم افزود: مدیران دستگاه های اجرایی باید با آموزش  به دانش روز و نوین مدیریت بحران بیشتر آشنا شوند.وی اظهارداشت: انتخاب دفتر مدیریت بحران استانداری بوشهر به عنوان اداره کل برتر درامر آموزش نشانگر توجه این مجموعه به آموزش مدیران مربوطه برای بهره گیری از دانش دراین حوزه است. قائدی، همکاری مردم و استفاده از ظرفیت فضای مجازی را در زمان بحران تاثیرگذار دانست و افزود: در زمان ایجاد بحران باید از داشته های خود حداکثر استفاده را ببریم. مدیرکل دفتر مدیریت بحران استانداری بوشهر گفت:  تعامل بین بخشی  نقطه قوت مسئولان درزمان بحران است که به این مهم باید اهتمام داشت.وی یادآورشد: هم اکنون 100 درصد شناورهای سفاری و 95 درصد صیادی استان بوشهر  بیمه شده اند. فرماندار دیلم گفت: مدیران دستگاه های اجرایی از هم اکنون اقدامات و آمادگی لازم را برای پیشگیری از وقوع حوادث در فصل بارندگی را انجام و گزارش فعالیت های خود را تا هفته آینده ارایه دهند.عبدالامیر قاسمی افزود: برای تصمیم گیری و آمادگی بیشتر مدیریت بحران، اداره هواشناسی شهرستان گزارش   وضعیت جوی را روزانه به صورت منظم ارسال و اطلاع رسانی کند. وی اظهارداشت: درصورت بروز هرگونه مشکل برای تاسیسات ومردم ، دستگاه ها و مدیر مربوطه پاسخگو هستند  و به هیچ وجه کوتاهی قابل قبول نیست. رئیس  شورای مدیریت بحران دیلم افزود: در زمان بروز حادثه، تمامی اماکن برای اسکان اضطراری در مرحله اول شناسایی و سپس مهیا شود. وی گفت: بدلیل هم سطح بودن شهر با دریا و سرازیرشدن 90 درصد آب های ناشی از بارندگی استان های بالادست، درصورت مد، راه خروج آب در شهر وجود ندارد و باید تمهیدات لازم در این زمینه اندیشیده شود.قاسمی بیان کرد: شهرداری ها و دهیاری ها باید لایروبی و  پاکسازی کانال دفع آب های سطحی را  قبل از شروع بارندگی ها انجام دهند. شهرستان دیلم در شمال استان بوشهر در کرانه خلیج فارس و در مسیر عبور آب های ناشی از طغیان رودخانه های فصلی استان های همجوار به دریا قرار دارد.6164/7215            "}