{"onTitr":"","titr":" میزگرد توسعه صنایع دستی از سوی ایرنا قزوین برگزار شد","describe":" قزوین - ایرنا - میزگرد بررسی، معضلات و راهکارهای توسعه صنایع دستی و گردشگری قزوین با حضور کارشناسان این حوزه از سوی خبرگزاری جمهوری اسلامی مرکز قزوین برگزار شد.", "text":"به گزارش ایرنا، در این نشست ضمن بیان مشکلات موجود بر سرراه تولید و ارایه صنایع دستی از سوی صنعتگران این بخش، لزوم حمایت از این صنعت از سوی دولت و دست اندرکاران امر صادرات مورد بحث و بررسی قرار گرفت.کارشناس مسئول بازرگانی حوزه معاونت صنایع دستی اداره کل میراث فرهنگی، صنایع دستی و گردشگری استان قزوین در این باره اظهار داشت: سامانه های اطلاع رسانی این اداره کل با داشتن بیش از 5 هزار عضو در سراسر کشور تمامی رویدادهای موجود استان را در زمینه های مختلف صنایع دستی مورد رصد قرار داده و در اختیار اعضای خود قرار می دهد.اعظم اکبرحلوایی ادامه داد: هدف از صنعت گردشگری توجیه اقتصادی آن در جامعه است تا جایی که امروزه از بین 70 نوع گردشگری  موجود در این صنعت، 37 درصد آن مربوط به صنعت گردشگری هنری بوده که با توجه به این میزان، باید برای این بخش حساب جداگانه ای را قائل بود.در ادامه، مدیرعامل شرکت نمایشگاه های بین المللی قزوین گفت: این شرکت آمادگی کامل دارد تا ضمن حمایت از صنایع خاص مانند میراث فرهنگی و صنایع دستی، مکان های مناسبی را در اختیار صنعتگران این حوزه جهت ارایه کالاهای خود قرار دهد.در این میزگرد همچنین تولید کنندگانی از استان های آذربایجان شرقی و همدان به بیان مشکلات و معضلات تهیه مواد اولیه، حضور در برخی نمایشگاه های داخلی و عرضه محصولات خود در نمایشگاه های خارجی پرداختند. مشروح مطالب این میزگرد طی روزهای آینده از سوی ایرنا مرکز قزوین منتشر خواهد شد.8054            "}