{"onTitr":"","titr":" شاخص بورس 7 هزار و 665 واحد عقب نشینی کرد","describe":" تهران- ایرنا- شاخص بورس امروز (یکشنبه) هفت هزار و 665 پله عقب نشینی کرد و در جایگاه 176 هزار و 419 واحدی قرار گرفت.", "text":"به گزارش خبرنگار اقتصادی ایرنا، شاخص بورس در ادامه روند اصلاحی، افت بی سابقه ای را به ثبت رساند و وارد کانال 176 هزار واحدی شد؛ کاهش نرخ ارز و رفتار هیجانی سهامداران و نگرانی از افت شاخص از مهم ترین عوامل عقبگرد نماگر بازار سرمایه در معاملات امروز بودند.همچنین بازگشایی نماد فارس (هلدینگ خلیج فارس) که به عنوان بزرگترین بورسی به شمار می رود نیز باعث افت شدید شاخص شد به طوری که این نماد به تنهایی حدود یکهزار و 233 واحد، شاخص را پایین آورد.اصلاح و تعدیل، جزئی از روند حرکت شاخص بورس است که پس از رشد رخ می دهد که بر اساس شرایط اقتصادی از چند روز تا چند ماه به درازا می کشد؛ پس از پایان روند اصلاح، شاخص بورس موج جدید رشد را در پیش می گیرد.** اصلاح دسته جمعی شاخص های اصلیدر معاملات امروز، چهار میلیارد و 451 میلیون سهم، حق تقدم و اوراق بهادار به ارزش 17 هزار و 343 میلیارد ریال در 199 هزار نوبت داد و ستد شد.بررسی شاخص های اصلی بازار سرمایه نشان می دهد شاخص قیمت (وزنی - ارزشی) که در آن ارزش سهام شرکت های بزرگ اثر بیشتری بر شاخص می گذارد، 2 هزار و 240 واحد افت کرد و شاخص کل (هم وزن) که در آن ارزش و وزن همه شرکت های بزرگ و کوچک در محاسبه شاخص کل، یکسان در نظر گرفته می شود، 903 واحد کاهش داشت.شاخص قیمت (هم وزن) نیز 638 واحد پایین آمد؛ این شاخص بیانگر سطح عمومی قیمت سهام شرکت های پذیرفته شده در بورس است.شاخص آزاد شناور نیز هفت هزار و 533 واحد کاهش یافت؛ این شاخص بخشی از سهام قابل معامله شرکت ها در بورس را نشان می دهد.شاخص بازار اول (مربوط به شرکت های بهتر از نظر سرمایه، سودآوری و درصد سهام آزاد شناور) پنج هزار و 228 واحد افت کرد و شاخص بازار دوم بورس نیز 17 هزار و 280 واحد کاهش یافت.بر این اساس، در معاملات امروز نمادهای فارس (هلدینگ خلیج فارس)، فولاد (فولاد مبارکه)، کگل (صنعتی و معدنی گل گهر)، فملی (ملی صنایع مس) و پارس (پتروشیمی پارس) با افت خود، بیشترین تاثیر منفی را بر جای گذاشته و آن را پایین کشیدند.** صدرنشینی پالایشگاه هاگروه فرآورده های نفتی در معاملات امروز بورس صدرنشین شد؛ در این گروه 379 میلیون سهم به ارزش چهار هزار و 22 میلیارد ریال دادوستد شد.گروه فلزات اساسی به ارزش سه هزار و 103 میلیارد ریال و بانک به ارزش 2 هزار و 425 میلیارد ریال جایگاه های بعدی را به خود اختصاص دادند.همچنین در رده چهارم معاملات امروز گروه کانی های فلزی با دادوستدی به ارزش یک هزار و 535 میلیارد ریال قرار گرفت و گروه شیمیایی نیز با معاملاتی به ارزش یک هزار و 402 میلیارد ریال، رده پنجم را از آن خود کرد.** افت فرابورسشاخص فرابورس (آیفکس) در معاملات امروز 89 پله افت کرد و در جایگاه 2 هزار 20 واحدی قرار گرفت.در بازار فرابورس، بیش از یک میلیارد و 9 میلیون سهم و اوراق بهادار به ارزش بیش از چهار هزار و 588 میلیارد ریال دادوستد شد.در معاملات امروز نمادهای مارون (پتروشیمی مارون)، زاگرس (پتروشیمی زاگرس)، ذوب (ذوب آهن) و میدکو (هلدینگ معدنی خاورمیانه) بیشترین تاثیر منفی را بر شاخص وارد کردند. اقتصام*2022*2025            "}