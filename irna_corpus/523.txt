{"onTitr":"","titr":" استان های کشور دارای طرح جامع مدیریت سیلاب هستند","describe":" قزوین - ایرنا - معاون هماهنگی امور عمرانی استاندار گلستان گفت: تمامی استان های کشور دارای طرح جامع مدیریت سیلاب بوده و براساس آن برنامه های سالانه خود را به مورد اجرا می گذارند.", "text":"میرمحمد غراوی روز جمعه در گفت و گو با خبرنگار ایرنا تاکید کرد: با توجه به اینکه گلستان در حوزه سیلاب همواره از استان های بحران خیز کشور بوده به همین لحاظ مدیریت عمرانی و شهرداری ها برنامه های کوتاه، میان و بلند مدت خود را همه ساله براساس آن به مورد اجرا می گذارند.این مسئول اجرای ادامه داد: یکی از برنامه های این استان قرار ندادن مراکز سکونتگاهی شهری و روستایی ذر مناطق آسیب پذیر است که در صورت وجود آنها نیز اقدام به ایمن سازی های لازم می کنند.غراوی با اشاره به اینکه بیشتر اراضی استان در بخش جنوبی آن جنگلی و شیب دار هستند، یادآور شد: به همین لحاظ و برای جلوی گیری از آسیب های احتمالی اجازه کشاورزی در مناطقی که دارای پوشش گیاهی با شیب 15 تا 20 درجه هستند داده نمی شود و و در عین حال نیز صاحبان این نوع اراضی را تشویق به کاشت درخت و توسعه باغات می کنیم تا در زمان وقوع سیلاب از روان شدن آب های سطحی جلوگیری شود.معاون هماهنگی امور عمرانی استانداری گلستان در ادامه اضافه کرد: یکی دیگر از برنامه های ما برای جلوگیری از وقوع سیلاب های شهری، ساماندهی بستر رودخانه ها و دیواره سازی آنها از سوی شهرداری ها است.این مسئول عمرانی در بخش دیگری از سخنان خود به قانون منع قطع درختان اشاره و افزود: سال گذشته این قانون به مدت 10 سال از سوی مجلس شورای اسلامی تصویب شد و در حال حاضر نیز هیچگونه برداشتی در این زمینه از جنگل ها و مراتع استان صورت نمی پذیرد.غراوی، هدف خود و هیات همراه از سفر به قزوین را بازدید از طرح های عمرانی در دست ساخت توصیف کرد و گفت: مدیران دستگاه های اجرایی بدون شک می توانند در چنین بازدیدهایی علاوه بر ارایه اطلاعات، از تجربه و راهکارهای موثر در این زمینه استفاده کرده و همچنین با الگوبرداری از برخی طرح ها، اقدام به پیاده سازی آن در مناطق خود کنند.معاون هماهنگی امور عمرانی استانداری گلستان به اتفاق هیاتی از شهرداران و مدیران دستگاه های اجرایی به منظور بازدید از پروژه های عمرانی در دست شهرداری قزوین از جمله کاروانسرای سعدالسلطنه، سافاری پارک و مجموعه پارک  100 هکتاری فدک به این شهر سفر کرده اند.8054            "}