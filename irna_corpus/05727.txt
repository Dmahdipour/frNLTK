{"onTitr":" آیت الله علوی گرگانی:    ","titr":" ناجا با دانه درشت ها در زمینه قاچاق برخورد کند","describe":" قم - ایرنا - آیت الله سید محمد علی علوی گرگانی از مراجع تقلید گفت: نیروی انتظامی در بحث مبارزه با قاچاق کالا باید با دانه درشت ها برخورد کند تا این مساله در کشور ریشه کن شود.", "text":"به گزارش ایرنا، وی روز یکشنبه در دیدار سردار حسین اشتری، فرمانده نیروی انتظامی افزود: زمانی که در زمینه مفاسد اقتصادی با دانه درشت ها برخورد شود، راه های هدر رفت سرمایه ملی کشف و از آن محفاظت می شود.وی در بخش دیگری از سخنان خود با اشاره به این که آمد و شد مسئولان کشور به بیوت مراجع دارای آثار مطلوب فراوانی است، گفت: مردم حاجات خود را با علما در میان می گذارند و این دیدارها می تواند موجب انتقال خواسته های مردم به مسئولان و اصلاح امور کشور باشد.وی با بیان این که کار نیروی انتظامی در پیاده سازی قوانین نظام اسلامی، عمل به تقواست، افزود: انتظار مردم از پلیس این است که در برخورد با مجرمان در بخش های مختلف با قاطعیت رفتار کنند.این مرجع تقلید همچنین گفت: در اثر فشارهای اقتصادی مردم دچار مشکل هایی شده اند که لازم است مسئولان با همکاری یکدیگر به سرعت نسبت به رفع آن اقدام کنند.وی افزود: باید آرامش کشور در حوزه های مختلف از جمله مسائل اقتصادی حفظ شود و مردم از آینده خود در نگرانی نباشند.وی ادامه داد: نباید تا گرانی می شود عده ای به سمت احتکار کالا و ایجاد قحطی کاذب در کشور روی بیاورند، وظیفه مسئولان است که احتیاج های مردم را فراهم و با اخلالگران برخورد کنند.سردار حسین اشتری در سفر یک روزه به قم ضمن زیارت بارگاه ملکوتی حضرت معصومه (س) با شماری از مراجع تقلید دیدار و گفت و گو کرد.از سیزدهم تا نوزدهم مهرماه با شعار« پلیس مقتدر، امین مردم» به عنوان هفته نیروی انتظامی نامگذاری شده است.7405/ 1175            "}