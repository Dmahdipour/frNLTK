{"onTitr":"","titr":" محموله 32 کیلوگرمی هروئین در ارزوئیه متوقف شد","describe":" کرمان - ایرنا - دادستان عمومی و انقلاب شهرستان بافت از کشف و توقیف 32 بسته مواد مخدر از نوع هروئین به وزن 32 کیلو و 750 گرم در محور صوغان - وکیل آباد ارزوئیه خبر داد و گفت: در این رابطه یک متهم به همراه تعداد 117 فشنگ جنگی دستگیر و توقیف شد.", "text":"خدابخش روح الامینی روز چهارشنبه در گفت و گو با خبرنگار ایرنا افزود: طی یکسری اقدامات پلیسی از سوی مأموران پلیس مبارزه با مواد مخدر شهرستان ارزوئیه مشخص شد، قاچاقچیان قصد عبور محموله مواد مخدر از استان سیستان و بلوچستان به سایر نقاط استان کرمان را دارند.وی ادامه داد: بلافاصله با دستور مقام قضایی، پلیس اقدام به ایجاد ایست و بازرسی در محور صوغان - وکیل آباد کردند که پس از مشکوک شدن به یک دستگاه موتورسیکلت و انجام عملیات تعقیب و گریز یک قاچاقچی در این رابطه دستگیر  شد.دادستان عمومی و انقلاب شهرستان بافت بیان داشت: متهم دستگیر شده با قرار بازداشت موقت به زندان معرفی و پرونده وی به منظور تکمیل تحقیقات، شناسایی و دستگیری سایر عوامل مرتبط به شعبه بازپرسی ارجاع شده است.وی خاطرنشان کرد: ارزش ریالی و تقریبی مواد کشف شده بالغ بر یک میلیارد و 500 میلیون تومان برآورد شده است.3029/9895            "}