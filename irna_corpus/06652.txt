{"onTitr":"","titr":" قاچاق کالا در مرزهای ایلام وجود ندارد","describe":" ایلام - ایرنا - فرمانده مرزبانی ایلام گفت: میزان قاچاق کالا در خط مرزی 430 کیلومتری این استان با کشور عراق بسیار ناچیز و در حد صفر است.", "text":"به گزارش ایرنا، یحیی اللهی روز شنبه در نشست خبری با خبرنگاران اظهار داشت: ایلام در مقایسه با سایر استان های مرزی از نظر ورود کالاهای قاچاق در شرایط بسیار خوبی قرار دارد به طوری که ارزش ریالی مجموع کالاهای قاچاق مکشوفه از مرزهای استان رقم بسیار ناچیزی است.فرمانده مرزبانی استان ایلام افزود: برای تسلط و کنترل بیشتر مرزهای در ایام اربعین و هنگام تردد زائران استفاده از چند فروند پهباد پیشرفته مجهز پیش بینی شده است.وی با بیان اینکه در بُعد امنیتی نیز تلاش زیادی توسط نیروهای امنیتی، اطلاعاتی و مرزبانی صورت گرفته است، خاطرنشان کرد: همه تدابیر برای پوشش 420 کیلومتر مرز استان ایلام و محل پایانه اندیشیده شده است.الهی با اشاره به اینکه مرز مهران یکی از پر ترددترین مرزها برای خروج و ورود زائران اربعین حسینی است، اظهار داشت: در حوزه بهسازی زیرساخت ها و افزایش تجهیزات مرزی اقدام های موثری در مرز مهران  انجام شده است.وی گفت: با هماهنگی ایران و عراق امسال اقدام های کنترلی مناسبی برای جلوگیری از تردد  غیر قانونی افراد در ایام اربعین اجرا می شود.وی افزود:  مرتکبین ورود غیر مجاز  به عراق بین 6 ماه تا 3 سال زندانی می شوند.وی به زائران توصیه کرد:  بدون مدارک قانونی و گذرنامه به مرز مهران مراجعه نکنند و در زمان برگشت به داخل کشور مراقب نوع سوغاتی های که تهیه می کنند باشند چون تعداد زیادی از این سوغاتی ها ممکن است در داخل کشور ما قاچاق محسوب شود./6034/7177            "}