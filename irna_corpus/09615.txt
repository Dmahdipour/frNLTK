{"onTitr":"","titr":" استرالیا در مورد تاکتیک های جدید تهاجمی چین هشدار داد","describe":" کوالالامپور- ایرنا- وزیر جدیددفاع استرالیا با اشاره به  رویارویی جدید یک ناوشکن جنگی پکن از فاصله 12 مایلی در دریای جنوبی چین با ناو جنگی آمریکا، در مورد 'تاکتیک های تهاجمی ' پکن در پهنه آبی هشدار داد.", "text":"به گزارش روز چهارشنبه ایرنا، از رسانه های استرالیایی، کریستوفر پین وزیر دفاع استرالیا در واکنش به تحرکات نظامی اخیر چین گفت این کشور به عنوان هم پیمان آمریکا ، ناو نظامی خود را در دریای جنوبی چین اعزام کرده و هم اکنون در این منطقه به همراه تعدادی کشور دیگر در حال رزمایش نظامی است.یکی از فرماندهان ناو نظامی'یو اس اس دیکاتور'آمریکا روز یکشنبه اعلام کرد یک ناو چینی در فاصله 12 مایلی در دریای جنوبی چین در حالتی تهاجمی تردد کرده که اقدامی خطرناک محسوب می شود.پکن قریب به 90 درصد دریای جنوبی چین را متعلق به خود می داند و با کشورهای مالزی، فیلیپین ، برونئی، تایوان و ویتنام دراین آبها منازعه دارد.آمریکا و متحدان آن از جمله استرالیا نیز با حضور در این پهنه آبی اعلام کردند که ناوهای خود را به منظور حفظ آزادی حمل و نقل دریایی دراین منطقه منتقل کرده اند.آنها به ایجاد تاسیسات نظامی چین در جزایر اسپارتلی و برخی دیگر از جزایر این پهنه آبی اعتراض کردند اما پکن این مناطق را در مالکیت خود دانسته و ایجاد پایگاه نظامی در آنها را حق دفاعی خود می داند.تلویزیون چین به تازگی تصاویری از قدرت نمایی نظامی چین در دریای جنوبی پخش کرد و نشان داد که سامانه های دفاعی، جنگنده ها و ناوهای این کشور در حال تمرینات نظامی و پرتاب موشک هستند بی آنکه به زمان دقیق تمرینات اشاره شود.وزیردفاع استرالیا با ابراز نگرانی از اقدامات اخیر چین در این آبراه استراتژیک گفت که دولت 'اسکات موریسون' این گونه اقدامات را خطرناک می داند و نسبت به عواقب آن هشدار می دهد.دریای جنوبی چین درحال حاضر به کانون اصلی منازعات بین قدرت های بزرگی چون آمریکا، انگلستان و ژاپن از یک سو و چین از طرف دیگر تبدیل شده است .شمار متحدان آمریکا در این منطقه به بهانه حفاظت از کشتیرانی آزاد در حال افزایش است به همان نسبت نیز چین قدرت نمایی نظامی و دفاعی اش را در منطقه با آرایش بمب افکن ها، ناوها و جنگنده هایش به رخ آنها می کشاند.آساق **1599 **1600            "}