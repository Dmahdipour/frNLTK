{"onTitr":" در اجرای توافق ترکیه و روسیه    ","titr":" سلاح سنگین تروریست ها از خط تماس در ادلب تخلیه شد","describe":" آنکارا- ایرنا- رسانه های خبری ترکیه اعلام کردند که در اجرای توافق ترکیه و روسیه در سوچی، تروریست ها سلاح های سنگین خود را از خط تماس در ادلب تخلیه کردند.", "text":"به گزارش شامگاه دوشنبه ایرنا و به نقل از وبسایت ان.تی.وی ترکیه، نیروهای مخالف دولت سوریه در چند روز اخیر تخلیه سلاح های سنگین را در منطقه کاهش تنش در ادلب امروز پایان دادند.این نیروها که در قالب گروه های مختلف تروریستی در شهر ادلب سوریه پناه گرفته و در چند هفته اخیر در هراس حمله ارتش سوریه بودند، با ایجاد فرصتی که در قالب توافق سوچی به دست آمده ، تن به عقب نشینی دیگری داده و سلاح های سنگین خود را از منطقه حایل بین ادلب و مقر نیروهای ارتش سوریه خارج کردند.خبرگزاری آناتولی امروز گزارش داد که نیروهای ارتش آزاد سوریه و عناصر معارض دولت مرکزی سوریه تسلیحات خود شامل توپ، خمپاره و موشک میانبرد را از منطقه تعیین شده خارج کردند.این رسانه دو روز پیش نیز اعلام کرده بود که در اجرای توافق سوچی درباره ادلب، عملیات انتقال سلاح های سنگین در خطوط تماس عناصر مخالف تروریستی با نیروهای ارتش سوریه آغاز شده است.آناتولی به نقل از &#39;ناجی مصطفی&#39; که او را سخنگوی &#39;جبهه آزادی‌بخش ملی سوریه&#39; و از گروه های وابسته به ارتش آزاد سوریه خواند، اعلام کرد که نیروهای مخالف دولت سوریه در ادلب در چارچوب توافق حاصله میان ترکیه و روسیه در شهر سوچی، کار انتقال سلاح‌های سنگین را به خارج از مناطق تعیین شده، آغاز کرده‌اند.رجب طیب اردوغان و ولادیمیر پوتین رییسان جمهوری ترکیه و روسیه 17 سپتامبر(26 شهریور 1397) در شهر سوچی درباره ادلب به توافقی دست یافتند که براساس آن مقرر شد که تا 15 اکتبر(23 مهرماه 1397) منطقه عاری از سلاح تا عمق 15 تا 20 کیلومتری در خطوط تماس نیروهای دولت سوریه و عناصر مخالف ایجاد شود و مقامات نظامی ترک و روس بر این روند نظارت داشته باشند.آناتولی به نقل از سخنگوی &#39;جبهه آزادی‌بخش ملی سوریه&#39; نوشت که &#39;سلاح های سبک برای مقابله با حملات احتمالی در محل های تعیین شده باقی خواهد ماند و حفر خندق و ایجاد خاکریز ادامه خواهد یافت و عملیات انتقال سلاح‌های سنگین به خارج از محل تعیین شده با نظارت ترکیه انجام خواهد شد.&#39;توافق برای ایجاد محدوده حائل، در جریان سفر اردوغان به سوچی و دیدار با پوتین میان روسیه و ترکیه در روز 26 شهریورماه به دست آمد.درآن دیدار در شهر سوچی روسیه، دو طرف برای ایجاد یک منطقه حائل خالی از سلاح به عمق 15 تا 20 کیلومتر در خطوط تماس ارتش سوریه و تروریست ها به توافق رسیدند.براساس این توافق، مقرر شده بود که سلاح های سنگین تروریست ها تا دهم ماه اکتبر (18 مهر) از این منطقه خارج و کار تروریست های مدنظر روسیه و ترکیه تا 15 ماه اکتبر (23 مهر) یکسره شود.مقامات روسیه اعلام کرده اند که توافق اخیر خود با ترکیه درخصوص ادلب را برهم نخواهند زد و توافق برای ایجاد محدوده حائل در ادلب اجرا خواهد شد.سرگئی لاوروف وزیر امور خارجه روسیه به تازگی در کنفرانس مطبوعاتی در سازمان ملل اعلام کرده است که توافق بین روسیه و ترکیه درباره ادلب درحال اجراست و جنگجویان از کمربند حائل غیرنظامی خارج می شوند و تسلیحات آنان نیز از این محدوده به نقاط دیگر منتقل خواهد شد.وی همچنین جداسازی مخالفان مسلح از تروریست ها را هدفی دشوار خواند و درعین حال ابراز امیدواری کرد که ترکیه از عهده این کار برآید.چند روز پیش رسانه ها اعلام کردند که تروریست های گروه جیش الادلب الحر که مورد حمایت ترکیه قرار دارند، درحال خارج کردن تسلیحات سنگین خود از محدوده حائل غیرنظامی هستند.با انتقال سلاح های سنگین از خط تماس، محدوده حائل در ادلب تکمیل شد و براثر آن مناطق بیشتری در سوریه از تیررس تروریست ها خارج و امکان فعالیت گروه های تروریستی محدودتر شد.گروه های تروریستی طی دو سال گذشته با شکست از نیروهای مقاومت اسلامی و ارتش سوریه در جبهه های مختلف این کشور و همچنین براساس توافق ایجاد مناطق کاهش تنش در سوریه به استان ادلب منتقل شدند اما با توجه به اختلاف های این گروه ها با یکدیگر، آنها درحال تسویه حساب با هم هستند.شبک**خاورم/1905**1392            "}