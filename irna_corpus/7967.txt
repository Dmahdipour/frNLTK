{"onTitr":" امام جمعه شهرکرد    ","titr":" تیرهای آمریکا در برابر ایران به سنگ می خورد","describe":" شهرکرد- ایرنا- نماینده ولی فقیه در چهارمحال و بختیاری و امام جمعه  شهرکرد با توجه به زوال آمریکا در چند دهه اخیر تاکید کرد: تیرهای آمریکا در برابر ایران همواره به سنگ خورده است و دیگر آمریکا نمی تواند راه به جایی ببرد.", "text":"به گزارش ایرنا، حجت الاسلام محمدعلی نکونام در خطبه های این هفته نماز جمعه شهرکرد در مصلای امام خمینی (ره) این شهر با اشاره به سخنرانی مقام معظم رهبری در ورزشگاه 100 هزار نفری در جمع بسیجیان افزود: مقام معظم رهبری فرمودند آمریکا از ایران سیلی خورده است به همین دلیل دست به توطئه می زند.وی با بیان اینکه آمریکا دیگر مانند سالهای ابتدای انقلاب اسلامی توان و قدرت ندارد، افزود: امروز آمریکا به در و دیوار می زند و به اشکال مختلف خود را جلوه می دهد تا علیه انقلاب اسلامی اقدام کند اما هر با مردم با تمام توان در برابر توطئه های آمریکا ایستادگی می کنند و ملت روز به روز در برابر آمریکا قوی تر می شود.نکونام گفت: مردم پرچم توحید را بلند کرده اند و فداکاری می کنند، هر چند سختی در این خصوص وجود دارد، اما در برابر این سختی ها ایستاده اند و البته جهاد بدون سختی نیست. وی افزود: فرمایشات مقام معظم رهبری در ورزشگاه آزادی و در جمع نورانی بسیجیان، دعوت بر حق است تا با بصیرت و وحدت و خدا گرایی و ایمان و تقوا و دوری از فساد، در برابر دشمن ایستادگی کرد.نکونام تاکید کرد: باید با انواع فسادها که متاسفانه در گوشه و کنار ، برخی از آدم های مفسد انجام می دهند و رهبری نیز به آن اشاره کردند، مبارزه کرد.به گفته وی، این فسادها چه مفسد سیاسی، چه فرهنگی و چه اقتصادی و چه مفسد اجتماعی، جامعه را گرفتار می کند که باید با آن مبارزه جدی کرد.خطیب جمعه شهرکرد اظهار داشت: این افراد فساد در برابر حرکت عظیم مردم سنگ می اندازند و ادامه دهنده راه استکبار خارجی هستند و این افراد که فساد مالی و اقتصادی ایجاد می کنند و به تجاوز به بیت المال می کنند و تبعیض های مالی و اشرافی گری و رفاه زدگی و راحت طلبی را دنبال می کنند.وی استقلال کشور در همه زمینه ها را باعث اقتدار دانست و گفت: ورود به معاهده های بین المللی و قراردادهایی مانند FATF یا 2030 پای بیگانگان را به کشور باز می کند و باید در برابر نفوذ دشمن ایستاد. نماینده ولی فقیه در استان و امام جمعه شهرکرد افزود: در فرمایشات اخیر مقام معظم رهبری، اشاره شد که کسانی که به دنبال سازش با استکبار هستند، افرادی ابله و فاسد و منافق هستند که می خواهند کشور را بفروشند.به گفته وی، جوانان انقلاب اسلامی در اجتماع بزرگ بسیجیان در سراسر کشور نشان دادند که راه شهدا و آرمان های انقلاب و شهدای مدافع حرم ادامه دارد و مانند جوانان دهه 60 از آرمان های انقلاب اسلامی دفاع می کنند.خطیب جمعه شهرکرد به اختراع  و ابداع دستگاه تولید برق در آزمایشگاه مرکزی مکانیک خاک اشاره کرد و گفت: اقتصاد مقاومتی مهمترین نیاز اقتصاد کشور است و اقتصاد مقاومتی باعث می شود به نیروی جوان و داخلی اتکال کرد و اجازه نفوذ دشمن را نمی دهد.خطیب جمعه شهرکرد با اشاره به هفته نیروی انتظامی اظهار داشت: نیروی انتظامی یک نیروی مردمی است که از جان و مال مردم حفاظت می کند.نکونام با تاکید بر اینکه نیروی انتظامی جهادگران مبارز با انواع قاچاق هستند، افزو: نیروی انتظامی در ایجاد امنیت در شهرها، روستاها و جاده ها موفقیت های خوبی را برای کشور به ارمغان آورده و باید از زحمات این نیرو قدردانی کرد و همه خدمات نیروی انتظامی خدمت بی منت و با رافت است.2097            "}