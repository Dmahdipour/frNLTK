{"onTitr":" یک خبرگزاری عراقی:    ","titr":" دو انفجار بغداد و کرکوک را لرزاند","describe":" بغداد - ایرنا - یک خبرگزاری عراقی از وقوع دو انفجار تقریبا همزمان در بغداد پایتخت عراق و نیز منطقه داقوق در جنوب کرکوک خبر داد.", "text":"به گزارش ایرنا از خبرگزاری سومریه نیوز عراق، یک منبع امنیتی در بغداد از انفجار یک بمب دست ساز کنار جاده ای در منطقه البلدیات در شرق بغداد خبر داد. بر اساس این گزارش در این انفجار سه تن از شهروندان عراقی شهید و تعداد دیگری زخمی شدند. همین خبرگزاری در خبری دیگر اعلام کرد در انفجار یک بمب دست ساز کنار جاده ای در منطقه داقوق در جنوب کرکوک (250 کیلومتری شمال بغداد) دو نفر از نیروهای الحشد الشعبی به شهادت رسیدند. منابع رسمی امنیتی هنوز درباره صحت و سقم این خبرها اظهارنظر نکرده اند. گفتنی است: وضعیت امنیت عمومی عراق از جمله بغداد پایتخت در طول سالجاری نسبت به سنوات گذشته آرام تر بوده اما هر از چندی عناصر پراکنده داعش که در عراق از آنها به &#39;هسته های خفته&#39; تعبیر می شود به عملیات تروریستی برای ایجاد ناامنی و بی ثباتی در این کشور دست می زنند. همزمان نیروهای امنیتی عراق نیز در طول یکسال گذشته عملیات اطلاعاتی و امنیتی گسترده ای را برای ردگیری و بازداشت یا انهدام این هسته های خفته داعش در مناطق مختلف عراق اجرا کرده اند.  خاورم*4*380**            "}