{"onTitr":"","titr":" تصادف در البرز یک کشته و 2 مصدوم بر جا گذاشت","describe":" کرج-ایرنا-معاون راهداری و حمل و جاده ای استان البرز اعلام کرد که بر اثر وقوع 2 فقره تصادف در آزاد راه کرج- قزوین یک کشته و 2 نفر مصدوم شدند.", "text":"عباس صفری روز پنجشنبه در گفت وگو با خبرنگار ایرنا اظهارداشت: در حادثه نخست که شامگاه گذشته در خط شمالی آزاد راه کرج- قزوین تیر 1036 بین یک دستگاه خودرو سواری پراید و کامیون رخ داد یک نفر جان باخت.این مسئول بیان داشت:حادثه بعدی نیز در ساعت 21:10 شامگاه چهارشنبه بر اثر برخورد یک دستگاه وانت و 2 دستگاه خودرو سواری سمند در خط شمالی آزاد راه کرج- قزوین و در محدوده پل هشتگرد رخ داد، 2 نفر از سرنشینان خودرو ها مصدوم شدند.صفری گفت: جسد متوفی تحویل پزشکی قانونی استان البرز شد.وی خاطر نشان کرد: علت این حوادث توسط کارشناسان پلیس راه استان البرز در دست بررسی قرار گرفت.آزاد راه کرج- قزوین حدود 50 سال پیش برای تردد روزانه حدود 50 هزار خودرو احداث شده که اکنون متوسط تردد روزانه خودرو ها در این آزاد راه حدود 240 هزار خودرو است.طبق آمار اورژانش البرز در نیمه نخست امسال بیش از 11 هزار نفر در جاده ها و مناطق شهری البرز براثر تصادف مصدوم شدند. 7410/  6155            "}