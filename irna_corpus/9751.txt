{"onTitr":" معاون استانداری :    ","titr":" موسسه های حمل و نقل بار باید مالکیت کامیون داشته باشند","describe":" یزد - ایرنا - معاون هماهنگی امور عمرانی استانداری یزد گفت: اداره کل راهداری و حمل و نقل جاده ای این استان با شرکت های حمل و نقلی که کامیون ملکی ندارند، برخورد کند.", "text":"به گزارش روز چهارشنبه اداره کل روابط عمومی استانداری یزد، محسن صادقیان تاکید کرد: اداره کل یادشده مطابق با ضوابط و دستورالعمل ها نسبت به کنترل دقیق مالکیت کامیون به نام شرکت های حمل و نقل عمل کند.وی افزود: رویدادهای چند روز گذشته ثابت کرد، شرکت های حمل و نقل به دلیل در اختیار نداشتن کامیون ملکی عملا اختیاری ندارند و نمی توانند در مواقع نیاز عملکرد مناسب داشته باشند.معاون استاندار یزد ادامه داد:  اداره کل راهداری و حمل و نقل جاده ای مطابق با ضوابط نسبت به کنترل دقیق مالکیت کامیون به نام شرکت حمل و نقل با بغل نویسی مناسب اقدام و با شرکت های کاغذی برخورد کند.صادقیان تاکید کرد: یکی از مشکلات حمل و نقل یزد، بار دوره ای نوشتن توسط شرکت های حمل و نقل خصوصا در بافق و اردکان است که علت اصلی عدم بارگیری بار همین عامل بود که باید هرچه سریعتر این موضوع ساماندهی شود.وی اظهار داشت: عمل به ضوابط و دستورالعمل های قانونی؛ برنامه ریزی موثر برای مدیریت مشکلات و پاسخ مناسب به نیازها در مواقع مختلف را ممکن می سازد و نمی توان بر مبنای اطلاعات سطحی و به دور از واقعیت به شکلی موثر عمل کرد.سالانه 22 تا 24 میلیون تن بار توسط ناوگان حمل و نقل جاده‌ای از مبدا یزد جابجا می شود و این استان از نظر حمل کالا در میان 31 در رتبه هفتم قرار دارد. استان یزد 681 کیلومتر بزرگراه، 657 کیلومتر راه اصلی، 980 کیلومتر راه فرعی و  2هزار و 250 کیلومتر راه روستایی دارد که 1267 کیلومتر آن جزو راه‌های شریانی و ملی است. هرماه به ‌طور متوسط 5.5 الی 6.5 میلیون دستگاه خودرو از جاده‌های استان یزد تردد می‌کند. 1968/ 2047            "}