{"onTitr":"","titr":" هرمیداس باوند: رای دیوان لاهه برای ایران یک پیروزی است","describe":" تهران- ایرنا- داود هرمیداس باوند، کارشناس مسایل بین الملل می‌گوید: رای دیوان لاهه  یک پیروزی برای ایران است. با ابن تصمیم افکار عمومی جهانیان تعدیل و تبلیغات منفی آمریکا علیه ایران در جهان خنثی خواهد می شود.", "text":"قضات دیوان لاهه امروز به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی،بشردوستانه و هوایی آمریکا علیه ایران دادند.قضات دیوان بین المللی کیفری لاهه در قرائت رای خود اعلام کردند، دیوان دریافته است که برخی از تحریم های ضد ایرانی آمریکا مرتبط با برخی از حقوق و تعهدات طرفین در معاهده مودت است. باوند روز چهارشنبه در گفت وگو با خبرنگار گروه دانشگاه ایرنا افزود: از سوی دیگر این اقدام دیوان لاهه می‌تواند مبنای عمل اتحادیه اروپا قرار گیرد و زمینه را برای گسترش همکاری‌ها با اروپا هموار کند.این کارشناس مسائل بین‌المللی یادآور شد: تصمیم اخیر لاهه، قرار موقت بوده و حکم نهایی نیست. در این رای اقدامات کشور آمریکا به عنوان مصداق نقص تعهدات دوست شناخته شده است، لاهه به آمریکا توصیه کرده  تا آن دسته‌ از تحریم‌هایی که ناظر به مسائل حوزه تامین دارو، کشاورزی و حمل و نقل هوایی است، متوقف شود.باوند در ادامه با ذکر دیگر ابعاد مثبت این قرار موقت یادآور شد: دارو و مواد غذایی جزو مستثناهای تحریمی از سوی شورای امنیت است و در این قرار موقت هم بر توقف تحریم این قبیل کالاها تاکید شده است. وی در همین رابطه تاکید کرد: در این قرار علاوه بر مواردی که ذکر آن رفت، تاکید شده است تا آن دسته از تحریم‌هایی که آثار جبران ناپذیری بر مردم ایران دارد هم باید متوقف گردد. باوند در خصوص سرانجام رای لاهه گفت: به آمریکا در قرار موقت دادگاه لاهه توصیه شده است تا مواردی که ذکر شد را کنار گذارد و اگر این تصمیم منجر به حکم نهایی شود، طرفی که حکم به حقانیت او داده شده است می‌تواند در شورای امنیت سازمان ملل خواسته خود را مطرح کند. هرچند شورای امنیت در مواردی یک طرف آن کشوری مانند آمریکا باشد، طفره می‌رود. بخصوص در این باره که ترامپ صراحتا اعلام کرده بود خود را متعهد به اجرای تصمیمات دیوان نمی‌داند.هیرمداس باوند در خصوص عکس‌العمل آمریکا نیز افزود: به نظرم، آمریکا تمایلی بیشتر پیدا خواهد کرد تا اختلافات موجود را به صورت مسالمت‌آمیز و دوجانبه حل و فصل کند و این تصمیم لاهه موجب خواهد شد تا از طریق گفتگو‌های منطقی مسائل را حل نماید.ب .ل **1601**            "}