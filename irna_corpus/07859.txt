{"onTitr":"","titr":" رویترز: هند به خرید نفت ایران ادامه می دهد","describe":" تهران - ایرنا - خبرگزاری رویترز به نقل از منابع آگاه از هند گزارش داد که این کشور به رغم اعمال تحریم های آمریکا در ماه آینده، به خرید نفت از ایران ادامه می دهد.", "text":"به گزارش جمعه شب ایرنا، خبرگزاری رویترز گزارش داد دو منبع آگاه گفتند که هند به رغم اجرایی شدن تحریم های آمریکا در 4 نوامبر (13 آبان) 9 میلیون بشکه نفت در این ماه از ایران خریداری می کند.یکی از این منابع گفت: پالایشگاه های هند سفارش 9 میلیون بشکه نفت از ایران را برای ماه نوامبر داده اند.براساس این گزارش، از این مقدار، 6 میلیون بشکه از سوی «شرکت نفت هند» و 3 میلیون بشکه نیز از سوی «پالایشگاه و پتروشیمی منگلور» خریداری شده است.یک منبع دیگر نیز گفت که هند به روابط خود با ایران و آمریکا که دو شریک مهم انرژی این کشور هستند، ادامه می دهد.وی همچنین تاکید کرد که با توجه به تلاش اروپا برای ایجاد نظام پرداخت مستقل از آمریکا، هند قصد دارد که از این امکان برای تبادلات مالی با ایران استفاده کند.امروز یک روزنامه هندی نیز خبر داد که دولت این کشور به واشنگتن اعلام کرده است که بر اساس مفاد قانون کاتسا می تواند از تحریم های آمریکا علیه روسیه و ایران معاف شود.این روزنامه به نقل از یک مقام ارشد در دولت هند که در مذاکرات با آمریکایی ها حضور داشته است، نوشت: این کشور امیدوار است که آمریکا به عنوان همکار راهبردی ما در ارتباط با واردات نفت از ایران و همچنین خرید سامانه موشکی اس 400 از روسیه برای هند معافیت در نظر بگیرد.دونالد ترامپ رئیس جمهوری آمریکا اردیبهشت ماه سال جاری ضمن خروج از توافق هسته ای با ایران، اعلام کرد که تحریم های واشنگتن علیه تهران را باز می گرداند.دور دوم تحریم های آمریکا که شامل تحریم های نفتی می شود از 13 آبان اعمال می گردد؛ اما دولت هند امیدوار است که بتواند از طریق سامانه جدید تبادلات مالی اروپا و یا پرداخت به صورت روپیه، به خرید نفت از ایران ادامه دهد.شبد**9416**1379            "}