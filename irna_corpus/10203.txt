{"onTitr":" تا پایان امسال:    ","titr":" 50 درصد جمعیت روستایی استان اصفهان بیمه می شوند","describe":" اصفهان - ایرنا - مدیر صندوق  بیمه اجتماعی کشاورزان، روستاییان و عشایر اصفهان گفت: 50 درصد از جمعیت روستایی و عشایری استان تا پایان امسال تحت پوشش این صندوق  قرار می گیرند.", "text":"عماد استکی روز چهارشنبه در گفت و گو با ایرنا افزود: 71 هزار نفر از جمعیت روستایی، عشایری و شهرهای زیر 20 هزار نفر استان اصفهان تحت پوشش صندوق بیمه اجتماعی کشاورزان، روستاییان و عشایر قرار گرفته اند.وی بیان کرد: تاکنون 27 درصد از جمعیت مورد هدف استان تحت پوشش این صندوق بیمه قرار گرفته اند اما  شناخت ناکافی موجب کاهش استقبال از این صندوق شده است.مدیر صندوق بیمه اجتماعی کشاورزان، روستاییان و عشایر استان اصفهان با بیان اینکه عضویت در این صندوق اختیاری است، افزود: افراد دارای شرایط نباید تحت پوشش صندوق های دیگر بیمه کشور باشند که البته انتقال سوابق آن ها از سایر بیمه ها به صندوق بیمه اجتماعی امکان پذیر است.وی پرداخت مستمری به بازنشستگان، پرداخت بیمه به بازماندگان و مستمری ازکارافتادگی را سه تعهد صندوق بیمه اجتماعی اعلام کرد و گفت: برای بازنشستگی پیش از موعد فرد باید دارای 70 سال سن و 10 سال سابقه پرداخت بیمه باشد.استکی یادآوری کرد : بیمه شدگان در بازنشستگی پیش از موعد  یک سوم از کل مستمری را دریافت می کنند که بر این اساس بازنشستگی پیش از موعد توصیه نمی شود.وی تامین عدالت اجتماعی برای جمعیت روستایی و عشایری را هدف این صندوق بیمه دانست و گفت : برای تحقق این هدف باید اعتماد سازی،  شفاف سازی و اطلاع رسانی انجام شود که نیاز به همکاری مسوولان محلی از جمله شوراهای اسلامی و دهیاری هاست.بر اساس آخرین آمار اعلام شده استان اصفهان بیش از 700 هزار نفر روستایی و 9 هزار و 232 خانوار عشایری دارد.جمعیت عشایر نشین استان اصفهان را سه ایل بختیاری، قشقایی و عرب جرقویه تشکیل می دهند.صندوق بیمه اجتماعی کشاورزان، روستاییان و عشایر در سال 1384 به منظور حمایت از روستاییان، عشایر و کشاورزان در ایران تاسیس شد تا این اقشار نیز زیر پوشش حمایت‌ های اجتماعی قرار گیرند.این صندوق یکی از صندوق‌های چهارگانه و زیرمجموعه وزارت تعاون، کار و رفاه اجتماعی است و رویکرد آن ارائه خدمات بیمه اجتماعی بلند مدت به کشاورزان، روستاییان و عشایر در بخش‌ های مستمری بازنشستگی، از کار افتادگی و فوت است. / 7131 / 6022            "}