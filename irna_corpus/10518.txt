{"onTitr":" در نامه به مایک پمپئو،    ","titr":" 112 عضو کنگره آمریکا خواستار کمک مالی به آنروا شدند","describe":" تهران - ایرنا - 112 تن از اعضای کنگره آمریکا طی نامه ای به مایک پمپئو وزیر خارجه آمریکا از وی خواستند تا دولت از تصمیم خود برای قطع کمک های مالی به آژانس امدادرسانی و کاریابی آوارگان فلسطینی (آنروا) صرف نظر کند.", "text":"به گزارش روز سه شنبه پایگاه خبری فلسطین الیوم، امضاءکنندگان این نامه تاکید کردند، تصمیم دولت آمریکا برای قطع کمک های مالی به آنروا، بیمارستان های قدس و کمک ها به کرانه باختری و غزه، ثبات منطقه را تهدید می کند و نقش آفرینی آمریکا در مذاکرات صلح از بین می برد.در بخش دیگری از این نامه آمده است که کنگره آمریکا کمک های مالی دوجانبه به کرانه باختری و نوار غزه و نیز آنروا را با موافقت هر دو حزب (جمهوری خواه و دموکرات) و پس از بررسی های بسیار زیاد تصویب کرده است و این اقدام دولت به معنای نادیده گرفتن تصمیمات کنگره است.امضاءکنندگان این نامه افزوده اند: کمک های مالی به کرانه باختری و غزه به بهبود زندگی فلسطینی ها و تقویت امنیت در منطقه و نیز به منافع آمریکا در توافق صلح کمک می کند.در نامه آمده است: ما امضاءکنندگان این نامه ناراحتی خود را نسبت به تصمیم دولت برای توقف کمک ها به آنروا ابراز می داریم. این تصمیم دولت عواقب وخیمی بر فلسطینی ها، اسرائیلی و کشورهای دیگر در منطقه خواهد داشت و وضعیت انسانی در غزه را بحرانی تر خواهد کرد.دولت «دونالد ترامپ» رئیس جمهوری آمریکا، 31 اگوست سال جاری (19 شهریور 97) اعلام کرد: کمک سالانه 360 میلیون دلاری به آنروا را متوقف می کند.کارمندان دفاتر آژانس امدادرسانی و کاریابی آوارگان فلسطینی (آنروا) سه شنبه در اعتراض به کاهش کمک های بین المللی به این نهاد و در نتیجه تعدیل کارکنان آن، اعتصاب کردند.کاخ سفید در واقع با کاهش کمک خود به آنروا، تنها به تنش ها در فلسطین دامن زده و صلح در این کشور را به خطر می اندازد.ضربه اساسی ترامپ به روند صلح خاورمیانه را می توان در به رسمیت شناختن قدس به عنوان پایتخت رژیم صهیونیستی و انتقال سفارت آمریکا از تل آویو به قدس نام برد؛ اقدامی که نقض آشکار قطعنامه های سازمان ملل متحد است.آژانس امداد و اقدام سازمان ملل متحد موسوم به آنروا سال 1949 برای کمک و حمایت از آوارگان فلسطینی در پنج منطقه شامل اردن، سوریه، لبنان،کرانه باختری و نوار غزه شکل گرفت.شبک**9365**1392            "}