{"onTitr":"","titr":" هیات 160 نفره کره جنوبی عازم همسایه شمالی شد","describe":" پکن- ایرنا- 160 نماینده دولت کره جنوبی جهت شرکت در رویدادی که به مناسبت بیانیه سال 2007 در مورد پیشرفت روابط بین دو کره، صلح و رفاه برگزار می شود، روز پنجشنبه راهی پیونگ یانگ شدند.", "text":"به گزارش ایرنا این افراد شامل سیاستمداران، مقامات رسمی و رهبران گروه های مذهبی و مدنی هستند که با سرپرستی 'چو میونگ گیون' وزیر وحدت کره جنوبی و با حضور 'لی های چانگ' رهبر حزب دموکراتیک این کشور که به مدت سه روز از پیونگ یانگ بازدید می کنند.این افراد علاوه بر تماشای اجراهای هنری، در مذاکرات بین دو کره در زمینه تخصصی خود نیز شرکت خواهند کرد.به ظاهر کره جنوبی قصد دارد نشان دهد که بر سر حرف خود در مورد توافقی که در نشست ماه سپتامبر 'مون جائه این' رئیس جمهور این کشور و 'کیم جونگ اون' رهبر کره شمالی، مبنی بر تلاش برای متحد کردن شبه جزیره کره حاصل شد، باقی خواهد ماند.وزارت اتحاد کره جنوبی می گوید که این اولین مراسم یادبود پس از آن است که 'نو مو هیون' رئیس جمهوری سابق کره جنوبی و 'کیم جونگ ایل' رهبر پیشین کره شمالی، بیانیه سال 2007 را منتشر کردند.در حاشیه این اعزام پیش بینی می شود 'چو میونگ گیون' وزیر وحدت کره جنوبی با همتای کره شمالی خود در مورد اقدامات و پیگیری های انجام شده در مورد توافق سران در پیونگ یانگ دیدار و رایزنی کند.'لی های چانگ' رهبر حزب دموکراتیک کره جنوبی نیز اظهار امیدواری کرد دو کره به طور کامل ارتباط برقرار کنند تا روابط دو طرف بتواند ضمن دوری از رویارویی به سمت همزیستی صلح آمیز حرکت کند.**آساق**1904**            "}