{"onTitr":"","titr":" 6978 طرح اشتغال خراسان جنوبی در سامانه کارا ثبت شد","describe":" بیرجند - ایرنا - مدیرکل تعاون، کار و رفاه اجتماعی خراسان جنوبی گفت: از آغاز امسال تاکنون 6 هزار و 978 طرح اشتغال در این استان به ارزش 2 هزار و 13 میلیارد تومان در سامانه کارا ثبت شده است.", "text":"به گزارش ایرنا عباس رکنی دوشنبه شب در نشست مشترک کارگروه تخصصی اشتغال و کمیسیون هماهنگی بانک های استان خراسان جنوبی با حضور استاندار و معاون وزیر تعاون، کار و رفاه اجتماعی افزود: سهمیه ابلاغی تسهیلات اشتغال پایدار روستایی و عشایری استان در مرحله نخست 118 میلیارد تومان بود که اخیرا 21 میلیارد تومان افزایش یافت و به 139 میلیارد و 500 میلیون تومان رسید.وی بیان کرد: اکنون 24 طرح به مبلغ 28 میلیارد و 800 میلیون تومان در دست بررسی کارگروه است و 2 هزار و 563 طرح با 736 میلیارد تومان نیز مصوب شده است.مدیرکل تعاون، کار و رفاه اجتماعی خراسان جنوبی گفت: تعداد طرح های معرفی شده به بانک های عامل 703 پرونده با 146 میلیارد تومان و طرح های پرداخت شده 636 طرح با 115 میلیارد تومان بوده و تا حدودی تسهیلات مرحله نخست رو به اتمام است.وی اظهار داشت: خراسان جنوبی در پرداخت تسهیلات اشتغال پایدار روستایی و عشایری رتبه هفتم کشور و در انعقاد قرارداد رتبه نهم را به خود اختصاص داده است.رکنی افزود: از ابتدای امسال تاکنون 20 کارگروه تخصصی اشتغال، 58 جلسه کمیته فنی و تخصصی زیرمجموعه و در مجموع 162 کمیته اشتغال در استان و شهرستان ها تشکیل شده که نسبت به مدت مشابه سال قبل افزایش پنج برابری داشته است.وی گفت: در ارتباط با برگزاری کارگروه اشتغال در 6 ماه امسال افزایش 14 برابری جلسات کمیسیون تخصصی اشتغال و 212 درصد درصدی کمیته اشتغال شهرستان ها را داشتیم.مدیرکل تعاون، کار و رفاه اجتماعی خراسان جنوبی اضافه کرد: در حال حاضر یکهزار و 35 تعاونی در استان فعال است که 435 تعاونی در بخش خدمات (42 درصد) 407 تعاونی در بخش صنعت و معدن (32 درصد) و 193 تعاونی در کشاورزی با 19 درصد متمرکز شده اند.وی گفت: تعهد تشکیل تعاونی در استان امسال 70 شرکت بود که تاکنون 59 تعاونی تشکیل شده و بیشتر از تعهد تا پایان سال تشکیل خواهد شد.رکنی بیان کرد: در حال حاضر 139 تعاونی مربوط به بانوان است که 13.5 درصد مجموع تعاونی های استان را به خود اختصاص داده است.وی در ارتباط با طرح روستا تعاون اظهار داشت: از ابتدای مرداد 96 که این طرح ابلاغ رسمی شد تاکنون 76 تعاونی بوده که 21 مورد در 6 ماه گذشته تشکیل شده است.مدیرکل تعاون، کار و رفاه اجتماعی خراسان جنوبی درباره برخورداری تعاونی ها از تسهیلات اشتغال پایدار روستایی یادآور شد: از ابتدای امسال 173 طرح به مبلغ 189 میلیارد تومان ثبت نام شده است.وی گفت: از مجموع طرح های ثبت نامی 121 طرح در بانک ها مصوب و 25 طرح به مبلغ 10 میلیارد و 500 میلیون تومان پرداخت شده است.رکنی با اشاره به عملکرد مدیریت روابط کار اداره کل تعاون استان گفت: در 6 ماه گذشته دادخواست های واصله 17 درصد کاهش داشته است.وی کاهش 59 درصد حوادث، رشد 12 درصدی تشکل های کارگری و کارفرمایی، رشد 17 درصدی آرای سازشی در مراجع حل اختلاف، حمایت از 25 بنگاه اقتصادی مشکل دار با انجام بازرسی، بازدید، مکاتبه و سایر، حفظ سه هزار و 86 فرصت شغلی در این بنگاه ها و صرفه جویی 1.5 میلیارد تومانی در حوزه بیمه بیکاری را از دیگر اقدامات برشمرد.مدیرکل تعاون، کار و رفاه اجتماعی خراسان جنوبی از صدور 778 مجوز مشاغل خانگی در استان خبر داد و گفت: همچنین طرح های مشاغل خانگی معرفی شده به بانک های عامل 10 برابر شده است.وی با بیان اینکه 361 طرح مشاغل خانگی تسهیلات دریافت کردند افزود:63 میلیارد ریال تسهیلات برای این طرح ها پرداخت شده که 2.8 برابر نسبت به مدت مشابه سال قبل افزایش را نشان می دهد.** 89 میلیارد تومان تسهیلات روستایی به خراسان جنوبی ابلاغ شد مدیرکل دفتر امور روستایی و شوراهای استانداری خراسان جنوبی هم گفت: امسال به منظور حمایت از جوامع روستایی، توجه به معیشت و درآمد پایدار این مناطق 89 میلیارد تومان به استان ابلاغ شد که تاکنون 116 طرح به مبلغ 51 میلیارد تومان پرداخت شده است. عالیه خواجوی اظهار داشت: به منظور حمایت جوامع روستایی معاون توسعه روستایی و مناطق محروم کشور با پنج بانک عامل سینا، پارسیان، پست بانک، کشاورزی و صندوق کارآفرینی امید تفاهم نامه همکاری منعقد کرده است. وی بیان کرد: در محور بانک سینا سهمیه استان 40 میلیارد تومان بود که 107 طرح به مبلغ 60 میلیارد تومان به بانک معرفی شد و 62 طرح مصوب به مبلغ 35 میلیارد و 300 میلیون تومان و پرداختی 49 طرح به مبلغ 27 میلیارد و 100 میلیون تومان است. مدیرکل دفتر امور روستایی و شوراهای استانداری خراسان جنوبی ادامه داد: همچنین در مجموع 13 طرح به مبلغ هشت میلیارد و 200 میلیون تومان در حال تکمیل وثایق است. وی گفت: با توجه به اینکه خراسان جنوبی در بحث جذب تسهیلات بانک سینا در ردیف استان های گروه الف قرار گرفته بود مبلغ 25 میلیارد مرحله سوم هم به استان اختصاص یافت. خواجوی اضافه کرد: در این زمینه هفت طرح مصوب به مبلغ هشت میلیارد و 500 میلیون تومان در دستور کار قرار گرفته و در مرحله تکمیل پرونده است. وی گفت: در محور بانک پارسیان نیز سهمیه ابلاغی به استان 20 میلیارد تومان است که 32 طرح به 31 میلیارد و 700 میلیون تومان به بانک معرفی شده است. مدیرکل دفتر امور روستایی و شوراهای استانداری خراسان جنوبی یادآور شد: در این بانک 2 طرح به مبلغ 900 میلیون تومان تاکنون پرداخت شده و سه طرح نیز به مبلغ یک میلیارد و 900 میلیون تومان آماده پرداخت است. وی گفت: در بانک کشاورزی نیز سهمیه ابلاغی استان یک میلیارد و 400 میلیون تومان بود که به چهار طرح اختصاص پیدا کرد و کل مبلغ تاکنون جذب شده است. خواجوی افزود: سهمیه ابلاغی پست بانک نیز سه میلیارد و 300 میلیون تومان بود که سهمیه مازاد هم از محل صندوق توسعه ملی به استان اختصاص یافت. وی گفت: در مجموع 6 میلیارد و 300 میلیون تومان سهمیه به صورت 100 درصدی برای 52 طرح توسط بانک جذب شده است. 7557*3028            "}