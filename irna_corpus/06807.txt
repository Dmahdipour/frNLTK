{"onTitr":"","titr":" خرید تضمینی گندم از کشاورزان مراغه ای به 35 هزار تن رسید","describe":" مراغه - ایرنا - مدیر جهاد کشاورزی مراغه از پایان خرید تضمینی گندم در این شهرستان خبرداد و گفت: امسال 35 هزار تن گندم از کشاورزان خریداری شده است.", "text":"محمد نریمانی روز شنبه در گفت و گو با خبرنگار ایرنا افزود: در سال زراعی جاری، 57 هزار تن گندم از حدود 32 هزار هکتار از اراضی این شهرستان برداشت شده است.وی ادامه داد: این میزان گندم با توجه به بارش های مناسبی که در سال گذشته و سال زراعی جاری باریده نسبت به سال گذشته از رشد چشمگیری برخوردار بوده است.وی اضافه کرد: بخشی از گندم تولید شده در این شهرستان برای تامین مصارف صنعتی و خوراکی عرضه و توزیع شده است.وی با بیان اینکه ارقام اصلاح شده  و جدید در بین گندمگاران این شهرستان توزیع شده است افزود: توزیع این ارقام زمینه ساز رشد و افزایش میزان تولید گندم در این منطقه شده است.وی افزود: با تولید مناسب گندم در سال جاری، این شهرستان پس از هشترود در رتبه دوم تولید گندم استان قرار گرفته است.شهرستان مراغه با بیش از 110 هزار هکتار اراضی کشاورزی از قطب های مهم تولید محصولات کشاورزی در آذربایجان شرقی بوده و در زمینه تولید سیب، آلوچه درختی، گوشت سفید، تخم مرغ، عسل و ماهی در رتبه اول این استان قرار دارد.این شهرستان با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/7487            "}