{"onTitr":"","titr":" اقامه نماز به معنای اجرای عدالت و اخلاق در جامعه است","describe":" قزوین - ایرنا - نماینده ولی فقیه در استان و امام جمعه قزوین با بیان اینکه اقامه نماز به معنای اجرای عدالت و اخلاق در جامعه است، گفت: اگر جامعه ای به سمت اقامه نماز برود هر روز شاهد تقویت جایگاه عدالت و اخلاق در آن جامعه خواهیم بود.", "text":"به گزارش عصر دوشنبه ایرنا و به نقل از دفتر امام جمعه قزوین، آیت الله عبدالکریم عابدینی در دیدار با مدیرکل و جمعی از مدیران صدا و سیمای مرکز قزوین افزود: یکی از مهمترین پیام‌ های قرآنی این است که انسان های فرهیخته همین که موقعیتی به دست می‌آورند نماز را اقامه می‌کنند.وی با بیان اینکه ابلاغ پیام خداوند رسالت جدی آحاد جامعه است، خاطرنشان کرد: تبلیغ دین تنها رسالت قشر خاصی به شمار نمی‌آید، بلکه رسالت همه اقشار جامعه از جمله صدا و سیما محسوب می‌شود.امام جمعه قزوین یادآور شد: طبق منابع دینی بندگان فرهیخته کسانی هستند که بدون واهمه، امر خداوند را تبلیغ می‌کنند چرا که خداوند وعده داده حامی بندگانش خواهد بود و دفاع از حق انسان را صاحب عزت می‌کند.وی در پایان ضمن تقدیر از خدمات صدا و سیما، افزود: این نهاد رسانه ای سخنگوی نظام است و باید مراقب بود تا نا محرمان در آن نفوذ نکنند و دچار انحراف نشود.8054            "}