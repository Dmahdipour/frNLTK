{"onTitr":" معاون فرماندار زرند:    ","titr":" شیوه زندگی سالم در دوران سالمندی نهادینه شود","describe":" کرمان- ایرنا- معاون سیاسی اجتماعی فرمانداری زرند گفت : تکریم سالمندان در جامعه از اهمیت ویژه ای برخوردار است و بر این مبنا باید راههای شاد زیستن و شیوه زندگی سالم در دوران سالمندی در جامعه نهادینه شود.", "text":"به گزارش ایرنا ، علی صادق زاده  روز سه شنبه در همایش گرامی داشت روز سالمند در زرند افزود: استفاده از تجربیات گرانبهای افراد سالمند در گره گشایی از مشکلات پیش روی جامعه می تواند موثر باشد .وی گفت : مردم کشورمان طی چهار دهه گذشته انقلاب بخصوص طی ماههای اخیر توانسته اند با استقامت و امید مقابل هجمه های دشمن ایستادگی کنند و بحرانها را یکی پس از دیگری پشت سرنهند.صادق زاده از پایین آمدن قیمت ارز و دلار  خبر داد و گفت : ملت ایران در همه شرایط با صبر و استقامت توانسته اند سختی ها و بحران ها را پشت سر بگذارند که باید قدردان این ملت بود. در این همایش علی ابراهیمی معاون اداره بهزیستی نیز خواستار بازآفرینی طرح های مناسب سازی محیط و حضور پررنگ تر سالمندان در جامعه شد و گفت: بهزیستی آماده هر گونه آموزش در خصوص سلامت تغذیه، بهداشت، ورزش و ارائه خدمات پزشکی برای سالمندان است. در حال حاضر 9 درصد از جمعیت شهرستان زرند یعنی معادل 12 هزار و 422نفر را سالمندان تشکیل می دهند که از این تعداد 6هزار و 525نفر زن و مابقی مرد هستند و بیشترین گروه سنی سالمندان شهرستان بین 60 تا 80  سال است.شهرستان زرند در 75کیلومتری شمال غرب کرمان قرار دارد.9889/ 5054            "}