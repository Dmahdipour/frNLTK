{"onTitr":"","titr":" 5539 عدد داروی غیر مجاز در بیجار کشف و ضبط شد","describe":" سنندج - ایرنا - فرمانده انتظامی بیجار از کشف و ضبط پنج هزار و 539 عدد داروی غیر مجاز تاریخ مصرف گذشته و قاچاق از 2 واحد صنفی غیر مرتبط در شهرستان خبر داد.", "text":"سرهنگ موسی بهاری روز پنجشنبه در گفت و گو با خبرنگار ایرنا اظهار داشت: طی عملیات نیروهای اطلاعاتی و امنیتی پلیس بیجار، 2 واحد صنفی غیر مرتبط با بحث توزیع دارو، شناسایی و این تعداد داروی غیر مجاز انسانی از آنها کشف و ضبط شد.وی افزود: هنوز میزان ارزش داروها مشخص نشده و در این خصوص 2 نفر عامل فروش دارو دستگیر و پرونده آنها برای سیر مراحل قانونی تحویل مقامات قضایی شد.سرهنگ بهاری با اشاره به اینکه این داروها تاریخ مصرف گذشته و قاچاق بودند، تاکید کرد: مردم در خصوص تهیه دارو باید به داروخانه های مجاز مراجعه و از خرید هر نوع دارو از اماکن غیر مجاز خودداری کنند.فرمانده انتظامی شهرستان بیجار یادآور شد: پلیس همواره برای حفظ امنیت و آرامش مردم در تلاش است و مردم هم می توانند در این خصوص با نیروهای انتظامی همیاری و همکاری داشته باشند.شهرستان بیجار با 89 هزار و 162 نفر جمعیت در 142 کیلومتری شمال شرق سنندج قرار دارد.7350/9102            "}