{"onTitr":"","titr":" لس انجلس تایمز: برنده جنگ تجاری آمریکا و چین نامعلوم است","describe":" تهران - ایرنا - لس انجلس تایمز نوشت: رئیس جمهوری آمریکا دونالد ترامپ و حامیانش می گویند که واشنگتن پیروز جنگ تجاری آمریکا و چین خواهد بود، زیرا به گفته آنها، پکن با بدهی های انبوه و اقتصادی رو به زوال هرگز نمی تواند در این نبرد پیروز شود.", "text":"به گزارش روز شنبه ایرنا به نقل از لس انجلس تایمز، در حال حاظر هیچ کس از این موضوع که برنامه تحت فشار قرار دادن چین توسط تعرفه های تجاری کثیف ترامپ تا چه زمانی ادامه خواهد داشت، مطمئن نیست؛ اما تحلیل گران بانک 'ای ان زد' پیش بینی کرده اند که این جنگ ممکن است تا سال 2020 به طول انجامد. واشنگتن چین را متهم به سرقت مالکیت معنوی آمریکا کرده است و از این کشور می خواهد تا اقتصاد خود را بیشتر به روی خارجی ها باز کند، اما چین ادعا می کند که تحت قوانن سازمان تجارت جهانی عمل می کند.هدف واقعی ترامپ چیست؟به عقیده برخی تحلیلگران، هدف اصلی ایالات متحده قطع تدریجی مشارکت دو اقتصاد بزرگ دنیا یعنی چین و آمریکا با یکدیگر می باشد که تاکنون عمیقا در هم آمیخته بودند. دولت آمریکا دارایی های برخی شرکت های برجسته چینی بخصوص در زمینه ارتباطات و تکنولوژی پیشرفته را مسدود کرده است؛ در عین حال، برخی شرکت های ایالات متحده در صورت ادامه جنگ تجاری دو کشور، به دنبال خروج از چین خواهند بود. به گفته 'ریچارد مک گرگور' تحلیلگر موسسه لویی: 'شکی نیست که روابط چین و آمریکا از یک رابطه تعاملی رقابتی به یک رقابت تمام عیار در جبهه های متعدد تبدیل شده است. این موضوع فقط مربوط به تجارت نیست بلکه به مسائل جغرافیایی، نظامی، دیپلماتیک و اقتصادی نیز مربوط می شود به همین دلیل است که نقطه پایانی برای این رقابت وجود ندارد.'به گفته وی، ایده جداسازی این دو اقتصاد بزرگ دنیا در پکن نیز مطرح شده است. «هر دو طرف می خواهند بخش هایی از روابط اقتصادی خود را بر اساس امنیت ملی سازمان دهی کنند، تا اطمینان حاصل کنند که در هیچ یک از مناطق محوری به یکدیگر متکی نیستند.هرچقدر این جنگ ادامه یابد و هرچقدر دو طرف برای مقابله با یکدیگر بیشتر فشار وارد کنند، نتیجه نامطلوب تر خواهد بود» آیا جنگ تجاری ترامپ اقتصاد چین را تحت فشار زیادی قرار داده است؟تحلیلگران هشدار داده اند که اقتصاد چین در حال حاضر رو به زوال است و ممکن است بیش از پیش با مشکل مواجه شود، اما با وجود ترامپ و جنگ تجاری کاری نمی توان انجام داد. در مقابل، این موضوع به سیاست های دولت چین مربوط می شود که بدهی های انبوه این کشور را از سال 2016 تحت کنترل در آورده است.به نوشته لس آنجلس تایمز، تولید ناخالص ملی چین در سه ماهه اول سال جاری از 6.8 درصد به 6.7 درصد در سه ماهه دوم کاهش یافت. هزینه های زیر بنایی نیز نسبت به سال گذشته 1.6 درصد کاهش داشته است.آیا اقتصاد چین به دلیل بدهی های انبود در خطر است؟اقتصاد دانان سال ها درباره این موضوع به بحث و گفت و گو نشسته اند بدون اینکه به نتیجه مشترکی دست یابند. استدلال 'لوگان رایت' نویسنده، از این موضوع این است که چین نمی تواند راهی برای خروج از این مشکل پیدا کند و این کاهش رشد اقتصادی اجتناب ناپذیر است.به گفته 'دنیل روزن' تحلیل گر اقتصادی، چین تا همین اواخر به دلیل رشد اقتصادی و اهمیت آن برای اقتصاد جهانی، از دیگر کشورهای جهان مستثنی بود، اما اکنون عادی شده است. چین نمی تواند از این واقعیت که آیا دیگر تفاوتی با سایر کشورهای دارد و یا اینکه آیا اقتصاد این کشور باز صعود خواهد داشت، اجتناب کند.لس آنجلس تایمز در این خصوص نوشت، برخی معتقدند که دولت ترامپ در حال حاضر به دلیل آسیب پذیری اقتصادی خود، چین را به شدت تحت فشار قرار می دهد تا بتواند این کشور را از میدان خارج کرده و امکان پیشرفت اقتصادی چین را کاهش دهد.'ژو هایبین' اقتصاد دان ارشد چینی، پیش بینی کرده است که جنگ تجاری چین و خروج کارخانه ها از این کشور می تواند به قیمت از دست دادن 700 هزار شغل در این کشور تمام شود، اما مقامات چینی قول داده اند که حتی با وجود مواجه با مشکل بدهی به وسیله کاهش مالیات و اقدامات دیگر از این موقعیت بحرانی گذر کنند.آیا مشکلات اقتصادی چین به این معنی است که Trump می تواند در جنگ تجاری پیروز شود؟ و پیامدهای این فشارهای اقتصادی چه خواهد بود؟به نظر می رسد که ترامپ از پیروزی در جنگ تجاری مطمئن است از این رو امکان کاهش فشار آمریکا بر چین نیز وجود دارد. او روز دوشنبه به خبرنگاران گفت: 'چین به شدت خواهان مذاکرات تجاری جدید است، اما صادقانه بگویم که برای این مذاکرات بسیار زود است زیرا آن ها آمادگی ندارند.'' آنتونی کوردسمن' تحلیلگر نظامی بر این عقیده است که چین و آمریکا و رهبران هر دو کشور در حال حاضر سیاست های اقتصادی و امنیتی را پیش گرفته اند که موجب افزایش تنش بین آنها خواهد شد در نهایت موجب افزایش درگیری ها شده یا جنگی بزرگ را در پی خواهد داشت.  آنتونی' در تحلیل خود برای مرکز مطالعات استراتژیک و بین المللی، رقابت تسلیحاتی چین و آمریکا را با رابطه آلمان و انگلیس در جنگ جهانی اول مقایسه کرد و نوشت: 'هر یک از این دو کشور سیاست هایی را در جهت گسترش طیف وسعی از تکنولوژی و نیروهایی دنبال می کنند که می توانند در مقابل یکدیگر از آن استفاده کنند. آمریکا و چین موقعیت های استراتژیک خود را طوری تنظیم می کنند که به راحتی بتوانند با تعارضات مقابله کنند؛ هر یک سعی دارند هزینه پیروزی خود را از باخت دیگری به دست آورند. بدتر شدن روابط می تواند منجر به درگیری های شدید و واقعی شود.'**آساق**9470**1663**            "}