{"onTitr":" رویترز:    ","titr":" اطلاعات 29 میلیون کاربر فیسبوک به سرقت رفت","describe":" تهران- ایرنا- شرکت فیسبوک اعلام کرد که در عملیات هک دو هفته گذشته که 50 میلیون کاربر این شبکه اجتماعی را هدف گرفت، اطلاعات 29 میلیون کاربر به سرقت رفته است.", "text":"به گزارش جمعه شب ایرنا به نقل از خبرگزاری رویترز، در حالی که شرکت فیسبوک دو هفته پیش گفته بود که 50 میلیون عضو این شبکه اجتماعی هدف حمله هکرها قرار گرفته اند، امروز اعلام کرد که این هکرها به حساب کاربری 30 میلیون نفر از این تعداد دسترسی پیدا کرده اند.بیانیه امروز فیسبوک حاکی است که از 30 میلیون حساب هک شده در این عملیات، عاملان این حمله اطلاعات کاربری 29 میلیون نفر را به سرقت برده اند.براساس این گزارش، اطلاعات سرقت شده 15 میلیون نفر از این تعداد، نام و اطلاعات تماس شامل شماره تلفن یا ایمیل و یا هر دو را دربر می گیرد.اما اطلاعات به سرقت رفته از 14 میلیون نفر دیگر بسیار جزیی تر است؛ از جمله نام کاربری، جنسیت، زبان و محل، وضعیت رابطه، مذهب، محل زندگی، شهر اقامت کنونی، تاریخ تولد، دستگاه های مورد استفاده برای دسترسی به فیسبوک، وضعیت تحصیل و کار، و همچنین ده مورد از آخرین مکان هایی که در آن ها به فیسبوک متصل شده است.شرکت فیسبوک همچنین اعلام کرد که در حال همکاری با پلیس فدرال آمریکا (اف بی آی) در این باره است.این شرکت هفتم مهرماه اعلام کرد که هکرها با استفاده از نقص ناشی از کدگذاری، این شبکه اجتماعی را مورد حمله قرار داده اند اما مشخص نکرد که چه کسانی عامل این حمله بوده اند.به دنبال اعلام این خبر در دو هفته پیش، سهام شرکت فیسبوک با کاهش 3 درصدی به 163.78 دلار در هر سهم رسید که این سقوط همچنان ادامه داشته و امروز ارزش هر سهم این شرکت 152.45 دلار بود.شبد**9416**1010            "}