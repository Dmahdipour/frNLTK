{"onTitr":"","titr":" نوبخت: در شرایط بحرانی اقدامات نمادین مسئولان روحیه بخش است","describe":" نوشهر _ایرنا_ معاون رییس جمهور با اشاره به سیل اخیر استان مازندران گفت: در شرایط بحرانی حضور مسئولان و اقدامات اولیه انان در میان سیلزدگان می تواند به بالا رفتن روحیه آسیب دیدگان کمک نماید ضمن اینکه دولت را در کنار خودشان احساس می کنند.", "text":"به گزارش خبرنگار ایرنا، محمدباقر نوبخت روز دوشنبه در جلسه بررسی وضعیت سیل زدگان استان مازندران در رامسر افزود: بازدید میدانی مسئولان از نقاط حادثه خیز این پیام را به حادثه دیدگان می دهد که دولت با تمام قوا در کنار آنها است و برای رفع مشکلات تلاش می کند.وی همچنین با اشاره به حادثه خیز بودن کشور گفت: دولت در نیمه نخست سال جاری یک هزار و 48 میلیارد تومان برای جبران خسارت های حوادث غیرمترغبه کشور پرداخت کرده است.معاون رئیس جمهوری افزود: این میزان اعتبار پرداخت شده در سال جاری معادل 4 برابر پرداختی دولت در سال گذشته بود، بطوری که پارسال 240 میلیارد تومان برای این منظور پرداخت شد.وی با بیان اینکه سیل اخیر در مازندران رخدادی کم نظیر بود، افزود: دولت در جلسه روز چهارشنبه هفته جاری در خصوص میزان اعتبارات ، برای رفع مشکلات و خرابی های ناشی از سیل مازندران تصمیم گیری می کند.رئیس سازمان برنامه و بودجه خطاب به استاندار مازندران گفت: نیازهای شهرهای مناطق سیلزده هر چه سریعتر از فرمانداران اخذ تا پس از ارزیابی نهایی نیازهای اولیه و ضروری مردم حادثه دیده به من ابلاغ شود تا برای تامین اعتبار، مصوبه ان در جلسه هیات دولت اخذ شود.نوبخت همچنین عملکرد مدیران دستگاه های اجرایی مازندران را در واقعه سیل اخیر قابل قبول دانست و گفت: باید تلاش شود تا هر چه زودتر نیازهای مناطق سیلزده برطرف شود.معاون رئیس جمهوری پیش از این جلسه از مناطق سیلزده شهرستانهای نوشهر، عباس آباد، تنکابن و رامسر در غرب مازندران بازدید کرد.بارش شدید باران همراه با سیل در روزهای جمعه و شنبه هفته جاری در استان مازندران خسارات زیادی به تاسیسات زیربنایی استان بخصوص شهرستان های غرب مازندران وارد کرد.دکتر نوبخت پس از پایان این جلسه شهرستان رامسر را به قصد عزیمت به استان گیلان ترک کرد./1602/9922/1899            "}