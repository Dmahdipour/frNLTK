{"onTitr":"","titr":" دوربین های نظارتی پلیس راه البرز به سامانه سپهتن متصل شد","describe":" کرج-ایرنا- رئیس پلیس راه البرز گفت تمام دوربین های نظارتی ثبت تخلف در راه های این استان به سیستم هوشمند سپهتن متصل شد.", "text":"«سامانه سپهتن یا پایش هوشمند تردد ناوگان، مجموعه نرم افزارها و ساختارهایی است که می تواند به صورت یکپارچه با کنترل آنلاین تمام خودروهای عمومی کشور رعایت قوانین رانندگی توسط رانندگان را کنترل کرده و موجب کاهش تلفات جاده ای شود.»سرهنگ رضا گودرزی روز چهارشنبه درگفت وگو با خبرنگار ایرنا، افزود: با اتصال این سامانه به دوربین های نظارتی تمام عملکرد رانندگان خودروهای عمومی و خصوصی اعم تخلفات سرعت، سبقت غیرمجاز و حرکات مارپیچ توسط دوربین ها ضبط و بلافاصله  از طریق سیستم سپهتن ضبط و در کمترین زمان تخلف به راننده اخطار داده می شود.وی اضافه کرد: خوشبختانه با فعالیت سیستم سپهتن در2 سال گذشته هیچ گونه تصادف منجرفوت توسط اتوبوس های مسافربری در راه های استان البرز رخ نداده است. گودرزی خاطرنشان کرد: سیستم سپهتن به صورت هوشمند تمام تخلف های رانندگان اتوبوس را ثبت و به نزدیک ترین مرکز پلیس راه اعلام می کند.وی بیان کرد: اکنون کنترل ساعت کار رانندگان، زمان استراحت، جلوگیری از جابجایی رانندگان با یکدیگر و کنترل سرعت لحظه ای از طریق این سیستم به صورت خودکار انجام و یک کیلومتر مانده به پاسگاه پلیس راه، اطلاعات لازم اعلام می شود و ماموران می توانند با توقف خودرو از نحوه عملکرد راننده و تخلفات احتمالی مطلع شوند.فرمانده پلیس راه البرز تاکید کرد: پلیس راه با رانندگانی که فاقد این سیستم باشند برخورد و ازتردد آن ها جلوگیری می کند.وی گفت: با نصب این دستگاه رانندگان در ایستگاه های پلیس بجز پاسگاه های مبدا و مقصد توقف نخواهند داشت و پلیس تمام تحرکات راننده و مسیرهای طی شده را رصد کرده و حتی فرد دیگری نمی تواند به جای راننده اقدام به رانندگی کند.گودرزی افزود: تصاویر رانندگان به کاربران پلیس راه معرفی شده و درزمان ثبت ساعت در مبدا و مقصد چهره راننده توسط ماموران پلیس راه بازبینی می شود.وی خاطرنشان کرد: برای فعال کردن این سامانه ابتدا راننده قبل از حرکت باید گواهینامه هوشمند خود را در دستگاه قرار دهد و باید هرسه ساعت 14 دقیقه استراحت و سپس اقدام به رانندگی کند.رئیس پلیس راه البرز گفت: طبق آمارها 10 درصد از رانندگان اتوبوس دارو مصرف می کنند و خطری که آن ها را تهدید می کند، خواب آلودگی و سرعت غیرمجاز است که با اجرایی شدن این سیستم این عامل تصادف کاهش خواهد یافت.وی گفت: با برنامه ریزی های انجام شده درآینده نزدیک ناوگان حمل باری و تاکسی های برون شهری و مینی بوس ها و حتی خودروهای شخصی نیز به این سیستم مجهز خواهند شد.اکنون دوربین های کنترل سرعت و ثبت تخلف در 19نقطه آزادراه تهران - کرج - قزوین و هفت نقطه در محور کرج - چالوس نصب شده و هرنقطه دارای چند دوربین به تناسب خط عبوری است.2098/ 6155            "}