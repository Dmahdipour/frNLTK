{"onTitr":"","titr":" صندوق سازمان ملل به طرح های حمایت از سالمندان کمک می کند","describe":" اصفهان - ایرنا -  نماینده صندوق جمعیت سازمان ملل متحد در ایران گفت: این مجموعه از طرح های حمایتی که برای ارتقای سلامتی و رفاه سالمندان در ایران اجرا می شود، حمایت می کند.", "text":"به گزارش ایرنا، لیلا سیجی جودان روز چهارشنبه در دیدار با استاندار اصفهان افزود: این طرح های حمایتی باید بر مبنای افزایش ضریب سلامتی و رفاه اجتماعی سالمندان باشد و زوایای مختلف این رویکرد ها را دنبال کند.صندوق سازمان ملل متحد از سال 2017 تا 2021 برنامه های ویژه ای در بخش سالمندان دارد و بسیاری از طرح ها نیز اکنون در کشورهای جهان در حال اجراست.وی تاکید کرد : این صندوق تفاهمنامه هایی با وزارت تعاون، کار و رفاه اجتماعی و سازمان بهزیستی ایران منعقد کرد تا از این مسیر شرایط زندگی برای سالمندان بهبود پیدا کند.نماینده صندوق جمعیت سازمان ملل متحد در ایران اضافه کرد: تولید داده های علمی و انجام تحقیقات مرتبط با سالمندان از اهمیت بالایی برخوردار است و باید بیش از گذشته به آن توجه کرد.  استاندار اصفهان در این دیدار گفت: استان اصفهان از جمله مناطق اصلی کشور است که برای اقشار مختلف بطور ویژه برنامه ریزی می کند.محسن مهرعلیزاده اضافه کرد : در این منطقه سعی شده است با برنامه ریزی های مشخص مشکلات مختلف از جمله برای سالمندان حل و فصل شود.مدیرکل بهزیستی استان اصفهان در این نشست اظهارداشت: این شهر مبحث شهر دوستدار سالمند را دنبال خواهد کرد.مرضیه فرشاد یادآورشد : این استان در بسیاری از برنامه ها و اقدامات با این قشر از جامعه در کشور بوده است.نماینده صندوق جمعیت سازمان ملل متحد در ایران با هدف بررسی مشکلات حوزه سالمندان و همچنین حضور در کارگاه آموزشی شهر دوستدار سالمند به اصفهان سفر کرد.دوشنبه نهم مهرماه مصادف با اول اکتبر، روز جهانی سالمند نام دارد.سازمان ملل در سال 1982 میلادی شورای جهانی سالمندی را تشکیل داد و در همان سال طرحی را برای تعیین یک روز جهانی برای سالمندان ارائه کرد تا اینکه در سال 1990 این شورا اول اکتبر را روز جهانی سالمندان نام نهاد.1.3 درصد از جمعیت استان اصفهان را سالمندان تشکیل می دهند.6020/6026/            "}