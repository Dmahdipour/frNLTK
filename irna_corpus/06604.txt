{"onTitr":"","titr":" طرح های نیمه تمام اردبیل به بخش خصوصی  واگذار می شود","describe":" اردبیل - ایرنا - استاندار اردبیل گفت: واگذاری طرح های عمرانی نیمه تمام استان به بخش خصوصی فرصت بسیار مناسبی هم برای سرمایه گذاری و هم تعیین تکلیف آنها می باشد.", "text":"به گزارش ایرنا ، اکبر بهنامجو عصر شنبه در نشست اقتصاد مقاومتی استان اردبیل افزود: هر طرح نیمه تمامی که در وضعیت موجود خریدار ندارد باید اجازه تغییر کاربری یافته و قیمت ها نیز به گونه ای باشد که سرمایه گذاران برای خرید آنها اشتیاق داشته باشند.وی اظهار داشت: تمام ادارات و دستگاه های دارای طرح نیمه تمام باید با استفاده از این فرصت مناسب تعداد آنها را احصاء کرده و براساس شیوه نامه مربوطه و قیمت گذاری به نحوی که متقاضیان توانایی خریداری را داشته باشند، در سایت ذیربط اعلام کنند.مدیر دفتر سرمایه گذاری استان اردبیل نیز در این نشست گفت: سامانه ویژه رسیدگی به شکایات سرمایه گذاران در این استان راه اندازی شده و تاکنون برای 340 نفر نام کاربری و رمز عبور صادر شده است.قادر تقی زاده  با بیان اینکه همه موارد لازم شامل فرصت های سرمایه گذاری ، طرح های اولویت دار ، میزان تسهیلات ، راهنمای مجوزها ، منطقه ، قوانین و آیین نامه ها به تعداد 162 فقره تهیه و در این سایت بارگذاری شده ، افزود: به تمام فرمانداران و مدیران ادارات استان اعلام شده تا سرمایه گذاران شکایت خود را از طریق این وب سامانه پیگیر شوند.وی همچنین سهمیه امسال استان اردبیل برای واگذاری طرح های نیمه تمام را 30 فقره اعلام و یادآوری کرد: مدیران ادارات لیست پروژه های قابل واگذاری خودشان را آماده کرده و ارائه دهند.6019/6016            "}