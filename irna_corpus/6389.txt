{"onTitr":"","titr":" ناپایداری های جوی قزوین تا آخر هفته ادامه دارد","describe":" قزوین - ایرنا - کارشناس اداره کل هواشناسی قزوین گفت: ناپایداری های جوی استان با توجه به گذر امواج ناپایدار در منطقه همچنان تا اواخر هفته جاری ادامه خواهد داشت.", "text":"مهدی آخوندی روز یکشنبه در گفت و گو با خبرنگار ایرنا افزود: براساس آخرین تصاویر ماهواره ای و اطلاعات مربوط به نقشه های پیش بینی، گذر امواج ناپایدار از منطقه در برخی ساعات با افزایش ابر و در پاره ای از مناطق با رعد و برق همراه با وزش باد روبرو خواهد بود.این کارشناس هواشناسی تاکید کرد: در شبانه روز گذشته بیشترین بارش ها مربوط به شهر معلم کلایه واقع در بخش رودبار الموت شرقی با 4.7 دهم میلی متر بوده و این مقدار در قزوین 7 دهم میلی متر گزارش شده است.به گفته وی، از فردا روند تدریجی و نامحسوس افزایش دما برای مناطق مختلف استان قزوین پیش بینی می شود.آخوندی با اشاره به اینکه در شبانه روز گذشته آوج با 4 و آبیک با 22 درحه سانتیگراد به ترتیب خنک ترین و گرمترین مناطق استان بودند، ادامه داد: دمای شهر قزوین نیز طی همین مدت 6 تا 21 درجه سانتیگراد بالای صفر در نوسان بوده است.وضعیت جوی استان قزوین را 10 ایستگاه سینوپتیک اصلی و تکمیلی، پنج ایستگاه اقلیم شناسی، 33 ایستگاه باران سنجی مکانیکی، 9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.8054            "}