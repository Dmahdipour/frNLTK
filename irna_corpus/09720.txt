{"onTitr":"","titr":" طرح فرهنگی جام باشگاه کتابخوانی در آبادان آغاز شد","describe":" آبادان - ایرنا - رئیس اداره فرهنگ و ارشاد اسلامی آبادان با اعلام آغاز طرح جام باشگاه های کتابخوانی در این شهرستان گفت: همه گیر کردن کتابخوانی در کودکان و نوجوانان از اهداف طرح جام باشگاههای کتابخوانی کودک و نوجوان است.", "text":"به گزارش ایرنا فرهاد پورغراوی علوانی روز چهارشنبه در جمع خبرنگاران افزود: این طرح از سالهای گذشته اجرایی شد و هر ساله رو به گسترش است. وی برگزاری و مشارکت هر چه بهتر جام باشگاههای کتابخوانی کودک و نوجوان تاکید کرد و گفت: فعالیت و مشارکت دستگاههای مربوطه برای اجرای جام باشگاههای کتابخوانی کودک و نوجوان و طرح دوشنبه های کتابخوانی در مهدکودک ها در شهرستان می تواند در پیشبرد اهداف این طرح موثر واقع شود.پورغراوی علوانی تشکیل حلقه ها در جام باشگاههای کتابخوانی کودک و نوجوان را از مهمترین برنامه های این طرح بیان کرد و گفت: افرادی که حلقه ها را تشکیل می دهند، آموزش دیده و یا در مراکز پرورش فکری، آموزش و پرورش، کتابخانه ها مشغول به فعالیت هستند.رئیس اداره فرهنگ و ارشاد اسلامی شهرستان آبادان با اشاره به نحوه اجرای این جام گفت: در این راستا کتابها برگزیده و به مراکز مورد نظر معرفی و پس از آن به کتابفروشی ها ارجاع داده می شوند. کتابهای برگزیده از سوی کتابفروشی تهیه و با تخفیف 50 درصدی در اختیار مردم ،مشترکیا و حلقه های این طرح قرار می گیرد.پورغراوی علوانی افزود: بعد از مطالعه کتابها بین حلقه های 12 نفره مطالب خلاصه نویسی شده و به دبیرخانه فرهنگ و ارشاد اسلامی تحویل داده می شود.وی فراهم آوردن زمینه مشارکت کتاب فروشان، گروه های غیردولتی ترویج کتابخوانی، مهدکودک ها و مدارس در برگزاری جام باشگاه های کتابخوانی را از وظایف ستاد اجرایی این طرح عنوان کرد و گفت: در این راستا ضمن داوری آثار و معرفی برگزیده های جام باشگاههای کتابخوانی شهرستان مراسم اختتامیه برای تقدیر از برگزیدگان برگزار خواهد شد.به منظور توسعه فرهنگی و ترویج کتاب خوانی معاونت امور فرهنگی وزارت فرهنگ و ارشاد اسلامی با همکاری ستاد هماهنگی شهرها و روستاهای دوستدار کتاب، ادارات کل فرهنگ و ارشاد اسلامی سراسر کشور 'جام باشگاه های کتابخوانی کودک و نوجوان' برگزار می شود.7100/6068            "}