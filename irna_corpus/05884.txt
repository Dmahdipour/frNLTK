{"onTitr":"","titr":" حدود سه تن فرآورده خام دامی فاسد در گنبد کشف و معدوم شد","describe":" گنبدکاووس - ایرنا - رییس شبکه دامپزشکی گنبدکاووس از کشف و معدوم سازی مقدار دو هزار و 887 کیلوگرم انواع فرآورده خام دامی غیرقابل مصرف درنیمه نخست امسال دراین شهرستان خبر داد.", "text":"دکتر نادر گوگلانی روز یکشنبه و به مناسبت 14 مهر روز دامپزشکی در گفت و گو با خبرنگار ایرنا گفت: در این ارتباط 52 پرونده تشکیل و به مراجع قضایی معرفی شده است.وی اضافه کرد: کارشناسان دامپزشکی گنبدکاووس در نیمه نخست امسال سه هزارو 258 بازدید از مراکز تولید، توزیع و نگهداری و عرضه فرآورده های خام دامی و 577 مورد بازرسی از واحدهای دامداری، مرغداری و میدان فروش دام این شهرستان انجام داده اند. دکتر گوگلانی از صدور 6 هزار و 160 گواهی برای حمل بهداشتی فرآورده های دامی و دام زنده توسط دامپزشکی گنبدکاووس خبر داد و گفت: در 6 ماه نخست امسال این اداره مجوز جوجه ریزی به تعداد هفت میلیون و 19 هزارو 99 قطعه صادر و 21 میلیون و 119 هزار و 700 واکسن بین مرغداری های این شهرستان توزیع کرده است.وی، انجام 882 هزارو 963 نوبت سر واکسیناسیون دام سبک و سنگین، انجام 802 تست سل گاوی، خونگیری 452 راس گاو، سمپاشی بدن 18 هزار و 645 راس دام و 190 هزار و 500 مترمربع جایگاه دام را از دیگر اقدامات دامپزشکی گنبد در 6 ماه نخست امسال برشمرد.رییس اداره دامپزشکی گنبدکاووس ادامه داد: در نیمه نخست امسال 47 روستا و 17 واحد دامداری این شهرستان تحت مراقبت و پایش بیماری های دامی قرار گرفته و هفت هزار و 361 آزمایش حوزه دام نیز انجام شده است.شهرستان گنبدکاووس با 350 هزار نفر جمعیت درشرق استان گلستان واقع است.1860/3039/            "}