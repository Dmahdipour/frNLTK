{"onTitr":"","titr":" دید افقی در قصرشیرین به 2 هزار متر کاهش یافت","describe":" قصرشیرین - ایرنا - ورود یک توده گرد و غبار دید افقی در شهرستان مرزی قصرشیرین را در روز چهارشنبه به 2 هزار متر کاهش یافت.", "text":"سرپرست اداره هواشناسی قصرشیرین در گفت و گو با خبرنگار ایرنا گفت: هم اکنون میزان دید افقی این شهرستان هشت هزار متر از حد استاندارد یک هوای سالم (10 هزار متر) کمتر است.امیرپرویز نجفی، دمای فعلی هوای قصرشیرین را 36 درجه سانتیگراد بالای صفر و میزان رطوبت موجود در هوای این منطقه مرزی را نیز 13 درصد اعلام کرد.وی بیان کرد: طبق نقشه های پیش یابی هواشناسی، سامانه ناپایدار تا اواخر هفته در جو منطقه حاکم است.وی ، میزان سرعت وزش باد در شهرستان مرزی قصرشیرین را هم اکنون 15 متر بر ثانیه و معادل 50 کیلومتر بر ساعت اعلام کرد.از ابتدای امسال تاکنون این شهرستان مرزی 59 روز درگیر گرد و خاک بود که روزهای غبارآلود در فروردین 12، اردیبهشت هفت، خرداد 12 و تیر 20 شهریور 6 روز و مهر ماه 2 روز بوده است.گرد و غبار موجود در هوای منطقه به ویژه نواحی مرزی کشور نتیجه وزش باد شدید در بیابان های عراق است که پس از مدتی وارد آسمان شهرهای مرزی و موجب آلودگی هوای این مناطق و دیگر شهرهای کشور شده است.طبق توصیه پزشکان شهروندان به ویژه افراد مسن، کودکان و بیماران قلبی و تنفسی در روزهای غبارآلود به علت آلودگی هوا و وجود ریزگردها در آسمان شهر از ورود به فضای باز و آزاد خودداری و در صورت لزوم از ماسک استفاده کنند.قصرشیرین در غرب کرمانشاه با بیش از 27 هزار تن جمعیت و 186 کیلومتر مرز با عراق در چند سال اخیر برخی از روزها، درگیر گرد و غبار و آلودگی هوا ناشی از پدیده ریزگردها بوده است.7079/3012/8066            "}