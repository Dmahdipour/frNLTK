{"onTitr":"","titr":" رطوبت هوا در ماهشهر به 100 درصد رسید","describe":" آبادان - ایرنا - میزان رطوبت هوا در شهرستان ماهشهر در روز دوشنبه و در شانزدهمین روز از فصل پاییز به 100 درصد رسید.", "text":"به گزارش ایرنا از روابط عمومی هواشناسی خوزستان با گذشتن از نیمه مهر ماه رطوبت همچنان در اغلب شهرهای این استان بالاست و علاوه بر رطوبت 100 درصدی در ماهشهر شهروندان هفت شهر دیگر استان رطوبت بالای 70 درصد را تجربه کردند.رطوبت در روز دوشنبه در شادگان نیز 93 درصد ثبت شد و در هندیجان 90 درصد ، اهواز و آبادان 86 ، بستان 72 و نیز شهرستان های شوش و دزفول به 71 درصد رسید . انتظار می رود میزان رطوبت در اهواز از فردا تا روز چهارشنبه روند نزولی داشته باشد و از پنجشنبه دوباره شاهد افزایش رطوبت در مرکز استان باشیم . به گزارش ایرنا مردم آبادان نیز روز دوشنبه رطوبت 86 درصدی را تجربه کردند.رطوبت و شرجی که از عصر روز یکشنبه به تدریج در جنوب خوزستان آغاز شده از نخستین ساعات بامداد روز دوشنبه شدت گرفته است.پدیده شرجی همچنین در خرمشهر ، اروندکنار و جزیره مینو حاکم شده است.علی تابع الحجه رئیس اداره هواشناسی آبادان گفت: شرجی و رطوبت با شدت و ضعف تا اوایل هفته آینده در منطقه ادامه دارد.پیش بینی ها نشان می دهد در نوار ساحلی استان خوزستان رطوبت تا اوایل هفته آینده پدیده غالب خواهد بود.شهریور ماه نیز پدیده شرجی با شدت و ضعف در برخی نقاط استان حاکم بود و در برخی نقاط به بیش از 90 رسید.9858/6068/3015            "}