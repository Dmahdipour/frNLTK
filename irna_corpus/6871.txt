{"onTitr":" در شورای عالی هماهنگی اقتصادی صورت گرفت    ","titr":" تصویب سیاست های هماهنگی در عرضه کالا و مقابله با احتکار","describe":" تهران - ایرنا - شورای عالی هماهنگی اقتصادی سیاست های لازم برای هماهنگی در عرضه کالا و مقابله با احتکار و اختفاء کالاها را تصویب کرد.", "text":"به گزارش ایرنا از پایگاه اطلاع رسانی ریاست جمهوری، در جلسه روز شنبه این شورا که با حضور سران قوای مقننه و قضاییه و به ریاست حجت الاسلام والمسلمین حسن روحانی برگزار شد، پیشنهادهای دستگاه های اجرایی و قضایی برای اطمینان از عرضه مناسب کالاها و هماهنگی در مقابله با احتکار و اختفاء به نحوی که موجب شفافیت، تسریع و تسهیل بیشتر در فرآیند تامین و توزیع کالا و همچنین دسترسی مناسب مردم به کالاهای مورد نیازشان شود، بررسی و سیاستهای اجرایی و طرح تقسیم کار و هماهنگی نهادهای ذیربط، تصویب شد.همچنین پیشنهاد سازمان برنامه و بودجه در خصوص تامین و تخصیص بسته معیشتی ویژه دولت برای حمایت از خانواده های کم درآمد نیز در جلسه شورای عالی هماهنگی اقتصادی مورد بحث و تصمیم گیری قرار گرفت و مقرر شد با تصویب طرح عملیاتی آن در جلسات آینده دولت طرح به اجرا گذارده شود.سیام**9314**1535            "}