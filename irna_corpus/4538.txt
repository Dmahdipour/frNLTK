{"onTitr":"","titr":" 15 فقره پروانه پرورش ماهی در قفس در سیستان وبلوچستان صادر شد","describe":" زاهدان - ایرنا - مدیر کل دامپزشکی سیستان و بلوچستان گفت: تاکنون 15 فقره پروانه پرورش ماهی در قفس با توجه به شرایط آب و هوایی مطلوب این استان در چابهار صادر شده است.", "text":"به گزارش ایرنا دکتر مهدی حسینی روز دوشنبه در نشست خبری با اصحاب رسانه با تبریک هفته دامپزشکی اظهار داشت: طرح پرورش ماهی در قفس یکی از طرح های مهم اقتصاد مقاومتی محسوب می شود که سیستان و بلوچستان به دلیل دسترسی به اقیانوس از ظرفیت بسیار خوبی در این زمینه برخوردار است.وی کنترل صید بی رویه آبزیان و انواع ماهی، کمک به ذخایر دریایی، تولید ارزان ماهی و صید بدون مخاطرات دریایی را از جمله مزایای پرورش ماهی در قفس عنوان کرد.مدیر کل دامپزشکی سیستان و بلوچستان تصریح کرد: طرح توسعه پرورش ماهی در قفس در دریای عمان از سال 93 مطرح و مطالعات آن توسط شرکت مهندسان مشاور دریا با همکاری دانشگاه صنعتی شریف آغاز شد که تا کنون 15 فقره پروانه در این زمینه صادر شده است.وی با اشاره به اقدامات مطلوب انجام شده در حوزه آبزیان در سیستان و بلوچستان گفت: اجرای سیستم مراقبت بیماری های اخطار کردنی میگو در مراکز تکثیر، مزارع پرورش و طرح بررسی بیماری هایSVC,KHVدر مرکز تکثیر ماهیان گرم آبی زهک، سیستم مراقبت بیماری های اخطار کردنی میگو در مراکز تکثیر، مزارع پرورش و ردیابی ویروس بیماری لکه سفید میگو در مرکز تکثیر و ضدعفونی استخر مظنون و انجام اقدامات مراقبتی پس از تشخیص به منظور حصول اطمینان از سلامت پست لاروها از مهمترین اقدامات در این حوزه است.حسینی همچنین با اشاره به اقدامات شاخص اداره کل دامپزشکی سیستان و بلوچستان در سالهای اخیر افزود: اصلاح ساختار قرنطینه های دامی و موقعیت واحد ها، افزایش نظارت بر کنترل تردد محموله های ورودی و خروجی استان، افزایش نظارت بر صدور کد الکترونیک رهگیری خودروهای حمل و نظارت بر اقدامات بهداشتی قرنطینه ای و معرفی متخلفان به مراجع قضایی، آنجام آزمایش کرونا ویروس برای تمامی شترهای مرزی وارد شده، بومی حمل و کشتاری داخل استان از مهمترین اقدامات دامپزشکی در این مدت بوده است.وی کاهش دوره قرنطینه دام های مرزی به شیوه حداکثر پنج روز برای کشتار و دوره قرنطینه دام مرزی پرواری به پنج روز، افزایش میزان ورود دام، کاهش تخلفات در قرنطینه های دامی، کاهش موارد بروز بیماری های دامی استراتژیک بویژه تب برفکی، کاهش قاچاق دام به خارج استان، افزایش ظرفیت پرواربندی ها و تولید گوشت براساس شیوه پنج روزه قرنطینه، اصلاح و به روز رسانی شیوه صدور مجوز صادرات و ترخیص محموله ها با هماهنگی کارشناسان سازمان، تفویض اختیار صدور مجوز بهداشتی ترخیص محموله های وارداتی و صادرات به اداره دامپزشکی چابهار به منظور تسهیل در خدمات ارائه شده از سوی سازمان دامپزشکی کشور را از دیگر اقدامات مهم در این حوزه عنوان کرد.مدیر کل دامپزشکی سیستان و بلوچستان با اشاره به اقدامات دامپزشکی در زمینه فرآیند نظارت بر ذبح شرعی در کشتارگاهها گفت: انطباق ذبح و صید حیوانات، پرندگان و آبزیان با موازین شرعی، توسعه فرهنگ تولید غذای پاک، تقویت اعتماد امت اسلامی و کسب جایگاه تولید گوشت حلال، نهادینه کردن فرآیندهای دینی در ذبح و صید دام پرندگان و آبزیان حلال گوشت در سطح کشتارگاهها و مراکز بسته بندی و فرآوری، توسعه فعالیت های تجاری و اقتصادی از طریق تولید محصولات حلال گوشت و بهداشتی، تقویت نظام پاسداشت حقوق حیوانات حلال گوشت از مهمترین اقدامات در این حوزه بوده است.وی ادامه داد: همچنین بر اساس فرآیند نظارت ذبح شرعی، ذبح و صید تمام حیوانات، پرندگان و آبزیان حلال گوشت توسط ناظران شرعی در مراکز کشتار و صیادی نظارت شده تا مصرف ذبیحه و صید بر اساس احکام اسلامی حلیت پیدا کند.حسینی ظرفیت تعداد کلی کشتارگاههای صنعتی، سنتی دام، طیور و همچنین بسته بندی گوشت قرمز و ماهی و میگو را در سیستان و بلوچستان 76 واحد ذکر کرد و افزود: هم اینک به دلیل نوسانات ارز 21 واحد از این مراکز در استان مشغول فعالیت هستند.وی با اشاره به اقدامات دامپزشکی سیستان و بلوچستان در زمینه مقابله با هاری گفت: با اجرای واکسیناسیون فراگیر هاری با همکاری بخش خصوصی تعداد کانون های این بیماری در 6 ماهه نخست امسال به 12 کانون کاهش پیدا کرده است که در مقایسه با مدت مشابه با 27 کانون کاهش 56 درصدی را نشان می دهد.مدیر کل دامپزشکی سیستان و بلوچستان اظهار داشت: با اقدامات مطلوب صورت گرفته امسال کانون تب برفکی در این استان گزارش نشد.7316**3213            "}