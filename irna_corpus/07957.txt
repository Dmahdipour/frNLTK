{"onTitr":"","titr":" درگیری گسترده تروریست ها در ادلب و حلب سوریه","describe":" دمشق- ایرنا- ادلب و حلب سوریه شاهد درگیری گسترده میان تروریست های تحریرالشام(جبهه النصره) و زیرمجموعه های جبهه آزادیبخش ملی است.", "text":"به گزارش روز جمعه ایرنا، رسانه‌های نزدیک به تروریست ها امروز اعلام کردند که شهرک زردنا در شمال شرق استان ادلب، شاهد درگیری میان گروه تروریستی جبهه النصره و گروه جیش الاحرار از زیر مجموعه های الجبهة الوطنیه للتحریر(جبهه آزادیبخش ملی) است.این درگیری ها پس از آن آغاز شد که جیش الاحرار یکی از اعضای گروه تروریستی جبهه النصره را بازداشت کرد.گروه تروریستی تحریرالشام(جبهه النصره) نیز یک کاروان نظامی به شهرک زردنا اعزام و برای بازداشت شماری از اعضای جبهه آزادیبخش ملی اقدام کرد.تیراندازی تحریرالشام به یک خودروی وابسته به جیش الاحرار و زخمی شدن دو نفر بر شدت اختلاف ها و درگیری های دو طرف افزوده است.درگیری میان این دو گروه به استان حلب نیز کشیده شد به نحوی که گروه تروریستی تحریرالشام برای بازداشت تعدادی از اعضای گروه تروریستی نورالدین الزنکی از دیگر زیر مجموعه های جبهه آزادیبخش ملی به روستای کفر حلب یورش برد.تحریر الشام علت بازداشت این افراد را تلاش آنها برای آشتی با ارتش سوریه اعلام کرد.طرفداران گروه تروریستی نورالدین الزنکی اعلام کرد که این لشکرکشی برای بازداشت یکی از سرکردگان نظامی خود به نام رائد العبدو و تسلط بر روستای کفرحلب بوده است.آنها اعلام کردند که هدف از اشغال این روستا در حلب محاصره کامل شهر الاتارب در غرب حلب است که در کنترل جبهه آزادیبخش ملی است.آن ها گروه تروریستی تحریرالشام را به تلاش برای تسلط بر مناطق تحت کنترل دیگر گروه ها متهم کردند.این درگیری ها که از دیروز آغاز شده از صبح امروز با به کارگیری سلاح‌های سنگین وارد مرحله جدیدی شد.در این درگیری ها شماری از غیرنظامیان کشته و زخمی شده اند که گروه تحریرالشام از ورود آمبولانس ها برای انتقال آن ها به مراکز درمانی جلوگیری می کند.درگیری میان گروه های تروریستی در شمال سوریه پس از توافق برای ایجاد منطقه حائل خالی از سلاح و عقب نشینی تروریست ها از این منطقه افزایش یافته است.استان ادلب در شمال غرب سوریه با انتقال تروریست های سایر مناطق این کشور، اکنون به یک جامعه نامتجانس از هم گسیخته تبدیل شده است.گروه های تروریستی طی دو سال گذشته با شکست از نیروهای مقاومت اسلامی و ارتش سوریه در جبهه های مختلف این کشور و همچنین بر اساس توافق ایجاد مناطق کاهش تنش در سوریه به استان ادلب منتقل شده اما با توجه به اختلاف های این گروه ها با یکدیگر، آنان در حال تسویه حساب با هم هستند. شبد**خاورم**8005 **1010            "}