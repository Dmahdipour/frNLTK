{"onTitr":"","titr":" فدراسیون فوتبال در اقدامی عجیب دیدار با برزیل را لغو کرد","describe":" تهران- ایرنا- با اعلام یک منبع آگاه در فدراسیون فوتبال، این فدراسیون در تصمیمی عجیب دیدار دوستانه تیم های ملی فوتسال ایران و برزیل را لغو کرد.", "text":"به گزارش ایرنا، در روزهایی که فدراسیون فوتبال کشورمان درگیر اردوها و بازی های دوستانه تیم ملی فوتبال و اجرای خواسته های کارلوس کی روش سرمربی تیم است، اخبار جالبی از بی توجهی به سایر تیم های زیرمجموعه این فدراسیون به گوش می رسد.نام فوتسال ایران همیشه برای کشورمان همراه با افتخار بوده و بازیکنان این تیم در جام جهانی 2016 توانستند در سکوی سوم مسابقات قرار گیرند تا افتخاری را نصیب فدراسیون 5 ستاره کشورمان کنند که هیچ یک از تیم های پرهزینه آن تاکنون چنین افتخاری را به ارمغان نیاورده اند.فوتسال ایران و قهرمان همیشگی آسیا را شاید بتوان یکی از مظلوم ترین تیم های زیر مجموعه فدراسیون فوتبال نامید. تیمی که در کنار افتخار آفرینی های فراوان برای کشورمان همیشه مورد بی توجهی جدی مسئولان قرار گرفته است. آخرین شاهکار رخ داده در خصوص این تیم به تصمیم عجیب اما واقعی مسئولان فدراسیون فوتبال برای لغو دیدار دوستانه مقابل برزیل باز می گردد. در روزهایی که شاید تمام تیم های فوتسال دنیا آرزوی بازی کردن با برزیل را دارند، انجام این بازی برای تیم ملی ایران لغو می شود.قرار بود تیم های ملی فوتسال ایران و برزیل به صورت رفت و برگشت و کاملا رایگان با یکدیگر مسابقه دهند اما فدراسیون فوتبال به بهانه عدم توانایی در پرداخت هزینه پرواز فوتسالیست ها این بازی را لغو کرد.این تصمیم به جلسه مهدی تاج رییس و علی کفاشیان نایب رییس فدراسیون فوتبال باز می گردد که عصر دیروز (سه شنبه) برگزار شد. اتخاذ این تصمیم باعث ایجاد این سئوال می شود که چرا مدیرانی که توانایی تامین هزینه های تیم های ملی خود را ندارند چگونه می خواهند در مسیر آماده سازی تیم ملی فوتبال کشورمان در بازیهای آسیایی، خواسته های پرتعداد کی روش را تامین کنند.یک منبع آگاه در فدراسیون فوتبال روز چهارشنبه با تایید این موضوع به خبرنگار ایرنا اعلام کرد که مهدی تاج رییس فدراسیون فوتبال تصمیم قطعی خود را مبنی بر لغو این دیدار گرفته است.تیم ملی فوتسال ایران 12 عنوان قهرمانی در قاره آسیا و مقام چهارمی و سومی جهان را در کارنامه خود دارد.ورزشی **9118**1597            "}