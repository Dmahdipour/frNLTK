{"onTitr":" فرمانده انتظامی:    ","titr":" 3 تن انواع موادمخدر در لرستان کشف شد","describe":" خرم آباد - ایرنا - فرمانده انتظامی لرستان گفت: بیش از  3تن انواع مواد مخدر در 6ماهه نخست امسال در استان کشف شد که 48درصد نسبت به مدت مشابه سال قبل افزایش نشان می دهد.", "text":"به گزارش ایرنا سردار حاجی محمد مهدیان نسب روز چهارشنبه در نشست خبری با خبرنگاران به مناسبت هفته ناجا در سالن جلسات ستاد فرماندهی انتظامی استان اظهار داشت: در این مدت 40 باند و سه شبکه متلاشی توزیع مواد مخدر متلاشی و  یکهزارو 494 خرده فروش دستگیر شد.وی با اشاره به اینکه کشفیات با رویکرد مبارزه با خرده فروشان صورت می گیرد افزود: امسال هشت هزارو 198 معتاد جمع آوری و به مراکز نگهداری ماده 15 و 16 معرفی شد.وی بیان کرد: یکهزارو 587 سایت مجرمانه در 6ماهه نخست امسال شناسایی و 175 پرونده در این ارتباط تشکیل شد که  46درصد نسبت به مدت مشابه سال گذشته افزایش داشته است.فرمانده انتظامی لرستان با بیان اینکه 89مجرم اینترنتی نیز در این مدت دستگیر شد افزود: انتشار اکاذیب، مزاحمت اینترنتی، برداشت غیرمجاز، کلاهبرداری و سرقت رایانه ای بیشترین جرم ها بوده است.سردار مهدیان نسب ادامه داد: در 6ماهه نخست امسال تصادفات جاده ای استان نسبت به سال گذشته یک درصد افزایش داشته اما تعداد کشته شده ها در حوادث 14درصد کاهش داشته است.وی همچنین از توقیف هفت هزار 693 دستگاه موتورسیکلت و هفت هزارو 811 خودرو متخلف و حادثه ساز در استان خبر داد.سردار مهدیان نسب  با بیان اینکه در 6ماهه نخست امسال 16 درصد سرقت ها کاهش داشته است اضافه کرد: 108 باند سارقین متلاشی و 57 طرح عملیاتی مشترک انتظامی انجام شد.وی همچنین از  جذب 2هزارو 41 مامور شبگرد، نگهبان، پلیس افتخاری برای کاهش سرقت ها در استان خبر داد. فرمانده انتظامی لرستان با بیان اینکه 59 انبار احتکار کشف شد، گفت: 187میلیارد ریال کالا در 6ماهه نخست امسال کشف همچنین 49باند متلاشی و 960 قاچاقچی دستگیر شد.سردار مهدیان نسب به دستگیری 12 نفر در موضوع کامیونداران اشاره کرد و افزود: نیمی از آنها افراد غیر بومی بوده و با ممانعت به تردد رانندگان اقدام به سنگ پرانی می کردند.وی جاده های لرستان را از امن ترین جاده ای کشور دانست و گفت: هیچگونه ناامنی در جاده ها وجود ندارد و نیروهای امنیتی جاده ها را کنترل می کنند.وی اظهار کرد: یکهزارو 288 نفر در 6ماهه نخست امسال در استان استخدام شد و امیدواریم تا پایان سال به 2هزار نفر افزایش یابد.فرمانده انتظامی لرستان گفت: همایش پیاده روی خانوادگی عاشوراییان، طرح شمیم خدمت، دیدار با نماینده ولی فقیه در لرستان، برگزاری کوهپیمایی از مهم ترین برنامه های هفته ناجا است.13 تا 19مهر به عنوان هفته نیروی انتظامی نامگذاری شده است.3210/6060            "}