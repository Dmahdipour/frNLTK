{"onTitr":"","titr":" توزیع غذای گرم رایگان برای هزاران کودک در گیلان آغاز شد","describe":" رشت - ایرنا - توزیع روزانه یک وعده غذای گرم رایگان برای دو هزار و 484 کودک از امروز (دوشنبه) به مناسبت روز جهانی کودک در استان گیلان آغاز شده است.", "text":"مدیرکل بهزیستی استان گیلان روز دوشنبه با تبریک شانزدهم مهرماه روز جهانی کودک به خبرنگار ایرنا گفت: این کودکان در روستا مهدها و مهدهای کودک فعال در مناطق کم برخوردار از امروز همزمان با روز جهانی کودک روزانه از یک وعده غذای گرم برخوردار می شوند.محمدرضا پارسی با بیان اینکه 127 روستا مهد و 21 مهد حاشیه شهرها و مناطق کم برخوردار در استان گیلان فعال است، اظهار داشت: همه کودکان روستا مهدها و مهدهای کودک حاشیه شهر از یک وعده غذای گرم برخوردار می شوند و این برنامه ادامه دارد.وی خاطر نشان کرد: بهبود وضعیت تغذیه ای کودکان در روستا مهدها و مهدهای کودک کم برخوردار و افزایش آگاهی کودکان با گروه های غذایی از جمله اهداف توزیع یک وعده غذای گرم از سوی بهزیستی است.مدیرکل بهزیستی استان گیلان با اشاره به ضرورت توجه به مراقبت تغذیه ای در کودکان خاطر نشان کرد: این مراقبت به ارتقای شاخص های رشد در کودکی و بزرگسالی منجر می شود.13 هزار و 679 کودک در 508 مهدکودک شهری، روستا مهد و مهدهای حاشیه شهر و مناطق کم برخوردار نگهداری می شوند.14 تا 20 مهر ماه با شعار آینده را باید ساخت، هفته جهانی کودک است. امروز هشتم اکتبر مصادف با 16 مهر، روز جهانی کودک نام گرفته است.7286 / 2007            "}