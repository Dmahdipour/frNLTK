{"onTitr":"","titr":" قرارگاه ترافیکی اربعین در خوزستان فعال شد","describe":" آبادان - ایرنا - رئیس پلیس راهور استان خوزستان به تشکیل قرارگاه ترافیکی اربعین حسینی در استان خوزستان اشاره کرد و گفت:به منظور ایمنی تردد کاروان های زائران اربعین حسینی نیروهای راهور در محورهای منتهی به مرزهای چذابه و شلمچه در خوزستان 2 برابر می‌شود.", "text":"سرهنگ منصور جمشیدی یکشنبه شب در گفت ‌و گو با خبرنگار ایرنا در خرمشهر اظهار داشت:تمهیدات ترافیکی ویژه‌ای در اربعین حسینی برای سهولت در حمل و نقل زائران در معابر درون‌شهری و برون‌شهری خوزستان پیش بینی شده و اجرا می‌شود.وی به استقرار نیروهای کمکی و معین راهور در مبادی ورودی به استان خوزستان و پایانه‌های مرزی شلمچه و چذابه به مناسبت اربعین حسینی اشاره کرد و افزود: برنامه های ترافیکی ویژه ای برای کاهش مشکلات ترافیکی، راه‌های دسترسی همچنین اعمال برخی محدودیت‌ها و ممنوعیت‌های ترافیکی ویژه ایام اربعین در جاده های منتهی به مرزهای شلمچه و چذابه در دستور کار قرار دارد.سرهنگ جمشیدی گفت:به‌منظور کاهش بار ترافیکی در مسیر میدان مقاومت خرمشهر تا محل استقرار مواکب حسینی جاده دسترسی جداگانه ای برای موکب داران در نظر گرفته‌شده و به‌هیچ‌عنوان اجازه تردد وسایل نقلیه در مسیر موکب‌های حسینی داده نمی‌شود.وی افزود:به‌منظور اجرای طرح‌های ترافیکی اربعین جلساتی با مسئولان استانی و محلی در شلمچه و چذابه برگزار شده و برطرف کردن مشکلات و گره‌های ترافیکی در مسیرهای منتهی به مرزهای شلمچه و چذابه در دستور کار قرار گرفته است تا شاهد ترافیک سنگین در جاده‌های مواصلاتی به گذرگاه‌های مرزی نباشیم.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. اربعین پارسال 650 هزار زائر از مرز بین‌المللی شلمچه راهی کربلای معلی شدند.حرکت کاروان های اربعین حسینی به سمت گذرگاه مرزی شلمچه آغاز شده و با آغاز ماه صفر افزایش می یابد.مرز شلمچه  تنها گذرگاه مرزی عبور زائران اتباع خارجی در ایام اربعین حسینی است.اتباع 91 کشور برای شرکت در راهپیمایی بزرگ اربعین و سفر به عتبات عالیات از طریق مرز شلمچه راهی کشور عراق می شوند.3015/6068            "}