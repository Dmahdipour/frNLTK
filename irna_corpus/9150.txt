{"onTitr":"","titr":" تداوم سقوط بهای روپیه اندونزی در برابر ارزهای خارجی","describe":" کوالالامپور- ایرنا- بانک مرکزی اندونزی اعلام کرد به رغم اقدام های مالی انجام شده در این کشور جنوب شرق آسیا اما بهای روپیه ارز ملی این کشور همچنان در روند شدید نزولی قرار دارد و فاصله آن با ارزهای خارجی فزاینده بوده است.", "text":"به گزارش روز پنجشنبه ایرنا به نقل از رسانه های اندونزیایی، هر دلار آمریکا در این کشور روز گذشته به بهای 15 هزار و 90 روپیه ارز رایج اندونزی فروش رفت که کمترین رقم پس از بحران مالی سال 1998 تاکنون در این کشور بوده است.کارشناسان اقتصادی شدت یافتن جنگ تجاری آمریکا علیه چین، افزایش جهانی بهای نفت و کسری شدید تجاری این کشور را عامل افت شدید بهای ارزملی اندونزی اعلام کردند.بانک ملی اندونزی اعلام کرد که برای مقابله با این روند نرخ بهره بانکی در این کشور را که در یک ماه اخیر به  5 درصد افزایش داده بود بازهم به رقم 5.75 درصد بالا برده  است.بانک مرکزی اندونزی که تحت تاثیر سیاست های فدرال ریزرو آمریکاست اعلام کرد: افزایش بهای جهانی نفت ارزش دلار دراین کشور نسبت به گذشته بیشتر کرده است.بر اساس  این گزارش ، بازارهای اندونزی که به بازارهای جهانی گره خورده است ، تشدید تحریم های آمریکا علیه چین نیز اقتصاد وتجارت اندونزی را به شدت تحت تاثیر قرار داده است.بر این اساس ، افزایش  بهای جهانی نفت روند آن از آوریل (اردیبهشت) امسال شروع شد سبب کسری تجاری 1.52 میلیارد دلاری دراین کشور شده که بالاترین نرخ کسری تجاری در میان کشورهای با اقتصادهای نوظهور است.روپیه اندونزی در سال جاری حدود 10 درصد ارزش خود را در برابر دلار از دست داده  که این موضوع پس از رکود اقتصادی آسیا در سال 98-1997 بی سابقه بوده است.روپیه اندونزی در بحران اقتصادی آسیا در سال 1998 یکی از ارزهایی بود که با 32 درصد کاهش بها با بیشترین سقوط در میان ارزهای آسیایی روبه رو شد.صندوق بین المللی پول از دخالت دولت اندونزی برای حمایت از ارز ملی این کشور با 260 میلیون نفر جمعیت در جنوب شرق آسیا حمایت کرده است.جاکارتا تاکنون برای کاهش آثار منفی کاهش بهای روپیه اقدام به افزایش مالیات تا 10 درصد بر روی بیش از یک هزار و 200 کالای وارداتی کرده تا روند خروج ارز از این کشور را کاهش دهد.شبد**آساق**1599 **1010            "}