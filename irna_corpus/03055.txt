{"onTitr":"","titr":" حادثه های رانندگی در کاشان روند افزایشی دارد","describe":" کاشان- ایرنا- فرمانده انتظامی کاشان گفت: حادثه های رانندگی و آسیب های ناشی از آن با وجود تلاش های پلیس راهنمایی و رانندگی و دستگاه های ذیربط 6 ماهه نخست سال جاری در این شهرستان به نسبت مدت مشابه سال گذشته رو به افزایش بوده است.", "text":"به گزارش ایرنا، سرهنگ علی پورکاوه روز سه شنبه به مناسبت هفته نیروی انتظامی در جمع خبرنگاران بیان کرد: تصادف های منجر به فوت درون شهری و برون شهری نیمه نخست سال کاشان در مجموع 30 درصد نسبت به سال گذشته رشد داشته است.وی بدون اشاره به جزئیات افزود: تصادف های منجر به آسیب دیدگی در جاده های این شهرستان نیز نسبت به 6 ماهه نخست سال گذشته 15 درصد افزایش داشت.فرمانده انتظامی کاشان اضافه کرد: خطای انسانی عامل نزدیک به 70 درصد از حادثه های رانندگی در این شهرستان می باشد و خودرو، جاده و شرایط محیطی نیز در بروز 30 درصد حادثه ها نقش دارند.به گفته وی، حادثه های رانندگی درون شهری کاشان نیز در 6 ماهه نخست سال جاری به نسبت سال گذشته 2 درصد افزایش نشان می دهد.پورکاوه همچنین عنوان کرد: تصادف های منجر به آسیب دیدن سرنشینان وسایل نقلیه یا عابران پیاده در کاشان نیز نیمه نخست امسال هشت درصد نسبت به سال گذشته افزایش نشان می دهد.وی تصریح کرد: بیشتر حادثه های رانندگی درون شهری نیز مربوط به موتورسیکلت سواران است که این شرایط نشانگر لزوم اهتمام بیشتر رانندگان وسایل نقلیه به ویژه موتور سواران نسبت به رعایت قوانین راهنمایی و رانندگی می باشد.کاشان در 200 کیلومتری شمال اصفهان واقع است.6136/8123            "}