{"onTitr":"","titr":" ثبت نام دریافت کارت مرزنشینی در هرمزگان تا پایان آذر ادامه دارد","describe":" بندرعباس- ایرنا- معاون بازرگانی و توسعه تجارت سازمان صنعت، معدن و تجارت هرمزگان با اشاره به آغاز ثبت نام کارت مرزنشینی در استان از هفته گذشته، گفت: ثبت نام برای دریافت این کارت در استان تا پایان آذرماه ادامه دارد.", "text":"محمد عباسی عصر پنجشنبه در گفت و گو با ایرنا اظهار داشت: مرزنشینان متقاضی دریافت این کارت باید به دفترهای پیشخوان دولت مراجعه و پس از ثبت نام از فرماندای و یا بخشداری محل سکونت ، کارت را دریافت کنند.وی افزود: صدور کارت مرزنشینی مقدمه مبادلات مرزی با فعال کردن تعاونی ها است که با هماهنگی بیشتر باید این امر مهم تحقق یابد.عباسی با بیان اینکه این کارت ها برای سرپرست خانوار با حداکثر پنج نفر مرزنشین صادر می شود، گفت: از ساکنان در این مناطق می ‌خواهیم تا برای دریافت این کارت اقدام کنند تا در فعالیت ‌های اقتصادی تعاونی‌های مرزنشینان مشارکت داشته باشند.وی خاطرنشان کرد: بر اساس تصمیم کارگروه ماده 12 قانون ساماندهی مبادلات مرزی، سال جاری سهمیه ارزی هر مرزنشین در مناطق محروم، 180 دلار تعیین شده است.در حال حاضر 31 تعاونی مرزنشین با حدود 400 هزار عضو در استان هرمزگان فعال است.7198/6048            "}