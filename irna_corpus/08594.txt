{"onTitr":" بازتاب گسترده بیانات رهبری در رسانه های چین،    ","titr":" شینهوا: رهبر ایران تحریم های آمریکا را شکست خورده عنوان کرد","describe":" پکن-ایرنا- رسانه های چین امروز پنجشنبه در بخش های مهم خبری خود، بیانات رهبر معظم انقلاب اسلامی ایران در همایش ده ها هزار نفری بسیجیان را به صورت گسترده منعکس کردند، شینهوا در این باره نوشت رهبر ایران تحریم های آمریکا را شکست خورده عنوان کرده است.", "text":"به گزارش ایرنا 'شینهوا' خبرگزاری رسمی چین در گزارشی تصریح کرد 'سید علی خامنه ای' رهبر انقلاب اسلامی ایران در جمع خیل عظیمی از جوانان این کشور در ورزشگاه آزادی تاکید کرده است که «ایران موفق به شکست آمریکا در عرصه اقتصادی خواهد شد».شینهوا خاطر نشان کرد رهبر ایران به جوانان تاکید کرده است هر تلاشی را باید بکار گیرند و با یکدلی و انسجام، تحریم آمریکا را شکست دهند.همزمان 'سی سی تی وی' تلویزیون مرکزی چین هم در بخش های خبری خود به نقل از رهبر ایران اعلام کرد اقتصاد ایران به مراتب قوی تر از تحریم های آمریکا است.گزارش می افزاید: رهبر ایران در سخنرانی خود در جمع جوانان بسیجی تاکید کرده است که اقتصاد ایران قوی تر از تحریم های اقتصادی است و ایران با شکست آن یک سیلی دیگر به آمریکا خواهد زد.تارنمای 'چاینا ارگ' نیز گزارش کرد که رهبر ایران به جوانان این کشور توصیه کرد که متحد و منسجم باشند زیرا دشمن وقتی قدرت، وحدت و اراده مردم و جوانان را ببیند عقبگرد خواهد کرد.این گزارش ها از قول رهبر ایران ادامه می دهد: 40 سال است آمریکا علیه ملت و کشور ایران دسیسه چینی می کند و همیشه از این ملت سیلی خورده است این بار نیز توطئه آمریکا به نتیجه نخواهد رسید و دشمنان ایران ناامید و مستاصل خواهند شد.خبرگزاری شینهوا در گزارش خود آورده است که 'مایک پمپئو' وزیر خارجه آمریکا که کشورش از سوی دادگاه لاهه محکوم شده است و باید به تحریم های غیرانسانی علیه ایران پایان دهد، با به چالش کشیدن این رای گفته است که آمریکا این پیمان را باطل می کند.آساق**231**1904**            "}