{"onTitr":" مربی پارس جنوبی بوشهر:    ","titr":" ورزشگاه های میزبان لیگ برتر فوتبال ساحلی استاندارد سازی شود","describe":" سمنان - ایرنا - مربی تیم فوتبال ساحلی پارس جنوبی بوشهر گفت: استاندارد سازی، رعایت اصول فنی، تامین نور مناسب و ماسه استاندارد ورزشگاه های میزبان، در اولویت کاری سازمان لیگ فوتبال ساحلی فدراسیون فوتبال باشد‌.", "text":"علی نادری شامگاه پنجشنبه پس از پایان دیدار تیم های پارس جنوبی بوشهر و شهرداری سمنان در لیگ برتر فوتبال ساحلی در گفت و گو با ایرنا افزود: اقلیم برخی از نقاط کشور مناسب برگزاری و فعالیت تیم های فوتبال ساحلی نیست.به گفته وی، استاندار تیم های حاضر در لیگ برتر فوتبال ساحلی 12 تیم است.نادری ضرورت ارتقای کیفیت امکانات لیگ برتر فوتبال ساحلی را مورد تاکید قرار داد و تصریح کرد: بازی های لیگ برتر سال جاری، زیر نظر سازمان لیگ برگزار شد و این سازمان در انتخاب داوری، شرایط و تاریخ بازی ها دقیق و منسجم تر نسبت به گذشته اقدام کرد.نادری با بیان این که انسجام در برگزاری رقابت ها به ارایه بازی بهتر تیم ها کمک می کند، گفت: مربیان و بازیکنان با آگاهی از برنامه هفته های آتی، تمرینات بهتر و منسجم تری به منطور بازی های بعدی انجام می دادند.وی تاکید کرد: استاندارد سازی ورزشگاه ها اولین مقوله ای است که سازمان لیگ باید برای برگزاری رقابت ها مدنظر داشته باشد.وی با اشاره به این که برخی بازی ها در شب برگزار می شود، افزود: ماسه استاندار با ضخامت 40 سانتی متر و بدون گرد و خاک و تامین نور ورزشگاه ها در شب از جمله ضرورت های استاندارد سازی ورزشگاه ها است.مربی تیم فوتبال ساحلی پارس جنوبی ادامه داد: برگزاری بازی های رده سنی مختلف باعث رشد و توسعه فوتبال ساحلی کشور می شود.وی یاد آور شد: تیم های شرکت کننده در لیگ برتر امسال از لحاظ کیفیت و کمیت در حد مطلوب بودند و این مساله به پشتوانه سازی فوتبال ساحلی کمک می کند.مربی تیم قهرمان لیگ برتر، گفت: برنامه ریزی دقیق تر مسوولان برگزار کننده لیگ برتر، به برگزاری پر بار تر و منظم تر در سال های بعدی منجر می شود.وی با بیان این که بازی این تیم امروز تشریفاتی بود، گفت: بازیکنان به منظور پیشرفت، لذت تماشاچیان و شناساندن فوتبال ساحلی به بهترین نحو به رقابت پرداختند.مربی تیم پارس جنوبی بوشهر با اشاره به این که تیم شهرداری سمنان نسبت به نیم فصل اول عملکرد بهتری از خود نشان داد، گفت: رقابت بین دو تیم تاکتیکی بود و تیم حریف با برنامه در زمین حاضر شد.** تیم های بزرگ فوتبال ایران در لیگ ساحلی نماینده داشته باشندسرمربی تیم فوتبال ساحلی شهرداری سمنان نیز گفت: حضور تیم های بزرگ فوتبال ایران در لیگ برتر فوتبال ساحلی باعث ارتقای کیفیت رقابت های این لیگ می شود.مرتضی دهرویه شامگاه پنجشنبه پس از پایان دیدار تیم های پارس جنوبی بوشهر و شهرداری سمنان در گفت و گو با ایرنا به ضرورت کیفیت بخشی لیگ برتر تاکید کرد و یادآور شد: باشگاه های لیگ برتری فوتبال با داشتن تیم در فوتبال ساحلی باعث افزایش رونق این ورزش می شوند.وی با بیان این که افزایش کیفیت فوتبال ساحلی در گرو حضور تیم های بزرگ است، افزود: ورزشکاران فوتبال ساحلی با حضور تیم های بزرگ فوتبال، این ورزش را به صورت حرفه ای دنبال می کنند و به نوعی ورزش، شغل و منبع کسب درآمد برای آن ها محسوب خواهد شد.وی تاکید کرد: یازدهمین دوره رقابت های لیگ برتر، پویا و سرزنده بود.دهرویه تصریح کرد: ایران در آسیا جزو معدود کشورهای دارنده لیگ فوتبال ساحلی است.به گفته وی، رقابت ها در لیگ برتر پشتوانه تیم ملی فوتبال ساحلی برای حفظ و ارتقای جایگاه جهانی این رشته ورزشی است.سرمربی شهرداری سمنان ادامه داد: جایگاه تیم ملی فوتبال ساحلی کشور نتیجه زحمت های تیم های باشگاهی و مربیان است.وی به پرورش بازیکنان جوان و خوش آتیه در فوتبال ساحلی اشاره و بیان کرد: بازیکنان جوان و با استعدادی در لیگ برتر امسال ظهور پیدا کردند که با حمایت از آن ها، تیم ملی فوتبال ساحلی کشور در آینده موفق تر از پیش می شود.دهرویه با اشاره به برخی از محدودیت های برگزاری فوتبال ساحلی در استان های کشور، گفت: با توجه به شرایط اقلیمی استان های کشور، امکان حضور برای بازی در برخی مناطق مهیا نیست، بنابراین تعداد تیم ها در لیگ برتر مناسب است.دهرویه با اشاره به نبود مدیریت مناسب در ورزش استان سمنان به ویژه در فوتبال ساحلی، بیان کرد: مدیریت و پیکره درست در فوتبال این استان زمینه کسب موفقیت های بیشتر را فراهم می کند.به گزارش ایرنا، پارس جنوبی بوشهر امسال ششمین عنوان قهرمانی خود را در یازدهمین دوره رقابت های فوتبال ساحلی کسب کرد.&#160;این رقابت ها با حضور 12 تیم به صورت دوره ای و رفت و برگشت برگزار شد.تیم فوتبال ساحلی پارس جنوبی با مربیگری مسلم مسیگر و 7 بازیکن ملی پوش، با کسب 56 امتیاز برای سومین بار متوالی به عنوان قهرمانی مسابقات لیگ برتر فوتبال ساحلی کشور دست یافت.دیدار تیم های پارس جنوبی بوشهر و شهرداری سمنان از چارچوب هفته پایانی لیگ برتر فوتبال ساحلی کشور شامگاه پنجشنبه با نتیجه 5 بر 4 در زمین ورزشی سیمرغ سمنان به سود تیم بوشهری خاتمه یافت.9891/7408            "}