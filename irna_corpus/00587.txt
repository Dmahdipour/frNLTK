{"onTitr":"","titr":" خراسان رضوی قهرمان لیگ ایروبیک کشور شد","describe":" ارومیه- ایرنا- رییس هیات ژیمناستیک آذربایجان غربی گفت: مسابقات لیگ قهرمانی ایروبیک جوانان و بزرگسالان کشور با قهرمانی تیم خراسان رضوی و معرفی نفرات و تیم های برتر در ارومیه به کار خود پایان داد.", "text":"نادر مدنی روز جمعه در گفت و گو با خبرنگار ایرنا افزود: این مسابقات به صورت متمرکز با حضور 50 ورزشکار و در قالب 9 تیم از استان های قزوین، کرمان، خراسان رضوی، عطریات افشار ارومیه، چهارمحال و بختیاری، یزد، اصفهان، البرز و مرکزی در خانه ژیمناستیک ارومیه برگزار شد.وی بیان کرد: این مسابقات در بخش های تک نفری و سه و پنج نفری تیمی برگزار شد و پس از خراسان رضوی تیم های عطریات افشار ارومیه و کرمان به ترتیب بر سکوهای نایب قهرمانی و سومی ایستادند.وی ادامه داد: در بخش انفرادی جوانان محمدرضا نبی پور از قزوین، امیرحسین صمدی از عطریات افشار ارومیه و حمید شیرخانی از کرمان به ترتیب اول تا سوم شدند.رییس هیات ژیمناستیک آذربایجان غربی گفت: در بخش تیمی سه نفری جوانان عطریات افشار ارومیه قهرمان شد، قزوین به مقام نایب قهرمانی رسید و خراسان رضوی در جایگاه سوم ایستاد.مدنی افزود: در بخش تیمی پنج نفری نیز عطریات افشار ارومیه اول شد و تیم کرمان در جایگاه دوم ایستاد.وی اضافه کرد: در بخش  انفرادی بزرگسالان علی خلیلی از عطریات افشار ارومیه، سهند صفی زاده از کرمان و سعید نجفی از مرکزی به ترتیب اول تا سوم شدند.به گزارش ایرنا «ایروبیک» جزو فعالیت های ورزشی هوازی (شدت تمرین بالا و مدت تمرین پایین) است و از نظر پزشکی، سیستم قلبی و عروقی را تعلیم می دهد و تنفس یکنواخت از دهان و بینی به صورت توأم در این رشته ورزشی باعث تبادل اکسیژن و دی اکسید کربن، کنترل قند خون، کنترل فشار خون و کم کردن وزن اضافی بدن می شود.ایروبیک وسیله‌ای مؤثر برای جلوگیری از افسردگی، بی‌حوصلگی و بی‌تابی است زیرا با تولید هورمون «اندروفین» در بدن باعث ایجاد نشاط، تمرکز ذهن و بالا رفتن خلاقیت فکری می‌شود.3072/7156            "}