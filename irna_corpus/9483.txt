{"onTitr":"","titr":" 270 تن تخمه آفتابگردان در ابرکوه تولید شد","describe":" یزد - ایرنا - مدیر جهاد کشاورزی ابرکوه گفت: کار برداشت محصول تخمه آفتابگردان آجیلی از سطح 110 هکتار زمین های کشاورزی این شهرستان پایان یافت و 270 تن محصول به ارزش 25 میلیارد ریال تولید شد.", "text":"مهدی غیب الهی، روز چهارشنبه در گفت و گو با خبرنگار ایرنا اظهارداشت: امسال به دلیل افت آب های زیر زمینی ، تغییر الگوی کشت و تدوام 2 دهه خشکسالی ، سطح زیر کشت این محصول از 150 هکتار به 110 هکتار کاهش یافته است .وی افزود: کشاورزان با رعایت اصول فنی کاشت و داشت توانستند با متوسط 2 تن و در بعضی مزارع سه تن تخمه آفتابگردان برداشت کنند و با توجه به شرایط آب و هوایی این محصول در اواخر خردادماه کشت و در اواخر شهریور ماه برداشت می شود. این مسئول ، رقم کشت تخمه آفتابگردان را آجیلی با عطر، طعم و پوست نازک بیان کرد و یاد آور شد: کشاورزان محصول تولیدی را علاوه بر مصرف داخلی شهرستان در بازار شهرهای همجوار عرضه می کنند.وی گفت: 200 نفر در کاشت، داشت و برداشت محصول آفتابگردان در ابرکوه فعالیت دارند.هم‌اکنون 648 حلقه چاه کشاورزی و 13 رشته قنات، آب بخش کشاورزی  شهرستان ابرکوه را تأمین می‌کنند اما به دلیل خشکسالی بسیاری از قنات‌ها خشک شدند. 35 درصد اشتغال مردم ابرکوه وابسته به فعالیت‌های کشاورزی ، دامداری و دامپروری است و هفت هزار و 500 خانوار از این طریق امرار معاش می‌کنند. مرکز شهرستان 53 هزار نفری ابرکوه در 140 کیلومتری جنوب غربی شهر یزد قرار دارد. 7540/ 6197            "}