{"onTitr":" معاون استاندار قزوین:    ","titr":" مردم اخبار را از مبادی رسمی دریافت کنند","describe":" قزوین - ایرنا - معاون هماهنگی امور اقتصادی استاندار قزوین گفت: با توجه به حضور پررنگ دشمن در فضای مجازی، مردم باید اخبار را از جمله در حوزه اقتصادی از مبادی رسمی و مطمین دریافت کنند.", "text":"به گزارش ایرنا، منوچهر حبیبی روز سه شنبه در نشست کارگروه توسعه اشتغال استان قزوین افزود: دشمن می خواهد از طریق انتشار خبرهای نادرست و دروغین و ایجاد التهاب در جامعه به اهداف خود دست پیدا کند بنابراین در این خصوص باید هوشیار باشیم.این مسئول گفت: باید تلاش کنیم تا قیمت های کاذب و حبابی که در فضای مجازی منتشر می شوند، اقتصاد و کسب و کارهای جامعه ما را تحت تاثیر قرار ندهند.وی با بیان اینکه دشمن می خواهد بدون کم ترین هزینه از طریق فضای مجازی به اجرای نقشه های شوم خود علیه نظام و مردم ما بپردازد، اظهار داشت: نباید اسیر جنگ تبلیغاتی و روانی دشمنان در این فضا شویم.معاون هماهنگی امور اقتصادی استاندار قزوین با اشاره به مشکلات اقتصادی فعلی کشور، مدیران را در پی حل آنها دانست و گفت: اعتراض های صنفی در چارچوب قانون وارد و حق طبیعی اصناف است اما عبور از خطوط قرمز جرم بوده و به ضرر همه اعضای جامعه تمام می شود.وی در ادامه با اشاره به نقش صادرات در رونق تولید و اشتغال زایی، اظهار داشت: صادرات استان طی نیمه نخست امسال نسبت به مدت مشابه سال قبل 41 درصد رشد داشته که این آمار نشان دهنده برنامه ریزی های درست و منطقی دولت در جهت رفع موانع اقتصادی است.حبیبی، ظرفیت های اقتصادی کشور را فراوان و متنوع خواند و افزود: باید با تلاش هرچه بیشتر مدیران و دست اندرکاران اقتصاد کشور و استفاده بهتر از منابع و ظرفیت ها به مردم اطمینان داد که شرایط اقتصادی بهبود یافته و از سختی ها عبور خواهیم کرد.معاون هماهنگی امور اقتصادی استاندار قزوین در ادامه خواستار جدیت بیشتر دستگاه های اجرایی ذیربط و بانک ها در پرداخت تسهیلات اشتغال زایی شد.6104*3013            "}