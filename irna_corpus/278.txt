به گزارش خبرنگار ایرنا، در دیدار نهایی این مسابقات که عصر جمعه در ساحل پارکینگ صفر بابلسر برگزار شد، تیم ایران2 با ترکیب رحمان رئوفی و عبدالحامد میرزایی با نتیجه 2 بر صفر و با امتیازهای(21 بر19) ( 21بر 19) تیم قزاقستان 1 را شکست داد و جام قهرمانی نخستین دوره این مسابقات در مازندران را بالای سر برد.در دیدار رده بندی این مسابقات تیم ایران 4 با نتیجه 2 بر صفر و با امتیازهای (21 بر 16)و  ( 21 بر 18) تیم اسلوانی را شکست داد و در رده  سوم این دوره از مسابقات قرار گرفت.پیش از ظهرجمعه و در مرحله نیمه نهایی این مسابقات نیز تیم ایران2 با نتیجه 2بر صفر و با امتیازهای ( 21بر 12 و 21 بر13 ) تیم اسلونی را شکست داد  و به دیدار نهایی این مسابقات صعود کرد و تیم قزاقستان 1 هم در دیدار با تیم ایران 4 با نتیجه 2 بر 1 و با امتیازهای( 24بر22 )و (16 بر14) به فینال رسید.جام قهرمانی این دوره از مسابقات توسط رییس فدراسیون والیبال،  نماینده جهانی تور تک ستاره و مدیران استانی و شهرستان بابلسر به تیم های اول تا سوم اهداء شد.به تیم قهرمان یکهزار دلار، تیم دوم 700 و تیم سوم 500 دلار جایزه نقدی اهداء شد.نخستین دوره مسابقات تور تک ستاره جهانی والیبال ساحلی از عصر سه شنبه 17 مهر ماه با رقابت تیم های شرکت کننده دردو جدول مقدماتی و اصلی در شهر بابلسر آغاز شده بود. در این مسابقات که عنوان ' کاسپین سریز ' را بر خود داشت، 12 تیم از هفت کشور نروژ، اسلونی، لهستان، جمهوری چک، ساحل عاج، قزاقستان و تایلند به همراه 8 تیم از ایران شرکت کردند.  7327/1654
      
      