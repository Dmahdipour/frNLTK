{"onTitr":"","titr":" استیلی: دیدار دوستانه تیم امید با عمان قطعی شد","describe":" تهران- ایرنا- مدیر تیم فوتبال امید ایران گفت: دیدارهای تدارکاتی با تیم های مختلفی را برنامه ریزی کرده بودیم که در نهایت اجرایی نشد، اما مصاف دوستانه با تیم عمان ماه آینده برگزار می‌شود.", "text":"به گزارش خبرنگار ایرنا، حمید استیلی امروز (سه شنبه) در حاشیه تمرین تیم فوتبال امید ایران افزود: دیدار تدارکاتی با تیم های عراق، سوریه، و تیم هایی از آسیای میانه برنامه ریزی شده بود که در نهایت اجرایی نشد، اما تلاش می‌کنیم دیدار تدارکاتی با عمان دو بازی باشد و در دو دیدار انجام شود تا فرصت بیشتری برای بازیکنان به وجود بیاید.وی در مورد شرایط اردوی فعلی تیم امید اظهار داشت: با 43 بازیکن اردو را آغاز کردیم که در دو نوبت و جداگانه تمرین می‌کنند، اما متاسفانه شرایط زمین مناسب نیست و آکادمی ملی فوتبال نیز زمین مرغوب و صاف نداشت و بی بهره بود که البته این مشکل همه ورزشگاه های ایران است. اما خدا را شکر کرانچار با همین شرایط سخت افزاری ادامه می‌دهد. ولی باید بدانیم برای موفقیت امکانات سخت افزاری اهمیت بالایی دارد.مدیر تیم فوتبال امید ایران با تاکید بر هم فکری با سایر مربیان باشگاه ها اظهار داشت: درهای تیم امید برای همه بازیکنان مستعد باز است و کادر فنی نیز تمام رقابت های لیگ یک و برتر را رصد کرده و در انتخاب بازیکنان و مربیان باشگاه ها نیز تعامل دارد. این در حالی است که اگر بازیکنی از لحاظ فنی در شرایط ایده آل باشد، ولی مربی و باشگاه او رضایت لازم را نداشته باشد این بازیکن به تیم امید دعوت نمی‌شود.وی اضافه کرد: برای آینده نگری در فوتبال ملی بازیکنان زیر 21 سال را به اردو فرا خواندیم که پشتوانه محکمی برای المپیک 2020 ژاپن و تیم ملی بسازیم.استیلی در باره امکان برگزاری اردو در خارج از کشور، گفت: شرایط اقتصادی و ارزی کشور به گونه ای نیست که بتوانیم 43 بازیکن را در خارج از کشور تمرین بدهیم. اما زمانی که به تعداد 28 یا 30 بازکن منتخب برسیم در نظر داریم در نیم فصل رقابت های باشگاهی تورنمنتی را برگزار کنیم که امیدوارم این شراط در خارج از کشور مهیا شود.وی در مورد دیدار پرسپولیس در لیگ قهرمانان آسیا هم گفت: پرسپولیس مقابل دو تیم قوی باشگاه های قطر یعنی الدحیل و السد نمایش فوق العاده ای ارائه داد و با وجود داشتن دو بازیکن محروم و یک مصدوم موفق به پیروزی شد.همچنین آدام همتی، احسان الوان زاده و سایر جوان های تیم عملکرد چشم نوازی از خود ارائه دادند. اما اگر آمار بازی دو تیم را دقیق ببینید متوجه سطح بالای السد برابر پرسپولیس خواهید شد.استیلی گفت: السد در مالکیت توپ، شوت به دروازه، کرنر و سایر مسائل فنی تیم برتر میدان بود، اما پرسپولیس پیروز شد که این می‌تواند زنگ خطری برای دیدار برگشت باشد. مطمئنم با حمایت هواداران در بازی برگشت در ورزشگاه آزادی و تفکرات برانکو ایوانکوویچ می‌توانیم در بازی برگشت موفق باشیم.تیم فوتبال امید اردو تدارکاتی خود را جهت حضور قدرتمند در رقابت های انتخابی بازیهای المپیک 2020 توکیو در تهران برگزار می کند.  ورزشی**9029**ع.ک**1584            "}