{"onTitr":"","titr":" راه اندازی بیمارستان تامین اجتماعی مطالبه مردم خمین است","describe":" خمین - ایرنا - فرماندار خمین گفت: ساخت بیمارستان تامین اجتماعی و ارائه خدمات بهداشتی و درمانی مطالبه به حق شهروندان این شهرستان است.", "text":"به گزارش ایرنا،« احمد طهرانی» روز چهارشنبه در نشست صیانت از حقوق شهروندی و حریم امنیت عمومی این شهرستان افزود: بیش از 50 هزار نفر در شهرستان از خدمات تامین اجتماعی استفاده می کنند که با توجه به جمعیت زیر پوشش ساخت یک بیمارستان ویژه تامین اجتماعی ضروری است.فرماندار خمین اظهار داشت: درمانگاه تامین اجتماعی این شهرستان از نظر امکانات درمانی، فضای فیزیکی، سیستم نوبت دهی و تجهیزات درمانی مطلوب است.طهرانی تاکید کرد: از ظرفیت این درمانگاه باید برای خدمات دهی شبانه روزی به مردم شهرستان نیز استفاده کرد.وی در ادامه گفت: دولت تدبیر و امید توجه ویژه ای به حقوق شهروندی دارد و به همین دلیل سیاست های کلی حقوق شهروندی را به دستگاه های مختلف ابلاغ و وظایف هریک را مشخص کرده است.فرماندار خمین اظهار داشت: حقوق شهروندی حقوق متقابل بین مردم و دولت است و حفظ حقوق فردی و اجتماعی مردم محور تمام فعالیت ها در زمینه حقوق شهروندی است و از ضروریات هر جامعه ای محسوب می شود.وی در ادامه افزود: ایجاد میز خدمت در ادارات و معرفی واحدهای مختلف به مراجعه کنندگان یکی از شاخص های ارزیابی حقوق شهروندی است.فرماندار خمین خواستار ارائه خدمات مطلوب بهداشتی و درمانی شد و افزود: نحوه ارائه خدمات بهداشتی و درمانی در این شهرستان در سال های اخیر رضایت بخش نیست. طهرانی افزود: یکی از اقدامات مهم دولت تدبیر و امید در سطح کشور اجرای برنامه تحول سلامت در راستای خدمت رسانی مطلوب به بیماران بود که در این شهرستان با تبدیل شبکه بهداشت و درمان به دانشکده علوم پزشکی انتظار می رفت نحوه خدمات رسانی به شهروندان مطلوبتر از گذشته شود.وی بیان کرد: با وجود غم پیگیری های مستمر تا کنون مشکلات مختلف درمانی در این شهرستان ترمیم نشده است.فرماندار خمین ساماندهی کارگران و ساخت جایگاهی برای آنها را اقدامات خوب شهرداری دانست و خاطرنشان کرد: این اقدام در حفظ حرمت و جایگاه کارگران زحمت کش شهرستان  بسیار تاثیرگذار است.طهرانی گفت: ساخت کمپ مسافران برای ماندگاری مسافر در شهرستان باید در دستور کار دستگاه های متولی قرار گیرد.شهرستان خمین از توابع استان مرکزی دارای 105 هزار نفر جمعیت است که 70 هزار نفر آن ساکن شهر هستند.7277/3075            "}