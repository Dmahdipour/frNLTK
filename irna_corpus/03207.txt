{"onTitr":"","titr":" جزییات عرضه 76 درصد ارز صادراتی پتروشیمی ها به بازار داخل","describe":" تهران- ایرنا- پتروشیمی ها از آغاز امسال تا شانزدهم مهرماه (202 روز) حدود چهار میلیارد و 320 میلیون یورو ارز حاصل از صادرات محصولات خود را که معادل 76 درصد آن است، در بازارهای داخلی عرضه کرده اند.", "text":"به گزارش خبرنگار اقتصادی ایرنا، صنعت پتروشیمی پس از صادرات نفت به عنوان اصلی ترین منبع تامین درآمد ارزی کشور به شمار می رود.پیش بینی می شود پتروشیمی ها امسال بیش از 13 میلیارد دلار محصول پتروشیمی صادرات و درآمد ارزی کسب کنند.**جزییات عرضه ارز توسط پتروشیمی ها در بازارهای داخلیدر نیمه نخست امسال، مجموع ارزش صادرات محصولات پتروشیمی ایران به پنج میلیارد و 685 میلیون یورو رسید که بر اساس سیاست های بانک مرکزی و طبق تعهدات ارز در بازارهای داخلی به فروش رفته است.عرضه ارز پتروشیمی ها در بازار های داخلی از ابتدای امسال تاکنون در چهار مرحله انجام شده است.در مرحله نخست یعنی از اول تا بیست و یکم فروردین ماه (پیش از اعلام سیاست تک نرخی ارز) بیش از 333 میلیون یورو عرضه شد.در مرحله دوم، عرضه حدود 248میلیون و 688 هزار یورو را از زمان اعلام سیاست تک نرخی ارز تا زمان عملیاتی شدن سامانه نیما (بیست و دوم فروردین تا پانزدهم اردیبهشت) شاهد بودیم.در مرحله سوم پس از راه اندازی سامانه نیما تا الزام برای عرضه در بازار ثانویه (از شانزدهم اردیبهشت تا پانزدهم مرداد) حدود یک میلیارد و 877 میلیون یورو به فروش رسید.در مرحله چهارم و پس از مجاز شدن پتروشیمی ها در فروش ارز در بازار ثانویه نیما، (شانزدهم مردادماه تا شانزدهم مهر) حدود یک میلیارد و 861 میلیون یورو (معادل 2 میلیارد و 177 میلیون دلار) ارز حاصل از صادرات محصولات در بازار ثانویه عرضه شد.بر این اساس، در 2 ماهی که از مجاز شدن در عرضه ارز به بازار ثانویه می گذرد شرکت های پتروشیمی به طور متوسط ماهانه حدود یک میلیارد و 90 میلیون دلار ارز در بازار ثانویه عرضه کرده اند.همچنین از این میزان، معادل حدود 170 میلیون یورو محصول پتروشیمی به صورت ریالی به کشورهای عراق و افغانستان صادر شده است که ارز آن در اختیار شرکت های پتروشیمی قرار ندارد.بدین ترتیب، شرکت‌های پتروشیمی در 202 روز نخست امسال بیش از 76 درصد ارز صادراتی خود را در بازار داخلی عرضه کرده اند.بقیه درآمد ارزی نیز صرف هزینه‌های خرید تجهیزات و قطعات، کاتالیست و بازپرداخت اقساط فاینانس ‌ها و اقساط بانکی شده است.با توجه به آغاز دور تازه تحریم آمریکا علیه ایران از نیمه آبان ماه، دولت به شرکت های پتروشیمی مجوز داده است تا آن زمان تجهیزات مورد نیاز خود را از خارج تامین کنند تا خط تولید آنها دچار وقفه نشود.اقتصام*2022*1961*            "}