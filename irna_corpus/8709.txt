{"onTitr":" نماینده ولی فقیه در استان سمنان:    ","titr":" مردم در برابر زورگویی های آمریکا هراسی ندارد","describe":" سمنان - ایرنا - نماینده ولی فقیه در استان سمنان گفت: ملت ایران در برابر زورگویی و تحریم های اقتصادی آمریکا هراسی ندارد و با عزت و اقتدار یاوه گویی های استکبار جهانی در آینده خنثی می شود.", "text":"به گزارش ایرنا، آیت الله سید محمد شاهچراغی روز پنجشنبه در حاشیه تجمع بزرگ اقتدار عاشورایی بسیجیان در مصلی بزرگ سمنان در گفت و گو با خبرنگاران افزود: ایران اسلامی از هیچ کشور زورگویی هراسی ندارد و پایداری رزمندگان اسلام در نبرد حق علیه باطل، استکبار جهانی را وحشت زده کرده است.وی خاطر نشان کرد: آمریکای جنایتکار در چهار دهه گذشته با برنامه های کینه توزانه متعدد درصدد رخنه در جامعه ایران بوده است که با مقاومت بسیجیان این توطئه ها خنثی شد.آیت الله شاهچراغی اضافه کرد: اتحاد و همدلی رمز خنثی سازی توطئه دشمنان است و پیروی از امام خامنه ای برای پایداری نظام جمهوری اسلامی در اولویت کاری همگان باشد.عضو مجلس خبرگان رهبری تصریح کرد: این تجمع باشکوه مردم ولایتمدار استان سمنان، نشان از اتحاد بسیجیان و آحاد جامعه برای خنثی سازی توطئه های دشمنان دارد و با وحدت در آینده نزدیک تمامی مشکلات کشور پایان می یابد.وی ادامه داد: بسیجیان مخلص برای سربلندی نظام جمهوری اسلامی در تلاش هستند و مردم ایران مدیون رشادت و افتخارآفرینی این دلاور مردان هستند.آیت الله شاهچراغی افزود: ملت ایران در برابر راه اندازی هر توطئه از سوی آمریکای ملعون آماده است و هر اقدام کوچک استکبار جهانی با جواب دندان شکن جبهه مقاومت همراه خواهد شد.نماینده ولی فقیه در استان سمنان گفت: مردم پشتیبان واقعی نظام جمهوری اسلامی و بسیجیان در کنار مردم برای امنیت و توسعه روز افزون این نظام مقدس در تلاش هستند.به گزارش ایرنا، میثاق نامه تجمع کنندگان اقتدار عاشورایی بسیجیان در پایان این آیین قرائت شد.7339/7408            "}