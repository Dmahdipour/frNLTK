{"onTitr":" کاپیتان اسبق آبی پوشان در گفت و گو با ایرنا:    ","titr":" بازیکنان خارجی استقلال در سطح لیگ ایران نیستند","describe":" تهران- ایرنا- پیشکسوت باشگاه استقلال با بیان اینکه بازیکنان خارجی استقلال در سطح لیگ برتر ایران نیستند و حیف از هزینه های سنگینی که برای جذب آنها صورت گرفته است، خاطرنشان کرد: من واقعا چیزی از «الحاجی گرو» ندیدم و حیف از این همه هزینه با این وضعیت ارزی که ما به بازیکن خارجی پرداخت می کنیم.", "text":"شاهین بیانی در گفت و گو با خبرنگار ورزشی ایرنا، با اشاره به انتقادهایی که از عملکرد «وینفرد شفر» سرمربی آلمانی استقلال و نتایج هفته های اخیر این تیم وجود دارد، گفت: نتایج پرسپولیس با توجه به شرایط این تیم، برای هواداران استقلال عذاب آور است.وی، با تمجید از عملکرد فنی برانکو ایوانکوویچ سرمربی پرسپولیس گفت: برانکو را ببینید که با 10 بازیکن جوان در زمین السد پیروز می شود و به نظر من، سرمربی پرسپولیس مزد اعتمادش به بازیکنان جوان را می گیرد.شفر بار دیگر از عملکرد پرسپولیس در هفته های نخست لیگ برتر و همچنین لیگ قهرمانان آسیا تمجید کرد و اظهار داشت: این موارد هواداران استقلال را اذیت می کند که می بینند تیم رقیب با آن نفرات به آن صورت نتیجه می گیرد، اما استقلال با این همه مهره نتیجه نمی گیرد.وی با اشاره به بازی استقلال و نفت مسجد سلیمان در چارچوب مسابقات جام حذفی اظهار داشت: تغییر زیادی را  در روند تیمی استقلال مشاهده نکردم و فکر می کنم جمع کردن این تیم بسیار مشکل است.کاپیتان اسبق استقلال ادامه داد: هواداران بیشتر علاقه دارند که استقلال در لیگ برتر نتیجه بگیرد چرا که فصل گذشته قهرمان جام  حذفی شده اند اما در لیگ برتر که باید استقلال جزو چهار تیم اول باشد این اتفاق تاکنون رخ نداده است.بیانی تصریح کرد: باید کادر فنی از این وقفه ای که در مسابقات لیگ برترافتاده است، استفاده کند و هماهنگی بیشتری را بین بازیکنان ایجاد کند؛ ما نباید به جام حذفی و نوع بازی فکر کنیم بلکه فقط باید بدنبال نتیجه گرفتن باشیم.کاپیتان اسبق استقلال با انتقاد از عملکرد بازیکنان خارجی آبی پوشان خاطر نشان کرد: شفر باید به جای تمرکز روی بازیکنان خارجی که حتی در سطح لیگ ایران نیز نیستند، به جوانان تیم میدان بدهد و به آنها اعتماد کند و زمان بدهد. وی ادامه داد: سال گذشته مجید حسینی نیز مانند همین جوانان بود که با عملکرد خوب در استقلال، به تیم ملی رفت و از آنجا به طور ثابت در ترکیب تیم ملی در جام جهانی بازی کرد و لژیونر شد. ** برانکو مزد اعتماد به بازیکنان جوان را می گیردپیشکسوت استقلال پرسپولیس گفت: برانکو را ببینید که با 10 بازیکن جوان در زمین السد پیروز می شود و به نظر من، سرمربی پرسپولیس مزد اعتمادش به بازیکنان جوان را می گیرد و این موارد هواداران استقلال را اذیت می کند که می بینند تیم رقیب با آن نفرات به آن صورت نتیجه می گیرد اما استقلال با این همه مهره نتیجه نمی گیرد.بیانی در پایان پیرامون اضافه شدن یک مربی به نیمکت استقلال گفت: ابتدا باید بدانیم «وینفرد شفر» تا چه اندازه به دستیارانش میدان می دهد و چه چیزهایی از آنها می خواهد؟وی با بیان اینکه شناختی از شفر ندارد، افزود: اگر دستیار احتیاج باشد و در موفقیت تیم تاثیرگذار باشد، چرا جذب نشود؟ کار استقلال بسیار سخت است و من تاکنون استقلال را تا این اندازه پریشان و بی حال و ضعیف ندیده بودم.ورزشی **م.ت**9129            "}