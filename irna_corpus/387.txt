به گزارش ایرنا، حجت الاسلام غلامحسین مهدوی نژاد در خطبه های نماز جمعه این هفته سمنان در مصلای این شهر افزود: دشمن در تلاش است با بحران نمایی در جامعه نا امیدی و بن بست را به مردم القا کند لذا هوشیاری مردم ضروری است.وی ادامه داد: هر فردی فکر مطلوب دشمن را در جامعه ترویج دهد خود از بدخواهان کشور و از خیانتکاران است.وی اظهار داشت: مردم در صحنه هستند و حزب الله بیدار و هوشیار است و هیچ گاه اجازه دست درازی استکبار و استعمار به مملکت را نمی دهد.امام جمعه موقت سمنان خاطر نشان کرد: ملت غیور ایران با هوشیاری هیچ گاه در برابر دشمن تسلیم نمی شود و برای کشور ایران بن بست وجود ندارد.امام جمعه موقت سمنان گفت: در کشور مشکلات اقتصادی و نبود صرفه جویی و سوء مدیریت داخلی وجود دارد اما این مشکلات به معنای بن بست و عیب بزرگ نیست و تمام مشکلات حل شدنی است.مهدوی نژاد اضافه کرد: دشمن در تلاش است تا ذهن جوانان این مرز و بوم را تسخیر کند و در چنین شرایطی تبلیغات درست نقش مهمی در خنثی کردن توطئه دشمن دارد.وی یادآور شد: دشمن در تلاش است تا بین مردم و ولی فقیه تفرقه ایجاد کند اما دشمنان باید بدانند مردم همیشه و در همه حال ارادتمند به رهبری هستند و همواره در صحنه نبرد حق علیه باطل حاضر هستند.وی خاطر نشان کرد: مردم دستی را که بخواهد بین آن ها و مقام معظم رهبری جدایی ایجاد کند قطع می کنند.خطیب جمعه سمنان با اشاره به مساله الحاق ایران به کنوانسیون مقابله با تامین مالی تروریسم گفت: این قوانین به دست امریکا تدوین شده و خود قاضی، تشخیص دهنده، محاکمه کننده و مجری است.وی ادامه داد: آمریکا با چنین قوانین بین المللی می خواهد جهان را هدایت کند.وی تصریح کرد: در زمان حاضر شکل استعمار عوض شده و در گذشته دشمن استعمار نظامی را در سر داشته است.مهدوی نژاد اظهار داشت: باید تلاش شود با بیان حقایق و تبلیغات درست و اثر گذار ذهن جوانان در تسخیر انقلاب و اسلام باشد.به گفته وی رسانه نقش مهمی در ناکام گذاشتن دشمن در رسیدن به اهداف شوم خود دارد و رسانه ها باید در زمان حاضر تلاش مضاعف در آگاه سازی و بصیرت افزایی مردم داشته باشند.وی اربعین را مانور بزرگ قدرت و لبیک یا حسین(ع) عنوان و اضافه کرد: باید همه اقشار مختلف جامعه در این مانور سهم هر چند کوچک نقش داشته باشند.امام جمعه موقت سمنان با اشاره به 24 مهرماه سالروز تشکیل سازمان عقیدتی سیاسی ارتش جمهوری اسلامی ایران به فرمان حضرت امام خمینی (ره) بنیانگذار جمهوری اسلامی ایران گفت: ارتش از ارگان های مهم، اثر گذار و خدمتگزار در نظام جمهوری اسلامی ایران است.7342/7408
      
      