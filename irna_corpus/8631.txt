{"onTitr":"","titr":" 30 هزار هکتار باغ در اراضی شیب دار ایجاد می شود","describe":" سنندج - ایرنا - معاون امور باغبانی وزارت جهاد کشاورزی گفت: در سال زراعی جاری 30 هزار هکتار باغ در اراضی شیب دار مناطق مختلف کشور ایجاد می شود.", "text":"به گزارش خبرنگار ایرنا، علی محمد طهماسبی روز پنجشنبه در بازدید اعضای کمیسیون کشاورزی، آب، خاک، منابع طبیعی و محیط زیست مجلس شورای اسلامی از طرح مجتمع باغی روستای دره ناخی اظهار داشت: توسعه باغات در اراضی شیب دار از برنامه های اقتصاد مقاومتی در کشور است.وی افزود: امیدواریم بتوانیم با استفاده از این طرح میزان برداشت محصولات باغی را توسعه داده و در کنار آن به معیشت مردم روستایی هم کم کنیم.طهماسبی تاکید کرد: در برنامه پنجساله وزارت جهاد کشاورزی توسعه 100 هزار هکتار باغ در کشور پیش بینی شده که از 25 هزار هکتار سال قبل 20 هزار و 800 هکتار آن محقق شد.وی یادآور شد: طرح توسعه باغات در استان کردستان نیز می تواند کمک شایانی در توسعه معیشت مردم مرزنشین داشته باشد و ایجاد 5 هزار هکتار باغ در این استان از برنامه های سال جاری برای تحقق برنامه های پنجساله این وزارتخانه است.طهماسبی اضافه کرد: آنچه که در این استان باید مورد توجه قرار گیرد توسعه صنایع تبدیلی است که در این راستا وزارت جهاد کشاورزی تسهیلات نامحدود چهار درصدی را برای توسعه صنایع فرآوری در استان منظور کرد که بهره برداران و دانشجویان کشاورزی می تواند از این تسهیلات در دوره های مختلف استفاده کنند.نایب رئیس کمیسیون آب و خاک مجلس شورای اسلامی نیز در این بازدید گفت: اشتغال و استفاده بهینه از اراضی مدنظر تمام قوا از جمله قوه مجریه و مقننه است.کمال محمودزاده افزود: در این راستا کمیسیون کشاورزی مجلس شورای اسلامی در نظر دارد طرح های وزارت جهاد کشاورزی را بررسی و نسبت به اجرای آنها از سوی قوه مجریه اقدامات لازم را انجام دهد.** 9 مجتمع باغی در کردستان احداث می شود  معاون بهبود تولیدات گیاهی سازمان جهاد کشاورزی کردستان هم گفت: این استان 9 مجتمع باغی با 6 هزار و 890 هکتار در دست اجرا دارد.    محمدفرید سپری اظهار داشت: سازمان جهاد کشاورزی کردستان به منظور صرفه جویی در هزینه ها به خصوص انرژی و آب اقدام به ایجاد مجتمع های باغی کرده است. وی اضافه کرد: در این راستا تاکنون 14 مجتمع باغی در سطح یک هزار و 61 هکتار احداث و 9 مجتمع دیگر نیز در سطح  6 هزار و 890 هکتار در دست اقدام دارد. سپری افزود: مجتمع باغی دره ناخی از طرح های در حال احداث است که در سطح 130 هکتار برای تعداد 100 بهره بردار اجرایی می شود. معاون بهبود تولیدات گیاهی سازمان جهاد کشاورزی کردستان یادآور شد: این طرح با پیش بینی اشتغال 564 نفر که 48 مورد آن به صورت دائمی و 516 شعل آن نیز موقت است، ایجاد و تمام آن در اراضی شخصی بهره برداران احداث می شود.             وی تاکید کرد: الگوی کشت این طرح شامل 24 هکتار بادام آبی، 69 هکتار گردوی پیوندی به صورت تلفیقی با هلو و شلیل 69هکتار و 37 هکتار گیلاس و آلبالو است. به گزارش ایرنا، اعضای کمیسیون کشاورزی، آب و منابع طبیعی مجلس شورای اسلامی روز چهارشنبه به کردستان سفر کردند.اعضای این کمیسیون برای بررسی مسائل و مشکلات حوزه کشاورزی در سفر سه روزه خود در شهرستان های استان نیز حضور پیدا خواهند کرد.شرکت در جلسات ستاد فرماندهی اقتصاد مقاومتی استان و شورای گفتگوی دولت و بخش خصوصی از جمله برنامه های نمایندگان عضو کمیسیون کشاورزی در روز اول این سفر است.کمیسیون کشاورزی، آب و منابع طبیعی مجلس شورای اسلامی یکی از کمیسیون‌های تخصصی مجلس شورای اسلامی است. این کمیسیون بر اساس ماده 62 برای انجام وظایف محوله درمحدوده کشاورزی، منابع آب، دام و طیور، شیلات، محیط زیست و هواشناسی مطابق ضوابط این آئین‏نامه تشکیل می‏شود.کردستان با داشتن بیش از یک میلیون و 200 هزار هکتار زمین قابل کشت مرغوب و مستعد یکی از قطب های تولید محصولات کشاورزی کشور است و باغداران استان با تولید سالانه بیش از 45 هزار تن انگور دیم رتبه دوم کشوری را به خود اختصاص داده اند، سیب، گلابی، زردآلو، هلو، شلیل، بادام، گیلاس، آلبالو، آلو و گردو از دیگر محصولات باغی کردستان است.کردستان با داشتن اراضی شیب دار و روان آب های فراوان و آب و هوای سرد و معتدل یکی از مناطق مستعد توسعه میوه های سرد سیری و خشک است که سطح زیر کشت باغات آن حدود 44 هزار هکتار با تولید 318 هزار تن در سال است. این استان مقام 22 کشوری از لحاظ سطح و 21 را از لحاظ تولید داراست که محصولاتی چون انگور، گردو، توت فرنگی، میوه های هسته دار، دانه دار و سایر محصولات در آن کشت و تولید می شود. تعداد بهره برداران فعال در بخش باغبانی استان 84 هزار نفر است. 3034/9102            "}