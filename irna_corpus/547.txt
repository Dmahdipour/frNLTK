{"onTitr":"","titr":" مادورو آمریکا را به طراحی توطئه قتل خود متهم کرد","describe":" تهران – ایرنا – رئیس جمهوری ونزوئلا آمریکا را متهم کرد که از دولت کلمبیا خواسته تا او را به قتل برساند.", "text":"به گزارش روز جمعه ایرنا به نقل از خبرگزاری رویترز ، نیکولاس مادورو پنج شنبه شب در یک سخنرانی تلویزیونی گفت آمریکا از کلمبیا که در همسایگی ونزوئلا قرار دارد خواسته تا او را بکشد.وی گفت: از کاخ سفید دستور داده اند که مادورو باید کشته شود. دستشان به یک تار موی من هم نخواهد رسید.واشنگتن که تحریم هایی علیه ونزوئلا وضع کرده، مادورو را به دیکتاتوری متهم کرده و مدعی است که وی حقوق بشر را نقض کرده و کشورش را با بحران اقتصادی مواجه ساخته است.به نوشته رویترز، از سال 2015 تاکنون حدود 2 میلیون ونزوئلایی این کشور نفت خیز را که با کمبود شدید مواد غذایی و دارویی، تورم افسارگسیخته و جرم و جنایت مواجه است، ترک کرده اند.کاخ سفید که چهارشنبه دولت مادورو را به دخالت در مرگ یکی از سیاستمداران زندانی متهم کرده بود، در پاسخ به سخنان دیشب مادورو اعلام کرد: سیاست آمریکا برای بازگشت صلح آمیز و قانونمند ونزوئلا به دمکراسی، تغییر نکرده است.به گزارش ایرنا، وزارت خارجه ونزوئلا چندی پیش طی بیانیه ای اعلام کرد که ایوان دوکه رئیس جمهوری جدید کلمبیا علیه منافع ملی ونزوئلا گام برداشته و از تمامی اقدامات و توطئه ها علیه کاراکاس حمایت می کند.در این بیانیه آمده است: از جمله این اقدامات رئیس جمهوری کلمبیا علیه منافع ونزوئلا حفاظت از عوامل فکری و اجرایی توطئه اخیر برای ترور نیکلاس مادورو رئیس جمهوری ونزوئلا بوده است.از سوی دیگر نستور رورول وزیر کشور ونزوئلا به تازگی اعلام کرد که سیاستمدار زندانی مخالف دولت پس از بازداشت قرار بود به دادگاه منتقل شود که ناگهان خود را از طبقه دهم مقر دستگاه اطلاعاتی ونزوئلا به پایین انداخت که منجر به مرگش شد.فرناندو آلبان 56 ساله، سیاستمدار مخالف دولت ونزوئلا جمعه گذشته (13 مهر) به اتهام مشارکت در حادثه انفجار دو پهپاد در یک مراسم رژه با حضور نیکلاس مادورو رئیس جمهوری ونزوئلا در ماه اوت بازداشت شد.مقامات ونزوئلا اعلام کردند که انفجار این دو پهپاد بخشی از یک توطئه داخلی- خارجی برای ترور مادورو بود.اروپام**3092**1485            "}