{"onTitr":"","titr":" روسیه: نظامیان ایرانی در سوریه با تروریسم مبارزه می کنند","describe":" مسکو - ایرنا - معاون وزیر خارجه روسیه اعلام کرد: نظامیان ایرانی برای مبارزه با تروریسم در سوریه حضور دارند و به مقابله با تروریست ها کمک می کنند.", "text":"به گزارش روز سه شنبه ایرنا از پایگاه اینترنتی وزارت امور خارحه روسیه، «سرگئی ورشینین» در پاسخ به سوالی در باره ناراحتی اسراییل از حضور ایران در سوریه و اینکه باتوجه به سخنان مقام های روس مبنی بر حضور نظامیان ایرانی درفاصله 85 کیلومتری مرز با رژیم صهیونیستی این وضعیت حفظ شده است، اظهار داشت: نظامیان ایرانی و گروه های متحد آن در سوریه به درخواست دولت قانونی این کشور حضور دارند.وی افزود: این موضوع بارها اعلام شده است و باید بار دیگر مورد تاکید قرار گیرد، زیرا اهمیت فراوان دارد.ورشینین ادامه داد: اما آنچه که مربوط به فاصله (نیروهای ایرانی با مرز) می شود ما نگرانی اسراییل را مورد توجه قرار دادیم، ما بارها اعلام کردیم که سوریه نباید محل تسویه حساب و رسیدگی و حل مسائل غیرمرتبط با مبارزه با تروریسم باشد؛ در این رابطه آنچه که مربوط به ما می شد انجام دادیم.معاون وزیر خارجه روسیه گفت: در زمان حاضر در مناطق مرزی سوریه و نزدیک به اسراییل وضعیت آرام است، نمونه آن منطقه همجوار ارتفاعات جولان است که ارتش سوریه آن را کنترل می کند و واحدهای پلیس نظامی روسیه در آن گشت زنی می کنند و صلح بانان سازمان ملل نیز به این منطقه بازگشته اند.  وی با بیان اینکه این وضع بسیار خوب است، گفت: این بهترین تضمین است که نگرانی ها و ناراحتی های اسراییل از امنیت خود را برطرف می کند.**اقدامات تحریک آمیز شیمیایی در سوریه مردود است  از معاون وزیر خارجه روسیه سوال شد آیا روسیه ایران و ترکیه طرحی را در صورت حمله موشکی به سوریه دارند و آیا تحویل اس-300 به سوریه از مقاصد واشنگتن برای چنین حمله ای جلوگیری کرد؟ورشینین در پاسخ گفت: بین این موضوعات ارتباط مستقیم نمی بینم اما خاطرنشان می کنم در مورد اعمال تحریک آمیز شیمیایی که بر اثر آن دولت سوریه را متهم به استفاده از مواد سمی شیمیایی کنند، موضع دقیقی داریم. وی افزود: در ماه های اخیر بویژه در رابطه با کارزار تبلیغاتی علیه سوریه و روسیه پیرامون ادلب به همه هشدار دادیم که اعمال تحریک آمیز ممکن است بوقوع بپیوندد.  مقام روس خاطرنشان کرد: اطلاعاتی را دریافت کردیم که چه نوع اعمال تحریک آمیزی ممکن است رخ دهد و معتقدم که تاکنون این تهدید برطرف نشده و به همین دلیل باید به همه اقداماتی که ممکن است تشنج ایجاد کند توجه دقیق کرد. وی افزود:این گونه اعمال تحریک آمیز را که برای استفاده به منظور حمله مسلحانه ممکن است رخ دهد غیرقابل قبول می دانیم، در هر صورت ارتباط بین این مساله و تحویل تسلیحات پدافند هوایی اس-300 به سوریه نمی بینم.اروپام*391* 1346*1590            "}