{"onTitr":" مسئول بسیج مهندسین کشاورزی خوزستان:    ","titr":" 200 بسیجی در طرح بسیج همگام با کشاورز خوزستان آموزش دیدند","describe":" دزفول - ایرنا - مسئول سازمان بسیج مهندسین کشاورزی و منابع طبیعی استان خوزستان گفت: 200 بسیجی داوطلب از چهار سال پیش تاکنون در دوره های آموزشی طرح ملی بسیج همگام با کشاورز آموزش های لازم را فرا گرفته اند.", "text":"سرهنگ ایمان خاکسار پور روز چهارشنبه در حاشیه اجرای طرح بسیج همگام با کشاورز در گفت و گو با خبرنگار ایرنا افزود: سه دوره آموزشی در طول سال در قالب این طرح برگزار می شود که مربیان و مروجان بسیجی پس از فراگرفتن آموزش های لازم به روستاها مراجعه و این آموزش ها را به کشاورزان منتقل می کنند.وی گفت: طرح ملی بسیج همگام با کشاورز توسط سازمان بسیج مهندسین کشاورزی و منابع طبیعی با استفاده از ظرفیت اساتید، دانشجویان، دانش آموختگان و پژوهشگران بخش کشاورزی در راستای افزایش عملکرد محصولات و تامین امنیت غذایی اجرا شده است. مسئول سازمان بسیج مهندسین کشاورزی و منابع طبیعی خوزستان افزود: سازمان جهاد کشاورزی و سپاه در اجرای این طرح همکاری دارند.** علمی شدن کشاورزی به کاهش وابستگی به خارج منجر می شودمعاون آموزشی مرکز تحقیقات و آموزش کشاورزی و منابع طبیعی صفی ‌آباد دزفول نیز در گفت و گو با خبرنگار ایرنا با اشاره به اهمیت علمی شدن کشاورزی اظهار داشت: این موضوع موجب کاهش وابستگی به خارج از کشور می شود. مجید همتی با اشاره به تاکید مقام معظم رهبری مبنی بر چاره اندیشی برای کاهش وابستگی کشور به خارج افزود: در محصولات استراتژیک به ویژه روغن همچنان وابسته هستیم که بهترین راه برای برون رفت از این وضعیت حرکت به سمت علمی شدن کشاورزی است.وی اظهار داشت: داشتن کشاورزی پایدار، حفظ منابع آب و خاک، بهینه شدن کشاورزی و سلامت افراد از اهداف مرکز تحقیقات و آموزش کشاورزی و منابع طبیعی صفی آباد دزفول است که امیدواریم با اجرای طرح های مختلف به این اهداف دست یابیم. معاون آموزشی مرکز تحقیقات و آموزش کشاورزی و منابع طبیعی صفی آباد دزفول افزود: این مرکز وظیفه آموزش کشاورزان و کارکنان جهاد کشاورزی را برعهده دارد.وی با اشاره به اجرای طرح ملی بسیج همگام با کشاورز در مرکز تحقیقات کشاورزی صفی آباد گفت: در این دوره آموزشی کشت کلزا، ذرت و گندم به اعضای بسیج مهندسین استان خوزستان ارائه می شود.همتی افزود: مرکز تحقیقات و آموزش کشاورزی و منابع طبیعی صفی آباد دزفول آمادگی ارائه دستاوردهای جدید به کشاورزان و مربیان شمال خوزستان و کل کشور را دارد تا از این طریق کشاورزی به سمت علمی شدن برود.** دزفول در طرح بسیج همگام با کشاورز پیشرو استمسئول کانون بسیج مهندسین کشاورزی و منابع طبیعی شهرستان دزفول نیز به خبرنگار ایرنا گفت: دزفول از شهرستان های پیشرو در ‌طرح ملی بسیج همگام با کشاورز است.علی کرمی افزود: این طرح در قالب یک طرح ملی از چهار سال قبل در شهرستان دزفول آغاز شده است.وی اظهار داشت: کانون بسیج مهندسین کشاورزی و منابع طبیعی شهرستان دزفول با داشتن 300 فارغ التحصیل بخش کشاورزی در 15 گرایش مختلف در سطح پایگاه های مقاومت بسیج فعالیت می کند.وی افزود: بسیجیان در منطقه چغامیش در راستای امنیت غذایی و توجیه دانه های روغنی اقدام به کشت کلزا کرده و سطح زیرکشت این محصول را از 2 سال قبل تاکنون از 50 هکتار به یکهزار و 850 هکتار رسانده اند.مسئول کانون بسیج مهندسین کشاورزی و منابع طبیعی شهرستان دزفول گفت: بسیجیان فعالیت های خوبی در راستای بومی سازی طرح بسیج همگام با کشاورز انجام داده اند.وی افزود: این بسیجیان در بحث سلامت محصولات کشاورزی با کمک مهندسان بسیجی طرح مقابله با استفاده از کود و سم بی رویه و نفت پاشی را اجرا کرده اند.کرمی اظهار داشت: کشاورزان به هیچ عنوان از نفت در مزارع کشاورزی استفاده نکنند و در صورت استفاده با آنها برخورد قضایی می شود.به گزارش ایرنا دوره آموزشی کشت کلزا، ذرت و گندم از امروز چهارشنبه به مدت سه روز در قالب طرح بسیج همگام با کشاورز در مرکز تحقیقات و آموزش کشاورزی و منابع طبیعی صفی آباد دزفول آغاز شده است.3022            "}