{"onTitr":"","titr":" معاون رئیس جمهوری وارد گیلان شد","describe":" لاهیجان - ایرنا - محمدباقر نوبخت معاون رئیس جمهوری و رئیس سازمان برنامه و بودجه، پس از بازدید از مناطق آب‌گرفته غرب استان مازندران، به‌منظور بازدید از مناطق سیلاب‌زده گیلان، وارد رودسر شد.", "text":"سرپرست فرمانداری شهرستان رودسر ظهر دوشنبه در این باره به ایرنا گفت: آخرین برآورده ها حاکی است که سیلاب تاکنون 460 میلیارد ریال خسارت به شهرستان رودسر وارد کرده است.علی وارسته خاطرنشان کرد: در بارندگی دو روز گذشته در رودسر، 270 کیلومتر جاده شنی، 185 کیلومتر تخریب جاده آسفالتی، یک هزار و 850متر دیواره حفاظتی تخریب شده و 86 دستگاه پل نیز نیازمند مرمت است ضمن اینکه حدود یک کیلومتر جاده در محورهای روستایی نیز دچار رانش زمین شده است.وی یادآور شد: بررسی میزان دقیق خسارت های وارده بر اثر بارندگی، سیل و طغیان رودخانه ها در شهرستان رودسر ادامه دارد.از عصر جمعه گذشته تا عصر دیروز (یکشنبه)  318 میلیمتر باران در ایستگاه های شهر رودسر و 256 میلیمتر در ایستگاه چابکسر ثبت شده است.شهرستان رودسر با چهار بخش مرکزی، رحیم آباد، چابکسر و کلاچای در 75 کیلومتری شرق مرکز استان گیلان واقع است.محمدباقر نوبخت معاون رئیس جمهوری پیش از ظهر امروز (دوشنبه) برای بررسی وضعیت سیل زدگان مازندران به این استان سفر کرد و از مناطق سیل زده غرب آن ازجمله نوشهر، چالوس و رامسر بازدید کرد.6029/2007            "}