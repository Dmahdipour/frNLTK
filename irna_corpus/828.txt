{"onTitr":" فرماندار ویژه میانه:    ","titr":" فوق برنامه های آموزشی باید مکمل برنامه های رسمی باشد","describe":" تبریز - ایرنا - فرماندار ویژه میانه گفت: فوق برنامه های آموزشی دانش آموزان باید مکمل برنامه های آموزش رسمی باشد.", "text":"به گزارش ایرنا، محمدرضا مشایخی روز پنجشنبه در جلسه شورای آموزش و پرورش شهرستان میانه افزود: آموزش و پرورش در کنار برنامه های آموزشی رسمی با استفاده از روش های نوین و به روز خود و با در نظر گرفتن نیازهای جامعه هدف در برنامه های آموزشی فوق برنامه می تواند در ارتقای جایگاه آموزش و پرورش مثمر ثمر واقع شود.وی اظهار داشت: سطح معیشت، رفاه خانواده، نوع تغذیه، بهداشت و ظرفیت ذهنی دانش آموزان در جامعه کنونی بالا رفته و به تبع آن نظام آموزشی نیز در حال تغییر است که باید در بین این دو تعادل ایجاد کرد.فرماندار میانه یادآوری کرد: برای اهمیت دادن به فوق برنامه ها باید ساز و کاری مناسب ترسیم و زمینه حضور آن ها را با در نظر گرفتن وضعیت اقتصادی کنونی خانواده ها فراهم کرد.مشایخی با اشاره به شوراهای دانش آموزی ادامه داد: این شورا زمینه های لازم برای ایجاد همزبانی، همدلی و همراهی بیش از پیش برای تصمیم سازی و اتخاذ سیاست اجرایی متناسب با نیازهای مدارس را فراهم کنند تا کمک حال حل مشکلات و پیشبرد اهداف آموزشی در واحدهای آموزشی باشند.وی با بیان اینکه در کشور اسلامی ایران مردم سالاری دینی حاکم است و این امر در تمامی اقشار و صنوف از جمله در بین قشر دانش آموزی نمود دارد، گفت: واگذاری امور مردم به خود آن ها نیازمند تمرین است که باید با دخیل دادن دانش آموزان در مدیریت های آموزشی به شکل منسجم برای مشارکت و حضور آنان در برنامه های اجتماعی، آموزشی و فرهنگی مختلف ایجاد انگیزه کرد.مشایخی خواستار بسترسازی برای حضور باشکوه دانش آموزان در راهپیمایی یوم الله 13 آبان به نام روز دانش آموز شد و گفت: تبیین اهداف برنامه هایی مانند این به دانش آموزان از هجمه های فرهنگی دشمنان که چشم طمع به انقلاب و نظام جمهوری اسلامی ایران دارد، جلوگیری می کند.شهرستان میانه با 180 هزار نفر جمعیت در 160 کیلومتری جنوب تبریز واقع شده است.7231/8023/518            "}