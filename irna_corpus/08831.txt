{"onTitr":"","titr":" دانشگاه گردشگری در همدان راه اندازی شود","describe":" همدان - ایرنا- رئیس آموزش عالی مجتمع علوم انسانی گفت: همدان ظرفیت زیادی در زمینه راه اندازی دانشگاه گردشگری دارد و انتظار می رود مطالعات راه اندازی آن در این استان انجام شود.", "text":"به گزارش ایرنا، محمد علی حاجی ده آبادی روز پنجشنبه در حاشیه همایش بین المللی نخبگان و سفیران فرهنگی در جمع خبرنگاران افزود: برگزاری دوره های کوتاه مدت آموزش نخبگان و سفیران فرهنگی نیز می تواند در توسعه صنعت گردشگری این استان و کشور موثر باشد.وی عنوان کرد: همدان مشاهیر بسیار زیادی دارد که به پشتوانه نام بزرگ این مشاهیر می توان با برگزاری دوره های یک هفته ای، گردشگری علمی مذهبی را در این استان راه اندازی و تقویت کرد.حاجی ده آبادی اضافه کرد: گردشگری مذهبی از لحاظ اقتصادی و فرهنگی لازمه امروز کشور است و باید برای توسعه آن گام های استوار و عملی برداشت.وی یادآوری کرد: ایران در ترویج گردشگری مذهبی فعال است و در 9 سال گذشته 12 هزار نفر از شخصیت های فرهیخته سایر کشورها برای برگزاری دوره های دانشجویی به ایران سفر کردند.مدیرکل میراث فرهنگی، صنایع دستی و گردشگر همدان نیز در این نشست خبری گفت: در سال 2018 برنامه های متعددی به میزبانی این استان برگزار شد که این تراکم برنامه می تواند اطلاع رسانی را تحت تاثیر قرار دهد.علی مالمیر افزود: یک سالن یکهزار و 800 متری را به گردشگری کودکان اختصاص دادیم و در این حوزه تبلیغات زیادی انجام گرفته و 50 هزار جلد کتاب در مهد کودک ها و پیش دبستانی های تهران و سایر استان ها توزیع شده است.وی با بیان اینکه برای معرفی میراث فرهنگی به کودکان و نوجوانان برنامه های متنوعی داریم، گفت: تمامی کودکان برای آشنایی با میراث و مفاخر ما به صورت رایگان می توانند از اماکن گردشگری بازدید کنند.مالمیر اضافه کرد: وقتی در بین 34 کشور آسیایی، همدان در حوزه گردشگری به عنوان پایتخت معرفی می شود نشان از ظرفیت های این استان دارد.مدیرکل میراث فرهنگی، صنایع دستی و گردشگری همدان افزود: با توجه بر اینکه گردشگری یکی از محورهای توسعه استان است، با برگزاری این همایش کمک زیادی بر معرفی جاذبه های گردشگری همدان به سایر کشور ها می شود.همایش بین المللی نخبگان و سفیران فرهنگی در چارچوب رویدادهای فرهنگی همدان 2018 مبنی بر انتخاب این شهر به عنوان پایتخت گردشگری کشورهای آسیایی در سالجاری میلادی برگزار شده است و در آن 150 تن از نخبگان دینی از پنج قاره و 56 کشور اسلامی شرکت دارند و به تبیین موضوع گرشگری دینی می پردازند . 9904/2090            "}