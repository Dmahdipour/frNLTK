{"onTitr":"","titr":" حدود 23 میلیارد تومان جریمه در جاده های کرمانشاه ثبت شد","describe":" کرمانشاه - ایرنا - رئیس پلیس راه کرمانشاه اعلام کرد: 22 میلیارد و 733 میلیون 714 هزار تومان جریمه در 6 ماه نخست امسال خودروها در جاده های برون شهری استان شدند.", "text":"به گزارش خبرنگار ایرنا، سرهنگ محمد حیدری روز یکشنبه در نشستی خبری که به مناسبت هفته نیروی انتظامی در محل ستاد فرماندهی پلیس راه برگزار شد، اظهار داشت: در این مدت 312 هزار و 497 برگ جریمه برای رانندگان متخلف در جاده های برون شهری کرمانشاه صادر شده است.وی از افزایش سه درصدی تصادف فوتی و هفت درصدی تصادفات جرحی در جاده های برون شهری خبر داد و گفت: از ابتدای سال تا اول مهر بر اثر تصادفات جاده ای 183 نفر فوت و 2 هزار و 884 نفر مصدوم شده اند.رئیس پلیس راه کرمانشاه با بیان اینکه تنها چهار درصد راه های استان کرمانشاه اصلی و بزرگراهی هستند، گفت: در سال جاری عملیات اجرایی آزاد راه همدان به حمیل اجرایی می شود که تاثیر بسزایی در کاهش تصادفات جاده ای کرمانشاه خواهد داشت.حیدری با بیان اینکه 20 دستگاه خودرو گشت نامحسوس به نیروهای گشتی کرمانشاه اضافه شدند، گفت: اکنون 23 دوربین ثابت و 70 دوربین سیار تخلفات رانندگان در سطح استان را ثبت می کنند.وی با بیان اینکه 26 درصد تصادفات جاده ای کرمانشاه به دلیل سرعت غیرمجاز روی می دهند، گفت: از ابتدای سال جاری تاکنون پنج هزار و 645 دستگاه خودرو و یک هزار و 65 دستگاه موتورسیکلت مخاطره آمیز در جاده های برون شهری متوقف شدند.** کرمانشاه به کامیاران خطرناک ترین جاده استانرئیس پلیس راه کرمانشاه ، جاده کرمانشاه به کامیاران را خطرناک ترین جاده استان دانست و گفت: از ابتدای امسال تاکنون بر اثر تصادفات در این جاده 23 نفر فوت و 139 نفر مصدوم شدند.وی با بیان اینکه کرمانشاه رتبه 15 کشور از نظر تصادفات را دارد، افزود: جاده اسلام آباد به کرمانشاه با 16 کشته و 228 مصدوم، جاده اسلام آباد به حمیل با 12 کشته و 67 مصدوم، جاده سرفیروزآباد با 11 کشته و 85 مصدوم و جاده قصرشیرین به سرپل ذهاب با 12 نفر کشته و 29 مصدوم دیگر جاده های پرخطر استان هستند.رئیس پلیس راه کرمانشاه یادآور شد: 66 نقطه حادثه خیر در استان وجود دارند که باید برای ایمن سازی آنها اقدام شود.به گفته محمدی ، 10 نقطه از محورهای حادثه خیز استان کرمانشاه برای ایمن سازی نیازمند اصلاح هندسی هستند.وی افزود: پلیس راه و راهداری هر 15 روز یک بار نسبت به ایمن سازی نقاط پرتگاهی با استفاده از خاکریز و نیوجرسی اقدام می کنند.رئیس پلیس راه استان کرمانشاه اعلام کرد: به منظور کاهش تصادفات جاده ای عمده نیروهای خود در محورهای پرخطر و نقاط حادثه خیز جاده ای ساماندهی می کنیم.براساس آمار اعلام شده توسط محمدی بیشتر تصادفات برون شهری استان کرمانشاه در ساعت های 12 ظهر تا 18 عصر رخ می دهند.** کمترین تصادف در خودروهای مسافربری عمومیوی با بیان اینکه خودروهای مسافربری عمومی با چهار دهم درصد کمترین تصادفات برون شهری را دارند، عنوان کرد: 72 درصد تصادفات جاده ای مربوط به خودروهای سواری، 11 درصد مربوط به خودروهای باربری، 11 درصد مربوط به وانت بارها و سه درصد مربوط به موتورسیکلت ها است.رئیس پلیس راه استان کرمانشاه با بیان اینکه نداشتن توانایی در کنترل وسیله نقلیه بیشترین علت تصادفات برون شهری در کرمانشاه است، گفت: در 6 ماه نخست امسال 40 درصد تصادفات جاده ای کرمانشاه به دلیل انحراف به چپ در جاده های 2 طرفه رخ دادند.حیدری با بیان اینکه جاده های 2 طرفه جوابگوی نیازهای ترددی در کرمانشاه نیستند، گفت: 45 درصد تصادفات برون شهری کرمانشاه در جاده های اصلی و 55 درصد در جاده های روستایی رخ می دهند.وی اظهارداشت:  66 درصد آمار فوتی های تصادفات برون شهری در دم، 24 درصد در بیمارستان و 9 درصد در زمان انتقال به بیمارستان فوت می کنند.رئیس پلیس راه استان کرمانشاه بر لزوم تقویت مراکز درمانی مختص تصادفات در کرمانشاه تاکید کرد و گفت: تنها بیمارستان طالقانی کرمانشاه کار رسیدگی به مجروحان تصادفات را انجام می دهند که جوابگوی نیازها نیست.حیدری در بخش دیگری از صحبت های خود با بیان اینکه 48 درصد فوتی های تصادفات برون شهری به دلیل ضربه به سر هستند، گفت: بستن کمربند ایمنی تاثیر بسزایی در کاهش آمار تصادفات جاده ای دارد.** آغاز طرح اربعینوی همچنین به تردد زائران اربعین حسینی در محورهای مواصلاتی استان اشاره کرد و گفت: طرح کنترل تردد زائران اربعین حسینی از 25 مهر ماه آغاز می شود و تا 12 آبان ماه ادامه خواهد داشت.رئیس پلیس راه استان کرمانشاه افزود: سال گذشته یک میلیون و 200 هزار زائر اربعین حسینی برای رفتن به کربلا از جاده های استان عبور کردند و پیش بینی می شود این آمار امسال نیز تکرار شود.به گفته حیدری، پلیس راه برای کنترل بهتر محورها در زمان اربعین از دهیاران و راهوران محله نیز کمک خواهد گرفت.استان کرمانشاه با 2 میلیون نفر جمعیت دارای بیش از هشت هزار کیلومتر راه اصلی و فرعی است.7445/8066            "}