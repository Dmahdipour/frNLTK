{"onTitr":" پاراآسیایی2018؛    ","titr":" سرمربی تیم بسکتبال با ویلچر بانوان: قطعا صعود می کنیم","describe":" جاکارتا - ایرنا - «آذرهمایون پور» سرمربی تیم بسکتبال با ویلچر بانوان ایران گفت: شکست مقابل تیم پرقدرت چین در دیدار نخست را پیش بینی می کردیم، ولی قطعا به دور بعدی این مسابقات صعود می کنیم.", "text":"به گزارش خبرنگار اعزامی ایرنا، همایون پور امروز شنبه پس از شکست 94 بر 18 تیم ایران مقابل تیم چین افزود: چین قهرمان آسیا و نایب قهرمان پارالمپیک و چهارم جهان است و شکست را پیش بینی می کردیم. البته در دیدار مقابل آنها قصد داشتیم با اختلاف امتیاز کمتر نتیجه را واگذار کنیم که موفق نشدیم.وی گفت: تیم چین در این دیدار روش بازی خود را تغییر داده بود و از تکنیک پرس کردن کمتر استفاده می کرد. البته در دیدار دوم مقابل کامبوج رقابت راحتی داریم و قطعا به عنوان تیم دوم از گروه صعود خواهیم کرد.همچنین «ناهید کرمی» عضو تیم ملی بسکتبال با ویلچر ایران در خصوص دیدار با چین گفت: به رغم شکست مقابل آنها، عملکرد بازیکنان خوب و رضایت بخش بود. زیرا بسکتبالیست های چینی چندین سال سابقه حضور در میادین بین المللی را دارند؛ این درحالی است که بسکتبال با ویلچر بانوان ایران تنها چهار سال پیش شکل گرفت.وی گفت: در صورتی که امکان حضور اعضای تیم در رقابت ها و اردوهای بیشتر فراهم می شد، تجربه بازیکنان نیز به مراتب افزایش می یافت تا همراه با تمرینات مستمر و امکانات استاندارد شاهد موفقیت در میادین بین المللی باشیم.عضو تیم ملی بسکتبال با ویلچر ایران قول داد که بانوان ملی پوش بسکتبال یکی از عناوین این دوره از بازی ها را به دست آورند.ملی پوشان ایران در دومین مسابقه خود از ساعت 15 و 30 دقیقه فردا یکشنبه به مصاف کامبوج می روند.سومین دوره رقابت های پارآسیایی 2018 از 14 تا 21 مهرماه  با حضور 2 هزار و 880 ورزشکار از 41 کشور در 18رشته ورزشی به میزبانی شهرجاکارتا آغاز شده است.کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارد.ورزشی**2052**9029**1584            "}