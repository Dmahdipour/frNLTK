{"onTitr":"","titr":" تبسم مهر برلب دانش آموزان نیازمند گناوه","describe":" گناوه- ایرنا- جشن عاطفه ها فرصتی برای مهربانی و عشق ورزی مردم نیکوکار است که همه ساله با حضور  در این آیین خنده مهر برلب دانش آموزان نیازمند می نشاندند.", "text":"به گزارش ایرنا، دانش آموزان آموزشگاه های گناوه روز چهارشنبه همزمان با سراسر کشور در آیین آغاز مرحله دوم جشن مهر عاطفه ها حضوری پرشور یافتند و با دستانی پر از عطوفت و مهربانی به همنوعان خود کمک کردند. فرماندارگناوه در آیینی که به همین مناسبت در دبیرستان شهیدتیموری این شهرستان برگزارشد، گفت: نشاندن  لبخند بر لب های دانش آموزان نیازمند و تقسیم عاطفه ها به همنوعان از عمده اهداف برپایی جشن عاطفه ها است که در مدارس این شهرستان همزمان با دیگر نقاط کشور توسط کمیته امداد و با همکاری آموزش و پرورش  برگزار می شود.سیدعلی پاک نژاد افزود: دولت تدبیر و امید نگاه و توجه ویژه ای به اقشار نیازمند و مددجویان نهادهای حمایتی دارد که افزایش 2 برابری مستمری ماهانه و یارانه و توزیع بسته های حمایتی نمونه ای بارز از آنهاست.وی گفت: توجه به مسکن نیازمندان نیز از دیگر نگاه های خاص دولت تدبیر و امید است که در این ارتباط تفاهم نامه احداث یکهزار واحد مسکونی در استان بوشهر به امضای استاندار به عنوان نماینده عالی دولت در استان بوشهر و رئیس کمیته امداد امام خمینی (ره) کشور رسیده است.رئیس کمیته امداد امام خمینی (ره) گناوه گفت: جشن عاطفه ها همه ساله باهدف کمک به دانش آموزان نیازمند و ترویج فرهنگ انفاق و نوع دوستی در بین اقشار مختلف جامعه بویژه دانش آموزان در 2 مرحله  برگزار می شود.مراد شمس الدینی افزود: یکهزار پاکت در مدارس این شهرستان برای جمع آوری کمک های نقدی  توزیع شده که پس از جمع آوری آنها با برنامه ریزی های به خود دانش آموزان نیازمند و تحت پوشش در منطقه تحویل می شود.وی اظهارداشت: در 2 سال اخیر، با حمایت های خوب دولت تدبیر وامید، رشد خوبی در ارایه خدمات رسانی به نیازمندان و مددجویان شده که افزایش مستمری و یارانه، بسته های حمایتی، احداث مسکن و تسهیلات اشتغالزایی بخشی از آنهاست.رئیس کمیته امداد امام خمینی (ره) گناوه یادآورشد: 3200 خانوار دراین شهرستان تحت حمایت این نهاد قرار دارند.شهرستان گناوه در شمال استان بوشهر قراردارد.6164/6043            "}