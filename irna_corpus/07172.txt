{"onTitr":"","titr":" نیروی انتظامی ضامن امنیت درجامعه است","describe":" بوشهر- ایرنا- فرماندار دیر استان بوشهر گفت: یکی از شاخص های رضایت مندی مردم، وجود امنیت در جامعه است ;i نیروی انتظامی با اقتدار ضامن این امنیت و آرامش است.", "text":"به گزارش ایرنا، حمزه اعتماد روز شنبه به مناسبت دومین روز از هفته ناجا در مراسم صبحگاه مشترک نیروهای نظامی و انتظامی شهرستان دیر افزود: نیروی انتظامی با توان و شایستگی از کیان نظام اسلامی حراست و در این راه جان فشانی می کند.وی ضمن قدردانی از تلاش فرماندهی و مجموعه نیروی انتظامی شهرستان دیر ادامه داد: هفته نیروی انتظامی فرصت مغتنمی است تا قدردان تلاش ها و فداکاری های این نیرو در جامعه باشیم.امام جمعه موقت شهر دیر گفت: آرامش و امنیت کشور مدیون جان فشانی نیروهای مسلح است.حجت الاسلام ابراهیم بحرانی افزود: نیروی انتظامی مظهر اقتدار، مایه افتخار و مباهات نظام اسلامی است.فرمانده انتظامی شهرستان دیر گفت: نیروی انتظامی با پشتیبانی مردم اقتدار خود را در جامعه حفظ کرده و با رفتار خود اعتماد مردم را به دست می آورد.سرهنگ فرهاد آراوند افزود: حفظ و پاسداشت امنیت در جامعه یکی از مهم ترین دستاورد های انقلاب اسلامی  است و امروز با تلاش های صورت گرفته، ارتباط خوبی بین مردم و پلیس وجود دارد.وی گفت: در هفته ناجا اجرای 70 برنامه مختلف در شهرستان دیر پیش بینی شده است.در این آیین از خانواده های شهیدان، بازنشستگان، کارکنان ساعی و سربازان نمونه انتظامی با لوح سپاس و هدایایی قدردانی شد.7207/6043            "}