{"onTitr":" رئیس بنیاد مستضعفان:    ","titr":" بیش از یکهزار طرح اشتغالزا در مناطق محروم اجرایی شده است","describe":" تهران- ایرنا- رئیس بنیاد مستضعفان انقلاب اسلامی اعلام کرد: این نهاد از دو سال پیش تاکنون با پرداخت تسهیلات از منابع خود، یکهزار و 61 طرح اشتغالزا در مناطق روستایی و محروم کشور اجرا کرده است.", "text":"به گزارش خبرنگار اقتصادی ایرنا، «محمد سعیدی کیا» روز سه شنبه در پنجمین همایش ملی روز روستا و عشایر افزود: از مناطق محروم و روستایی، بنیاد مستضعفان از حدود دو سال پیش کمک به اشتغال زایی را در این مناطق در دستور کار خودد قرار داد که تا 15 مهر ماه امسال در مجموع سه هزار و 312 میلیارد ریال برای این کار تسهیلات پرداخت کرده که منجر به ایجاد شغل برای هشت هزار و 453 نفر شده است.سعیدی کیا همچنین اظهار داشت: برای پرداخت 11 هزار و 408 میلیارد ریال تسهیلات دیگر نیز تاکنون 2 هزار و 118 قرارداد منعقد شده است که می تواند برای 16 هزار و 452 نفر شغل ایجاد کند.رئیس بنیاد مستضعفان خاطر نشان کرد: با پول نفت کشور به طور کامل آباد نمی شود و باید با ایجاد اشتغال در همه مناطق کشور، به توسعه پایدار دست یابیم.وی اظهار داشت: مهم ترین هدف بنیاد مستضعفان، کاهش فقر و بیکاری و ایجاد اشتغال در روستاها و مناطق محروم است زیرا به بهبود وضعیت اقتصادی در این مناطق و کاهش مهاجرت به شهرها منجر می شود.سعیدی‌کیا گفت: برای پرورش ماهیان خاویاری در استان های گیلان، مازندران و گلستان 181 هزار و 582 میلیارد ریال اختصاص یافته است که برای بیش از 100 نفر اشتغالزایی شده است.وی به پرداخت تسهیلات برای خرید خودرو به مددجویان تحت پوشش کمیته امداد اشاره کرد و افزود: ‌در این حوزه با همکاری بنیاد علوی، کمیته امداد امام خمینی (ره) و بانک سینا تاکنون خرید 10 هزار دستگاه خودرو برای توسعه حمل ونقل روستایی در دستور کار بنیاد قرار گرفته است.رئیس بنیاد مستضعفان توانمندسازی خانوارها در روستاها و مناطق محروم را از اولویت های این نهاد انقلابی دانست و گفت: تمام اقدام های ما در این مناطق مبتنی بر توانمندسازی خانوارها است تا با افزایش درآمدهای آنها وضعیت معیشت روستاییان بهبود یابد.وی به اجرای طرح توزیع البسه بین دانش‌آموزان در مناطق محروم اشاره کرد و یادآورشد: در سال گذشته بنیاد علوی موفق شد که 88 هزار و 748 بسته پوشاک در بین دانش آموزان محروم این مناطق توزیع کند و برای ارتقا سلامت مادران در این مناطق تاکنون 812 هزار و 754 سبد غذایی در سراسر کشور توزیع شده است.به گفته سعیدی کیا، در طرح ارتقاء سطح علمی دانش‌آموزان در سال تحصیلی 97 ـ 96 توسط بنیاد علوی 161 هزار و 170 دانش آموز تحت پوشش این طرح قرار گرفتند که در مجموع بیش از 100 میلیارد ریال برای این دانش آموزان هزینه شد.به گزارش ایرنا، پنجمین همایش روز روستا امروز با حضور اسحاق جهانگیری معاون اول رییس جمهوری، انوشیروان محسنی بندپی سرپرست وزارت تعاون، کار و رفاه اجتماعی به همت معاون توسعه روستایی و مناطق محروم معاون اول رییس جمهوری در مجموعه تلاش تهران برگزار شد.شورای فرهنگ عمومی کشور با هدف ارج نهادن به فرهنگ و تلاش روستاییان و توجه دادن همگان به نقش این قشر در توسعه و بالندگی اقتصادی کشور، 15 مهر ماه را به عنوان ملی روستا نامگذاری کرده است.اقتصام*1108*2025            "}