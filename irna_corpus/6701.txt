{"onTitr":"","titr":" قطار تهران - زنجان از خط خارج شد","describe":" قزوین - ایرنا - سرپرست ستاد مدیریت بحران استانداری قزوین  گفت: قطار مسافربری تهران - زنجان عصر شنبه  پس از خروج از ایستگاه قزوین، از خط خارج شد.", "text":"قدرت الله مهدیخانی در گفت وگو با خبرنگار ایرنا افزود: این حادثه 2 مصدوم برجای گذاشت که آنان نیز به صورت سرپایی مداوا شدند. وی ادامه داد: علت این حادثه از سوی این ستاد و کارشناسان راه آهن جمهوری اسلامی در دست بررسی است و نتایج آن اطلاع رسانی می شود.پایگاه خبری پلیس قزوین اعلام کرد: بر اساس اعلام کارشناس راه آهن، علت خروج قطار تهران زنجان از خط ، نقص فنی سوزن ریل بوده است. به گزارش ایرنا، ساعت 17 و 20 دقیقه امروز دیزل قطار مسافربری«زنجان - تهران» یک کیلومتر بعد از ایستگاه از ریل خارج شد. این حادثه نزدیک شرکت نفت در جنوب شهر قزوین رخ داد.استان قزوین در مسیر راه آهن تهران به شمال غرب کشور قرار گرفته‌ و راه آهن در شهرهای قزوین، تاکستان و آبیک دارای ایستگاه است.راه آهن قزوین - رشت - بندرانزلی - آستارا نیز در دست احداث است که پس از بهره برداری، ایران را به کشورهای نواحی قفقاز و روسیه متصل می کند.8054/6012            "}