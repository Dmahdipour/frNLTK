{"onTitr":" قائم مقام شورای هماهنگی تبلیغات اسلامی:    ","titr":" حفظ نظام مستلزم نگرش جهادی است","describe":" تبریز-ایرنا- قائم مقام شورای هماهنگی تبلیغات اسلامی با تاکید بر حراست و حفاظت از دستاوردهای عظیم انقلاب و نظام اسلامی، گفت: حفظ این نظام الهی تشریک مساعی با نگرش جهادی در تمام حوزه ها را می طلبد.", "text":"به گزارش ایرنا، نصرت الله لطفی روز چهارشنبه در مراسم آغاز به کار همایش رییسان، سرپرستان و مدیران ستادی شورای هماهنگی تبلیغات اسلامی سراسر کشور، افزود: هم اکنون روزهای سرنوشت سازی برای نظام مقدس جمهوری اسلامی در عرصه های داخلی و بین المللی به وجود آمده است و در آستانه 40 سالگی انقلاب باید قدردان این نظام الهی باشیم که با وجود تهدیدها و فشارهای گوناگون همچنان به بالندگی خود ادامه می دهد.وی اظهار داشت: دشمنان نظام و انقلاب اکنون جنگ ترکیبی عملی، روانی و اقتصادی علیه ایران را طراحی کرده است و بر این اساس تلاش دارد اعتراضات، اغتشاشات و بدرفتاری های اجتماعی را گسترش داده و بین نظام و مردم فاصله ایجاد کند که البته با بصیرت و آگاهی آحاد مردم و همبستگی با ولایت در این هدف شوم خود ناکام خواهند ماند.لطفی با بیان اینکه هم اکنون کشور در شرایط جنگی قرار دارد، یادآور شد: به دلیل پیچیدگی ها و دشواری های جنگ نرم که به هیچ عنوان با جنگ سخت همچون دفاع مقدس قابل مقایسه نیست، در اصل دشمنان مردم را نشانه گرفته اند تا با ایجاد ناامیدی بین حکومت و مردم تفرقه و جدایی ایجاد کنند.وی ادامه داد: دشمنان ایران و اسلام باید به خوبی بدانند که مردم این سرزمین با حفظ روحیه انقلابی خود و با کمترین هزینه های ممکن این جنگ نرم و اقتصادی را نیز پشت سر خواهند گذاشت.لطفی اضافه کرد: در چنین شرایطی لازم است مدیران و مسئولان مردم لباس رزم بر تن کرده و به تکالیف اداری و سازمانی اکتفا نکنند و به طور شبانه روزی برای قوام و دوام نظام جمهوری اسلامی در خدمت مردم باشند.وی، برگزاری راهپیمایی های مختلف در مناسبت های ملی و مذهبی را تجلی گاه عظمت، اقتدار و دموکراسی در نظام جمهوری اسلامی ایران دانست و گفت: دشمنان انقلاب بدانند که این انقلاب به دلیل پایگاه مردمی و مقبولیت و مشروعیت الهی شکست ناپذیر خواهد بود.قائم مقام شورای هماهنگی تبلیغات اسلامی بر لزوم ارزش و اهمیت حضور آحاد مردم در راهپیمایی 13 آبان امسال تاکید کرد و با بیان اینکه همه باید برای برپایی این حرمت عظیم مردمی وارد میدان شوند، اظهار داشت: با تلاش همگانی و حضور آگاهانه مردم روز استکبارستیزی امسال به یاد ماندنی خواهد شد و در جهان تجلی خیره کننده ای خواهد داشت.لطفی، همزمانی راهپیمایی یوم الله 13 آبان با شروع مرحله دوم تحریم ها توسط ایالات متحده را عاملی مهم و بزرگ برای حضور پرشور و گسترده مردم در این مراسم بیان کرد.به گزارش ایرنا، رییس شورای هماهنگی تبلیغات اسلامی آذربایجان شرقی نیز در این مراسم با بیان اینکه آذربایجان هموراه پیش قراول حرکت های انقلابی و دینی بوده است، گفت: تبریز شهر علامه ها، خط شکنان عاشورایی، سرداران شهید، شعرا و عرفای نامداری است که برای دفاع از ایران کارنامه ای درخشان و بی بدیل به یادگار گذاشته اند.حجت الاسلام حسین تقی زاده اظهار داشت: در حال حاضر در 34 شهر آذربایجان شرقی نماز جمعه اقامه می شود و حضور آحاد مردم در آیین های عبادی و سیاسی بسیار گسترده است.وی ادامه داد: در آستانه 40 سالگی انقلاب اسلامی، جنگ اقتصادی و روانی دشمنان علیه نظام و انقلاب شدت بیشتری به خود گرفته است که برای مقابله با چنین توطئه هایی هوشیاری و بصیرت مردمی لازم و ضروری است.تقی زاده گفت: برای عبور از شرایط سخت کنونی وحدت و انسجام درونی و پرهیز از هر گونه اقدامات تفرقه انگیز اجتناب ناپذیر است.به گزارش ایرنا، همایش سالانه رییسان، سرپرسان و مدیران شورای هماهنگی تبلیغات اسلامی کشور با محوریت 40 سالگی انقلاب اسلامی از امروز به مدت 2 روز در تبریز آغاز شد.3038/518            "}