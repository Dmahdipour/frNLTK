{"onTitr":"","titr":" تصادف رانندگی در جاده های زنجان چهار کشته برجا گذاشت","describe":" زنجان - ایرنا - جانشین پلیس راه استان زنجان گفت: بر اثر تصادف رانندگی در مسیرهای ارتباطی مختلف این استان طی 12 ساعت گذشته چهار نفر کشته و هشت تن مصدوم شد.", "text":"سرهنگ محمدعلی عظیمی روز چهارشنبه در گفت و گو با خبرنگار ایرنا افزود: برخورد رخ به رخ یک دستگاه خودروی سواری پژو 405 با پراید و در ادامه برخورد یک دستگاه وانت نیسان با این 2 خودرو سانحه دیده در مسیر ارتباطی زنجان - دندی، منجر به فوت 2 نفر در سر صحنه و مصدومیت 3 سرنشین پراید شد.وی اظهار کرد: این حادثه ساعت 19:53 در کیلومتر 11 این جاده ارتباطی و به علت تجاوز به چپ راننده خودروی سواری پژو 405 اتفاق افتاد که یک نفر از سه مصدوم انتقال یافته به بیمارستان آیت الله موسوی نیز جان باخت. عظیمی ادامه داد: ساعت 2:15 بامداد امروز /چهارشنبه 18 مهر/ در کیلومتر 60 خط جنوبی بر اثر برخورد اتوبوس مسافربری با یک دستگاه کامیون بنز، حادثه ای تلخ اتفاق افتاد.وی افزود: راننده اتوبوس به دلیل عدم توجه به جلو با قسمت عقب کامیون بنز به شدت برخورد کرد و بر اثر شدت ضربه وارده، کامیون واژگون و به مرگ راننده منجر شد.عظیمی تصریح کرد: این اتوبوس با 24 سرنشین از مبداء تبریز به مقصد تهران در حال حرکت بود که پس از برخورد با کامیون، از حفاظ وسط آزادراه عبور کرده و در خط مخالف (شمالی) متوقف می شود.وی ادامه داد: سه نفر از سرنشیان اتوبوس نیز که مصدوم شده بودند برای مداوا به بیمارستان بوعلی سینای شهرستان خرمدره، انتقال یافتند.جانشین پلیس راه استان زنجان گفت: حوالی ساعت چهار بامداد نیز خروج یک دستگاه کامیون کشنده از مسیر در کیلومتر 68 آزاد راه زنجان - تبریز، راننده مصدوم و به بیمارستان آیت الله موسوی زنجان منتقل شد که علت حادثه نیز از سوی کارشناسان پلیس راه، خستگی و خواب آلودگی راننده تشخیص داده شد.عظیمی تصریح کرد: ساعت 21 شب گذشته نیز یک دستگاه خودروی سواری پراید در جاده زنجان - خدابنده به دلیل عدم توجه به جلو واژگون شد که در این حادثه نیز یک نفر مصدوم و به بیمارستان امیرالمومنین قیدار، انتقال یافت.وی افزود: ساعت 15:55 ظهر روز گذشته نیز در مسیر ارتباطی زنجان - دندی، خودروی سواری سمند به دلیل تخطی از سرعت مطمئنه از جاده خارج شده و راننده آن که مصدوم شده بود به بیمارستان آیت الله موسوی اعزام شد.   به گزارش ایرنا، از ابتدای مهر تاکنون 9 نفر در مسیرهای مختلف ارتباطی این استان جان خود را از دست دادند.6 ماه نخست امسال (ابتدای فروردین تا پایان مرداد) 118 نفر در مسیرهای ارتباطی این استان در سر صحنه تصادف جان باختند که این رقم در مدت مشابه پارسال 94 نفر بود. زنجان پنج هزار و 840 کیلومتر راه ارتباطی دارد که از این میزان، 200 کیلومتر آزادراه، 113 کیلومتر بزرگراه، 342 کیلومتر راه اصلی و 974 کیلومتر راه فرعی است. 6084/6085            "}