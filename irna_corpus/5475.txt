{"onTitr":" در هفته ناجا    ","titr":" مراکز مشاوره پلیس رایگان به شهروندان قزوینی خدمات می دهند","describe":" قزوین - ایرنا - فرمانده نیروی انتظامی قزوین گفت: مراکز مشاوره و مددکاری پلیس واقع در کلانتری ها به شکل رایگان به شهروندان استان خدمات ارایه می کنند.", "text":"به گزارش ایرنا، سردار مهدی محمودی عصر یکشنبه در جمع خبرنگاران افزود: به مناسبت هفته ناجا مراکز مشاوره و مددکاری کلانتری ها در زمینه های مختلف شامل روانشناختی، مسایل خانوادگی،امور حقوقی و انتظامی در ساعات اداری خدمات می دهند.فرمانده نیروی انتظامی استان قزوین گفت: شهروندان در صورت نیاز به استفاده از خدمات این مراکز می توانند به آنها در سطح کلانتری ها مراجعه کرده و یا با شماره تلفن 2183456 تماس بگیرند.وی با بیان اینکه  مراکز مشاوره ناجا امکان مناسبی برای کمک به افراد آسیب دیده اجتماعی به شمار می رود، افزود: 79 درصد پرونده های ارجاعی به مراکز مشاوره پلیس در کلانتری های استان طی نیمه نخست امسال به مصالحه ختم شده اند.وی، بیشترین حجم مراجعات افراد به این مراکز را در خصوص اختلافات خانوادگی برشمرد و گفت: مراکز مشاوره بخشی از رویکرد پلیس در حوزه پیشگیری نیز محسوب می شود.فرمانده نیروی انتظامی قزوین با اشاره به اجرای طرح مشاوره فعال توسط پلیس در استان،افزود: در این راستا طی نیمه نخست امسال 85 نشست آموزشی برای یک هزار و 545 نفر برگزار شد.13 تا 19 مهر ماه به عنوان هفته ناجا نام گذاری شده است.3013            "}