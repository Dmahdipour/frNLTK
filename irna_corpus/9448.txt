{"onTitr":" معاون اجتماعی علوم پزشکی دانشگاه شهید بهشتی:    ","titr":" تحقق ارتقاء سلامت بدون مشارکت آحاد جامعه امکان پذیر نیست","describe":" تهران – ایرنا – معاون اجتماعی علوم پزشکی دانشگاه شهید بهشتی گفت: با وجود آن که وزارت بهداشت متولی اصلی حفظ سلامت مردم است ولی این امر بدون مشارکت آحاد جامعه امکان پذیر نیست.", "text":"به گزارش ایرنا ، دکتر محمود خداپرست روز چهارشنبه در مجمع خیرین سلامت قرچک که در کانون ملائک شهرستان تشکیل شد اظهار داشت: آن چه از موضوع سلامت انسان در اذهان جامعه شکل می گیرد، بعد جسمانی و بیولوژیک است که وزارت بهداشت برای تأمین آن اقدام به احداث اورژانس، مراکز درمانی، بیمارستان و اجرای طرح واکسیناسیون می کند.وی گفت: واقعیت این است که انسان به دلیل پیچیدگی در آفرینش، در امر سلامت نیز تک بعدی نیست و سلامت او تعریف گسترده تری از چیزی که ما از آن به جسم و مسائل روانی تصور می کنیم دارد.خداپرست اظهارداشت: در تعریف امروز از سلامت، تنها 25 درصد از عوامل سلامتی روانی و جسمانی را می تواند با انجام به وظایف وزارت بهداشت تأمین کرد و 75 درصد دیگر در حیطه اختیارات وزارت بهداشت نیست.وی گفت: اگر جاده خوبی نداشته باشیم، آب سالم ننوشیم، هوای آلوده داشته باشیم، غذایی که مصرف می کنیم به فلزات سنگین و نیترات آلوده باشد، تنش های روانی، اجتماعی و فرهنگی وجود داشته باشد، بر روی سلامت انسان اثر منفی می گذارد.خداپرست از تمامی مردم ، سازمان ها ، ارگان های دولتی و غیر دولتی ، سازمان های مردم نهاد ، خیرین و افراد اثر گذار خواست تا در تأمین سلامت مردم ، یاریگر وزارت بهداشت باشند.*استفاده از ظرفیت مردمی در بخش درمان بسیاری از کمبودها را جبران می کند سرپرست فرمانداری قرچک نیز در این مراسم با تأکید بر استفاده از توان و ظرفیت مردم در حوزه سلامت گفت: استفاده از ظرفیت مردمی در بخش درمان بسیاری از کمبودها را جبران می کند.بهمن خطیبی افزود : قرچک تراکم بالای جمعیت و سرانه بهداشتی آن متوسط رو به پایین است.وی گفت : راه اندازی مجمع خیرین سلامت به تنهایی نمی تواند کمبودها را جبران کند بلکه باید در عمل همه پای کار بیاییم.وی با بیان این که همواره پیشگیری بهتر از درمان است افزود: زمانی که مسئله ای مانند شپش در مدارس مشاهده می شود و برخی معضلات بهداشتی که پیش از این از بین رفته بود، مجددا شیوع پیدا می کند، نشان می دهد، جایی کوتاهی کرده ایم.سرپرست فرمانداری قرچک اضافه کرد: همه دستگاه های اداری و مردمی، به ویژه دستگاه هایی که در حوزه درمان، بهداشت و پیش گیری فعال هستند، باید همکاری و همیاری کنند، در این بین سمن ها نیز باید حضور جدی داشته باشند.قرچک با 270 هزار نفر جمعیت در 30 کیلومتری جنوب شرق تهران واقع شده است.تهرام/7254//1348            "}