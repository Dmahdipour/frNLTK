{"onTitr":" بازی های پاراآسیایی 2018؛    ","titr":" دارنده مدال طلای پرتاب دیسک: انتظار بیشتری از خودم داشتم","describe":" جاکارتا - ایرنا - دارنده مدال طلای پرتاب دیسک بازی های پاراآسیایی جاکارتا می گوید: مدال طلا گرفته ام اما از خودم انتظار بیشتری داشتم.", "text":"به گزارش خبرنگار اعزامی ایرنا به جاکارتا، فرزاد سپهوند افزود: گرمای هوا در اندونزی بر عملکرد ورزشکاران در این دوره از رقابت ها تاثیر زیادی دارد و با اینکه مدال طلا را بدست آورده ام اما از عملکردم چندان راضی نیستم.وی ادامه داد: در بازی های جاکارتا کلاس ها ادغام شده و من در کلاس f64 مسابقه دادم و خوشحالم که توانستم به مدال طلا برسم.سپهوند همچنین گفت: انتظار داشتم بتوانم رکورد بهتری از خودم به جا بگذارم اما گرمای هوا و رطوبت بالا در جاکارتا در عملکرد من و هم تیمی هایم تاثیر زیادی داشت.وی در پاسخ به اینکه آیا پیش از حضور در این مسابقات چنین فضایی را پیش بینی می کرد یا نه؟ ادامه داد: می دانستیم هوای جاکارتا گرم است اما تا این حد شرجی بودن و رطوبت را به هیچ عنوان پیش بینی نمی کردیم.او درباره سطح این دوره از رقابت ها گفت: با توجه به تعداد شرکت کنندگان به لحاظ فنی مسابقات در سطح خوبی برگزار شد اما به نظرم سطح کیفی اصلا خوب نبود و در مقایسه با دوره های قبلی این رقابت ها باید بگویم تقریبا افتضاح بود.سومین دوره بازی‌های پاراآسیایی از 14 تا 21 مهر با حضور بیش از سه هزار و 500 ورزشکار از 43 کشور در 18 رشته برگزار می شود و کاروان ورزشی ایران با 209 ورزشکار در این رقابت ها شرکت کرده است. کاروان ورزشی ایران تاکنون 45 مدال متشکل از 15 طلا، 13 نقره و 17 برنز کسب کرده و در رده پنجم جدول رده بندی توزیع مدالها قرار دارد.ورزشی **2052**1597            "}