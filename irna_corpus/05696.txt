{"onTitr":" معاون وزیر ارشاد :    ","titr":" مشکلات اقتصادی مانع برگزاری جشنواره تئاتر فجر نمی‌شود","describe":" تهران- ایرنا- معاون امور هنری وزیر فرهنگ و ارشاد اسلامی گفت: دولت تمام تلاش خود را برای برگزاری سی و هفتمین جشنواره بین‌المللی تئاتر فجر به بهترین شکل خواهد کرد و مشکلات اقتصادی، مانع اجرای این جشنواره هنری نخواهد شد.", "text":"به گزارش روز یکشنبه ایرنا از روابط عمومی سی وهفتمین جشنواره بین المللی تئاتر فجر، سید محمدمجتبی حسینی در جلسه ستادی این دوره از جشنواره با مدیران بخشهای مختلف اظهار داشت: معتقدم اگر با وجود تخصص‌ها نتوانیم از ظرفیت های موجود در فضای هنری استفاده کنیم ماموریت خود را به درستی به انجام نرسانده‌ایم اما به افراد متخصص حاضر در دبیرخانه امیدوار هستم.وی ضمن اشاره به گستردگی موضوع در مجموعه معاونت امور هنری تصریح کرد: باید از ظرفیت های موجود در حوزه های متنوع فعالیت استفاده کنیم و این امر از مهمترین ماموریت های محسوب می شود. معاون وزیر ارشاد در امور هنری گفت: همه اذعان داریم که امسال به لحاظ اقتصادی مشکلاتی وجود دارد اما بدنه دولت تمام تلاش خود را خواهد کرد این دوره از جشنواره به بهترین شکل برگزار شود و به اهداف خود برسد.مدیرکل هنرهای نمایشی نیز در این جلسه با بیان اینکه امروز همه ما از منظر مشابهی به جشنواره فجر نگاه می کنیم و این جشنواره را رویدادی جریان ساز می دانیم، تاکید کرد: همین موضوع سبب جایگاه ممتاز این جشنواره در کل منطقه شده است.شهرام کرمی افزود: انتخاب نادر برهانی مرند به عنوان دبیر این دوره از جشنواره، از سر احساس تکلیف بود و او نیز با همین رویکرد دعوت مرا پذیرفت زیرا همه ما باید با این نگرش به حضور خود در بدنه اداری تئاتر کشور نگاه کنیم.وی به تصویب آیین نامه جشنواره تئاتر فجر در این دوره اشاره کرد و افزود: مدت‌ها بود فقدان یک آیین نامه در رابطه با نحوه برگزاری جشنواره دیده می شد اما اقدامی در این زمینه صورت نمی گرفت که با وجود دغدغه سید عباس صالحی وزیر وقت توانستیم آیین نامه ای را تدوین کنیم که بی شک در آینده مشکلات آن برطرف و کامل تر خواهد شد.دبیر سی وهفتمین جشنواره بین المللی تئاتر فجر نیز در این نشست از روند آغاز به کار جشنواره، انتخاب اعضای ستاد و پیشرفت بخش های مختلف گزارشی ارائه داد و افزود: معتقدم با وجود اینکه در مناسب ترین زمان ممکن انتخاب دبیر این دوره رقم خورد ولی باز زمان را از دست داده ایم و با اینکه با برنامه ریزی و دقت نظر همکاران در هیچ زمینه ای از جشنواره عقب نیستیم ولی در یک سیستم برنامه محور، فعالیت دبیرخانه جدید فجر باید بعد از برگزاری اختتامیه دوره قبل آغاز شود.برهانی مرند ضمن برشمردن ویژگیهای متفاوت این دوره نسبت به دوره های پیشین، گفت: اعضای ستاد و گروه های انتخاب جشنواره از بهترینها هستند و مجدانه تلاش می کنیم که با همدلی این راه دشوار را به سرمنزل مقصود برسانیم و تمام تلاشمان را می کنیم تا جشنواره ای منظم، آبرومند و در شان هنرمندان تئاتر ایران برگزار کنیم.این نمایشنامه نویس و کارگردان تئاتر ضمن بیان دغدغه های خود در حوزه تامین ارز و مسائل مربوط به حضور نماینده کشورهای دیگر در جشنواره امسال گفت: متاسفانه برخی از نهادها هنوز به این باور نرسیده اند که جشنواره های تئاتر، فیلم، موسیقی و تجسمی فجر از تاثیرگذارترین بخش های جشن های پیروزی انقلاب و یک اتفاق مهم ملی هستند بنابراین لازم است که این رویدادها در خور نام بزرگ ایران و فراتر از حیطه وظایف وزارت فرهنگ و ارشاد اسلامی برگزار شود. ندا هنگامی، سلما سلامتی، جواد مستخدمی، حمید نیلی، رضا صمدپور، سعید اسدی، عباس غفاری، وحید لک، سیامک زمردی مطلق، پیمان شریعتی، بهزاد مرتضوی، اتابک نادری، علی عابدی، عباس اقسامی، سامان خلیلیان، محمد مهدی خاتمی، محسن حسن زاده، مهدی حاجیان و جلال تجنگی، احکام خود را به عنوان اعضای دبیرخانه جشنواره بین المللی تئاتر فجر، از معاون امور هنری وزارت ارشاد دریافت کردند.فراهنگ**7561**1055            "}