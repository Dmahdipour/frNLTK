{"onTitr":"","titr":" مدیرعامل جدید شرکت ساماندهی مشاغل شهر تهران معرفی شد","describe":" تهران- ایرنا- طی حکمی از سوی معاون شهردار تهران، حمیدرضا تحصیلی به عنوان مدیرعامل شرکت ساماندهی صنایع و مشاغل شهر تهران منصوب و معرفی شد.", "text":"به گزارش ایرنا، آئین تکریم فرهاد افشار و معارفه حمیدرضا تحصیلی مدیرعاملان سابق و جدید شرکت ساماندهی صنایع و مشاغل شهر تهران صبح شنبه با حضور مجتبی یزدانی معاون خدمات شهری شهرداری تهران در محل این شرکت برگزار شد.مجتبی یزدانی معاون خدمات شهری شهرداری تهران در این جلسه به ماموریت های شرکت ساماندهی صنایع و مشاغل شهر تهران اشاره کرد و گفت: ماموریت ها و شرایط کاری حوزه خدمات شهری به ویژه این شرکت به جهت ارتباط با شهروندان و اصناف متفاوت از سایر حوزه های شهرداری تهران است.وی از مدیرعامل جدید شرکت مشاغل خواست که بر موضوع استقرار محل تشکیل جلسات دبیرخانه کمیسیون نهایی بند 20 در این شرکت، گسترش ون کافه ها به عنوان درآمد پایدار شهرداری و روزبازارها را به طور جدی پیگیری کند.یزدانی با اشاره به تجربیات «تحصیلی» در حوزه خدمات شهری برای وی در سمت جدید آرزوی موفقیت کرد و از زحمات «افشار» در راستای تلاش برای زیست پذیری هر چه بیشتر شهر تقدیر کرد.به گزارش ایرنا، تحصیلی سابقه تصدی پست شهردار خاوردشت و قیامدشت را در کارنامه کاری خود دارد.همچنین فرهاد افشار پیش از این با حکم شهردار تهران به عنوان شهردار منطقه 20 (شهرری) منصوب شده بود.به گزارش ایرنا، ساماندهی مشاغل در اجرای بند 20 ماده 55 قانون شهرداری ها، نظارت بر بازارهای موقت و روزبازارها، کنترل حیوانات شهری، احداث و مدیریت مراکز همگانی خرید و فروش خودرو، مدیریت جایگاههای CNG و ساماندهی کیوسک های عرضه گل و مطبوعات سطح شهر تهران از جمله وظایف و ماموریت های شرکت ساماندهی صنایع و مشاغل شهر تهران است.تهرام/9343//1348            "}