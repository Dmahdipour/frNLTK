{"onTitr":" استاندار خوزستان:    ","titr":" دانشگاهها باید استقلال واقعی داشته باشند","describe":" اهواز – ایرنا – استاندار خوزستان ابراز امیدواری کرد: سیاست های دولت و وزارت علوم، تحقیقات و فناوری به سمت استقلال واقعی دانشگاهها پیش برود و دانشگاهها به معنای واقعی کلمه، استقلال داشته باشد.", "text":"دکتر غلامرضا شریعتی دوشنبه در آیین نکوداشت دانشجویان نوورود و آغاز سالی تحصیلی در سرسرای علوم دانشگاه شهید چمران اهواز اظهار داشت: دانشگاهها باید خود تصمیم گیری کنند و در جهت توسعه منطقه و کشور گام بردارند و حتی باید در در پذیرش دانشجو نقش داشته باشد.وی افزود: دانشگاه باید خود بتواند امور خود را متناسب با نیازهای روز مدیریت و  برنامه ریزی و به سمت فن محوری و مهارت آموزی حرکت کند و تکنیک محور باشد.شریعتی ادامه داد: آموزش عالی باید دانشگاه محور باشد ، نباید دانشگاهها را محدود و از پویایی دانشگاهها جلوگیری کند.استاندار خوزستان بیان کرد: در کشورهای توسعه یافته دانشگاه نقش اساسی را ایفا می کند و خود در تمام امور تصمیم می گیرد.وی اضافه کرد: دراین صورت  در آینده با معضل دانشجویان بدون شغل کمتر مواجه می شویم و دانشجو خود منشا اشتغال می شود چون دانشگاه متناسب با نیازهای آینده استان و حوزه فعالیتش برنامه ریزی کرده است.شریعتی گفت: در طرح ها و صنایع بزرگ استان دانشجویان یا فارغ التحصیلان  دانشگاه شهید چمران اهواز طرح های خوبی را ارائه داده اند و این نتیجه برنامه ریزی و طرح ریزی دانشجویان است.استاندار خوزستان بیان کرد: دانشگاه شهید چمران اهواز باید جایگاه اصلی خود را بازیابد و نقش بیشتری در توسعه و پیشرفت کشور ایفا کند.رییس دانشگاه شهید چمران اهواز نیز گفت: جهت ‌گیری فعالیت‌های دانشگاه در چند سال گذشته بر کیفی سازی برنامه‌های آموزشی و پژوهشی استوار بوده است.دکتر غلامحسین خواجه افزود: بازاندیشی در ساختار تعامل دانشگاه با جامعه از راه تقویت شبکه‌ ملی جامعه و دانشگاه برای دست‌یابی به راه‌حل‌های علمی و رفع موانع توسعه‌ خوزستان و کمک به برنامه‌ریزی‌های دولت کانون توجه بوده است. وی ادامه داد: توسعه‌ نرم‌افزاری و الکترونیکی خدمات آموزشی، افزایش توانمندی شغلی دانشجویان و بررسی و بازنگری جامع در شیوه‌نامه‌ها برای بهبود کیفی فرآیندهای آموزشی سرلوحه برنامه‌های معاونت آموزشی است.خواجه گفت: این دانشگاه در2 سال گذشته با برقراری ارتباط موثر و سازنده و با جلب اعتماد سازمان‌ها، صنایع و شرکت‌های ملی و مهم خوزستان موفق شده توان علمی خود را در رفع نیازهای پژوهشی و فناوری صنایع نفت، آب، برق و گاز استان خوزستان به نمایش بگذارد.رییس دانشگاه شهید چمران اهواز بیان کرد: در بعد آموزشی نیز مجوز راه‌اندازی 17 رشته در مقاطع کارشناسی، ارشناسی ارشد و دکتری اخذ شد. وی گفت: دانشگاه شهید چمران اهواز، امسال سه هزار و 400 نفر دانشجو در مقاطع کارشناسی، کارشناسی ارشد و دکتری را پذیرش کرده است.آیین نکوداشت دانشجویان نوورود و آغاز سالی تحصیلی دانشجویان دانشگاه شهید چمران اهواز با حضور مجتبی شریعتی نیاسر معاون آموزشی و تحصیلات تکمیلی وزارت علوم، تحقیقات و فناوری برگزار شد.در این آیین خانواده امید حسینی از شهدای حادثه تروریستی اهوازدر 31 شهریورماه، دانش آموخته گروه آمار دانشکده علوم ریاضی و کامپیوتر مورد تجلیل قرار گرفت.3004/6002            "}