{"onTitr":"","titr":" آمریکا توافق با ترکیه بر سر آزادی کشیش برانسون را رد کرد","describe":" تهران – ایرنا – به گزارش خبرگزاری رویترز، دولت آمریکا ضمن ابراز امیدواری به آزادی کشیش اندرو برانسون در جلسه امروز دادگاه، نسبت به هرگونه توافق با دولت ترکیه بر سر آزادی زودهنگام وی ابراز بی اطلاعی کرد.", "text":"به گزارش روز جمعه ایرنا، شبکه تلویزیونی آمریکایی ان بی سی و روزنامه واشنگتن پست دیروز (پنجشنبه) به نقل از مقام های آمریکایی و منابع نزدیک به این پرونده خبر دادند که آمریکا و ترکیه به تازگی توافق کرده اند برخی اتهامات برانسون کنار گذاشته شود و وی در جریان جلسه امروز دادگاه و یا اندکی پس از آن آزاد شود.این توافق شامل برداشته شدن تحریم های بالفعل و بالقوه آمریکا علیه ترکیه و کاهش محکومیت برانسون به حبسی که تاکنون گذرانده و یا گذراندن باقی مانده آن در آمریکا می باشد.با این حال وزارت امور خارجه آمریکا و معاون اول رئیس جمهوری این کشور از این توافق ابراز بی اطلاعی کردند. مایک پنس در جریان یک جلسه کاری با امتناع از تائید این توافق تنها ابراز امیدواری کرد که برانسون آزاد شود.دو تن از مقام های دولت آمریکا نیز که رویترز نام آنها را منتشر نساخت، اعلام کردند چنین توافقی وجود ندارد.پیش از این، چهار سناتور آمریکایی از جمله لیندزی گراهام جمهوریخواه و جین شاهین دمکرات با انتشار بیانیه مشترکی گفته بودند که آزادی کشیش مذکور به بهبود دراز مدت روابط آمریکا و ترکیه کمک می کند.در این بیانیه آمده است: آمریکا و ترکیه متحدانی در سازمان ناتو هستند که نگرانی های مشترکی در مورد امنیت و ثبات منطقه ای دارند. زمان آن فرا رسیده که این فصل زشت در روابطمان را خاتمه دهیم.به گزارش ایرنا، برانسون به همکاری با کودتاگران ترکیه، همدستی با گروه های تروریستی، همکاری با گروه گولن و پ.ک.ک و نیز جاسوسی به نفع آمریکا متهم شده و از نهم دسامبر 2016 (19 آذرماه 1395) در بازداشت موقت به سر می برد. اگر اتهامات علیه این کشیش ثابت شود وی احتمالا به 35 سال حبس محکوم خواهد شد.برانسون 50 ساله که اهل کارولینای شمالی است و از دو دهه پیش در ترکیه زندگی می کند، این اتهامات را رد کرده است. ترکیه در ماه ژوئیه برانسون را آزاد کرد و تحت بازداشت خانگی قرار داد.اروپام**3092**1485            "}