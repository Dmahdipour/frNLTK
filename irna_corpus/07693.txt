{"onTitr":"","titr":" تحریم و تهاجم روانی","describe":" روزنامه کیمیای وطن در سرمقاله امروز خود مطلبی را با عنوان ' تحریم و تهاجم روانی' به قلم مظفر حاجیان منتشر کرد.", "text":"در این مطلب آمده است : مشکلات و گرفتاری‌ های اقتصادی ، گرانی و تورم، عرضه‌ نشدن اقلام و کالاهای مورد نیاز مردم و احتکار مورد توجه همه قرار گرفته است و این روزها همه ما از مشکلات و گرفتاری ‌های کشور می ‌گوییم و می ‌نویسیم ؛ از وضعیت بد اقتصادی سخن می‌ گوییم و حتی در مواقعی آنها را بزرگ نمایی می‌ کنیم؛ هرچند شاید بخش ‌های زیادی از آنها درست باشد ؛ اما می ‌توانیم به آن عمیق ‌تر بنگریم و درباره آینده‌ روشنی که در انتظار است سخن بگوییم و تصمیم ‌گیری کنیم. کشور و ملت ما هیچ کم ندارد و در منابع رتبه اول را دارد ؛ فقط باید تصمیم‌ گیرندگان بهنگام تصمیم بگیرند و به‌ درستی به آن عمل کنند. البته و صد البته که نمی ‌توانیم کتمان کنیم حال اقتصاد و معیشت کشور خوب نیست ؛ نمی ‌توانیم به خود و مردم دروغ بگوییم ؛ شاید با کمی آگاهی و درایت بیشتر از سوی برخی مسئولان در این حد مشکل نداشتیم و تحمل این شرایط برای مردم آسان‌ تر می ‌بود و ناخرسندی خود را به دلیل داشتن آرمان‌ های والاتر فرو می ‌خوردند که البته تا حدودی این‌ چنین هم می‌ کنند؛ اما تا زمانی که مسئولان از جنس مردم نشوند، مردم نیز نمی ‌توانند ناخرسندی خود را کامل پنهان کنند ؛ اگرچه با همین ناخرسندی نیز باز هم پای انقلاب ایستاده ‌اند و همچنان برای آن هزینه هم داده‌ اند و می ‌دهند. تبلیغات گسترده‌ ای از سوی رسانه ‌های بیگانه که در محور شرارت دشمنان فعالیت می ‌کنند ، درباره آینده ناخوشایند ایران به دلیل تحریم ‌های یک ‌جانبه آمریکا صورت می ‌گیرد؛ در حالی که درصد زیادی از این تبلیغات فریبنده است که سعی دارد فضای اقتصادی و سیاسی کشور را بیش از اندازه آشفته نشان دهد . هجوم گسترده و بزرگ رسانه ‌های دشمن در فضای افکار عمومی ایران آنقدر وسیع است که اگر کشور دیگری در چنین شرایطی قرار می ‌گرفت، قطعا وضعیت بسیار وخیم‌ تر و نابسامان‌ تری را تجربه می ‌کرد و تعبیر جنگ شیمیایی از این جنگ روانی رسانه ‌ای بجا ترین تعبیر است. در حالی که مشکلات به فرموده حضرت آیت ‌الله خامنه‌ ای در دیدار اخیر با رئیس ‌جمهور و اعضای هیئت دولت غیر قابل حل نیست ؛ چنانچه ایشان با تأکید بر اینکه دشمن به دلیل بعضی ضعف‌ ها و خلأ های اقتصادی بر موضوع اقتصاد کشور متمرکز شده است، فرمودند: در زمینه اقتصادی باید قوی و پرحجم کار و تمام خلأ ها را پر کرد که همه این موارد امکان ‌پذیر و شدنی است و ما در اداره اقتصاد کشور بن ‌بست نداریم. جنگ روانی آمریکا علیه ایران برای تغییر طرز فکر مردم و ایجاد اختلاف و افتراق میان مردم و نظام اسلامی سال ‌ها ست که وجود داشته است و باز هم ادامه خواهد یافت ؛ اما آن نکته ‌ای که اجازه نداده است تا این دشمنی سنگین و بی ‌رحمانه تأثیر خود را بر جامعه بگذارد ، پایبندی مردم به انقلاب اسلامی است که بر این مبنا تمرکز فعلی دشمن نیز بر اقتصاد و شرایط سخت زندگی مردم بی ‌تأثیر خواهد بود. سختی ‌ها و دشواری ‌های کنونی کشور که اکنون نمود بیشتری یافته است، نباید با کوتاهی‌ کردن و تن‌ دادن به خواسته‌ ها یی همراه شود که قصد شان نابودی جمهوری اسلامی ایران است. اگر مردم اعتراضی دارند، بیشتر برای سوء مدیریتی است که در میان برخی مسئولان و مدیران می ‌بینند؛ برای تبعیض ‌ها و بی‌ عدالتی ‌ها یی است که از سوی برخی مسئولان احساس می ‌کنند؛ شاید برخی از جماعت معترض نا سازگاری ‌ها یی هم داشته باشند و صدا های مخالف و معاند نیز به گوش برسد ، اما بیشتر مردم راه را از یاد نبرده‌ اند و به بیراهه این معاندان و مخالفانی نخواهند افتاد که آبشخور آنها توصیه‌ ها و دستورات دشمنان است و از رسانه‌ های آنها به گوش می ‌رسد. انقلاب اسلامی از استحکام زیادی برخوردار است . این استحکام برگرفته از ماهیت دینی و خدایی انقلاب اسلامی است . با وجود همه کاستی ‌ها و ضعف ‌ها یی که به واسطه ناکارآمدی برخی مدیران و مسئولان دیده می‌ شود ، این موضوع هیچ‌ گاه پایه ‌های مستحکم نظام جمهوری اسلامی ایران را متزلزل نکرده و نخواهد کرد؛ زیرا انقلاب اسلامی ماهیتی خدایی دارد و براساس همان وعده‌ هایی که خداوند در قرآن داده است ، ایران برگزیده شده تا زمینه ‌ساز اتفاقی بزرگ شود . جامعه ‌ای را که به وجود مبارک حضرت مهدی موعود( عج ) اعتقاد قلبی دارد، هیچ‌ گاه نمی‌ توان به بیراهه شیطانی کشاند. سختی‌ و دشواری هست ، اما باید با ایستادگی و مقاومت انقلابی آنها را از سر راه برداشت . کشور ما باید با همه دشمنی ‌های شیاطین روی پای خود بایستد و امنیت بی ‌بدیل و ثبات خود را به اثبات برساند . دنیا باید بداند انقلابی که به مردم خود وابسته است ، هیچ‌ گاه از بین نخواهد رفت ؛ باید رابطه مردم و نظام را در این شرایط عمیق ‌تر کرد ؛ دشمنان در پی ایجاد جدایی میان مردم و انقلاب خود هستند و مسئولان باید ارتباط خود را با مردم عمیق ‌تر و ملموس ‌تر کنند. معضلات باعث سرعت ‌یافتن حرکت رو به جلوی کشور خواهد شد ؛ نا خالصی‌ ها بیرون می ‌زند و نا پاکی‌ ها با اتفاقات جاری از بدنه نظام اسلامی زدوده می ‌شود ؛ به همین دلیل است که نا خدای این انقلاب الهی اعتقاد قلبی و راسخ دارد و می‌ گوید: « نسبت به اوضاع ما اصلا نگران نباشند؛ هیچ‌ کس هیچ غلطی نمی ‌تواند بکند؛ مطمئن باشند، هیچ تردیدی در این جهت وجود ندارد؛ این را به همه بگویید.» این سخن نویدبخش و امیدوار کننده است و ما را به یاد امام عزیز( ره ) می‌ اندازد که فرمودند آمریکا هیچ غلطی نمی‌ تواند بکند ؛ هرچند همه رسانه ‌ها و قدرت رسانه ‌ای خود را با سلاح ‌های میکروبی در یک جهت و به تمامه به کار گیرد ، اما در این جنگ شکست و سیلی دیگری از ملت ایران خواهد خورد. /6026/7141            "}