{"onTitr":"","titr":" طرح تبدیل صندوق ذخیره فرهنگیان به بانک رد شد","describe":" تهران - ایرنا - عضو کمیسیون برنامه، بودجه و محاسبات مجلس شورای اسلامی گفت: این کمیسیون طرح تبدیل صندوق ذخیره فرهنگیان به بانک را رد کرد.", "text":"به گزارش ایرنا، محمد حسینی با اشاره به نشست کمیسیون برنامه، بودجه و محاسبات مجلس اظهار داشت: بررسی طرح تنظیم مقررات مالی و اداری وزارت آموزش و پرورش در دستور کار کمیسیون قرار داشت و اصلاحیه هایی در این زمینه صورت گرفت.عضو کمیسیون برنامه، بودجه ومحاسبات مجلس خاطر نشان کرد: در جلسه امروز - یکشنبه - کمیسیون برنامه و بودجه مجلس؛ موادی از طرح تنظیم برخی از مقررات مالی، اداری و پشتیبانی وزارت آموزش و پرورش پس از بحث و بررسی به تصویب رسید.نماینده مردم تفرش، آشتیان و فراهان در مجلس دهم شورای اسلامی تاکید کرد: در ماده یک این طرح شرکت ها، بانک ها و موسسات انتفاعی وابسته به دولت را موظف می کند تا یک درصد از درآمدهای حاصله را برای صرف در توسعه عدالت آموزشی، بهبود معیشت فرهنگیان، تامین سرانه آموزشی و پرورشی و پرداخت مطالبات فرهنگیان به حساب خزانه واریز کنند.این نماینده مجلس تصریح کرد: کاربری های فضاهای آموزشی مورد بررسی قرار گرفت، تغییر کاربری ها به کمیسیون خاص و شرایط خاص واگذار شد، همچنین قانون ساماندهی مسکن بررسی شد، شهرک های مسکن مهر یا انبوه سازانی که می خواستند 200 واحد بسازند مکلف بودند فضای آموزشی مورد نیاز را فراهم کنند، در این بخش زیر 199 واحد می ساختند که زیر قانون قرار بگیرند مجدد تکلیف کردیم تامین فضای آموزشی اجرایی شود.وی گفت: در خصوص کمبود امکانات در برخی روستا به دلیل تعداد کم دانش آموزان نیز بررسی شد، گفته شد برای مکان هایی امکان دارد سرویس رایگان از سوی وزارت آموزش و پرورش فراهم شود تا دانش آموزان را به فضای آموزشی همجوار انتقال دهد و کیفیت آموزشی بالا برود.حسینی گفت: همچنین با الزام تبدیل صندوق ذخیره فرهنگیان به بانک با توجه به قوانین موجود و مکانیزمی که باید طی شود، مخالفت شد. مجوز بانک توسط بانک مرکزی و شورای پول و اعتبار صادر می شود بنابراین اگر فرهنگیان می خواهند این شرایط را داشته باشند از مجاری قانونی مسیر را طی کند و نیازی نیست که مجلس در این زمینه حکمی در قانون دائمی بیاورد.به گزارش خانه ملت، عضو کمیسیون برنامه، بودجه و محاسبات مجلس شورای اسلامی افزود: احکام دیگر بار مالی داشت و اصل 75 تشخیص داده و از طرح حذف شد، مکلف کردن دولت در خصوص سهمیه صندوق پس انداز کارکنان دولت برای فرهنگیان در دستور کار باقی ماند که در جلسه دیگر به آن می پردازیم.سیام**1751**1535            "}