{"onTitr":"","titr":" 14هزار راهدار عملیات راهداری زمستانی را بر عهده دارند","describe":" تهران- ایرنا- مدیرکل دفتر مدیریت بحران و تجهیز ماشین‌آلات سازمان راهداری و حمل و نقل جاده ای گفت: امسال 14 هزار راهدار، 640 راهدارخانه، 2100 گروه راهداری به همراه 9 هزار دستگاه ماشین‌آلات آماده عملیات راهداری زمستانی هستند.", "text":"به گزارش ایرنا از پایگاه خبری وزارت راه وشهرسازی، «داریوش نصر» روز یکشنبه درباره تمهیدات سازمان راهداری و حمل‌ونقل جاده‌ای برای عملیات راهداری زمستانی امسال اظهار داشت: از 2 ماه پیش بر اساس برنامه‌ریزی‌ها با تامین اعتبار و تخصیص آن بین استان‌ها، نسبت به خرید شن و نمک و  بازسازی و اورهال کردن ماشین‌آلات اقدام لازم انجام شد.به گفته این مقام مسئول، بر اساس برنامه‌ریزی انجام ‌شده پنج استان تهران، قزوین، البرز، ‌مازندران و قم به‌ عنوان حلقه نخست راهداری زمستانی سال جاری در اولویت قرار دارند و اعتبارات خوبی برای تجهیز و آماده‌سازی ماشین‌آلات این استان ها اختصاص یافته و در برخی استان‌ها ماشین‌آلات و تجهیزات مورد نیاز خریداری شده است.مدیرکل دفتر مدیریت بحران و تجهیز ماشین‌آلات سازمان راهداری و حمل ‌و نقل جاده‌ای با اشاره به مبحث «چیدمان ماشین‌آلات» گفت: علاوه بر ماشین‌آلات سازمان و ادارات کل استان‌ها با هماهنگی بخش خصوصی اقدام به اجاره ماشین‌آلات برای مواقع بحرانی برای حفظ چیدمان ماشین‌آلات در هر محور بر اساس برنامه‌ ریزی های لازم انجام شده است.نصر با پیش‌بینی طولانی بودن مدت سرما و افزایش میزان بارش در سال جاری نسبت به سال گذشته، بیان کرد: بر این اساس دوره‌های آموزش برای راهداران برای یخ‌زدایی، برف‌روبی، رانندگی با دستگاه‌های برف‌خور و نحوه کار با سیستم‌های هوشمند راهداری در سطح ادارات کل استان‌ها برگزار شده است.وی گفت: همراه داشتن زنجیر چرخ، مواد غذایی و پوشاک مناسب، اجتناب از سفرهای غیرضروری، توجه به اطلاعیه‌های سامانه 141 و اقدام مناسب برای همراهی «مردم، راهدار، رسانه» می تواند راهداران را در رفع مشکلات بارش ها یاری کند.** 110 دستگاه ماشین‌آلات جدید به ناوگان راهداری اضافه می‌شودمدیرکل دفتر مدیریت بحران و تجهیز ماشین‌آلات سازمان راهداری افزود: با توجه به موافقت‌نامه‌ای که اخیر امضا شده است، نزدیک به 110 دستگاه ماشین‌آلات به ناوگان راهداری اضافه می‌شود.نصر درباره راهداری زمستانی در راه‌های روستایی بیان داشت: بخشی از راه‌های روستایی با همکاری دهیاری‌ها و معتمدین روستاها با تامین تجهیزات و سوخت و برخی دیگر با استقرار مستقیم نیروهای راهداری بازگشایی می‌شوند، همچنین بازگشایی راه‌های اصلی و فرعی دسترسی به روستاها نیز در کوتاه‌ترین زمان توسط راهداران انجام خواهد شد.به گزارش ایرنا، طول راه های کشور بیش از 230 هزار کیلومتر است که 34 هزار کیلومتر از آن راه شریانی محسوب می شود؛ 75 رصد ترافیک کشور در محورهای شریانی انجام می شود و باز بودن تردد در این راه ها در فصل سرما یکی از وظایف سازمان راهداری و حمل و نقل جاده ای است.اقتصام**1108*2025            "}