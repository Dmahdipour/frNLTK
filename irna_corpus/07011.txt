{"onTitr":" عضو فراکسیون امید مجلس:    ","titr":" صدا و سیما در انعکاس اخبار میلی عمل می کند","describe":" تهران- ایرنا- عضو فراکسیون امید مجلس شورای اسلامی گفت: صدا و سیما در پوشش اخبار و گزارش ها خصوصا در موضوع CFT و FATF به صورت میلی عمل می کند ولی تجربه ثابت کرده هر چه این رسانه بگوید همه برعکس عمل می کنند.", "text":"«قاسم میرزایی نیکو» روز شنبه در گفت وگو با خبرنگار پارلمانی ایرنا در واکنش به گزارش صدا و سیما علیه گروه ویژه اقدام مالی (FATF ) و لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) اظهار داشت: صدا و سیما در مسائل مختلف کشور خصوصا موضوع CFT و FATF کاملا میلی عمل گرده و فقط بخش های مربوط به مخالفان این لوایح را پخش می کند.وی افزود: در این زمینه هیات دولت و نمایندگان مجلس باید کارهای کارشناسی انجام می دانند که این اقدامات انجام شده و بحث های کارشناسی خوبی در این زمینه ها صورت گرفته است.نماینده مردم دماوند در مجلس یادآور شد: امروز همه کشور به این نتیجه رسیدند که CFT  و دیگر لوایح مرتبط با FATF یک سری معایب و محاسنی دارد ولی محاسن آن از معایب آن بیشتر است، از این رو می تواند در مجلس تصویب شود.میرزایی نیکو خاطرنشان کرد: تجربه ثابت کرده که صدا و سیما هر چه نشان دهد دیگران برعکس آن عمل می کنند، بهتر است رسانه ملی دست از اقدامات میلی بردارد.به گزارش ایرنا، صدا و سیما شب های گذشته گزارش هایی درمورد FATF و لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) پخش کرد ، یکی از این گزارش با عنوان «سراب»، روایتی از داستان FATF در پاکستان بود که با واکنش کارشناسان رسانه و صاحبنظران سیاسی همراه شد.این کارشناسان پخش چنین گزارش هایی را بی ارتباط با در دستور کار قرار گرفتن و بررسی CFT در مجلس ندانستند.سیام**9121**1336            "}