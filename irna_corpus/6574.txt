{"onTitr":" رئیس شورای راهبردی روابط خارجی:    ","titr":" ایران جلوی سوء استفاده از لایحه سی اف تی را می گیرد","describe":" تهران - ایرنا - رئیس شورای راهبردی روابط خارجی درباره لایحه پیوستن ایران به کنوانسیون مقابله با تامین مالی تروریسم موسوم به سی اف تی گفت: با شرایطی که برای تصویب این لایحه خواهیم گذاشت، جلوی سوءاستفاده های دیگران گرفته می شود.", "text":"به گزارش ایرنا، سیدکمال خرازی عصر شنبه در حاشیه نشست مشترک با رئیس موسسه مطالعاتی امنیتی و اروپایی اتریش در جمع خبرنگاران گفت:  ما چندان به تحول ناشی از چنین مکانیسمی برای کشور امیدوار نیستیم و بیشتر باید به خود و منابع داخلی مان متکی باشیم.وی ادامه داد: در صورتی که این لایحه  تصویب شود با شرایطی که ایران قرار می دهد و خطوط قرمزی که بیان می کند، می تواند جلوی سو استفاده ها را بگیرد و در عین حال در جهت عادی شدن روابط اقتصادی ما با جهان می تواند کمک کننده باشد.خرازی همچنین درباره ساز و کار اروپایی ها در قبال ایران نیز اظهار داشت: ساز و کار اروپا می تواند بخشی از مسائل را رفع کند و تجارت با اروپا را ادامه دهد، اما باید دید این ساز و کاری که وجود دارد تا چه اندازه می تواند برای ما رضایت بخش باشد و در عمل چقدر مشکلات را حل می کند.رییس شورای راهبردی روابط خارجی درباره همکاری ایران با چین و روسیه به ویژه درباره نفت و معاملات اقتصادی اظهار داشت: اگر منظور وابستگی به اینها باشد که باید بگویم این مساله جزو سیاست ما نیست، اما در دنیای سیاست منافع مشترک وجود دارد که کشورها می توانند با هم همکاری داشته باشند.خرازی افزود: مادامی که روسیه و چین منافع داشته باشند با ما همکاری می کنند، اما ما معتقدیم که این وابستگی به آنها نباید ایجاد شود.وی درباره مبادلات تجاری با ارزهای دو کشور روسیه و چین نیز گفت: صحبت هایی با روسیه و چین در این باره شده که اگر برقرار شود می تواند به گسترش روابط ما با آنها کمک کند.سیام**2021**1751**1535            "}