{"onTitr":" مدیرکل پدافند غیرعامل استانداری هرمزگان:    ","titr":" اصول پدافند زیستی نخلستان های حاجی آباد رعایت شود","describe":" بندرعباس - ایرنا - مدیرکل پدافند غیرعامل استانداری هرمزگان خواستار حفاظت و رعایت اصول پدافند زیستی از نخلستان های شهرستان حاجی آباد در مقابل آفات شد.", "text":"به گزارش ایرنا، محسن زینلی تختی عصر پنجشنبه در نشست شورای پدافند غیرعامل حاجی آباد، افزود: تهدیدات زیستی یکی از مهم ترین تهدید های امروز در زمینه پدافند غیرعامل است و حفاظت از نخلستان های این شهرستان حاجی آباد از اهمیت خاصی برخوردار است.وی با اشاره به این که رعایت اصول اقتصادی پدافند غیرعامل، اقتصاد را مستحکم و قوی تر می کند، بیان داشت: پدافند مردم محور یکی از ابعاد مهم پدافند غیرعامل است.مدیرکل پدافند غیرعامل استانداری هرمزگان ابراز داشت: مردم با ارزش ترین سرمایه های کشور محسوب می شوند و آموزش ، حفاظت و صیانت از مردم در برابر حوادث امری بسیارمهم می باشد که باید به آن توجه داشت.** تولید 26هزار تن خرما در حاجی آباد  مدیر جهاد کشاورزی حاجی آباد گفت: میزان تولید خرمای شهرستان حاجی آباد از26 هزار تن به 26 هزار و 250 تن در سالجاری رسیده است. مهدی عباسپور ابراز داشت: سطح زیر کشت نخیلات در حاجی آباد هم از 5 هزار و 500 هکتار درسال گذشته به 5 هزار600 هکتار افزایش و بیشترین میزان افزایش نیز مربوط به کشت خرمای پیارم است.وی ادامه داد: از مجموع سطح زیر کشت خرمای این شهرستان 4 هزار و 200 هکتار دارای درختان بارور و یکهزار و 300 هکتار نیز غیر بارور هستند.مدیر جهاد کشاورزی حاجی آباد اظهار داشت: سطح زیر کشت پیارم در شهرستان حاجی آباد 2 هزار و 400 هکتار است که یکهزار و 400 هکتار دارای درختان بارور با میانگین تولید 6 هزار و 100 کیلوگرم است.به گفته عباسپور، میزان برداشت پیارم از سطح نخلستان های حاجی آباد با توجه به افزایش سطح زیر کشت درختان بارور و افزایش میزان تولید حدود 5 درصد افزایش خواهد یافت و پیش بینی می شود از رقم 8 هزارو 250 تن در سال 96 به رقم 8 هزار و700 تن برسد.برداشت خرما در هرمزگان با خرمای آل مهتری از اول خرداد آغاز می‌ شود و با برداشت پیارم اواخر آبان ماه پایان می یابد.شهرستان حاجی آباد در 170 کیلومتری شمال بندرعباس مرکز استان هرمزگان واقع شده است. 9887 / 6048            "}