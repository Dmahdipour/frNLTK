{"onTitr":"","titr":" مغازه طلافروشی در اصفهان مورد سرقت قرار گرفت","describe":" اصفهان - ایرنا - معاون اجتماعی فرماندهی انتظامی استان اصفهان از سرقت یک باب مغازه طلافروشی در میدان امام علی (ع) اصفهان خبر داد و گفت: این سرقت امروز به شیوه عنف صورت گرفته است.", "text":"سرهنگ جهانگیر کریمی روز پنجشنبه در گفت و گو با ایرنا افزود: سه نفر سارق صبح امروز بدون پوشاندن سرو صورت خود اقدام به سرقت طلاهای مغازه طلافروشی در اصفهان کردند.وی با بیان این که میزان طلای به سرقت رفته قابل توجه نبوده است، اظهارداشت: این سرقت به هیچ وجه مسلحانه نبوده و به کسی آسیبی نرسیده است.معاون اجتماعی فرماندهی انتظامی استان اصفهان خاطرنشان کرد : با توجه به شیوه سرقت بدون پوشش مجرمان احتمال اختلافات شخصی وجود دارد که توسط کارآگاهان پلیس در حال بررسی است.کریمی گفت: تیم های عملیاتی به منظور شناسایی و بازداشت عوامل این عمل مجرمانه وارد عمل شده اند.6994/6026/            "}