{"onTitr":"","titr":" رم: اروپا و رسانه ها قصد سرنگونی دولت ایتالیا را دارند","describe":" رم - ایرنا - وزیر توسعه اقتصادی و کار ایتالیا در مورد 'قصد اروپا و رسانه ها برای سرنگونی دولت ائتلافی ایتالیا'، هشدار داد.", "text":"به گزارش ایرنا، 'لوئیجی دی مایو' معاون نخست وزیر و وزیر توسعه اقتصادی و کار ایتالیا روز یکشنبه در کنفرانسی اظهار کرد: سیستم رسانه ای و  اروپایی تصمیم گرفته اند که دولت ایتالیا باید هر چه سریعتر سرنگون شود. اما هرچه بیشتر در این جهت فعالیت کنند ما بیشتر متحد می شویم. وی گفت: دولت ما متشکل از دو نیروی سیاسی بسیار متفاوت است که پس از امضای یک قرارداد دولتی متحد شده اند ولی آنها (اروپا و رسانه ها) با حملات مداوم خود، ما را بیشتر متحد می کنند.وی افزود: در این روزها متوجه شدم که بازارها، ایتالیا را بیشتر از اروپا دوست دارند. اگر اتحادیه اروپا می خواهد با ما صحبت کند ما به بروکسل می رویم و گفت وگو می کنیم اما اگر غرض ورزی وجود داشته باشد، امیدی نداریم.وی هشدار داد: نظر سنجی ها نشان می دهد که در اروپا یک زلزله سیاسی در حال وقوع است که قوانین و مقررات را در تمام کشورهای اروپایی تغییر خواهد داد همانطور که روز 4 مارس گذشته با انتخابات پارلمانی ایتالیا اتفاق افتاد. این سخنان در حالی مطرح می شود، «پیر موسکوویسی» کمیسر امور اقتصادی و مالی اتحادیه اروپا اخیرا در گفت و گو با روزنامه فرانسوی &#39;لوموند&#39; اظهار کرد: ایتالیایی ها نیز همچون مجارستانی ها، دولتی را انتخاب کرده اند که مسلماً اروپا گریز و بیگانه ستیز است و در مورد مسائل مهاجرتی و مربوط به بودجه سعی دارد تعهدات اروپایی خود را زیر پا بگذارد. وی همچنین سران دو حزب ائتلافی دولت ایتالیا را فرزندان نابرابری ها و اختلافات خواند و گفت: پوپولیست ها و ملی گرایان دشمنان دموکراسی آزاد هستند در حالی که در منطقه یورو باید همگرایی ایجاد کرد و نیاز به یک ابزار سیاسی اقتصادی فعال داریم. اکنون اروپا بر سر دو راهی است. اگر کاری نکنیم افرادی مانند اوربان، سالوینی، له پن و کازینسکی اروپایی را شکل می دهند که در آن عدالت و مطبوعات تحت کنترل بوده و به خارجی ها انگ زده شده و اقلیت ها نیز مورد تهدید قرار می گیرند. این رهبران راست گرا، دشمنان دموکراسی آزاد هستند. این اظهارات با واکنش تند ایتالیا مواجه شد و &#39;متئو سالوینی&#39; معاون نخست وزیر و وزیر کشور گفت: صحبت های موسکوویسی کاملاً بی پایه و اساس است. اروپام**461**شبس**1613            "}