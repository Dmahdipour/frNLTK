{"onTitr":"","titr":" کودکان سیستان و بلوچستانی رایگان به موزه می روند","describe":" زاهدان - ایرنا - مدیر کل میراث فرهنگی، صنایع دستی و گردشگری سیستان و بلوچستان گفت: به مناسبت 16 مهر روز جهانی کودک بازدید از موزه ها و اماکن فرهنگی و تاریخی این استان برای کودکان و نوجوانان کمتر از 12 سال به همراه والدینشان رایگان است.", "text":"علیرضا جلالزایی روز دوشنبه در گفت و گو با خبرنگار ایرنا اظهار داشت: 9 موزه فرهنگی تاریخی سیستان و بلوچستان شامل موزه های مردم شناسی سیستان، باستان شناسی شهر سوخته، پست زاهدان، منطقه ای جنوب شرق، محلی سراوان، سفال کلپورگان، قرآن و عترت ایرانشهر، پست سرباز و موزه محلی چابهار همه روزه پذیرای علاقه مندان و گردشگران هستند.وی ادامه داد: موزه ها می توانند نقشی اساسی در آشنایی گروه سنی کودک و نوجوان با تاریخ، فرهنگ و هویت غنی کشور داشته باشند و در شکل گیری شخصیت کودکان اثرگذار باشند.مدیرکل میراث فرهنگی، صنایع دستی و گردشگری سیستان و بلوچستان گفت: به طور کلی بازدید مدارس در طول سال از موزه منطقه ای جنوب شرق واقع در مرکز استان رایگان است.به گفته مدیرکل کانون پرورش فکری کودکان و نوجوانان سیستان و بلوچستان همزمان با هفته ملی کودک( 14 تا 20 مهر) 864 عنوان برنامه متنوع فرهنگی و اجتماعی با محوریت کودکان در این استان درحال اجراست.معصومه هادی هدف گذاری های برنامه های امسال هفته ملی کودک را برجسته سازی اهمیت دوران کودکی، تامین نیازها و خواسته های کودکان امروز، هم افزایی فعالیت های دستگاههای متولی کودکان، ارتقای آگاهی جامعه نسبت به حقوق کودکان، ایجاد فضای با نشاط با مشارکت کودکان و توجه به هویت ملی و بهره گیری از آموزه های دین اسلام در موضوع حقوق کودکان عنوان کرد. 7316**3213            "}