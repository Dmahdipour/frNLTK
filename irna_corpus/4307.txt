{"onTitr":" تنیسور صاحب مدال برنز پاراآسیایی جاکارتا:    ","titr":" مقام سوم بازی های پاراآسیایی راضی کننده نیست","describe":" ارومیه- ایرنا- تنیسور جانباز و ملی پوش اشنویه ای حاضر در مسابقات پاراآسیایی جاکارتا 2018 گفت: در دیدار نیمه نهایی بازی ها مقابل حریف کره ای عملکرد خوبی نداشتم و از کسب مدال برنز راضی نیستم.", "text":"حسن جانفشان روز دوشنبه در گفت و گو با خبرنگار ایرنا افزود: خودم را برای این مسابقات آماده کرده بودم اما در دیدار نیمه نهایی بازی خوبی انجام ندادم.وی ادامه داد: در این دیدار قدرت واقعی خودم را نتوانستم نشان دهم و از حریف کره ای باختم.وی اضافه کرد: در رقابت های دوبل هم شانس مدال داریم اما کارمان سخت است زیرا کلاس ها ادغام شده و باید خیلی تلاش کنیم تا بتوانیم به روی سکو برویم.به گزارش ایرنا حسن جانفشان جانباز جنگ تحمیلی از سال 1385 عضو تیم ملی تنیس روی میز ایران بوده و تاکنون 18 مدال آسیایی، جهانی و بین المللی برای ایران اسلامی به ارمغان آورده است. این ورزشکار ملی پوش جانباز با توجه به درخشش در مسابقات جهانی اوپن تایوان و کسب مدال طلای این رشته در بخش انفرادی و همچنین کسب عنوان چهارمی مسابقات آسیایی و اقیانوسیه و بالا بردن رنکینگ جهانی خود از سوی فدراسیون، موفق به کسب سهمیه پاراالمپیک 2012 لندن شده بود. وی به فینال بازی های پاراآسیایی 2014 اینچئون کره جنوبی رسیده بود ولی در رقابت فینال نتوانست &#39;کیم مینجیو&#39;، حریف کره ای خود را شکست دهد و با قبول شکست سه بر صفر به نایب قهرمانی و مدال نقره رسید. حسن جانفشان در جریان مسابقات جهانی 2016 اندونزی مدال نقره تیمی و برنز انفرادی را بر گردن آویخت. سومین دوره بازی های پاراآسیایی از 14 تا 23 مهر ماه با حضور 2 هزار و 880 ورزشکار از 41 کشور در 18 رشته ورزشی در شهر جاکارتا اندونزی در حال برگزاری است.سومین دوره بازیهای پارآسیایی 2018 از 14 تا 21 مهر با حضور 2 هزار و 880 ورزشکار از 41 کشور در 18رشته ورزشی برگزار می شود. کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارد.7156/2093            "}