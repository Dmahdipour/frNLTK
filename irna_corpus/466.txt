به گزارش روز جمعه خبرنگار اعزامی ایرنا به جاکارتا، در پایان دور هفتم و در گروه B1 ملیحه صفایی با 6 امتیاز و پوئن شکنی کمتر (شکستن امتیاز) مدال نقره را به دست آورد و در بخش تیمی شطرنج بازان کشورمان ملیحه صفایی، لیلا زارعزاده و زهرا محمدی راد، با 10 امتیاز و باز هم به خاطر پوئن شکنی عنوان نایب قهرمانی و مدال نقره را به دست آوردند.در این گروه، نماینده اندونزی با 6 امتیاز مدال طلای انفرادی را کسب کرد و نمایندگان شطرنج میزبان همچنین در بخش تیمی با 10 امتیاز و تنها به خاطر پوئن شکنی بیشتر قهرمان شدند. در گروه B2 و B3  زنان در بخش تیمی، فریبا زنده بودی، فاطمه برقول و عاطفه نقوی با 9.5 امتیاز عنوان قهرمانی و مدال طلا را به دست آوردند و در بخش انفرادی نیز فاطمه برقول با 5 امتیاز و به خاطر پوئن شکنی کمتر به مدال نقره رسید و فریبا زنده بودی با 4.5 امتیاز در جایگاه سوم قرار گرفت و به مدال برنز دست یافت. در گروه B1مردان در بخش تیمی عنوان پنجم از آن ایران شد و در بخش انفرادی هیچ مدالی به دست نیامد. در رقابت های گروه B2 و B3  تیم مردان کشورمان در جایگاه چهارم قرار گرفت و در بخش انفرادی مجید باقری پنجم شد. تیم شطرنج نابینایان در حالی در بخش سریع سه مدال نقره به دست آورد که هر سه مدال با پوئن شکنی بیشتر شانس تبدیل شدن نقره ها به طلا را داشت.به این ترتیب رقابت های شطرنج نابینایان در دو بخش استاندارد و سریع به پایان رسید و تیم شطرنج نابینایان و کم بینایان کشور در دو بخش زنان و مردان 14 مدال شامل 4 مدال طلا، 6 نقره و 4 برنز کسب کرد.کاروان ایران در سومین دوره بازی های پارااسیایی 2018 جاکارتا با 209 ورزشکار زن و مرد شرکت کرده است.** 2052**1601**
      
      