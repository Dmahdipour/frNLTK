{"onTitr":"","titr":" 79 غیرنظامی یمنی در بمباران هوایی عربستان کشته شدند","describe":" تهران - ایرنا - منابع نظامی و پزشکی یمن با اشاره به حملات هوایی پی در پی ائتلاف سعودی در 48 ساعت گذشته اعلام کردند که 79 غیرنظامی در استان 'الحدیده' در غرب یمن در بمباران های جنگنده های عربستان کشته شدند.", "text":"به گزارش روز چهارشنبه خبرگزاری فرانسه، حملات هوایی جنگنده های سعودی به استان الحدیده مشرف بر دریای سرخ 79 کشته بر جا گذاشته است.رژیم آل سعود در پاسخ به شکست های مکرر در جبهه های جنگ علیه یمن، اقدام به بمباران مناطق مسکونی و شهرهای این کشور کرده و افراد بی دفاع را به قتل می رساند.نیروهای مزدور طرفدار 'عبدربه منصورهادی' رئیس جمهوری مستعفی و فراری با همکاری ارتش امارات و عربستان ژوئن ( تیر ماه) گذشته حمله شدیدی به ساحل دریای سرخ با هدف اشغال بندر الحدیده کردند که با هشیاری به موقع نیروهای ارتش و کمیته های مردمی یمن به شکست انجامید.** انهدام 3 خودروی نظامی عربستانی در ساحل غربینیروهای ارتش و کمیته های مردمی نیمه شب گذشته 3 خودروی نظامی عربستانی را در منطقه 'قطابه' در ساحل غربی یمن منهدم کردند.یک منبع نظامی گفت: نیروهای ارتش یمن با کارگذاشتن بمب در مسیر3 خودروی نظامی عربستانی در جنوب قطابه در جبهه ساحل غربی هر سه خودرو را منهدم و نظامیان داخل آن را کشته و یا زخمی کردند.** شمار زیادی از مزدوران عربستانی کشته شدندبه گزارش رسانه های یمنی، نیروهای ارتش و کمیته های مردمی این کشور دیشب با دفع حملات مزدوران عربستانی در جبهه 'نهم'، دو موضع نظامی آنها را هدف قرار داده و شمار زیادی از آنها را کشته و یا زخمی کردند.یک منبع نظامی گفت: نیروهای ارتش و کمیته های مردمی حمله دیشب  مزدوران عربستانی به سمت منطقه در جبهه نهم را که 8 ساعت طول کشید، دفع و خسارات جانی و مالی زیادی به آنها وارد کردند.** مواضع نظامیان عربستانی در نجران و عسیر هدف قرار گرفتنیروهای ارتش و کمیته های مردمی یمن دیروز محل تجمع نظامیان سعودی در 'نجران' و 'عسیر' را با 'کاتیوشا' و خمپاره هدف قرار دادند .در بیانیه این نیروها آمده است: یگان موشکی و توپخانه ای ارتش و کمیته های مردمی یمن مواضع نظامیان سعودی در غرب 'مجازه' و در نزدیکی گذرگاه 'علب' در عسیر را با خمپاه و کاتیوشا گلوله باران کردند.این بیانیه با اشاره به حملات توپخانه ای ارتش یمن به مواضع نظامیان عربستانی در 'رقابه الخشباء' در نجران از کشته و زخمی شدن شماری از آنها خبر داد. نیروهای یمنی در مرز نجران توانستند چند روستا و موضع نظامیان سعودی را به کنترل خود درآورده و چندین خودروی آنها را منهدم و مقادیر زیادی اسلحه و مهمات به غنیمت بگیرند.عربستان از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشاند. تجاوز عربستان به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است.خاورم** 1453**1651            "}