{"onTitr":" نتانیاهو در دیدار با وزیر خارجه آلمان؛    ","titr":" رژیم صهیونیستی خواستار مقابله با ایران است","describe":" تهران- ایرنا- نخست وزیر رژیم صهیونیستی در دیدار با وزیر خارجه آلمان خواستار اقدام جامعه بین المللی علیه ایران در سوریه و لبنان شد.", "text":"به گزارش جمعه شب ایرنا، بنیامین نتانیاهو نخست وزیر رژیم صهیونیستی با هایکو ماس وزیر خارجه آلمان که در فلسطین اشغالی به سر می برد، دیدار کرد.براساس اعلام دفتر نخست وزیری رژیم صهیونیستی، نتانیاهو در این دیدار گفت که از جامعه بین المللی می خواهد علیه نفوذ ایران در سوریه و لبنان بایستد.وی همچنین تاکید کرد که در صورتی که فلسطینیان غزه علیه رژیم صهیونیستی اقدامی کنند، این رژیم پاسخ خواهد داد.مقام های آلمانی به همراه آنگلا مرکل صدر اعظم این کشور از دیروز برای دیدار با مقام های رژیم صهیونیستی وارد فلسطین اشغالی شده اند.مرکل روز گذشته در کنفرانس خبری مشترک با نتانیاهو تاکید کرد که برلین درباره توافق هسته ای ایران با تل آویو اختلاف نظر دارد.صدر اعظم آلمان همچنین ضمن رد درخواست رووین ریولین رئیس رژیم صهیونیستی مبنی بر حمایت از تحریم های آمریکا علیه ایران و سیاست ضد برجامی واشنگتن، تصریح کرد که موضع برلین حفظ برجام است.وزیر خارجه آلمان پیشنهاد دهنده نظام پرداخت مستقل اتحادیه اروپا است که در حال حاضر در دست بررسی است و قرار است برای تسهیل تبادلات مالی این اتحادیه با ایران و حفظ برجام مورد استفاده قرار گیرد.شبد**9416**1908            "}