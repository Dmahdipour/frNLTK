{"onTitr":" در دیدار رئیس سازمان صدا و سیما با همتایان هندی و ترکمن مطرح شد    ","titr":" استقبال هند و ترکمنستان از تقویت روابط فرهنگی با ایران","describe":" تهران- ایرنا- رئیسان رادیو و تلویزیون هند و ترکمنستان در دیدار با علی عسگری رئیس سازمان صدا و سیما بر تقویت روابط فرهنگی با ایران در زمینه تولیدات تلویزیونی مشترک تاکید کردند.", "text":"به گزارش روز جمعه گروه فرهنگی ایرنا از رسانه ملی، «سوپریا ساهو» رئیس رادیو وتلویزیون دولتی هند (دوردارشان) در دیدار با رئیس سازمان صدا و سیما ضمن تاکید بر استفاده از ظرفیت‌های متقابل بر گسترش روابط دوجانبه فرهنگی از جمله در تولید فیلم، سریال و مستند مشترک تاکید کرد.رئیس رادیو و تلویزیون ملی ترکمنستان نیز امروز در ملاقات با عسکری با اشاره به ظرفیت‌های فراوان صدا و سیمای جمهوری اسلامی ایران گفت: آماده ایم تا از تجربیات گرانسنگ شما و همکارانتان در ایران استفاده کنیم.«مردان قارلیف» با حضور در محل اقامت رئیس سازمان صدا و سیما ضمن تشکر از حضور او در عشق آباد افزود: فرصت مغتنمی است تا راه های مختلف افزایش همکاری را بررسی و به سرعت اقدام کنیم.رئیس رادیو تلویزیون ملی ترکمنستان تصریح کرد: ما از شما تقاضا داریم تا فیلم ها و سریال های موفق خود را برای پخش در اختیار ما بگذارید و مطمئنیم که مردم هم از آنها استقبال خواهند کرد.علی عسکری هم با اشاره به توانمندی‌های صدا و سیمای جمهوری اسلامی، گفت: با توجه به تشابهات فرهنگی مین دوکشور می توانیم همکاری های فراوانی داشته باشیم و تجربیات خود را در اختیارتان قرار دهیم.رئیس رسانه ملی در ادامه این نشست در جریان آخرین وضعیت رادیو تلویزیون ترکمنستان قرار گرفت و راهنمایی‌های لازم را برای چگونگی استفاده از ظرفیت کشورمان ارائه کرد.فراهنگ**3079** 9053            "}