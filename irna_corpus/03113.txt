{"onTitr":"","titr":" پارک جنگلی بیرجند زیباسازی می شود","describe":" بیرجند - ایرنا - معاون امور عمرانی، حمل و نقل و ترافیک شهردار بیرجند گفت: فاز اول اجرای عملیات عمرانی و زیباسازی پارک جنگلی در مدت 6 ماه اجرایی می شود.", "text":"به گزارش روز سه شنبه روابط عمومی شهرداری بیرجند علی عدل با اشاره به اینکه از فضاسازی این پارک می توان برای جذب گردشگر استفاده کرد افزود: مجموعه مدیریت شهری در راستای شکوفایی پارک جنگلی باید بیش از پیش تلاش کند.وی گفت: سعی داریم با کار کارشناسی دقیق و سریع از پارک جنگلی به عنوان نعمت خدادادی شهر استفاده مطلوب کرده و آن را به تفریحگاهی مناسب برای شهروندان تبدیل کنیم.معاون امور عمرانی، حمل و نقل و ترافیک شهردار بیرجند پارک جنگلی بیرجند را یکی از ظرفیت های مغفول این شهر دانست که با اجرای عملیات بهسازی و زیباسازی و ایجاد رستوران ها و فضاهای تفریحی، رونق خوبی خواهد گرفت.وی اظهار داشت: پارک جنگلی با رویکرد سلامت خانواده و به منظور گسترش اراضی تفریحی در دستور کار شهرداری بیرجند قرار گرفته است.عدل با ابراز امیدواری از اینکه طرح مذکور برای شهروندان منفعت و بازدهی خوبی داشته باشد افزود: طراحی پارک های سطح شهر باید متناسب با منطقه انجام شود.وی گفت: طراحی 39 هکتار پارک جنگلی، مساحت کمی نیست که به طور قطع آثار و تبعات آن در شهر دیده خواهد شد.معاون شهردار بیرجند با اشاره به طرح ارائه شده برای پارک مهرشهر توسط مشاور طراح نیز عنوان کرد: این پارک با مساحت 24 هزار متر مربع و اعتبار 15 میلیارد ریال در دستور کار شهرداری قرار دارد.وی اهمیت تفرجگاه های شهری را یادآور شد و گفت: پارک های سطح شهر از دیدگاه تامین فضاهای فراغتی و بستر ارتباط و تعامل اجتماعی حائز اهمیت هستند.9893*3028            "}