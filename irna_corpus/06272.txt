{"onTitr":"","titr":" 3440 میلیون سهم در بورس زنجان معامله شد","describe":" زنجان – ایرنا – مدیر بورس منطقه ای زنجان گفت: سه میلیارد و 440 میلیون سهم به ارزش 9 هزار و 422 میلیارد ریال طی امسال در بورس زنجان خرید و فروش شد.", "text":"مهرداد محبی روز یکشنبه در گفت وگو با خبرنگار ایرنا افزود: در مدت مشابه سال قبل 2 میلیارد و491 میلیون سهم به ارزش چهار هزار و 535 میلیارد ریال خرید و فروش شده بود.وی تصریح کرد: طی ماه گذشته شاخص کل بورس به رقم 157 هزار و 328 رسید، در حالی که این رقم در مدت مشابه سال گذشته 85 هزار و 343 بود.محبی خاطرنشان کرد: شهریور امسال یک میلیاردو 141 میلیون سهم به ارزش 2هزار و 475 میلیارد ریال و 283 میلیون سهم شهریور سال قبل به ارزش 570 میلیارد ریال در این بورس خرید و فروش شد.مدیر بورس منطقه ای زنجان گفت: طی مرداد سال جاری 783 میلیون سهم به ارزش 2 هزار و 144 میلیارد ریال فروخته شد در حالی که این رقم برای مرداد سال 96 به 267 سهم به ارزش 667 میلیارد ریال می رسید.محبی اظهار داشت: شاخص بورس زنجان در همین ماه 136 هزار و 910 گزارش شد در حالی که این شاخص در مرداد سال 96، عدد 82 هزار و 372 را نشان می داد.مدیر بورس منطقه ای زنجان گفت: تیر امسال 533 میلیون سهم به ارزش 2 هزار و 452 میلیارد ریال معامله شد که در تیر سال گذشته 295 میلیون سهم به ارزش 616 میلیارد ریال خرید و فروش شد.وی خاطرنشان کرد: شاخص بورس در تیر امسال 108 هزار و 295 ثبت شد در حالی که این رقم در ماه مشابه پارسال به 78 هزار و 736 می رسید.3216/6085            "}