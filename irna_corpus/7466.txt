{"onTitr":"","titr":" امسال 217 مورد دو قلوزایی در کردستان ثبت شد","describe":" سنندج - ایرنا - مدیرکل ثبت احوال کردستان با اشاره به ثبت 14 هزار و 740 واقعه ولادت در 6ماهه نخست امسال گفت: از این تعداد، 217 مورد دوقلوزایی است.", "text":"حسن صومی روز شنبه در گفت و گو با خبرنگار ایرنا از کاهش 5 درصدی واقعه ولادت در 6 ماهه نخست امسال نسبت به مدت مشابه آن در سال گذشته خبر داد.وی اظهار داشت: 14 هزار و 290 هزار واقعه ولادت ثبت شده در استان به صورت تک زایی و 217 مورد هم دو قلوزایی بوده است.صومی اضافه کرد: در این مدت چهار مورد سه قلوزایی نیز در استان ثبت شد که از این تعداد دو مورد آن در شهرستان سقز، یک مورد سنندج و یک مورد هم در مریوان بود.مدیرکل ثبت احوال استان کردستان با اشاره به اینکه در این مدت یک مورد چهار قلوزایی هم در شهرستان مریوان ثبت شد، گفتد: ولادت ثبت شده نوزادان پسر هفت هزار و 594 واقعه و دختران هم هفت هزار و 146 واقعه بوده است.وی بیشترین ولادت ثبت شده در استان را مربوط به مادران گروه سنی 25 تا 29 سال اعلام کرد و یادآور شد: در این مدت در مقابل هر 100 واقعه ولادت دختران، 106 واقعه ولادت پسران ثبت شد.صومی گفت: بیشترین واقعه ولادت ثبت شده مربوط به شهرستان بانه با نرخ 23.5 در یک هزار و کمترین هم مربوط به شهرستان بیجار با 14.7 در یک هزار بوده است.هم اکنون 37 دفتر پیشخوان فعال و 6 دفتر پستی در سطح استان کردستان خدمات ثبت در زمینه های مختلف را انجام می دهند.استان کردستان طبق سرشماری سال 95 یک میلیون و 603 هزار نفر جمعیت دارد که در10 شهرستان، 29 شهر، 31 بخش، 86 دهستان و یک هزار و 697 آبادی زندگی می کنند.7348/9102            "}