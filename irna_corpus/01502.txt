{"onTitr":" وزیربهداشت:    ","titr":" کمبود نیرو مهمترین مشکل مراکز درمانی و علت نارضایتی مردم است","describe":" ساری- ایرنا- وزیربهداشت، درمان و آموزش پزشکی گفت: با وجود ظرفیت سازی های خوب در حوزه سلامت کشور، کمبود نیرو مهم ترین مشکل مراکز درمانی و علت اصلی نارضایتی مردم در این بخش است.", "text":"حسن قاضی زاده هاشمی چهارشنبه شب در گفت و گو با خبرنگار ایرنا افزود: در دولت تدبیر و امید حدود 26 هزار تخت بیمارستانی در کشور ایجاد ولی کادر درمانی و خدماتی مورد نیاز برای این ظرفیت فراهم نشده است.وی گفت: متاسفانه کمبود نیروهای درمانی باعث حجم زیادی از نارضایتی های مردم از وضیت بهداشت و درمان کشور شده ، بخصوص این که در بخش تامین پرستار بشدت با کمبود نیرو مواجه هستیم.وزیر بهداشت با بیان این که بیمارستان و تجهیزات درمانی خوبی در کشور اضافه و پزشکان خوبی نیز آموزش دیده و وارد مجموعه شده اند، افزود: در حال حاضر بشدت کمبود پرستار و نیروهای خدماتی در بیمارستان ها و مراکز درمانی داریم که وجود آنها حداقل باعث آرامش خاطر بیشتر بیماران و مراجعه کنندگان می شود.قاضی زاده هاشمی گفت: این که اکنون 10 تخت درمانی به یک پرستار محول و حقوق و مزایای آنان با تاخیر چند ماهه پرداخت شود، اصلا زیبنده و مناسب نیست.وی با تاکید بر این که حداقل برای هر سه تخت ، یک پرستار وجود داشته باشد، افزود: در همه این مدت هر چه برای رفع کمبود نیرو تلاش کردم متاسفانه نتوانستم سازمان های امور استخدامی و مدیریت و برنامه ریزی کشور را متقاعد کنم که حوزه بهداشت و درمان را متفاوت تر ببینند.وزیر بهداشت گفت: بیمار بیش از آن که نیاز به دارو داشته باشد به محبت و مراقبت پرستار و کادر درمانی نیاز دارد و باید مشکل کمبود نیرو در حوزه سلامت را رفع کنیم.** داروهای داخلی پاسخگوی بیماران سرطانی استوزیر بهداشت همچنین در باره عدم حمایت بیمه ای از داروهای بیماران سرطانی گفت: تمامی داروهای بیماران شیمی درمانی مورد تایید انجمن آنکولوژیست کشور تحت پوشش بیمه قرار دارد ولی برخی افراد با وجود داروهای شیمی درمانی تولید کشور، تمایل دارند که مشابه های خارجی را استفاده کنند و داروهای خارجی تحت پوشش بیمه نیست.وی افزود: داروهای این بخش را که ما تولید و تامین می کنیم و این داروها هم پس از چندین سال مطالعه و آزمایش با استانداردهای سختگیرانه به مرحله تولید انبوه و استفاده رسده اند.وزیر بهداشت برای افتتاح طرح های بهداشتی و درمانی عصر امروز به مازندران سفر کرد و در آمل ساختمان مرکز شیمی درمانی و آی سی یو بیمارستان امام علی (ع) این شهرستان را افتتاح کرد.   7327/1654            "}