{"onTitr":"","titr":" 15 میلیون دلار محصولات خام کشاورزی از قزوین به خارج صادر شد","describe":" قزوین - ایرنا - رییس سازمان جهاد کشاورزی قزوین گفت: طی پنج ماهه امسال 15 میلیون دلار انواع محصولات خام کشاورزی از استان به خارج صادر شده است.", "text":"به گزارش ایرنا، فاطمه خمسه روز سه شنبه در جمع خبرنگاران افزود: صادرات این محصولات علاوه بر صدور اقلام فرآوری شده بوده است.این مسئول خاطرنشان کرد:  با ارتقای کیفیت محصولات خام کشاورزی زمینه صادرات آنها به کشورهای مختلف بویژه کشورهای همسایه از جمله عراق و همچنین روسیه فراهم می شود.وی با بیان اینکه باید از ظرفیت های موجود به منظور صادرات محصولات کشاورزی نهایت بهره را ببریم، اظهار داشت: در کنار صادرات محصولات خام با توسعه صنایع فرآوری می توان به آنها ارزش افزوده بخشید و با شرایط بهتری آنها را راهی مقاصد صادراتی کرد.این مسئول به میزان صادرات محصولات فرآوری شده قزوین طی مدت یاد شده نیز پرداخت و گفت: در این مدت حدود 66 میلیون دلار از این نوع محصولات به خارج صادر شده است. رییس سازمان جهاد کشاورزی قزوین به مهم ترین محصولات کشاورزی صادر شده در استان اشاره کرد و افزود: کشمش، آرد گندم،ماکارونی، پسته، انگور و گوجه فرنگی از مهم ترین این اقلام بوده اند.وی از عراق، ترکیه، افغانستان، پاکستان، ترکمنستان، امارات متحده عربی، تاجیکستان و جمهوری آذربایجان به عنوان مهم ترین مقاصد صادراتی محصولات کشاورزی قزوین طی مدت یاد شده برشمرد.استان قزوین با دربرگیری یک درصد مساحت کشور حدود پنج درصد محصولات کشاورزی ایران را تولید می کند. 3013            "}