{"onTitr":" نماینده دایم سوریه در سازمان ملل:    ","titr":" وجود نیروهای خارجی در خاک کشور ما غیر قانونی است","describe":" دمشق - ایرنا - 'بشار الجعفری' نماینده دائم سوریه در سازمان ملل متحد گفت: حضور نیروهای خارجی در خاک کشور ما غیرقانونی و نقض کننده اصول و منشور سازمان ملل است و باید فورا از کشور خارج شوند.", "text":"به گزارش روز سه شنبه خبرگزاری رسمی سوریه (سانا)، الجعفری در نشست مجمع عمومی سازمان ملل متحد که به بررسی گزارش دبیرکل درباره اقدامات این سازمان اختصاص داشت، افزود: نویسندگان این گزارش به تجاوز و حضور نیروهای خارجی در خاک برخی از کشورهای عضو سازمان ملل متحد بدون موافقت آنها هیچ اشاره ای نکرده است.وی افزود: این اشغالگری به بهانه وجود سلاح های کشتار جمعی یا حفاظت از غیرنظامیان از خطرهای خیالی یا به بهانه گسترش دمکراسی، انجام می شود.نماینده دائم سوریه در سازمان ملل ادامه داد: گردآورندگان این گزارش باید حضور بیگانگان را حداقل غیرقانونی و ناقض قوانین بین المللی و منشور سازمان ملل و تجاوز به حاکمیت ملی کشورها و تهدید صلح امنیت بین المللی توصیف می کردند.الجعفری تصریح کرد: در اینجا منظور وجود نظامیان آمریکایی، انگلیسی و فرانسوی و دیگر کشورها به صورت غیرقانونی در خاک سوریه است که ادعا می کنند، عضو ائتلافی هستند که خود را به این سازمان بین المللی تحمیل کرده است.وی اضافه کرد: سوریه از آنچه که در گزارش مدیر کل درباره مبارزه با تروریسم آمده است، استقبال می‌کند تا به ریشه های اصلی تروریسم و اعزام تروریست ها پرداخته شود.این مقام سوری افزود: انتظار داشتیم که جنگی که سوریه و همپیمانان ما با تروریسم دارد، از حمایت جامعه جهانی با به کارگیری ابزارهای لازم برای جلوگیری از حمایت مالی و تسلیحاتی کشورها از تروریست‌ها و ارسال آنها به سوریه برخوردار شود.الجعفری بیان کرد: این کشورها گروه های تروریستی را گاهی مخالفان معتدل، مخالفان مسلح و گروه‌های جهادی می دانند که با این شیوه از تروریستی بودن آنها چشم‌پوشی می‌کنند.وی تاکید کرد: برخی سوریه را به مقصد تروریست های بدون مرز مانند دیگر سازمان های مشکوک از جمله پزشکان بدون مرز و جنایتکاران بدون مرز تبدیل کرده اند.نماینده دائم سوریه در سازمان ملل متحد ادامه داد: برای آنها مهم است که تروریسم بدون مرز باقی بماند و سرکوب آن غیر ممکن شود، پس تجربه سوریه با کمک همپیمان ها در مبارزه با تروریسم حداقل شایسته اشاره ای در گزارش مدیرکل بود.الجعفری تصرح کرد: آیا اعزام تروریست از 101 کشور عضو سازمان ملل به سوریه در طول هشت سال گذشته که در گزارش های شورای امنیت نیز آمده، یک اقدام بی طرفانه است.وی با اشاره به اینکه سوریه به‌کارگیری سلاح‌های کشتار جمعی را محکوم می کند، گفت: چشم پوشی گزارش دبیرکل در خصوص زرادخانه هسته ای، بیولوژیکی و شیمیایی رژیم صهیونیستی در خاورمیانه تعجب برانگیز است.این مقام سوری افزود: اسرائیل تنها رژیمی در خاورمیانه است که سلاح های هسته ای بیولوژیک و شیمیایی در اختیار دارد و از پیوستن به معاهده عدم اشاعه خودداری می کند و به آژانس بین‌المللی انرژی اتمی اجازه نظارت بر تاسیسات خود را نمی دهد با همه این اقدامات خلاف قانون، نامی از اسرائیل در گزارش سازمان ملل برده نشده است.جعفری با سئوال از سبب فراموشی اشاره به اشغالگری اسرائیل در فلسطین و جولان سوریه و دیگر سرزمین های عربی در گزارش مدیر کل، گفت: کاش نویسندگان این گزارش به جای کلمه درگیری فلسطینی با اسرائیلی کلمه اشغالگری را به کار می بردند، زیرا همه قطعنامه های مجمع عمومی سازمان ملل از اشغال فلسطین توسط اسرائیل سخن می‌گویند.وی بر آمادگی دولت سوریه به همکاری با دبیر کل سازمان ملل در چارچوب به احترام منشور این سازمان و قوانین بین المللی تاکید کرد.خاورم**8005**1651            "}