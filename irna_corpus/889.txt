{"onTitr":"","titr":" استاندار خراسان جنوبی شهادت مامور ناجا را تسلیت گفت","describe":" بیرجند - ایرنا - استاندار خراسان جنوبی شهادت ستوان دوم علی غلامی را به خانواده آن شهید و مردم استان تبریک و تسلیت گفت.", "text":"به گزارش روز پنجشنبه ایرنا از روابط عمومی استانداری خراسان جنوبی در پیام محمدمهدی مروج الشریعه پس از بسم رب الشهداء و الصدیقین آمده است: شهادت مظلومانه و جانسوز فرزند رشید و شجاع خانواده نیروی انتظامی، شهید مدافع حریم وطن سروان علی غلامی که در راه حفظ امنیت و آرامش و در درگیری با اشرار مسلح در شهرستان قاینات به درجه رفیع شهادت نائل آمد را به مردم قدرشناس خراسان جنوبی، نیروهای جان برکف انتظامی در استان و همرزمان آن شهید و به ویژه خانواده محترم و معزز ایشان تبریک و تسلیت عرض می نمایم. وی اظهار داشت: از خداوند متعال برای آن شهید والامقام، علو درجات و برای خانواده داغدار و بزرگوار ایشان، صبر و اجر مسألت می نمایم. شهید مدافع وطن ستوان دوم «علی غلامی» در درگیری سه شنبه شب ماموران انتظامی با اشرار مسلح در شهرستان قاینات به شهادت رسید.پیکر پاک این شهید که سه فرزند از خود به یادگار گذاشته است، امروز (پنجشنبه) با حضور مشاور استاندار و جمعی از مسئولان و مردم در شهر قاین تشییع و در زادگاهش روستای ورزگ به خاک سپرده شد.7559*3028            "}