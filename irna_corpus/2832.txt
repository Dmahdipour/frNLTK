{"onTitr":"","titr":" هیلی از فعالیت های پشت پرده داماد و دختر ترامپ گفت","describe":" تهران- ایرنا- سفیر مستعفی آمریکا در سازمان ملل از فعالیت های پشت پرده داماد و دختر ترامپ در مسائل سیاسی از جمله در خاورمیانه گفت.", "text":"به گزارش سه شنبه شب ایرنا به نقل از شبکه خبری ای بی سی، نیکی هیلی سفیر مستعفی آمریکا در سازمان ملل در نشست خبری مشترک با دونالد ترامپ رئیس جمهوری آمریکا از فعالیت های پشت پرده جرد کوشنر داماد ترامپ تشکر کرد.وی کوشنر را «نابغه پنهان» توصیف کرد و ادامه داد: همکاری که من با او در مسائل خاورمیانه داشتم به شکل غیرقابل باوری به خوبی انجام شده است.هیلی همچنین گفت: کوشنر و ایوانکا ترامپ فعالیت های بسیاری پشت پرده انجام می دهند که آرزو داشتم همه درباره آن اطلاع می یافتند.کوشنر داماد ترامپ و نماینده وی در امور خاورمیانه است که روی طرح دولت آمریکا برای سازش میان اسرائیل و فلسطین موسوم به «معامله قرن» کار می کند.معامله قرن، طرح جدیدی ازسوی آمریکا برای سازش فلسطینی ها با رژیم صهیونیستی است که بسیاری از حقوق ملت فلسطین را نادیده می گیرد و گفته می شود این طرح با همکاری و موافقت برخی کشورهای عربی تهیه شده است.در این طرح، قدس به عنوان پایتخت رژیم صهیونیستی به رسمیت شناخته می شود و شهر دیگری که کیلومترها دورتر از قدس قرار دارد به عنوان پایتخت فلسطین معرفی می شود.هیلی روز سه شنبه از سمت خود کناره گیری کرد و ترامپ با استعفای وی موافقت کرد. رئیس جمهوری آمریکا بدون اشاره به دلایل استعفای هیلی گفت: او در پایان سال میلادی از کار خود کنار می رود و می خواهد برای مدتی استراحت کند.شبد**9416**1010            "}