{"onTitr":"","titr":" 80 درصد موارد نابینایی قابل پیشگیری یا درمان است","describe":" کرمانشاه - ایرنا- مدیر گروه بیماری های غیرواگیر معاونت بهداشتی دانشگاه علوم پزشکی کرمانشاه ، با توصیه مردم به خود مراقبتی از چشم به عنوان یکی از اعضای مهم و حساس بدن گفت: 80 درصد موارد نابینایی قابل پیشگیری یا قابل درمان است.", "text":"وی با اشاره به اینکه هر ساله 11 اکتبر (19 مهر) مصادف با روز جهانی بینایی نامگذاری شده است، گفت: ستایش بینایی یک رویداد سالیانه است که تلاش می کند تا توجه عمومی را به این نکته جلب کند که 80 درصد موارد نابینایی قابل پیشگیری یا قابل درمان است.دکتر ویدا صنیعی روز پنجشنبه در گفت و گو با خبرنگار ایرنا افزود: از 45 میلیون نابینای مطلق و 135 میلیون نیمه نابینایی فعلی در جهان بیش از 90 درصد آنها در کشورهای در حال توسعه زندگی می کنند و در هر پنج ثانیه یک نفر به تعداد نابینایان افزوده می شود و در هر دقیقه یک کودک نابینا می گردد.وی گفت: حدود هفت درصد از ایرانیان به درجاتی از اختلالات بینایی مبتلا هستند. میزان کم بینایی در هر جامعه ای چهار تا 6 برابر آمار نابینایی آن جامعه است که در صورت عدم انجام اقدام های پیشگیرانه تا سال 2020، 100 میلیون نفر دیگر به دلایل نه چندان پیچیده دچار نابینایی یا کم بینایی خواهند شد.وی اظهار داشت: زنان به میزان قابل توجهی با خطر بیشتری برای ابتلا به اختلال بینایی نسبت به مردان مواجه هستند.وی مردم را به خود مراقبتی توصیه کرد و گفت: خیره ماندن و نگاه مستمر به مانیتور رایانه و صفحه تلفن همراه، خشکی و خستگی چشم ایجاد می کند، هر 20 دقیقه، به مدت 20 ثانیه به فاصله 20 فوتی (6 متری) و دورتر نگاه کنید.این کارشناس بهداشت در ادامه گفت: مراقب سلامت چشم کودکان و نوجوانان خود باشید و آنها را در مورد خطرات و عواقب برگشت ناپذیر نگاه کردن به خورشید آگاه کنید. عدسی چشم کودکان کاملاً شفاف است و اشعه بیشتری از فرابنفش به چشم کودکان وارد می شود و بیشتر در معرض آسیب دیدگی هستند، علاوه بر این، عینک آفتابی به همان دلایلی که برای بزرگسالان توصیه می شود برای کودکان هم مفید است.صنیعی اضافه کرد: تناسب میان کار چشمی نزدیک (مانند مطالعه، کار با کامپیوتر، کار با تلفن های همراه و خیاطی) و دور (مانند رانندگی، کوه نوردی، دیدن تلویزیون از دور و تیراندازی) موجب تعادل بینایی می شود.وی تصریح کرد: گشت و گذار در طبیعت، استفاده از کتاب های صوتی، کم کردن کارهای چشمی (نگاه بی تمرکز) و دادن استراحت به چشم (بستن چشم) موجب تمدد چشم می شود.وی در ادامه گفت: سیگار عامل خطر شناخته شده برای بیماری های آب مروارید، ناخنک، فرسودگی سنی شبکیه و بیماری تیروئید چشمی است.به گفته او ، عینک آفتابی و کلاه لبه دار می تواند از ایجاد علائم برق زدگی از جمله تاری دید، تورم و ترشح اشک که بسیار ناخوشایند و دردناک است جلوگیری کند و موجب کم کردن احتمال ابتلا به آب مروارید، ناخنک و بدخیمی های چشم و پلک می شود.وی افزود: مصرف سبزی، میوه و لبنیات بر سلامت قرنیه، لنز و شبکیه با پیشگیری از نوع پیشرفته فرسودگی سنی شبکیه و بهبود وضعیت اشک چشم تأثیر دارد.مدیر گروه بیماری های غیرواگیر معاونت بهداشتی دانشگاه علوم پزشکی کرمانشاه در ادامه گفت: بازتاب نور و اشعه فرابنفش خورشید از سطح برف، حتی در شرایط ابری می تواند علائم برف زدگی ایجاد کند که شامل تاری دید، تورم پلک و اشک ریزش به دلیل جراحت منتشر سطح چشم می باشد که این مورد بسیار ناخوشایند و دردناک است.صنیعی در ادامه با بیان اینکه بهداشت چشم، برای پلک ها قابل تعریف است، افزود: برای افرادی که لبه پلکشان التهاب دارد، شستشوی روزانه (یک روز در میان یا هفتگی) لبه پلک (محل سرمه) و ریشه مژه ها توصیه می شود. این کار با شامپو بچه رقیق شده یا شامپو مخصوص پلک، انجام می شود.وی ادامه داد: پلک زدن طبیعی، هنگام کار چشمی کم می شود و این موجب خشکی چشم و اختلال غدد لبه پلک می شود. تمرین پلک زدن فعال و کامل ( سه بار در روز و هر بار 15 بار) در این شرایط توصیه می شود.این کارشناس بهداشت در ادامه سخنان خود گفت: برای تشخیص و درمان به موقع و مؤثر تنبلی چشم کودکان، در سنین سه تا 6 سالگی، به مراکز آماده خدمت در مهدکودک ها، پیش دبستانی ها، خانه های بهداشت تحت پوشش وزارت بهداشت و ویزیت های سیار که توسط سازمان بهزیستی با همکاری کارشناسان بینایی سنجی و چشم پزشکان انجام می شود، مراجعه نمایید.صنیعی افزود: اگر سابقه خانوادگی آب سیاه بخصوص در برادر و خواهر خود دارید، لازم است در این باره با چشم پزشک مشورت نموده و معاینه شوید.وی اظهار داشت: در کودکی که استعداد نزدیک بینی را از والدین به ارث برده باشد، اگر از سنین پیش دبستانی تا راهنمایی، زیاد کار چشمی نزدیک داشته باشد و بخصوص در اتاق کم نور اوقات بگذراند، این امر موجب ایجاد نزدیک بینی و تسریع پیشرفت آن می شود. در مقابل، گذراندن وقت در فضای باز و پارک ها و مکان های روشن مفید است.3033/8066            "}