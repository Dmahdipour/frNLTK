{"onTitr":"","titr":" تصادف 2 سواری در جاده مشهد اردهال- کاشان 2 کشته داشت","describe":" کاشان- ایرنا- تصادف 2 دستگاه خودروی سواری در جاده مشهد اردهال بر اساس اعلام روابط عمومی مرکز فوریت های پزشکی کاشان، منجر به جانباختن 2 نفر شد.", "text":"گزارش ایرنا از روابط عمومی مرکز فوریت های پزشکی کاشان حاکی است، فرهاد بابایی روز جمعه گفت: چهار دستگاه آمبولانس و یک دستگاه اتوبوس آمبولانس ظهر امروز پس از دریافت گزارش تصادف 2 دستگاه خودروی سواری پراید به محل اعزام شدند.وی افزود: 2 نفر به علت شدت آسیب های وارده در محل حادثه جان خود را از دست داده و هشت نفر نیز آسیب دیده بودند.بابایی عنوان کرد: آسیب دیدگان حادثه به بیمارستان شهید بهشتی کاشان انتقال داده شدند که شرایط آنها به نسبت نامساعد گزارش شده است.مشهد اردهال در 45 کیلومتری جنوب غربی کاشان قرار دارد. به گفته فرمانده انتظامی کاشان، تصادف های منجر به فوت درون شهری و برون شهری 6 ماهه نخست امسال در مجموع 30 درصد نسبت به سال گذشته رشد داشته؛ خطای انسانی عامل نزدیک به 70 درصد از حادثه های رانندگی در این شهرستان می باشد و خودرو، جاده و شرایط محیطی نیز در بروز 30 درصد حادثه ها نقش دارند.بر اساس آمارهای انتشار یافته تا کنون حدود 135 نفر از آغاز سال جاری در جریان حادثه های رانندگی در محورهای ارتباطی این شهرستان آسیب دیده و37 نفر نیز جان خود را از دست دادند. کاشان در فاصله 200 کیلومتری اصفهان و 220 کیلومتری تهران در مسیر ترانزیت شمال- جنوب کشور واقع است.8123            "}