{"onTitr":"","titr":" دانش آموزان نخبه منطقه آزاد چابهار بورسیه می شوند","describe":" تهران- ایرنا- حمایت تحصیلی و بورسیه پذیرفته شدگان دانشگاه های سراسری در سازمان منطقه آزاد چابهار  و راه اندازی صندوق «دانش آموختگان دانا و توانا» برای پشتیبانی و حمایت از قشرهای کمتر برخوردار در دوران تحصیل  در شورایعالی مناطق آزاد و ویژه اقتصادی به تصویب رسید.", "text":"به گزارش ایرنا، از جمع 30 نفر دانش آموزان دبیرستان «دانا و توانا» در منطقه آزاد چابهار  24 نفر در کنکور سراسری سال 1397  پذیرفته شده اند.امروز (یکشنبه) آیین تجلیل پذیرفته شدگان این دبیرستان با حضور «مرتضی بانک» دبیر شورایعالی مناطق آزاد و ویژه اقتصادی و «عبدالرحیم کردی» مدیرعامل سازمان منطقه آزاد چابهار در تهران برگزار شد.به گزارش پایگاه خبری مناطق آزاد و ویژه اقتصادی، بانک در این آیین اعلام کرد: با کمک هم می توانیم برای شکوفایی استعدادهایی که در درون فرد فرد هر جامعه است حجم عظیمی از خلاقیت رشد و استعداد و هم افزایی و افزایش علمی فرهنگی و اجتماعی را در کشور شاهد باشیم. متاسفانه با وجود استعدادهای فراوانی که در این سرزمین وجود دارد هنوز شرایط کافی و لازم برای شکوفایی این استعداد ها فراهم نشده است.وی تغییر در سبک و شیوه های نظام آموزشی را در کشف استعدادهای نهفته موثر خواند و افزود: تغییر نظام آموزشی در کشور به یافتن استعدادها و شکوفایی آنها منجر می شود. بانک گفت: اگر جریان استعدادیابی در کشور به حرکت درآید هیچ چیز جلودار پیشرفت کشور نخواهد بود.دبیر شورایعالی مناطق آزاد و ویژه اقتصادی ادامه داد: کشورهایی که آموزش آنها بر مبنای استعدادیابی است توانسته اند بسیاری از الگوهای جدید توسعه و تحولات جهان را به وجود آورند. شما با کمترین امکانات و استعداد و علاقه ای که داشتید توانسته اید بستری فراهم کنید که با دستان شما به شکوفایی و خدمت رسانی به مردم استان سیستان و بلوچستان تبدیل شود. دبیر شورایعالی مناطق آزاد و ویژه اقتصادی در پایان این مراسم از مدیران سازمان منطقه آزاد چابهار خواست به تاسیس دبیرستان دخترانه این منطقه با همان ظرفیت ها و قابلیت های دبیرستان پسرانه اقدام کرده و با برنامه ریزی بلند مدت تا پنج سال آینده این دبیرستان ها به یک مجموعه آموزشی بزرگ تبدیل شود.به گزارش ایرنا، منطقه آزاد تجاری-صنعتی چابهار با مساحت ۱۴ هزار هکتار یکی از مناطق آزاد هفت‌گانه ایران است که اوایل دهه ۱۳۷۰ در حاشیه دریای عمان و اقیانوس هند بنیان گذاشته شد.بندر چابهار به دلیل موقعیت راهبردی نزدیک‌ترین راه دسترسی کشورهای محصور در خشکی آسیای میانه (افغانستان، ترکمنستان، ازبکستان، تاجیکستان، قرقیزستان و قزاقستان) به آبهای آزاد است. این بندر یکی از مهمترین راهگذر‌های شمال-جنوب و شرق-غرب بازرگانی جهانی است.اقتصام*3061*1961*            "}