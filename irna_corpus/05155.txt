{"onTitr":"","titr":" سرنوشت نامشخص تروریستها در ادلب","describe":" تهران - ایرنا - انتقال سلاح‌ های سنگین در خطوط تماس عناصر مخالف دولت و تروریست با نیروهای ارتش سوریه در استان 'ادلب' در شمال این کشور از شنبه شب بر اساس توافق 'سوچی' بین ترکیه و روسیه آغاز شد.", "text":"در این ارتباط تروریست های مستقر در ادلب باید همه سلاح های سنگین خود را  شامل توپخانه، خمپاره انداز، تانک‌ ها و راکت اندازها تا 10 اکتبر (18 مهر) به خارج از مناطق تعیین شده به عنوان منطقه حایل و غیرنظامی منتقل کنند و فقط سلاح های سبک خود را در محل های تعیین شده، نگهدارند.'رجب طیب اردوغان' و 'ولادیمیر پوتین' روسای جمهوری ترکیه و روسیه 17 سپتامبر(26 شهریورماه 1397) در شهر سوچی روسیه درباره استان ادلب به توافقی دست یافتند. بر اساس این توافق، مقرر شد که تا 15 اکتبر (23 مهرماه 1397) منطقه عاری از سلاح تا عمق 15 تا 20 کیلومتری در خطوط تماس نیروهای دولت سوریه و عناصر مخالف ایجاد شود و مقامات نظامی ترک و روس بر این روند نظارت داشته باشند.ادلب را باید دومین منطقه ناآرام در بدو شروع بحران سوریه بعد از 'درعا' در جنوب این کشور در نظر گرفت. در اواخر اسفند ماه 1389 درعا در جنوب سوریه و در کنار مرز اردن برای نخستین بار دچار ناآرامی شد و به دنبال آن 'جسر الشغور' در استان ادلب در شمال این کشور و نزدیک مرز ترکیه به یکباره شاهد ناآرامی و حمله به برخی مراکز دولتی و قتل شماری از نیروهای سوری به صورت وحشتناک بود که مرزی بودن هر دو شهر ناآرام، شائبه های دخالت برخی همسایگان را در ارتباط با بحران مزبور در ابتدای آن مطرح کرد و در ادامه نیز این موضوع با ناامنی دیگر شهرهای مرزی سوریه مانند 'باباعمرو' در نزدیکی مرز لبنان و 'دیرالزور' و دیگر شهرهای مرزی سوریه ثابت شد و اکنون حتی دامن حامیان تروریست ها را نیز گرفته است.ادلب 11 درصد مساحت سوریه را تشکیل می دهد و در شمال غرب این کشور و کنار مرز ترکیه قرار دارد. به دنبال آغاز نشست های آستانه برای یافتن راه حل های سیاسی در ارتباط با بحران سوریه، سه کشور ایران، روسیه و ترکیه به عنوان کشورهای ضامن توافق کردند، تا با تشکیل دو منطقه کاهش تنش در شمال سوریه شامل ادلب و 'جرابلس' بر اساس خواست تروریست ها آنان را از مناطق مختلف سوریه با اتوبوس و همراه داشتن سلاح های سبک به این دو منطقه منتقل کنند.در طول سال های اخیر به دنبال عملیات ارتش سوریه در مناطق مختلف این کشور پس از محاصره تروریست ها و به دنبال احساس خطر آنان و وادار شدن به تسلیم افرادی که مایل به ادامه جنگ نبودند، با پذیرش شرایط همراه با خانواده سوار بر اتوبوس های سبز شده و به طرف ادلب و یا جرابلس منتقل می شدند.تقسیم این دو منطقه نیز به خاطر تضادهای موجود بین تروریست ها و افراد مسلح بود تا از افزایش تنش در آنها و درگیری ها کاسته شود.اکنون بر اساس آمارهای موجود 146 هزار تروریست وابسته به 103 گروه تروریستی از اتباع 60 کشور جهان از مناطق مختلف سوریه در جریان آزادسازی مناطق اشغالی به ادلب و جرابلس منتقل شده اند و در کنار دیگر تروریست های ساکن در این استان و به خصوص 'اویغورهای' چینی، جمعیت این منطقه اکنون حدود سه میلیون نفر تخمین زده می شود. با اجرایی شدن گام اول توافق سوچی تروریست های مستقر در ادلب باید تا 23 مهر ماه یعنی یک هفته آینده منطقه عاری از سلاح تا عمق 15 تا 20 کیلومتری در خطوط تماس نیروهای نظامی سوریه و تروریست ایجاد شود و پلیس نظامی روسیه و نیروهای ترکیه مستقر در 12 مرکز دیدبانی که از گذشته ایجاد شده، بر آنان نظارت داشته باشند.قرار است در ادامه با حفر خندق و ایجاد خاکریزهایی مناطق حایل و غیرنظامی در عمق 15 تا 25 کیلومتر مشخص شده و کار انتقال سلاح‌ های سنگین به خارج از محل تعیین شده با نظارت ترکیه انجام شود.توافق بین ترکیه و روسیه در ارتباط با ادلب دارای 10 بند است که با برداشتن گام اولیه آن باید گام های بعدی هم برداشته شود تا موفقیت آمیز باشد.البته در این ارتباط 'سرگئی لاوروف' وزیر خارجه روسیه نسبت به موفقیت ترکیه در متقاعد کردن گروه های تروریستی و مسلح به خاطر تنوع در دیدگاه ها و نظرات آنان ابراز تردید کرد و همین اظهارات نشان می دهد که متقاعد کردن عناصر مزبور یکی از سخت ترین اقدامات در ارتباط با بقیه گام ها است.وی همچنین جداسازی مخالفان مسلح از تروریست ها را هدفی دشوار خواند و در عین حال ابراز امیدواری کرد که ترکیه از عهده این کار برآید.بندهای ده گانه توافق مزبور به شرح زیر است:- منطقه کاهش تنش در ادلب حفظ خواهد شد و پست‌های دیده‌ بانی ترکیه تقویت شده و به فعالیت خود ادامه خواهند داد. - فدراسیون روسیه تمام تدابیر لازم را انجام خواهد داد تا اطمینان یابد که از حملات و عملیات‌ نظامی در ادلب جلوگیری و وضعیت فعلی حفظ خواهد شد. - یک منطقه غیرنظامی به عمق بین 15 تا 20 کیلومتر در منطقه کاهش تنش تشکیل خواهد شد.- مرزبندی‌های مربوط به خطوط دقیق منطقه غیرنظامی از طریق رایزنی‌های بیشتر مشخص خواهد شد.- تمام گروه‌های افراطی تروریستی تا 15 اکتبر از منطقه غیرنظامی خارج خواهند شد. - تمامی تانک‌ها، سیستم‌های راکت‌انداز چندگانه، توپخانه‌ها و خمپاره‌اندازهای متعلق به طرف‌های درگیر تا 10 اکتبر 2018 از مناطق غیرنظامی باید خارج شود.- نیروهای مسلح ترکیه و پلیس نظامی نیروهای مسلح فدراسیون روسیه در طول مرزهای منطقه غیرنظامی مأموریت‌های گشت‌ زنی‌ هماهنگ با پهپاد خواهند داشت. - جاده حلب - حماه و حلب - لاذقیه و حمل و نقل در این مسیرها تا پایان سال  2018 احیا خواهد شد.- تدابیر موثری برای تضمین نظام‌های ماندگار آتش‌ بس در داخل منطقه کاهش تنش ادلب اتخاذ خواهد شد. در این زمینه، فعالیت‌های 'مرکز هماهنگی مشترک ایران، روسیه و ترکیه' تقویت می شود.- دو طرف بار دیگر بر عزم خود برای مبارزه با تروریسم در تمام قالب‌ها و اشکال در سوریه تأکید می ‌کنند.اکنون یکی از دشوارترین مراحل موضوع متقاعد کردن اعضای گروه های مستقر در ادلب برای پذیرش شرایط توافق مزبور و اجرایی کردن آن و ابزارهای لازم در این زمینه است.به طور کلی با توجه به وجود بیش از یکصد گروه تروریستی در ادلب اکنون دو خط مشخص و جدا از هم در خصوص توافق سوچی وجود دارد که یکی از آنها موافق اجرای آن و دیگری با اجرای آن مخالفت می کند.ترکیه از ماه ها پیش با استفاده از جایگاه خود در بین گروه های مزبور و دعوت از آنان به آنکارا برای دیدار با مقام های امنیتی این کشور، تلاش های زیادی را برای متقاعد کردن آنان به سازماندهی جدید و تغییر نام گروه های خود اتخاذ کرد، ولی با برخی مخالفت ها در این ارتباط مواجه شد.به نظر می رسد با توجه به بروز مشکلات مالی در بین گروه های مزبور و این که برخی از گروه های مستقر در ادلب مشکل مالی ندارند ، یکی از ابزارهای پیشبرنده توافق سوچی قطع و یا ادامه کمک های مالی به این گروه ها است.رسانه های نزدیک به تروریست ها 7 مهر ماه اعلام کردند که کاهش کمک های خارجی، گروه های تروریستی در شمال سوریه را با بحران مالی روبرو کرده و اکنون هزاران عضو گروه های تروریستی در شمال سوریه با مشکل کاهش بی سابقه دستمزد مواجه شده اند.بر پایه این گزارش گروه تروریستی 'فیلق الشام' مورد حمایت ترکیه هم اکنون ماهانه حدود 100 لیره ترکیه معادل هفت هزار لیره سوریه به اعضای خود حقوق می پردازد که این مبلغ می تواند نیازهای یک خانواده پنج نفره را فقط سه روز در مناطق تحت تسلط تروریست ها پوشش دهد.تروریست های بسیاری با کاهش دستمزدها، گروه های خود را ترک کرده اند و این امر سبب کاهش حدود یک سوم تروریست ها شده و آنان پس از ترک تشکیلات خود به کارهای آزاد و به صورت روز مزد در بخش های صنعت، کشاورزی و ساختمان می پردازند.این رسانه ها اعلام کردند که گروه تروریستی 'تحریرالشام' (جبهه النصره) همچنان به اعضای خود حقوق کافی پرداخت می کند و این امر خطر پیوستن اعضای جدا شده دیگر گروه ها را افزایش داده است.انتظار می رود با ادامه روند انتقال سلاح های سنگین از خط تماس ، محدوده حائل در ادلب تکمیل شود و بر اثر آن مناطق بیشتری در سوریه از تیررس تروریست ها خارج و امکان فعالیت گروه های تروریستی محدودتر شود.اقدام مزبور در صورت کامل شدن و موفقیت آمیز بودن ارتش سوریه را نیز از انجام یکی از سنگین ترین عملیات نظامی در منطقه کوهستانی ادلب برای از بین بردن یکصد هزار تروریست رهایی بخشیده و موجب می شود تا این منطقه بر اساس یک توافق از دست آنان خارج شده و تروریست ها در محدوده مشخصی تحت نظر نیروهای دو کشور ترکیه و روسیه بتوانند ادامه حیات دهند.ارتش سوریه به دنبال پایان عملیات خود در مناطق جنوبی و آزاد کردن بخش های گسترده ای از سه استان جنوبی این کشور از اشغال تروریست ها در اواسط تابستان امسال یگان های ویژه خود را روانه شمال غرب این کشور برای آزادی ادلب کردهریال ولی با توجه به توافق مزبور اکنون نیروهای نظامی سوریه از انجام چنین عملیات منع شده اند. 'سرگئی شویگو' وزیر دفاع روسیه هم در ارتباط با توافق سوچی و اجرای آن اعلام کرد که مسکو جزئیات مربوط به آن را با دولت سوریه هماهنگ خواهد کرد.پوتین رئیس جمهوری روسیه نیز در ارتباط با مراحل بعدی اجرای توافق سوچی تصریح کرد که به تلاش در جهت تشکیل کمیته قانونی متشکل از دولت سوریه و معارضان و سازمان‌های جامعه مدنی در ادلب ادامه خواهیم داد و در این ارتباط رایزنی‌های داخلی را با دمشق انجام خواهیم داد.به نظر می رسد با پایان یافتن موضوع ادلب در بحران هشت ساله سوریه از این پس باید دمشق همه همت خود را در کنار پرداختن به موضوع سازندگی خرابی ها متوجه مناطق شرق این کشور و حضور نیروهای نظامی آمریکایی در این مناطق و همکاری آنان با عناصر تروریست و نیروهای دمکراتیک کرد کند تا بتواند بار دیگر تمامیت ارضی و یکپارچگی کشور را احیا کند.این منطقه نیز که حدود 25 درصد از خاک سوریه را تشکیل می دهد، در جریان بحران شاهد برخی تحولات و در اختیار گرفتن کنترل آن از سوی کردهای ساکن در آن شد.در این ارتباط نیز 'ولید المعلم' وزیر خارجه سوریه در مصاحبه با شبکه خبری 'روسیا الیوم' که 10 مهر ماه منتشر شد، در پاسخ به سؤالی در خصوص پایگاه 'التنف' آمریکا در جنوب شرقی سوریه گفت که واشنگتن این پایگاه را محلی برای تجهیز 'داعش' و گسیل دادن آنها برای نبرد با ارتش سوریه و طولانی کردن بحران قرار داده است.وی درباره کردهای سوریه و مذاکرات دولت این کشور با آنها نیز گفت: مناطق کردنشین به دنبال جدایی نیستند، آن‌ها به دنبال حقوقی هستند که این موضوع از طریق گفت ‌و ‌گو با دولت مرکزی قابل حل است.وزیر خارجه سوریه ادامه داد، اما خطر اصلی در این منطقه اقدامات آمریکا است، چرا که بدون اجازه وارد سوریه شده و مسئله را پیچیده و کردها را تحریک می‌کند و در مناطق آنها پایگاه های نظامی ایجاد کرده و آنها را مسلح می کند، اما حکومت سوریه از هیچ منطقه ای از کشور چشم ‌پوشی نمی‌کند. اگر کردها به سوی رویکرد آمریکا متمایل شوند و مساله جدایی مطرح شود، آن وقت گزینه ای را که هیچ گاه نمی خواهیم به آن برسیم یعنی گزینه نظامی را اتخاذ می کنیم.المعلم تاکید کرد که کردها باید از تجربه قرن گذشته درس بگیرند که قدرت های جهانی همیشه از آنها سو استفاده و در نهایت آنها را رها کرده اند، اما دولت سوریه این رویکرد را نسبت به آنها ندارد.وزیر خارجه سوریه پیش از آن نیز در هفتاد و سومین مجمع عمومی سازمان ملل متحد در خصوص مذاکره دولت این کشور با کردها گفت که این گفت‌ و‌ گوها به خوبی شروع، اما با دخالت آمریکا قطع شد. آمریکا هنگامی که گفت‌ و ‌گوها شروع شد، اقدام به ارسال حجم سنگینی از سلاح به کردهای سوریه کرد و نیروهای کرد با ارتش سوریه در مناطق تحت کنترل آنها در شرق فرات درگیر شدند و این موجب قطع گفت‌و‌گو ها شد.در ارتباط با مسایل باقیمانده بحران سوریه نیز کشورهای دوست و همپیمان این کشور شامل روسیه و ایران بارها تاکید کرده اند که تا زمانی که سوریه به کمک آنان برای غلبه بر بحران و باقیمانده حواشی آن نیاز داشته باشد، حمایت های لازم را از این کشور بعمل آورده تا بتواند بار دیگر روی پای خود بایستاد و سربلند از این بحران بیرون آید.از داود پورصحتخاورم*1436**1651            "}