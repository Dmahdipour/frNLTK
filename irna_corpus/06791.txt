{"onTitr":"","titr":" 150 موکب مردمی استان تهران در نجف برپا می شود","describe":" تهران ـ ایرنا ـ سخنگوی ستاد اربعین استان تهران از خدمت رسانی 150 موکب مردمی استان تهران همزمان با ایام اربعین حسینی در نجف اشرف خبر داد.", "text":"حجت الاسلام محمد میرزایی روز شنبه در گفت و گو با ایرنا گفت: گردهمائی برای هماهنگی بیشتر با موکب داران قبل از آغاز مراسم پیاده روی اربعین انجام می شود و از شهرداران شهرستان های استان تهران برای هماهنگی های لازم جهت اعزام نیروهای خدماتی دعوت بعمل می آید.وی با بیان اینکه بین استانداری تهران و ستاد اربعین نجف برای استقبال از زائران حسینی هماهنگی مطلوبی ایجاد شده است افزود: در چهارمین جلسه ستاد اربعین استان تهران در سالجاری صورتجلسه هماهنگی و همکاری استانداری تهران و ستاد اربعین نجف اشرف میان مقیمی استاندار و فداکار رئیس ستاد اربعین نجف اشرف امضا شد.میرزایی با بیان اینکه تفاهم نامه همکاری بین دولت های ایران و عراق با حضور قائم مقام ستاد بازسازی عتبات عالیات و معاون پشتیبانی ستاد مرکزی ستاد اربعین منعقد شده است افزود: در این تفاهم نامه موضوعاتی از قبیل معافیت گمرکی برای ارسال کمک های مردمی و صدور 40هزار ویزای رایگان و ارتباط بانکی بررسی خواهد شد.سخنگوی ستاد ربعین استان تهران تصریح کرد: با توجه به میزان اثرگذاری خدمات شهرداری تهران در سالهای قبل و با عنایت به وضع موجود در جلسات ستاد اربعین مقرر شد از ظرفیت های شهرداری تهران بیشتر استفاده شود.میرزایی همچنین با اشاره به ضرورت تهیه و تامین اقلام مصرفی و مایحتاج عمومی مورد نیاز زائرین بویژه گوشت و مرغ در نجف اشرف گفت: در این زمینه از ظرفیت و امکانات شرکت پشتیبانی امور دام و شرکت بازرگانی دولتی استفاده می شود. میرزایی گفت: در اسرع وقت شماره حسابی جهت کمک های نقدی مردم اعلام می شود.تهرام/6139//1348            "}