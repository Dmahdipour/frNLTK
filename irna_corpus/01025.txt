{"onTitr":"","titr":" قطار عقاب طلایی وارد کرمان شد","describe":" کرمان - ایرنا - مدیرکل راه آهن استان کرمان گفت: قطار گردشگری عقاب طلایی (قلب ایرن) با 32 گردشگری صبح امروز (پنجشنبه) وارد ایستگاه راه آهن کرمان شد.", "text":"محمدرضا فیروزکوهی روز پنجشنبه در گفت و گو با خبرنگار ایرنا افزود: قطار گردشگری عقاب طلایی (قلب ایرن) حامل گردشگرانی از کشورهای آمریکا، استرالیا، سنگاپور، ایتالیا، روسیه، مالزی و آلمان است.وی بیان کرد: قطار گردشگری عقاب طلایی 2 روز در کرمان توقف و گردشگران از جاذبه هایی مانند باغ شاهزاده ماهان، کلوت های شهداد، ارگ راین و حمام گنجعلیخان بازدید می کنند.مدیرکل راه آهن استان کرمان ادامه داد: این قطار گردشگری شرایط بسیار ممتازی برای تقویت گردشگری کشور فراهم کرده است.وی افزود: عقاب طلایی در مجموع بیست و هفتمین قطار گردشگری و از ابتدای سال جاری سومین قطار است که به منظور گردشگری وارد کرمان می شود.قطار گردشگری عقاب طلایی (قلب ایرن) روسی، 15 مهر با 34 خدمه از راه آهن مرزی سرخس وارد کشور شد و گردشگران این قطار از مکان های دیدنی شهرهای مشهد، کرمان، راین، یزد، اصفهان، سعادت شهر، شیراز، کاشان، قم رود، اراک، شوشتر، گرمسار و پل سفید عبور دیدن می کنند.پیش از این فروردین سال جاری 2 قطار گردشگری عقاب طلایی وارد ایران شد.استان کرمان با هفت اثر ثبت جهانی، 700 اثر ثبت ملی و هزاران جاذبه تاریخی و طبیعی از مقاصد مهم گردشگری کشور بشمار می رود.3029/7437/9767            "}