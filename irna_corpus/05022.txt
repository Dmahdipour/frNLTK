{"onTitr":" رئیس هیات تکواندو:    ","titr":" جایگاه تکواندوی قم در کشور 18 پله ارتقا یافت","describe":" قم- ایرنا - رئیس هیات تکواندوی قم گفت: با برنامه ریزی انجام شده، تکواندوی این استان از رتبه 24 کشور در سال 93 به رتبه 6 در سال 96 ارتقا یافته است.", "text":"محمد جمشیدی روز دوشنبه در گفت و گو با خبرنگار ایرنا، افزود: ارتقای تکواندوی قم جزو چهارتیم برتر کشور از ابتدای سال 94 در دستور کار قرار گرفت که در این راستای هرم قهرمانی در این استان ترسیم و نیازهای دستیابی به این چشم انداز مورد ارزیابی قرار گرفت.وی با بیان اینکه  با چشم انداز چهار ساله ترسیم شده برای تکواندوی قم، رشد این رشته ورزشی در این استان از سال 94 آغاز شد اظهار داشت: بر اساس رتبه بندی فدراسیون، جایگاه استان در چهار سال گذشته در کشور همواره رشد داشته است.وی افزود: رتبه تکواندوی قم از سال 93 تا 96 به ترتیب 24، 17، 9 و 6 بوده است که این آمار رشد 18 پله ای این رشته ورزشی را در قم نشان می دهد.جمشیدی با اشاره به عملکرد ورزشکاران و تیم های تکواندوی قم در مسابقات مختلف کشوری و استانی در نیمه نخست امسال گفت: با ادامه این روند، امیدواریم تا تکواندوی قم تا پایان امسال جزو پنج استان برتر کشور در این رشته ورزشی ارتقا یابد.وی تهران، البرز، مازندران، اصفهان و خراسان رضوی را استان های برتر کشور در رشته تکواندو دانست و افزود: تعداد ورزشکاران فعال این استان ها در رشته تکواندو بیش از پنج برابر قم است ضمن اینکه این استان ها دارای سابقه طولانی فعالیت در این رشته هستند به همین دلیل ارتقای جایگاه قم جزو پنج استان برتر کشور بسیار دشوار است.رئیس هیات تکواندوی قم ادامه داد: اگر چه چشم انداز چهار ساله هیات تکواندوی قم تا پایان سال 97 ارتقا به جمع چهار تیم اول کشور است و امیدواریم تا پایان امسال به رتبه پنجم ارتقا یابیم ولی به زودی نمی توانیم به 2 استان برتر کشور ارتقا یابیم.جمشیدی اظهار داشت: برگزاری دوره های آموزشی، ارتقای سطح تجهیزات، افزایش تعداد تیم ها، باشگاه ها و ورزشکاران فعال در تکواندو، برگزاری مسابقات استانی و اعزام به مسابقات کشوری از جمله اقدام هایی است که در قالب برنامه چهار ساله در این استان اجرایی شده است.بیش از چهار هزار تکواندوکار در 65 باشگاه تکواندو در این استان فعالیت می کنند.7404/ 6133/            "}