{"onTitr":"","titr":" ماهاتیر محمد: مشکلات خاورمیانه با تاسیس اسرائیل شروع شد","describe":" تهران – ایرنا - «ماهاتیر محمد» نخست وزیر مالزی در گفت وگو با یک شبکه تلویزیونی بی.بی.سی گفت که مشکلات خاورمیانه با تاسیس اسرائیل به وجود آمد.", "text":"به گزارش سه شنبه ایرنا، نخست وزیر مالزی در مصاحبه با شبکه بی.بی.سی اظهار داشت اگر بخواهیم صادق باشیم باید بگویم که مشکل خاورمیانه با تاسیس اسرائیل آغاز شد. این واقعیت است.ماهاتیر محمد همچنین اظهار داشت که در جریان هولوکاست 6 میلیون یهودی کشته نشدند بلکه شمار آن چهار میلیون است.وی در جریان سخنرانی خود در هفتادوسومین مجمع عمومی سازمان ملل گفت، دنیا به اسرائیل به خاطر زیر پا گذاشتن حقوق بین الملل و ارتکاب اقدامات تروریستی علیه فلسطینی ها «پاداش می دهد.»نخست وزیر 93 ساله مالزی نخست وزیر مالزی روز جمعه گذشته در آن سخنرانی با اشاره به آشوب های سیاسی، اقتصادی و اجتماعی در جهان به ویژه تروریسم اسرائیل علیه فلسطینی ها، کشتار مسلمانان روهینگیا در میانمار، موانع تجاری پیش روی کشورهای فقیر، بی عدالتی و بی مسئولیتی قدرت های جهانی گلایه کرد و همچنین خواستار اصلاحات اساسی در سازمان ملل شد.ماهاتیر محمد با طرح این سوال که ریشه های تروریسم چیست؟ با اشاره به وضعیت فلسطین اشغالی گفت: در سال 1948 فلسطینی ها از سرزمین خود رانده شدند تا اسرائیل ایجاد شود، فلسطینی ها قتل عام شده و با زور و اجبار مجبور به ترک سرزمین خود شدند، خانه ها و مزارع آنها غصب شد.وی چهارماه پیش در پی چهاردهمین انتخابات سراسری مردم مالزی قدرت را دوباره در این کشور به دست گرفت و مبارزه با فساد مالی اداری و کاهش بدهی های خارجی این کشور را دو اولویت اصلی دولتش اعلام کرد.شبک**9423**1908            "}