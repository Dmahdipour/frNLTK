{"onTitr":"","titr":" 145 میلیون دلار کالای غیرنفتی از گمرک آستارا صادر شد","describe":" آستارا - ایرنا - مدیرکل گمرک آستارا گفت: 324 هزار تن کالای غیرنفتی به ارزش 145 میلیون دلار، در نیمه نخست امسال از گمرک این شهرستان به خارج از کشور صادر شد که  نسبت به مدت مشابه سال قبل، از نظر وزن 139 درصد و از نظر ارزش 99 درصد افزایش یافته است.", "text":"رسول امیدی روز سه شنبه در مصاحبه با خبرنگار ایرنا اظهار داشت: بیشتر این کالاها محصولات کشاورزی، شیمیایی، معدنی و فلزی، غذایی، پلاستیکی، سیمان، گچ، شوینده، پارچه، صنایع دستی، فرش و موکت، پوشاک و کیف و کفش بوده که به جمهوری آذربایجان، گرجستان و روسیه صادر شده است.وی ادامه داد: میزان حمل و نقل خارجی ورودی در مدت یاد شده، 48 هزار تن کالا به ارزش 113 میلیون دلار و بیشتر کالاهای وارداتی لوازم چوبی، فراورده های نفتی، پنبه، الیاف مصنوعی، شمش آهن، مس، پشم شیشه و ورق آهن بوده که  از کشورهای جمهوری آذربایجان، روسیه، گرجستان و اوکراین به ترکیه، عراق و امارت متحده عربی حمل شده است.وی بیان کرد: میزان حمل و نقل خارجی خروجی در 6 ماه گذشته، 136 هزار تن لوازم برقی، خودروی سواری، مبل، ماشین آلات، لوازم بهداشتی، مصالح ساختمانی، ظروف شیشه ای، پوشاک، مواد شیمیایی و محصولات کشاورزی به ارزش 656 میلیون دلار بوده و به جمهوری آذربایجان، روسیه، گرجستان و اوکراین حمل شده است.امیدی یاداور شد: در این مدت 103 هزار تن کالا به ارزش 103 میلیون دلار از گمرک آستارا وارد کشور شده و یکهزار و 198 تن کالا به ارزش پنج میلیون دلار در قالب تجارت چمدانی از گمرک آستارا به خارج از کشور و اغلب به جمهوری آذربایجان صادر شده و بیشتر آنها مواد غذایی، پلاستیکی و محصولات کشاورزی بوده است.وی  افزود: شمار ترددکنندگان از مرز این شهرستان در 6ماه نخست امسال 570  هزار و 303 نفر بود که نسبت به مدت مشابه سال قبل، ترددکنندگان خروجی 41 درصد و ورودی 49 درصد افزایش داشته است.مدیرکل گمرک آستارا بیان کرد: درآمد عمومی این اداره کل در 6 ماه گذشته 421 میلیارد و 94 میلیون ریال بوده و نسبت به مدت مشابه سال قبل، 131 درصد افزایش داشته است.اداره کل گمرک آستارا در امور واردات و صادرات قطعی کالا، ورود و خروج موقت، تعاونی مرزنشینان، حمل و نقل داخلی و خارجی، صدور موافقت نامه تجارت بین المللی و برگ خروج خودرو، امور مسافری، مرجوعی، امانت های پستی و قضایی فعالیت می کند.شهرستان مرزی بندر آستارا با 91 هزار نفر جمعیت در شمال غربی استان گیلان و نوار مرزی جمهوری آذربایجان، سومین مرز پرتردد ایران است و سالانه نزدیک به 800 هزار مسافر داخلی و خارجی از آن تردد می کنند.7105 / 7124 /6030            "}