{"onTitr":"","titr":" مجلس منتظر معرفی وزرای پیشنهادی تعاون و اقتصاد است","describe":" شهرکرد - ایرنا - عضو فراکسیون امید مجلس شورای اسلامی تاکید کرد: رئیس جمهوری برای تسهیل در امور، وزرای پیشنهادی تعاون، کار و رفاه اجتماعی و اقتصاد و دارایی را هرچه سریع تر به مجلس معرفی کند.", "text":"به گزارش ایرنا، در نیمه نخست امسال 2 وزیر تعاون، کار و رفاه اجتماعی و امور اقتصادی و دارایی با رای نمایندگان مجلس از همراهی با دولت دوازدهم بازماندند و استیضاح شدند.براساس قانون پس از استیضاح وزرا از سوی مجلس، دولت فرصت دارد تا وزرای جدید را برای کسب رای اعتماد به مجلس معرفی کند.علی کاظمی باباحیدری روز چهارشنبه در گفت و گو با ایرنا افزود: 2 وزارتخانه تعاون، کار و رفاه اجتماعی و امور اقتصادی و دارایی از وزارتخانه های مهم کشور هستند و کشور نیازمند تسریع در معرفی وزراست.وی تصریح کرد : وزرای پیشنهادی باید وزیرانی کارآمد و توانمند باشند و نسبت به وزرای پیشین، برنامه قوی تری داشته باشند.کاظمی گفت: اداره وزارتخانه ها با سرپرستی منع قانونی ندارد اما تسریع در معرفی وزرا باعث می شود برنامه های اقتصادی دولت منسجم تر پیش برود.عضو کمیسیون برنامه و بودجه و دیوان محاسبات مجلس شورای اسلامی گفت: باید به سمتی پیش رفت که فضای اقتصادی با هماهنگی سه قوا به یک ثبات کامل برسد.به گزارش ایرنا، براساس اصل 135 قانون اساسی «وزرا تا زمانی که عزل نشده ‌اند و یا بدلیل استیضاح یا درخواست رای اعتماد، مجلس به آنها رای عدم اعتماد نداده است در سمت خود باقی می‌مانند». بر این اساس «رئیس جمهوری می‌ تواند برای وزارتخانه ‌هایی که وزیر ندارند حداکثر برای مدت سه ماه سرپرست تعیین کند».2097/6021            "}