{"onTitr":" دبیرکل کانون صرافان در پاسخ به ایرنا:    ","titr":" ورود بانک ها به بازار ارز، به آرام سازی فضا کمک می کند","describe":" تهران- ایرنا- دبیرکل کانون صرافان ایرانیان گفت: رقابتی با بانک ها در زمینه خرید و فروش ارز نداریم و معتقدیم ورود آنها به آرام سازی بازار کمک می کند.", "text":"به گزارش خبرنگار اقتصادی ایرنا، «رضا ترکاشوند» روز دوشنبه در نشست خبری در پاسخ به ایرنا درباره ورود بانک ها به بازار ارز اظهار داشت: بخش اعظم بازار در سیستم نیما و سیستم ارزی دولتی انجام می شود و صرافی ها کمتر از پنج درصد از بازار ارز را در بر می گیرد.وی درباره اینکه چرا نرخ در بانک ها با صرافی بانک ملی متفاوت است، گفت: نرخ های صرافی بانک ملی، نرخ کف فروش ارز برای ارایه 23 نوع ارز خدماتی است اما نرخ دوم برای فروش تا سقف پنج هزار یورو به شهروندان است که البته صرافی ها براساس نرخ آزاد و عرضه و تقاضا کار می کنند.ترکاشوند گفت: پس از انقلاب صرافی ها به دلیل تحریم مالی و بانکی علاوه بر تبدیل پول، وظیفه انتقال پول را برعهده گرفتند تا به مردم فشار نیاید؛ در واقع صرافی ها نقش محوری در جابجایی پول در کشور و ورود کالا داشتند.وی گفت: امسال صرافی ها 2 برهه زمانی را پشت سر گذاشتند؛ تا پیش از 21 فروردین فعالیت خود را ادامه دادند اما پس از آن با گزارش اشتباه به دولت، افرادی به عنوان مسوولان افزایش نرخ ارز معرفی و چهارماه صرافی ها تعطیل شدند.دبیرکل کانون صرافان افزود: با این کار بازار شفاف صرافی به بازار دلالی و زیرزمینی تبدیل شد و سیستم سنا جای خود را به دلالی داد.به گفته وی، پس از تغییر رییس کل بانک مرکزی، نگاه به صرافی ها واقع بینانه شد و اکنون پله پله حرکت می کنیم که به شرایط پیش از 21 فروردین برگردیم؛ در گام نخست، صرافی ها فقط 23 نوع ارز خدماتی می دادند و اکنون بخشنامه ها به تدریج فعالیت ها را گسترش می دهد.وی درباره بخشنامه هفته گذشته کانون صرافان درباره عرضه دلار 10 هزار تومانی نیز گفت: آن نامه زمانی صادر شد که نرخ ها در حال ریزش و ارز خانگی به تدریج در حال ورود به بازار بود؛ آن زمان بانک مرکزی به بانک ملی و سایر بانک ها دستور داد که نرخ کف بازار بسته شود تا مردم عادی ضرر نکنند.دبیرکل کانون صرافان افزود: شنبه این هفته (14 مهر) نامه دیگری به صرافی ها داده شد که عملیات خرید و فروش براساس بازار انجام شود.وی درباره اینکه چرا برخی صرافی ها از فروش ارز امتناع می کنند، گفت: تا 21 فروردین ماه بانک مرکزی «بازارساز کامل» بازار بود و نیاز ارز صرافان را تامین می کرد؛ از 16 مردادماه سیاست بانک مرکزی تغییر کرد و اکنون خود به بازیگر بازار تبدیل شده است؛ امروز اگر کسی به صرافی ارز بفروشد، صراف می تواند ارز مورد تقاضای شهروندان را تامین کند و دیگر این گونه نیست که به طور کامل از بانک مرکزی ارز بگیرد.ترکاشوند، صرافی را حلقه آخر سیاستگذاری ارزی دانست و گفت: رابطه ما با دولت بسیار خوب است؛ کانون صرافان نهاد سیاسی نیست و هدفش کمک به نظام برای تامین منافع ملی است‌.وی گفت: اینکه گفته می شود صرافان عضوی از مافیا هستند، حرف خنده داری است؛ همه دولت ها به اندازه کافی از نظر بخش خصوصی استفاده نمی کنند البته در دوره جدید بانک مرکزی رییس کل تا حدودی نظرات کانون را اخذ می کند.** مردم فقط از صرافان مجاز خرید و فروش کننددبیرکل کانون صرافان به وجود بازیگران غیرمجاز در بازار ارز اشاره کرد و از مردم خواست فقط از 650 واحد صرافی مجاز خرید کرده و در قبال خرید خود، سند سامانه نظارت ارز (سنا) دریافت کنند تا ارز تقلبی نباشد.وی افزود: مردم می توانند از صرافی ها پرینت شماره سریال اسکناس خود را نیز بگیرند و اطمینان کامل داشته باشند در حالی که در صورت خرید از دلالان و یا واحدهای فاقد مجوز این اطمینان وجود ندارد.ترکاشوند درخصوص نرخ کارمزد در صرافی ها نیز گفت: سیستم بازار ریزشی و افزایشی است و نمی توان به دقت حاشیه سود را تعیین کرد؛ حاشیه سود در بالاترین حالت 100 تومان است.** خرید و فروش مسکوکات طلا باید در انحصار صرافی ها باشددبیر کل کانون صرافان ایرانیان درباره فروش سکه و فعالیت برخی سایت های غیرمجاز در این زمینه گفت: طبق دستورالعمل بانک مرکزی، فروش مسکوکات این بانک فقط برعهده صرافان است و سایر فروشندگان طلا و جواهر اجازه فروش مسکوکات بانک مرکزی را ندارد؛ افرادی که می خواهند ایمن و سالم خرید کنند، باید از صرافی ها سکه بخرند و رسید دریافت کنند.وی افزود: کانون صرافان این اطمینان را به مردم می دهد که در صورت بروز مشکل درباره سکه خریداری شده از واحدهای صرافی دارای مجوز، موضوع را پیگیری و در صورت تایید تخلف تا یک و نیم برابر قیمت سکه از صرافی دریافت و به مشتری پرداخت شود.دبیرکل کانون صرافان در خصوص سکه ثامن نیز گفت: فروش مسکوکات بانک مرکزی باید از سوی صرافان انجام شود؛ از چند ماه پیش که شکایت های مردم از طلافروشی ها درباره فروش سکه زیاد شده، بخشنامه ای به تازگی از سوی وزارت صنعت معدن و تجارت ابلاغ شده که بر اساس آن فروش سکه باید صرافی ها باشد.وی افزود: در ماه های اخیر کانون صرافان به دلیل مشغله در زمینه بازار ارز، پیگیری چندانی در زمینه بازار سکه و اجرای دستورالعمل وزارت صنعت نداشت اما در صدد هستیم خود وارد عمل شده و این ابلاغیه را اجرا کنیم.** CFT در بلند مدت بر بازار ارز اثرگذار استدبیر کل کانون صرافان ایرانیان درباره تصویب لایحه الحاق ایران به کنوانسیون مبارزه با تامین مالی تروریسم (CFT) در مجلس شورای اسلامی گفت: بخشی از قیمت ارز حاصل فضای روانی است که به دلیل فشارهای سیاسی خارج کشور ایجاد شد؛ این مصوبه مجلس نیز به دلیل سیاسی، در بازار اثر گذار است ولی اینگونه نخواهد بود که در کوتاه مدت بر ورود اسکناس ارز کمک کند و قیمت را کاهش دهد اما در درازمدت بر کاهش نرخ و این فرایند اثر دارد.ترکاشوند در پاسخ به اینکه چرا هنوز صرافی های غیرمجاز و دلالان در بازار ارز فعالند گفت: اکنون بازار ارز در انحصار صرافی های مجاز نیست و با توجه به نقش بازارساز بانک مرکزی، وضعیت در حال کنترل است تا قیمت ها بار دیگر جهشی نشود؛ صرافان نیز به کمک بانک مرکزی آمده اند تا دیگر شاهد جهش ارز نباشیم.ترکاشوند درباره اثرگذاری بازار ارز کشورهای همسایه گفت: به دلیل اینکه در محاصره اقتصادی هستیم و کانال های مالی بسته است، سه بازار هرات، سلیمانیه و دوبی که از منابع اصلی تامین ارز هستند، بر بازار ما اثرگذارند.وی درباره پیش بینی بازار ارز گفت: بازار زمانی پیش بینی پذیر است که بر پایه شاخص های کلان باشد اما در کشور ما چندان پیش بینی پذیر نیست.دبیر کل کانون صرافان ایرانیان درباره کانال ها و سایت هایی که به صورت آنلاین نرخ ارز اعلام می کردند، اظهار داشت: برخی کانال ها در فضای مجازی که از خارج از کشور مدیریت می شدند، با اعلام نرخ های لحظه ای بر بازار تاثیر داشتند اما باید گفت که صرافان مجاز در بین اینها نیستند؛ صرافی ها تا پیش از 21 فروردین به صورت میانگین بازار نرخ های خود را اعلام می کردند.ترکاشوند افزود: در رایزنی با بانک مرکزی قرار شده تا برخی سایت های خبری فعال با مجوز بانک مرکزی در زمینه اعلام نرخ فعال شوند.دبیر کل کانون صرافان درباره مصوبه دولت برای آزادسازی ورود ارز به کشور نیز توضیح داد: در همه این سال ها صرافی ها زیر نظر بانک مرکزی اقدام به ورود اسکناس می کردند و اکنون نیز برنامه هایی برای این کار دارند که با هماهنگی بانک مرکزی پیگیری می شود.ترکاشوند درباره ادعای ارسال اطلاعات صرافی ها به آمریکا در قالب پیوستن ایران به گروه ویژه اقدام مالی نیز گفت: دنیای امروز، دنیای شفافی است و همه اطلاعات شرکت ها به صورت شفاف مشخص است؛ امروز صرافان داخل کشور حتی به صرافی هایی در آمریکا و دیگر کشورها دسترسی دارند؛ اینگونه ادعاها، جنبه سیاسی دارد و واقعی نیست.وی تاکید کرد: صرافان این آمادگی را دارند که اطلاعات خود  در خارج از کشور را به گونه ای پوشش دهند که مشکلی در مراودات مالی و ارزی بوجود نیاید.از ترکاشوند درباره ابطال مجوز صرافی ها سوال شد که توضیح داد: در ماه های اخیر ابطال مجوز به ندرت از سوی بانک مرکزی انجام شده اما در عین حال سیستم قضایی تعدادی از صرافان را بازداشت کرده که این بازداشت ها مربوط به ماههای اخیر نبوده بلکه مرتبط با فروش ارز مداخله ای در بازار در سال 96 است که تخلفاتی صورت گرفته است.وی توضیح داد: این افراد در بازداشت موقت هستند و با رایزنی هایی که با دادستانی تهران داشتیم، پیشنهاد شد که پرونده آنها از حالت امنیتی خارج و در قالب تخلف پولی و بانکی بررسی شود.** برخی اعلام نرخ ها نظر شخصی افراد استاز دبیر کل کانون صرافان درباره نرخ ارز 7500 تومانی که یکی از دولتمردان آن را نرخ واقعی بازار دانسته است، سوال شد که در پاسخ گفت: بانک مرکزی باید درباره نرخ ها نظر بدهد که تاکنون بر نرخی اصرار نکرده است؛ برخی اعضای دولت اظهار نظر شخصی خود را در این زمینه بیان کرده اند در حالی که باید اجازه دهیم بازار خود به نقطه تعادل برسد.ترکاشوند گفت: سالهست قیمت ارز کنترل شده است؛ اجازه دهیم مکانسیم بازار قیمت را تعیین کند؛ اگر چنین نکنیم، پیامدهای خوبی برای کشور ندارد و نه تنها همه صنایع و تولید تعطیل می شود بلکه قاچاق کالا و واردات اقتصاد را دچار مشکل می کند.وی در عین حال رهاسازی بازار ارز را نیز روش خوبی ندانست و گفت: حتی در این صورت هم تولید صرفه نخواهد داشت.اقتصام** 2025**9132 ** 2023            "}