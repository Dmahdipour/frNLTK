{"onTitr":"","titr":" تیم فوتبال پدیده تیم فولاد را شکست داد","describe":" مشهد - ایرنا - تیم فوتبال پدیده در چارچوب بازیهای یک هشتم نهایی جام حذفی فوتبال کشور روز جمعه با نتیجه سه بر 2 تیم فولاد را شکست داد.", "text":"به گزارش ایرنا، در نیمه نخست این بازی که در مشهد انجام شد در حالی که شاگردان گل محمدی با انرژی بسیار وارد میدان شده بودند تیم فولاد خوزستان در دقیقه 16 طی یک ضد حمله با گل مهرداد حاجتیان به گل نخست دست یافت.در نیمه دوم، بازیکنان پدیده با وجود تله آفساید کارآمد فولاد، بازی به نسبت پر برخورد حریف و خلق چندین موقعیت خطرناک، در دقیقه 60 با ضربه یونس شاکری به نتیجه تساوی دست یافتند.در دقیقه 2 وقت اضافه نخست تیم فولاد  صاحب یک موقعیت پنالتی شد که با اعتراض بازیکنان، مربی و تماشاچیان پدیده مواجه شد و در نهایت گل دوم فولاد توسط لوسیانوپریرا وارد دروازه پدیده شد.گل زنی و موقعیت پنالتی در نیمه دوم وقت اضافه در دقیقه 2 این بار برای پدیده تکرار شد و مهدی مهدی خانی گل دوم پدیده را به ثمر رساند.یک دقیقه بعد اکبر صادقی در یک موقعیت عالی گل سوم و پیروزی را برای پدیده وارد دروازه تیم خوزستانی کرد و شب رویایی را برای گل محمدی، هم تیمی ها و هواداران پرشور پدیده خلق کرد.داور در این بازی پر تنش چهار کارت زرد برای بازیکنان پدیده و سه کارت نیز به تیم میهمان داد.در دقیقه آخر بازی نیز داور کارت زرد دوم را به صادقی بازیکن تیم پدیده داد و این تیم مدت یک دقیقه با یک بازیکن کمتر به کار خود ادامه داد.  در بازی امروز که در ورزشگاه امام رضا (ع) مشهد برگزار شد بیش از پنج هزار تماشاچی تیم پدیده را تشویق کردند.تیم پدیده در مرحله بعد جام حذفی مقابل برنده 2 تیم استقلال و سایپا به میدان خواهد رفت.تیم پدیده مشهد با 17 امتیاز صدر نشین لیگ برتر فوتبال و تیم فولاد با 9 امتیاز در رده نهم قرار دارد.3321 / 6053            "}