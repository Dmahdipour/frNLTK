{"onTitr":" لاریجانی:    ","titr":" شورای نگهبان خواستار توقف بررسی لایحه مبارزه با قاچاق کالا است","describe":" تهران-ایرنا- رییس مجلس شورای اسلامی گفت: شورای نگهبان خواستار توقف بررسی لایحه مبارزه با قاچاق کالا و ارز در مجلس است و اعلام کرد که باید نظر قوه قضاییه در این لایحه اعمال شود و گرنه مصوبات نمایندگان در شورای نگهبان رد می شود.", "text":"به گزارش خبرنگار پارلمانی ایرنا، «علی لاریجانی» در جلسه علنی امروز - چهارشنبه- مجلس در هنگام بررسی لایحه اصلاح قانون مبارزه با قاچاق کالا و ارز افزود: در جلسه سران قوا روز گذشته در خصوص این لایحه صحبت کردیم، طبق قانون باید ابتدا قوه قضاییه این لایحه را به دولت ارائه می داد اما دولت بدون این که نظر قوه قضاییه را بگیرد آن را به مجلس ارائه داد.وی ادامه داد: شورای نگهبان ایراد قانون اساسی به این مصوبات می گیرد، حتی اگر این لایحه در مجلس تصویب شود، اعلام می کند که این لایحه از طریق قانونی ارائه نشده و رد می شود.وی افزود: بنده با شورای نگهبان هم مشورت کردم چون اگر کل لایحه توسط شورای نگهبان رد شود مجددا باید لایحه از قوه قضاییه ارائه شود.لاریجانی ادامه داد: شورای نگهبان ایرادات این لایحه را وارد دانست و اگر این لایحه را این گونه تصویب کنیم حتما ایراد به آن می گیرد با شورا و قوه قضاییه به این نتیجه رسیدیم که بررسی این لایحه در مجلس متوقف شده و به کمیسیون اقتصادی برای بررسی بیشتر ارجاع شود.رییس مجلس گفت: کمیسیون اقتصادی باید از قوه قضاییه دعوت کند که نظراتش را در مورد مواد این لایحه بدهد، در این فاصله نیز اگر در مورد موادی که در مجلس تصویب شده، قوه قضاییه ایرادی دارد آن را به شورای نگهبان اعلام کند چون ما نمی توانیم آن را تغییر دهیم.لاریجانی افزود: اگر ترتیباتی در این موضوع نیاز است در این فاصله قوه قضاییه لایحه ای به مجلس بدهد و یا شورای نگهبان بررسی لایحه با حضور نمایندگان قوه قضاییه در کمیسیون اقتصاد را بپذیرد.وی تاکید کرد: شورای نگهبان اعلام کرد که حتما باید بررسی این لایحه در مجلس متوقف شود چون در صورت تصویب نهایی در مجلس آن را رد می کنیم.نمایندگان مجلس در ادامه با 103 رای موافق، 54 رای مخالف، 5 رای ممتنع از 203 نماینده حاضر با ارجاع این لایحه به کمیسیون اقتصادی مخالفت کردند، از این رو هم اکنون مجلس در حال بررسی این لایحه است.مجلس تاکنون 20 ماده از این لایحه 60 ماده ای را تصویب کرده است.سیام**9121**3050**1336            "}