{"onTitr":"","titr":" مدیرعامل استقلال خوزستان رسما از سمت خود استعفا داد","describe":" اهواز – ایرنا - مدیر عامل باشگاه استقلال خوزستان به دلیل مشکلات مالی و عدم تامین بودجه لازم از سمت خود استعفا داد.", "text":"امین سلطانی روز دوشنبه درگفت و گو با خبرنگار ایرنا اظهار داشت: با توجه به بدهی ‌های سنگینی که از سال‌ های قبل باقی مانده و همچنین نبود منابع مالی که قول آن داده شده بود اما عملیاتی نشد از ادامه حضور در باشگاه استقلال خوزستان کنار کشیدم و استعفای کتبی خود را ارایه دادم .وی با اشاره به بدهی تسویه نشده  بازیکنان خارجی که سال ‌های قبل جذب باشگاه شده بودندگفت: پرونده ‌های زیادی علیه باشگاه وجود دارد این در حالی است که منابع مالی در باشگاه موجود نیست که بتوان با افراد طلبکار تسویه حساب کرد.مدیرعامل باشگاه استقلال خوزستان در پاسخ به این که یکی از اعضای هیات مدیره باشگاه از جریان این استعفا بی خبر است گفت: استعفایم را به صورت کتبی به رییس هیات مدیره دادم و آقای رحیمی که عضوی از هیات مدیره باشگاه است نباید هم از این موضوع خبردار شود.وی در خصوص این که آیا قرار است به عنوان مدیرعامل یکی از تیم های تهرانی به کار خود ادامه دهد گفت: هنوز چیز خاصی مشخص نیست و من در این مورد نظری ندارم.سلطانی با بیان این که استقلال خوزستان با کمترین هزینه بسته شد اما نتایج خوبی کسب کرد گفت: در طول این مدت تمام تلاشم را برای موفقیت باشگاه انجام دادم اما دیگر ادامه کار برایم سخت شده بود.به گزارش ایرنا تیم استقلال خوزستان در حال حاضر با کسب 9 امتیاز از هشت بازی در مکان یازدهم رده بندی قرار دارد.9879/6002            "}