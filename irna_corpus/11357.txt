{"onTitr":" اقتصاددانان :    ","titr":" بانک مرکزی در بازار ارز بیشتر ورود کند","describe":" تهران- ایرنا- اقتصاددانان شرکت کننده در سومین جلسه با رئیس کل بانک مرکزی بر ورود بیشتر این نهاد به بازار غیررسمی ارز تاکید کردند و خواستند تدابیر لازم در عرضه ارز برای جلوگیری از التهابات مقطعی استفاده شود.", "text":"به گزارش روز سه شنبه روابط عمومی بانک مرکزی، سومین جلسه عبدالناصر همتی رییس کل بانک مرکزی با اقتصاددانان عصر دیروز به میزبانی بانک مرکزی برگزار شد؛ در این جلسه که ترکیبی از دیدگاه های مختلف اقتصادی در آن حضور داشتند، در ابتدا همتی مهمترین اقدام ها و تدابیر بانک مرکزی در یک ماهه اخیر را مطرح کرد.سپس اقتصاددانان، پس از طرح موضوع های مختلف، ضرورت دیدگاه واحد اقتصادی و هماهنگی سیاستی را واجد اهمیت دانستند و بر یک صدایی در اقتصاد تاکید کردند.تداوم تدبیرهای جاری برای مدیریت شبکه عرضه ارز با هدف جلوگیری از التهابات مقطعی، ضرورت ریزش نرخ ارز غیر رسمی، ورود بیشتر بانک مرکزی به بازار غیر رسمی ارز، هماهنگی سیاست های داخلی و خارجی، اهمیت سامانه نیما و ضرورت رفع مشکلات آن و هدفمند کردن تخصیص ارز برای واردات، بررسی صادرات غیر نفتی و آثار انتظاری آن و ضروت تقویت ذخایر ارزی از موضوع های مطرح شده در این جلسه بود.همچنین اقتصاددانان در این جلسه موضوع های دیگری همچون «شرایط موجود بازار ارز، عوامل موثر بر آن و بازار پول و مساله نقدینگی» را مورد بررسی قرار داده و نظرات خود را مطرح کردند.احمد توکلی، احمد مجتهد، تیمور رحمانی، پویا جبل عاملی، احمد جلالی نائینی و حجت الاسلام یوسفی از جمله حاضران در این نشست بودند؛ از اعضای هیات عامل بانک مرکزی نیز محمد طالبی دبیر کل، اکبر کمیجانی قائم مقام و پیمان قربانی معاون اقتصادی بانک مرکزی همتی را در این نشست همراهی کردند.اقتصام*2025 * 2023            "}