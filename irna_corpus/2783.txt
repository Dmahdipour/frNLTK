{"onTitr":"","titr":" رایزنی نماینده ترامپ دراسلام آباد برای مذاکره کابل با طالبان","describe":" اسلام آباد - ایرنا - «زلمی خلیل زاد» نماینده رئیس جمهوری آمریکا در امور افغانستان روز سه شنبه در سفر به اسلام آباد با مقام های  پاکستانی در مورد بستر سازی برای صلح کابل با طالبان گفت گو کرد.", "text":"به گزارش سه شنبه شب ایرنا ، خلیل زاد امروز در سفر به اسلام آباد، با «شاه محمود قریشی» وزیر امور خارجه پاکستان دیدار کرد و درباره موضوع افغانستان و نحوه نقش آفرینی اسلام آباد برای متقاعد کردن طالبان به مذاکره، گفت و گو کرد.پیش از این دیدار نماینده ترامپ در امور افغانستان با معاون وزیر امور خارجه پاکستان درباره آخرین رویدادهای افغانستان به گفت و گو پرداخت.«محمد فیصل» سخنگوی وزارت امور خارجه پاکستان در پیام توئیتری این دیدار را تائید کرد.هدف از سفر خلیل زاد به اسلام آباد، بررسی راهکارهای مختلف به منظور متقاعد کردن طالبان افغانستان برای مذاکره با دولت مرکزی کابل برای پایان جنگ 17 ساله در این کشور است .نماینده ترامپ در امور افغانستان پیشتر در سفر به کابل با اشرف غنی رئیس جمهوری افغانستان دیدار کرد و درباره امکان گفت و گو با طالبان، با توجه به انتخابات سراسری پیش رو در 20 اکتبر (28 مهر)به تبادل نظر پرداخت.طالبان افغانستان تاکنون مخالفت خود را با هر نوع گفت و گو با دولت کابل اعلام کرده است.نماینده آمریکا در امور افغانستان در دیدار با تهمینه جنجوعا معاون وزیر امور خارجه پاکستان در خصوص امور امنیتی دفاعی و تحولات سیاسی منطقه به گفت و گو پرداخت.در این دیدار بر نقش مهم پاکستان در تامین امنیت و ثبات در افغانستان تاکید شد.این در حالی است که پیشتر مقام های آمریکایی از جمله ترامپ رئیس جمهوری این کشور بارها پاکستان را به حمایت از گروه حقانی و طالبان افغانستان در خاک این کشور متهم کرده بودند.مقام های سیاسی و نظامی پاکستان این اتهام ها را رد کردند .خلیل زاد در سفر 10 روزه به پنج کشور منطقه ای پس از رایزنی با مقام های پاکستان به عربستان، امارت متحده عربی و قطر سفر خواهد کرد.دیپلمات ارشد افغانستانی تبار آمریکا در این سفر قصد دارد بستر حضور رهبران گروه طالبان به پای میز مذاکره  را فراهم کند . شبد**آساق**6125**1010            "}