{"onTitr":"","titr":" ناوگان پیر اتوبوسرانی ساوه در انتظار پوست اندازی","describe":" ساوه -ایرنا -  75 درصد از جمعیت ساکن در کلانشهر ها برای سفرهای درون شهری از ناوگان حمل و نقل عمومی استفاده می کنند اما در شهری مانند ساوه این رقم حدود 30 درصد از مجموع جمعیت 225 هزار نفری آن است.", "text":"به گزارش ایرنا، استفاده از ناوگان حمل و نقل عمومی در کاهش آلودگی، هوا،‌ رفع بار ترافیکی،‌ کاهش مصرف سوخت و تردد ایمن شهروندان بسیار موثر است و به همین دلیل توسعه و تقویت کیفی خطوط تاکسی و اتوبوسرانی و‌ حتی مترو در صدر برنامه ریزی متولیان امور شهری قرار دارد.روزانه حدود 33 هزار نفر از شهروندان ساوجی از ناوگان اتوبوسرانی برای سفرهای درون شهری استفاده می کنند که نسبت به جمعیت کل این شهر رقم چندان چشمگیری محسوب نمی شود ولی مسئولان امور شهری برنامه هایی برای توسعه این ناوگان و طرح هایی چون ورود اتوبوس های جدید و مدرن و توسعه خطوط  دارند.شهروندان ساوجی در گفت و گو با ایرنا نسبت به وضعیت اتوبوس های درون شهری نظرات و انتقادات مختلفی دارند که بهره گیری از این پیشنهادات و رفع برخی کاستی ها می تواند در تقویت ناوگان حمل و نقل عمومی تاثیرگذار باشد.«مریم فرزانی» در این خصوص اظهار داشت: برخی از اتوبوس ها به علت فرسودگی در هنگام حرکت صداهای گوشخراشی تولید می کنند ضمن اینکه در گرمای تابستان و فصل سرما نیز امکانات گرمایشی و سرمایشی آنها چندان مناسب نیست.وی خواستار رسیدگی به وضعیت این ناوگان حمل نقل عمومی شد و افزود: منزل ما در انتهای بلوار بسیج قرار دارد و برای ایمنی بیشتر و نیز صرفه جویی در هزینه ها از اتوبوس ها استفاده می کنیم به همین دلیل انتظار است نسبت به تعویض اتوبوس های فرسوده و جایگزینی آنها اقدام شود.«م. شفیعی» شهروند دیگری که از ساکنین شهرک فجر ساوه است نیز از  انتظار طولانی و گاه بی نظمی در تردد اتوبوس ها گلایه دارد.وی گفت: یکی از دلایل بی علاقه بودن برخی از شهروندان نسبت به استفاده از این ناوگان همین مساله است به خصوص در هنگام غروب و ازدحام مسافران این مساله محسوس تر است.«فاطمه روشنی» دیگر شهروند ساوجی نیز معتقد است که تعداد اتوبوس های شهر ساوه ناکافی است و یکی از دلایل تاخیر مسافران در ایستگاه ها نیز همین امر است.وی افزود: در پایان ساعات اداری و یا هنگام تعطیلی مدارس شاهد حجم زیادی از مسافران هستیم که در انتظار اتوبوس های درون شهری هستند که باعث تراکم مسافر در درون این وسایل نقلیه و تنگنای مسافران می شود.«فرهاد محنتی» شهروند ساوجی نیز نداشتن سرپناه و حفاظ در برخی از ایستگاه های اتوبوس به خصوص در فصل زمستان و هنگام بارندگی ها را از کاستی های موجود برشمرد و خواستار رسیدگی مسئولان به این مساله شد.وی همچنین روشن ماندن اتوبوس ها در ایستگاه مرکزی شهر (میدان مخابرات) و تولید حجم زیادی از دود و آلایندگی را از مشکلات اتوبوس ها برشمرد و پیشنهاد کرد: ‌بهتر است اتوبوس ها در زمان مسافرگیری و انتظار خاموش باشند تا آلودگی صوتی و محیطی ایجاد نکنند.  یکی از رانندگان از پایین بودن حقوق خود سخن گفت و افزود: با افزایش روز افزون قیمت ها و هزینه های زندگی، حقوق دریافتی رانندگان اتوبوس های درون شهری تغییری نکرده است و پرداختی ها هم نامنظم است.راننده دیگری نیز افزایش قیمت قطعات و لوازم یدکی اتوبوس ها را عاملی بازدارنده در ارائه خدمات مطلوب به شهروندان برشمرد و گفت: اتوبوس های درون شهری اغلب فرسوده هستند و به همین دلیل در مواردی به دلیل خرابی آنها نمی توانیم در ایستگاه حضور یابیم که این مساله باعث شده است مالکان بخش خصوصی این اتوبوس ها برای تامین هزینه ها مشکلات زیادی داشته باشند.به نظر می رسد مجموعه سخنان و استدلال های مردم و رانندگان اتوبوس های درون شهری ساوه، تحلیلی برای تبیین دلایل رویکرد بسیاری از شهروندان به استفاده از خودروهای شخصی و تردد چشمگیر خودروهای تک سرنشین در شهر ساوه باشد.رئیس سازمان حمل و نقل و بار و مسافر شهرداری ساوه میانگین عمر ناوگان اتوبوسرانی این شهر را حدود 10 سال برشمرد و گفت: ناوگان اتوبوسرانی ساوه، پیر است و آخرین بار در سال 1389 عملیات نوسازی با خرید 35 دستگاه اتوبوس انجام شد. «علی اصغر آرمیده»‌ افزود: خرید 20 دستگاه اتوبوس و مینی بوس در دستور کار است و در صورت موافقت شورای اسلامی شهر و تسهیل گری بانک های عامل،‌ انتظار است تا اوایل آذر امسال این وسایل نقلیه درون شهری تحویل شوند.وی اظهار داشت: با توجه به وضعیت اقتصادی کشور،‌ دولت از سال 95 مبالغی را با هدف کمک به توسعه حمل و نقل عمومی در کشور تخصیص نداده و به همین دلیل تمام هزینه های مربوط به خرید این تعداد اتوبوس از محل منابع اعتباری شهرداری ساوه پرداخت می شود.رئیس سازمان حمل و نقل و بار و مسافر شهرداری ساوه همچنین در مورد پایین بودن درآمد ناوگان اتوبوسرانی ساوه،‌ گفت: در مجموع حمل و نقل عمومی از لحاظ اقتصادی سودبخش نیست و در گذشته نیز بر اساس مصوبات، یک سوم از هزینه حمل و نقل عمومی توسط دولت، یک سوم توسط شهرداری و یک سوم دیگر را مردم متقبل می شدند تا هزینه سفرهای درون شهری با اتوبوس برای مردم سنگین نباشد.آرمیده افزود: از سال 95 تا کنون در بودجه دولت مبالغی برای حمل و نقل پیش بینی شده است اما به دلیل کاهش درآمد و مشکلات اقتصادی، این بودجه تخصیص نیافته است.وی ادامه داد: پیشتر برای خرید هر دستگاه اتوبوس، 17.5 درصد از مبلغ را شهرداری و مابقی را دولت پرداخت می کرد.آرمیده اظهار داشت: هر دستگاه اتوبوس در ساوه باید روزانه 175 هزار تومان درآمد ایجاد کند تا فعالیت آن توجیه اقتصادی داشته باشد اما اکنون حجم درآمد اتوبوس های درون شهری ساوه بسیار پایین تر از این مبلغ است و پاسخگوی هزینه ها نیست.این مسئول همچنین در پایین بودن دستمزد رانندگان اتوبوس های درون شهری،‌ گفت: 100 درصد ناوگان اتوبوسرانی در شهر ساوه به شرکت های  پیمانکار بخش خصوصی  واگذار شده و این بخش موظف است در چارچوب قانون کار، حقوق رانندگان را پرداخت نمایند.آرمیده افزود: رانندگان در هنگام استخدام باید واجد شاخص هایی مانند تاهل،‌ نداشتن سوء پیشینه، سلامت جسمی و روانی باشند و مورد تایید سازمان حمل و نقل و بار مسافر شهرداری ساوه نیز قرار گیرند.وی ادامه داد: ممکن است در گذر زمان شرایط احراز شده رانندگان اتوبوس های درون شهری ساوه تغییر کند و یا تخلفاتی را مرتکب شوند که این تخلفات توسط بازرسان مورد رسیدگی قرار می گیرد و برخوردهای لازم از جمله اخطار، جریمه، توقیف و در مواردی باطل کردن پروانه فعالیت و نیز اعمال می شود.رئیس سازمان حمل و نقل و بار و مسافر شهرداری ساوه بر لزوم فرهنگ سازی در میان شهروندان با استفاده از ظرفیت های رسانه ای،‌ نخبگان،‌ سازمان های مردم نهاد،‌ آموزش و پرورش،‌دانشگاه ها برای استفاده حداکثری از ناوگان حمل و نقل عمومی (اتوبوس و تاکسی) تاکید کرد.به گفته آرمیده،‌ با اینکه مشکلات و کاستی های موجود از دلایل استفاده نکردن برخی از شهروندان از ناوگان اتوبوسرانی درون شهری است اما  مشکل دیگری که وجود دارد،‌ نهادینه نشدن فرهنگ استفاده از این ناوگان در جامعه می باشد.وی ادامه داد: گاه و به اشتباه در میان افکار عمومی اینگونه تصور می شود که تنها اقشار کم درآمد از خدمات حمل و نقل عمومی استفاده می کنند در حالی که استفاده از خدمات این ناوگان از همه لحاظ اقتصادی،‌ ترافیکی و کاهش آلایندگی به نفع همه شهروندان است.آرمیده افزود: با توجه به کمبود نیروی انسانی در حوزه بازرسی سازمان حمل و نقل بار و مسافر شهرداری و حجم وظایف نیروهای موجود،‌ شهروندان می توانند بهترین بازرس باشند به همین دلیل از مردم درخواست می شود که برای ارتقای خدمات‌ دهی ناوگان حمل و نقل عمومی و تامین حقوق شهروندان، با این سازمان همکاری داشته باشند.وی در پایان گفت: مردم می توانند برای بیان شکایات، انتقادات و پیشنهادات خود با شماره تلفن های 0864223520تماس بگیرند. 67 دستگاه اتوبوس در قالب 11 شرکت با تردد در مسیر خطوط 22 گانه در شهر ساوه و نیز روستاهای اطراف (مانند نورعلی بیگ،‌ یل آباد) روزانه اقدام به جابه جایی شهروندان می کنند ضمن اینکه افزون بر 850 دستگاه تاکسی درون شهری در ساوه فعالیت دارند.گزارش از: سمیرا عارفی مجد9921/6539/3075            "}