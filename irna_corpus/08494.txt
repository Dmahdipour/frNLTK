{"onTitr":"","titr":" 54 میلیارد ریال به تقویت زیر ساخت صنعتی مرکزی اختصاص یافت","describe":" خمین - ایرنا - مدیرعامل شرکت شهرک های استان مرکزی گفت: 54 میلیارد ریال در سال جاری برای توسعه و تقویت زیر ساخت های شهرک و نواحی صنعتی  این استان تخصیص یافته و در حال هزینه است.", "text":"«مصطفی آمره» روز پنجشنبه در حاشیه آیین گرامیداشت روز ایمنی و آتش نشانی در شهرک صنعتی خمین در گفت وگو با ایرنا، افزود: زیرسازی،آسفالت، تامین آب، برق، گاز و تصفیه خانه فاضلاب در شهرک های صنعتی این استان از طرح های مهم در حال اجرا است.وی بیان کرد:مرحله دوم تصفیه خانه فاضلاب شهرک صنعتی خمین یکی از این طرح های مهم است که برای آن 40 میلیارد ریال اعتبار تخصیص یافته است.مدیرعامل شرکت شهرک های استان مرکزی گفت: قرارداد این طرح منعقد شده و عملیات اجرایی آن 50 درصد پیشرفت دارد.آمره بیان کرد:  50 هکتار زمین در سال جاری برای ایجاد واحدهای صنعتی و تولیدی در شهرک های صنعتی این استان واگذار شده است.مدیرعامل شرکت شهرک های استان مرکزی ادامه داد: این میزان زمین واگذار شده با توجه به شرایط موجود نسبت به سال گذشته از رشد نسبی برخوردار است و امید می رود که استقبال تاپایان سال برای خرید زمین و سرمایه گذاری همچنان افزایش یابد.آمره توضیح داد: استان مرکزی به دلیل موقعیت جغرافیایی و در مسیر مرکز کشور قرار دارد واستقبال برای سرمایه گذاری در آن مطلوب است که استقبال در شهرستان های ساوه و زرندیه بیشتر از سایر مناطق استان است.مدیرعامل شرکت شهرک های استان مرکزی ادامه داد:زیر ساخت های لازم برای افزایش سرمایه گذاری در شهرک ها و نواحی صنعتی فراهم است و تلاش می شود با جبران برخی کمبودها سرمایه گذاران با اطمینان در این مناطق مستقر شوند.آمره گفت:  34 شهرک و نواحی صنعتی در استان مرکزی مصوب شده و 32 شهرک و نواحی صنعتی نیز در حال واگذاری است.وی، وسعت شهرک و نواحی صنعتی این استان را 12 هزار و 300 هکتار بیان کرد و افزود: پنج  هزارو  200 هکتار آن زیرساخت های اولیه در آن ایجاد شده و از این میزان 2هزار و 19 هکتار آن به صنعتگران واگذار شده است. مدیرعامل شرکت شهرک های استان مرکزی شمار واحدهای صنعتی مستقر در شهرک های صنعتی استان را 2 هزار و 700 واحد و تعداد پروانه های بهره برداری را یکهزار و 700 پروانه بیان کرد.شهرستان خمین از توابع استان مرکزی دارای 105 هزار نفر جمعیت و یک شهرک و 2 نواحی صنعتی است.7277/6013/            "}