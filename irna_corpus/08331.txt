{"onTitr":" حمایت آلمان از برجام /    ","titr":" مرکل دست رد به سینه رییس رژیم صهیونیستی  زد","describe":" تهران - ایرنا - آنگلا مرکل صدر اعظم آلمان روز پنجشنبه درخواست رییس رژیم صهیونیستی برای حمایت از تحریم های آمریکا علیه  ایران و سیاست ضد برجامی واشنگتن را رد کرد .", "text":"به گزارش ایرنا  به نقل از تارنمای صهیونیستی «تایمز اسرائیل»، مرکل در دیدار «رووین ریولین» رییس تل آویو در سرزمین های اشغالی تاکید کرد که موضع آلمان حفظ برجام است. وی افزود: دولت این کشور به گفت و گو با تل‌آویو در این زمینه ادامه خواهد داد. صدراعظم آلمان گفت که برلین متعهد به امنیت رژیم صهیونیستی است.ریولین رئیس رژیم اشغالگر قدس دراین  دیداراز صدراعظم آلمان خواست که به تحریم‌های آمریکا علیه ایران بپیوندد و تلاش‌ ها برای خنثی‌سازی تصمیم واشنگتن را متوقف کند.وی در سخنان توهین آمیز و غیر دیپلماتیک که یک رویه شناخته شده مقامات ارشد رژیم صهیونیستی است ، گفت که 'دیو ایران را باید گرسنه نگه داشت تا ثبات جهانی تضمین شود».برلین بارها از حفظ برجام حمایت کرده و اقداماتی را برای مقابله با تحریم های آمریکا تدارک دیده است.وی اخیرا با سخنرانی در مجمع عمومی سازمان ملل متحد، گفته بود که اتحادیه اروپا «یکپارچه» پای این توافق ایستاده است.مرکل از روز چهارشنبه گذشته برای دیدار با سران رژیم صهیونیستی و رایزنی درباره ایران به فلسطین اشغالی سفر کرده است.همزمان با مرکل، «هایکو ماس» وزیر امور خارجه آلمان نیز برای دیدار و گفت و گو با همتای آمریکایی خود درباره توافق هسته‌ای، به واشنگتن سفر کرده است.شبس ** 9386**1613            "}