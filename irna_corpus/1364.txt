{"onTitr":" رئیس اداره پست:    ","titr":" افزون بر 131 هزار مرسوله در مهریز توزیع شد","describe":" یزد - ایرنا - رئیس اداره پست مهریز گفت: در 6 ماهه اول سال 1397 ، 131 هزار و 921 مرسوله پستی در این شهرستان توزیع شد.", "text":"حسن فتاحی روز پنجشنبه در گفت و  گو با خبرنگار ایرنا افزود: از این تعداد 99 هزار و 153 مرسوله به سایر مناطق کشور ارسال شد.وی ادامه داد: 32 هزار و 768 مرسوله از سایر استان ها وصول و به شهروندان تحویل شد.این مسئول، مرسوله های ورودی و خروجی را نامه های عادی، سفارشی، پیشتاز، توزیع انواع قبوض و غیره ذکر کرد.فتاحی خاطر نشان کرد: هم اکنون چهار دفتر پیشخوان، 12 دفتر روستایی و 6 دفتر شهری نسبت به دریافت و ارسال مرسوله های پستی مردم فعالیت دارد.وی بیان کرد: با وجود الکترونیکی شدن بسیاری از امور همچنان استقبال مردم برای ارسال مرسوله ها از طریق پست خوب است و همکاری مناسب میان آنها و این اداره وجود دارد.به گفته رئیس اداره پست مهریز، عقد قرارداد همکاری با اداره ثبت اسناد و املاک برای تهیه و تقدیم اسناد تک برگی، همکاری با شهرداری برای اجرای پروژه ملی یکپارچه سازی نشانی های مکانی بر مبنای مختصات جغرافیایی(GNAF) در راستای ضوابط اجرایی دولت الکترونیک انجام شده است.فتاحی، تعداد کارمندان این اداره را 10 نفر ذکر کرد و ابراز امیدواری کرد که ارائه خدمات مختلف پستی در شهر و روستاها در راستای کسب رضایت مردم صورت گیرد.مرکز شهرستان 50 هزار نفری مهریز در 30 کیلومتری جنوب شهر یزد قرار دارد.7541/ 2047/            "}