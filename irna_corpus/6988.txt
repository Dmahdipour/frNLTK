{"onTitr":"","titr":" برداشت گوجه فرنگی در نیشابور 20 درصد افزایش یافت","describe":" مشهد- ایرنا- مدیر جهادکشاورزی نیشابور گفت: میزان برداشت گوجه فرنگی از سطح مزارع  این شهرستان از ابتدای امسال تاکنون با 20 درصد افزایش نسبت به مدت مشابه پارسال به 30 هزار تن رسید.", "text":"محمدعلی فرهمند راد روز شنبه در گفت و گو با خبرنگار ایرنا سطح زیر کشت پارسال گوجه فرنگی را در نیشابور 720 هکتار ذکر و بیان کرد: این سطح امسال به 850 هکتار افزایش یافت.وی متوسط برداشت گوجه فرنگی را از هر هکتار مزارع نیشابور 35 تن اعلام و بیان کرد: محصول تولید این شهرستان علاوه بر تامین نیازهای داخلی برای مصرف به سایر شهرستانهای خراسان رضوی و دیگر استانهای کشور صادر می شود.مدیر جهادکشاورزی نیشابور افزود: با توجه به قیمت 14 هزار ریالی هر کیلوگرم گوجه امسال در مجموع 416 میلیارد ریال عاید گوجه کاران نیشابور شده و کشت این محصول اشتغال مستقیم برای 850 نفر و غیرمستقیم برای 102 هزار نفر  را به همراه داشته است.98 هزار هکتار از وسعت شهرستان نیشابور زیر کشت محصولات زراعی و باغی قرار دارد. 50 هزار نیشابوری در بخش کشاورزی این شهرستان فعالیت هستند. مرکز شهرستان 450 هزار نفری نیشابور در فاصله 127 کیلومتری غرب مشهد واقع است. 9869/1858            "}