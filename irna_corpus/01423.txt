{"onTitr":"","titr":" اجرای طرح های آبخیزداری سد شیرین دره در اولویت قرار گرفت","describe":" بجنورد- ایرنا- سرپرست سازمان مدیریت و برنامه ریزی خراسان شمالی گفت: اختصاص اعتبار برای اجرای طرح های آبخیزداری در حوزه آبریز سد شیرین دره، در اولویت قرار گرفت.", "text":"احسانعلی عالی روز پنجشنبه در گفت و گو با خبرنگار ایرنا اظهار داشت: در راستای اجرای سند سازگاری با کم آبی، 210 میلیارد ریال اعتبار برای طرح های آبخیزداری بالا دست سد شیرین دره و راز و جرگلان پیشنهاد شده است.   وی افزود: 50 میلیارد ریال از این اعتبار از منابع استانی و 160 میلیارد ریال از منابع ملی برای طرح های مزبور تامین می شود.وی گفت: حوزه آبریز سد شیرین دره به عنوان حوزه فرسایش پذیر در استان، در اولویت اجرای طرح های آبخیزداری است. پیشتر، معاون حفاظت و بهره برداری شرکت آب منطقه ای خراسان شمالی با ابراز نگرانی از افزایش میزان رسوبگذاری در سد شیرین دره شهرستان مانه و سملقان گفته بود: تداوم این روند تهدیدی برای کاهش عمر مفید مخزن سد است.وحید واسطه در گفت و گو با خبرنگار ایرنا اظهار داشت: سد شیرین دره، سد جوان استان است اما انباشت رسوب و گل و لای در آن، سبب کاهش عمر مفید آن و نگرانی مسئولان و مردم شده است. وی افزود: فرسایش خاک در بالا دست سد شیرین دره افزایش یافته است و به همین علت، در بارش های سیل آسا، رسوب و گل و لای زیادی وارد مخزن سد می شود.واسطه خاطرنشان کرد: در سیل اخیر، میزان رسوب وارد شده به سد بیش از سیلاب های گذشته بود و این افزایش میزان آورد رودها، نشان از افزایش میزان فرسایش خاک دارد. * واگذاری بهکده رضوی عالی در بخش دیگر سخنان خود در باره واگذاری بهکده رضوی به بخش خصوصی گفت: سیاست دولت بر این است که بخش خصوصی فعال شود اما احساس می شود که برخی مسئولان نمی خواهند از تفکر دولتی بودن بیرون آیند، مثلا در واگذاری بهکده رضوی گفته شده که بخش خصوصی پیش از تحویل گرفتن، باید خسارت ها را پرداخت کند، این در حالی است که بخش خصوصی به دنبال سود است و با نگراش خاص خود وارد عرصه می شود. وی با اشاره به اینکه حفظ نیروی انسانی در بهکده رضوی یکی از مشکلات برای واگذاری این مجموعه به بخش خصوصی است خاطرنشان کرد: تامین 15 میلیارد ریال اعتبار برای پرداخت حقوق و حقوق کارگران مصوب شد و مقرر است تا با پرداخت حقوق کارگران که به سن بازنشستگی رسیده اند، ساز و کار واگذاری به بخش خصوصی مشخص شود.بهکده رضوی مجموعه ای با 63 هزار هکتار از بهترین و مرغوب ترین زمین های کشاورزی، 50 هکتار باغ و چند هزار راس دام سبک و سنگین است.عالی گفت: تلاش داریم تا واگذاری بهکده رضوی امسال انجام شود. * هیچ پروژه ای بدون نظارت انجام نمی شود سرپرست سازمان مدیریت و برنامه ریزی خراسان شمالی در باره کیفیت اجرای طرح ها گفت: یک اشکال که به این سازمان هم وارد است، اجرای پروژه ها بدون بررسی های دقیق است.وی تصریح کرد: وقتی موافقتنامه ای مبادله می شود، باید دستگاه های اجرایی، گزارش توجیه اقتصادی، فنی و مالی پروژه را بخواهند اما در سال های پیش، این امر نجام نمی شد.وی گفت: اکنون اجازه نمی دهیم هیچ پروژه ای بدون توجیه فنی اجرایی شود و در این باره، کمیته ای برمسائل فنی و مصالح و سیار موارد نظارت دارند و در صورت کوتاهی ها، به دستگاه ها تذکر لازم داده می شود. سرپرست سازمان مدیریت و برنامه ریزی خراسان شمالی گفت: دستگاه های نظارتی هم در این باره ورود دارند و مشکلات احتمالی را بررسی می کنند. 7185/ 6042            "}