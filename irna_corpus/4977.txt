{"onTitr":"","titr":" 60 درصد تصادفات در30 کیلومتری مقصد رخ می دهد","describe":" کرج-ایرنا- رئیس پلیس راه استان البرز گفت: طبق نظر کارشناسان ، 60 درصد از حوادث رانندگی در 30 کیلومتری شهرها و در مسیر بازگشت از سفر رخ می دهد.", "text":"سرهنگ رضا گودرزی روز دوشنبه به مناسبت هفته ناجا با حضور در خبرگزاری جمهوری اسلامی استان البرز افزود: با توجه به اینکه استان البرز نیز در مسیر30 کیلومتری تهران قراردارد با حجم زیادی از تصادف ها در این محدوده مواجه هستیم.وی اضافه کرد: بیشترین علت سوانح رانندگی، خستگی و خواب آلودگی است که می بایست رانندگان قبل از رسیدن به مقصد استراحت های مقطعی داشته باشند.گودرزی خاطرنشان کرد: رانندگان هنگامی که به شهرها نزدیک می شوند باید بر دقت خودبیفزایند زیرا بخشی از حوادث در ترافیک رخ می دهد.رئیس پلیس راه البرز در بخش دیگری ازسخنانش  به آمار تصادف در راه های استان البرز اشاره کرد و افزود: ازابتدای سال جاری تاکنون 81 فقره تصادف منجر به فوت در این جاده ها رخ داده که 87 نفر جان خود را ازدست دادند.وی گفت: همچنین در این مدت 112 فقره تصادف جرحی در جاده های این استان به وقوع پیوسته که سبب مجروح شدن 140 نفر از هموطنان شده است.رئیس پلیس راه  استان البرز ادامه داد: دراین مدت 183 هزارو 395 راننده متخلف اعمال قانون شدند که ازمجموع آنان 26 هزارو 944 نفر مرتکب  تخلف حادثه ساز شدند.وی افزود: امسال 13 هزارو 418 وسیله نقلیه متخلف توقیف شده که ازمجموع آن ها سه هزارو 303 دستگاهموتورسیکلت و بقیه خودرو سنگین و سبک بوده است.این فرمانده بیان داشت: دراین مدت نیز 12هزار و 635 مورد آزمایش الکل و 839 مورد آزمایش اعتیاد از برخی رانندگان در استان البرز انجام شده که به ترتیب 102 و 97 مورد مثبت بوده است. وی یادآورشد: همچنین در این مدت یک هزارو 748 خودروی بالای بالا 10 میلیون ریال خلافی دراستان البرز توقیف شده است.استان البرز دارای یک هزارو 450 کیلومتر آزادراه ، بزرگراه و راه اصلی ، فرعی و روستایی است و 18 درصد بار ترافیکی درراه های این استان است.روزانه به طور متوسط بیش از 250 هزار وسیله نقلیه ازراه های این استان عبور می کنند.2098/ 6155            "}