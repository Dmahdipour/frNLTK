{"onTitr":"","titr":" جیرفت رتبه دوم امنیت استانی را به خود اختصاص داد","describe":" ‌جیرفت - ایرنا - سرپرست فرماندهی انتظامی جیرفت گفت: این شهرستان در زمینه شاخص های امنیتی رتبه دوم استان کرمان را به خود اختصاص داد و این موفقیت نتیجه تلاش های شبانه روزی همکاران نیروی انتظامی است.", "text":"سرهنگ رضا محمدرضایی روز جمعه در گفت و گو با خبرنگار ایرنا افزود: لازمه تحقق امنیت پایدار مشارکت عمومی است از این رو امنیت پایدار با مشارکت فعال مردم و تمام دستگاه های اجرایی مرتبط محقق می شود.وی تصریح کرد: طرح های ارتقاء امنیت اجتماعی و پاکسازی نقاط آلوده با هدف افزایش احساس آرامش شهروندان از هفته ناجا سال گذشته تاکنون 15 درصد افزایش یافته است.وی ادامه داد: نتیجه این فعالیت افزایش پنج درصدی دستگیری سارقان نسبت به مدت مشابه سال قبل است. سرپرست فرماندهی انتظامی جیرفت گفت: در زمینه کشف انواع مواد مخدر طی سال گذشته تاکنون افزون بر 9 تن انواع مواد مخدر کشف شده که این آمار از افزایش 39 درصدی کشفیات در این بخش خبر می دهد.وی افزود: در زمینه دستگیری خرده فروشان، معتاد و قاچاقچی مواد مخدر نیز با افزایش 25 درصدی دستگیری ها مواجه بوده ایم.سرهنگ محمدرضایی به عملکرد پلیس فتا جیرفت اشاره کرد و گفت: ورودی پرونده های این پلیس تخصصی نسبت به مدت مشابه سال قبل 80 درصد افزایش یافته که این موضوع بیانگر رشد جرایم سایبری در شهرستان جیرفت است.وی افزود: پلیس فتا با تلاش تخصصی و شبانه روزی خود 97 درصد از پرونده های تشکیل شده را کشف کرده است.سرپرست فرماندهی انتظامی جیرفت تصریح کرد: بیشترین پرونده های تشکیل شده در پلیس فتا با 50 درصد در زمینه برداشت های غیرمجاز از حساب های بانکی به صورت اینترنتی بوده است.وی ادامه داد: علت بالا بودن این آمار به دلیل سهل انگاری در حفظ اطلاعات حساب بانکی و همچنین اطلاع نداشتن از نحوه بانکداری الکترونیک در فضای مجازی است.شهرستان جیرفت با 308 هزار نفر جمعیت در جنوب استان کرمان واقع شده است.3029/7450/7429            "}