{"onTitr":"","titr":" بارش شدید باران باعث آبگرفتگی شهرهای مازندران شد","describe":" ساری- ایرنا- بارش شدید باران که بعد از ظهر امروز جمعه سراسر مازندران را فرا گرفت، باعث آبگرفتگی سطح خیابان ها و معابر عمومی و ایجاد اختلال در آمد و شد شهروندان و مسافران شده است.", "text":"به گزارش خبرنگار ایرنا، بارندگی رگباری همراه با رعد و برق ابتدا از غرب مازندران شروع شد اما در کمتر از 2 ساعت به مناطق مرکزی و شرق استان رسید.شدت باران که هنوز ادامه دارد و بر اساس پیش بینی هواشناسی تا پایان روز شنبه میهمان مازندران خواهد بود، به حدی بود که در همان دقایق اولیه باعث ایجاد سیلاب شد، جوی های خیابان ها و معابر شهری و روستایی را سرریز کرد و با پر کردن مسیرهای آبرو در حاشیه جاده های بین شهری، باعث ایجاد استخرهای موقت شد.بارندگی همچنین سبب قطع برق برخی مناطق شهری و روستایی استان شد و به خاطر انباشت آب در بعضی قسمت های جاده های اصلی بین شهری، باعث کندی تردد، انباشت ترافیک و کاهش دید رانندگان شده است.هواشناسی مازندران از سه روز پیش نسبت به پیامدهای این بارندگی شدید هشدار داده بود و دستگاههای امدادی استان هم به حالت آماده باش در آمده بودند.مدیرکل مدیریت بحران مازندران ساعتی پس از آغاز بارندگی سیل آسیا به خبرنگار ایرنا گفت که بارش باران در تمام شهرهای این خطه شمال کشور ادامه دارد.علی اصغر احمدی افزود: گزارشات مردمی از سطح شهرهای استان حاکیست که بارندگی شدید باعث آبگرفتگی برخی از فروشگاه ها و مغازه های سطح شهر شده است.وی شکستن درختان در برخی مناطق شهری را از دیگر خسارت های اعلامی تا زمان ارسال این خبر اعلام کرد.احمدی به شهروندان مازنی توصیه کرد تا از تردد غیر ضرور در حاشیه رودخانه ها و جاده ها خودداری کنند.مدیرکل مدیریت بحران مازندران با استناد به پیش بینی هواشناسی ، بارش برف را در برخی از مناطق کوهستانی محتمل دانست.اگر چه به گفته مدیرکل مدیریت بحران مازندران تاکنون از خسارت های احتمالی ناشی از باران شدید عصر روز جاری به این اداره کل گزارش نشده است، ولی در فضای مجازی اظهار نظرهای مختلفی در مورد خسارت ناشی از این بارش ها به خصوص در شهرهای تنکابن و قائمشهر وجود دارد.  6982/1654            "}