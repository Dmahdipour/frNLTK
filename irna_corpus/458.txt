به گزارش ایرنا، حجت الاسلام جعفر رحیمی در خطبه های نماز جمعه شهر ابهر افزود: امروز دشمنان در فضای مجازی و حقیقی تبلیغات شوم بر ضد ملت مظلوم ایران و نظام اسلامی انجام می دهند و فضا را برای افرادی که بصیرت لازم و اطلاعات کافی ندارند بسیار مسموم و وارونه نشان می دهند.وی اظهار کرد: اگر ما سخنان رهبر معظم انقلاب را سرلوحه کار خود قرار داده بودیم وضعیت فرهنگی، اقتصادی و اجتماعی بسیار خوبی داشتیم. حجت الاسلام رحیمی با اشاره به سخنان رهبر معظم انقلاب در اجتماع بزرگ بسیجیان در ورزشگاه آزادی تصریح کرد: دشمن می ‏خواهد ملت ایران را به این نتیجه برساند که راهی جز پناه بردن به دشمن و زانو زدن در برابر آمریکا وجود ندارد و مسیر فراروی ملت ایران بن‏ بست است.امام جمعه ابهر بیان کرد: دشمن تلاش می‏ کند تا ملت ایران متوجه واقعیت ‏های موجود در توانایی خود و ناتوانی ترامپ در دسترسی به اهدافش نشود، اما چرا عده‏ ای از داخل کشور به ‏دنبال چنین خواسته ‏ای هستند و سعی می کنند موازنه قدرت به نفع غرب در ایران تغییر کند، مسأله‏ ای است که فهم آن نیاز به شناسایی عاملان، درک انگیزه و اهداف آن ‏ها را دارد در حقیقت کسانی که این تفکر را ترویج می کنند با فرهنگ عاشورایی امام حسین(ع) فاصله گرفته اند. وی تاکید کرد: باید روی پای خود بایستیم و عزت خود را ارزان نفروشیم و به شعار هیات مناالذله عمل بکنیم.9556/6085
      
      