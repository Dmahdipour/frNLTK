{"onTitr":"","titr":" دیدار دوستانه تیم های سپاهان و پیکان بدون گل پایان یافت","describe":" اصفهان -ایرنا - تیم های سپاهان اصفهان و پیکان تهران روز جمعه در دیداری دوستانه به تساوی بدون گل در اصفهان رضایت دادند.", "text":"به گزارش ایرنا، تیم های سپاهان اصفهان و پیکان تهران از ساعت 17 امروز در ورزشگاه نقش جهان به مصاف هم رفتند و در پایان این دیدار صفر بر صفر مساوی شد.این دیدار به منظور آمادگی و هماهنگی بیشتر بازیکنان در تعطیلات لیگ برتر با موافقت مسئولان باشگاه پیکان تهران و به صلاحدید امیر قلعه نویی سرمربی و کادر فنی تیم فوتبال فولاد مبارکه سپاهان بین این دو تیم برگزار شد.در این دیدار در نیمه اول عزت اله پورقاز بازیکن سپاهان از داور کارت قرمز دریافت کرد و سپاهان ده نفره شد ولی با توافق هر دو تیم و دوستانه بودن این دیدار تیم سپاهان در نیمه دوم با یازده بازیکن به میدان رفت. به گزارش ایرنا، در هفته نهم از مسابقات فوتبال لیگ برتر کشور تیم فوتبال سپاهان در روز جمعه 27 مهرماه از ساعت 16:45 دقیقه در استادیوم نقش جهان میزبان نساجی مازندران است. هم اکنون تیم  سپاهان با 16 امتیاز در رده دوم و پیکان تهران نیز با 14 امتیاز در رده پنجم لیگ برتر فوتبال ایران قرار دارد./6026/8114            "}