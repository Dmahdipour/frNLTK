{"onTitr":"","titr":" منطقه بندی شبکه آبرسانی نیشابور 700 میلیارد ریال نیاز دارد","describe":" مشهد- ایرنا- مدیر شبکه آب و فاضلاب نیشابور گفت: منطقه بندی شبکه آبرسانی باعث کاهش هدر رفت آب، یکسان سازی مصرف و فشار آب در مناطق مختلف می گردد که برای اجرای این طرح 700 میلیارد ریال مورد نیاز است.", "text":"محمد سلطانی روز پنجشنبه در گفت و گو با خبرنگار ایرنا افزود: در این راستا شبکه آبرسانی شهر نیشابور به پنج منطقه  تقسیم شده که تا پایان امسال 2 منطقه کامل می شود.وی اظهار داشت: فضای سبز شهری بیشترین میزان مصرف آب شرب نیشابور را به خود اختصاص داده و از سه سال قبل تفاهم نامه ای در این زمینه برای ایجاد تصفیه خانه محلی امضا شد که هنوز هیچ اقدامی در این زمینه انجام نشده است.وی گفت: میزان فاضلاب تولیدی در شهر نیشابور 180 لیتر در ثانیه است که پس از تکمیل تصفیه خانه جدید به 400 لیتر در ثانیه می رسد و سالانه بیش از 20 میلیارد ریال صرف نگهداری شبکه فاضلاب شهری نیشابور می شود.* اداره آب نیشابور بیش از 40 میلیارد ریال از مردم طلبکار استسلطانی افزود: این اداره 45 میلیارد ریال مطالبات مردمی دارد و شهرداری نیشابور با 25 میلیارد ریال بدهی تا سال گذشته بزرگترین بدهکار به این سازمان است.وی اظهار داشت: شرکت آب و فاضلاب نیشابور سال گذشته از محل قبوض مشترکان 150 میلیارد ریال درآمد داشته و متوسط مبلغ قبوض صادره 190 هزار ریال است که کل مبلغ قبوض پرداختی یک سوم قیمت تمام شده آب مصرفی است.وی گفت: سال گذشته حدود یک هزار و 300 فقره و از ابتدای امسال نیز 40 فقره انشعاب غیر مجاز در این شهر کشف شد و حدود 400 انشعاب به دلیل بدهی قطع شده است و ماهانه حدود 700 فقره اتفاقات آب در نیشابور گزارش و رسیدگی می شود.مدیر شبکه آب و فاضلاب نیشابور افزود: از 750 کیلومتر شبکه آبرسانی این شهر 30 درصد نیاز به مرمت و بازسازی دارد که باعث هدر رفت 32 درصد آب شرب شهری می شود که برای بازسازی این میزان از فرسودگی شبکه آبرسانی شهری حدود 700 میلیارد ریال مورد نیاز است.وی اظهار داشت: میزان تولید آب شرب شهر نیشابور 820 لیتر در ثانیه است در حالیکه میزان مصرف یک هزار و 61 لیتر در ثانیه می باشد و 250 لیتر در ثانیه کسری داریم.وی گفت: شهر نیشابور نیازمند 600 کیلومتر شبکه فاضلاب است که از این میزان 350 کیلومتر انجام شده و حدود 50 هزار مشترک از این سیستم بهره مند هستند و برای ایجاد تاسیسات فاضلاب شهری از محل اعتبارات ملی 26 میلیارد و 250 میلیون ریال پیش بینی شده که 10 میلیارد ریال تخصیص یافته است.سلطانی افزود: در 6 ماه اول امسال پنج هزار و 375 متر از شبکه آب شهری و چهار هزار و 800 متر از شبکه فاضلاب شهر نیشابور نوسازی شده است و در این مدت 618 فقره نوسازی انشعاب آب در قالب اصلاح شبکه آب و یک هزار و 200 فقره نصب انشعاب جدید فاضلاب صورت گرفته است.* از کل آب تولیدی برای نیشابور 40 درصد به تصفیه خانه می رسدوی اظهار داشت: 30 درصد از آب شرب نیشابور در طول شبکه هدر می رود که سبب شده از میزان کل آبی که تحویل مصرف کننده می شود 70 درصد و از کل میزان آب تولیدی برای شهر نیشابور 40 درصد به تصفیه خانه برسد.وی گفت: برای رفع کمبود آب 54 هزار و 500 میلیارد ریال به منظور انتقال آب از چاههای منطقه فوشنجان به نیشابور در نظر گرفته شده و کل این هزینه برای اجرای 12 کیلومتر خط آبرسانی و تجهیز پنج حلقه چاه هزینه می شود که در این رابطه قراردادی به مبلغ 80 میلیارد ریال با بخش خصوصی منعقد شده تا بخشی از کسری آب شرب شهر نیشابور تامین گردد.شهر نیشابور دارای پنج مخزن آب شرب با ظرفیت 57 هزار متر مکعب است. آب شرب مورد نیاز شهر نیشابور از 52 حلقه چاه  با ظرفیت یک میلیون و 800 متر مکعب آب برای یکصد هزار مشترک تامین می شود.شهرستان 450 هزار نفری نیشابور در 127 کیلومتری غرب مشهد واقع است. 9869 / 6053            "}