{"onTitr":" امام جمعه کرمانشاه:    ","titr":" اقتدار و صلابت نیروهای مسلح ایران در دنیا کم نظیر است","describe":" کرمانشاه - ایرنا - نماینده ولی فقیه در استان و امام جمعه کرمانشاه گفت: اقتدار و صلابت نیروهای مسلح جمهوری اسلامی ایران در دنیا کم نظیر و به گونه ای است که دشمنان انقلاب نیز به آن معترف هستند.", "text":"به گزارش خبرنگار ایرنا، آیت الله «مصطفی علما» روز چهارشنبه در مراسم صبحگاه مشترک نیروهای مسلح که در ستاد فرماندهی انتظامی استان کرمانشاه برگزار شد، با تبریک فرا رسیدن هفته ناجا، اظهار داشت: امنیت جامعه در اختیار ماموران انتظامی است.وی با بیان اینکه اقتدار ایران در دنیا کم نظیر است، گفت: این اقتدار به واسطه صلابت نیروهای مسلح اعم از نیروی انتظامی، ارتش، سپاه و بسیج حاصل شده است.آیت الله علما گفت: امروز آنچنان امنیتی در کشور حاکم است که به جرئت می توان ادعا کرد طی 2 قرن اخیر کم سابقه بوده است، امنیتی که برای آن شبانه روز تلاش می شود.امام جمعه کرمانشاه در بخش دیگری از سخنانش تصریح کرد: پلیس جمهوری اسلامی با تلاش های بی وقفه و شبانه روزی خود توانسته امنیت جامعه را برقرار و فضا را برای مجرمان ناامن کند.وی ادامه داد: اگر رفتار پلیس با مجرمان مقتدرانه باشد علاوه بر اینکه احساس امنیت را در جامعه توسعه می دهد، مجرمان نیز حساب کار دستشان آمده و از رفتار مجرمانه خود دست برمی دارند.آیت الله علما خاطرنشان کرد: حضور مقتدرانه پلیس در صحنه های مختلف بسیار مهم است چرا که هر قدر این اقتدار بیشتر باشد امنیت بیشتری در جامعه احساس می شود.نماینده ولی فقیه در استان کرمانشاه همچنین با اشاره به گستره کار پلیس گفت: حجم بالای کاری ماموران انتظامی باعث شده عملکرد آن ها مدام زیر ذره بین قرار داشته باشد و از همین رو انتظارات و توقعات نیز افزایش می یابد.آیت الله علما در ادامه به اقتدار جمهوری اسلامی ایران در دنیا نیز اشاره کرد و گفت: این اقتدار باعث ترس و واهمه دشمنان شده به گونه ای که دست به هر کاری می زنند تا بتوانند به انقلاب و نظام ضربه بزنند.وی گفت: این اقتدار جمهوری اسلامی است که رهبر معظم انقلاب اسلامی قاطعانه پاسخ هرگونه تهدید و اظهارات نابجای دشمنان را می دهند و آن ها را مجبور به عقب نشینی می کند.امام جمعه کرمانشاه یادآور شد: پرتاب موشک به مقر تروریست ها و رسیدن صدای آن به گوش آمریکا و اسرائیل جلوه دیگری از اقتدار جمهوری اسلامی است که دشمنان را عصبانی و ناراحت کرده است.آیت الله علما در پایان گفت: همه ما موظف به حفظ این اقتدار هستیم و این مسئله نیز با تبعیت از ولایت و رهبری امکان پذیر خواهد بود.7458/8066            "}