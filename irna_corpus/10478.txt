{"onTitr":"","titr":" پارلمان اروپا کمک مالی 70 میلیون یورویی به ترکیه را لغو کرد","describe":" تهران – ایرنا – نمایندگان پارلمان اروپا روز سه شنبه با اکثریت آراء کمک مالی 70 میلیون یورویی اتحادیه اروپا به ترکیه را به خاطر نقض حقوق بشر در این کشور لغو کردند.", "text":"به گزارش خبرگزاری فرانسه، نمایندگان پارلمان اروپا با 544 رأی مثبت مقابل 28 رأی منفی کمک مالی 70 میلیون یورویی به ترکیه را به خاطر نقض حقوق بشر و نقض آزادی مطبوعات در این کشور لغو کردند.«زیگفرید موریسان» نماینده رومانی در پارلمان اروپا و عضو حزب مردمی اروپا گفت: ترکیه از اتحادیه اروپا دور می شود و معیارهای دموکراسی و حقوق اساسی نقض می شود و این ها به این معنا است که اتحادیه نمی تواند به ترکیه کمک مالی کند.کمیساریای اروپا با اشاره به اینکه شرایط در ترکیه بهبود نیافته است ، گفت: همین مساله باعث شد تا نمایندگان اروپا این تصمیم را اتخاذ کنند.قرار است اتحادیه اروپا کمک مالی به ارزش 1.18 میلیارد یورو به ترکیه برای انجام اصلاحات با هدف پیوستن به این اتحادیه اعطا کند که با توجه به لغو کمک 70 میلیون یورویی، میزان این کمک برای بین سال های 2018 تا 2020 حدود 40 درصد کاهش یافت.روابط اتحادیه اروپا با ترکیه پس از کودتای 25 تیرماه سال 1395 متشنج شده است.زندانی شدن بیش از 150 خبرنگار در ترکیه در ایام بعد از کودتای 25 تیرماه سال 1395 موجب واکنش ها و انتقادات وسیع در سطح جهان شده و بنا به اعلام سازمان گزارشگران بدون مرز، ترکیه در رده های آخر آزادی رسانه در جهان قرار گرفته است.شبک**9365**1392            "}