{"onTitr":"","titr":" 550 میلیارد ریال تسهیلات به عشایر خراسان رضوی پرداخت شد","describe":" سبزوار- ایرنا- مدیرکل امور عشایر خراسان رضوی گفت: از ابتدای امسال تاکنون 550 میلیارد ریال تسهیلات پرورش دام به عشایر در سطح این استان پرداخت شده است.", "text":"محمد نبوی فرد روز چهارشنبه در جریان بازدید از شرکت تعاونی عشایری سبزوار طی گفت و گو با خبرنگار ایرنا افزود: بیشتر این میزان تسهیلات صرف تامین علوفه، خرید بره و بهسازی اماکن نگهداری دام عشایر خراسان رضوی شد.وی اظهار داشت: 246 میلیارد ریال از این حجم تسهیلات پرداختی به عشایر خراسان رضوی از محل توسعه اشتغال پایدار روستایی تامین گردید. امسال 600 میلیارد ریال تسهیلات برای عشایر این استان تخصیص یافت که تاکنون 92 درصد آن پرداخت شده است. مدیرکل امور عشایر خراسان رضوی ادامه داد: همچنین بخاطر تداوم پدیده خشکسالی و فقر مراتع از ابتدای امسال 37 هزار تن علوفه دامی، کنسانتره و جو برای جبران کمبود علوفه مورد نیاز دامهای عشایر در سطح استان توزیع شده است.وی گفت: امسال همچنین 22 میلیارد ریال اعتبار عمرانی برای عشایر خراسان رضوی اختصاص یافت که بیشتر برای بهسازی راههای عشایری و تامین آب شرب آنها هزینه می شود.عشایر خراسان رضوی بیش از 10 درصد دام سبک خراسان رضوی را در اختیار دارند و سالانه 12 هزار تن گوشت قرمز، 17 هزار و 500 تن مواد لبنی، هزار و 100 تن الیاف دامی شامل پشم، کرک و مو و 41 هزار و 800 مترمربع دست بافته شامل گلیم، جاجیم، قالیچه و تابلوفرش تولید و به بازار عرضه می کنند.8145/7495/1858            "}