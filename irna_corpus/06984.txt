{"onTitr":" با امضای تفاهم نامه آموزش فنی و حرفه ای با پارک علم و فناوری؛    ","titr":" حمایت از نخبگان مهارتی آذربایجان غربی بیشتر می شود","describe":" ارومیه- ایرنا- مدیرکل آموزش فنی و حرفه ای آذربایجان غربی با اشاره به اینکه امضای تفاهم نامه همکاری بین این نهاد و پارک علم و فناوری ارومیه گفت: در قالب این تفاهم نامه، نخبگان علمی استان مهارت های فنی نیز می آموزند.", "text":"محسن مددی روز شنبه در گفت و گو با خبرنگار ایرنا افزود: این تفاهم نامه با هدف ارتقای همکاری آموزشی، پژوهشی و تجاری سازی فناوری بین پارک علم و فناوری و اداره کل آموزش فنی و حرفه‌ای امضا شد.وی اضافه کرد: بر اساس این تفاهم نامه 2 طرف متعهد شدند تا در زمینه شناسایی و جذب نخبگان مهارتی، ترویج فرهنگ نوآوری و ارائه محصولات متناسب با بازار در بین مهارت آموزان همکاری کنند.وی ادامه داد: ایجاد فضا و امکانات جهت ارتباط نخبگان مهارتی، برگزاری دوره‌های کارآفرینی، شناسایی و معرفی نخبگان مهارتی دارای ایده و تامین فضای کارگاهی برای نخبگان از جمله مفاد این توافق است.مدیرکل آموزش فنی و حرفه ای آذربایجان غربی گفت: امسال به 11 هزار و 578 نفر با برگزاری 702 دوره، یک میلیون و 440 هزار و 701 نفر ساعت آموزش مهارتی آموزش مهارتی در بخش دولتی استان ارائه شده است.مددی افزود: این افراد آموزش های مهارتی مورد نیاز خود را در بخش های مختلف کشاورزی، صنعت، فرهنگ و هنر و خدمات در 22 پایگاه آموزش فنی و حرفه ای دریافت کرده اند.به گزارش ایرنا، آذربایجان غربی از جمله استان های فعال در آموزش های مهارتی است به طوری که سالانه بیش از هفت و نیم میلیون نفر ساعت آموزش مهارتی در این استان انجام می شود.با انجام این دوره ها، حدود 50 هزار نفر مهارت لازم را برای ورود به بازار کار دریافت می کنند؛ در سال های اخیر همواره شاهد رشد تعداد مهارت آموزان در آذربایجان غربی بوده ایم.8137/2093            "}