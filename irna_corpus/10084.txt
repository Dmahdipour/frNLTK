{"onTitr":"","titr":" شبکه های برق رسانی در خداآفرین فرسوده است","describe":" تبریز - ایرنا - فرماندار خداآفرین گفت: شبکه های برق رسانی در این شهرستان فرسوده بوده و نیاز به رسیدگی مسوولان استانی دارد.", "text":"به گزارش ایرنا، احمدعلی اسدپور روز چهارشنبه در آیین تودیع و معارفه رییس اداره برق این شهرستان افزود: ضعف ولتاژ برق، خاموشی های مکرر و مشکلات مربوط به تامین برق مصرفی برای ایجاد صنایع و کارخانجات از جمله مسایل حوزه برق این شهرستان است که نیاز به توجه ویژه مسوولان استانی دارد.وی از پایین بودن میزان برخورداری این شهرستان در حوزه زیرساخت در مقایسه با میانگین استانی انتقاد کرد و اظهار داشت: توجه و تلاش مسوولان برای افزایش بهره مندی این شهرستان ضروری است.فرماندار خداآفرین یادآوری کرد: ادارات خدمات رسان باید با سعه صدر نسبت به واگذاری انشعابات به روستاییان در محدوده روستاها در راستای توسعه و آبادانی و جلوگیری از مهاجرت تلاش کنند.اسدپور ادامه داد: تغییرات مدیریتی با اندیشه و ایده نو موجب توسعه یک منطقه می شود و مدیران و مسوولان باید به دور از مسایل حاشیه ای و با تعامل، همکاری و هماهنگی برای خدمت به مردم و توسعه این شهرستان تلاش کنند.وی بر سرعت دهی در بهره برداری از ساختمان اداره برق این شهرستان تاکید کرد.مدیرعامل شرکت توزیع نیروی برق آذربایجان شرقی نیز در این مراسم با بیان اینکه در شهرستان های خداآفرین و کلیبر 3 برابر ظرفیت برق وجود دارد گفت: برق رسانی به طرح های صنعتی به دلیل حمایت از تولید و اشتغال در اولویت کاری این شرکت است.اکبر فرج نیا افزود: مطابق تعرفه ها و آیین نامه های سازمانی نیاز برقی بیش از 500 کیلووات باید با هزینه شخص متقاضی تامین شود.وی با بیان اینکه میانگین استانی در میزان بهره مندی از برق 99درصد است، اعلام کرد: در آذربایجان شرقی تمام روستاهای بالای 10 خانوار از نعمت برق برخوردار هستند.در این مراسم اکبر بروزدان به عنوان مدیر جدید اداره برق خداآفرین معرفی و از خدمات علی طهماسبی قدردانی شد.شهرستان خداآفرین با یک هزار و 525 کیلومتر مربع مساحت در نوارمرزی رود ارس واقع است.7468/8023/3071            "}