{"onTitr":"","titr":" دشمن با ترویج تفکر بسیج در جمهوری اسلامی مخالف است","describe":" سنندج - ایرنا - امام جمعه بیجار گفت: دشمنان نظام و مردم با ترویج تفکر والای بسیج و پاسداری از ارزش های انقلاب اسلامی مخالف هستند.", "text":"به گزارش خبرنگار ایرنا، حجت الاسلام علی مرادی در خطبه های نماز جمعه این هفته بیجار اظهار داشت: نظام سلطه از ابتدای انقلاب و تشکیل نیروی بیسیج دشمنی آشکار خود را آغاز کرد و همیشه قصد ضربه زدن به مردم را داشته که ناکام مانده است. وی افزود: به فرموده مقام معظم رهبری، آینده سرفراز انقلاب بدست بسیجیان انقلابی به سعادت و پیشرفت خواهد رسید و این روز چندان دور نخواهد بود.حجت الاسلام مرادی تاکید کرد: بسیجیان کشور یکصدا و با بصیرت، با لبیک گفتن به آرمان های حضرت امام (ره) و مقام معظم رهبری و ارزش های اسلامی، خواب و خیال دشمنان را آشفته کرده اند. وی در بخش دیگری از سخنان خود با اشاره به حمله موشکی سپاه به مقر گروه های تروریستی یادآور شد: ضربه موشکی در قلب منطقه در اختیار نیروهای امنیتی آمریکا، نشان از عزم مردمی دارد که برای حفاظت از خاک و ناموس وطن، هیچ مرزی را امن نخواهد گذاشت.خطیب جمعه بیجار حمله موشکی را تنها گوشه ای از قدرت دفاعی کشورمان دانست و اضافه کرد: ضربت محرم ابتدای کار است و دشمنان و قدرت های اسکتبار جهانی باید به گوش باشند که جمهوری اسلامی انتقام خون پاک شهدای اهواز را از مسببان اصلی آن خواهد گرفت.وی با اشاره به استقرار موکب های بیجاری ها در ایام اربعین حسینی در این شهرستان و مناطق از کشور عراق گفت: مردم ولایت مدار بیجار گروس، بیش از سال گذشته از این موکب ها حمایت مالی و معنوی کرده اند.شهرستان بیجار با جمعیتی حدود 89 هزار نفر در 140 کیلومتری شرق سنندج قرار دارد. 7350/9102            "}