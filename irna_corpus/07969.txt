{"onTitr":"","titr":" خراسان ‌رضوی قهرمان مسابقه های بانوان کارگر کشور در ایلام شد","describe":" ایلام – ایرنا – تیم بدمینتون خراسان رضوی در مسابقات بدمینتون قهرمانی بانوان کارگر کشور که به میزبانی ایلام برگزار شد پس از صعود به مرحله نهایی به مقام اول دست یافت.", "text":"رئیس هیات ورزش کارکران ایلام در حاشیه این رقابت ها به خبرنگار ایرنا گفت: این مسابقات با حضور 13 تیم 11 مهرماه جاری بمدت سه روز در سالن زاگرس شهر ایلام برگزار شد و تیم‌های خراسان‌ رضوی و فارس به مرحله نهایی و تیم های ایلام و تهران به دیدار رده بندی این رقابت ها راه یافتند.منوچهر نادری افزود: تیم بدمینتون ایلام با رقابت خانم ها رشنو، لقایی و کریم بیگی به مقام سوم این رقابت ها دست یافت.وی یادآور شد: آزاده طرازی از خراسان رضوی در بخش انفرادی نفر اول، ساناز تقوی از خراسان رضوی نفر دوم و مهسا حقیقت از اصفهان و ویدا طالبی از استان فارس بطور مشترک در بخش انفرادی سوم شدند.در پایان مسابقات با حضور مدیرکل امور اجتماعی استانداری ایلام، مدیرکل تعاون، کار و رفاه اجتماعی ایلام و نایب رئیس فدراسیون بدمینتون کشور بهمراه برخی مسئولان با اهدای جوایز، لوح، مدال و کاپ از تیم ها و نفرات برتر این رقابت ها تجلیل به عمل آمد.7180/6119            "}