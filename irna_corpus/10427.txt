{"onTitr":"","titr":" بیش از پنج هزار دانش آموز البرز عازم مناطق عملیاتی می شود","describe":" کرج- ایرنا- معاون اردویی راهیان نور دانش آموزی سپاه امام حسن مجتبی (ع) البرز گفت: پنج هزار و 600 دانش آموز دختر و پسر این استان در چهار مرحله به سفر معنوی - آموزشی راهیان نور در مناطق عملیاتی دوران دفاع مقدس اعزام می شوند.", "text":"سروان احسان جعفری  روز چهارشنبه در گفت و گو با ایرنا اظهار داشت: در این اردو دانش آموزان پسر و دختر متوسطه دوره دوم  متوسطه در قالب کاروان های راهیان نور از مناطق جنوب کشور دیدن خواهند کرد.وی افزود: هدف از این بازدید ها، آشنایی دانش آموزان با فرهنگ ایثار و شهادت ، تقویت روحیه خودباوری و جهاد، احساس مسئولیت در مقابل ارزش ها و دستاوردهای انقلاب اسلامی ، مشارکت پذیری ، بصیرت شناسی ، مهارت دفاعی و دانش افزایی است.معاون اردویی راهیان نور دانش آموزی سپاه امام حسن مجتبی (ع) البرز گفت: اعزام دانش آموزان به این اردوی ارزشمند از بیستم مهر آغاز و تا بیستم اسفند ادامه دارد.وی با اشاره به اینکه اردوی راهیان نور دانش آموزان نواحی و مناطق هشتگانه آموزش و پرورش البرز پنج روزه است، خاطرنشان  کرد: دانش آموزان در این سفر از نزدیک با حماسه آفرینی رزمندگان و شهدا در دوران هشت سال دفاع مقدس آشنا می شوند.معاون اردویی راهیان نور دانش آموزی سپاه امام حسن مجتبی (ع ) افزود:  در ترکیب کاروان های راهیان نور2 مربی، یک روای ، یک روحانی و یک امدادگر جمعیت هلال احمر و نیروی تامین امنیت حضور دارند.جعفری گفت: دانش آموزان قبل از اعزام به مناطق جنوبی کشور در قالب کاروان های راهیان نور بیمه می شوند.وی تصریح کرد: برنامه های متنوعی در قالب نشست های آموزشی ، بازدید، نمایش ، صبحگاه مشترک ، مسابقات فرهنگی و ...  برای راهیان نور پیش بینی شده است.وی اضافه کرد: دانش آموزان با شرایط اردویی و رعایت قوانین و ضوابط ایمنی به سفر معنوی راهیان نور اعزام می شوند.سال گذشته، هشت هزار دانش آموز  البرزی از مناطق دفاع مقدس بازدید کردند.استان البرز 444 هزار و 500 دانش آموز دارد.2819/ 6155            "}