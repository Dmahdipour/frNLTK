{"onTitr":"","titr":" سالانه هفت میلیون نوبت سر مایه کوبی دام در ایلام انجام می شود","describe":" ایلام - ایرنا - مدیرکل دامپزشکی ایلام گفت: سالانه هفت میلیون نوبت سر دام سبک و سنگین در سطح استان به تناوب در برابر انواع بیماری های واگیر و غیر واگیر مایه کوبی می شوند.", "text":"به گزارش ایرنا، دکتر وهاب پیرانی روز یکشنبه در نشست خبری با اصحاب رسانه استان ایلام اظهار داشت: هر سال دام های سبک و سنگین و نیز سگ های گله چندین نوبت در برابر انواع بیماری ها مایه کوبی می شوند.  وی افزود: یکی از موارد مایه کوبی احشام در برابر بیماری کشنده تب برفکی است که طغیان این بیماری سال های گذشته خسارات زیادی را به دامداران تحمیل کرد و کانون های مستعد این بیماری شناسایی و تحت کنترل کارشناسان این اداره کل است.پیرانی مخاطرات مایه کوبی احشام را متذکر شد و گفت: کار دامپزشکی با حساسیت و مخاطرات بسیار سخت و خطرپذیری همراه است که هر گونه بی احتیاطی، سهل انگاری یا حوادث پیش بینی نشده سلامت و جان کارشناسان این دستگاه را به خطر می اندازد و تاکنون نیروهای متعددی از دامپزشکی ناخواسته به بیماری های مشترک انسان و دام مبتلا شده اند.وی خرید گوشت قرمز از مراکز غیرمجاز را یک معضل و ناهنجار فرهنگی در استان ایلام دانست و تاکید کرد: باید مردم فرهنگ خرید و مصرف گوشت از مراکز غیرمجاز و حاشیه شهرها تغییر یابد و بجای خرید از این اماکن گوشت مورد نیاز خود را از قصابی های دارای مجوز و تحت نظارت دامپزشکی تهیه کنند.وی با اشاره به فعالیت کجدار و مریض کشتارگاه دام استان ایلام گفت: نوسان در فعالیت این واحد صنعتی باعث شده که 70 درصد گوشت استان ایلام از مراکز غیرمجاز تهیه شود که این موضوع یک چالش بهداشتی و زیستی برای استان است و مسئولان برای بهبود وضعیت فعالیت کشتارگاه باید به طور جدی چاره اندیشی کنند.پیرانی با بیان اینکه استان ایلام دارای 10 کشتارگاه سنتی و نیمه صنعتی است، افزود: کشتار و ذبح دام در کشتارگاه های سنتی و نیمه صنعتی استان ایلام مورد تایید اداره کل دامپزشکی است و عرضه کنندگان گوشت تا تعیین تکلیف نهایی کشتارگاه صنعتی ایلام دام خود را در این کشتارگاه ها زیرنظر کارشناسان دامپزشکی ذبح و در بازار مصرف عرضه کنند.وی تعطیلی کشتارگاه طیور را از دیگر چالش های استان ایلام عنوان کرد و اظهار داشت: تعطیلی این کشتارگاه باعث تشدید فعالیت واحدهای غیرمجاز ذبح مرغ زنده شد و با راه اندازی مجدد این واحد صنعتی به شدت از فعالیت این مراکز غیرمجاز جلوگیری خواهد شد.پیرانی ضمن تقدیر از دستگاه قضا برای همکاری با دامپزشکی استان ایلام یادآور شد: دامپزشکی ضابط قضایی نیست و صرفا یک دستگاه نظارتی است و نمی تواند مستقیم با متخلفان برخود قضایی کند این یک معضل فراروی دامپزشکی است.به گزارش ایرنا، 14 تا 20 مهرماه هرسال به نام هفته دامپزشکی نامگذاری شده است. سلامت گوشت و فراوده های خام دامی و غذای مصرف کنندگان مهمترین رسالت دامپزشکی است.بیش از 800 نوع بیماری مشترک بین انسان و دام تاکنون شناسایی شده است.7172/6119            "}