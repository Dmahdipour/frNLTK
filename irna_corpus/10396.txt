{"onTitr":"","titr":" مبانی اجرایی طرح آمارگیری مسکن روستایی قزوین تشریح شد","describe":" قزوین - ایرنا - معاون بازسازی و مسکن روستایی بنیاد مسکن انقلاب اسلامی قزوین گفت: مبانی اجرایی چهارمین طرح آمارگیری از ویژگی های مسکن روستایی در شهرستان های آوج و تاکستان این استان تشریح شد.", "text":"مجید کشاورز روز چهارشنبه در گفت و گو با خبرنگار ایرنا افزود: چهارمین طرح آمارگیری از ویژگی های مسکن روستایی 21 مهرماه جاری و همزمان با سراسر کشور در 187 روستای استان به مورد اجرا گذاشته خواهد شد.وی ادامه داد: به منظور مبانی اجرایی این طرح طی روزهای گذشته و با حضور نمایندگان فرمانداری و دهیاران 49 روستای مشمول طرح در شهرستان های آوج و تاکستان نشست های مشترکی برگزار شد.این مسئول تاکید کرد: در جلسات یاد شده، حاضران ضمن آشنایی با روند اجرایی طرح، به طور مبسوط با نحوه انجام طرح ملی آمارگیری در روستاهای مورد هدف آشنا شدند.   کشاورز با اشاره به وجه تمایز این دوره از آمارگیری با سه دوره قبل، اظهار داشت: آمار و اطلاعات دقیق، جامع و به هنگام در خصوص ویژگی های مسکن روستایی و سکونتگاه های روستایی همواره مورد نظر متولیان احداث مسکن روستایی بوده و این دوره با همکاری مرکز آمار ایران به طور جداگانه در روستاهای هر شهرستان به مورد اجرا گذاشته می شود.معاون بازسازی و مسکن روستایی بنیاد مسکن استان قزوین تاکید کرد: در این دوره با جمع بندی تجارب گذشته و تمرکز در بهینه سازی اطلاعات و آمار در خصوص طرح ویژه بهسازی و نوسازی مسکن روستایی که در سه دوره گذشته انجام شده، با هدف گذاری در طرح جامع مسکن روستایی کشور درصدد ارایه نتایجی از آخرین وضعیت اجرای این طرح ملی هستیم.وی، بررسی میزان توفیق طرح ویژه بهسازی مسکن روستایی که از سال 84 در حال اجرا است را نیز مورد هدف طرح آمارگیری برشمرد.کشاورز افزود: واقعیت های موجود مسکن و روند تحولات این حوزه، ایجاد سامانه های جامع اطلاعات مسکن روستایی، پایگاه اطلاعاتی، تخصصی و تدوین شاخص های آن، ارزیابی تغییرات هزینه احداث مسکن روستایی و نقش وام های طرح ویژه و نیز تحلیل بافت های مسکونی، نحوه گسترش و استفاده از مصالح، امکانات و سایر تسهیلات مربوط به سکونتگاه های روستایی از جمله اهداف طرح آمارگیری روستایی خواهد بود.وی یادآور شد: این طرح از سال 82 و هر پنج سال یک مرتبه در برخی از روستاهای کشور با هدف کسب اطلاع از آخرین تغییراتی که در حوزه مسکن روستاها ایجاد شده، به مورد اجرا گذاشته می شود.به گفته وی، سه هزار و 314 واحد مسکن روستایی در چهارمین طرح آمارگیری از ویژگی های مسکن این استان در 187 روستا به صورت تصادفی و مقایسه ای توسط 25 کارشناس آمارگیر انجام می شود.کشاورز اضافه کرد: کار اجرایی این طرح از تیرماه سال جاری توسط دفتر مطالعات و تحقیقات مسکن روستایی بنیاد مسکن آغاز شده و مشاور طرح نیز در همان زمان انتخاب شده است.این مسئول خاطرنشان کرد: آمارگیران در این دوره و پس از گذراندن دوره های آموزشی، با اعلام قبلی ضمن همراه داشتن کارت شناسایی، لباس های متحدالشکل و پرسشنامه های رسمی به واحدهای مسکونی روستایی از پیش تعیین شده مراجعه و اقدام به دریافت گزارش می کنند.براساس آخرین سرشماری نفوس و مسکن سال 95 استان قزوین دارای 102 هزار و 131 خانوار روستایی و 94 هزار واحد مسکونی بوده که 48 درصد آن بهسازی و مقاوم سازی شده است.8054            "}