{"onTitr":"","titr":" برف پائیزی علم کوه کلاردشت را سفید پوش کرد","describe":" نوشهر - ایرنا - همزمان با بارش شدید باران در مازندران، بارش برف پائیزی نیز ارتفاعات علم کوه شهرستان کلارشت را سفید پوش کرد.", "text":"بارش شدید باران از عصر گذشته در مازندران شروع شد و همچنان در شهرهای مختلف استان ادامه دارد.این بارندگی علاوه بر طغیان رودخانه ها، آبگرفتگی معابر و واحدهای مسکونی، به تاسیسات زیربنایی این استان خسارت وارد کرده است.رئیس قرارگاه کوهنوردی کلاردشت روز شنبه در گفت و گو با خبرنگار ایرنا افزود: بارش برف از شب گذشته در ارتفاعات بالای 3 هزار و 500 متر منطقه آغاز شد.مهرزاد فرضی تصریح کرد: بارش برف پائیزی امسال که یک هفته دیرتر از سال گذشته آغاز شده ارتفاعات کلاردشت به ویژه علم کوه را سفید پوش کرد.وی با اشاره به این که در حال حاضر کوهنوردی در ارتفاعات منطقه حضور ندارد، گفت: به همراه داشتن تجهیزات زمستانی برای کوهنوردانی که قصد عزیمت به قله علم کوه تخت سلیمان دارند ضروری است.دهم خردادماه امسال نیز همزمان با کاهش محسوس دما در غرب مازندران، بارش برف قسمتی از ارتفاعات کوه های علم کوه و تخت سلیمان شهرستان کلاردشت را در ماه آخر فصل بهار سفید پوش کرده بود.هر سال حدود 6هزار کوهنورد داخلی و خارجی برای دیدن مناظر منحصر بفرد دیواره علم کوه تخت سلیمان و صعود به آن به شهرستان کلاردشت سفر می کنند.قله علم کوه به ارتفاع حدود چهار هزار و 850 متر با 45 قله بالای چهار هزار متر و پنج یخچال بزرگ پنج هزار ساله در قسمت جنوب غربی شهر کلاردشت واقع است. این قلّه پس از دماوند دومین قله مرتفع ایران و دارای فنی ترین و سخت ترین مسیرهای سنگ نوردی و دیواره نوردی در کشور است.علم کوه در 20 کیلومتری جنوب غربی کلاردشت و در استان مازندران واقع است. کلاردشت نزدیک ترین شهرستان استان مازندران به این منطقه و پراچان و طالقان نزدیکترین شهرها در استان تهران به علم کوه هستند.شهرستان تاریخی و کوهستانی کلاردشت با جمعیتی دستکم 50 هزار نفر درغرب مازندران قرار دارد./1295/ 1602/1899            "}