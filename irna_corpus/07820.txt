{"onTitr":"","titr":" دبیرکل سازمان ملل از برندگان جایزه صلح نوبل تقدیر کرد","describe":" نیویورک- ایرنا- دبیرکل سازمان ملل متحد از برندگان جایزه صلح نوبل در سال 2018 به دلیل دفاع از قربانیان خشونت جنسی در جنگ ها تقدیر کرد و آن را دفاع از ارزش های مشترک انسان ها دانست.", "text":"به گزارش خبرنگار ایرنا، آنتونیو گوترش روز جمعه در دیدار با نادیا مراد و دنیس مکوئه افزود: نادیا مراد، هنگامی که افراط گرایان خشن داعش به طور وحشیانه مردم ایزدی به ویژه زنان و دختران را هدف قرار داند، صدای آنهایی شد که در عراق مورد سوء استفاده توصیف ناپذیر واقع شده بودند.وی ادامه داد: نادیا از سال 2016 به عنوان سفیر حسن نیت در دفتر مواد مخدر و جرائم سازمان ملل متحد نیز از قربانیان قاچاق انسان و بردگی جنسی و همچنین محاکمه مجرمان حمایت کرده است. دبیرکل سازمان ملل متحد اضافه کرد: دفاع قدرتمند او مردم را در سراسر جهان در برگرفت و به ایجاد یک تحقیق حیاتی در سازمان ملل متحد درباره جرایم آزار و شکنجه که او و بسیاری دیگر تحمل کرده بودند، کمک کرد. گوترش به اقدامات دنیس مکوئه هم اشاره کرد و گفت: او هم قهرمان بی باک برای دفاع از حقوق زنان در درگیری های مسلحانه است که از تجاوز، استثمار و سایر سوء استفاده های وحشتناک رنج می برند. وی خاطرنشان کرد: برخلاف تهدیدات جدی برای زندگی او، بیمارستان را در جمهوری دموکراتیک کنگو به عنوان پناهگاهی در برابر بدرفتاری ساخت. سازمان ملل از تلاش هایش حمایت کرده است. دبیرکل سازمان ملل متحد تصریح کرد: او یک صدای قوی است که توجه جهان را به جنایات تکان دهنده علیه زنان در زمان جنگ متمرکز می کند. او به عنوان یک جراح ماهر و حساس، نه تنها بدن های شکسته را ترمیم کرد، بلکه حرمت و امید را هم بازگرداند.گوترش با بیان اینکه 10 سال پیش، شورای امنیت به اتفاق آرا خشونت جنسی را به عنوان یک سلاح جنگی محکوم کرد، گفت: امروز کمیته نوبل تلاش های نادیا مراد و دنیس مکوئه را به عنوان ابزار حیاتی برای صلح تشخیص داد.وی افزود: با احترام به این مدافعان کرامت انسانی، این جایزه همچنین قربانیان بی شماری را در سراسر جهان که اغلب پنهان و فراموش شده اند را به رسمیت می شناسد. این جایزه برای آنها هم هست.دبیرکل سازمان ملل متحد خاطرنشان کرد: در واقع، این جایزه بخشی از یک جنبش رو به رشد است که خشونت و بی عدالتی ناشی از نیمی از جمعیت ما را نشان می دهد.اروپام*1429            "}