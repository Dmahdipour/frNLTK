{"onTitr":"","titr":" مسابقه درس هایی از قرآن در 71 درصد مدارس برگزار می شود","describe":" شهرری- ایرنا- مدیر موسسه ترویج فرهنگ قرآنی گفت: اکنون تدریس و مسابقه درس هایی از قرآن در 71 درصد از مدارس کشور برگزار می شود.", "text":"به گزارش ایرنا، حجت الاسلام محمد موحدی نژاد روز دوشنبه در همایش تجلیل از دانش آموزان برگزیده مسابقه درس هایی از قرآن در محل تالار شیخ صدوق حرم عبدالعظیم (ع) اظهارداشت: از 40 هزار مدرسه متوسطه کشور بیش از 28 هزار 400 مدرسه زیرپوشش برنامه مسابقه درس هایی از قرآن هستند.به گفته وی از پنج میلیون و 200 هزار دانش آموز مقطع متوسطه، دو میلیون و 500 هزار دانش آموز زیرپوشش برنامه مسابقه درس هایی از قرآن قرار دارند.موحدی نژاد یادآور شد: در شهر تهران نیز از دو هزار و 280 مدرسه، یکهزار و 359 مدرسه زیرپوشش این مسابقه قرار دارند.وی اضافه کرد: اکنون 496 هزار دانش آموز در این تعداد از مدارس تهران در مسابقات و برنامه های درس هایی از قرآن شرکت می کنند.مدیر موسسه ترویج فرهنگ قرآنی با اشاره به اینکه ترویج فرهنگ، معارف قرآنی و سیره عصمت و طهارت اهمیت بسیاری دارد گفت: قرآن برای تحقق حرکت در مسیر حمایت از رهبری و مقابله با دشمنان اسلام راه را نشان داده است.وی افزود: پیشرفت و توسعه در زمینه علوم روز برای مسلمانان ضروری است و مسلمانان نباید از علوم روز دنیا عقب باشند. به گزارش ایرنا مدیرکل قرآن، عترت و نماز وزارت آموزش و پرورش نیز در ادامه این همایش عنوان کرد: آموزش علوم قرآنی به صورت یکدست باید برای  14 میلیون دانش آموز در سطح کشور انجام شود.محمدرضا مسیب زاده عنوان کرد: کارها و برنامه های جزیره ای هرگز پاسخگوی نیاز این حوزه نیست.مدیر کل قرآن، عترت و نماز وزارت آموزش و پرورش سرمایه گذاری در حوزه قرآنی را برای سلامت جامعه تاثیرگذار دانست و گفت: امروزه همه فعالیت های قرآنی برای دانش آموزان کشور به صورت یکسان انجام می گیرد و این آموزش ها منوط به فرد یا گروه خاصی نیست.همایش تجلیل از دانش آموزان برگزیده مسابقات قرآنی و افتتاحیه بیست و هفتمین دوره مسابقه درس هایی از قرآن صبح امروز در حرم عبدالعظیم(ع) برگزار و از دانش آموزان برگزیده کشوری این مسابقات تجلیل شد.1970/6003/ 1008            "}