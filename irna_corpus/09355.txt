{"onTitr":"","titr":" شایع ترین بیماری های نوزادان تنفسی است","describe":" اصفهان - ایرنا - دبیر اجرایی کنگره نوزادان ایران گفت: شایع ترین بیماری های نوزادان در کشورمان تنفسی بوده به طوری که حدود 40 درصد مرگ و میر نوزادان ناشی از این بیماری است.", "text":"به گزارش ایرنا، بهزاد برکتین روز چهارشنبه در کنگره نوزادان ایران در دانشگاه علوم پزشکی اصفهان، افزود: این بیماری ها بیشتر به دلیل نارسایی تنفسی نوزادان و مشکلات تنفسی نوزادان نارس (قبل از 37 هفتگی) به وجود می آید.وی، سندروم تنفسی به دلیل کمبود سورفکتانت را از مهمترین علت های مرگ و میر نوزادان کشورمان ذکر و اضافه کرد : تولد زودرس جنین با فقدان سورفکتانت همراه و منجر به اختلال تنفسی می شود.سورفکتانت بدن حاوی فسفولیپیدها، چربی‌های خنثی و اسیدهای چرب است و در ریه ترشح می‌شود.این پزشک فوق تخصص با بیان اینکه جدیدترین و موثرترین راه های درمان این بیماری در کنگره امروز بررسی می شود، گفت: تزریق سورفکتانت به ریه یکی از روش های درمانی این بیماری است که امروز درباره چگونگی و شرایط اجرای آن از جمله استفاده از دستگاه های کمک تنفسی بین پزشکان بحث و تبادل نظر شد.برکتین با بیان این که بیماری قلبی و سیستم عصبی نوزادان که با چالش های زیادی روبه رو است فردا در کنگره نوزادان ایران بررسی می شود، خاطرنشان کرد : بیماری های غدد، خونی و زردی روز سوم کنگره بررسی خواهد شد.وی مهمترین هدف از برگزاری این کنگره را شناسایی مشکلات شایع نوزادان و چالش های موجود در درمان آنها با بهره گیری از آخرین منابع علمی و فناوری های روز دنیا و تعامل بین گروهی در این زمینه ذکرکرد.به گفته وی در این کنگره 10 نشست با موضوع هایی مانند درمان تشنج نوزادان، اکسیژن درمانی، مجرای شریانی قلب باز در نوزادان نرم و نارس و تجویز فراورده های خونی برگزار می شود.رییس دانشگاه علوم پزشکی اصفهان در این کنگره گفت : یکی از شاخص هایی که کشور ما پس از انقلاب اسلامی در بهبود آن بسیار موفق بوده، کاهش مرگ و میر کودکان و نوزادان است.طاهره چنگیز افزود : این موفقیت به دلیل برنامه های فراگیر بهداشت و گسترش مراقبت های پیشگیرانه حاصل شده است.وی توسعه بخش های مراقبت ویژه نوزادان (NICU) در بیمارستان ها را یکی از برنامه های وزارت بهداشت در 6 سال گذشته برشمرد و تصریح کرد : همه شهرستان های استان اصفهان به این بخش مجهز هستند.رییس انجمن نوزادان ایران در این گنگره گفت : به هنگام بودن مراقبت ها، بالا بودن کیفیت خدمات، هزینه های قابل تحمل و عادلانه بودن خدمات از اهداف نظام سلامت کشور در این زمینه است.سید علیرضا مرندی، کشورهای صاحب تجربه در این زمینه را کانادا، استرالیا، برزیل و انگلیس برشمرد و اضافه کرد : شرایط لازم برای مطلوب بودن سطح بندی خدمات مادر و نوزاد، برخورداری از خدمات منسجم و ادغام یافته سرپایی، شناسایی زود هنگام تهدیدهای سلامت مادر و مراقبت های زود هنگام و مستمر مادر است.کنگره نوزادان ایران روز چهارشنبه یازدهم مهر با محوریت مشکلات شایع نوزادان و تازه های آن در دانشگاه علوم پزشکی اصفهان آغاز شد و تا جمعه 13 مهر با حضور پزشکان متخصص و فوق تخصص نوزادان و کودکان و سایر رشته های پزشکی مرتبط ادامه دارد.3011/6026/            "}