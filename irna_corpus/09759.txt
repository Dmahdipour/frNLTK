{"onTitr":"","titr":" 607 عامل خسارت زا محصولات کشاورزی را تهدید می کند","describe":" قزوین - ایرنا - معاون غذا و دارو دانشگاه علوم پزشکی قزوین با بیان اینکه هم اکنون 607 عامل خسارت زا محصولات کشاورزی را تهدید می کند، گفت: 319 سم ثبت شده علیه این آفات وجود دارد که بخش زیادی از آن در ایران موجود نیست.", "text":"به گزارش ایرنا، دکتر پیمان قجربیگی روز چهارشنبه در نشست کارگروه سلامت و امنیت غذایی استان قزوین افزود: میزان سموم 50 درصد محصولات میوه ای عرضه شده در بازار بیش از حد مجاز است.وی اضافه کرد: در طرح ارتقای سلامت که با همکاری جهاد کشاورزی و دانشگاه علوم پزشکی اجرا می شود نمونه برداری از 15 محصول از جمله سیب درختی، پرتقال، خیار و گوجه، سیب زمینی، پیاز، برنج، کاهو و هندوانه به منظور صدور کد شناسایی انجام می شود.قجر بیگی با بیان اینکه بسیاری از محصولات غذایی دارای نیترات هستند، تاکید کرد: مشکل مهم در آزمون محصولات کشاورزی در سطح عرضه، مشخص نبودن نقطه تولید و کشت آن و نیز شناسنامه دار کردن محصول اساسی ترین کار برای این موضوع است.وی با تاکید بر اینکه تولید محصولات سالم نیازمند راهکارهای اساسی و مداخله جدی دولت است، تاکید کرد: برای اقدام اساسی در این خصوص نباید معطل یک اقدام بالادستی از سوی وزارت و یا سازمان باشیم زیرا زمان زیادی برای این کار نیازمند است.قجربیگی با تاکید بر راه اندازی مرکز توزیع محصولات سالم، خاطرنشان کرد: راه اندازی چنین مرکزی در قزوین با عرضه محصولات سالم می تواند با افزایش خرید مردم از این مکان زمینه تشویق سایرین را نیز به تولید محصولات سالم فراهم کند.معاون غذا و دارو دانشگاه علوم پزشکی قزوین اضافه کرد: در خصوص محصولات غذایی مردم باید بدانند مصرف میوه های کرم زده و لک دار به طور قطع ضرر و عوارض کمتری نسبت به سایر میوه های درشت و با ظاهر زیبا دارد زیرا این کرم زدگی بیانگر استفاده کمتر از سموم در محصولات است.7388/8054            "}