{"onTitr":"","titr":" بارش شدید باران موجب آبگرفتگی خیابان های اصفهان شد","describe":" اصفهان - ایرنا - بارش شدید اولین باران پاییزی از بعدازظهر امروز یکشنبه در اصفهان آغاز و موجب آبگرفتگی خیابان ها و معابر این شهرستان  شد.", "text":"به گزارش ایرنا، بارش شدید باران و تگرگ به مدت 2 ساعت در بیشتر مناطق کلانشهر اصفهان موجب آبگرفتگی بسیاری از خیابان ها، معابر، زیرگذرها و اتوبان های این شهر شد به حدی که تردد عابران و همچنین خودروهای عبوری را با مشکل مواجه کرد.سرپرست معاونت خدمات شهری شهرداری اصفهان اظهارداشت : این بارندگی که به صورت تگرگ بود باعث یخ زدگی مجاری های دفع آب های سطحی در زیرگذر 9 دی مقابل خیابان قائمیه این شهر شد. بهزاد حقانی به ایرنا گفت: پس از این که تگرگ و بارش باران به اتمام رسید شاهد آبگرفتگی گسترده در این زیرگذر بودیم از این رو مجموعه خدمات شهری منطقه 13 مجاری دفع آب های سطحی با بازگشایی معابر را پاکسازی  کردند. وی مدت زمان رفع این مشکل را 20 دقیقه اعلام کرد که از سوی مجموعه خدمات شهری منطقه یاد شده انجام شد.کارشناس پیش بینی اداره کل هواشناسی اصفهان شبانگاه روز یکشنبه به ایرنا گفت: بارش های رگباری امروز  بیشتر در تمام بخش های استان به ویژه بخش های جنوب، شمال و غرب استان انجام شد.فاطمه زهرا سیدان با بیان اینکه نقشه های هواشناسی نشان می دهد که شرایط نا پایداری تا چند روز آینده همچنان در استان وجود دارد ، افزود: برای 2 روز آینده  افزایش ابر و وزش باد شدید در ساعات بعدازظهر پیش بینی می شود که وزش باد در مناطق مستعد هم همراه با گرد و خاک خواهد بود.روز گذشته نیز در نقاط مختلف استان باران بارید که بنا به اعلام اداره کل هواشناسی استان اصفهان بیشترین بارندگی در نائین گزارش شد.بیشترین بارش ها پس از نائین در میمه با 7.5 و نطنز با 5.4 میلی متر ثبت شد.6994/6026/9913            "}