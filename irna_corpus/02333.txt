{"onTitr":"","titr":" نمایشگاه کتاب در 22 استان کشور برپا می شود","describe":" سنندج - ایرنا - مشاور وزیر فرهنگ و ارشاد اسلامی گفت: در راستای تقویت فرهنگ کتابخوانی امسال نمایشگاه کتاب استانی در 22 استان کشور برپا خواهد شد.", "text":"به گزارش خبرنگار ایرنا، همایون امیرزاده روز چهارشنبه در آیین افتتاحیه هشتمین نمایشگاه بین المللی کتاب کردستان اظهار داشت: برای برپایی این تعداد نمایشگاه در استان های کشور 80 میلیارد ریال اعتبار اختصاص یافته است.وی با بیان اینکه امروز همزمان با کردستان نمایشگاه کتاب استانی در گلستان نیز گشایش می یابد، افزود: به این دوره از نمایشگاه کتاب کردستان 6 میلیارد ریال یارانه اختصاص پیدا کرده است.امیرزاده اضافه کرد: بر اساس برآوردهای انجام شده اگر دانشجویی کردستانی از تهران یک جلد کتاب به قیمت 100 هزار ریال خریداری کند با احتساب  رفت و آمد 800 هزار ریال باید هزینه کند.وی با بیان اینکه ملت ما برای ثبت در تاریخ و تقویت فرهنگ مکتوب نیاز به کتاب و کتابخوان دارد، افزود: با برپایی نمایشگاه در این استان و اعمال تخفیف 30 درصدی آحاد مردم به ویژه دانشجویان با کمترین هزینه می توانند کتاب های مورد نیاز خود را تهیه کنند.مشاور وزیر فرهنگ و ارشاد اسلامی با اشاره به اینکه تقویت سرانه مطالعه مستلزم برپایی نمایشگاه های کتاب است، اظهار داشت: 60 هزار کودک و نوجوان در کشور در قالب 20 هزار باشگاه کتابخوانی ساماندهی شدند.وی با تاکید بر اینکه باید پایتخت کتاب ایران را در سنندج ایجاد کرد، افزود: طرح کتابخوان ایران هم اکنون در کاشان در حال اجرا است و پیش از این نیز نیشابور و بوشهر پایتخت کتاب ایران شدند. **اقلیم کردستان خواهان شرکت در نمایشگاه بین المللی کتاب تهران شدمعاون وزیر فرهنگ و جوانان اقلیم کردستان عراق خواستار ایجاد زمینه حضور اقلیم کردستان عراق در نمایشگاه بین المللی کتاب تهران شد.سالار عثمان در آیین افتتاحیه هشتمین نمایشگاه بین المللی کتاب کردستان اظهار داشت: از چند سال گذشته اقلیم کردستان عراق در نمایشگاه های کتاب کردستان ایران مشارکت و حضور داشته است.وی به نمایندگی از همه مسئولان و نویسندگان اقلیم کردستان از وزارت فرهنگ و ارشاد اسلامی ایران که هر ساله آنها را به حضور در این نمایشگاه دعوت می کنند، تشکر و قدردانی کرد.معاون وزیر فرهنگ و جوانان اقلیم کردستان عراق با اشاره به اینکه ما در ایران خود را مهمان نمی دانیم و احساس غریبی نمی کنیم، افزود: با روحیه خوب و مردمی و کردستانی در این نمایشگاه حضور پیدا کردیم.سالار عثمان با بیان اینکه ما خواهان تقویت ارتباط و پیوند بیشتر با ایران هستیم، از نماینده وزارت فرهنگ و ارشاد اسلامی حاضر در این نمایشگاه خواست زمینه حضور ناشران اقلیم کردستان عراق را در نمایشگاه بین‌المللی کتاب تهران فراهم کنند.وی با اشاره به اینکه کتاب های ما فقط به زبان کُردی نیست، گفت: سالانه نمایشگاه بین المللی کتاب هم با حضور اکثر کشورهای دنیا در اربیل برپا می شود.سالار عثمان اضافه کرد: در این نمایشگاه ها به تمام دنیا این پیام را می فرستیم که  علی رغم تفاوت مواضع سیاسی میان حکومت ها کتاب می تواند منجر به همگرایی فرهنگی شود.وی اظهار داشت: در نمایشگاه فقط بحث خرید و تخفیف کتاب مطرح نیست بلکه برگزاری نشست و پنل های تخصصی از موضوعات حائز اهمیت در این رویداد است.هشتمین نمایشگاه بزرگ کتاب کردستان روز چهارشنبه با حضور جمعی مسئولان کشوری، استانی و معاون وزیر فرهنگ و جوانان اقلیم کردستان در محل نمایشگاه های بین المللی سنندج گشایش یافت.362 ناشر داخلی و خارجی با حدود 85 هزار عنوان کتاب در این دوره از نمایشگاه کتاب استان حضور پیدا کردند.این دوره از نمایشگاه در 230 غرفه برپا شده و علاقمندان می توانند از 18 تا 23مهرماه صبح ها ساعت 9 تا 12:30 و عصرها هم از ساعت 15 تا 20 از این نمایشگاه بازدید کنند.7348/6108            "}