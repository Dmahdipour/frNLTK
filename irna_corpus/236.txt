{"onTitr":" رییس جمهوری کره جنوبی؛    ","titr":" کره شمالی از تسلیحات هسته ای صرف نظر می کند","describe":" پکن- ایرنا- رییس جمهوری کره جنوبی گفت: کره شمالی به این نتیجه رسیده است که برای تکمیل فرایند غیراتمی شدن در شبه جزیره کره باید تسلیحات هسته ای خود را کنار بگذارد.", "text":"به گزارش ایرنا از خبرگزاری یونهاپ، 'مون جائه این' روز جمعه در مصاحبه ای تصریح کرد که صرف نظر کردن از این تسلیحات در واقع کلید خلع سلاح اتمی است و کره شمالی به این درک رسیده است و می گوید این کار را خواهد کرد اما زمان آن و اینکه چطور انجام می شود، هنوز مشخص نشده است.وی افزود: کره شمالی پذیرفته است که در صورت تضمین های امنیتی و برای رسیدن به رشد اقتصادی باید تسلیحات اتمی را کنار بگذارد و قول داده است فرایند خلع سلاح اتمی را تکمیل کند و به این نتیجه رسیده است که داشتن این تسلیحات جز تحریم و فشار اقتصادی برای این کشور پیامدی نداشته است.او این مصاحبه را در شرایطی انجام داد که روز شنبه به فرانسه و ایتالیا می رود تا در اجلاس دو سالانه آسیا و اروپا موسوم به آسم شرکت کند و احتمالا در آنجا هم درباره موضوع هسته ای شبه جزیره کره رایزنی هایی انجام خواهد شد.رییس جمهوری کره جنوبی می گوید که کره شمالی کارهای قابل توجهی انجام داده و پیشتر آزمایش های اتمی و موشکی بالستیک را متوقف کرده و همزمان برای از بین بردن تاسیسات هسته ای و موشکی خود اعلام آمادگی کرده است.وی تاکید کرد که به دلیل همین اقداماتی که کره شمالی صورت داده است این کشور می خواهد که آمریکا نیز پاسخ درخوری به این تحرکات داشته باشد.مون گفت: آمریکا پیشتر نمی خواست امتیازی بدهد اما حالا با اعلام رسمی پایان دوران شبه جنگی در شبه جزیره کره پس از سال 1953 میلادی موافقت کرده است.به گفته رییس جمهوری کره جنوبی توافقاتی میان آمریکا و کره برای رسیدن به این هدف وجود دارد و هنوز فقط زمان آن مشخص نیست ولی دو کشور می گویند که باید زودتر این کار صورت گیرد و آن را برای خلع سلاح اتمی مهم می دانند.وی درباره لغو تحریم های کره شمالی هم گفت که آمریکا می خواهد با کره جنوبی در این زمینه هماهنگ باشد و اگر چنانچه کره شمالی گام های مهمی در زمینه خلع سلاح هسته ای بردارد جامعه بین المللی رفع تحریم ها را در نظر می گیرد و دو کره نیز می توانند در بخش های اقتصادی همکاری های رو به رشد و چشمگیری داشته باشند.آساق**231**1904**            "}