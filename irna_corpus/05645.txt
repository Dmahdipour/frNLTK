{"onTitr":"","titr":" 12 واحد مسکونی در سرپل ذهاب به بهره برداری رسید","describe":" قصرشیرین - ایرنا - مسئول ستاد خیران مدرسه ساز بانک صادرات ایران گفت: 12 واحد مسکونی در سرپل ذهاب که پارسال در زلزله مهیب 7.3 دهم ریشتری غرب کرمانشاه تخریب شده بود ، روز یکشنبه به بهره برداری رسید.", "text":"به گزارش خبرنگار ایرنا ، حمدالله عظیمی در حاشیه افتتاح این واحدهای مسکونی افزود: ستاد خیران مدرسه ساز بانک صادرات با همکاری و هماهنگی امام جمعه سرپل ذهاب ، کار ساخت 40 واحد مسکونی زلزله زدگان نیازمند این شهرستان را برعهده گرفت که از این تعداد 12 واحد تکمیل و بقیه  نیز در دست احداث است.وی اظهارداشت: مشارکت در تکمیل و اتمام بازسای 40 واحد مسکونی ، احداث مجتمع فرهنگی حضرت ولیعصر(عج) با زیربنای 400 متر ، طرح آبرسانی به روستای گنجوره ، احداث یک باب مدرسه سه کلاسه ابتدایی ، احداث یک باب مسجد و بازسازی حوزه علمیه شهرستان ، تامین یک فقره جهیزیه و کمک در بازسازی و ترمیم یک واحد آموزشی فنی و حرفه ای از جمله طرح های واگذار شده به این ستاد است.وی بیان کرد: خیران بانک صادرات ایران از روزهای ابتدایی پس از زلزله با لبیک گفتن به پیام رهبر انقلاب اسلامی برای کمک به زلزله زدگان استان ، با یک فراخوان عمومی در بین کارکنان این بانک نسبت به جمع آوری مبالغی برای کمک به مردم زلزله زده کرمانشاه اقدام کردند.مسئول ستاد خیران مدرسه ساز بانک صادرات ، اضافه کرد که همچنین این ستاد در شهرستان زلزله زده ثلاث باباجانی مشغول فعالیت است و تکمیل و اتمام بازسازی 30 واحد مسکونی ، احداث چهار واحد آموزشی سه کلاسه ، یک باب خانه بهداشت و احداث و تکمیل خط لوله دفع فاضلاب شهری به طول هشت هزار متر را در این شهرستان تقبل کرد.&#160;عظیمی ادامه داد: در مجموع 105 طرح با پنج میلیارد و 500 میلیون تومان توسط خیران بانک صادرات ایران در شهرستان های سرپل ذهاب و ثلاث باباجانی عملیاتی می شود که اعتبار آن از محل کمک های کارکنان این بانک در سراسر کشور تامین شده است.وی گفت: واحدهای مسکونی که توسط این ستاد در دست احداث است تا پایان آذر ماه تکمیل و تحویل زلزله زدگان می شود و سایر طرح ها نیز از جمله مدرسه سازی و طرح های خدماتی و عمرانی تا پایان سال به اتمام می رسد.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.سرپل ذهاب در غرب کرمانشاه بیش از 90 هزار تن جمعیت دارد.7079/7399/8066            "}