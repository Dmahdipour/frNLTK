{"onTitr":"","titr":" نیروی انتظامی و قوه قضاییه مکمل یکدیگر هستند","describe":" قزوین - ایرنا - فرمانده نیروی انتظامی قزوین گفت: ناجا و قوه قضاییه مکمل یکدیگر هستند به گونه ای که هر کدام بدون طرف مقابل کارایی خود را از دست می دهد.", "text":"به گزارش ایرنا، سردار مهدی محمودی روز پنجشنبه در نشست هم اندیشی نیروی انتظامی و قوه قضاییه افزود: قوه قضاییه مهم ترین حامی و همکار نیروی انتظامی بوده و همیشه با تمام قوا در یاری رساندن به ناجا در برقراری امنیت و آرامش در جامعه تلاش می کند.وی اضافه کرد: نیروی انتظامی مطیع کامل قوه قضاییه بوده و با اطاعت از قوانین خاص و عام این قوه به برقراری نظم در جامعه کمک می کند.سردار محمودی خاطر نشان کرد: هیچ وقت نباید برنامه ها و مشکلات جامعه به معضلات اجتماعی ختم شده و امنیت افراد را در اجتماع به خطر بیاندازد.وی افزود: تامیین امنیت داخلی کشور از دغدغه های اساسی نیروی انتظامی بوده و حتم به یقین با هرگونه بی نظمی و ایجاد اختلال در نظم عمومی مبارزه خواهد شد.فرمانده نیروی انتظامی استان قزوین گفت: اولویت نیروی انتظامی تامین امنیت شهرهای ایران اسلامی بوده و در همین راستا پلیس به شکل شبانه روزی مشغول خدمت رسانی به شهروندان است.وی با اشاره به رتبه استان قزوین در امنیت اجتماعی، خاطر نشان کرد: استان قزوین جزو پنج استان با بیشترین امنیت کشور به حساب می آید.سردار محمودی از قزوین به عنوان یک شاهراه ارتباطی در کشور یاد کرد و گفت: به همین جهت متاسفانه بیشترین امار قاچاق کالا ممنوعه در استان قزوین کشف شده و با افزایش قابل توجه کشفیات روبرو هستیم.وی اظهار داشت: در جاده های استان قزوین با توجه به عبور و مرور بسیار بالا با کاهش تلفات در اثر تصادف روبرو بوده ایم که این نشان دهنده ارتقای توان عملیاتی و اجرایی بین پلیس و دستگاههای امدادی بوده و از نشانه های افزایش ایمنی و قانون مداری در جاده ها برای تمام رانندگان است.سردار محمودی گفت: امسال در هفته نیروی انتظامی سامانه خدمات الکترونیک انتظامی راه اندازی شده است که تشخیص هویت فرد با سرعت و دقت بیشتر انجام می شود که گامی برای خدمت رسانی بهتر پلیس برای ایمن سازی جامعه به شمار می رود.6104*3013            "}