{"onTitr":"","titr":" 1330 جلد کتاب به کتابخانه های مهاباد اضافه شد","describe":" مهاباد- ایرنا- رییس اداره کتابخانه های عمومی مهاباد گفت: امسال یک هزار و 330 جلد کتاب در بیش از 20 موضوع مختلف از نهاد کتابخانه های عمومی به این شهرستان اهدا شده که نسبت به سال گذشته هفت درصد بیشتر است.", "text":"چیا قادری روز چهارشنبه در گفت و گو با خبرنگار ایرنا افزود: ادبیات، فلسفه و روانشناسی، ادیان، علوم اجتماعی، زبان، علوم، هنر و سرگرمی، تاریخ و جغرافیا از جمله موضوعات کتاب های موجود در کتابخانه های مهاباد است.وی با اشاره به اینکه کتاب ها بر اساس ظرفیت کتابخانه های مهاباد توزیع می شود، بیان کرد: 630 جلد به کتابخانه شیخ شلتوت، 326 جلد به کتابخانه فجر و 374 جلد به کتابخانه مجتمع فرهنگی این شهرستان تحویل داده شده است.قادری ادامه داد: امسال بیش از 700 جلد کتاب نیز از طرف خیرین، شهروندان و علاقه مندان به مطالعه به کتابخانه های عمومی مهاباد اهدا شده است.رییس اداره کتابخانه های عمومی مهاباد اضافه کرد: اهدای کتاب به ارزش 100 میلیون ریال از طرف وزارت فرهنگ و ارشاد اسلامی بابت کسب رتبه دوم شهر کتاب و شهر خلاق به این شهرستان تعلق گرفته که تحویل داده شده و در مرحله ثبت و توزیع بین کتابخانه های سطح شهر است.وی با اشاره به اینکه 6 کتابخانه در قالب سه کتابخانه عمومی و سه قرائت خانه در مهاباد وجود دارد، افزود: 12 روستای مهاباد از جمله روستاهای &#39; اگریقاش &#39; و &#39; لج &#39; که چندی پیش کتابخانه های آنها افتتاح شد، اکنون دارای کتابخانه است.وی بیان کرد: بیش از 54 هزار جلد کتاب در قالب 59 هزار نسخه در کتابخانه های این شهرستان وجود دارد که در راستای ترویج فرهنگ مطالعه در اختیار اعضا قرار می گیرد.به گزارش ایرنا، شهرستان مهاباد با 237 هزار نفر جمعیت و 6 کتابخانه در جنوب آذربایجان غربی قرار دارد.67 کتابخانه عمومی و 40 کتابخانه مشارکتی در آذربایجان غربی وجود دارد و یک میلیون و 530 هزار جلد کتاب در کتابخانه های عمومی نگهداری می شود.نهاد کتابخانه های عمومی آذربایجان غربی از طریق ارائه منابعی چون کتاب و نشریه، آموزش و نرم افزار از کتابخانه های مشارکتی حمایت می کند.9903/6185/2093            "}