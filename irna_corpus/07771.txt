{"onTitr":" سرپرست معاونت عمرانی استانداری گیلان:    ","titr":" تمهیدات لازم برای مقابله با بارش های شدید اندیشیده شده است","describe":" رشت - ایرنا - سرپرست معاونت هماهنگی امور عمرانی استانداری گیلان گفت: تمامی تمهیدات لازم برای مقابله با دشواری ها و خسارت های احتمالی ناشی از بارش های شدید باران در استان اندیشیده شده است.", "text":"علی اوسط اکبری مقدم جمعه شب در گفت وگو با ایرنا بیان کرد: بیشتر بارندگی ها در شهرستان های رودسر و لنگرود بوده و استاندار گیلان نیز بلافاصله پس از بارش ها در شهر رشت، به منظور در جریان قرار گرفتن مشکلات مردم و اتخاذ تصمیم های لازم، به شرق گیلان سفر کرد.وی با اشاره با بازدیدهای استاندار گیلان از لاهیجان ، لنگرود و رودسر خاطرنشان کرد: با اهتمام دستگاه های مربوطه، در حال حاضر آبگرفتگی ها فروکش کرده و مشکلات به حداقل رسیده است.به گفته اکبری مقدم، تمهیدات لازم برای چنین وضعیتی، قبل از بارش ها اندیشیده شده و تمامی دستگاه های اجرایی و در صورت نیاز بخش خصوصی، برای مقابله با مشکلات احتمالی آماده باش هستند.به گزارش ایرنا، بررسی نقشه های هواشناسی بیانگر تقویت تدریجی هوای سرد و ناپایدار از امروز و فعالیت آن تا فردا (شنبه) در منطقه است. براین اساس شرایط برای افزایش ابر و مه آلود بودن هوا، روند تدریجی کاهش دما (10 تا 15 درجه برای مناطق جگه ای) ، بارندگی و وزش باد ( گاهی شدید و خیلی شدید) ، رعد و برق برای نواحی مستعد، تگرگ و همچنین توفانی بودن دریا فراهم می باشد. 7296 / 2007            "}