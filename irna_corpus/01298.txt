{"onTitr":" پارسال    ","titr":" 2 هزار میلیارد ریال به شهرداریها و دهیاریهای قزوین پرداخت شد","describe":" قزوین – ایرنا – معاون هماهنگی امور عمرانی استاندار قزوین گفت: سال گذشته از محل اعتبارات مالیات بر ارزش افزوده 2 هزار میلیارد ریال به شهرداریها و دهیاریهای استان پرداخت شد.", "text":"به گزارش ایرنا، علی فرخزاد روز پنجشنبه در دیدار با معاون هماهنگی امور عمرانی استاندار گلستان و شهرداران این استان افزود: از این میزان اعتبارات، 70 درصد سهم شهرداری ها و 30 درصد نیز به دهیاریها اختصاص داشت.این مسئول به ظرفیت های بالای گردشگری قزوین اشاره کرد و گفت: این استان با داشتن یک میلیون و 300 هزار جمعیت و داشتن یک درصد خاک میهن اسلامی، حدود 11 درصد آثار ملی ثبت شده کشور را به خود اختصاص داده است.وی در بخش دیگری از صحبت های خود به وضعیت اعتباری شهرداریهای قزوین اشاره کرد و اظهار داشت: اعتبارات مصوب شهرداری های استان قزوین 8 هزار و 600 میلیارد ریال است.معاون هماهنگی امور عمرانی استاندار قزوین گفت: همچنین این استان دارای 860 روستای دارای سکنه می باشد که 630 روستای آن از دهیاری برخوردار هستند.فرخزاد اظهار داشت: پروژه های بزرگ ملی قابل توجهی در این استان مانند راه آهن قزوین – رشت و سدهای نهب و بالاخانلو و پروژه آبرسانی سد طالقان با 10 هزار میلیارد ریال در حال اجراست.معاون هماهنگی امور عمرانی استاندار قزوین با بیان اینکه در حوزه بافت ناکارآمد شهری، این استان دارای 500 هکتار از این بافت است، اظهار داشت: در سفر اخیر معاون رییس جمهوری و رییس سازمان برنامه و بودجه قول تخصیص یک میلیارد دلار برای احیای بافت های ناکارآمد داده شد که امنیواریم با تخصیص سهم قزوین از این اعتبار برای نوسازی این بافت ها اقدام کنیم.فرخزاد با بیان اینکه بودجه طرح های شهرداری ها 2 برابر اعتبارات عمرانی استان است، تاکید کرد: با توجه به تنگناهای مالی و دغدغه های اقتصادی موجود در کشور شهرداری ها بخش مهمی از طرح های عمرانی شهرها را برعهده گرفته و خدمات خوبی به شهروندان ارایه می کنند.فرخزاد همچنین با اشاره به ابلاغ وزیر راه و شهرسازی به استان ها برای تصمیم گیری در خصوص پروژه های عمرانی طرح های جامع شهرهای زیر 50 هزار نفر، گفت: این اقدام خوبی بود که البته انتظار می رفت در خصوص شهرهای زیر 100 هزار نفر رقم بخورد.فرخزاد گفت: در لایحه بودجه سال 98 توجه ویژه ای به اعتبارات عمرانی دستگاه ها شده تا آنها بتوانند موضوعات عمرانی را در استان خود برطرف کنند.در ادامه این نشست شهردار قزوین با خوشامد به مسئولان مدیریت شهری گلستان، گفت: قزوین در دوره ساسانیان بنا شده و در دوره صفویه نیز نیم قرن پایتخت ایران بوده است.علی صفری گفت: 500 هکتار بافت تاریخی، بزرگترین کاروانسرای درون شهری کشور که سالیان قبل از میراث تحویل و توسط شهرداری بازسازی شده و نیز نخستین خیابان ایران بنام سپه و دولتخانه صفوی از جمله بناهای تاریخی این شهر به شمار می روند.شهردار قزوین گفت: قزوین با داشتن 430 هزار نفر جمعیت دارای بودجه 6 هزار و 300 میلیارد ریالی بوده است که 70 درصد آنها در حوزه عمرانی و سایر در بخش جاری تخصیص می یابد.وی با اشاره به ظرفیت های بالای گردشگری قزوین، ادامه داد: قزوین شهری است که درون باغستان سنتی واقع شده و حدود 2500 هکتار از این باغ ها باعث شد تا سازمانی به نام باغستان هاثی سنتی در شهرداری تاسیس کنیم.8054            "}