{"onTitr":"","titr":" دانش آموزن نیازمند ایلام ارمغان مهر دریافت کردند","describe":" ایلام - ایرنا - معاون امور داوطلبان جمیت هلال احمر ایلام گفت: دانش آموزان نیازمند این استان در قالب طرح ارمغان مهر نوشت افزار رایگان دریافت کردند.", "text":"مهتاب شاهماری روز چهارشنبه در گفت و گو با خبرنگار ایرنا افزود: این طرح به مناسبت آغاز سال تحصیلی جدید و بازگشایی مدارس اجرا و در آن افراد خیر بصورت داوطلبانه مشارکت دارند.وی ادامه داد: در اجرای این طرح داوطلبان جمعیت هلال احمر با تهیه بسته های حمایتی نوشت افزار به یاری دانش آموزان بی بضاعت شتافتند.وی با بیان اینکه این طرح تا نیمه مهر ماه سال جاری در کلیه شهرستان های استان ایلام ادامه دارد گفت: طرح ارمغان مهر به منظور تهیه اقلام فرهنگی و تحصیلی با هدف حمایت از دانش آموزان بی بضاعت توسط واحد امور داوطلبان جمعیت هلال احمر استان ایلام در کلیه شهرستان ها در جریان است.شاهماری با بیان اینکه ارائه خدمات حمایتی به نیازمندان آسیب پذیر و آسیب دیدگان یکی از وظایف جمعیت هلال احمر است، افزود: در این راستا همزمان با آغاز سال تحصیلی جدید با مشارکت افراد خیر داوطلب و داوطلبان جمعیت هلال احمر استان ایلام بسته های آموزشی تهیه و پس از شناسایی مدرسه های دارای شرایط خاص در بین دانش آموزان نیازمند توزیع می شود.شاهماری بیان کرد: با اجرای این طرح دانش آموزان علاوه بر دریافت بسته حمایتی لوازم التحریر ،توسط پزشکان داوطلب هلال احمر به صورت رایگان ویزیت می شوند.94هزار دانش آموز در استان ایلام در مقاطع سه گانه آموزشی تحصیل می کنند. 6034/7171            "}