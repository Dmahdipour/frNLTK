{"onTitr":"","titr":" از تصرف 850 هکتار زمین های ملی جلوگیری شد","describe":" زنجان - ایرنا - مدیرکل منابع‌ طبیعی و آبخیزداری استان زنجان گفت: با همکاری یگان حفاظت اداره کل و گزارشات مردمی امسال از تصرف 850 هکتار  زمین های ملی در قالب 500 عملیات جلوگیری کردیم.", "text":"خلیل آقاجانلو روز پنجشنبه در گفت وگو با خبرنگار ایرنا افزود: ماه گذشته نیز بیش از 70 هکتار بالغ بر 50 عملیات از تصرف زمین های ملی استان زنجان پیشگیری شد.وی اظهار داشت: برای پیشگیری از اینگونه تصرف و تعدی به اموال عمومی، آتش سوزی مراتع، جنگل ها و هرگونه دست درازی به منابع طبیعی مردم با شماره 1504 طی شبانه روز تماس بگیرند.این مسئول خاطرنشان کرد: حدود 60 هکتار از اراضی ملی استان زنجان با نظارت یگان حفاظت این مجموعه، طی سالجاری رفع تصرف شده است، همچنین طی سال گذشته 83 دستگاه ماشین آلات سنگین متعرضان به منابع طبیعی توقیف شد.مدیرکل منابع‌ طبیعی و آبخیزداری استان زنجان با اشاره به برخورد قاطع قضایی با متخلفان و متعرضان به منابع طبیعی، گفت: امسال برابر قانون 9 نفر از متصرفان زمین های ملی در این استان بازداشت و به مراجع قضایی معرفی شدند.به گزارش ایرنا، کل زمین های مرتعی، کشاورزی و زراعی زنجان 2 میلیون و 200 هزار هکتار است که از این میزان یک میلیون و 200 هزار هکتار شامل مرتع و جنگل است.همچنین سال گذشته بیش از 300 هکتار از مراتع و منابع‌ طبیعی استان زنجان در آتش بی دقتی ها سوخت که علت قریب به اتفاق این آتش‌سوزی ها عامل انسانی تشخیص داده شده است.طی سال گذشته چهار نفر در این خصوص بازداشت شده بودند.3216/8068            "}