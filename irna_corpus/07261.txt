{"onTitr":"","titr":" کتاب آیت علم و جهاد در جهرم رونمایی شد","describe":" ایرنا-شیراز- کتاب «آیت علم و جهاد» زندگی ‌نامهٔ داستانی مرجع مجاهد آیت‌الله ‌العظمی سید‌عبدالمحمد موسوی ‌آیت‌اللهی نوشتهٔ مهدی فصاحت در جهرم رونمایی شد.", "text":"به گزارش دریافتی شنبه ایرنا این مراسم با حضور بیت معظم آیت‌اللهی و سخنرانی دکتر محمدتقی آیت‌اللهی شامگاه جمعه در مسجد امام حسین(ع) جهرم برگزار ‌شد.آیت‌الله سیّدعبدالمحمد موسوی آیت‌اللهی، فرزند آیت ‌الله سیّدعبدالحسین نجفی‌لاری در سال 1263 شمسی(1303ق) در نجف اشرف به دنیا آمد و دارای تحصیلات عالی حوزوی تا درجهٔ اجتهاد بود.از جمله شاگردان برجسته‌ٔ وی، برادرانش آیات عظام سیّدعلی‌اکبر آیت‌اللهی و سیّدعلی‌اصغر موسوی‌ رکنی و فرزندان روحانی این عالم فقیه بوده‌اند.این عالم روحانی در 8آبان 1358(1393قمری) در شیراز دعوت حق را لبیک گفت و بعد از اقامه‌ٔ نماز به امامت آیت‌الله بهاءالدین محلّاتی شیرازی، به جهرم انتقال یافت و بعد از تشییع باشکوه در جهرم، در مقبره‌ٔ خاندان آیت‌اللهی معروف به مقبرۀ آقا دفن شد. از این عالم بیش از 10 اثر منتشرنشده مانند: 'حاشیه بر کتاب وافی و شرح لغات مشکله‌ٔ آن' و 'حاشیه بر تفسیر صافی' از آثار ملامحسن فیض کاشانی و... به جا مانده است.کتاب آیت علم و جهاد را انتشارات ارم شیراز در 162 صفحه منتشر کرده است.از مهدی فصاحت قبلاً کتاب‌هایی چون بانوی ملکوت، بانوی ناشناخته، برگی از دفتر آفتاب، خاکی‌ترین فرمانده، خروشان مثل اروند، دستانی که جدا شد و الاربعینیات منتشر شده است.جهرم در فاصلهٔ  193 کیلومتری جنوب شرق شیراز قرار دارد.9910 /1876            "}