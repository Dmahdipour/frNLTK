{"onTitr":"","titr":" اشتغال 170 ایرانشهری در خط ریسندگی کارخانه بافت بلوچ فراهم است","describe":" زاهدان - ایرنا - معاون وزیر صنعت، معدن و تجارت گفت: راه اندازی خط جدید ریسندگی کارخانه بافت بلوچ ایرانشهر که برای تجهیز آن تا کنون 100 میلیارد تومان هزینه شده است زمینه اشتغال 170نفر را به طور مستقیم فراهم می کند.", "text":"دکتر منصور معظمی روز سه شنبه در حاشیه بازدید از کارخانه ریسندگی و بافندگی بافت بلوچ ایرانشهر در گفت و گو با خبرنگار ایرنا گفت که خط جدید ریسندگی کارخانه بلوچ دهه فجر امسال به بهره برداری می رسد.وی با اشاره به اینکه کارخانه بافت بلوچ به عنوان یکی از بزرگترین واحدهای نساجی کشور نقش مهمی در اشتغال و تولید منسوجات در جنوب شرق کشور داشته است، گفت: متاسفانه این کارخانه در آتش سوزی سال 88 تمامی امکانات آن از بین رفت.معاون وزیر صنعت، معدن و تجارت گفت: هم اینک ماشین آلات جدید و مدرن برای راه اندازی واحد ریسندگی این کارخانه در حال نصب است.وی بیان کرد: تلاش خواهیم کرد با احیای دوباره این واحد نساجی شاهد تولید کالای داخلی و توسعه اقتصادی منطقه باشیم.معظمی اظهار داشت: علاوه بر خط ریسندگی ، خط بافندگی کارخانه بافت بلوچ ایرانشهر نیز تا یک سال آینده تکمیل و راه اندازی می شود.نماینده مردم شهرستانهای ایرانشهر، دلگان، سرباز و فنوج در مجلس شورای اسلامی نیز به خبرنگار ایرنا گفت: برای احیای خط بافندگی کارخانه بافت بلوچ 10 میلیون دلار از سوی سازمان ایدرو اختصاص یافته است.محمد نعیم امینی فرد افزود: واحد بافندگی این واحد نساجی در سال آینده افتتاح می شود.وی تصریح کرد: با راه اندازی این واحد بافندگی برای بیش از 600 نفر ایجاد اشتغال می ‌شود. به گزارش ایرنا، کارخانه فراگیر بافت بلوچ در سال 55 در شهرستان ایرانشهر راه اندازی شد و در زمان اوج فعالیت حدود 2 هزار و 400 نفر نیرو در آن مشغول به فعالیت بودند.این کارخانه در سال 88 دچار آتش سوزی و واحدهای ریسندگی آن کاملا تعطیل و فعالیت بافندگی و رنگ آمیزی آن محدود شد اما از سال 94 فعالیت خود را از سر گرفت و در اوایل سال 95 از لیست واگذاری به بخش خصوصی نیز خارج شد.7314**3213 **1596            "}