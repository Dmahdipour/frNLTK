{"onTitr":" فرمانده انتظامی شرق استان تهران:    ","titr":" حوزه ترافیک و حمل و نقل دانش بنیان است","describe":" تهران- ایرنا- فرمانده انتظامی شرق استان تهران کار حوزه ترافیک و حمل و نقل را تخصصی و دانش بنیان عنوان کرد.", "text":"به گزارش ایرنا، سردارعبدالرضا ناظری روز چهارشنبه در همایش راهوران محله و نمونه‌های ترافیکی پلیس راه شرق استان تهران گفت: کاربرد توانمندیهای فنی، تجهیزات کاربردی و امکانات پیشرفته علمی نقش بسزایی در تسهیل ترافیک و کاهش تصادفات دارد.وی در ادامه افزود: همکاری نیروهای راهداری با نیروهای انتظامی در شرایط سخت جوی حوادث را به شکل چشمگیری کاهش داده است و این مشارکت با همراهی و توجه مردم به هشدارهای نیروهای انتظامی و راهور نتیجه خوبی به همراه دارد.  فرمانده انتظامی شرق استان تهران عنوان کرد: کنترل دستی و حضور مستمر نیروهای زحمتکش و کار آمد راهور و نیروی انتظامی در برخی از ساعات و در هر نقطه ممکن نیست، تجهیز نیروها به امکانات تصویری نظارتی و دستگاه‌های کنترل رانندگان در شرایط مختلف جاده ای ضرورت دارد.ناظری افزود: در یک سفر طولانی یک لحظه غفلت حوادث ناگواری رقم می‌زند و یک اتوبوس در برخورد با مانع فاجعه انسانی به بار می‌آورد.گفتنی است، این همایش در محل پارک فناوری پردیس با حضور راهوران نمونه از شهرستان‌های استان تهران، امام جمعه شهرستان پردیس، شهرداران و دهیاران برگزار و در پایان مراسم از راهوران، ماموران نیروی انتظامی، شهردار و خبرنگار نمونه در حوزه حمل و نقل  و ترافیک تقدیر شد.تهرام/9441//1348            "}