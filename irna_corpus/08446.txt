{"onTitr":"","titr":" قدرت پلیس خاستگاه مردمی دارد","describe":" بوشهر- ایرنا - فرمانده انتظامی شهرستان دیراستان بوشهر گفت: نیروی انتظامی مظهر اقتدار و رافت اسلامی است و خاستگاه قدرتش مردمی دارد.", "text":"به گزارش ایرنا، سرهنگ فرهاد آراوند روز پنجشنبه به مناسبت هفته نیروی انتظامی در جمع خبرنگاران افزود: نیروی انتظامی متولی امنیت است و نسبت به حراست جان، مال و ناموس مردم از هیچ کوششی دریغ نمی کند.وی اضافه کرد: هفته نیروی انتظامی امسال با شعار پلیس اقتدار، امین مردم فرصت مغتنمی است که سرمایه های اجتماعی توسعه و منزلت اجتماعی خود را ارتقا دهیم.فرمانده انتظامی دیر در  ارتباط با برنامه های هفته گرامیداشت نیروی انتظامی اظهارداشت: از جمله برنامه های شاخص در هفته نیروی انتظامی شهرستان دیر اجرای صبحگاه مشترک، قرائت پیام مهر در مدارس، حضور در نماز جمعه و سخنرانی فرماندهی انتظامی قبل از خطبه نماز جمعه، تقدیر از کارکنان ساعی و حضور بین مردم در مساجد است.وی همایش پیاده روی خانوادگی، زیارت عاشورا، دعای ندبه و دیدار با امام جمعه شهر را از دیگر برنامه ها این هفته اعلام کرد.سرهنگ آراوند گفت: غبارروبی گلزار شهدا، دیدار با خانواده های معظم شهدا، ویزیت رایگان بیماران در مراکز درمانی نیروی انتظامی، افتتاح میدان تیراندازی، برگزاری مسابقات ورزشی، نشست با اصحاب رسانه و اهدای خون توسط پرسنل انتظامی دیر از دیگر برنامه های این هفته است. وی در باره برنامه های کاربردی فرماندهی انتظامی شهرستان دیر در سال جاری بیان کرد: برگزاری کارگاه های آموزشی آسیب های اجتماعی در مدارس، جلسات هم اندیشی با شورا، ائمه جمعه و جماعت و سمن ها، راه اندازی دایره مشاوره در مراجع انتظامی و برگزاری جلسات کاربردی با ریش سفیدان برای  امنیت محله محور از برنامه های کاربردی سال جاری نیروی انتظامی شهرستان است.فرمانده انتظامی دیر گفت: از هفته نیروی انتظامی سال گذشته تاکنون سه هزار و 510 مورد تماس عملیاتی شده با مرکز فوریت های پلیسی ارتباط برقرارشده که این رقم 69 درصدنسبت به مدت مشابه سال گذشته افزایش داشته است و انتظار داریم که مردم در استفاده از این مرکز دقت لازم داشته باشند.وی افزود: در این مدت 118 مورد طرح پاکسازی مناطق آلوده به مواد مخدر و دستگیری 85 نفر، یکهزار و 459 تعویض پلاک خودرو و 45 موتورسیکلت، صدور 2 هزار و 300 گواهی عدم سوء پیشینه و 615 پروانه کسب و سه هزار مورد بازدید از صنوف بخشی از عملکرد نیروی انتظامی شهرستان دیر است.سرهنگ آراوند نقش رسانه در ایجاد امنیت را کاربردی دانست و گفت: رسانه ها به موازات واحدهای امنیتی در تامین امنیت جامعه نقش کاربردی و اساسی دارند.شهرستان دیر در فاصله 200 کیلومتری جنوب استان بوشهر قراردارد.7207/6043            "}