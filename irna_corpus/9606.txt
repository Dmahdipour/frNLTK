{"onTitr":"","titr":" مدارس منطقه 2 پایتخت به انرژی های خورشیدی مجهز می شوند","describe":" تهران- ایرنا- شهردار منطقه 2 پایتخت گفت: مدارس این منطقه با مشارکت بخش خصوصی به سیستم انرژی های خورشیدی مجهز می شوند.", "text":"به گزارش روز چهارشنبه روابط عمومی این شهرداری، رسول کشت پور در نشست هم اندیشی با مدیران آموزش و پرورش اظهارداشت: این اقدام با رویکرد درآمدزایی برای مدارس انجام می شود. وی خاطرنشان کرد: شهرداری منطقه 2 با اشاره به لزوم بازتعریف موضوعات مشترک و اجرایی شدن برنامه های شعاری در سطح مدارس افرود: طرح مدارس سبز و اجرای آن در منطقه 2 برای شهرداری حائز اهمیت است. شهردار منطقه 2 تهران گفت: مدرسه سبز به معنای آموزش صرفه جویی در مصرف انرژی، بهداشت و تغذیه سالم و آموزش های پایدار است تا دانش آموزان را به شهروند مسئولیت پذیر در مقابل شهر و اجتماع تبدیل کند. کشت پور اضافه کرد: حمایت ها و امکانات لازم برای تحقق مدارس سبز، هوشمندسازی و شهروندسازی به عنوان برنامه مشترک شهرداری منطقه 2 و آموزش و پرورش در اختیار این نهاد قرار داده می شود. وی افزود:منطقه 2 به عنوان منطقه پایلوت شهر هوشمند با هدف حمایت از مدارس و به منظور هوشمندسازی مدارس، اقداماتی نظیر ارائه آموزش های شهروندی، خدمات مدیریت پسماند، تهیه دانش کارت ویژه دانش آموزان و تجهیز مدارس به سیستم انرژی های خورشیدی را با مشارکت بخش خصوصی و رویکرد درآمدزایی برای مدارس در اولویت برنامه های خود قرار داده است.به گزارش ایرنا، هوشمندسازی یکی از مهمترین اولویت ها و برنامه های دوره جدید مدیریت شهرداری تهران اعلام شده است. تهرام/9353/ 1008            "}