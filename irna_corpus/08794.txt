{"onTitr":" معرفی شهدای استان سمنان (3)    ","titr":" شهید نوروزی فر: استقامت تنها راه پیروزی بر دشمنان است","describe":" سمنان - ایرنا - شهید کیومرث نوروزی فر یکی از شهیدان دفاع مقدس در استان سمنان در وصیت نامه اش بر پیروی از فرمان رهبر کبیر انقلاب تاکید کرده و گفته است: تنها راه پیروزی بر دشمنان  صبر و استقامت در برابر مشکلات است.", "text":"به گزارش ایرنا، کیومرث فرزند صفر، در سال 1341 در روستای خیرآباد شهرستان سمنان در خانواده ای نظامی به دنیا آمد.وی علاقه فراوانی به نام «حسین» داشت از این رو نامه ای به خانواده اش با این مضمون نوشته  بود: «توجه، توجه، یک خبر جالب و شیرین،  به مناسبت فرارسیدن ماه محرم و به یاد سالار شهیدان(ع) در مجامع و مجالس رسمی اعلام کنید که نام من به حسین تغییر کرده است و من را حسین صدا کنند، چون می خواهم حسین وار زندگی کنم، چون حسین وار به دنیا آمده ام.شهید نوروزی فر در سال 1359 با بهترین رتبه مدرک دیپلم خود را در رشته ریاضی و فیزیک دریافت کرد و بعد از گرفتن دیپلم در دانشگاه اصفهان قبول شد ولی با شروع جنگ، دفاع مقدس را واجب تر دانست، به همین خاطر وارد بسیج و در ادامه فعالیتش عضو رسمی سپاه پاسداران شد.وی در عملیات های متعدد و بزرگ مانند والفجر مقدماتی، والفجر 3، محرم، خیبر، بدر و عملیات والفجر 8 حضور داشت و با نبوغ و استعدادش گره گشای مشکلات در خط مقدم جبهه بود.این شهید والا مقام قبل از انقلاب یکی از جوانان پرکار و فعال انقلابی بود که به همراه دیگر مبارزان با گروه های ضد انقلاب مبارزه می کرد و از صفات برجسته و بارز وی  تقوا و غیرت نسبت به مسایل مذهبی بود.این شهید در بخشی از وصیت نامه خود اظهار داشته است: این جنگ بر ما تحمیل شده و از آن گریزی نیست و به فرموده امام خمینی (ره) این جنگ اگر 20 سال هم طول بکشد ما ایستاده ایم.وی در وصیت نامه خود گفته است: حضور جوانان تداوم بخش پیروزی است و این راه خونین و آیین الهی ، همواره در معرض شدیدترین حمله های دشمنان خود قرار گرفته است و پیوسته قدرت های شیطانی برای نابودی کشور نقشه می کشند.این شهید بزرگوار پس از 31 ماه پاسداری از خاک وطن و چند ماه پس از ازدواجش در 22 بهمن سال 64 در عملیات والفجر 8، در اروند رود جزیره ام الرصاص با اصابت ترکش به بدن و سر و پا، به برادر شهیدش پیوست. مزار شهید نوروزی فر در گلزار شهدای امامزاده یحیی (ع) سمنان واقع شده است.7342/7408            "}