{"onTitr":" معاون استاندار خراسان جنوبی:    ","titr":" اقدامات فرهنگی و اطلاع رسانی درباره نحوه خرید انجام می شود","describe":" بیرجند - ایرنا - معاون هماهنگی امور اقتصادی و توسعه منابع استاندار خراسان جنوبی گفت: جلسه ای با حضور متولیان حوزه فرهنگی استان برگزار و مقرر شد در زمینه خرید به اندازه از سوی مصرف کنندگان اقدامات مناسب فرهنگی و اطلاع رسانی انجام شود.", "text":"به گزارش روز پنجشنبه روابط عمومی استانداری خراسان جنوبی مشیرالحق عابدی در نشست کمیسیون تنظیم بازار استان افزود: این اقدامات در سطح شهرستان های خراسان جنوبی، علاوه بر مرکز استان انجام می شود و مقرر شد فرمانداران در خصوص استفاده از تریبون نمازجمعه برای تبیین سیاست های اقتصادی دولت و تشریح این امر مهم اقدامات لازم را انجام دهند.وی بیان کرد: هیچ گونه مشکلی در تامین کالای اساسی و مصرفی مردم وجود ندارد و تلاش می شود با همکاری مردم و مسئولان و متولیان امر در حوزه های مختلف از این شرایط عبور کرده و نقشه های شوم دشمنان در خارج و نیز فریب خوردگان در داخل را نقش بر آب کنیم.معاون استاندار خراسان جنوبی گفت: در خصوص تامین لاستیک موردنیاز رانندگان وسائط نقلیه سنگین در استان مقرر شد دستگاه های متولی تسهیلات قرض الحسنه برای آن دسته از رانندگانی که برای تامین نیاز مردم در چند روز گذشته و کمک به افزایش ترددها تلاش و همکاری لازم را داشته اند، به قید فوریت پرداخت شود.وی افزود: مشکلی در خصوص تامین و حمل و نقل نهاده های دامی و خوراک دام و طیور در استان وجود ندارد.عابدی اظهار داشت: طبق گزارش دستگاه های مربوط در زمینه ذخیره سازی سوخت موردنیاز استان نیز هیچ مشکلی وجود ندارد.وی با تجلیل از خدمات دستگاه های امنیتی و اطلاعاتی و دستگاه های تخصصی در حوزه اقتصادی گفت: از تلاش، همراهی و همکاری بسیار خوب دستگاه قضایی استان نیز در برخورد با محتکران و متخلفان اقتصادی در استان تشکر می شود.7559*3028            "}