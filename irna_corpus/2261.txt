{"onTitr":" مدیرکل بنیاد شهید لرستان:    ","titr":" ثبت خاطرات پدران و مادران شهدا ضروری است","describe":" خرم آباد - ایرنا - مدیرکل بنیاد شهید و امور ایثارگران لرستان گفت: اکنون در زمانی هستیم که پدران و مادران شهدا در حال پیوستن به فرزندان شهیدشان هستند لذا ثبت و زنده نگاه داشتن یاد و خاطره آنها بیش از هر زمان دیگری ضروری است.", "text":"به گزارش ایرنا سیدحسین نازاریان روز چهارشنبه در جلسه معاونان فرهنگی منطقه 2 بنیاد شهید و امور ایثارگران کشور که  به میزبانی خرم آباد برگزار شد با بیان اینکه اسطوره های واقعی ما در حقیقت شهدا هستند افزود: در زمینه اسطوره شناسی آن طور که شایسته شهداست عمل نکرده ایم مثلا همین وصایای شهدا گنجینه ای بسیار ارزشمند است که می توانیم بوسیله هنر به آن پرداخته و به مردم معرفی کنیم.وی خواستار اختصاص قسمتی از بودجه فرهنگی دستگاه های اداری به بنیاد شهید شد و توضیح داد: مسئله ترویج فرهنگ ایثار و شهادت یکی از مهمترین بخش های فرهنگی کشور است و هر چه در این کار سرمایه گذاری انجام دهیم باز هم کم است.نازاریان میزان پرداختن به مسائل فرهنگی در کشور را نامطلوب ارزیابی کرد و گفت:  کارهای فرهنگی در لابلای فعالیت های خدماتی کمرنگ شده و این مسئله متوجه سازمانها و مدیران فرهنگی است که البته بخشی از آن به علت کمبود منابع مالی است.وی اظهار داشت: که البته تحقق این مهم نیازمند ارائه دیدگاه های جدید، بکارگیری سازوکارهای متفاوت و همچنین منابع مالی است.نازاریان ادامه داد: در این خصوص اگر اداره ترویج فرهنگ ایثار و شهادت زیرمجموعه معاونت فرهنگی قرار گیرد قادر خواهد بود وظایفش را بهتر و با قدرت بیشتر انجام دهد.7264/6060            "}