{"onTitr":"","titr":" 17میلیارد ریال تسهیلات قرض الحسنه به نیازمندان هرمزگان پرداخت شد","describe":" بندرعباس-ایرنا- مدیر قرض الحسنه امداد ولایت هرمزگان گفت: 17 میلیارد و 200 میلیون ریال تسهیلات قرض الحسنه اشتعال طی 6 ماه نخست امسال به نیازمندان این استان پرداخت شد.", "text":"به گزارش ایرنا، کرامت ملایی روز یکشنبه در جمع خبرنگاران افزود: 56 میلیارد و 800 میلیون ریال از این تسهیلات در زمینه اشتغال و خودکفایی، 45 میلیارد و 680 میلیون ریال در زمینه کارگشایی و چهار میلیارد و 720 میلیون ریال تسهیلات مسکن به متقاضیان پرداخت شد.وی بیان داشت: یکهزار و 405 فقره  از این تسهیلات حمایتی در قالب رفع مشکلات معیشتی، درمان و مسکن و 390 فقره نیز در قال وام اشتغال به نیازمندان و مددجویان زیر پوشش کمیته امداد هرمزگان پرداخت شده است.این مسوول اظهار داشت: همچنین طی این مدت 12 هزار و 82 افتتاح حساب در صندوق امداد ولایت هرمزگان به نیازمندان استان ایجاد شده است.ملایی ادامه داد: پرداخت این میزان تسهیلات با حداقل کارمزد به متقاضیان هرمزگان داده شد.وی بیان داشت: برنامه ریزی هدفمند برای جذب سپرده های مردمی، سرعت بخشی در ارایه تسهیلات و پیگیری وصول مطالبات از مهم ترین برنامه های صندوق امداد ولایت در سالجاری است.صندوق امداد ولایت در استان هرمزگان از اسفند 95 با هدف اعطای وام با کارمزد پائین، از بین بردن روند طولانی وام و تسهیل در ضمانت بانکی برای پرداخت به افراد زیر پوشش کمیته امداد و افراد نیازمند راه اندازی شده است.هم اکنون 60 هزار خانوار در هرمزگان زیر پوشش کمیته امداد هستند و 26 هزار خانوار نیز به صورت موردی و چند خدمتی از حمایت این نهاد بهره مند هستند.7195 /6048            "}