{"onTitr":"","titr":" بیانیه کمیته حقوق کودکان سازمان ملل در باره حملات عربستان به  یمن","describe":" تهران- ایرنا- کمیته حقوق کودکان سازمان ملل از عربستان خواست تا به حملات هوایی مرگبار به مواضع غیرنظامی در یمن پایان دهد و مسئولان کشته و زخمی شدن کودکان را تحت پیگرد قرار دهند.", "text":"به گزارش خبرگزاری رویترز، هیاتی از کارشناسان کمیته حقوق کودکان سازمان ملل امروز(پنجشنبه)، دو روز پس از ناپدید شدن 'جمال خاقشجی'، روزنامه نگار عربستانی منتقد قتل کودکان در یمن، با صدور بیانیه ای ضمن تقبیح کشته شدن دستکم یکهزار و 248 کودک در یمن و ادامه این روند، اعلام کردند، همه کشورهایی که مناطق غیرنظامی مانند خانه ها، بیمارستان ها، مدارس، مزارع، مراسم برگزاری ازدواج و بازارها را در یمن هدف قرار دادند، ناقض حقوق بین المللی هستند.  این هیات همچنین از ناکارآمدی گروه مشترک ارزیابی حوادث که در سال 2016 از سوی ائتلاف عربی تحت امر عربستان برای تحقیق درباره حملات غیرقانونی این کشور و اعضای این ائتلاف به کودکان و اماکن غیرنظامی یمن تشکیل شد، ابراز نگرانی کرد. این هیات همچنین خواستار توقف حملات هوایی ائتلاف عربی و بستن مسیرهایی دریایی که مانع رسیدن مواد غذایی به یمنی ها می شود، شد.  عربستان با تشکیل ائتلاف عربی و با دستاویز پشتیبانی از دولت عبد ربه منصور هادی، در مارس 2015 حملات هوایی به یمن را آغاز کرد.اروپام** 1088 **1600            "}