به گزارش ایرنا به نقل از تاس، وی درنظر دارد بزودی از روسیه، آذربایجان، ارمنستان و گرجستان بازدید کند و هدف از این سفرها پیشبرد منافع آمریکا در مورد مسائل مربوط به امنیت ایالات متحده است.جان هانتسمن سفیر آمریکا در روسیه نیز به تاس گفته است که بولتون نیمه دوم ماه میلادی جاری به مسکو می رود تا با نیکولای پاتروشوف دبیر شورای امنیت روسیه و سرگئی شایگو وزیر دفاع روسیه در خصوص وضعیت سوریه و کره شمالی گفت وگو کند.خانم ماریا زاخارووا سخنگوی وزارت امور خارجه روسیه نیز دو روز پیش اعلام کرد که امکان دیدار سرگئی لاوروف وزیر امور خارجه روسیه با جان بولتون مشاور امنیت ملی رئیس جمهوری آمریکا بررسی می شود و روسیه برای این دیدار آماده است.به گزارش ایرنا، اوایل شهریورماه دبیر شورای امنیت روسیه و مشاور امنیت ملی رئیس جمهوری آمریکا در ژنو با یکدیگر دیدار کردند که اختلاف نظرهای فراوان میان دو کشور باعث شد این نشست بی نتیجه پایان یابد.ظاهرا در آن دیدار طرف آمریکایی از روسیه خواسته بود تا بپذیرد که دیگر در انتخابات آمریکا دخالت نمی کند و طرف روس هم خواسته بود تا آمریکا بپذیرد مداخله در امور داخلی دیگر کشورها غیر قابل قبول است.گفتنی است، در آن دیدار دو طرف در خصوص نقش ایران در سوریه و همچنین برنامه های ضد ایرانی آمریکا نیز بحث کردند.آنچه اهمیت سفر بولتون به روسیه را دوچندان می کند، این مساله است که نخستین دیدار دو جانبه روسای جمهوری آمریکا و روسیه تابستان امسال در هلسینکی فنلاند، دو هفته پس از حضور بولتون در مسکو برگزار شد و نشانگر این مساله بود که مشاور امنیت ملی دونالد ترامپ در واقع برای تدارک دیدار دو جانبه سران دو کشور راهی مسکو شده بود.اروپام ** 1346 **1485
      
      