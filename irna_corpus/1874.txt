{"onTitr":"","titr":" مدیرعامل بریتیش پترولیوم: افزایش قیمت نفت ادامه می یابد","describe":" تهران - ایرنا - تارنمای شبکه تلویزیونی سی ان بی سی روز چهارشنبه به نقل از باب دالی مدیرعامل بریتیش پترولیوم نوشت: روزهای پیش رو بازار نفت شاهد نوسانات شدید قیمت خواهد بود و این روند ادامه خواهد داشت.", "text":"به گزارش ایرنا از این تارنما، دالی افزود: 45 روز نوسان شدید قیمت نفت ادامه می یابد، ولی اگر عربستان بتواند تولیدات نفت خود را افزایش دهد، شاید تعادلی در بازار نفت ایجاد شود.بعضی تحلیلگران پیش بینی می کنند که متعاقب تحریم های نفتی آمریکا علیه ایران، روزانه 1.5میلیون بشکه نفت در بازار عرضه کاهش خواهد یافت و همین امر به آسانی موجب افزایش قیمت نفت خواهد شد.دشوار است که دقیقا مشخص شود چه مقدار از تولیدات نفت ایران تحت تاثیر تحریم ها قرار خواهد گرفت. این به میزان زیادی بستگی به مشتریان نفت ایران دارد که چه اندازه از تحریم های ثانویه آمریکا هراس داشته باشند. این در حالی است که دیروز(17 مهر 1397) اداره کنترل دارایی های خارجی ایالات متحده شرکت های بریتیش‌پترولیوم و سریکا انرژی را از تحریم های خود معاف کرد. مجوز جدید به شرکت بریتیش‌پترولیوم و سریکا انرژی تا 31 اکتبر 2019 (9 آبان 1398) اعتبار خواهد داشت و شامل اجازه ادامه فعالیت در میدان گازی دریای شمال(میدان مشترک گازی ایران و انگلیس به نام رهام) خواهد بود که بخشی از آن متعلق به ایران است.دونالد ترامپ رئیس جمهوری آمریکا اردیبهشت ماه گذشته کشورش را از توافق هسته ای 1+5 با ایران خارج و اعلام کرد که تحریم های ایران را از جمله تحریم نفتی را برمی گرداند.کشورهای دیگر امضا کننده این توافق اعلام کرده اند که به آن پایبند بوده و بسته های حمایتی از فعالیت شرکت های خود در ایران ارایه خواهند کرد.از سوی دیگر خبرگزاری رویترز نیز دیروز به نقل از تحلیلگران اعلام کرد که برغم ادعای مقامات عربستان مبنی بر جایگزینی نفت ایران در بازارهای جهانی آنها قادر به این کار نیستند و روند افزایش قیمت نفت تداوم می یابد.اروپام**9460**1590            "}