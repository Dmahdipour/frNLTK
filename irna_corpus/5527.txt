{"onTitr":"","titr":" 2/5میلیارد ریال واکسن تب برفکی در استان مرکزی تهیه شد","describe":" اراک - ایرنا - مدیرکل دامپزشکی استان مرکزی گفت: 2 میلیارد و 500 میلیون ریال واکسن برای اجرای رایگان طرح واکسیناسیون دام های سنگین استان علیه بیماری تب برفکی خریداری شد.", "text":"«محسن شانقی » روز یکشنبه در جمع خبرنگاران افزود: با این اعتبارات 45 هزار دز واکسن تب برفکی برای اجرای رایگان طرح واکسیناسیون دام های سنگین در روستاها و دامداری های سنتی تهیه شد است.وی با یادآوری وجود 30 هزار دز واکسن تب برفکی در استان مرکزی ادامه داد: طرح واکسیناسیون دام های سنگین علیه بیماری تب برفکی از دهم مهرماه امسال در استان آغاز و 75 هزار دز واکسن برای اجرای این طرح تهیه شده است.مدیرکل دامپزشکی استان مرکزی خاطر نشان کرد: واکسیناسیون دام ها در دامداری های صنعتی در این طرح به صورت بهادار انجام می شود.شانقی گفت: 20 تا 30 درصد دام های دامداری های سنتی و روستایی به دلیل بهادار بودن واکسن علیه این بیماری واکسینه می شدند که برای مقابله با شیوع احتمالی بیماری در استان این مرحله با کمک استانداری و سازمان برنامه و بودجه به صورت رایگان در حال انجام است.وی یاد آور شد: از ابتدای سال جاری تا کنون برای جلوگیری از شیوع احتمالی بیماری ها در بین دام ها 2 میلیون و 600 هزار راس دام علیه بیماری های مختلف دامی واکسینه شدند.شانقی ادامه داد: یک هزار و 47 مورد بازدید در این مدت از دامداری های استان مرکزی انجام شده است و 190 هزار راس دام برای مقابله با بیماری های انگلی واکسینه شده اند.مدیرکل دامپزشکی استان مرکزی گفت: 427 هزار راس دام سبک و سنگین در این مدت برای مقابله با بیماری های مشترک انسان و دام و پنج هزار قلاده سگ نیز علیه بیماری هاری واکسینه شده است.دکتر شانقی گفت: تست سل در این مدت بر روی 14 هزار راس دام انجام شد و 300 هزار راس دام نیز علیه بیماری سیاه زخم واکسینه شده اند.وی ادامه داد: 14 میلیون و 700 هزار قطعه جوجه ریزی با نظارت اداره کل دامپزشکی استان مرکزی در واحدهای تولید و پرورش طیور استان انجام شد و 117 میلیون دز واکسن برای مقابله با بیماری های مختلف در این واحدها استفاده شد.مدیرکل دامپزشکی استان مرکزی خاطر نشان کرد: 6 هزار و 700 مورد بازدید در این مدت از مرغداری ها و زیستگاه های پرندگان استان انجام و 18 مورد کانون بیماری در واحدهای طیور استان مشاهده شد. دکتر شانقی گفت: 59 مورد بازدید در این مدت از مراکز آبزی پروری استان مرکزی انجام شد و یک هزار و 567 نمونه برداری آزمایشگاهی از این واحدها انجام شد.وی ادامه داد: 39 مورد بازدید در این مدت از زنبورستان های استان مرکزی انجام و 47 هزار و 200 مورد نمونه آزمایشگاهی برای تشخیص بیماری های مختلف از این واحدها انجام شد.مدیرکل دامپزشکی استان مرکزی یاد آور شد: 84 هزار و 540 راس دام سبک و سنگین در 6 ماه امسال در کشتارگاه های استان کشتار، و چهار هزار و 400 تن گوشت قرمز در این کشتارگاه ها تولید شد.دکتر شانقی ادامه داد: 314 لاشه در کشتارگاه های استان مرکزی به دلیل وجود بیماری ضبط و از چرخه مصرفی انسانی خارج شد.وی خاطر نشان شد: 12 میلیون و 700 هزار قطعه طیور امسال در کشتارگاه های طیور استان مرکزی کشتار و 39 هزار و 500 تن گوشت در این کشتارگاه های تولید شد.مدیرکل دامپزشکی استان مرکزی گفت: 126 هزار قطعه طیور در این کشتارگاه ها غیر قابل مصرف انسانی تشخیص و از چرخه مصرف انسانی خارج شدند.شانقی گفت: 44 هزار مورد بازدید در این توسط از واحدهای تولید، نگهداری و عرضه مواد خام دامی توسط کارشناسان این اداره کل انجام شد و 122 تن فرآورده خام دامی غیر بهداشتی در این واحدها ضبط و 126 واحد متخلف به دستگاه های قضایی معرفی شدند.وی ادامه داد: 775 هزار قطعه انواع ماهیان زینتی، 468 هزار کیلوگرم پا و پنجه مرغ و 293 هزار کیلوگرم خوراک و مکمل طیور در این مدت با نظارت اداره کل دامپزشکی استان مرکزی به خارج صادر شد.استان مرکزی با 12 شهرستان، و یک هزار و 539 روستا، دارای 622 واحد مرغداری صنعتی، 491 واحد گاوداری صنعتی و 191 واحد کارگاه پرورش آبزیان است. 1955/6013/            "}