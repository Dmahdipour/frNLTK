{"onTitr":"","titr":" پدیده و روبه‌رو شدن با یک مشکل تکراری","describe":" تهران- ایرنا- باشگاه پدیده مشهد با یک مشکل تکراری برای ادامه لیگ مواجه شده که شاید جایگاه این تیم را در صدر جدول به خطر بیندازد.", "text":"به گزارش ایرنا،تیم فوتبال پدیده صدرنشین لیگ برتر فوتبال باشگاه های کشور تا پایان هفته هشتم، دوباره دچار مشکلات مالی شده است و این مشکل چند روزی است که تمرینات این تیم را به تعطیلی کشانده است. پدیده در هجدهمین دوره لیگ برتر روند خوبی را در پیش گرفته و با پنج پیروزی، 2 تساوی و یک شکست بالاتر از پرسپولیس صدرنشین لیگ است.البته پدیده در چند فصل اخیر با حضور در بین تیم‌های بالای جدول غریبه نیست و فصل گذشته هم در هفته‌های ابتدایی در میان 2 تیم برتر قرار داشت اما بی ثبات مدیریتی، مشکلاتی را برای این تیم به وجود آورد که صدر نشین فعلی لیگ در هفته های پایانی، برای بقا در جدول در حال جنگیدن بود و در هفته ما قبل پایانی توانست خیال خود را از بقا در لیگ امیدوار کند.با این وجود ظاهرا شرایط سال گذشته برای مسئولان این باشگاه مشهدی درس عبرت نشده است.بازیکنان پدیده تنها 10 درصد از قرارداد امسال خود را آن هم پیش از شروع فصل دریافت کرده اند و پس از آن دریافتی نداشته اند. مدیران این باشگاه چند بار به بازیکنان وعده‌های مختلف دادند که عملی نشدن این وعده ها موجب شد تا بازیکنان تصمیم به تمرین نکردن بگیرند.با این حال مدیریت باشگاه برای چندمین بار قول داده تا در اولین فرصت ظرف روزهای آینده درصد قابل توجهی از قرارداد بازیکنان را پرداخت کند. البته عملی نشدن این وعده ها شاید جایگاه پدیده را در صدر جدول به خطر بیندازد اما این خطر  ظاهرا مسئولان این باشگاه را برای عمل کردن به وعده های خود ترغیب نکرده است.ورزشی**ع.ک**9129            "}