{"onTitr":"","titr":" چالش موازی کاری حوزه های فرهنگی نیازمند تدابیر اصولی است","describe":" اصفهان - ایرنا - مدیرکل کانون پرورش فکری کودکان و نوجوانان استان اصفهان گفت : برای رفع مشکل موازی کاری در حوزه های فرهنگی و کودک و نوجوان به واسطه فعالیت دستگاه های متعدد باید تدابیری اصولی اندیشید.", "text":"مهدی قربانی روز جمعه در گفت و گو با ایرنا افزود : به عنوان مثال در حوزه کودک و نوجوان علاوه بر کانون، شهرداری، فرهنگ و ارشاد اسلامی و آموزش و پرورش به فعالیت می پردازند که باید ساماندهی شوند.وی اظهارداشت : در این راستا می طلبد که قرارگاهی برای نظارت بر عدم موازی کاری دستگاه ها در این حوزه بسیار مهم و حساس جامعه تشکیل و ایجاد شود. به تاکید وی در صورت رفع این مهم در این بخشها بسیاری از راهبردها و اهداف مورد نظر بیش از پیش هدفمند و اصولی محقق شده و حلوی هزینه های تکراری و اضافی گرفته می شود. مدیرکل کانون پرورش فکری کودکان و نوجوانان، همچنین به کمبود مراکز کانون در برخی شهرهای استان اشاره کرد و گفت: ایجاد مرکز جدید نیازمند همراهی دستگاه های استانی و کشوری برای جذب اعتبارات است. وی با اشاره به وجود بیش از 60 مرکز فرهنگی ثابت، سیار روستائی و پستی در استان خاطرنشان کرد: به همین دلیل از مراکز سیار و پستی برای پوشش برنامه های کانون در شهرهایی که مرکز ثابت وجود ندارد، استفاده می کنیم. قربانی یادآور شد: در رمان حاضر سه کانون سیار روستایی و شهری در شهرستان ‌های اصفهان، نطنز و فریدونشهر راه‌اندازی شده است.‏ وی به تلاش کانون برای تملک قطعه زمینی در منطقه جوی آباد خمینی شهر برای ساخت یک مرکز کانون پرورش فکری کودکان و نوجوانان اشاره کرد. مدیرکل کانون پرورش فکری کودکان و نوجوانان اصفهان، حداقل زمین مورد نیاز برای ساخت یک مرکز کانون پرورش فکری کودکان و نوجوانان را یکهزار متر مربع ذکر و اضافه کرد:  اکنون به لحاظ اعتباری خرید زمینی با این متراژ در شهر اصفهان وجود ندارد و تنها با مدد و کمک خیرین ممکن است. وی همچنین با اشاره به تلاش های سال های گذشته در کانون برای ساخت یک مجتمع فرهنگی کودک و نوجوان در شان اصفهان اشاره کرد و گفت : برغم مکاتبات بسیار، هنوز زمینی چهار هزار متر مربعی از مجموعه تفکیک شده گل نرگس از سوی راه و شهرسازی به کانون واگذار نشده است. به گزارش ایرنا، هم اکنون کانون پرورش فکری کودکان و نوجوانان استان اصفهان دارای 61 مرکز و 120 هزار نفر عضو است که 13 مرکز آن در شهر اصفهان دایر است.‏ /6026/6994            "}