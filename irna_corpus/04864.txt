{"onTitr":" معاون غذا و داروی دانشگاه علوم پزشکی تبریز:    ","titr":" قاچاق بودن داروهای مکشوفه در عجب شیر باید بررسی شود","describe":" تبریز- ایرنا- معاون غذا و داروی دانشگاه علوم پزشکی تبریز اعلام کرد ورود کارشناسان این معاونت برای بررسی قاچاق بودن یا نبودن داروهای کشف شده در عجب شیر منوط به صدور دستور قضایی است.", "text":"دکتر محبوب نعمتی روز دوشنبه در گفت و گو با ایرنا افزود: قبل از بررسی موضوع توسط کارشناسان معاونت غذا و داروی دانشگاه علوم پزشکی تبریز نمی توان در مورد اینکه داروها قاچاق بوده و یا از مبادی رسمی وارد شده است،  اظهار نظر کرد.وی ادامه داد: ممکن است منزلی که در آن داروها کشف شده، انبار یکی از داروخانه ها بوده و داروها به صورت رسمی وارد کشور شده و در این مکان نگهداری می شد.دکتر نعمتی تاکید کرد: پس از کشف دارو ها توسط پلیس، پرونده به مراجع قضایی تحویل و با صدور دستور قضایی به معاونت غذا و دارو دانشگاه علوم پزشکی تبریز کارشناسان مرکز اقدام به بررسی پرونده می کنند.وی با بیان اینکه اظهار نظر در این مورد بدون کار کارشناسی امکان ندارد، گفت: در صورتی که ثابت شود داروها مربوط به داروخانه و به شکل رسمی وارد شده  است، به داروخانه تحویل داده می شود.معاون غذا و دارو دانشگاه علوم پزشکی تبریز افزود: در صورتی که داروها قاچاق باشد بر اساس قانون به این معاونت تحویل داده و همه داروها معدوم می شود.فرمانده انتظامی شهرستان عجب شیر روز گذشته از کشف بیش از 11 میلیارد ریال دارو ولوازم بهداشتی احتکار شده ازیک منزل مسکونی خبر داد.سرهنگ رحمان عبدی افزود: ماموران با کسب مجوز قضائی در بازرسی از این منزل 2 میلیون عدد انواع  قرص ، 16 هزار و 322 عدد انواع آمپول ، 18 هزار و 995  عدد انواع شربت ، 5 هزار و 916 عدد انواع پماد ،4 هزار و 384 عدد انواع قطره ،یک هزار و 704 انواع عدد اسپری ،48 هزار عدد انواع شیاف و 21 هزار و 530 بسته انواع لوازم بهداشتی و پوشک بچه احتکار شده را کشف کردند.وی ارزش ریالی کالای احتکار شده برابر نظر کارشناسان را بیش از 11 میلیارد ریال اعلام و تشریح کرد: در این ارتباط یک متهم دستگیر و پس از تشکیل پرونده به مراجع قضائی تحویل شد6120/518            "}