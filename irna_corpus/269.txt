{"onTitr":" با حضور وزیر علوم    ","titr":" مرکز تحقیقات سیستم های هوشمند توان و انرژی در بیرجند افتتاح شد","describe":" بیرجند - ایرنا - مرکز تحقیقات سیستم های هوشمند توان و انرژی روز جمعه با حضور وزیر علوم، تحقیقات و فناوری در دانشگاه بیرجند افتتاح شد.", "text":"به گزارش ایرنا منصور غلامی که عصر امروز (جمعه) وارد بیرجند شد این مرکز را شامل سه بخش پایش شبکه های انرژی، آزمایشگاه شبیه ساز سیستم قدرت و مرکز کنترل و بهره برداری نیروگاه هیبرید در مرکز خراسان جنوبی افتتاح کرد.اجرای این پروژه به مساحت 425 مترمربع سال 1395 در دانشگاه بیرجند آغاز شد که برای احداث ساختمان آن یک میلیارد و 500 میلیون ریال ابلاغی استان و یک میلیارد و 580 میلیون ریال از محل درآمدهای اختصاصی هزینه شده است. شرکت توانیر برای آزمایشگاه شبیه ساز این مرکز سه میلیارد ریال کمک کرد همچنین برای احداث نیروگاه خورشیدی 2 میلیارد ریال توسط معاونت علمی و فناوری ریاست جمهوری و یک میلیارد ریال از اعتبارات مدیریت سبز دانشگاه هزینه شده است.آزمایشگاه برق و کامپیوتر علی اکبر فلاحی نیز با حضور وزیر علوم در دانشگاه بیرجند به بهره برداری رسید.ساخت این مجموعه به مساحت 650 مترمربع سال 1394 در دانشگاه آغاز شد و 10 میلیارد و 370 میلیون ریال توسط کمک های خیرین، ردیف های متمرکز وزارتخانه و درآمدهای اختصاصی تامین و هزینه شده است.همچنین مرکز مشاوره و درمان دانشگاه بیرجند به مساحت 700 مترمربع که ساخت آن سال 1393 آغاز شد، با هزینه کرد پنج میلیارد و 517 میلیون ریال با حضور وزیر علوم، استاندار خراسان جنوبی و جمعی از مسئولان کشوری و استانی به بهره برداری رسید.سرای دانشجویان متاهل دانشگاه بیرجند نیز در نخستین روز سفر وزیر علوم، تحقیقات و فناوری و هیات همراه به خراسان جنوبی افتتاح شد.برای احداث این ساختمان به مساحت 650 مترمربع 6 میلیارد و 800 میلیون ریال هزینه شده است.عملیات اجرایی این پروژه سال 1394 آغاز شد و با مشارکت خیرین، صندوق رفاه دانشجویان و درآمدهای اختصاصی به بهره برداری رسید.وزیر علوم، تحقیقات و فناوری عصر امروز (جمعه) با استقبال استاندار خراسان جنوبی و نمایندگان مردم این استان در مجلس شورای اسلامی وارد بیرجند شد و بدو ورود با حضور در گلزار شهید گمنام دانشگاه به مقام شهیدان ادای احترام کرد.حجت الاسلام مصطفی رستمی رئیس نهاد نمایندگی مقام معظم رهبری در دانشگاه ها و هیأتی از وزارت علوم، تحقیقات و فناوری منصور غلامی را در سفر به خراسان جنوبی همراهی می کنند.وزیر علوم، تحقیقات و فناوری در این سفر 2 روزه ضمن شرکت در اجلاسیه شهدای دانشجو و اساتید خراسان جنوبی چند پروژه عمرانی را در دانشگاه بیرجند افتتاح و با دانشگاهیان دیدار می کند.7557*3028            "}