{"onTitr":"","titr":" عضو شورای شهر شیراز: مخالف تغییر کاربری سینما مهتاب هستم","describe":" شیراز-ایرنا- پنجاه و سومین جلسه کمیسیون فرهنگی، اجتماعی و ورزشی شورای اسلامی شهر شیراز، به بررسی تغییر کاربری و تخریب سینما مهتاب پرداخت که رئیس این کمیسیون با تغییرکاربری این سینما مخالفت کرد.", "text":"به گزارش دریافتی چهارشنبه ایرنا از روابط عمومی و امور بین الملل شورای اسلامی شهر شیراز، احمد تنوری با اشاره به تاریخی بودن این مکان گفت: قدمت این سینما به دهه 30 بر می گردد وخاطره سه نسل پیشین را با خود به همراه دارد به گونه ای که بیشتر اهالی شیراز، فارس و شهرستان های مجاور از آن خاطره دارند.عضو شورای اسلامی شهر شیراز گفت: در این جلسه مالک سابق سینما با اشاره به مصادره این مکان توسط دادگاه انقلاب اسلامی با ارائه مطالبی مخالفت خود را با تخریب سینما اعلام کرد و خواستار حفظ این سینما شد.وی افزود: مشاورین نیز ضمن تاکید بر ارائه طرح توجیهی معتقد بودند با تخریب این گونه بناها، تا سال 1400هیچ بنای فرهنگی در شیراز باقی نمی ماند.تنوری گفت: حفظ بناهای قبل از سال 40 مانند این سینما که دارای اهمیت حفظ تاریخی هستند و ثبت در آثار ملی از پیشنهادهای مشاورین بود.وی گفت: مقرر شد کمیته‌ میراث فرهنگی شورای اسلامی شهر در ذیل کمیسیون فرهنگی، اجتماعی و ورزشی شهر شیراز به بررسی این موضوع بپردازد.سینما مهتاب که اهالی شیراز به آن سینمای دَم کل می گویند در چهارراه مشیر(کل مشیر) واقع شده است.کل مشیر یا چهارراه مشیر دربافت قدیمی شهر شیراز اینک یکی از مراکز تجاری شیراز محسوب می شود.سینما مهتاب در سال ۱۳۳۱ افتتاح و در سال 1361 تعطیل شد.  ** کمک به ورزش رئیس کمیسیون فرهنگی، اجتماعی و ورزشی شورای اسلامی شهر شیراز گفت: بررسی طرح یک فوریتی مساعدت به تیم های فوتبال فجر شهید سپاسی و شهدای قشقایی شیراز در دستور کار قرار گرفت.تنوری با اشاره به عدم ارائه لایحه حمایت از هیات های ورزشی از سوی شهرداری به شورا گفت: این لایحه با هدف شفافیت در عملکرد شورا و شهرداری، عدالت در تخصیص بودجه به رشته های مختلف ورزشی و اختصاص کمک های متناسب به تیم ها نقش مهمی ایفا می کند.وی افزود: مقرر شد این لایحه را شهرداری شیراز در مدت یک ماه به کمیسیون ارسال کند تا به صورت طرح جمعی از اعضا و به عنوان طرح جامع حمایت از ورزش های همگانی بررسی و به صحن شورا ارجاع شود.9873 /1876            "}