{"onTitr":"","titr":" استاندار خراسان رضوی بر وحدت در مراسم اربعین حسینی تاکید کرد","describe":" مشهد- ایرنا- استاندار خراسان رضوی بر وحدت و انسجام در برپایی مراسم اربعین حسینی تاکید و بیان کرد: این همبستگی و انسجام باید هم در فعالیت موکبها و هم در رفتار و منش زائران اربعین حسینی نهادینه شود و از حرکتهای اختلاف انگیز پرهیز شود.", "text":"علیرضا رشیدیان روز سه شنبه در نشست ستاد استانی هماهنگی اربعین حسینی افزود: بدین منظور حساسیتها باید لحاظ شود و از هر حرکت و اقدامی که بوی اختلاف افکنی می دهد پرهیز گردد. بطور مثال در تصاویر و بنرهای نصب شده در موکبها دقت لازم صورت گیرد.وی گفت: طبق هماهنگیهای انجام شده همه موکبهای خراسان بطور واحد با نام و پرچم امام رضا(ع) مزین می شوند. زیارت اربعین  نشانه های شاخص تشیع است و از بزرگترین صحنه های نمایش انسانی می باشد که با هدف و ارزشهای الهی مردم را دور هم جمع می کند. استاندار خراسان رضوی افزود: زیارت اربعین بدخواهان زیادی دارد. عربستان سعودی با تمام تلاش خود در طول سال حدود 12 میلیون زائر دارد اما در اربعین در طول 10 روز 25 میلیون نفر از قاره ها و فرقه های مختلف برای زیارت در مراسم اربعین حضور یافته و زندگی بدون تجمل را در کنار هم تجربه می کنند.وی ادامه داد: دشمنان جریانهای بسیاری را برای اختلاف بین دو کشور ایران و عراق با حرکتهای اختلاف آمیز مانند اقدامات تروریستی در بصره، خوزستان و آبادان راه انداختند که همه آنها با شکست مواجه شده است. رشیدیان همچنین گفت: تاکنون 23 هزار نفر از خراسان رضوی  در مراسم اربعین حسینی ثبت نام کرده اند و برآوردها از حضور بالای زائران در مراسم اربعین حسینی سال جاری حکایت دارد.وی افزود: با کمال تاسف مشتاقان شرکت در مراسم اربعین بطور معمول ثبت نام را برای روزها و دقایق آخر می گذارند لذا در همین جا به همه زائران  توصیه می شود که ثبت نام را موکول به دقایق آخر نکنند. استاندار خراسان رضوی در ادامه از فعالیت 80 ایستگاه صلواتی این استان برای خدمت به زائران اربعین حسینی خبر داد. 3027/1858            "}