{"onTitr":" فرماندار:    ","titr":" ورودی مهریز، نیازمند زیباسازی است","describe":" یزد- ایرنا- فرماندار مهریز گفت: ورودی این شهر بعنوان دروازه جنوبی استان یزد و مبدا ورود مسافران، به ساماندهی و زیباسازی نیاز دارد و برای انجام آن باید نسبت به اختصاص بودجه لازم اقدام کرد.", "text":"سیدمحمد رستگاری روز سه شنبه در گفت و گو با ایرنا با اشاره به اینکه برای اجرای این طرح به بیش از 50 میلیارد ریال بودجه نیاز است افزود: مطالبه مهم مردم و مسئولان منطقه، همواره بر ساماندهی این ورودی متمرکز بوده است.وی ادامه داد: در سال های گذشته توسط اداره راه و شهرسازی با همکاری و پیگیری مسئولان محلی و شهرداری نسبت به ساخت تقاطع در ورودی مهریز اقدام شده است.فرماندار مهریز با بیان اینکه ساماندهی اطراف ورودی با رعایت حریم محل همراه با زیباسازی باید به صورت جدی در دستور کار قرار گیرد و در انجام آن تسریع به عمل آید یادآور شد: برای اجرای بهتر طرح باید همکاری بخش های مختلف اداری به خصوص  راهداری، حمل و نقل جاده ای، اصناف و شهرداری در کنار راه و شهرسازی انجام شود.به گفته وی، این ورودی به خاطر قرار گرفتن در کنار جاده اصلی تهران ، بندرعباس و محل عبور مسافران به هیچ وجه زیبنده نیست و باید مسوولان برای ساماندهی آن اقدام کنند.مرکز شهرستان 50 هزار نفری مهریز در 30 کیلومتری جنوب شهر یزد قرار دارد.7536/ 6197            "}