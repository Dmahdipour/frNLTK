{"onTitr":"","titr":" 40 پایگاه در شهرری به جاماندگان اربعین خدمات رسانی می کند","describe":" شهرری-ایرناـ رییس اداره تبلیغات اسلامی شهرستان گفت: امسال 40 پایگاه به زائران مسیر پیاده روی اربعین حسینی از میدان امام حسین (ع) به سمت حرم عبدالعظیم (ع) خدمات رسانی می کنند.", "text":"به گزارش ایرنا، کاروان عظیم عاشقان اباعبدالله الحسین(ع) استان تهران با عنوان جاماندگان کربلای حسینی امسال برای ششمین سال پیاپی از مسیر اصلی ، میدان امام حسین (ع) پیاده روی 17 کیلومتری را تا حرم حضرت عبدالعظیم حسنی(ع) برای کسب ثواب این حدیث امام هادی (ع) درخصوص منزلت حضرت عبدالعظیم (ع) که می فرمائید: «اگر قبر عبدالعظیم (ع) را که در نزد شماست زیارت می کردی مانند کسی بودی که امام حسین(ع) را در کربلا زیارت کرده است». حجت الاسلام علی کنگرلو روز پنجشنبه در گفت و گو با خبرنگار ایرنا اظهار داشت: سال گذشته 20  پایگاه فرهنگی در طی این مسیر مستقر بود که امسال به 50 درصد افزایش پیدا کرد.وی تصریح کرد: ارائه مشاوره های فرهنگی، دینی و اجتماعی و همچنین پاسخگویی به سوالات مردم از سوی مبلغان و روحانیون مستقر در پایگاه های فرهنگی به زائران از برنامه های مورد نظر در این روز به شمار می رود.حجت الاسلام کنگرلو افزود: حسینیه هایی به عنوان محل استراحت و استقرار زائران پیش بینی شده و در اختیار شرکت کنندگان در مراسم پیاده روی اربعین حسینی قرار می گیرد.وی با اشاره به اینکه دشمنان مکتب اسلام و قرآن مقوله دینی و فرهنگی جوانان را مورد تهاجم خود قرار دادند، گفت: با توجه به اهداف و نیات شوم دشمنان و فعالیت آنها در زمینه ایجاد شبهات در بخش فرهنگی حضور زائران به ویژه جوانان در مراسم اربعین بهترین راه مقابله توطئه های استکبار جهانی و دشمنان انقلاب و اسلام است.1970/6003            "}