{"onTitr":"","titr":" 57 کودک متکدی خارجی درکرج ساماندهی شدند","describe":" کرج- ایرنا- مسئول مجتمع اردوگاهی ساماندهی متکدیان شهرستان کرج گفت: 57 کودک  و نوجوان  متکدی و دستفروش خارجی در این شهرستان جمع آوری و ساماندهی شدند.", "text":"مجتبی طاهری روز دوشنبه در گفت و گو با ایرنا افزود: این کودکان و نوجوانان خارجی که بین چهار تا 17 سال سن دارند در چهارراه ها اقدام به تکدی و دستفروشی می کردند.وی با اشاره به اجرای طرح های ضربتی جمع آوری متکدیان در شهرستان کرج گفت: امسال برای 74 متکدی خارجی پرونده خروج از ایران در کرج تشکیل شده است.طاهری افزود: این افراد شامل 28 زن، 44 کودک  و 2 مرد هستند.وی  گفت:  امسال  28 متکدی ایرانی در میانگین سنی 6 تا 60 سال در البرزنیز ساماندهی شدند که 4 نفر ازآنان به دلیل اعتیاد به مرکز غربالگری معتادان و مابقی به مرکز کار کودکان ایران معرفی شدند. مرکز ساماندهی متکدیان شهری مصوبه  شورای عالی اداری کشور، اردیبهشت ماه  امسال جاری با همراهی فرمانداری ویژه کرج در این شهرستان فعال شد.این مجموعه با مشارکت  کمیته ساماندهی کودکان کار و متکدیان شهری متشکل از ادارات و سازمان های دادگستری، نیروی انتظامی، بهزیستی، کمیته امدادامام خمینی(ره)، اداره تعاون، کار و رفاه اجتماعی، اداره کل اتباع وامورمهاجرین خارجی و شهرداری ها تشکیل شده است.8029/ 6155            "}