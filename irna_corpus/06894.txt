{"onTitr":"","titr":" روستاهای ملایر از کمبود مجتمع آبرسانی رنج می برند","describe":" همدان- ایرنا- معاون استاندار همدان و فرماندار ویژه ملایر با اشاره به وجود مشکل آب بویژه در روستاها گفت: در حال حاضر برخی روستاهای ملایر دچار چالش آب شرب بوده و نیازمند احداث مجتمع آبرسانی هستند.", "text":"به گزارش ایرنا باب الله فتحی روز شنبه در نشست بررسی مشکلات آب شرب روستایی و محورهای مواصلاتی این شهرستان اظهار داشت: ملایر تنها یک مجتمع آبرسانی دارد و برخی روستاهای بزرگ آن دارای مشکل آب آشامیدنی هستند که با ایجاد مجتمع های آبرسانی مشکل آنها حل می شود.وی با بیان اینکه در حوزه آبرسانی روستایی ملایر اقدامات خوبی انجام شده و یا در حال اجرا است، بیان کرد: این فعالیت ها با توجه به نیاز مردم به آب شرب باید شتاب بیشتری بگیرد.فرماندار ویژه ملایر خواستار تلاش بیشتر مدیران و استفاده از توان نمایندگان مجلس در پیگیری و حل این مشکلات شد و افزود: در بسیاری از اقدامات و طرح ها مردم حاضر به همکاری هستند که باید از این ظرفیت به درستی استفاده کنیم.وی تکمیل و روان سازی محورهای مواصلاتی شهرستان را در اولویت دانست و گفت: ملایر به توره یکی از محورهای اصلی و حادثه خیز شهرستان است که باید هر چه سریعتر بهسازی شود.معاون استاندار همدان محور آورزمان به نهاوند را از دیگر نقاط حادثه خیز این شهرستان و در اولویت تکمیل برشمرد و افزود: با توجه به قول هایی که برای اجرای چهارخطه این محور داده شده باید سریعتر کار شروع شود.** تسریع در روند اجرای محور آورزمان - نهاوندنماینده مردم ملایر در مجلس شورای اسلامی نیز بر لزوم شتاب گیری روند عملیات اجرایی محور آورزمان به نهاوند تاکید کرد و افزود: قرار بود یک کارگاه در حوزه شهرستان ملایر تجهیز و ایجاد شود که هنوز اتفاقی رخ نداده است.حجت الاسلام احد آزادیخواه خواستار تجهیز یک کارگاه برای آغاز عملیات اجرایی این محور در حوزه ملایر شد و گفت: چهارخطه شدن محور آورزمان به نهاوند اولویت مهم شهرستان است.وی تکمیل محور سامن به بروجرد را نیز از دیگر اولویت ها برشمرد و بیان کرد: قطعه نخست این محور تکمیل و زیر بار ترافیک رفته است، اما قطعه دوم که بسیار آسیب خیز است، هنوز تعطیل است.حجت الاسلام آزادیخواه از سرپرست راه و شهرسازی همدان درخواست کرد: در این راستا هر چه سریعتر جلسه ای در وزارت راه و شهرسازی تشکیل شود تا بتوانیم اعتبار مورد نیاز برای تکمیل ایم محور را اخذ کنیم.وی همچنین احداث مجتمع های آبرسانی و تامین آب شرب روستایی بویژه در روستاهای بزرگی همچون علی آباددمق را از اقدامات مهم و در حال اجرا عنوان کرد.حجت الاسلام آزادیخواه خواستار تکمیل بهسازی راه های روستایی شد و افزود: زیرساخت های بسیاری از راه های روستایی این شهرستان مهیا است و با بیش از 90 درصد پیشرفت فیزیکی نیازمند بهسازی و تکمیل هستند.دیگر نماینده مردم ملایر در مجلس دهم نیز از نبود اراده جدی برای رفع مشکل محور خادثه خیز آورزمان به نهاوند انتقاد کرد و گفت: به رغم دستور صریح وزیر راه و شهرسازی، اما هنوز اراده ای برای حل مشکل این محور وجود ندارد.محمد کاظمی بر لزوم پیمان سپاری و آغاز عملیات اجرایی چهارخطه این محور تاکید و آن را یکی از مطالبه های جدی مردم دانست و خواستار توجه و تلاش مضاعف مسئولان مربوطه در استان و وزارت راه و شهرسازی شد.وی بر لزوم پرداخت مطالبات مردم و پیمانکار طرح محور ملایر به توره و تسریع در احداث میدان در محور ملایر به تویسرکان در منطقه حسین آبادشاملو با توجه به تخصیص زمین و انجام مراحل کارشناسی تاکید کرد.نائب رئیس کمیسیون حقوقی و قضایی مجلس درباره چهارخطه محور سامن به بروجرد نیز گفت: 10 میلیارد ریال اعتبار برای اجرای این طرح پرداخت شد که امیدواریم با تامین 20 میلیارد ریال دیگر از اعتبارات تخصیص یافته، بزودی شاهد بهره برداری از این طرح باشیم.کاظمی ایجاد مجتمع های آبرسانی را یک اولویت برای تامین آب شرب روستاهای ملایر دانست و بیان کرد: به تازگی در نشستی که با وزیر نیرو داشتیم، مشکلات حوزه آب این شهرستان منعکس شد.وی ادامه داد: در همین رابطه تا پایان امسال مشکل آب شرب روستاهای کوسج خلیل و علی آباددمق مرتفع می شود.کاظمی گفت: همچنین مطالعات لازم برای احداث مجتمع های آبرسانی در روستاهای حسین آبادشاملو، ینگی کند، حسین آبادناظم، بوربور، دهلق و منطقه سد کلان انجام شده است و 15 میلیارد ریال اعتبار اختصاص یافت.سرپرست راه و شهرسازی همدان نیز در این جلسه تحقق اقتصاد مقاومتی را با اجرای با کیفیت طرح های عمرانی ضروری خواند و افزود: متعهد به اجرا و تکمیل تمامی طرح های عمرانی در این حوزه هستیم.حسن ربانی ارشد گفت: با جدیت برای تحقق درخواست های نمایندگان ملایر و تکمیل طرح های حوزه راه و شهرسازی این شهرستان تلاش می کنیم.معاون مهندسی و توسعه شرکت آب و فاضلاب روستایی همدان نیز در این جلسه بیان کرد: در حال حاضر هفت مجتمع آبرسانی در این شهرستان در دست مطالعه و اجرا است.مجتبی حسین آبادی ادامه داد: از این تعداد مجتمع آبرسانی دهلق به بهره برداری رسیده است و 2 مجتمع حسین آباد شاملو و ناظم در حال مطالعه است.وی اظهار داشت: با اتمام و بهره برداری از این تعداد مجتمع آبرسانی حدود 45 درصد از جمعیت روستایی ملایر مشکل پایدار نبودن آب شرب آنها مرتفع و زیر پوشش قرار می گیرند.معاون مهندسی و توسعه آب و فاضلاب همدان با اشاره به اینکه برخی روستاهای ملایر دچار چالش آبی هستند افزود: امسال با اختصاص اعتبارات مورد نیاز مشکل آب شرب این روستاها مرتفع می شود.حسین آبادی گفت: حدود 18 طرح آبرسانی در این شهرستان در دست اجرا است که در صورت تامین به موقع اعتبارات، تا پایان امسال به بهره برداری می رسند.وی با اشاره به وضعیت آب در برخی استان های کشور بیان کرد: همدان وضعیت مطلوبی در زمینه آب رسانی روستایی دارد و یکی از استان های شاخص در این حوزه است.به گزارش ایرنا، از 208 روستای دارای سکنه شهرستان ملایر، 134 روستا زیر پوشش خدمات آب و فاضلاب روستایی هستند.هفت مجتمع آبرسانی روستایی در این شهرستان در دست مطالعه و اجرا است که تنها یک مجتمع آن تکمیل و بهره برداری شده است.7528/2090            "}