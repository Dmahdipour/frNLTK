{"onTitr":"","titr":" سیاسی بودن قطع پروازهای آسمان به تاجیکستان کذب اعلام شد","describe":" تهران - ایرنا - یک مقام مسئول در هواپیمایی آسمان علت قطع پروازهای هواپیمایی آسمان از ایران به مقصد تاجیکستان را غیرسیاسی عنوان کرد و گزارشات منتشر شده در باره سیاسی بودن آنرا کذب محض خواند.", "text":"صمد امین زاده، معاون بازرگانی و خدمات فروگاهی این شرکت هواپیمایی روز سه شنبه در گفت و گوی  تلفنی با خبرنگار گروه آسیا و اقیانوسیه ایرنا افزود: این خط هوایی تنها به دلیل عدم توجیه اقتصادی پروازهای بین المللی به چند کشور از جمله تاجیکستان، به سبب نوسانات قیمت ارز، پروازهای خود به مقصد دوشنبه را از اول مهرماه به طور موقت قطع کرد.وی با رد ادعای خبر رادیو آزادی در این خصوص افزود: از آنجایی که صنعت هواپیمایی یک صنعت وابسته به فناوری های متعدد و با هزینه های ارزی بالا است، هواپیمایی آسمان این تصمیم را به صورت موقت اتخاذ کرده است تا بتواند بعد از برقراری ثبات قیمت در بازار ارز، روند پروازهای پر مسافر به تاجیکستان را به روال گذشته برگرداند.امین زاده ضمن ابراز امیدواری برای رفع هرچه سریعتر بی ثباتی در بازار ارز، ابراز خوش بینی کرد از اینکه هواپیمایی آسمان بار دیگر بتواند پروازهای خود از مقصد مشهد و یا تهران به دوشنبه را که نزدیک سه دهه برقرار بود از سرگیرد. یکی از خلبانان با سابقه آسمان که بارها در مسیر دوشنبه پرواز کرده است نیز در گفت وگو با ایرنا ادعای سیاسی بودن این قبیل لغو پروازها را رد کرد، گفت: قطع پروازها به برخی مقصدها از جمله فرودگاه کوهستانی و بادگیر دوشنبه پیشتر نیز اتفاق افتاده است که صرفا معمولا علت تغییرات جوی داشته و هیچ وقت بعد سیاسی نداشته است.وی پرواز مشهد به دوشنبه را یکی از مسیرهای پروازی پرمسافر و مطلوب آسمان ارزیابی کرد و ابراز امیدواری کرد مسافران این مسیر به زودی بتوانند از خدمات پروازی آسمان در این مسیر بهرمند شوند.این خلبان که به گزارش ایرنا زمانی جوان ترین خلبان جهان نیز به حساب می آمد، انگیزه های سیاسی در این تصمیم معمولی آسمان را منتفی دانست و افزود: قرابت های فرهنگی و همدلی و همکاری ایرانیان با ملت کشور دوست و برادر تاجیکستان به قدری زیاد است که حتی خلبانان ایرانی و کارکنان برج مراقبت فرودگاه های دو کشور برخلاف عرف معمول (زبان انگلیسی) عمدتا ترجیح می دهند به زبان فارسی با یکدیگر گفت وگو کنند.بخش تاجیک رادیو آزادی هفته گذشته مدعی شده بود که شرکت هواپیمایی آسمان به سبب اختلال در مناسبات سیاسی تهران و دوشنبه و کاهش تقاضاهای پرواز ناشی از این بحران ادعایی، پروازهای خود را به مقصد پایتخت تاجیکستان کاملا قطع کرده است. این رادیو به نقل از برخی منابع اینگونه وانمود کرده بود که قطع پرواز هواپیماهای 'اسمان ایر' به تمدید نشدن مجوز فعالیتش در تاجیکستان ارتباط دارد . در همین حال مقامات هوانوردی تاجیکستان از دلیل قطع پروازهای آسمان  اظهار بی‌خبری کردند. عزیز نبی زاده، معاون مدیر آژانس  هوانوردی تاجیکستان،به رسانه های محلی گفته بود برای پروازهای این شرکت در سال جاری مجوز داده شده است ولی نمی‌دانیم چرا « آسمان ایر » پروازهایش به تاجیکستان را قطع کرده است.آساق**1378**1663**            "}