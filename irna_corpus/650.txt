{"onTitr":"","titr":" اتحادیه اروپا خواستار تحقیق شفاف درباره خاشقچی شد","describe":" تهران - ایرنا - «مایا کوتسیانچیچ» سخنگوی اتحادیه اروپا پنجشنبه شب در واکنش به ناپدید شدن «جمال خاشقچی» روزنامه نگار سعودی در ترکیه خواستار اجرای تحقیقات شفاف و جامع در این خصوص شد.", "text":"به گزارش خبرگزاری آناتولی ترکیه، سخنگوی اتحادیه اروپا افزود: مقام هایی در اتحادیه اروپا تماس های زیادی در خصوص مساله ناپدید شدن خاشقچی برقرار کردند.«مایا کوتسیانچیچ» گفت: پیاممان را به صورت مستقیم به مقام های سعودی داده ایم.پیش تر نیز «استفان دوجاریک» سخنگوی دبیرکل سازمان ملل متحد نیز گفته بود: مسئولان بلندپایه سازمان ملل متحد در خصوص مساله این روزنامه نگار عربستانی تماس هایی با ریاض برقرار کردند.  ابراهیم کالین سخنگوی ریاست جمهوری ترکیه نیز اعلام کرده بود که با پیشنهاد عربستان سعودی، یک گروه اقدام مشترک بین دو کشور برای بررسی و روشن شدن موضوع ناپدید شدن جمال خاشقچی روزنامه نگار عرب تشکیل می شود.خاشقچی هفته گذشته برای ثبت و دریافت مدارک مربوط به ازدواجش به کنسولگری عربستان در استانبول رفت اما از آنجا خارج نشده و هنوز خبری در مورد زنده بودن وی وجود ندارد.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود باز گشته اند. خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود.شبک**9365**3404            "}