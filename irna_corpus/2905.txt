{"onTitr":"","titr":" 100 درصد متقاضیان خوابگاه علوم پزشکی کردستان اسکان یافتند","describe":" سنندج - ایرنا - مدیر امور دانشجویی دانشگاه علوم پزشکی کردستان گفت: در سال تحصیلی جاری 100 درصد دانشجویان غیربومی متقاضی خوابگاه در این دانشگاه اسکان داده شدند.", "text":"صادق ابراهیمی روز سه شنبه در گفت و گو با خبرنگار ایرنا اظهار داشت: در سال تحصیلی جدید، 550 دانشجو برای نیمسال اول در رشته های پزشکی و پیراپزشکی این دانشگاه پذیرش شده اند.وی با بیان اینکه از این تعداد دانشجوی پذیرش شده 310 نفر متقاضی خوابگاه بودند که به صورت کامل اسکان یافتند، افزود: 155 نفر از دانشجویان جدیدالورد این دانشگاه را پسران و مابقی را دختران تشکیل می دهند.مدیر امور دانشجویی دانشگاه علوم پزشکی کردستان تاکید کرد: در نیمسال دوم سال تحصیلی نیز 230 دانشجوی جدید به جمع دانشجویان این دانشگاه اضافه می شوند که با برنامه ریزی های انجام شده، متقاضیان خوابگاه اسکان می یابند.وی با بیان اینکه این دانشگاه دارای پنج خوابگاه دخترانه و چهار خوابگاه پسرانه است، یادآور شد: علاوه بر اسکان دانشجویان جدیدالورود، دانشجویان قدیمی نیز که متقاضی خوابگاه بوده اند در این مراکز اسکان یافته اند.در حال حاضر سه هزار و پنج دانشجو در رشته های پزشکی و پیراپزشکی دانشگاه علوم پزشکی کردستان مشغول به تحصیل هستند.7348/9102            "}