{"onTitr":"","titr":" خدمات اداره کل امور مالیاتی استان اردبیل افزایش یافت","describe":" اردبیل - ایرنا - مدیرکل امور مالیاتی استان اردبیل از افزایش و گسترش سطح خدمات مربوط به این اداره در مناطق محروم استان خبر داد.", "text":"به گزارش ایرنا ، رسول نوع پرور روز پنجشنبه در آیین افتتاح اداره امور مالیاتی شهر هشجین مرکز بخش خورش رستم خلخال افزود: هدف از استقرار واحدهای امور مالیاتی در مناطق محروم تنها برای وصول درآمدهای مالیاتی از مردم نیست بلکه خدمات رسانی به مردم در هر منطقه و دسترسی راحت اهالی به این دفاتر و جلوگیری از سفرهای هزینه بر اجباری به مردم مراکز شهرستان ها است.وی با بیان اینکه اداره امور مالیاتی هشجین ابتدا در یک محل استیجاری استقرار یافته و ساختمان اداری اختصاصی این اداره در آینده نزدیک احداث می شود، گفت: این اداره برای رفع مشکلات مردم منطقه و روستاهای تابعه راه اندازی شده و انتظار می رود مردم منطقه همکاری لازم را با کارکنان آن داشته باشند.او همچنین با اشاره به تاکید مقام معظم رهبری در تامین منابع درآمدی کشور از محل درآمدهای مالیاتی و بدون اتکا به فروش نفت اظهار داشت: معافیت های مالیاتی شامل افرادی است که در زمان و موعد مقرر نسبت به تنظیم اظهار نامه مالیاتی و تسلیم آن به اداره امور مالیاتی اقدام کنند.نوع پرور گفت: در سال گذشته و نیمه اول امسال 9 میلیارد ریال از محل درآمدهای مالیات بر افزوده استان برای اجرای طرح های عمران شهری به شهرداری هشجین پرداخت شد.حجت الاسلام نعمتی ، امام جمعه شهر هشجین نیز در این آیین تاسیس این اداره را گام مثبتی جهت پیشرفت و آبادانی این منطقه دانست و خواستار راه اندازی سایر ادارات مورد نیاز منطقه در این شهر از جمله راهداری و حمل و نقل جاده ای و پایگاه جاده ای جمعیت هلال احمر با توجه به وقوع حوادث مختلف رانندگی در مسیر ارتباطی جاده اردبیل به سرچم  شد.وی با درخواست از مدیرکل امور مالیاتی استان در تعامل با بازاریان منطقه گفت: با توجه به درآمد پایین مردم و جمعیت کم منطقه ، این اداره وضعیت اقتصادی و معیشت مردم را باید مورد توجه قرار دهد.وی اظهار داشت: هدف مسئولان نظام  اسلامی ایران ارائه خدمات بهینه به مردم مناطق محروم کشور و جلب رضایت خداوند همراه با رضایت مردم است که انتظار می رود راه اندازی این اداره در هشجین با دستیابی به این هدف صورت گرفته باشد.7119/6018            "}