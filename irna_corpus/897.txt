{"onTitr":"","titr":" مرزبانی کشور آذربایجان یک ایرانی را به جرم قاچاق بازداشت کرد","describe":" باکو – ایرنا – نیروهای مرزبانی جمهوری آذربایجان یک تبعه ایرانی را به اتهام قاچاق یک کیلو و 200  گرم هروئین و 710 گرم تریاک به خاک این کشور بازداشت کرد .", "text":"واحد مطبوعاتی نیروی مرزبانی جمهوری آذربایجان روز پنجشنبه گزارش داد: این شهروند ایرانی متولد سال 1983 میلادی، شب اول اکتبر - 10 مهرماه - امسال در حین تردد غیر قانونی از ایران به خاک جمهوری آذربایجان در منطقه مرزی 'سیم ' شهرستان آستارا بازداشت شد . این گزارش افزود: در جریان بازرسی های انجام گرفته از این فرد یک کیلوگرم و 200 گرم هروئین ، 710 گرم تریاک ، 200 عدد ماده روانگردان ' ترگابالین' ، 15 جعبه قرص های 'متروتان ' کشف و مصادره شد. مرزبانی جمهوری آذربایجان همچنین از بازداشت سه تبعه این کشور به اتهام دست داشتن در این جرم خبر داد.در حال حاضر تحقیقات بیشتر در رابطه با این حادثه ادامه دارد .خاورم ** 337** 1579            "}