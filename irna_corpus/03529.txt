{"onTitr":"","titr":" ونزوئلا علت مرگ  سیاستمدار مخالف دولت را خودکشی اعلام کرد","describe":" تهران - ایرنا - دولت ونزوئلا از خودکشی ' فرناندو آلبان ' فعال سیاسی مخالف این کشور در زندان خبر داد ؛ اما حزب وی ؛ دولت «کاراکاس» را عامل مرگ وی معرفی کرد.", "text":"به گزارش خبرگزاری رویترز، فرناندو آلبان 56 ساله ؛ سیاستمدار مخالف دولت ونزوئلا جمعه گذشته به اتهام مشارکت در حادثه انفجار دو پهپاد در یک مراسم رژه با حضور نیکلاس مادورو رئیس جمهوری ونزوئلا در ماه اوت بازداشت شد.مقامات ونزوئلا اعلام کردند که انفجار این دو پهپاد بخشی از یک توطئه داخلی- خارجی برای ترور مادورو بود.در همین حال  «نستور رورول» وزیر کشور ونزوئلا اعلام کرد که این فرد پس از بازداشت قرار بود به دادگاه منتقل شود که ناگهان خود را از طبقه دهم مقر دستگاه اطلاعاتی ونزوئلا به پایین انداخت که منجر به مرگش شد.این در حالی است که طارق صعب دادستان ارشد ونزوئلا اعلام کرده بود که فرناندو آلبان درخواست کرد که به حمام برود و پس از انتقال از پنجره این حمام خود را به پایین انداخت.حزب ' اول عدالت' که البان عضو آن بود، اعلام کرد که دولت مادورو مسئول مرگ این سیاستمدار است. این حزب در بیانیه ای اعلام کرد: با اندوه فراوان به دلیل مرگ این سیاستمدار باید به مردم ونزوئلا اعلام کنیم که فرناندو آلبان به دست دولت کاراکاس کشته شد.وزیر کشور ونزوئلا پیشتر اعلام کرده بود که  آلبان به دلیل انجام اقدامات بی ثبات کننده هدایت شده از خارج تحت بازجویی قرار دارد.وکیل این سیاستمدار مخالف به خبرنگاران گفت: یکشنبه زمانیکه او را دیدم وی شرایط خوبی داشت و آثاری از ضرب و شتم نبود. آلبان گفت که تحت بازجویی بوده اما شکنجه نشده است.مخالفان وگروههای حقوق بشری مدعی شده اند که دولت مادورو در حال حاضر صدها زندانی سیاسی را در زندان در اختیار دارد.براساس گزارش ها،  دست کم 30 نفر به دلیل ارتباط با طرح توطئه برای ترور مادورو دستگیر شده اند.اروپام**9234** 1546            "}