{"onTitr":"","titr":" سقوط خودرو در آزادراه کاشان- قم یک کشته برجای گذاشت","describe":" کاشان- ایرنا- رئیس مرکز مدیریت حوادث و فوریت های پزشکی دانشگاه علوم پزشکی کاشان گفت: حادثه سقوط یک دستگاه خودروی سواری از روی پل در آزادراه کاشان- قم منجر به فوت یک نفر شد.", "text":"به گزارش ایرنا، حسین ریاحی شامگاه سه شنبه به خبرنگاران بیان کرد: راننده زن خودروی پراید در حادثه ای که عصر امروز در 25 کیلومتری کاشان رخ داد، جان باخت و چهار سرنشین دیگر این خودرو نیز آسیب دیدند. وی افزود: سه دستگاه آمبولانس فوریت های پزشکی و هلال احمر پس از دریافت گزارش حادثه به محل اعزام شدند و سه زن و یک مرد آسیب دیده را به بیمارسستان شهید بهشتی کاشان منتقل کردند.رئیس مرکز مدیریت حوادث و فوریت های پزشکی دانشگاه علوم پزشکی کاشان تصریح کرد: وضعیت آسیب دیدگان به نسبت نامساعد گزارش شده است.به گفته فرمانده انتظامی کاشان، تصادف های منجر به فوت درون شهری و برون شهری 6 ماهه نخست امسال در مجموع 30 درصد نسبت به سال گذشته رشد داشته؛ خطای انسانی عامل نزدیک به 70 درصد از حادثه های رانندگی در این شهرستان می باشد و خودرو، جاده و شرایط محیطی نیز در بروز 30 درصد حادثه ها نقش دارند.بر اساس آمارهای انتشار یافته تا کنون نزدیک به 130 نفر از آغاز سال جاری در جریان حادثه های رانندگی در محورهای ارتباطی این شهرستان آسیب دیده و 36 نفر نیز جان خود را از دست دادند.کاشان در فاصله 200 کیلومتری اصفهان و 220 کیلومتری تهران در مسیر ترانزیت شمال- جنوب کشور واقع است.6136/8123            "}