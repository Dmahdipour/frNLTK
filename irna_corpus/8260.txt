{"onTitr":"","titr":" نخست وزیر عراق:نمایندگان مجلس را برای وزارت معرفی نمی کنم","describe":" تهران - ایرنا - «عادل عبدالمهدی» نخست وزیر جدید عراق که از سوی «برهم صالح» رئیس جمهوری این کشور مامور تشکیل کابینه شده است، پنجشنبه شب اعلام کرد، هیچ یک از نمایندگان مجلس را برای تصدی پست وزارت معرفی نخواهد کرد.", "text":"به گزارش شبکه تلویزیونی روسیا الیوم، عبدالمهدی به احزاب عراقی اعلام کرده است که انتخاب اعضای جدید کابینه تحت کنترل و بدون قبول فشار بیرونی صورت گیرد.وی افزود: مشارکت گروه های سیاسی برای معرفی شخصیت های متخصص برنامه ی دولت برای تشکیل کابینه است.برهم صالح نامزد اتحادیه میهنی کردستان عراق سه شنبه گذشته 10 مهرماه در دور دوم رای گیری نمایندگان پارلمان عراق با پیروزی قاطع (219 در مقابل 22 رای) بر رقیب اصلی خود فواد حسین نامزد حزب دموکرات کردستان عراق، پیروز و سومین رئیس جمهوری عراق پس از سقوط دیکتاتوری صدام شد. وی بلافاصله پس از انتخاب و ادای سوگند قانون اساسی، عبدالمهدی را مامور تشکیل کابینه جدید کرد. عبدالمهدی پیش تر مورد توافق اکثریت ائتلاف های پیروز در انتخابات پارلمانی 22 اردیبهشت عراق قرار گرفته بود و بدون مخالفت مشخص بعنوان نخست وزیر جدید معرفی شد.نظام سیاسی عراق مبتنی بر نظام پارلمانی است که در آن قوه مجریه در اختیار نخست وزیر قرار دارد. نمایندگان پارلمان، نخست وزیر را برای یک دوره چهارساله انتخاب می کنند.نخست وزیر و کابینه اش باید بتوانند حداقل رای دو سوم نمایندگان مجلس را به دست آورند.براساس قانون اساسی عراق، نخست‌وزیر، مسئول مستقیم اجرای سیاست‌های کلی کشور و فرمانده کل قواست که ریاست کابینه را نیز بر عهده دارد و می‌تواند وزرا را با موافقت پارلمان، برکنار کند.شبس**9363**1917            "}