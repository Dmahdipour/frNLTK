{"onTitr":"","titr":" رئیس پلیس مبارزه با مواد مخدر سیب و سوران به شهادت رسید","describe":" زاهدان - ایرنا - معاون امنیتی انتظامی استاندار سیستان و بلوچستان گفت: ستواندوم مرتضی کارچانی رئیس پلیس مبارزه با مواد مخدر سیب و سوران در درگیری با قاچاقچیان مواد مخدر به شهادت رسید.", "text":"محمد هادی مرعشی روز دوشنبه در گفت و گو با خبرنگار ایرنا اظهار داشت: در این درگیری که ظهر امروز در روستای سیب بخش مرکزی شهرستان سیب و سوران رخ داد 2 نفر از قاچاقچیان به هلاکت رسیدند. وی ادامه داد: ستواندوم کارچانی بر اثر اصابت یک تیر به گردن زخمی و به بیمارستان منتقل شد که با وجود تلاش پزشکان در بیمارستان به شهادت رسید. معاون امنیتی انتظامی استاندار سیستان و بلوچستان گفت: رئیس پلیس مبارزه با مواد مخدر سیب و سوران از اهالی استان مرکزی است. به گزارش ایرنا سیب و سوران در فاصله 370 کیلومتری جنوب شرق زاهدان مرکز استان سیستان و بلوچستان و در نزدیکی مرز پاکستان واقع شده است. 3213**6081            "}