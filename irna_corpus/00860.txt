{"onTitr":"","titr":" 3 موکب پذیرایی از زائران اربعین در صحنه برپا می شود","describe":" کرمانشاه - ایرنا - فرماندار صحنه گفت: سه موکب پذیرایی از زائران اربعین حسینی با همت مردم و با کمک دستگاه های اجرایی در این شهرستان برپا خواهند شد.", "text":"نورالدین فرزادی پور روز پنجشنبه در گفت و گو با خبرنگار ایرنا، اظهار داشت: با توجه به اینکه زوار اباعبدالله الحسین (ع) سراسر کشور از شهرستان صحنه عبور خواهند کرد باید تمهیدات مناسبی از سوی نهادها و گروه های مختلف برای پذیرایی و اسکان این افراد اندیشیده شود. فرماندار صحنه ادامه داد: موکب های مستقر در شهرستان در سال های گذشته خدمات شایسته ای را به زائران ارائه دادند و رضایتمندی عمومی را در پی داشته است و امسال نیز برای بهبود کیفیت خدمات تمام تلاش خود را خواهیم کرد.فرزادی پور معتقد است؛ اولویت با امنیت زائرین است نه خدمات، چرا که تامین امنیت مقدم بر تامین خدمات برای زوار اربعین می باشد، لذا به تمام دستگاه های متولی توصیه و تاکید کرده ایم، امنیت زوار را از هر حیث اعم از تردد در محورهای مواصلاتی و جهات دیگر لحاظ نمایند.وی با اشاره به اهمیت خدمت رسانی به زوّار تاکید کرد: با توجه به اهمیت اربعین امسال، ادارات را ملزم کرده ایم زیرساخت های لازم را برای خدمت رسانی هرچه بهتر توسط ستاد مردمی اربعین به زائرین فراهم آورند.فرزادی پور گفت : موکب شماره یک محبان حضرت علی بن ابی طالب (ع) در جنب جایگاه پمپ بنزین سروش (مسیر برگشت) و شماره 2 در مجتمع سی ان جی (مسیر رفت) اصلی ترین موکب های شهرستان خواهند بود.وی اضافه کرد: یک موکب دیگر نیز به زوار اربعین خدمات رسانی می کند که در جنب دادگستری شهرستان صحنه مستقر می شود.فرزادی پور در ادامه با بیان اینکه سال گذشته روزانه 10 هزار نفر از زائران اربعین در صحنه پذیرایی شدند، اظهار امیدواری کرد امسال نیز میزبان شایسته ای برای زوار حضرت اباعبدالله الحسین (ع) باشیم.شهرستان صحنه در 55 کیلومتری شرق کرمانشاه قرار دارد.8066/7447            "}