{"onTitr":" ‍استاندار کرمانشاه:    ","titr":" روند اجرای پروژه قطار شهری مناسب است","describe":" کرمانشاه - ایرنا - استاندار کرمانشاه با بیان اینکه روند اجرای پروژه قطار از پیشرفت مناسبی برخوردار است، گفت: اجازه نمی دهیم مشکلات مالی روند اجرای این پروژه را متوقف کند.", "text":"روابط عمومی استانداری کرمانشاه روز شنبه به نقل از هوشنگ بازوند در جریان بازدید میدانی از روند اجرای پروژه قطار شهری کرمانشاه، اعلام کرد: به شکلی برنامه ریزی کرده ایم که در گام اول شاهد بهره برداری از مرحله اول این پروژه باشیم.او گفت: یکی از مشکلات پیش روی پروژه قطار شهری، موضوع تامین اعتبارات لازم برای پیشبرد این طرح بزرگ شهری است.وی اظهار داشت: این پروژه با مشارکت دولت و شهرداری کرمانشاه ساخته می شود و سازمان مدیریت و برنامه ریزی در سال 97 مبلغ 120 میلیارد تومان به این پروژه اختصاص داده و شهرداری کرمانشاه هم باید هرچه سریعتر سهم خود را از این پروژه پرداخت کند.استاندار کرمانشاه در ادامه گفت: همچنین تلاش می کنیم از محل اعتبارات سفر رهبر معظم انقلاب نیز مبلغی را برای تکمیل این پروژه بگیریم.بازوند افزود: تحت هر شرایطی اجازه نمی دهیم مسایل مالی در روند مناسب اجرایی این پروژه مشکلی ایجاد کند.طبق برآوردهای صورت گرفته، مرحله اول قطار شهری کرمانشاه جا به جایی 14 هزار مسافر در ساعت را خواهد داشت.شهر کرمانشاه یک میلیون نفر از جمعیت 2 میلیون نفری استان را در خود جا داده است.پروژه قطار شهری کرمانشاه از طاق بستان تا میدان فردوسی 13 کیلومتر طول دارد که بخشی از آن به صورت هوایی و از میدان آزادی تا فردوسی نیز به صورت زیرزمینی (مترو) اجرا می شود.3033/8066            "}