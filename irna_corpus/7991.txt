{"onTitr":" استاد دانشگاه قطر؛    ","titr":" پاسخ سختی درانتظار حامیان حمله تروریستی اهواز است","describe":" دوحه – ایرنا – ' ربیعه بن صباح الکواری' استاد دانشگاه قطر با اشاره به دخالت برخی کشورهای منطقه در حمله تروریستی شهریور ماه اهواز ، نوشت : قطعا پاسخ سخت و کوبنده ای در انتظار کسانی است که کوشیده اند در امور داخلی ایران دخالت کنند.", "text":"به گزارش روز جمعه ایرنا، الکواری در مقاله ای که روزنامه الشرق قطر با عنوان 'ایران، کشور تاثیرگذار در صحنه خلیج فارس است' منتشر کرد، افزود : اکنون این مسئله به خوبی برای جهانیان آشکار شده است که دست های پنهان دشمنان ایران در پس پرده این حمله تروریستی از پیش طراحی شده قرار دارد. دشمنانی که همچنان به صراحت اعلام می کنند که ایران خصم آنان است و با سیاست های آنان دشمنی می کند.الکواری تاکید کرد : حادثه اخیر اهواز ثابت کرد که رویدادهای سیاسی در منطقه  در صورت عدم تعامل منطقی و عقلانی طرف های ایجاد کننده آن موجب برانگیخته شدن بحران هایی می شود که دامن برخی کشورها و ملتهای منطقه به ویژه امارات و عربستان و کسانی که پشت سر تروریست ها قرار دارند را خواهد گرفت.وی نوشت : در صورت به اثبات رسیدن اتهامات مطرح علیه ابوظبی و ریاض مبنی بر دست داشتن آنها در حمله تروریستی اهواز ، حمله و ضربه بازدارنده از سوی ایران علیه این دو کشور دور از ذهن نخواهد بود و همین امر از هم اکنون موجب ترس و هراس سایر کشورهای منطقه شده است.نویسنده مقاله می افزاید : ایران از حق خود برای پاسخ بازدارنده علیه کسانی که امنیت این کشور را مورد تهدید قرار می دهد و اقدام به کشتن افراد بیگناه می کنند، نمی گذرد و در قبال خون هایی که در اهواز ریخته شد ساکت نخواهد ماند و اگرچه ممکن است نتایج بررسی های بیشتر این کشور قدری دیر اعلام شود اما قطعا پاسخ کوبنده در انتظار کسانی است که با این کشور دشمنی کرده اند.وی بابیان اینکه نباید از پیروزی ایران علیه تروریسم شگفت زده شویم، می نویسد : ایران هرگز علیه عربستان و امارات اعلام جنگ نکرده است اما این دو کشور آشکارا و به صراحت به تهران اعلام جنگ داده اند.نویسنده الشرق در ادامه آورده است : روند فعلی ممکن است تحولات بزرگ تری در منطقه را ایجاد کند که به انزوای سیاسی ریاض و ابوظبی در منطقه و جهان بیانجامد .الکواری در این زمینه به  شکست سیاسی، اقتصادی و نظامی ائتلاف خود خوانده در جنگ یمن اشاره کرد و نوشت: شکست و ناکامی نیروهای ائتلاف در یمن به اثبات رسیده است و بهانه برگرداندن حکومت قانونی به یمن هیچ فایده ای برای آغاز کنندگان جنگ ندارد زیرا روزهای اخیر به خوبی نشان داد که بحران ساختگی علیه یمن، سازندگان آن را به شکست کشانده است.شبد**1508*9122            "}