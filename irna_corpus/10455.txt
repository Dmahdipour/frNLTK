{"onTitr":"","titr":" نظارت بر بازار گناوه هدفمند باشد","describe":" گناوه-ایرنا- فرماندار گناوه گفت: به منظور بازدارندگی افزایش قیمت ها و گرانفروشی، بازرسی و گشت های نظارتی در بازار این شهرستان هدفمند و مستمر انجام شود.", "text":"به گزارش ایرنا، سیدعلی پاک نژاد روز سه شنبه شب در نشست ستاد تنظیم بازار  این شهرستان افزود: در این ارتباط دستگاهای اجرایی عضو ستاد تنظیم بازار و کمیسیون نظارت با در اختیار قرار دادن نیرو به عنوان بازرس با اداره صنعت، معدن و تجارت و تعزیرات حکومتی همکاری کنند.وی اضافه کرد: از نیروهای مردمی برای بازرسی از بازار کمک گرفته شود که می تواند نتایج خوبی داشته باشد.پاک نژاد بیان کرد: تعزیرات حکومتی و صنعت، معدن و تجارت عملکرد بازرسی های صورت گرفته در بازار را گزارش و به عموم مردم اطلاع رسانی کنند.رئیس ستاد تنظیم بازار گناوه بر فعال شدن اصناف در بخش ها و روستاهای این شهرستان تاکید کرد و گفت: به دلیل نبود بازرس در روستاها از دهیاری ها برای نظارت بر قیمت ها کمک گرفته شود.پاک نژاد اظهارداشت: تاکنون 157 انبار در سامانه انبارها و مراکز نگهداری کالا ثبت شده که با توجه به تعداد ثبت کلی در کشور این آمار قابل قبولی برای شهرستان است.وی گفت: نظارت بر انبارها باید با کنترل و دقت و بدون ایجاد تنش در شهرستان انجام شود.فرماندار گناوه ادامه داد: با توجه به بازرسی های انجام شده و گزارش های دریافتی، احتکار در این شهرستان صورت نگرفته است.وی اظهار داشت: برای حل مشکل و برگرداندن آرامش به بازار این شهرستان نیاز است که اجناس بیشتری وارد مغازه ها شود.پاک نژاد گفت: تشکیل هیات امنا در بازار ضرورت دارد و با وجود اینکه در جلسات قبلی تشکیل آن تصویب شد، اما تاکنون عملی نشده است.وی اظهارداشت: امیدواریم در آبان ماه  نمایشگاه کالای اساسی مورد نیاز مردم و صنایع دستی و گردشگری و بومی در این شهرستان  دایر شود.وی گفت: مشکلی در تامین مایحتاج و اقلام ضروری در شهرستان وجود ندارد و  مردم  نگران نباشند و بیش از نیاز  اقلام موردنیاز خریداری نکنند. شهرستان  گناوه در شمال استان بوشهر دارای بیش از 5 هزار مغازه تجاری است.6164/6043            "}