{"onTitr":"","titr":" جاده های خراسان شمالی لغزنده است","describe":" بجنورد- ایرنا- رئیس پلیس راه خراسان شمالی گفت: اکنون به دلیل بارندگی سطح جاده ها در تمام محورهای استان لغزنده است از این رو رانندگان باید جانب احتیاط را رعایت کنند.", "text":"سرهنگ علیرضا حسین زاده روز شنبه در گفت و گو با خبرنگار ایرنا اظهار داشت: بارش باران پراکنده در تمام محورهای استان  گزارش شده که سبب لغزندگی سطح جاده ها شده است. وی خاطرنشان کرد: از رانندگان عبوری از محورهای استان بویژه محورهای 2 طرفه در مسیر بجنورد- جنگل گلستان درخواست می شود بجد قوانین راهنمایی و رانندگی را رعایت کرده و از شتاب در حرکت بپرهیزند. رئیس پلیس راه خراسان شمالی گفت: میزان لغزندگی سطح جاده ها پس از نخستین بارندگی ها بیشتر است زیرا انباشت دوده، چربی و اثرات ناشی از عبور خودروها سبب لغزندگی بیشتر سطح آسفالت می شود که می تواند رانندگان را غافلگیر کند.اداره کل هواشناسی خراسان شمالی پنجشنبه گذشته با صدور اخطاریه ای نسبت به وقوع بارندگی و جاری شدن رواناب و سیلابی شدن مسیل ها هشدار داده بود.طول راه های خراسان شمالی بدون احتساب راه های روستایی، یکهزار و 343 کیلومتر است که 1,54 درصد از راه های کشور را به خود اختصاص داده است.اکنون 166 کیلومتر بزرگراه، 432 کیلومتر راه اصلی و 745 کیلومتر راه فرعی در این استان وجود دارد. طول راه های روستایی استان هم چهار هزار و 654 کیلومتر است که 3,6 درصد از راه های روستایی کشور را دارد و در رتبه 13 کشورهای استان قرار گرفته است. طول راه های شریانی استان 637 کیلومتر است که 1,8 از راه های شریانی کشور را به خود اختصاص داده است.7185/5132            "}