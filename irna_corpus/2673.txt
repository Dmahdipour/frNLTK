{"onTitr":"","titr":" نانوایی های سنگک پز خلخال افزایش می یابد","describe":" اردبیل - ایرنا - معاون فرماندار خلخال گفت: تعداد نانوایان سنگک پز این شهر با هدف جلب رضایت عمومی مردم و ایجاد رقابت سالم برای پخت نان مرغوب و با کیفیت افزایش می یابد.", "text":"به گزارش ایرنا ، رضوان صادقی روز چهارشنبه در جلسه کارگروه ساماندهی آرد و نان خلخال افزود: با توجه به نیاز شهر و   درخواست های مکرر مردم در زمینه مشکل تهیه نان سنگک و ارتقای کیفیت این نوع نان ، مجوز لازم برای راه اندازی چند واحد ناوایی سنگک پز در خلخال صادر می شود.او با بیان اینکه در روزهای گذشته با تدبیرات اتخاذ شده نرخ نان سنگک که به صورت خودسرانه از سوی نانوایان افزایش یافته بود به 10 هزار ریال کاهش یافت، گفت: کیفیت نان پخت شده در نانوایی های سنگک پز رضایت بخش نیست.صادقی افزود: همراهی مردم با بازرسان نان زمینه را برای ارتقای سطح کیفی و کمی نان پخت شده افزایش خواهد داد.وی اظهار داشت: متصدیان ، نانوایان و کارگران شاغل در نانوایی ها موظف به داشتن کارت بهداشتی همراه با رعایت کامل موازین بهداشتی هستند.خلخال در جنوب اردبیل قرار دارد ، 160 واحد نانوایی در خلخال و مناطق مختلف این شهرستان در پخت انواع نان فعالیت دارند که 20 درصد این تعداد آزاد پز و مابقی به عنوان نانوایی های دولتی از آرد یارانه دار سهیمه برای پخت نان استفاده می کنند.7119/6018            "}