{"onTitr":"","titr":" منطقه آزاد ماکو قطب « دیتاسنتر» می شود","describe":" ارومیه - ایرنا- مدیرعامل سازمان منطقه آزاد ماکو گفت: این منطقه در راستای توسعه فعالیت های حوزه فناوری اطلاعات به قطب « دیتاسنتر» کشور تبدیل می شود.", "text":"به گزارش ایرنا، غلامرضا سلیمانی شامگاه سه شنبه در دیدار با مدیرکل ارتباطات و فناوری اطلاعات آذربایجان غربی بیان کرد: علاوه بر آن به دنبال توسعه زیرساخت های ارتباطی در راستای ارائه چهار خدمت اصلی دولت به صورت الکترونیکی در مناطق روستایی و همچنین هوشمندسازی منطقه هستیم.وی افزود: تلاش سازمان منطقه آزاد ماکو بر این است که این منطقه به مرکز خدمات پشتیبانی سایت های اینترنتی تبدیل شود و در صدد هستیم مقدمات این اقدام مهم را با همکاری نهادهای استانی و کشوری فراهم کنیم.مدیرعامل سازمان منطقه آزاد ماکو ادامه داد: قابلیت های منطقه آزاد ماکو در این بخش موجب شده است تا سرمایه گذاران خارجی و داخلی زیادی به حضور در این منطقه علاقه مند شوند.سلیمانی همچنین از پیاده سازی پایلوت گمرک هوشمند در این منطقه خبر داد و بیان کرد: همزمان با سفر وزیر ارتباطات و فناوری اطلاعات به آذربایجان غربی موضوع ایجاد مرکز تجارت دیجیتال با محوریت جاده ابریشم و بهره مندی از ظرفیت منطقه آزاد ماکو بحث شد که امیدوار به اجرایی شدن آنها در این منطقه هستیم.مدیرکل ارتباطات و فناوری اطلاعات آذربایجان غربی نیز در این جلسه با اشاره به ظرفیت های منطقه آزاد ماکو گفت: به منظور حمایت از اشتغال پایدار در حوزه ICT و هوشمندسازی ادارات، زیرساخت های ارتباطی این منطقه توسعه می یابد.قاسم جلیلی نژاد افزود: حمایت از شرکت های دانش بنیان، ایده های نو و فناورانه از جمله سیاست ها و برنامه های وزارت ارتباطات و فناوری اطلاعات است و در استان نیز همین امر در راستای توسعه اشتغال پایدار دنبال می شود.وی اضافه کرد: زیر ساخت های ارتباطی و اینترنتی ارائه شده به روستاها و مناطق محروم استان از جمله خدمات ارزنده و دستاوردهای وزارت ارتباطات و فناوری اطلاعات در دولت تدبیر و امید به شمار می رود.به گزارش ایرنا، منطقه آزاد ماکو به لحاظ محدوده جغرافیایی شامل شهرستان های ماکو، شوط، پلدشت و شهر مرزی بازرگان بوده و در منتهی الیه شمال غرب کشور واقع است. مساحت این منطقه حدود پنج هزار کیلومترمربع و جمعیت آن بر اساس نتایج سرشماری عمومی نفوس و مسکن سال 1395، حدود 200 هزار نفر است. منطقه آزاد ماکو به عنوان بزرگترین منطقه آزاد کشور دارای 140 کیلومتر مرز مشترک با کشور جمهوری آذربایجان و 130 کیلومتر مرز مشترک با کشور ترکیه است.7132/3072            "}