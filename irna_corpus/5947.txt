{"onTitr":"","titr":" 15 هزار متر مربع چمن در شهر یاسوج ترمیم می شود","describe":" یاسوج- ایرنا- رئیس سازمان سیما، منظر و فضای سبز یاسوج گفت: در مرحله جدید ترمیم فضای سبز این شهر 25 هزار درختچه مقاوم به کم آبی کاشت و 15 هزار متر مربع چمن کاری ترمیم می شود.", "text":"فرشاد صادقی روز یکشنبه در گفت و گو با خبرنگار ایرنا اظهار داشت: فاز جدید ترمیم و لکه گیری چمن در چند نقطه از شهر یاسوج آغاز شده است.وی افزود: طی این عملیات 15 هزار متر مربع از چمن های فضای سبز شهر یاسوج ترمیم و لکه گیری خواهد شد.صادقی بیان کرد: بلوار های شهید هرمزپور، ارم و قرنی در اولویت کاری این عملیات هستند.رئیس سازمان سیما، منظر و فضای سبز یاسوج عنوان کرد: گیاهان مقاوم به کم آبی در فضای سبز شهر یاسوج به جای چمن جایگزین می شوند.وی عنوان کرد: همزمان با عملیات ترمیم چمن کاری های سطح شهر، بخشی از چمن های از دست رفته با درختچه های مقاوم به کم آبی جایگزین خواهند شد.صادقی تصریح کرد: برای این طرح 25 هزار درختچه از گونه های رز هفت رنگ هلندی، رزماری، نسترن، سروخزنده، پاپماس گراس و دیگر موارد خریداری شده است.وی ابراز داشت: عملیات ترمیم و لکه گیری چمن کاری های سطح شهر یاسوج و کاشت درختچه های مقاوم به کم آبی از اول مهر امسال شروع شده است و تا پایان آبان ماه ادامه خواهد داشت.شهر یاسوج مرکز کهگیلویه و بویراحمد 130 هزار نفر جمعیت دارد.9868/1662/            "}