{"onTitr":"","titr":" ورزشکار ایذه‌ای نشان برنز مسابقات پاراآسیایی را کسب کرد","describe":" اهواز - ایرنا - مربی تیم ملی دوومیدانی جانبازان و معلولان ایذه گفت: ورزشکار ایذه‌ای روی سکوی سوم مسابقات پاراآسیایی جاکارتا ایستاد.", "text":"مهدی فارسی روز دوشنبه در گفت‌وگو با خبرنگار ایرنا افزود: مسابقات پاراآسیایی جاکارتا صبح امروز در رشته دوومیدانی ادامه یافت و علی امیدی، ورزشکار ایذه‌ای در ماده پرتاب نیزه با رکورد 58 متر و 97 سانتیمتر به نشان برنز دست پیدا کرد.وی گفت: این نشان در حالی بدست آمد که چهار کلاس f61، f44، f42 و f64 ادغام شده بودند و امیدی رکورد شخصی خود را بیش از هفت متر ارتقا داد تا بتواند پس از بازی‌های آسیایی گوانگ‌ژو و اینچئون، حالا در جاکارتا افتخار آفرینی کند. فارسی ادامه داد: چهار نفر برتر این ماده، رکورد های جهان و المپیک را شکستند که نشان‌دهنده سطح بالای این بازی‌ ها است.مربی ایذه‌ای تیم ملی دوومیدانی جانبازان و معلولان کشورمان با بیان اینکه این نخستین نشان خوزستان در بازی‌های پاراآسیایی جاکارتا بود گفت: عصر امروز الهام صالحی دیگر ورزشکار ایذه‌ای در ماده پرتاب نیزه با حریفان خود رقابت خواهد کرد.9434/ 6037            "}