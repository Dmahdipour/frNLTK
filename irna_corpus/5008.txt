{"onTitr":"","titr":" هلال احمر اردبیل برنامه های آموزشی امدادی اجرا می کند","describe":" اردبیل - ایرنا - مدیرعامل جمعیت هلال احمر استان اردبیل با بیان اینکه داوطلبان سرمایه های اجتماعی جمعیت هلال احمر هستند، گفت: این نهاد آماده برگزاری دوره های مختلف آموزشی در شهرهای استان است.", "text":"به گزارش ایرنا ، رامین معبودی روز دوشنبه در نشستی با امام جمعه کوثر افزود: اردبیل جزو 10 استان خادثه خیز کشور است و به همین دلیل جمعیت هلال احمر در سطح گسترده ای فعالیت می کند.او با اشاره به اینکه موفقیت های جمعیت هلال احمر در امدادرسانی ها مدیون نیروهای انسانی، تجهیزات و تلاش عوامل این مجموعه است، اظهار داشت: جمعیت هلال احمر با کارمندان محدود نمی تواند این همه خدمات به مردم ارائه دهد بلکه حضور نیروهای داوطلب موجب فعالیت گسترده این جمعیت شده است.معبودی همچنین گفت: انبار امدادی جمعیت هلال احمر شهرستان کوثر به زودی افتتاح شده و اقلام ضروری مورد نیاز در حوادث نسبت به تعداد جمعیت این شهرستان ذخیره سازی می شود.وی با بیان اینکه پایگاه امداد و نجات موجود در شهرستان به صورت ۲۴ ساعته فعال است، اضافه کرد: جمعیت هلال احمر  آماده برگزاری دوره های مختلف در این شهرستان است.مدیرعامل جمعیت هلال احمر استان اردبیل بیان کرد: هلال احمر برای راه اندازی خانه های هلال در روستاهای شهرستان کوثر نیازمند حمایت های فرمانداری بوده و در مسیر آموزش مردم روستاها برنامه های مختلفی دارد.امام جمعه شهرستان کوثر نیز در این نشست گفت: جمعیت هلال احمر این شهرستان زنده و پویا است.حجت الاسلام عسگر بیگی با اشاره به اینکه روستاهای شهرستان کوثر در محرومیت به سر می برد، اظهار داشت: جمعیت هلال احمر در این شهرستان هر چقدر فعالیت کند، باز هم جای فعالیت وجود دارد.مسئول دفتر نهاد نمایندگی ولی فقیه در جمعیت هلال احمر استان اردبیل هم با بیان اینکه جمعیت هلال احمر همیشه در صحنه است، گفت: این جمعیت در حوادث مترقبه و غیرمترقبه در کنار مردم است تا یاریگر آن ها باشد.حجت الاسلام عبدالحمید واعظی با اشاره به اجرای طرح ملی نذر آب توسط جمعیت هلال احمر افزود: در این طرح برای تامین آب مردم مناطق محروم استان سیستان و بلوچستان کمک جمع آوری می شود و انتظار داریم ائمه جماعات در این مورد به مردم و خیرین اطلاع رسانی کنند.اردبیل جزو 10 استان کشور در زمینه فراوانی وقوع حوادث طبیعی به شمار می رود و هر از گاهی بروز حادثه هایی مانند زمین لرزه ، رانش زمین ، سیل ، خشکسالی ، صاعقه ، طوفان ، سرمازدگی ، برف سنگین ، سرما و یخبندان شدید خسارت ها و تلفات های زیادی بر جای می گذارد.6018/6016            "}