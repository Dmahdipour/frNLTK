{"onTitr":"","titr":" 265 هزار نخ سیگار قاچاق در آذربایجان شرقی کشف شد","describe":" تبریز - ایرنا - معاون نظارت و بازرسی سازمان صنعت، معدن و تجارت آذربایجان شرقی گفت: 265 هزار نخ سیگار خارجی قاچاق در نیمه نخست امسال کشف و ضبط شد.", "text":"اسماعیل عطاپور روز دوشنبه در گفت و گو با ایرنا افزود: این تعداد سیگار قاچاق در پی انجام بیش از 9 هزار مورد بازرسی در زمینه کشف کالای قاچاق از سوی ماموران این اداره کل کشف شده است.وی با اشاره به تشدید بازرسی ها و مبارزه با قاچاق محصولات دخانی در سطح عرضه و همچنین توزیع کنندگان محصولات دخانی در سطح استان یادآوری کرد: در این راستا 4 فقره پرونده گران فروشی و عرضه خارج از شبکه به ارزش بیش از 29 میلیارد ریال تشکیل شد.معاون نظارت و بازرسی سازمان صنعت، معدن و تجارت آذربایجان شرقی اظهار داشت: در زمان حاضر مطابق قانون و ضوابط مربوط توزیع محصولات دخانی با 3 نوع مجوز سراسری ، استانی و خرده فروشی انجام می شود.عطاپور ادامه داد: در این مدت 32 فقره مجوز توزیع کالای دخانی استانی در سطح آذربایجان شرقی صدور و تمدید شده است.وی با بیان اینکه عرضه و فروش سیگار و محصولات دخانی بدون مجوز قاچاق محسوب می شود، گفت: علاوه بر برخورد قانونی با قاچاق کالا، اقلام کشف شده به عنوان قاچاق ضبط و مشمول جرایم مربوط در موضوع تخلف توزیع خارج از شبکه مجاز می شود.عطاپور با بیان اینکه شماره تلفن 124 سازمان به عنوان پل ارتباطی حوزه نظارت و بازرسی با شهروندان است، افزود: مردم می توانند در صورت مشاهده هرگونه تخلف در سطح بازار مراتب را برای بررسی به این سازمان اطلاع دهند.8023/518            "}