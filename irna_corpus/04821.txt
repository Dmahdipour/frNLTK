{"onTitr":"","titr":" پروازهای فرودگاه سبزوار افزایش یافت","describe":" سبزوار- ایرنا- مدیر فرودگاه سبزوار گفت: پروازهای این فرودگاه از سه پرواز رفت و برگشت به مقصد تهران به چهار پرواز در هر هفته افزایش یافت.", "text":"علی ‌اصغر روشن‌ بین روز دوشنبه در گفت و گو با خبرنگار ایرنا افزود: در ماههای گذشته فرودگاه سبزوار سه پرواز رفت و برگشت در روزهای شنبه، سه شنبه و جمعه به مقصد تهران داشت. وی ادامه داد: با پیگیری نمایندگان مردم سبزوار در مجلس شورای اسلامی و مسئولان شهرستان سبزوار جهت توسعه ناوگان حمل و نقل هوایی، پرواز شرکت هواپیمایی آسمان نیز روزهای پنجشنبه راه اندازی شد.مدیر فرودگاه سبزوار گفت: از نیمه مهر ماه جاری چهار پرواز رفت و برگشت از فرودگاه سبزوار به مقصد تهران توسط شرکتهای هواپیمایی ماهان و آسمان در روزهای شنبه، سه شنبه، پنجشبه و جمعه انجام می شود.فرودگاه سبزوار تنها فرودگاه فعال در غرب خراسان رضوی با مساحت 328 هکتار در فاصله هشت کیلومتری جنوب غربی این شهر قرار دارد. این فرودگاه سال 1383 فعالیت رسمی خود را آغاز کرد. سبزوار در فاصله 230 کیلومتری غرب مشهد و 700 کیلومتری تهران واقع است.8145/7495/1858            "}