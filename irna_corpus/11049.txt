{"onTitr":"","titr":" واقعه ولادت در ملایر 14.4 درصد کاهش یافت","describe":" همدان- ایرنا- رئیس اداره ثبت احوال ملایر گفت: در نیمه نخست امسال 2 هزار و 401 واقعه ولادت در این شهرستان به ثبت رسید که نسبت به مدت مشابه سال قبل این آمار 14.4 درصد کاهش یافته است.", "text":"بابک بختیاری روز سه شنبه در گفت و گو با ایرنا اظهار داشت: به طور میانگین روزانه در این شهرستان 13 نوزاد متولد شد.وی با بیان اینکه یکهزار و 247 مورد از ولادت های ثبت شده پسر و یکهزار و 154 مورد دختر بود، افزود: نسبت جنسیتی ولادت های ثبت شده 108 است که به ازای هر 100 نوزاد دختر 108 نوزاد پسر متولد شده است.رئیس اداره ثبت احوال ملایر ادامه داد: از ولادت های ثبت شده یکهزار و 620 واقعه شهری و 771 واقعه روستایی است که 99.9 درصد از ولادت ها در مهلت مقرر قانونی به ثبت رسیده است.بختیاری بیان کرد: از مجموع ولادت های به ثبت رسیده در 6 ماهه نخست امسال، 2 هزار و 327 واقعه تکزایی، 34 واقعه دوقلوزایی و 2 واقعه سه قلوزایی بود.وی گفت: 684 واقعه ولادت مربوط به مادران گروه سنی بین 30 تا 34 است که بیشترین واقعه ولادت در این گروه سنی ارزیابی می شود و چهار واقعه ولادت نیز برای مادران کمتر از 15 سال ثبت شد.بختیاری تعداد واقعه فوت در 6 ماهه امسال را 867 واقعه عنوان کرد و افزود: در این مدت به ازای هر سه واقعه ولادت یک واقعه فوت در این شهرستان به ثبت رسیده است.وی اظهار داشت: گروه سنی 70 تا 75 سال و بیماری های قلبی و عروقی همچنان در صدر علل مرگ و میر در این شهرستان قرار دارد.رئیس اداره ثبت احوال ملایر تعداد واقعه ازدواج در این شهرستان را در نیمه نخست امسال یکهزار و 302 مورد و واقعه طلاق را 338 مورد عنوان و بیان کرد: نسبت ازدواج به طلاق در ملایر 3.85 محاسبه شده و از حدود هر چهار مورد ازدواج یک مورد منجر به طلاق می شود.بختیاری درباره صدور کارت هوشمند ملی در این شهرستان اظهار داشت: از ابتدای اجرای این طرح تا پایان شهریورماه امسال 179 هزار و 931 درخواست ثبت و از این تعداد 173 هزار و 561 کارت هوشمند ملی صادر شد.وی افزود: از این تعداد 170 هزار و 323 شهروند ملایری کارت هوشمند ملی خود را تحویل گرفته اند.بختیاری همچنین به صدور پنج هزار و 214 جلد شناسنامه طی 6 ماهه امسال در این شهرستان اشاره کرد.به گزارش ایرنا، بر اساس سرشماری نفوس و مسکن سال 95، تعداد 224 هزار و 300 تن در شهرستان ملایر واجد شرایط اخذ کارت هوشمند ملی هستند که با احتساب تعداد موالید تا پایان سال به 234 هزار و 500 تن می رسد.تاکنون 75 درصد از واجدان شرایط در این شهرستان برای کارت هوشمند ملی خود درخواست داده اند و حدود 73 درصد نیز کارت هوشمند ملی خود را دریافت کرده اند.7528/2090            "}