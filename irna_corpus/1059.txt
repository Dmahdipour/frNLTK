{"onTitr":"","titr":" عراق و فارس گرفتی به شعر خوش حافظ","describe":" شهرکرد- ایرنا - تقلیل نام حافظ به اسم یک خیابان یا یک میدان در شهرها ، شاید رویکردی درست نباشد و باید حافظ را با حافظه تاریخش و شعرش شناخت.", "text":"نام حافظ فراتر از نام یک خیابان و یک میدان در شهر است، نام او در تراز نام بزرگترین هنرمندان جهان است که برای برخی از فلاسفه جهان به مانند یک فیلسوف فقیه اندیشمند حکیم سخن می گوید. ساختار سلسله مراتبی شعر حافظ و اندیشه او را می توان در گفتمان انتقادی این شاعر جست و جو کرد، چرا که حافظ در مقام شعر، تراز نقد اجتماعی را برای مخاطب خود بیان می کند.در نشانه شناسی شعر حافظ بر روی هر واژه ای که تمرکز می شود، این واژه در بیت به یک لایه دورنی متن ختم می شود.از این رو ، لایه های درونی شعر حافظ دارای ساختاری درونی است که متاثر از دیگر لایه های متنی سروده شده است و این لایه های دورنی بن مایه اجتماعی مستحکمی دارند.در شعر حافظ ، ارتباط انسان با انسان بر محور کنش بیانی است که نشانه ها جای تقابل گفتاری را گرفته اند، که خود او گفته است:' که گفت حافظ از اندیشه تو آمد باز/ من این نگفته‌ام آن کس که گفت بهتان گفت'.جالب ترین نکته شعر حافظ که موجب شده تا ابیات او برای عموم مردم قابل درک باشد، این است که حافظ شعر در میان لایه های طبقات اجتماع به تاویل های گوناگون خوانده می شود. حافظ در شعر خود اقدام به تیپ سازی می کند و ˈرندˈ و ˈ دختر زر ˈ و ˈ پیر مغان ˈ و ˈلولی وش ˈ تیپ های هستند جامعه شناسانه که حافظ با بهره گیری از وجه طنز ،به نقد طبقاتی جامعه می پردازد. برخی از منتقدان معاصر حتی معتقدند زاهد و رند دو گفتمان رایج در شعر حافظ هستند که اندیشه او در سرایش ابیات پدیدار می کند.دکتر غلامحسین ابراهیمی دینانی فلسیوف معاصر درباره شعر حافظ می گوید: شعر حافظ سهل و ممتنع است، این هنر حافظ است و او به زبان مردم صحبت کرده است، از این روی آسان است.به گفته او ، در اشعار حافظ بر صدق و بی‌ریایی، توکل و همت تاکید فراوان شده است.این فیلسوف می گوید: یکی از پیام‌های بنیادی حافظ ' همت بلند' است، حافظ روی کلمه‌ همت و همت بلند بسیار تاکید دارد، البته اینها همه به هم ارتباط دارند، همت بلند حواس انسان متقرق نباشد.به گزارش ایرنا، بیستم مهرماه روز جهانی حافظ شیرازی یکی از شاعران برجسته پارسی گوست که سالهاست از نام او به نیکی یاد می کنند.2097            "}