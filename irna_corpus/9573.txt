{"onTitr":"","titr":" عاملان شکار غیرمجاز در سربیشه دستگیر شدند","describe":" بیرجند - ایرنا - رئیس نمایندگی حفاظت محیط زیست سربیشه گفت: عاملان شکار غیرمجاز یک راس قوچ وحشی توسط ماموران یگان حفاظت محیط زیست این شهرستان با همکاری ماموران نیروی انتظامی دستگیر شدند.", "text":"به گزارش روز چهارشنبه روابط عمومی اداره کل حفاظت محیط زیست، مسعود روانان افزود: براساس گزارش رسیده از همیاران افتخاری محیط زیست مبنی بر شکار غیرمجاز یک راس قوچ وحشی در یکی از روستاهای این شهرستان توسط اشخاصی با هویت معلوم، بلافاصله محیط بانان سربیشه به محل مورد نظر اعزام شدند.وی ادامه داد: محیط بانان شهرستان با همکاری ماموران ایست و بازرسی علی آباد موفق به دستگیری 2 شکارچی متخلف به همراه لاشه یک راس قوچ وحشی شدند.روانان اظهار داشت: پرونده متهمان دستگیر شده برای رسیدگی قانونی تحویل مراجع قضایی شهرستان شد.قوچ از جمله گونه های ارزشمند و حمایت شده سازمان حفاظت محیط زیست است و بر اساس نرخ بهای جانوران وحشی به لحاظ مطالبه ضرر و زیان وارده به محیط زیست، جریمه قابل پرداخت از بابت صید و شکار غیر مجاز هر راس قوچ وحشی  یکصد میلیون ریال تعیین شده است که از متهم اخذ خواهد شد.3215 * 6054            "}