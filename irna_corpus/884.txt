{"onTitr":"","titr":" چهار فرمانده تحریرالشام در استان ادلب سوریه به هلاکت رسید","describe":" دمشق- ایرنا- چهار فرمانده نظامی گروه تروریستی تحریرالشام(جبهه النصره) در مناطق مختلف استان ادلب سوریه به هلاکت رسیدند", "text":"به گزارش ایرنا، رسانه‌های وابسته به تروریست‌ها روز پنجشنبه اعلام کردند: ابومصعب الدیری از فرماندهان گروه تروریستی جبهه النصره در مسیر شهرک درکوش به روستای عزمارین در غرب ادلب توسط افراد مسلح ناشناس کشته شد.یکی از تروریست های ترکیه عضو تحریرالشام به نام محمد ابواسلام نیز در شهرک احسم در جنوب غرب ادلب به هلاکت رسید.ابو یوسف الجزراوی تروریست سعودی و از فرماندهان نظامی گروه تروریستی تحریرالشام نیز با شلیک مستقیم افراد ناشناس در روستای معراته در جنوب غرب ادلب کشته شد.وی مشاور امنیتی و اطلاعاتی ابومحمد الجولانی فرمانده کل تحریرالشام بود.این رسانه‌ها اعلام کردند: یکی دیگر از فرماندهان نظامی تحریرالشام به نام ابواللیث المصری با تابعیت مصری در شهرک کفر نبل در جنوب ادلب توسط افراد ناشناس کشته شد.استان ادلب در شمال غرب سوریه با انتقال تروریست های سایر مناطق این کشور، اکنون به یک جامعه نامتجانس از هم گسیخته تبدیل شده است.اکنون بر اساس برخی آمارها 146 هزار تروریست وابسته به 103 گروه تروریستی از اتباع 60 کشور جهان از مناطق مختلف سوریه در جریان آزادسازی مناطق اشغالی به ادلب و جرابلس منتقل شده اند و در کنار دیگر تروریست های ساکن در این استان و به خصوص 'اویغورهای' چینی، جمعیت این منطقه اکنون حدود سه میلیون نفر تخمین زده می شود.خاورم**8005**3404            "}