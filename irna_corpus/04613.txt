{"onTitr":"","titr":" شهرداری تهران برای قرارداد با پیمانکاران شرط جدید گذاشت","describe":" تهران- ایرنا- براساس اعلام معاونت حمل و نقل و ترافیک شهرداری تهران دیگر هیچ بخشی در شهرداری مجاز نیست با پیمانکارانی که خودروهایشان معاینه فنی ندارند قرارداد ببندد یا به آنها وجهی پرداخت کند.", "text":"به گزارش روز دوشنبه روابط عمومی معاونت حمل و نقل و ترافیک شهرداری تهران، این ابلاغیه‌از سوی سرپرست معاونت مالی شهرداری خطاب به ذیحسابان مناطق 22 گانه، ادارات کل، سازمان‌ها و شرکت‌های شهرداری صادر شده است.به گزارش ایرنا معاونت حمل و نقل و ترافیک شهرداری تهران 17 شهریور بخشنامه‌ای مبنی بر لزوم انجام دوره‌ای معاینه فنی برای همه خودروها از اول آبان 97 صادر کرد.بر این اساس از ابتدای آبان امسال و با اجرای مرحله دوم طرح کاهش آلودگی هوا (LEZ) تمامی دوربین های راهنمایی و رانندگی سطح شهر تهران به سامانه ثبت تخلف نداشتن معاینه فنی خودرو مجهز شده و روزانه 50 هزار تومان جریمه برای مالک خودرو فاقد معاینه فنی منظور می شود.برپایه ابلاغیه معاونت مالی شهرداری تهران، پیگیری عقد یا تمدید قرارداد با پیمانکارانی که خودرو آنها معاینه فنی ندارد ممنوع استگزارش ارسالی معاونت حمل و نقل و ترافیک شهرداری تهران به ایرنا همچنین در خصوص قراردادهای منعقدشده تا امروز نیز حاکیست: انجام هرگونه پرداخت هزینه شامل سرویس و نگهداری، سوخت و قراردادهای پیمانکاری، مشروط به آن شده که معاینه فنی معتبر به همراه صورت‌وضعیت‌ها ارائه شود.تهرام/9343/ 1008            "}