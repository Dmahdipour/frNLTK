{"onTitr":" رئیس شورای شهر تهران:    ","titr":" توسعه ناموزون و بی رویه علت اصلی معضلات امروز پایتخت است","describe":" تهران- ایرنا- رئیس شورای شهر تهران تاکید کرد که توسعه ناموزون و بی رویه علت اصلی معضلات امروز پایتخت است.", "text":"به گزارش خبرنگارایرنا، محسن هاشمی روز یکشنبه در نود و دومین جلسه علنی شورای پنجم شهر تهران افزود: کلانشهر امروز تهران با وجود امکانات و فرصتهای فراوان با دهها معضل و مساله، شباهت چندانی به این شهر خوش آب وهوا که نیم قرن پیش، یکی از زیست پذیر ترین شهرهای کشور و منطقه به حساب می آمد، ندارد. وی ادامه داد: در این شرایط که کمیسیون های تخصصی شورا در حال بررسی برنامه سوم توسعه شهری هستند، بایست به این نکته توجه داشت که توسعه ناموزون، بی رویه و مخرب، علت اصلی معضلات امروز تهران است. به گفته هاشمی، نیازمند تغییر رویکرد از نگاه منفعلانه و آسیب شناسانه به نگاه توسعه محور هستیم. رئیس شورای شهر تهران همچنین گفت: گسترش افقی و عمودی تهران که هم به لحاظ حاشیه نشینی و هم از منظر شهر فروشی و افزایش ارتفاع بدون ضابطه رخ داده است، موجب پیامدهای نظیر ترافیک، آلودگی هوا، فقدان زیرساختها واستانداردهای حداقلی زندگی، تخریب محیط زیست ، کاهش امنیت و دهها نوع از آسیبهای اجتماعی شده است. وی تصریح کرد: برای برنامه ریزی در جهت توسعه پایدار و متوازن، نباید فقط بر منظر آسیب شناسی تمرکز داشت چرا که توقف و تمرکز بر آسیب ها ممکن است ما را از وظیفه و جهت گیری اصلی یعنی توسعه پایدار، متوازن و متناسب باز دارد. هاشمی گفت: یکی از کمبودهای برنامه سوم توسعه شهری که باید توسط کمیسیون های تخصصی جبران شود نیز تمرکز در حوزه آسیبها و عدم توجه کافی به فرایند توسعه است. رئیس شورای شهر تهران ادامه داد: یک معتاد یا کارتن خواب و بزهکار، اگرچه یک آسیب دیده است اما خانواده واطرافیانی دارد که در معرض ریزش به سوی آسیبهای اجتماعی هستند و اگر به نیازها وشرایط آنها و همه اقشار جامعه توجه نشود، بجای حل آسیبهای اجتماعی، شاهد افزایش پرشیب این معضلات خواهیم بود. وی پیشنهاد کرد: کمیسیون فرهنگی اجتماعی شورا، بحث وضعیت اجتماعی و نیازمندی های فرهنگی اجتماعی شهروندان را در برنامه سوم تقویت کند و در کنار آن بحث آسیبهای اجتماعی بویژه با رویکرد حمایت از نیروهای مدنی و فعالیتهای داوطلبانه در جهت ترمیم آسیبهای اجتماعی برنامه ریزی شود. هاشمی به بحث حمل و نقل و ترافیک نیز اشاره کرد و گفت: با منابعی که در دهه گذشته صرف بازکردن گره های ترافیکی آن هم عمدتا در شمال تهران شده است، می توانستیم سیستم حمل ونقل عمومی تهران را که تنها راه حل پایدار ، سبز و ارزان قیمت ترافیک تهران است تجهیز کنیم اما اکنون با این گره های ترافیکی بازشده نیز ترافیک تهران کلافی سردرگم است که هر روز برابعاد آن اضافه می شود. هاشمی تاکید کرد: بطور کلی نیازمند پارادایم شیفت و تغییر رویکرد بنیادین در حوزه برنامه ریزی از نگاه منفعلانه و آسیب شناسانه به نگاه فعال و توسعه محور هستیم وبدون رویکردی جامع به توسعه نمی توانیم بصورت اصولی ودراز مدت ، معضلات ومسایل شهر را حل کنیم. به گفته رئیس شورای شهر، تهران شهری گمشده است و شهروندان با آرای معنادار خود در سال گذشته، از ما بازگرداندن شهر دوست داشتنی و زیست پذیر خود را خواسته اند و وظیفه سنگین و دشواری را به عهده مدیریت شهری گذاشته اند که انجام آن جز با تعامل و همراهی همه دستگاههای مسئول در قوای سه گانه و نهادهای موثر در نظام ممکن نیست و امیدواریم با سعی جمعی همه مسئولان تهران بتواند در مسیر تبدیل شدن به شهر زندگی قرار گیرد. *شورای شهرتهران درانتظار نظر وزارت کشوردرباره وضعیت شهرداراسترئیس شورای اسلامی شهر تهران گفت: این شورا در انتظار نظر وزارت کشور در خصوص وضعیت شهردار تهران است.محسن هاشمی امروز در حاشیه نودو دومین جلسه علنی شورای شهر در جمع خبرنگاران به سوال آنان در خصوص وضعیت بازنشستگی شهردار تهران پاسخ  داد.وی اظهارداشت: بر اساس سخنان سخنگوی وزارت کشور، این نهاد هم در حال گرفتن نظر دو مرجع است.هاشمی گفت: ما نظر خود را از نظر قانونی ارایه کرده ایم که شهردار می تواند، باشد.وی افزود: وزیر کشور که حکم شهردار تهران را امضا کرده، باید  در این خصوص نظر بدهد.رئیس شورای اسلامی شهر تهران تاکید کرد: از وزیر کشور می خواهیم هرچه زودتر خودش تکلیف این موضوع را روشن کند.تهرام/7244/ 9343 / 1539            "}