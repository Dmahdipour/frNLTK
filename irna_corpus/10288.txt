{"onTitr":"","titr":" توزیع گوشت قرمز منجمد در آستارا محدودیتی ندارد","describe":" آستارا - ایرنا - مدیر جهاد کشاورزی آستارا گفت: توزیع گوشت قرمز منجمد برای تنظیم بازار در این شهرستان محدودیتی ندارد و در صورت وجود تقاضا، عرضه آن به قیمت مصوب دولتی ادامه خواهد داشت.", "text":"ایرج شیارکار روز چهارشنبه در گفت و گو با خبرنگار ایرنا افزود: اداره صنعت، معدن و تجارت می تواند با معرفی قصابان یا نمایندگان خود، برای دریافت گوشت مورد نیاز اقدام کند و شرکت پشتیبانی توزیع گوشت در این رابطه آماده همکاری است.وی اظهار کرد: در نیمه نخست امسال پنج تن گوشت قرمز منجمد با بهای هر کیلوگرم 290 هزار ریال در شهرهای آستارا و لوندویل توزیع شد.شیارکار تنظیم بازار را در شرایط اقتصادی موجود مهم دانست و تامین و توزیع اقلام مصرفی مردم نظیر گوشت را در تثبیت قیمت ها و رفاه حال مردم تاثیرگذار شمرد.فرماندار آستارا نیز در این راستا ضرورت همدلی تولیدکنندگان و مصرف کنندگان را خاطرنشان شد و بر همراهی مردم و مسئولان برای مقابله با افزایش قیمت کالاها در بازار تاکید کرد.شهرستان مرزی بندر آستارا با 91 هزار نفر جمعیت در غرب استان گیلان و همسایگی جمهوری آذربایجان قرار دارد.7124/2007            "}