{"onTitr":" بازتاب گسترده بیانات رهبری در رسانه های خارجی؛    ","titr":" آسوشیتدپرس: رهبر ایران وعده «سیلی» به آمریکا را داد","describe":" تهران- ایرنا- بیانات روز پنجشنبه رهبر معظم انقلاب در همایش ده ها هزار نفری بسیجیان در رسانه های خارجی بازتاب داشت. آسوشیتدپرس در این باره گزارش داد: رهبر عالی ایران وعده داد که جمهوری اسلامی با شکست دادن تحریم های آمریکا به این کشور «سیلی» خواهد زد.", "text":"خبرگزاری آسوشیتدپرس افزود: آیت الله «علی خامنه ای» طی سخنرانی در مقابل هزاران نفر از اعضای بسیج در تهران گفت، شنیده که «دونالد ترامپ» رئیس جمهوری آمریکا به رهبران اروپایی می گوید که جمهوری اسلامی ایران در چند ماه آینده در نتیجه تحریم های آمریکا سرنگون می شود؛ رهبر عالی ایران این موضوع را رد کرد. این خبرگزاری آمریکایی مدعی شد: تحریم ها به اقتصاد ایران آسیب رسانده و به کاهش ارزش ریال دامن زده است. آسوشیتدپرس اضافه کرد: آیت الله خامنه ای همچنین هشدار داد رسانه هایی که تحت کنترل دشمنان خارجی هستند می توانند مانند «سلاح های شیمیایی» خطرناک باشند. این رسانه آمریکایی افزود: (سردار) «قاسم سلیمانی» فرمانده سپاه قدس به همراه سرلشگر «محمد علی جعفری» فرمانده کل سپاه پاسداران انقلاب اسلامی در این مراسم حضور یافتند.خبرگزاری رویترز نیز در بازتاب بیانات روز پنجشنبه مقام معظم رهبری در استادیوم آزادی نوشت: رهبر ایران می گوید که ایران به دلیل تنش با آمریکا و مشکلات اقتصادی با وضعیت حساسی مواجه است.این گزارش افزود: آیت الله علی خامنه ای رهبر عالی ایران در سخنرانی مهمی که روز پنجشنبه از تلویزیون دولتی ایران پخش شد، گفت، مردم ایران به دلیل فشار آمریکا و مشکلات اقتصادی با شرایط حساسی مواجه هستند.رویترز نوشت: آیت الله خامنه ای در جمع ده ها هزار نفر از اعضای بسیج و فرماندهان ارشد سپاه که در استادیومی در تهران گرد آمده بودند، سخنرانی کرد.این گزارش افزود: اختلافات بین ایران و آمریکا از زمان خروج «دونالد  ترامپ» رئیس جمهوری آمریکا از توافقی چندجانبه با جمهوری اسلامی درماه مه (اردیبهشت) و اعمال دوباره تحریم ها به وخامت گرایید.روزنامه صهیونیستی جروزالم پست تیتر زد: رهبر عالی ایران گفت که، ایران، آمریکا را با نابود کردن تحریم ها شکست می دهد.این رسانه به سخنرانی رهبر معظم انقلاب در جمع ده ها هزار نفر از اعضای بسیج و حضور فرماندهان ارشد سپاه اشاره کرده است.شبکه خبری ای بی سی نیوز آمریکا، خبرگزاری شینهوای چین ،روزنامه هرالد سان، وعده رهبر درباره سیلی زدن به آمریکا با شکست دادن تحریم ها را تیتر کردند.خبرگزاری ترند جمهوری آذربایجان هم به نقل از رهبر معظم انقلاب نوشت: ایران بر تحریم ها غلبه می کند، آمریکا را شکست می دهد.این خبرگزاری به نقل از مقام معظم رهبری افزود: دشمنان در جنگ فرهنگی خود علیه کشور به رسانه های خارجی متوسل شده اند. ترند در بخشی از گزارش خود آورده است: رهبر عالی ایران از مقامات و نسل جوان خواست هوشیار باشند.روزنامه اکسپرس انگلیس نیز نوشت: ایران تحریم های آمریکا را «غیرقانونی و بیرحمانه» قلمداد می کنند و رهبر عالی ایران به مردم هشدار داد با شرایط حساسی که به واسطه اقدامات ترامپ ایجاد شده است، مقابله کنند.این روزنامه با اشاره به رای روز چهارشنبه دیوان بین المللی لاهه به نفع ایران نوشت: دیوان بین المللی به آمریکا دستور داد اطمینان دهد تحریم های ایران تاثیری در امنیت هوانوردی یا کمک بشردوستانه ندارد.قضات دیوان عالی چنین استدلال کردند که تحریم های دورت ترامپ اصول پیمان مودت سال 1955 بین دو کشور را نقض می کند.به گزارش روز پنج شنبه ایرنا از دفتر حفظ و نشر آثار آیت الله العظمی خامنه ای، رهبر معظم انقلاب در همایش ده‌ها هزارنفری «خدمت بسیجیان» در ورزشگاه آزادی بیان کردندموقعیت کشور، موقعیت منطقه و جهان، موقعیتهای حساسی است؛ بخصوص برای ما ملت ایران. حساسیت از این جهت که از یک طرف عربده‌کشی‌های سران استکبار و سیاست‌های آمریکای جهان‌خوار و از یک طرف قدرت‌نمایی جوان‌های مؤمن و پیروزی‌های پیاپی در میدان‌های مختلف و از یک طرف مشکلات اقتصادی کشور و تنگی معیشت بخش بزرگی از مردم ضعیف کشور و از طرفی حساس شدن و به تکاپو افتادن نخبگان کشور که این وضعیت آنها را حساس کرده و به تکاپو و تلاش فکری و عملی وادار کرده است.ایشان تصریح کردند: کشور بخاطر وجود مشکل از خمودگی و بی‌عملی درآمده است و خیلی‌ها که فقط تماشاگر بودند امروز احساس وظیفه میکنند و سرگرم تلاش می‌شوند.اروپام**9158**1144            "}