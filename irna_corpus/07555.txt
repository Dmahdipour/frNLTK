{"onTitr":"","titr":" سیلاب، تردد روستاییان شیروان را با مشکل مواجه کرد","describe":" بجنورد- ایرنا- بخشدار سرحد از توابع شهرستان شیروان گفت: بارش باران و جاری شدن سیلاب موجب بارگذاری شن و ماسه در برخی از جاده های بخش سرحد این شهرستان شده و تردد در این محورها را با مشکل رو به رو کرده است.", "text":"علی قویدل روز شنبه در گفت و گو با خبرنگار ایرنا اظهار داشت: بر اثر جاری شدن سیل راه روستای قولانلو - لوجلی و پالکانلوی علیا و سفلای این بخش دچار مشکل شده که اکنون نیروهای راهداری مشغول فعالیت برای رفع مشکل و بازگشایی مسیرها هستند.وی افزود: همچنین بارش باران به چند دامداری و منزل مسکونی در این بخش خسارت وارد کرده که هنوز میزان دقیق آن برآورد نشده است.قویدل افزود: با توجه به تداوم بارندگی در چند روز آینده، نیروهای خدمات رسان این شهرستان از آمادگی لازم برای کمک رسانی به مردم برخوردارند.بخش سرحد شیروان با گستره هزار و 44 کیلومتر مربع، 33 روستا و آبادی و 26 دهیاری دارد که 2 هزار و 692 خانوار مشتمل بر 11 هزار و 500 نفر در آن سکونت دارند.به گزارش ایرنا، بارش باران در بامداد روز شنبه، که پس از خشکسالی سال زراعی گذشته روی داد موجب خرسندی و خوشحالی کشاورزان و باغداران استان خراسان شمالی شده است.شهرستان شیروان با 157 هزار نفر جمعیت، در 60 کیلومتری شرق بجنورد قرار دارد.7186/5132            "}