{"onTitr":"","titr":" رشد اقتصادی در آسیای مرکزی کاهش داشته است","describe":" تهران-ایرنا- به گزارش صندوق بین المللی پول، منطقه آسیای مرکزی نسبت به سال گذشته با کاهش رشد اقتصادی همراه بوده است.", "text":"براساس گزارش سالانه منتشر شده توسط صندوق بین المللی پول، اگرچه منطقه خاورمیانه، آفریقای شمالی، افغانستان و پاکستان همچنان با چشم انداز اقتصاد بزرگ جهان فاصله دارند، اما نسبت به سال گذشته در مقایسه با منطقه آسیای مرکزی و قفقاز شاهد رشد اقتصادی غیرقابل انتظار بوده است. برخلاف سال گذشته که منطقه آسیای مرکزی و قفقاز با توسعه بخس خصوصی توانستند با رشد اقتصادی همراه باشند اما در سال جاری 2018 با کاهش رشد اقتصادی مواجه شده اند.  صندوق بین المللی پول با اشاره به جنگ تجاری میان آمریکا و چین پیش بینی کرد که رشد اقتصاد جهانی در سال جاری میلادی (2018) و سال آینده (2019) کاهش یابد. با این وجود، طبق پیش بینی صندوق بین المللی پول، کشور تاجیکستان در سال جاری و سال آینده 2019 با رشد اقتصادی پنج درصدی همراه خواهد بود. قزاقستان نیز براساس این گزارش با رشد اقتصادی 3.7 درصدی در سال 2018 و رشد 2.4 درصدی در سال 2019 خواهد داشت. ازبکستان نیز مانند تاجیکستان با رشد پنج درصدی در سال جاری و سال آینده 2019 خواهند داشت. و براساس پیشی بینی صندوق پول، قرقیزستان در سال 2018 شاهد رشد 2.8 درصدی و در سال 2019 با رشد 4.5 درصدی همراه خواهد بود. لازم به ذکر است، صندوق بین‌المللی پول بر اجرای سامانه پولی بین‌المللی نظارت دارد و یکی از معتبرترین منابع ارزیابی و پیش‌بینی وضعیت اقتصادی جهان محسوب می‌شود. طرح تأسیس صندوق در کنفرانس برتون وودز در سال 1944 که ساختار اقتصادی جهان بعد از جنگ جهانی دوم شکل گرفت به وجود آمد. صندوق بین‌المللی پول در مارس 1945 (دی 1324) شروع به کار کرد. آساق**ع.ه**1663**            "}