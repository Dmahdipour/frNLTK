{"onTitr":"","titr":" سرمربی تیم بوکس کرمانشاه انتخاب شد","describe":" کرمانشاه - ایرنا - دبیر هیات بوکس استان کرمانشاه اعلام کرد که «رامین حدادیان» به عنوان سرمربی تیم بوکس استان در رقابت های پیش رو انتخاب شده است.", "text":"خدر ولدی روز پنجشنبه در گفت و گو با ایرنا، اظهار داشت: اعضای کادر فنی هیات بوکس استان کرمانشاه پس از برگزاری جلسات کارشناسی، حدادیان را برای هدایت تیم کرمانشاه انتخاب کرده اند.وی افزود: اکنون اردوی تیم منتخب استان کرمانشاه به منظور حضور در رقابت های قهرمانی کشور در خانه بوکس شهید علی اصغر جوادیان زیرنظر کادر فنی تشکیل شده است.دبیر هیات بوکس استان کرمانشاه یادآور شد: حدادیان پیش از این نیز چندین بار هدایت تیم های منتخب استان کرمانشاه در رقابت های منطقه ای و کشوری را عهده دار بوده است.ولدی در بخش دیگری از صحبت های خود به کسب عنوان قهرمانی بوکسورهای کرمانشاهی در رقابت های قهرمانی کشور اشاره کرد و گفت: بوکسورهای کرمانشاهی در سال 97 سکوهای قهرمانی کشور را از آن خود کرده اند که از جمله آنها می توان به قهرمانی در رقابت های منطقه ای بزرگسالان، قهرمانی در رقابت های منطقه ای نوجوانان، نایب قهرمانی در رقابت های منطقه ای جوانان و قهرمانی در رقابت های قهرمانی کشور بزرگسالان اشاره کرد.وی با بیان اینکه برنامه های استعدادیابی هیات بوکس اجرا می شوند، گفت: تمام مربیان استان به صورت ویژه کار جذب بوکسورهای نونهال و نوجوان مستعد را در دستور کار دارند و توان خود را بر روی آموزش بوکسورهای خوش تکنیک سرمایه گذاری می کنند. دبیر هیات بوکس استان کرمانشاه ، با بیان اینکه اکنون اردوی تیم های استان به منظور حضور در رقابت های قهرمانی کشور در محل خانه بوکس در حال برگزاری است، عنوان کرد: هیات بوکس به منظور افزایش آمادگی بوکسورهای کرمانشاه برای حضور در رقابت های قهرمانی کشور، مسابقات استانی و دوستانه با استان های همجوار را به صورت مدام برگزار می کند.7445/8066            "}