{"onTitr":"","titr":" افزایش جهانی بهای دلار تهدیدی برای اقتصادهای نوظهور دنیا است","describe":" تهران - ایرنا - روزنامه انگلیسی گاردین نوشت: روند صعودی ارزش دلار، باعث بروز مشکلات عمده ای برای کشورهایی با اقتصادهای نوظهور شده است، زیرا با افزایش نرخ دلار توان بازپرداخت وام های دریافتی این کشورها کاهش خواهد یافت.", "text":"به گزارش ایرنا به نقل از گاردین در روز پنج شنبه، طبق اطلاعات منتشر شده از بخش های خدمات و حقوق ودستمزد مشاغل غیر کشاورزی آمریکا، دلار این کشور به بالاترین حد خود در برابر یوآن رسیده است؛ این موضوع باعث افزایش بی سابقه موجودی خزانه ایالات متحده نیز شده است. گاردین نوشت: افزایش اوراق قرضه آمریکا حاکی از احتمال افزایش نرخ بهره 2.25 درصدی سیستم بانک مرکزی این کشور تا سال آینده میلادی خواهد بود؛ اما این موضوع برای بازارهایی با اقتصاد نوظهور که نیازهای خود را از طریق منابع خارجی تامین می کنند مطلوب نیست، زیرا کاهش ارزش پول این کشورها را در پی خواهد داشت.بر اساس این گزارش، ارزش دلار استرالیا که نوعی میانجی برای بازارهای نوظهور آسیایی تلقی می شود به زیر 0.71 کاهش یافته و انتظار می رود این سیر نزولی ادامه یابد. روپیه هند نیز در برابر دلار به کمترین میزان خود در طول تاریخ رسیده است.همچنین واحد پول چین به دلیل تشدید جنگ تجاری واشنگتن و پکن مصون نبوده است، هر یوان چین به بیش از 6.9 در مقابل دلار آمریکا رسیده است.به گفته ' کریس وستون' از شرکت تجاری آنلاین 'پپراستون ملبورن'، 'افزایش نرخ دلار، طوفانی تمام عیار است. عملکرد اقتصادی قدرتمند واشنگتن باعث خوشحالی بانک مرکزی آمریکا از افزایش نرخ بهره این کشور شده است.'«بسیاری از کشورها به این موضوع اشاره کرده اند که با افزایش نرخ دلار، آن دسته از بدهی های آنها که با دلار محاسبه می گردد نیز افزایش خواهد یافت.» به نوشته گاردین، بازده اوراق قرضه آمریکا، بازارهای سراسر آسیا را نیز تحت فشار قرار داده است.'کوین لوگان' اقتصاددان می گوید: 'در حال حاضر بازی اقتصادی دنیا بسیار ساده است، در یک طرف اقتصاد رو به رشد ایالات متحده در مقابل رشد تدریجی یا حتی رکود اقتصادی بیشتر کشورهای دنیا قرار دارد.'آسام**9470**1144            "}