{"onTitr":" با دستور پاپ؛    ","titr":" واتیکان اسناد رسوایی اخلاقی کشیش آمریکایی را بررسی می کند","describe":" تهران - ایرنا - پاپ فرانسیس رهبر کاتولیک های جهان مجوز بررسی کامل و دقیق اسناد واتیکان در مورد کم و کیف ارتقا مقام «تئودور مک کاریک» کاردینال پیشین آمریکایی را به رغم متهم شدن به رسوایی اخلاقی، صادر کرد.", "text":"به گزارش شنبه شب ایرنا به نقل از خبرگزاری آسوشیتدپرس، واتیکان امروز با صدور بیانیه ای اعلام کرد که مسیر حقیقت را به هر کجا که ممکن است منتهی شود، دنبال خواهد کرد. در بیانیه واتیکان به اتهام های مطرح شده مبنی بر اطلاع شخص پاپ از اتهام های جنسی به کاردینال پیشین آمریکایی در سال 2013، اشاره ای نشده است. پاپ گفته است که یک کلمه در مورد آن اتهام ها سخنی نخواهد گفت. براساس این گزارش، واتیکان از سال 2000 می دانست که دانشجویان رشته های مذهبی گزارش داده بودند که مک کاریک آنها را برای برقراری رابطه جنسی تحت فشار قرار داده است. خبرگزاری رویترز نیز با استناد به سندی منتشر شده گزارش داد که سفیر پیشین آمریکا در واتیکان گفته است پاپ فرانسیس طی چند سال از ماجرای رسوایی اخلاقی کاردینال پیشین آمریکایی خبر داشته، اما اقدامی در مورد آن انجام نداده است. مک کاریک به نخستین کاردینال تثبیت شده در اذهان بدل گشت که به دلیل رسوایی اخلاقی از سمت خود در رهبری کلیسا برکنار شد.وی یکی از رهبران مذهبی متخلفی است که با رسوایی اخلاقی، به بحث و جدل در مورد حضور مردان همجنس باز در میان کشیشان کلیسای کاتولیک رم دامن زده است.لغزش مک کاریک، کلیساهای آمریکا را در بهت و حیرت فرو برد، زیرا وی طی دهه ها یکی از رهبران مذهبی محترم و معتمد پاپ ها و روسای جمهوری این کشور بود. برخی شخصیت های محافظه کار در کلیساهای آمریکا خواستار پاکسازی کلیساها از همه کشیش های همجنس باز شده اند، با توجه به اینکه گمان می رود که تعداد این افراد زیاد باشد و تعداد کمی از آنها گرایش های جنسی شان را آشکار کرده باشند.واتیکان در سال 2005 اعلام کرد که حتی همجنس بازان مجرد نباید به مقام کشیشی دست یابند. واتیکان همچنین از رهبران کلیساها خواست از میان افرادی که تجربه همجنس گرایی دارند، متقاضی دانش اندوزی نپذیرند.برخی چهره های محافظه کار در کلیساهای آمریکا با یادآوری اینکه حدود 80 درصد از قربانیان جنسی، مرد بوده اند، بر پاکسازی کلیساها از کشیش های همجنس باز تاکید کرده اند. شبد**اروپام**9109**1010            "}