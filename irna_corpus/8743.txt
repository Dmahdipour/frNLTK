{"onTitr":"","titr":" 20 تن مرغ منجمد در بوکان توزیع شد","describe":" مهاباد- ایرنا- رییس اداره صنعت، معدن و تجارت بوکان گفت: 20 تن مرغ منجمد در راستای حمایت از مصرف کنندگان و تنظیم بازار با قیمت مصوب در این شهرستان توزیع شد.", "text":"حسن عبدی روز پنجشنبه در گفت و گو با خبرنگار ایرنا با بیان اینکه کار توزیع مرغ منجمد در این شهرستان همچنان ادامه دارد، افزود: قیمت مرغ توزیعی 67هزار و 500 ریال /6750 تومان/ برای هر کیلوگرم تعیین شده است.وی اضافه کرد: مهمترین اقدام با توجه به افزایش قیمت ها در سطح کلان و کشوری برنامه ریزی جهت جلوگیری از احتکار کالا و نظارت بر توزیع است که امر توزیع مرغ منجمد به قیمت مصوب هم اکنون در این شهرستان آغاز شده است.وی بیان کرد: توزیع چهار تن گوشت قرمز در قالب برنامه های تنظیم بازار و جلوگیری از بالا رفتن قیمت ها نیز در سطح این شهرستان به ازای هر کیلوگرم 330 هزار ریال /33 هزار تومان/ برنامه ریزی شده که کار توزیع آن در روزهای آینده در بازار آغاز می شود.رییس اداره صنعت، معدن و تجارت بوکان ادامه داد: مصرف کنندگانی که در مورد توزیع گوشت قرمز و سفید شکایتی دارند می توانند با شماره 124 تماس بگیرند و شکایت های خود را مطرح کنند.وی با بیان اینکه بازرسان اداره صنعت، معدن و تجارت و اتاق اصناف بر نحوه توزیع این کالاها نظارت دارند، گفت: برخورد با گران فروشان و احتکارکنندگان کالا یکی از دستورالعمل های جدی نهادهای نظارتی است که با عاملان متخلف به شدت برخورد می شود.بوکان یکی از شهرهای جنوبی استان آذربایجان غربی بوده و بیش از 251 هزار نفر جمعیت دارد.7510/6185/2093            "}