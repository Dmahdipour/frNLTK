{"onTitr":"","titr":" طرح توزیع یک وعده غذای گرم در روستا مهدهای قزوین آغاز شد","describe":" قزوین -  ایرنا - همزمان با گرامیداشت هفته ملی کودک، طرح توزیع یک وعده غذای گرم به کودکان 3 تا 6 سال در 15 مهد کودک شهرستان قزوین آغاز شد.", "text":"به گزارش ایرنا، مراسم نمادین این طرح روز یکشنبه با حضور سید علی موسوی فرماندار و سایر مسئولان محلی در مهدکودک روستایی باران در روستای آقابابا شهر قزوین برگزار شد. مدیرکل بهزیستی قزوین در این مراسم گفت: با اجرای این طرح، روزانه یک وعده غذای گرم با تاکید بر گروه های اصلی غذایی به کودکان سه تا 6 سال در مهدهای کودک مناطق محروم و حاشیه شهر توزیع می شود تا ضمن تامین بخشی از نیازهای تغذیه ای کودکان، این اقدام در بهبود و ارتقای سطح سلامتی آنان نیز موثر باشد.علیرضا وارثی افزود: در سال گذشته این طرح با اعتبار سه میلیارد و 280 میلیون ریال در مدت 120روز اجرا شد.وی اضافه کرد: در سال جاری نیز یک وعده غذای گرم به ازای هر کودک 22 هزار ریال در 15 منطقه روستایی و 2 منطقه حاشیه شهر قزوین توزیع می شود.وارثی ادامه داد: سازمان بهزیستی با این طرح به دنبال آموزش و همچنین غنی سازی غذای مصرفی کودکان و خانواده ها و مبارزه علیه سوء تغذیه در کودکان به عنوان نسل آینده جامعه است.مدیرکل بهزیستی قزوین افزود: در صورت تامین و ارتقای سلامت کودکان به طور قطع، در آینده شاهد حضور افراد سالم بدنه خدمت رسانی کشور خواهیم بود.7388*3013            "}