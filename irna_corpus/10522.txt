{"onTitr":"","titr":" فعالیت تجاری مرز مهران درایام اربعین تعطیل نمی شود","describe":" ایلام - ایرنا - استاندار ایلام در آستانه تردد میلیونی زائران کنگره عظیم اربعین حسینی در کربلای معلی از طریق مرز مهران که دیگر فعالیت های تجاری این خروجی مرز  را تحت الشعاع قرار می دهدگفت: انجام تمهیدهایی برای حفط روند تجاری مرز مهران در دستور کار قرار گرفته است.", "text":"به گزارش ایرنا، قاسم سلیمانی دشتکی عصر سه شنبه در جلسه گفت و گو مسئولان دولتی  و بخش خصوصی استان افزود: مدیریت استان به دنبال یافتن راهکاری برای تداوم جریان ترانزیت کالا به موازات تردد زائران از مرز بین المللی مهران است.وی اضافه کرد: به عنوان راهکار کوتاه مدت و نسبی جدا سازی گذرگاه مرزی زائرین از محل ترانزیت کالا مطمح نظر بوده و به عنوان راهکار  درازمدت گشایش بازارچه مرزی چنگوله درحال پیگیری است.سلیمانی دشتکی اظهار داشت: یکی از مهم ترین مباحث استان تعطیل نشدن تجارت طی ایام اربعین در مرز مهران است، هم اکنون طرح بازارچه مرزی چنگوله به این منظور در دستور کار مسئولان ایران و عراق قرار گرفته است.استاندار ایلام افزود: علاوه بر این دنبال انتزاع بخش تزانزیت کالا و قسمت تردد زائران  در پایانه مرزی مهران در قالب یک طرح جامع هستند تا در ایام اربعین بخش تجاری مرز راکد نشود. وی با اشاره به اینکه اربعین یک فرصت بی نظیر برای استان ایلام گفت: ظرفیت های استان برای تردد 2 میلیون و 500 هزار نفر زائر در این ایام  با تامین  همه امکانات اعم از برق ، آب، جاده، پارکینگ و آماده شده است.وی افزود: پیگیری مرز و بازارچه چیلات دهلران از دیگر کارهای مهم استان است که هم اکنون زیرساخت های خوبی در این منطقه نیز ایجاد شده و آماده استفاده برای ایام اربعین است البته راه اندازی این بازارچه نیازمند دریافت مجوزهای لازم از طرف عراقی است.*تعطیلی تجارت طی ایام اربعین دغدغه تجاررئیس اتاق بازرگانی استان ایلام نیز در این جلسه اظهار داشت: براساس تجربه سالهای قبل بخش تجاری مرز مهران  بین  یک تا 2 ماه به دلیل مسئله اربعین مرز مهرانتعطیل می شود که دغدغه ای بزرگ برای تجار است.شعبان فروتن افزود: باید راهکاری اساسی از جمله راه اندازی هرچه زودتر مرز چنگوله برای این مهم اندیشیده شود تا تجار بازار عراق را حفظ کنند.وی تصریح کرد: استان ایلام دارای ظرفیت های مرزی بسیار خوبی است که باید برای بخش تجارت آن فکری اساسی شود در غیر ان صورت بخش مهمی از تجار استان متحمل زیان می شوند.فروتن عنوان کرد: اتاق بازرگانی استان آماده هرگونه همکاری با مسئولان استان برای راه اندازی بازارچه مرزی چنگوله است.شهر مرزی مهران در 85 کیلومتری جنوب باختری ایلام و مرز بین المللی مهران در 11 کیلومتری آن از کانون های مهم تردد زائر و کالا به کشور عراق بشمار می رود. روزانه به طور متوسط 6 هزار زائر از این مرز رسمی به شهرهای مقدس کربلا و نجف در کشور عراق سفر می کنند ولی در ایام منتهی به اربعین بیش از 2 میلیون زائر از این مرز برای سفر به عتبات عالیات تردد می کنند.  7177/6034            "}