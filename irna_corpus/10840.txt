{"onTitr":"","titr":" 65 باند سرقت در کرمانشاه متلاشی شد","describe":" کرمانشاه - ایرنا - رئیس پلیس آگاهی کرمانشاه ، از متلاشی شدن 65 باند سرقت در سال جاری خبر داد و گفت: با متلاشی شدن این باندها 170 نفر سارق دستگیر و 700 فقره انواع سرقت نیز کشف شد.", "text":"به گزارش خبرنگار ایرنا ، سرهنگ محمدرضا امیری روز سه شنبه در نشست خبری به مناسبت هفته نیروی انتظامی افزود: در نیمه نخست امسال 30 طرح مبارزه با سرقت در سطح استان اجرایی شد و در قالب آن 580 فقره سرقت کشف و 300 سارق نیز دستگیر شدند. وی اظهار داشت: در بحث سرقت طی 6 ماه سپری شده از سال جاری ، شاهد افزایش 19 درصدی کشفیات نسبت به مدت مشابه سال قبل بوده ایم. امیری از مردم خواست به منظور حفظ اموالشان ارز و طلا را در منزل نگهداری نکنند و یا حتما تدابیر لازم ایمنی را رعایت کنند.رییس پلیس آگاهی کرمانشاه از خانواده ها نیز درخواست کرد ، کودکانشان را در کوچه ها و معابر رها نکنند زیرا در روزهای اخیر چندین مورد سرقت طلا و تلفن از اطفال اتفاق افتاده است.او همچنین گفت: استان در حوزه جرایم جنایی امسال 36 درصد نسبت به مدت مشابه سال قبل کاهش داشته است؛ تجاوز به عنف 70 درصد، آدم ربایی 100 درصد و قتل عمد 36 درصد کاهش یافته است.** افزایش 75 درصدی کشفیات قاچاق ریئس پلیس آگاهی انتظامی کرمانشاه در ادامه اظهار داشت: بعد از تشکیل قرارگاه مبارزه با قاچاق در سال 95؛ کشفیات این حوزه روند افزایشی داشته و تاکنون 56 باند قاچاق متلاشی شده است.امیری به افزایش 75 درصدی کشفیات قاچاق در 2 سال گذشته اشاره کرد و گفت: در این مدت کشف پرونده های قاچاق بالای یکصد میلیون تومان از 46 فقره به 179 فقره و پرونده های قاچاق بالای 500 میلیون تومان از 6 فقره به 15 فقره افزایش یافته است.وی همچنین به دستگیری پنج هزار و 100 نفر در ارتباط با کار قاچاق و توقیف 2 هزار و 400 خودرو اشاره کرد و گفت: از سال 95 تاکنون ارزش کشفیات قاچاق پلیس آگاهی استان کرمانشاه 900 میلیارد ریال  برآورد شده است. ** متلاشی شدن 13 باند جعل و کلاهبرداری در سال جاریبه گفته امیری ، در 6 ماه اول سال جاری 13 باند جعل و کلاهبرداری در استان شناسایی و متلاشی شده است و 50 نفر نیز در این ارتباط دستگیر شده اند.وی بیشترین موارد کلاهبرداری و جعل در استان در 6 ماهه اول را پیش فروش آپارتمان ، جعل سند خودرو، جعل اسناد دولتی ، قراردادهای بین افراد و مسائل مالی ذکر کرد.او همچنین گفت: در حوزه جعل امسال 2 درصد و در حوزه کلاهبرداری 50 درصد نسبت به سال قبل کاهش داشته ایم.** دستگیری 40 نفر در ارتباط با مفاسد اقتصادی این مقام مسئول ، در ادامه به تشکیل 107 پرونده مفاسد اقتصادی به ارزش 100 میلیارد تومان در نیمه اول سال جاری خبر داد. امیری همچنین با اشاره به نوسانات قیمت ارز و طلا و احتکار اقلام در روزهای اخیر گفت: در 6 ماه اول سال جاری با اجازه دادگاه 35 انبار احتکار پلمب شده و 40 نفر نیز در این ارتباط دستگیر و پرونده انها تحویل قوه قضاییه شده است.او ، مهم ترین اقلام کشف شده را 2 هزار دستگاه یخچال و لوازم صوتی و تصویری خارجی و 2 هزار تن برنج اعلام کرد.** کرمانشاه رتبه 14 جرایم کشوری را داردرییس پلیس آگاهی کرمانشاه در ادامه با اشاره به سیاه نمایی در باره جرایم استان گفت: کرمانشاه با توجه به بسیاری از مشکلات اجتماعی مانند بیکاری، طلاق، عدم توسعه و غیره رتبه 14 جرایم کشوری را دارد.امیری با بیان اینکه از زمان راه انداری قرارگاه سرقت در سال 95 تاکنون گفت: در این مدت سرقت مسلحانه 53 درصد ، زورگیری 37 درصد، سرقت منزل 15 درصد ، سرقت خودرو 35 درصد، مغازه 26 درصد و موتورسیکلت 31 درصد در استان کرمانشاه کاهش یافته است.وی بیشترین رنج سنی برای سرقت در استان کرمانشاه را بین 17 تا 35 سال عنوان کرد، گفت: پیشگیریها و کشفیات بالاترین نقش در کاهش جرایم استان را داشته است.استان کرمانشاه با 2 میلیون نفر جمعیت؛ 14 شهرستان و 2 هزار و 622 روستا دارد.3209/8066            "}