{"onTitr":"","titr":" شورای امنیت ملی آمریکا از اقدام فرانسه علیه ایران حمایت کرد","describe":" تهران – ایرنا – شورای امنیت ملی آمریکا بامداد چهارشنبه درتوئیتی ازتصمیم فرانسه در توقیف دارایی وزارت اطلاعات ایران در این کشور حمایت کرد.", "text":"به گزارش شبکه خبری اسکای نیوز، شورای امنیت ملی آمریکا نوشت: فرانسه تصمیمات محکمی در پاسخ به اقدام تروریستی ناکام ایرانی در پاریس اتخاذ کرد.دولت فرانسه که تحت فشار گروههای صهیونیستی و رژیم اسرائیل قرار دارد، روز گذشته با مسدود کردن دارایی های وزارت اطلاعات ایران در این کشور، یک دیپلمات ایرانی را متهم به دخالت در یک عملیات خنثی شده خرابکاری کرد.بهرام قاسمی سخنگوی وزارت خارجه ایران روز سه شنبه در واکنش به اقدام دولت فرانسه در خصوص اتهام ناروا و واهی به یکی از دیپلمات های کشورمان که به دخالت در عملیات خرابکاری در تجمع یک گروهک تروریستی در پاریس متهم و دستگیر شده است، اظهار داشت: بار دیگر با رد اتهامات و ادعاهای مطرح شده مراتب اعتراض شدید جمهوری اسلامی ایران نسبت به دستگیری دیپلمات ایرانی را اعلام و خواستار آزادی فوری وی هستیم.قاسمی تمام ماجرا را سناریو و توطئه ای برای تخریب روابط خوب و رو به گسترش ایران واروپا دانست که در راستای اهداف آمریکا و رژیم صهیونیستی و با صحنه گردانی یک گروهک تروریستی و ضد مردمی مقیم فرانسه انجام می پذیرد.سخنگوی وزارت امور خارجه با اشاره به سیاست های اصولی جمهوری اسلامی ایران در محکومیت هرگونه اقدام تروریستی، تأکید کرد: با توجه به اسناد و مدارک موجود نقش معاندان، بدخواهان و عوامل مخرب شناخته شده در طراحی این نمایش مضحک روشن است.قاسمی بیان کرد: بنابر این خواهان واقع بینی مقامات فرانسوی در قبال جمهوری اسلامی ایران هستیم و مجددا نسبت به دست های شوم بداندیشان که در صدد تخریب روابط کهن و دیرپای ایران و فرانسه و دیگر کشورهای موثر اروپایی هستند هشدار می دهیم.در ادامه توئیت شورای امنیت ملی آمریکا آمده است: تهران باید بداند که از این رفتار هایش چشم پوشی نمی شود. پیش تر نیز 'هدر نوئرت' گفته بود: شاید هیچ کسی بیشتر از اروپایی ها تروریسم بودن ایران را حس نکرده باشند.سخنگوی وزارت خارجه آمریکا مدعی شد: ما شاهد حملاتی از این نوع بوده ایم که تنها ایران مسئول آن است. ما نمونه های آنچه را گفته ایم دیده ایم و فرانسه اخبار تکمیلی را اعلام خواهد کرد.نوئرت ادامه داد:ما دیده ایم آنچه را که ایرانی ها در سوریه و در سایر کشورها انجام داده اند. ما خرابکاری های ایران را در سراسر جهان می بینیم که به بزرگترین حامی تروریسم تبدیل می شود. پس آنچه که روس ها درباره ایران گفته اند را نمی پذیریم.وزیر خارجه روسیه پیش از این به شدت از سیاست های آمریکا درباره ایران انتقاد کرده و گفته بود شما نمی توانید ایران را در درون مرزهایش محصور کنید.شبک**9365**1392            "}