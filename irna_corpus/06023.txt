{"onTitr":" خبرگزاری فرانسه:    ","titr":" مجلس با وجود مخالفت ها با سی اف تی موافقت کرد","describe":" تهران- ایرنا- خبرگزاری فرانسه امروز از تهران گزارش داد که علیرغم مخالفت شدید برخی نمایندگان، مجلس با لایحه مبارزه با تامین مالی تروریسم موافقت کرد.", "text":"به گزارش روز یکشنبه ایرنا، این خبرگزاری افزود: محافظه کاران به شدت با این لایحه که برای نجات توافق هسته ای با شرکای اروپایی و آسیایی حیاتی است، مخالف بودند.به نوشته خبرگزاری فرانسه، این لایحه یکی از چهار لوایحی است که دولت برای اجابت خواسته های 'گروه ویژه اقدام مالی' (FATF) ارائه کرده است.به گزارش ایرنا، نمایندگان مجلس شورای اسلامی امروز با الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) موافقت کردند.در این رای گیری از مجموع 271 نماینده حاضر در جلسه، 143 رای موافق، 120 نماینده مخالف و پنج نماینده رای ممتنع به الحاق ایران به این کنوانسیون دادند.این لایحه شامل یک مقدمه، 28 ماده و یک پیوست است و بر اساس آن جمهوری اسلامی ایران الحاق به کنوانسیون بین المللی مقابله با تامین مالی تروریسم را با شروطی پذیرفت.اروپام**3092**1485            "}