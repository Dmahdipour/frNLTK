{"onTitr":" استاندار خراسان رضوی:    ","titr":" هدف جنگ اقتصادی فشار بر مردم و کندی روند توسعه است","describe":" سبزوار- ایرنا- استاندار خراسان رضوی گفت: اساس تحریمهای ظالمانه علیه ایران ایجاد مشکل برای مردم و اختلاف بین مسئولان است. دشمنان قصد دارند با راه اندازی جنگ اقتصادی سبب فشار بر مردم و کند کردن روند توسعه کشور شوند.", "text":"علیرضا رشیدیان روز سه شنبه در نشست شبکه جامع دانشگاههای خراسان رضوی در سبزوار افزود: هیچ چیز نباید مانع توسعه کشور شود. در این مسیر دانشگاهها مصداق عملی 'ما می توانیم' را محقق کنند و به دشمن نشان دهند که فشارهای اقتصادی فرصتی برای جهش علمی و توسعه کشور است.وی همچنین گفت: ملتی پرهزینه و پرمصرف هستیم لذا تغییر این نوع فرهنگ باید از مدارس و دانشگاهها شروع شود و این مراکز به مردم مشارکت در بهره وری و پرهیز از اسراف را بیاموزید.استاندار خراسان رضوی افزود: قدرتهای غربی و شرقی نمی توانند برای ایران تصمیمی بگیرند زیرا محور رشد و تعالی ما تکیه بر خدا، ولایت فقیه و ایمان به نخبگان و جامعه دانشگاهی است تا بتوانند تهدیدات دشمن را به فرصتی برای رشد تبدیل کنند. وی ادامه داد: رویکرد امسال در حوزه فناوری استفاده از ظرفیت همه دانشگاهها و حمایت از پژوهشهای مسئله محور، تجاری سازی، افزایش شرکتهای دانش بیان و تبدیل دانشگاههای نسل دوم به دانشگاههای نسل سوم و چهارم کارآفرین است. رشیدیان همچنین به ویژگیهای دانشگاه کارآفرین اشاره و بیان کرد: رویکرد چنین دانشگاهی این است که دانش آموختگانش دغدغه کار و اشتغال نداشته باشند و برای دیگران نیز تولید اشتغال کنند. از اینرو می توان در مسیر ریشه کنی بیکاری گام برداشت. فرماندار ویژه سبزوار هم در این نشست گفت: این شهرستان دارای توانمندیهای زیادی در حوزه های مختلف علمی و صنعتی است و بیش از 30 هزار دانشجو در مراکز دانشگاهی آن تحصیل می کنند. احمد برادران افزود: سبزوار به عنوان نخستین شهر در خراسان رضوی سند توسعه را که یک برنامه راهبردی است تدوین و اجرا کرد.اجرای طرح توسعه روستایی نیز در سه روستای سبزوار بر مبنای ظرفیتهای روستایی و برای نخستین بار در سطح استان در حال اجرا است.وی ادامه داد: همایش کشوری بازآفرینی محلات ناکارآمد نیز به عنوان نخستین شهر کشور به صورت آزمایشی در سبزوار برگزار و تاکنون 130 اقدام برای بهسازی و توانمندسازی حاشیه این شهر انجام شده است.فرماندار سبزوار گفت: با پیگیریهای انجام شده و اخذ مجوز از وزارت ارتباطات نیز اجرای طرح شهر هوشمند در سبزوار به کمک دستگاههای مختلف شهرستان در حال اجرا است.رئیس دانشگاه حکیم سبزواری نیز در این نشست گفت: اولویت این دانشگاه برندسازی در حوزه آموزش و پژوهش است که برای تحقق آن افزایش تبادلات علمی با دانشگاههای معتبر خارجی تقویت می شود.علی اصغر مولوی افزود: استادان دانشگاه حکیم سبزواری برای برندسازی دانشگاه و افزایش کیفیت آموزش و پژوهش تاکنون 30 گرنت بین المللی از دانشگاههای معتبر جهان کسب کرده اند. وی گفت: 16 محقق پسادکترا، انعقاد 60 قرارداد ارتباط با صنعت و جامعه و اخذ 10 بورس تحصیلی از دانشگاه پاریس بخشهایی دیگر از افتخارات دانشگاه حکیم سبزواری هستند.8495/8145/1858            "}