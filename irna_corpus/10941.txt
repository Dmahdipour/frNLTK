{"onTitr":" معاون رییس جمهوری:    ","titr":" آخرین آمار طلاق در کشور بازنگری و اصلاح شد","describe":" خرم آباد - ایرنا - معاون رئیس جمهوری در امور خانواده و بانوان گفت: رقمی که برخی دستگاه های کشور در خصوص طلاق اعلام کرده بودند واقع بینانه نبود و بازنگری و اصلاح شد.", "text":"معصومه ابتکار روز سه شنبه در جمع خبرنگاران افزود: اقدامات کارشناسی دقیق برای به دست آوردن این آمار انجام نشده بود و محاسبه شاخص های ان ایراد داشت.وی اظهار داشت: اقداماتی همچون اورژانس 123 سازمان بهزیستی برای حمایت و کمک به دختران فراری و دفاع از دختران و کودکان در مقابل آزار و خشونت بسیار موثر بوده است.معاون رئیس جمهوری در امور خانواده و بانوان بیان کرد: اجرای قانون حمایت از کودکان و نوجوانان به زودی توسط شورای نگهبان ابلاغ می شود که با اجرای این مهم، موارد آزاد و خشنوت علیه این قشر کاهش می یابد.ابتکار اضافه کرد: طرح های متعدد موفقی در حوزه زنان و خانواده اجرا شده که ارتقا سطح تاب آوری اجتماعی با هدف کمک و شناسایی جوامعی در معرض آسیب و همچنین توانمند سازی آنها یکی از این طرح ها است.وی با بیان اینکه استعمال دخانیات میان زنان روند بسیار کندتری دارد، اضافه کرد: ارتقا سطح کارآفرینی در حوزه مشاغل سبز از دیگر طرح های در دست اقدام است  که با استقبال مطلوب جامعه زنان دنبال می شود و در لرستان نیز چهار روستای اشترانکوه میزبان طرح توان افزایی جوامع محلی هستند.معاون رئیس جمهوری در امور خانواده و بانوان ادامه داد: از سال های گذشته افزایش سطح آموزش و مهارت زنان روستایی در تولید محصولات ارگانیک و استفاده بهینه از آب نیز با همکاری وزارت جهاد کشاورزی با موفقیت اجرا شده است.به گزارش ایرنا معصومه ابتکار معاون رئیس جمهوری در امور بانوان و خانواده روز سه شنبه برای شرکت در نشست با سازمان های مردم نهاد و انجمن ها و همچنین شرکت در شورای اداری استان به لرستان سفر کرده است.7269/7273            "}