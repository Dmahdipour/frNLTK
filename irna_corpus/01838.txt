{"onTitr":" بازی های پاراآسیایی 2018؛    ","titr":" ایزدیار پنجمین مدال طلای خود را به دست آورد","describe":" جاکارتا - ایرنا - «شاهین ایزدیار» شناگر طلایی کاروان ورزشی ایران امروز (چهارشنبه) در ماده 50 متر کرال آزاد کلاس S10 همه حریفان را پشت سر گذاشت و پنجمین مدال طلای خود را به گردن آویخت.", "text":"به گزارش خبرنگار اعزامی ایرنا، ایزدیار این بار در مرحله فینال رقابت ها ی شنا کرال آزاد کلاس S10  با رقبایی از ازبکستان، هند و تایلند رقابت کرد و در نهایت با ثبت بهترین رکورد قهرمانی را به نام خود ثبت کرد.این شناگر با رکورد 25 ثانیه و 32 صدم ثانیه بین 6 ورزشکار دیگر نیز نفر اول شد. ایزدیار در 2 روز باقی مانده از رقابت های شنا، شانس کسب 2 مدال طلای دیگر را دارد.وی پیشتر چهار مدال طلا در مواد 200 متر مختلط، 100 متر پروانه ، 100متر آزاد و 100 متر قورباغه کسب کرده بود.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ایران با 209 ورزشکار و در 13 رشته ورزشی در این دوره از رقابتها شرکت کرده است. ورزشی**1828 **2052** 2024            "}