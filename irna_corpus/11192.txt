{"onTitr":"","titr":" پنج عنوان کتاب از نویسندگان زنجانی رونمایی شد","describe":" زنجان - ایرنا - پنج عنوان کتاب تالیفی نویسندگان زنجانی در نهمین نمایشگاه کتاب و سومین نمایشگاه مطبوعات و رسانه های این استان روز سه شنبه رونمایی شدند.", "text":"به گزارش ایرنا، «بیر دیلیم دیل» مجموعه شعر ترکی و «دیل بیلگیسی» از آثار حسن رفیعی، «تیغ و ترنج» مجموعه شعر اثر سعید محمد بیگی، «پرواز از فاو » با موضوع زندگی نامه شهدا نوشته مهری صادقی و‌ 'به رنگ دوستی» با موضوع داستانی برای کودکان و‌نوجوانان اثر آتنا حسنی، کتاب های هستند که در بخش جنبی نخستین روز از نهمین نمایشگاه کتاب استان زنجان با حضور نویسندگان و علاقه مندان حوزه کتاب، از آنها رونمایی شد. آتنا حسنی مولف کتاب 'به رنگ دوستی' با تاکید بر اهمیت وضعیت کتاب و کتابخوانی و دغدغه رهبر معظم در رابطه با این موضوع گفت: آثار من براساس وقایع حقیقی که خود در دوران کودکی تجربه کرده ام، به رشته تحریر کشیده است.این نویسنده حوزه کودک و نوجوان ادامه داد: کتاب «به رنگ دوستی» سال گذشته منتشر شده و در حال حاضر دو کتاب «فانوس های همیشه روشن» و «قصه ماهی و دریا» را در دست طراحی دارم.کتاب «پرواز از فاو» زندگینامه شهید فرهنگ حاجی قربانی از شهدای شهرستان ابهر به قلم مهری صادقی بود که در حال حاضر به چاپ دوم رسیده است. صادقی پیش از این کتاب های 'پرواز با اباذر' و 'زخم خارها' را به رشته تحریر درآورده است و هم اکنون کتاب های 'و آن سوی ماه' و 'بازمانده از قافله' را  به دست چاپ سپرده است.«تیغ و ترنج» مجموعه غزلی از سعید محمد بیگی شاعر جوان زنجانی دیگر کتاب رونمایی شده، است. این کتاب در سال 1395 توسط انتشارات نخبگان در اختیار علاقه مندان قرار گرفت. سعید محمدبیگی با بیان اینکه در حال حاضر هنرمندان به دلیل دغدغه معاش در رساندن پیام خود به مخاطبان دچار مخاطراتی می شوند، گفت: در جامعه ای که ادبیات دغدغه مردم نیست، هنرمندان با موانع زیادی مواجه می شوند. «بیردیلیم دیل» و «دیل بیگیسی» نام آثار حسن رفیعی است که در این رویداد فرهنگی رونمایی شد.«بیردیلیم دیل» مجموعه شعر ترکی و «دیل بیگیسی» شامل دستور زبان ترکی است که توسط رفیعی به نگارش درآمده اند.به گزارش ایرنا، نهمین نمایشگاه کتاب ناشران کشور در زنجان از 9 تا 14 مهر درمحل نمایشگاه کاسپین این شهر در حال برگزاری است.به گفته مدیرکل فرهنگ و ارشاد اسلامی استان زنجان 400 ناشر از سراسر کشور بیش از هشت هزار و 500 عنوان از کتابهای خود را در قالب 300 غرفه در این نمایشگاه عرضه کرده اند.3088/8068            "}