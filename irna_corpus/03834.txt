{"onTitr":" معاون استاندار هرمزگان:    ","titr":" آخرین مهلت ثبت نام برای سفر اربعین پنجم آبان ماه است","describe":" بندرعباس- ایرنا- معاون سیاسی، امنیتی و اجتماعی استانداری هرمزگان با بیان اینکه آخرین مهلت ثبت نام برای سفر اربعین پنجم آبان ماه است، گفت: سفر میلیونی زائران به عتبات عالیات در اربعین حسینی، نشانه بالندگی نهضت بزرگ عاشورا است.", "text":"به گزارش ایرنا، بهروز اکرمی شامگاه دوشنبه در نشست ستاد اربعین حسینی هرمزگان اظهار داشت: تاکنون هفت هزار نفر از مردم استان برای شرکت در سفر اربعین ثبت نام کرده اند که احتمال افزایش این تعداد با توجه به زمان باقی مانده برای ثبت نام وجود دارد.وی افزود: همه امکانات لازم برای برگزاری برنامه پیاده روی اربعین در خور شان مردم استان هرمزگان باید انجام شود و دستگاه های اداری نیز برای تحقق آن باید همکاری لازم را داشته باشند.معاون سیاسی ، امنیتی و اجتماعی استانداری هرمزگان تاکید کرد: تمام دستگاه های مربوطه وظایف خود را به نحوی انجام دهند که کوچکترین خلاء امنیتی در برنامه سفر برای زائران وجود نداشته باشد.اکرمی اظهار داشت: موضوع بیوتروریسم (ایجاد بیماری از طریق مواد بیولوژیک) نیز باید در سفر اربعین جدی گرفته شود و تدابیری برای این گونه موارد در تمامی زمان سفر اتخاذ شود.وی از دستگاه ها و نهادهای دولتی استان خواستار آسیب شناسی موانع و مشکلات در برگزاری مراسم اربعین حسینی و مشارکت در تجهیز و آماده سازی هر چه بیشتر موکب ها در طول مسیر شد.ثبت نام متقاضیان پیاده روی اربعین حسینی در هرمزگان از شهریور ماه امسال آغاز شده است.براساس آمارهای موجود سال گذشته حدود 20 هزار نفر از هرمزگان در پیاده روی عظیم اربعین حسینی شرکت کردند.7198/6048            "}