{"onTitr":"","titr":" دسترسی به مقالات مرکز منطقه ای تا 30 مهر رایگان اعلام شد","describe":" شیراز- ایرنا- روابط عمومی و همکاری های علمی بین المللی مرکز منطقه ای اطلاع رسانی علوم و فناوری (RICeST) اعلام کرد: دسترسی به پایگاه مقالات این مرکز  به مناسبت آغاز سال تحصیلی تا 30 مهرماه جاری رایگان است.", "text":"به گزارش دریافتی چهارشنبه ایرنا از این روابط عمومی، مراجعه کنندگان به پایگاه اینترنتی مرکز در این مدت، امکان دسترسی رایگان به کتاب‌های الکترونیکی، مقالات علمی فارسی، انگلیسی و عربی و نیز مقالات نشریات و کنفرانس‌ها در پایگاه‌های اطلاعات علمی را دارند.  بر این اساس، کاربران می‌توانند از طریق وبگاه این مرکز به آدرس (https://ricest.ac.ir/) مقالات علمی مورد نیاز خود را دانلود و مطالعه کنند.سنگ بنای مرکز منطقه ای اطلاع رسانی علوم و فناوری سال 1369در تفاهم نامه ای بین وزارت آموزش عالی وقت و فرهنگستان علوم جهان سوم نهاده شد و فعالیت آن تحت عنوان کتابخانه مرکز اطلاع رسانی علوم با مصوبه هیات وزیران در شهر شیراز آغاز شد.در سال 1387 این کتابخانه به مرکز پژوهشی ارتقا یافت و ماموریت هایی همچون ایجاد نظام مبادله الکترونیک اطلاعات بین محققان ایرانی و منطقه ای در همه حوزه های علوم و فناوری، ساماندهی دانش مکتوب داخلی، برقراری ارتباط علمی با سازمان های بین المللی همچون سازمان علمی، فرهنگی و تربیتی ملل متحد (یونسکو)، سازمان همکاری های اقتصادی(اکو) و کنفرانس اسلامی، انتشار نشریات علمی، پژوهش در حوزه کتب و فناوری را دنبال کرده است.این مرکز منطقه ای اطلاع رسانی علوم و فناوری علاوه بر ایجاد زیرساخت های ارائه خدمات به پژوهشگران دانشگاهی و غیردانشگاهی کشور، از طریق پایگاه اینترنتی http://ricest.ac.ir به بازدیدکنندگان به صورت اینترنتی خدمات ارائه می کند.پایگاه استنادی علوم جهان اسلام (ISC) نیز در ساختمان این مرکز مستقر است. این پایگاه استنادی پس از پایگاه های موسسه اطلاعات علمی (ISI) و اسکوپوس، سومین نظام استنادی جهان است که به ابتکار جمهوری اسلامی ایران و با تفاهم کشورهای عضو سازمان همکاری اسلامی (کنفرانس اسلامی سابق) شکل گرفته و به محققان منطقه، جهان اسلام و دیگر نقاط جهان خدمات علمی ارائه می کند.7375/ 2027            "}