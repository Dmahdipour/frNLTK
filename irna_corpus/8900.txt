{"onTitr":" وزیر کشور عراق:    ","titr":" عراق خدمت به زائران اربعین را افتخار می داند","describe":" بغداد - ایرنا - 'قاسم الاعرجی' وزیر کشور عراق گفت: دولت و ملت عراق خدمت به زائران اربعین را افتخار می داند و از هرگونه خدمت رسانی به زائران اهل بیت (ع) کوتاهی نخواهد کرد.", "text":"به گزارش روز پنجشنبه ایرنا، الاعرجی در جریان دیدار با 'ایرج مسجدی' سفیر جمهوری اسلامی ایران در عراق در خصوص همکاری و هماهنگی مراسم اربعین گفتگو و گزارشی از آخرین اقدامات دولت عراق برای تسهیل زیارت اربعین زائران امام حسین (ع) ارائه داد.در این دیدار سفیر جمهوری اسلامی ایران در عراق نیز از مهمان نوازی دولت و مردم عراق از زوار امام حسین (ع)تقدیر و تشکر کرد.سالانه حدود چهار میلیون زائر ایرانی به شهرهای مقدس عراق سفر می کنند که بخش عمده آن مربوط به ایام زیارت اربعین است. همچنین نزدیک دو میلیون زائر و گردشگر سیاحتی و پزشکی از عراق به ایران سفر می کنند. خاورم*2*380**            "}