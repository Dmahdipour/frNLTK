{"onTitr":" مدیرکل آموزش و پرورش ایلام:    ","titr":" دانش آموزان در طرح نماد در برابر آسیب های اجتماعی توانمند می شوند","describe":" ایلام - ایرنا - مدیرکل آموزش و پرورش ایلام گفت: اجرای طرح نماد در مدارس نقش مهمی در توانمندسازی دانش آموزان در مقابله و مواجهه با آسیب های اجتماعی دارد.", "text":"اسفندیار رستم زادروز چهارشنبه در گفت و گو با خبرنگار ایرنا اظهار داشت: مدرسه در رشد و پرورش شخصیت کودکان نقش بسیار مهمی دارد زیرا کودک پس از محیط خانه در مدرسه و گروه همسالان قرار می گیرد.وی افزود: در طرح نماد که با همکاری 9 وزارتخانه اجرا می شود پیشگیری در سه محیط خانواده، مدرسه و گروه همسالان حائز اهمیت است زیرا بعد از ورود در این 3 حوزه، کودک به عنوان یک شهروند آماده ورود به جامعه می‌شود.وی، هدف کلی این طرح، را توانمندسازی دانش آموزان و مقابله با آسیب‌های اجتماعی از طریق مداخله به موقع و موثر با استفاده از رویکرد پیشگیری رشدمدار برشمرد.رستم زاد گفت: در این طرح دانش آموزان با استرس و رفتار پر خطر و در معرض آسیب شناسایی و از طریق مشاوره کار درمانی با کمک دانشگاه علوم پزشکی و بهزیستی تحت مداوا قرار می گیرند.وی، گسترش آموزش‌های ریشه‌ای در زمینه پیشگیری از رفتارهای پرخطر، آسیب‌های اجتماعی و بزهکاری، ایجاد نظام شناسایی دانش آموزان آسیب‌پذیر با چک‌لیست‌های منظم و علمی، طراحی و توسعه مداخله‌های موثر و توانمند سازی دانش آموزان از جمله اهداف این طرح ذکر کرد.رستم زاد گفت: طرح نماد در تمای مدارس استان به عنوان پایلوت اجرا می شود و قرار است سازمان برنامه بودجه اعتبار این طرح را تامین کند.وی اظهار داشت: روش به کار گرفته شده در این دوره مبتنی بر پیشگیری رشدمدار است و در این نوع پیشگیری تلاش می شود با مداخله سریع و زودرس وقتی کودکی قصد بروز رفتار بزهکارانه از خود را دارد از مزمن شدن آن و احتمال بزهکاری در آینده جلوگیری شود.وی تاکید کرد: پیشگیری زودرس، مداخله روانشناختی در فرآیند رشد کودکان است تا مانع از بروز رفتارهای پرخطری شود که احتمال پذیرش و بروز آن در کودکان وجود دارد.به گزارش خبرنگار ایرنا،  طرح نماد با همکاری وزارت آموزش و پرورش، سازمان مدیریت و برنامه‌ریزی، بهزیستی، وزارت بهداشت، درمان و آموزش پزشکی، نیروی انتظامی، کمیته امداد امام خمینی(ره)، وزارت تعاون، کار و رفاه اجتماعی و بنیاد برکت و قوه قضائیه انجام می‌شود.7177/6034            "}