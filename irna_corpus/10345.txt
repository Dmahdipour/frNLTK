{"onTitr":"","titr":" 200 میلیون دلار برای اجرای طرح های آبخیزداری کشور هزینه می شود","describe":" اردبیل - ایرنا - معاون وزیر کشاورزی و رییس سازمان جنگل ها، مراتع و آبخیزداری از اختصاص 200 میلیون دلار اعتبار از صندوق توسعه ملی برای اجرای طرح های آبخیزداری کشور خبر داد.", "text":"به گزارش ایرنا، خلیل آقایی روز چهارشنبه در بازدید از طرح های آبخیزداری مشگین شهر افزود: این مبلغ با درخواست دولت T تصویب مجلس و موافقت مقام معظم رهبری اختصاص یافته است.وی بیان کرد: هم اکنون عملیات اجرای طرح های آبخیزداری در 350 شهرستان کشور ، 650 حوزه و 2 هزار کارگاه سازندگی در حال انجام است.او جلوگیری از فرسایش خاک ، کنترل سیلاب ، افزایش ذخایر آب های زیرزمینی و ایجاد اشتغال را از جمله اهداف اجرای طرح های آبخیزداری در کشور ذکر کرد.آقایی با بیان اینکه روند اجرایی طرح های عمرانی در حوزه آبخیزداری استان اردبیل مطلوب است، افزود: همزمان با اتمام سازه های آبخیزداری در استان عملیات بیولوژیکی از جمله کشت گیاهان دارویی در آنها شروع خواهد شد.سیزدهمین همایش ملی علوم و مهندسی آبخیزداری و سومین همایش ملی صیانت از منابع طبیعی و محیط زیست کشور از روز سه شنبه در اردبیل در حال برگزاری است.7117/6016            "}