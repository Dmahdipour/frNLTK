{"onTitr":"","titr":" بوی عطر باران روز هجدهم در جیرفت","describe":" جیرفت – ایرنا - باران روز هجدهم، اثر سهراب براهام نویسنده ای از جنوب استان کرمان که بر اساس طرحی از زندگینامه معلم شهید صفر معناصری به رشته تحریر درآمده بود شامگاه (دوشنبه) در جیرفت رونمایی شد.", "text":"به گزارش ایرنا، جوانان جیرفت در برهه حساس انقلاب و دفاع مقدس آنگونه که در شان یک ایرانی واقعی بود خوش درخشیدند و سردار شهید صفر معناصری به عنوان نخستین شهید شهرستان جیرفت فعالیت های چشمگیری در دوران مبارزات قبل از انقلاب و دفاع از میهن از خود به یادگار گذاشت و امروز گوشه ای از این رشادت ها در کتاب باران روز هجدهم به رشته تحریر درآمده است.نویسنده این کتاب در حاشیه آئین بزرگداشت معلم شهید سردار صفر معناصری به خبرنگار ایرنا گفت: نوشتن کتاب باران روز هجدهم مدت 2 سال طول کشید که البته این مدت به دلیل کار عاشقانه، برای من خیلی سریع گذشت.سهراب براهام افزود: شهید معناصری معلم کلاس پنجم ابتدایی من بود که هم محلی بودن و اخلاق حسنه این شهید بزرگوار سبب نوشتن این کتاب شد.وی تصریح کرد: رمان باران روز هجدهم، روایت گر دانش آموز کلاس پنجم ابتدایی از معلم خود است که جان خود را برای دفاع از کشور فدا کرد.نویسنده کتاب باران روز هجدهم اظهار داشت: تیراژ این کتاب 2 هزار جلد بوده و توسط انتشارت نشر خاموش تهران به چاپ رسید.وی از حمایت های اداره کل فرهنگ و ارشاد اسلامی جنوب کرمان و اداره آموزش و پرورش جیرفت برای خرید 400 نسخه از این کتاب تشکر کرد.براهام همچنین از انتشار کتاب در حال گردآوری خاطرات شهید صفر معناصری به عنوان اولین شهید جیرفت پرده برداشت و گفت: تاکنون 20 درصد حجم این کتاب گردآوری شده و سال آینده رونمایی خواهد شد.**حفظ آرمان ها، هویت و اقتدار انقلاب اسلامی بر همگان واجب است برادر شهید معناصری هم که در این آیین حضور داشت گفت: حفظ آرمان ها، هویت و اقتدار نظام مقدس جمهوری اسلامی و دفاع مقدس بر همگان واجب است.محمود معناصری افزود: ایثار، فداکاری و از خود گذشتگی سبب پیروزی و موفقیت در همه بخش های زندگی و کار می شود و این روحیه باید همواره در بین همه افراد ساری و جاری باشد.وی به رشادت های رزمندگان اسلام در دوران انقلاب و دفاع مقدس اشاره کرد و گفت: بزرگترین سد و مانع ورود دشمن به میهن، روحیه ایثارگری و حفظ این روحیه است. معناصری با تاکید بر اینکه باید آرمان ها، هویت و اقتدار دفاع مقدس و نظام مقدس اسلامی را حفظ کنیم، بیان کرد: علاوه بر حفظ این اصول باید این مهم را به نسل های بعدی انتقال داده و این فرهنگ و منش ارزشمند برای همیشه تاریخ در جامعه ما نهادینه و حاکم باشد. وی ترویج فرهنگ ایثار و شهادت را در جامعه ضروری دانست و بیان کرد: این فرهنگ برگرفته از فرهنگ عاشورا بوده و ایثارگران نیز ادامه دهنده راه شهدای دشت کربلا هستند و همه باید برای این عزیزان ارزش قائل شویم.برادر شهید معناصری ادامه داد: خون شهیدان والامقام و صبر و بردباری خانواده های بزرگوار آنان، عزت، اقتدار، امنیت و سربلندی را برای نظام جمهوری اسلامی ایران به ارمغان آورده است.معناصری شهدا و ایثارگران و خانواده‌های آنان را الگوهای جاودانه برای ملت ایران دانست و گفت: همه ما وظیفه داریم تا فرهنگ ایثار و شهادت  را در جامعه ترویج دهیم چرا که ما هر چه داریم از برکت خون شهیدان و ایثار و از خودگذشتگی ایثارگران و جانبازان و رزمندگان است.وی اظهار داشت: نخستین شهید شهرستان دارالولایه جیرفت شهید صفر معناصری است که این شهید والا مقام در راه اسلام و دفاع از ارزش های نظام مقدس جمهوری اسلامی، مشتاقانه جان خود را فدا کرد.وی ضمن تشکر از نویسنده کتاب باران روز هجدهم گفت: تالیف کتاب یکی از شاخص های فرهنگی است که متاسفانه کمبود آن در حوزه جنوب کرمان احساس می شود.این بسیجی جیرفتی افزود: امیدوارم این حرکت فرهنگی شروعی بر یک استمرار فرهنگی باشد که پتانسیل های فرهنگی جیرفت و جنوب کرمان را در سطح کشور و بین الملل آشکار سازد و در نتیجه موجب ارتقای فرهنگی همه جانبه منطقه جنوب کرمان شود.**اقتدار امروز ایران برگرفته از هشت سال دفاع مقدس استهمرزم شهید معناصری نیز دراین آئین گفت: خون شهیدان هشت دفاع مقدس به ایران اسلامی عزت داد تا امروز ایران یکی از قدرتمندترین کشورهای جهان شده است.حسن شهریاری با اشاره به رشادت های سردار سلیمانی گفت: این سردار رشید اسلام مالک اشتر زمان بوده و هرگز در راه انقلاب نلغزیده لذا این رزمنده بزرگوار از یادگاران همان دوران طلایی دفاع مقدس است. وی بیان کرد: شهید معناصری اولین شهیدی بود که وارد جیرفت شد و گلزار شهدای شهرستان جیرفت را پایه گذاری کرد و این از افتخارات این شهرستان است.**ترویج فرهنگ ایثار ضرورت جامعه استحجت الاسلام سید منصور حسینی مدرس حوزه و دانشگاه با اشاره به اینکه  ترویج فرهنگ ایثار و شهادت نیاز ضروری امروز جامعه است افزود: رشادت های شهدا و ایثارگری های رزمندگان باید برای نسل جوان تشریح و نهادینه شود.وی بیان کرد: ترویج فرهنگ ایثار و شهادت سبب بیمه شدن نظام مقدس جمهوری اسلامی ایران می شود از این رو این فرهنگ باید در بین نسل جوان نهادینه شود.آئین بزرگداشت معلم شهید سردار صفرمعناصری ( اولین شهید دوران دفاع مقدس در شهرستان جیرفت) با حضور معاون برنامه ریزی و توسعه فرمانداری شهرستان جیرفت، خانواده های معظم شهدا و اعضای شورای اسلامی شهرجیرفت در محل مدرسه راهنمایی شهید معناصری برگزار شد.گزارش: هادی شفیعی 7450/7429/ 5054            "}