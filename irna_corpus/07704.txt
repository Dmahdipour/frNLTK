{"onTitr":" نگاه رسانه های عربی    ","titr":" اثبات حقانیت ایران و شکستی تازه برای آمریکا","describe":" تهران- ایرنا- «شکست آمریکا» و «اثبات حقانیت ایران»؛ این دو گزاره از اصلی ترین توصیفاتی بود که طی روزهای گذشته رسانه های عربی از رای دادگاه لاهه صورت دادند.", "text":"به گزارش گروه تحلیل، تفسیر و پژوهش های خبری، قضات دیوان لاهه چهارشنبه گذشته در جلسه دادگاه در کاخ صلح لاهه رای به لغو تحریم های دارویی، غذایی، بشردوستانه و هوایی آمریکا علیه ایران دادند.  قاضی «عبدالقوی احمد یوسف» رئیس دادگاه رای دیوان را قرائت کرد. دیوان لاهه رکن قضایی سازمان ملل متحد و عالی‌ترین مرجع حل اختلاف میان دولت‌ها است. این نهاد مستقر در لاهه هلند، برای اجرای تصمیماتش از پشتیبانی شورای امنیت سازمان ملل متحد برخوردار است و تمام اعضای ملل متحد به اجرای تصمیمات دیوان ملزمند. با وجود این، از آنجا که آمریکا خود یکی از اعضای دائم شورای امنیت سازمان ملل و از حق وتو برخوردار است، پیش از این در مواردی از اجرای تصمیمات دیوان خودداری کرده است.تارنمای «ایلاف» عربستان در این زمینه نوشت: دادگاه بین المللی لاهه روز چهارشنبه به آمریکا دستور داده تا تحریم های ایران را که روی واردات کالاهای بشردوستانه، محصولات غذایی و خدمات مربوط با هوانوردی شهری تاثیر می گذارد، لغو کند. عبدالقوی احمد یوسف رئیس دادگاه رای دیوان گفت دادگاه به اجماع اعلام می کند که آمریکا با استفاده از ابزارهایی که در اختیار دارد باید همه موانعی که را از 8 می سال 2018 برای صادرات دارو و مواد پزشکی، مواد غذایی و تولیدات کشاورزی اعمال کرده است، لغو کند. این دادگاه تحریم ها را برای سلامتی مردم ایران خطرناک به شمار آورد.روزنامه «الحیات» چاپ لندن نیز نوشت: آمریکا از رای دادگاه لاهه ابراز ناامیدی کرد. این دادگاه عالی ترین نهاد قضایی سازمان ملل است که درباره اختلاف اعضای این سازمان تصمیم گیری می کند. تصمیم های این نهاد قضایی الزام آور است و نمی توان به آن اعتراض کرد.  قضات این دادگاه معتقدند که تحریم های آمریکا معاهده دوستی میان دو کشور را نادیده گرفته است و آثار زیانباری برای سلامتی مردم ایران به دنبال دارد. همچنین این دادگاه دلایل ارائه شده از سوی واشنگتن را ناکافی دانست. قاضی عبدالقوی احمد یوسف گفت قضات دادگاه به این جمع بندی رسیده اند که ایالات متحده باید به هر صورت که قادر است مانع از اجرای تحریم ها علیه نیازهای دارویی، خدمات پزشکی، اقلام غذایی و کشاورزی شود. وی هشدار داد که تحریم خدمات و کالا در حوزه مسافربری هوایی نیز سلامت و امنیت استفاده کنندگان این خدمات را با خطر روبرو می کند.  خبرگزاری رسمی سوریه «سانا» به نقل از «حسن روحانی» رئیس جمهوری اسلامی، رای دادگاه بین المللی لاهه را پیروزی بزرگی برای مردم ایران به شمار آورد و نوشت: روحانی در دیدار با شماری از فعالان رای دادگاه لاهه را پیروزی حقوقی و سیاسی بزرگ و قابل ملاحظه ای برای مردم ایران به شمار آورد و گفت هر چند که احتمال دارد آمریکا این حکم را اجرا نکند، اما این پیروزی بزرگی برای مردم ایران است که در نهاد بین المللی توانسته اند، آمریکا را محکوم کنند.روزنامه «الاخبار» لبنان هم در تحلیلی پیرامون رای دادگاه لاهه نوشت: وزارت امور خارجه جمهوری اسلامی ایران با استقبال از این رای، این موضوع را بیانگر حقانیت ایران دانسته است و با انتشار بیانیه ای اعلام کرده است که رای دادگاه لاهه بار دیگر نشان داد که آمریکا هر روز منزوی تر می شود. «محمد جواد ظریف» وزیر امور خارجه جمهوری اسلامی در صفحه توییتر خود این حکم را شکست دیگری برای دولت آمریکا و پیروزی قانون به شمار آورده است.روزنامه الحیات نیز در بخشی از گزارش خود نوشت: وزارت امور خارجه جمهوری اسلامی تصمیم دادگاه لاهه را بیان کننده حقانیت ایران به شمار آورد و گفت این حکم بار دیگر نشان داد که دولت آمریکا منزوی و تحریم های آن غیر قانونی و ظالمانه است.صفحه عربی شبکه خبری «یورونیوز» نوشت هنگامی که دادگاه بین المللی لاهه به تعلیق تحریم های دارویی، غذایی، بشردوستانه و هوایی آمریکا علیه ایران رای داد یک پیروزی را برای ایران رقم زد.شبکه خبری «الجزیرة» قطر هم رای دادگاه لاهه را یک پیروزی برای ایران به شمار آورد و در تحلیل این رای به نقل از وزارت امور خارجه ایران نوشت این رای بار دیگر ثابت کرد که ایران به حق بوده است و تحریم های آمریکا غیر قانونی و ظالمانه است.تارنمای «سما نیوز» سوریه حکم دادگاه لاهه را پیروزی بزرگی برای تهران به شمار آورد و نوشت تحریم های دولت آمریکا علیه ایران معاهده دوستی ایران و آمریکا را که در سال 1955 امضا شده است، نادیده می گیرد. صفحه عربی شبکه خبری «روسیا الیوم» از قول «جف گوردون» پژوهشگر حقوق بین الملل در اندیشکده اسیر لاهه نوشت: پیمان مودت ایران و آمریکا می تواند برای دادگاه لاهه اصول حقوقی کافی را وضع کند تا به موجب حقوق بین الملل به اقدامات نفرت بار آمریکا پایان داده شود. او رای دادگاه لاهه به سود ایران را فرصتی به شمار آورده است که دادگاه از طریق آن می تواند با توجه به حقوق بین الملل به جنگ تجاری آمریکا علیه دیگر کشورها پایان دهد.پژوهشم **9278**9279            "}