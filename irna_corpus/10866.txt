{"onTitr":"","titr":" شناگاههای سواحل استان بوشهر تعیین وضعیت می‌شوند","describe":" بوشهر-ایرنا- مدیرکل اموراجتماعی استانداری بوشهرگفت: شناگاههای سواحل این استان با نصب پرچم تعیین وضعیت می‌شوند.", "text":"به گزارش ایرنا، عباس برزگرزاده روز سه شنبه در نشست ساماندهی سواحل استان بوشهر افزود: شنا یکی از طرح‌های گردشگری دریایی است که در این ارتباط تعیین وضعیت شناگاههای سواحل استان بوشهر ضروری است.وی بیان کرد: استان بوشهر دارای طولانی‌ترین ساحل در حوزه خلیج فارس است که به فراخور این ظرفیت باید به وضعیت شناگاههای آن اهتمام جدی وجود داشته باشد.برزگرزاده ادامه داد: برخی از شناگاههای استان به صورت سنتی تعیین شده و دارای آلودگی است که در این ارتباط اجرای طرح سالم سازی شناگاهها ضرورت دارد.وی تاکید کرد: شناگاه رسمی باید با پرچم آبی علامت گذاری شود و از امکاناتی مانند دوش آب، نجات غریق و تفریحات آبی مجهز باشد.برزگرزاده با تاکید برعلامت‌گذاری شناگاههای آلوده با نصب پرچم زرد اظهار داشت: برای تعیین وضعیت شناگاههای استان بوشهر باید ستاد ساماندهی سواحل در شهرستان‌های ساحلی تشکیل شود.وی یادآور شد: در راستای معرفی شناگاه آلوده  و غیر آلوده در سواحل استان بوشهر  پس از پایش و آزمایشات زیست محیطی و میکروبی پرچم‌ گذاری آنها انجام می‌شود.مدیرکل امور اجتماعی استانداری بوشهر افزود: در اجرای طرح‌های زیرساخت گردشگری دریایی  در استان بوشهر باید زمینه ترغیب و جذب سرمایه‌گذاران بخش خصوصی فراهم و ساز و کار مناسب برای حمایت از آنها انجام شود.7212/6045            "}