{"onTitr":"","titr":" آژانس بین المللی انرژی اتمی درخواست نتانیاهو را رد کرد","describe":" تهران – ایرنا – به رغم خواست بنیامین نتانیاهو نخست وزیر رژیم صهیونیستی از آژانس بین المللی انرژی اتمی برای بازرسی مجدد برنامه هسته ای ایران، این آژانس در بیانیه ای این درخواست را رد کرد.", "text":"به گزارش ایرنا، تارنمای روزنامه صهیونیستی جروزالم پست روز سه شنبه با درج این خبر افزود: آژانس بین المللی انرژی اتمی روز سه شنبه در بیانیه ای اعلام کرد که آنها از تمام اطلاعات مربوط در دسترس استفاده می کنند و اطلاعات دارای ارزش اسمی را در نظر نمی گیرند.  در این بیانیه آمده است: 'تمام اطلاعات به دست آمده از جمله از اشخاص ثالث، مورد بررسی دقیق است و با دیگر اطلاعات در دسترس ارزیابی می شود تا به یک ارزیابی مستقل مبتنی بر تخصص خود آژانس برسیم. این روش آژانس نیست که به صورت علنی مسائل مربوط به چنین اطلاعاتی را مطرح کند.' در این بیانیه همچنین اعلام شد که 'بر اساس توافق جامع پادمان (CSA) که با ایران منعقد شده و پروتکل الحاقی که ایران موقتا اجرا می کند، فعالیت های رسیدگی آژانس در ایران صورت می گیرد. بعلاوه، آژانس بازبینی و رسیدگی به تعهدات هسته ای ایران را نیز طبق برنامه جامع اقدام مشترک انجام می دهد.نتانیاهو پنجشنبه گذشته در نشست مجمع عمومی سازمان ملل مدعی شد که ایران یک انبار هسته ای در منطقه «تورقوزآباد» در جنوب تهران دارد که آن را از بازرسان آژانس بین المللی انرژی اتمی مخفی نگه داشته است.وی گفت که ایران از این انبار برای ذخیره تجهیزات و مواد اتمی برنامه هسته ای مخفی خود استفاده می کند و 300 تن از این تجهیزات و مواد در این انبار وجود دارد که 15 کیلوگرم از آن خارج شده است.آژانس بین‌المللی انرژی اتمی روز پنجشنبه 30 اوت (8 شهریور) در تازه‌ترین گزارش خود تایید کرد که ایران به تعهدات خود در چارچوب توافق هسته‌ای سال 2015 پایبند است.اروپام**3234** 1546            "}