{"onTitr":"","titr":" هشدار هواشناسی راهداران مازندرانی را راهی جاده ها کرد","describe":" ساری-ایرنا- مدیر راهداری اداره کل راهداری و حمل و نقل جاده ای مازندران گفت که بر اساس پیش بینی هواشناسی مبنی بر احتمال بارش برف، راهداران زمستانی در راهدارخانه ها مستقر شدند.", "text":"براساس پیش بینی هواشناسی مازندران با نفوذ سامانه بارشی از عصر امروز جمعه در این خطه، بارش برف در ارتفاعات و بارش شدید باران های سیلابی در سایر مناطق شروع می شود.پارسال بارش برف در سیزدهمین روز ماه مهر در جاده های کوهستانی مازندران، راهداران را غافلگیر کرده بود.عباسعلی نجفی روز جمعه در گفت و گو با خبرنگار ایرنا افزود: هم اکنون راهداران با تمام تجهیزات در 21 راهدارخانه مجهز استانی استقرار دارند.وی گفت که درصورت بارش برف و وقوع سیلاب در جاده ها، راهداران برای بازگشایی و کمک به مسافران در راه مانده خواهند شتافت.مدیر راهداری مازندران به رانندگان توصیه کرد به اخطارهای پلیس راه و راهداران در جاده ها توجه کنند تا دچار مشکل نشوند.نجفی همچنین از شهروندان خواست تا از مسافرت های غیر ضرور در شرایط فعلی که احتمال بارش برف و سیلاب در جاده ها پیش بینی شد، خودداری کنند و ترددشان را به شب نیندازند.مازندران 10 هزار و 700 کیلومتر جاده دارد که سه هزار و 600 کیلومتر آن را جاده اصلی تشکیل می دهد.طبق گزارش راه و شهرسازی 600 کیلومتر از محورهای اصلی مازندران برفگیر است و در زمستان سال گذشته 33 گروه با حدود 330 نیرو و 250 دستگاه ماشین آلات زمستانی به این محورها اعزام شدند که بخشی از این نیروها همچنان در این گردنه ها حضور فیزیکی دارند.   6982/1654            "}