{"onTitr":"","titr":" 60 درصد اهداف اشتغالزایی در خراسان رضوی محقق شد","describe":" مشهد- ایرنا- مدیر کل تعاون، کار و رفاه اجتماعی خراسان رضوی گفت: تاکنون 60 درصد از هدفگذاری امسال این استان در زمینه اشتغالزایی محقق شده است.", "text":"محمد سنجری روز یکشنبه در نشست کارگروه اشتغال استان خراسان رضوی افزود: برای سال جاری 110 هزار فرصت شغلی در این استان در نظر گرفته شده که طی نیمه نخست امسال برای 65 هزار و 520 نفر اشتغالزایی شده است.وی اظهار داشت: این فرصت های شغلی توسط واحدهای مختلف نظیر بنیاد مسکن، صنعت، معدن و تجارت، فناوری و اطلاعات، راه و شهرسازی، مراکز کاریابی و بنگاههای تولیدی ایجاد شده است.وی با بیان اینکه استان خراسان رضوی هشت درصد جمعیت کشور را در خود جای داده است گفت: طی سالهای گذشته اقدامات مثبتی در راستای کاهش نرخ بیکاری و اشتغالزایی در استان انجام شده است.سنجری افزود: نرخ بیکاری استان در بهار امسال  10.7 درصد بود در حالی که این رقم در بهار سال 95 حدود 14.8 درصد بود.وی اظهار داشت: طبق برنامه ریزی های انجام شده نرخ بیکاری در استان تا پایان برنامه ششم توسعه باید به هشت درصد کاهش یابد که در این راستا باید سالانه برای 75 تا 80 هزار نفر در این استان شغل ایجاد شود.پانزدهمین جلسه کارگروه اشتغال استان خراسان رضوی با حضور معاون توسعه کارآفرینی و اشتغال وزارت کار، تعاون و رفاه اجتماعی و استاندار خراسان رضوی در مشهد برگزار شد.3027 / 6053            "}