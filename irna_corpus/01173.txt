{"onTitr":"","titr":" وزیر کشور پاکستان برحل مشکلات امنیتی زائران اربعین تاکید کرد","describe":" اسلام آباد - ایرنا - وزیر مشاور امور کشور در کابینه دولت پاکستان اطمینان داد که مسئولیت تامین امنیت زائران در گذرگاه مرزی تفتان، بر عهده دولت این کشور است و برای رسیدگی به این مسائل از هیچ تلاشی چشم پوشی نمی شود.", "text":"به گزارش روز پنجشنبه ایرنا، «شهریارخان آفریدی» در دیدار با علامه «راجا ناصر عباس جعفری» دبیرکل حزب مجلس وحدت مسلمین، از احزاب پیشروی شیعیان پاکستان به وی وعده رسیدگی فوری به مشکلات پیش روی زائران پاکستانی در مرز تفتان را داد.علامه جعفری در ملاقات خود، مشکلات زائران اماکن مقدس را به صورت مفصل مورد بررسی و تبادل نظر قرار داد. وی بر ضرورت انجام اقدامات جدی برای رفع مشکلات زائران تاکید کرد و افزود:در حال حاضر زائران در منطقه مرزی تفتان مجبورند، بدون هیچ امکان و تسهیلاتی منتظر بمانند.این رهبر سیاسی پاکستان خطاب به وزیر مشاور کشور گفت:دولت و نهادهای انتظامی باید بلافاصله برای انتقال زائران به شهر کویته اقدام کنند. به گفته وی، به دلیل نبود امکانات لازم در منطقه مرزی تفتان تاکنون سه تن از زائران جان باخته و صدها تن دیگر نیز بیمار شده اند. علامه «راجا ناصر عباس جعفری» تاکید کرد: مسئولان باید علیه مسببان این وضعیت که در وظایف خود سهل انگاری کرده اند، اقدام فوری کنند. وزیر مشاور در امور کشور پاکستان به تامین تسهیلات لازم و امنیت زائران اطمینان داد و افزود:زائران هر چه سریعتر از تفتان به شهر کویته منتقل می شوند.به گزارش ایرنا هزاران نفر از زائران شیعه پاکستان که همه ساله برای حضور در آیین های عزاداری عاشورای حسینی و اربعین از طریق خاک جمهوری اسلامی ایران به عراق سفر می کنند، در زمان بازگشت به کشورشان مجبورند تا به دلیل مشکلات امنیتی و نبود امکانات، روزهای طولانی در نقطه مرزی تفتان توقف کنند.گرچه چند هفته از آیین های عزاداری عاشورای حسینی می گذرد و زائران پاکستانی عتبات عالیات، از مسیر زمینی و از طریق خاک ایران، درحال بازگشت به کشورشان هستند، هزاران نفر از این زائران پس از عبور از مرز ایران، در خاک کشور خود به دلیل کاستی هایی در ارائه خدمات امنیتی و اسکورت از سوی طرف پاکستانی، در منطقه مرزی &#39;تفتان&#39; سرگردان و بلاتکلیف مانده اند.رسانه های پاکستانی اعلام کردند:بیش از چهار هزار زائر پاکستانی که پس از بزرگداشت دهه نخست محرم در کربلای معلی و ضمن زیارت اماکن مقدس در مشهد و قم از ایران برگشته در گذرگاه مرز تفتان از یک هفته گذشته بلاتکلیف مانده اند.در این گزارش ها آمده است:زائران پاکستانی در اعتراض به معضلات امنیتی و نبود امکانات در منطقه مرزی دست به تحصن زدند. در همین حال دولت پاکستان نسبت به رسیدگی به مشکلات فوق اقدام کرده و براساس منابع خبری پاکستانی روز سه شنبه هفته جاری، 65 دستگاه اتوبوس حامل زائران شیعه از مرز تفتان عازم کویته می شود.آساق*274*6125**1337            "}