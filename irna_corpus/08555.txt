{"onTitr":"","titr":" دلنوشته عراقی ها: اربعین بدون زائران ایرانی صفایی ندارد","describe":" بغداد – ایرنا – در پدیده ای که نشان از عمق روابط بین دو ملت دوست و همسایه دارد، میزبانان سخاوتمند اربعین حسینی در عراق این روزها به تکاپو افتاده اند تا همانند هرسال جمع پرشمارتری از زائران ایرانی را در اربعین امسال به حضور بپذیرند.", "text":"به گزارش خبرنگار ایرنا، این نشاط و فعالیت های خودجوش مردمی در عراق این روزها  در سطح شبکه های اجتماعی در پی انتشار شایعات و جوسازی هایی مبنی بر اینکه احتمالا بخش زیادی از زائران ایرانی به دلایل مسائل و مشکلات اقتصادی و مادی نتوانند در مراسم اربعین امسال شرکت کنند، آغاز شده است.برخی از عراقی ها با دلنوشته هایی که صادقانه ترین احساسات برادری و محبت در آن نسبت به زائران ایرانی موج می زند، خواهشمندانه به زائران ایرانی گفته اند: 'اصلا فکر مسائل مادی نباشید در اینجا (عراق) همه چیز را رایگان در اختیارتان می گذاریم، فقط بیایید.'در یکی از این دلنوشته ها که بازتاب گسترده ای داشته است جمعی از میزبانان سخاوتمند عراقی خطاب به زائرانی ایرانی گفته اند که 'قلب های ما قبل از سفره هایمان برای شما پهن شده است چون اربعین بدون شما صفایی ندارد.'در این پیام مردمی آمده است که هیچ نیاز نیست که پولی هزینه کنید زیرا همه خانه ها و موکب های ما به روی شما باز است و حتی لازم نیست یک ریال هزینه کنید، بیایید که نان هایمان را با شما قسمت می کنیم، بیایید که در انتظار پذیرایی از شما زائران اباعبدالله الحسین (ع) هستیم.یکی دیگر از حرکت های خودجوش جالب توجه مردمی اقدام جمعی از موکبداران عراق به جمع آوری پول برای تامین هزینه های خودروهای حمل و نقل زائران ایرانی در داخل خاک عراق است.این عده از موکب داران که نوار ویدئو آن در شبکه های اجتماعی منتشر شده، خطاب به زائران ایرانی اربعین حسینی گفته اند: 'اگر دلار در ایران کمی بالا رفته هیچ نگران نباشید، ما شما را روی سرمان جدا می دهیم و پول لازم را برای ایاب و ذهاب شما از لب مرز تا کربلا و بالعکس فراهم کرده ایم.'یکی از فعالیت های جالب در این راستا ایجاد کمپین '#الحسین_ یجمعنا' (امام حسین ما را دور هم جمع می کند) است که شهروندان عراقی و ایرانی در آن هر یک به زبان مادری خود بر وحدت دو ملت تاکید کرده اند.علاوه بر فعالیت های مردمی در سطح شبکه های اجتماعی، بخشی از این فعالیت ها واتاب عینی یافته که از جمله آن حضور جمعی از شیوخ و سران عشایر جمهوری اسلامی ایران و جمهوری عراق در منطقه آزاد اروند در روزهای گذشته بوده است.با توجه به این که بصره هرساله 20 روز قبل از اربعین، سرآغاز این پیاده روی بزرگ مردمی به سمت کربلای معلا است، شیوخ و بزرگان بصره به همین مناسبت و با هدف اعلام آمادگی برای پذیرایی از زائران ایرانی، همبستگی و همدلی خود را با مردم ایران در منطقه آزاد اروند ابراز داشتند.این هیات عراقی در همایش 'حب الحسین یجمعنا' که با حضور سران و عشایر عرب استان خوزستان در مضیف 'دیراوی' برگزار شده بود، حضور پیدا کرد.پیش از این نیز سران عشایر نجف با حضور در کنسولگری جمهوری اسلامی ایران در نجف اشرف تاکید کردند که مراسم اربعین امسال نیز عمق برادری بین دو ملت ایران و عراق را منعکس خواهد کرد.آنها تاکید کردند که زائران عزیز ایرانی امسال نیز همانند سنوات گذشته محبت و حسن پذیرایی عراقی ها را شاهد خواهند بود زیرا دو ملت را عشق حسین به هم نزدیک کرده و هیچ چیز نمی تواند آنها را از هم جدا کند.در همین راستا شورای راهبردی اربعین حسینی در ایران امسال به منظور تقویت هرچه بیشتر اخوت و همدلی بین دوملت ایران و عراق، بر مراسم اربعین امسال شعار 'حب الحسین یجمعنا' گذشته است.همه شواهد و قرائن حاکیست که اربعین امسال برغم تداوم تلاش فتنه انگیزان برای تیره کردن فضای دوستی دو کشور، همچنان و بیش از گذشته انعکاسی از انسجام و همدلی بین دو ملت ایران و عراق و همه ملت های حاضر در این مراسم عبادی باشکوه است که تحت پرچم واحد حسین بن علی (ع) جمع خواهند شد و یکصدا بانگ برخواهند برداشت که 'هیهات من الذله'. خاورم *10*353*380*            "}