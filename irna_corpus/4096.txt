{"onTitr":"","titr":" لاوروف ادعای هکری هلند علیه روسیه را رد کرد","describe":" مسکو - ایرنا - وزیر امور خارجه روسیه اعلام کرد: ادعای هلند در مورد حمله هکری چهار کارشناس روس به سازمان منع تسلیحات شیمیایی، برای انحراف توجه افکار عمومی از مسائل اتحادیه اروپا و سازمان پیمان آتلانتیک شمالی (ناتو) است.", "text":"به گزارش ایرنا، سرگئی لاوروف روز دوشنبه در کنفرانس مطبوعاتی مشترک با «انزو میلانزی» وزیر خارجه ایتالیا، در مورد اخراج چهار تبعه روسی از هلند در ماه اوریل این مطلب را بیان کرد.وی اظهار داشت: چهار کارشناس روس به صورت عادی به هلند رفته اند و هیچ مراجعه ای به سفارت روسیه نداشته اند، با وجود این توسط پلیس این کشور دستگیر شدند؛ ما به هلند اعتراض نکردیم و اقدام تلافی جویانه نیز صورت نگرفت.لاوروف گفت: اما سه هفته پیش در رسانه های هلندی اخباری مبنی بر این که اتباع روس اخراج شده جاسوسان سایبری بودند، منتشر شد و سفیر هلند پس از احضار به وزارت خارجه روسیه، جواب قانع کننده ای به ما ارایه نکرد.وی ادامه داد: روز سوم اکتبر نیز بار دیگر سفیر هلند احضار شد و در پاسخ به پرسش طرف روسی مبنی بر این که شواهد در مورد اتهامات اتباع اخراج شده روس کجاست، پاسخ داد که اطلاعات لازم را وزیر دفاع هلند در کنفرانس خبری ارایه داده است.لاوروف گفت: به نظرم یک بار دیگر با دیپلماسی بلندگویی(جار و جنجال) مواجه هستیم که مکانیسم های قانونی برای رفع اختلافات بین کشورها را نادیده می گیرد.وزیر خارجه روسیه خاطرنشان کرد که فردا نشست شورای اجرایی سازمان منع تسلیحات شیمیایی برگزار می شود و این مساله از طرف بعضی که سعی دارند کنوانسیون منع تسلیحات شیمیایی را تغییر دهند، در نشست استفاده خواهد شد.وی تاکید کرد: با این تغییرات دبیرخانه فنی سازمان منع تسلیحات شیمیایی به یک نهاد سرکوبگر تبدیل می شود و با این اقدام به قوانین بین المللی از جمله اختیارات شورای امنیت سازمان ملل ضربه وارد می شود.وزیر خارجه روسیه همچنین خاطرنشان کرد که در روزی که کنفرانس مطبوعاتی وزیر دفاع هلند برگزار و در آن روسیه به حمله سایبری متهم شد، اجلاس وزیران دفاع ناتو برگزار شد.لاوروف با اشاره به اینکه در آینده نزدیک اجلاس شورای اروپا برگزار می شود، اظهار کرد: در این نشست سران کشورهای عضو اتحادیه اروپا به بررسی مسائل مختلف می پردازند و انتشار ادعاها درمورد هکرهای روسی در شرایط کنونی افکار عمومی را از مسایل اتحادیه اروپا و روابط آن با ناتو منحرف می کند.    **تلاش ها بر حل سیاسی مسائل سوریه متمرکز شودوزیر خارجه روسیه گفت که در دیدار با وزیر خارجه ایتالیا ارزیابی های روسیه از وضعیت سوریه به طرف مقابل بازگو شد.وی ادامه داد: معتقدیم که تمام تلاش هایی که جامعه جهانی درباره سوریه بکار می گیرد باید بر تحقق اهداف تعیین شده در قطعنامه 2254 شورای امنیت تمرکز یابد.لاوروف ادامه داد: تمام فعالیت روند مذاکرات آستانه که از سوی ایران، روسیه و ترکیه آغاز شده و نیز تصمیمات گرفته شده در نشست کنگره ملی سوریه در سوچی بر روی این اهداف متمرکز شده است.   **روسیه خواهان اتحادیه اروپایی قدرتمند استلاوروف با اشاره به مذاکرات خود با طرف ایتالیایی درباره روابط با اتحادیه اروپا اظهار داشت: مسکو علاقه مند به اتحادیه اروپایی قدرتمند است که به عنوان شریک واقع بین و قابل پیش بینی اقدام کند و سیاست خارجی بر اساس منافع اروپا و کشورهای عضو این اتحادیه اجرا کند. وی افزود: بر این باوریم و شرکای ایتالیایی هم می پذیرند که روابط روسیه و اتحادیه اروپا نیاز به سالم سازی و فعال سازی دارد.لاوروف گفت: روسیه برای پیشنهادات سازنده از سوی اتحادیه اروپا برای فعال سازی همکاری های اقتصادی آمادگی دارد.   **روسیه سطح شرکت در کنفرانس لیبی را مشخص می کندلاوروف در پاسخ به دعوت وزیر خارجه ایتالیا از رئیس جمهوری روسیه برای شرکت در کنفرانس بین المللی لیبی که در ایتالیا برگزار می شود گفت که سطح شرکت در این کنفرانس را خودمان مشخص خواهیم کرد. **انرژی عرصه مهم همکاری روسیه و ایتالیا استلاوروف با بیان اینکه انرژی حوزه مهم همکاری بین روسیه و ایتالیا است، گفت که در مذاکرات با طرف ایتالیایی در خصوص مسائل انرژی اروپا ازجمله اوضاع پیرامون طرح خط لوله گاز جریان شمالی 2 گفت وگو شد.  وی افزود: درباره طرح خط لوله گازجریان ترکی نیز گفت وگو کردیم و این طرح ها تجاری هستند و در راستای منافع کشورهای اروپایی اجرا می شوند و در متنوع سازی مسیرهای انتقال گاز روسیه به اروپا و تامین امنیت انرژی این قاره سهم دارند.شبک**اروپام*391* 1346 **1392            "}