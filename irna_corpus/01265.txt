{"onTitr":"","titr":" شهرستان دماوند 74 هزار مشترک گازشهری دارد","describe":" تهران-ایرنا- رئیس اداره گاز شهرستان دماوند از وجود 74 هزار مشترک گاز شهری در شهرستان خبر داد و گفت: این تعداد مشترک در بخش‌های مختلف مسکونی، تجاری، صنعتی، دولتی و مذهبی فعالیت دارند.", "text":"علی اصغر مهری روز پنجشنبه در گفت و گو با خبرنگار ایرنا اظهار داشت: با توجه به در پیش بودن فصل سرما، مهم ترین نکته ای که باید در نظر گرفت رعایت مصرف گاز است.وی یادآورشد: در سنوات گذشته با تمهیدات در نظر گرفته شده و افزایش خطوط انتقال، قطعی گاز گزارش نشد و انتظار می رود با همین وضعیت بتوان فصل سرمای امسال را هم سپری کرد. مهری با بیان اینکه مصرف بهینه و صرفه جویی باید در اولویت برنامه ها باشد، گفت: نعمتی همچون گاز که در کشور وجود دارد برای همه نسل‌هاست و نباید آن را به هدر داد.رئیس اداره گاز شهرستان دماوند ادامه داد: خدمات‌رسانی در این شهرستان به دلیل وسعت منطقه، به راحتی امکان‌پذیر نیست و نیاز به تلاش مضاعف و آگاهی دادن به مردم و تخصص دارد. **فعالیت 18گازبان در سطح شهرستان وی گاز رسانی در روستاها را یکی از اقدامات مهم طی سال های گذشته دانست و بیان کرد: با اجرای این پروژه، در هر منطقه از روستاها به صورت مشترک یک گازبان مستقر شده‌ تا بخشی از خدمات‌رسانی را برعهده داشته باشد و ضمن اعلام نقص فنی گاز رسانی، پیگیر مطالبات باشد. مهری با بیان اینکه 18 گازبان در سطح شهرستان مشغول فعالیت هستند، گفت: وجود گازبان ها دسترسی مردم به خدمات را به خصوص در فصول سرد فراهم می کنند و با توجه به اینکه این افراد از اهالی بومی روستاها انتخاب می‌شوند، همواره در محل حضور خواهند داشت.رئیس اداره گاز شهرستان دماوند در خصوص افزایش تعرفه گازبها عنوان کرد: حدود 15 درصد افزایش تعرفه در همه بخش‌ها داشته ایم که این رقم در مجموع افزایش چشمگیری در نرخ تعرفه گاز ایجاد نکرده است.رئیس اداره گاز شهرستان دماوند بیان کرد: امسال گازبها بر اساس اصلاح الگوی مصرف تعیین شده که در صورت رعایت میزان مصرف، گازبهای مضاعف دریافت نمی‌شود اما اگر فراتر از الگو باشد مصرف کننده باید هزینه مازاد پرداخت کند.وی با اشاره به بحث دریافت مطالبات، خاطر نشان کرد: اماکن مذهبی، مدارس و بیمارستان بهای گاز را به موقع پرداخت نمی کنند و ادامه این وضعیت به حتم در خدمت رسانی مشکل ساز خواهد بود.رئیس اداره گاز شهرستان دماوند بیان کرد: 5 پروژه اجرایی نصب انشعابات و یک پروژه شبکه گذاری و لوله گذاری به طول 40 هزار متر از جمله پروژه های این نهاد است که از محل اعتبارات متمرکز استان تصویب و اجرا می شود. وی با اشاره به اجرای پروژه گازرسانی در10 روستای شهرستان، گفت: پیمانکار پروژه مشخص شده ولی اجرای آن نیاز به مجوز راهداری دارد که با وجود پیگیری‌ها، هنوز مجوز آن صادر نشده است.مهری در خصوص انشعابات غیرمجاز گفت: با همکاری و تعامل مسئولان شهرستان، استفاده غیرمجاز از گاز به صورت نصب علمک و کنتور به صفر رسیده، اما ممکن است گاهی دستکاری‌های تجهیزات انجام می گیرد که این کار جرم محسوب می‌شود.وی ادامه داد: استفاده غیرمجاز از گاز می‌تواند تبعات منفی دیگری همچون نشتی گاز و حوادث را به همراه داشته باشد.تهرام/7246/ 1539            "}