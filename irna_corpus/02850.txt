{"onTitr":" آیت الله مکارم شیرازی:    ","titr":" اصول شرعی و بهداشتی در ذبح دام رعایت شود","describe":" قم - ایرنا - آیت الله ناصر مکارم شیرازی از مراجع تقلید با تاکید بر ضرورت رعایت اصول شرعی و بهداشتی در موضوع ذبح دام گفت: ذبح دام در جاده، خیابان و کوچه از نظر شرعی و بهداشتی تخلف محسوب شده و باید از آن پرهیز شود.", "text":"به گزارش ایرنا، وی عصر سه شنبه در دیدار رئیس سازمان دامپزشکی کشور اظهار داشت: قربانی کردن در جاده، کوچه و خیابان ها باعث آلودگی مسیر عبور مردم شده و از نظر بهداشتی درست نیست.وی با بیان این که این اقدام از نظر شرعی نیز درست نیست، افزود: مردم با همین کفش هایی که خون به آن چسبیده وارد مسجد می شوند.آیت الله مکارم شیرازی کار دامپزشکی را لازم و مهم دانست و خطاب به مسئولان این سازمان گفت: شما نیز باید کمک کنید تا مردم به جای قربانی کردن در جاده و خیابان، آن را در گوشه ایی انجام دهند.وی تصریح کرد: حتی برخی ها برای ساختمان و یا مسجدی که می سازند نیز گوسفندی ذبح می کنند و خون آن را به دیوار می مالند‌ که این هم درست نیست.وی افزود: گاهی نیز برخی ها چون می دانند اگر گوسفند را به کشتارگاه ببرند، سالم بودن آن گوسفند از نظر اطباء کشتارگاه مردود اعلام می شود، برای همین آن را در داخل خانه ذبح کرده و گوشت آن را خود و یا دیگران استفاده می کنند.وی نظارت بر ذبح شرعی گوشت های وارداتی را نیز مورد توجه و تاکید قرار داد و افزود: برخی ها از کلمه حلال برای تجارت گوشت سوء استفاده می کنند، ولی باید این مسائل در صدا و سیما به مردم آموزش داده شود و این کار سنگین و پر مسئولیتی است و باید کاملا رعایت شود.آیت الله مکارم شیرازی با اشاره به توصیه های دینی در مورد مصرف غذای حلال افزود: طبق روایت ها اگر کسی می خواهد دعایش مستجاب شود باید غذای حلال بخورد و این بسیار ضایعه بزرگی است که مردم دعا کنند و استجابت نشود.وی اضافه کرد: باید به همان اندازه که در بهداشت ظاهری مردم دقت می شود در بهداشت معنوی نیز دقت شود تا مردم دعایشان مستجاب و روح عبادت در آنها زنده شود و بتوانند وظایف شرعی را انجام دهند.** رئیس سازمان دامپزشکی نیز در ابتدای این دیدار با بیان این که تمامی نیروهای این سازمان در حوزه جغرافیایی محل خدمت خود بالاترین مدارج تحصیلی را دارند و در محل های عشایری، شهرستان ها و بخش ها مستقر بوده و به صورت تمام وقت خدمت می کنند، افزود: افتخار مجموعه دامپزشکی این است که در محل استقرار مردم به آنها خدمات ارائه می کند.علیرضا رفیعی پور گفت: دامپزشکی با حضور در واحدهای تولیدی خدمات خود را به تولید کنندگان فرآوده های دامی ارائه نموده و از این طریق سالم بودن، حلیت و شرعی بودن محصول تضمین می شود.وی با اذعان به این که دامپزشکی به غیر از حوزه بهداشت مسئولیت دیگری ندارد، افزود: موضوع بهداشت نیازمند تبلیغ و ترویج است و بیش از سه هزار روحانی و طلبه که در قالب طرح های مختلف تبلیغی در کشور فعالیت می کنند، در سنگر ارزشمند منبر می توانند برای حفظ سلامت، امنیت غذایی و بهداشت عمومی جامعه تبلیغ و فرهنگ سازی نمایند و در پیشگیری از 900 هزار نوع بیماری مشترک انسان و دام نقش مهمی داشته باشند.7403 / 1175            "}