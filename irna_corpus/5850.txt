{"onTitr":"","titr":" مرکز پژوهش و تسهیل گری کسب و کارالبرز راه اندازی شد","describe":" کرج-ایرنا- مرکز پژوهش و تسهیل گری کسب و کار روز یکشنبه با حضور استاندار البرز در کرج فعالیت خود را آغاز کرد.", "text":"به گزارش ایرنا، رحیم بنامولائی رئیس اتاق بازرگانی البرز در آئین گشایش این مرکز گفت: استفاده از دیدگاه های کارشناسان مجرب به ویژه درحوزه های استارتاپی  تعامل صنعت و دانشگاه‌ و برگزاری مستمرنشست های تخصصی و فکری از اولویت های کاریاتاق بازرگانی البرز است که در مرکز پژوهش ها و تسهیل گری کسب و کار دنبال می شود.وی افزود: مباحث پژوهشی و امور کارورزی برای دانشجویان و استفاده از تحلیل های علمی، پژوهشی ، اقتصادی و کسب و کار از دیگر اهداف راه اندازی مرکز پژوهش و تسهیل گری کسب وکار البرز است.رئیس پارلمان بخش خصوصی البرز با اشاره به مزیت های اقتصادی و علمی و نیز همجواری استان با پایتخت گفت: البرز همواره به عنوان مرکز مراودات اقتصادی، تجاری و علمی و پژوهشی مطرح بوده است.بنامولائی افزود: به همین دلیل اتاق بازرگانی البرز در تجارت داخلی و بین المللی نقش محوری داشته و در ارائه مشاوره به مجریان قوای سه گانه نیز همواره پیشگام بوده است. مرکز پژوهش و تسهیل گری کسب و کار اتاق بازرگانی البرز در زمینی به وسعت یک هرازمتر مربع در حاشیه  نمایشگاه دائمی توانمندی های تولیدی و صنعتی این اتاق تاسیس شده است.7411/ 6155            "}