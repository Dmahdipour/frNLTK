{"onTitr":" عریقات خطاب به دبیر کل سازمان ملل:    ","titr":" نام رژیم صهیونیستی در گزارش ناقضین حقوق کودکان درج شود","describe":" تهران- ایرنا- 'صائب عریقات' دبیر کمیته اجرایی سازمان آزادیبخش فلسطین از سازمان ملل خواست رژیم صهیونیستی را به عنوان ناقض حقوق کودکان فلسطینی در گزارش سالانه خود درباره کودکان و درگیری مسلحانه وارد کند.", "text":"به گزارش روز سه شنبه پایگه خبری 'القدس العربی' چاپ لندن، عریقات با ارسال نامه ای اعتراضی به' آنتونیو گوترش' دبیر کل سازمان ملل هدف قرار دادن کودکان فلسطینی بی گناه و شلیک گلوله به آنها از سوی نظامیان صهیونیست را نقض حقوق بشر دانست و خواستار حمایت بین المللی مردم فلسطین شد.'عریقات 'تاکید کرد: تهیه گزارش یکی از روش های سازمان ملل برای محکوم کردن تجاوزهای رژیم صهیونیستی در حق کودکان فلسطینی می باشد و این در حالی است که دبیر کل سازمان ملل 14 سپتامبر/ 23 شهریور طی گزارشی اقدامات ظالمانه و نقض حقوق فلسطینیان توسط رژیم صهیونیستی را اعلام کرد.  'عریقات' در این نامه تاکید کرد: برغم گزارش های متعدد سازمان ملل از فلسطین اشغالی، رژیم صهیونیستی همچنان نقض حقوق فلسطینیان و معاهده 4 ژنو و دیگر معاهدات از جمله قرارداد حقوق کودکان سازمان ملل را ادامه می دهد.وی با اشاره به جنایت نظامیان رژیم صهیونیستی در هدف قرار دادن 'عبدالناصر مصبح' کودک فلسطینی 12 ساله  وزخمی کردن همکلاسی وی' محمد نایف الحوم '14 ساله که در چند صد متری نظامیان رژیم صهیونیستی در اطراف نوار غزه قرار دادشندتاکید کرد 'محمد' و'ناصر' آخرین کودکان فلسطینی نیستند که به دست نظامیان صهیونیست کشته می شوند. 'عریقات' جنایات رژیم صهیونیستی در حق کودکان را کشتار، ربودن، حمله به مدارس وبیمارستان، ممانعت از ورود کمک های بشردوستانه به غزه و درگیری مسلحانه ذکر کرد.وی افزود: رژیم صهیونیستی اجازه نمی دهد کودکان فلسطینی بر اساس معاهده حقوق کودک، کودکی کنند و این در حالی است که این رژیم غاصب نقض حقوق فلسطینیان و بی احترامی به قوانین سازمان ملل و قوانین بین المللی را ادامه می دهد.'عریقات 'خاطر نشان کرد: عضویت رژیم صهیونیستی در سازمان ملل مشروط به تعهد این رژیم به منشور سازمان ملل و اجرای قطعنامه های آن از جمله قطعنامه های 181 و194 است اما سیاست فرار از مجازات به رژیم صهیونیستی این امکان را داده که حقوق فلسطینیان را طی بیش از 70 سال نقض کند.**پهپاد جاسوسی رژیم صهیونیستی در شمال نوار غزه سقوط کرد   رسانه های رژیم صهیونیستی امروز سه شنبه از سقوط پهپاد ارتش این رژیم شب گذشته در شمال نوار غزه خبر دادند.     رسانه های رژیم صهیونیستی به نقل از منابع نظامی خود اعتراف کردند، پهپاد صهیونیستی از نوع 'راکب السماء' ( سوار آسمان) هنگام انجام ماموریت در شمال نوار غزه سقوط کرد. رسانه های رژیم صهیونیستی ادعا کردند که ارتش رژیم صهیونیستی احتمال داده پهپاد مذکور پشت دیوار امنیتی این رژیم در نوار غزه سمت سرزمین های اشغالی سقوط کرده و نظامیان آنها در جست وجوی پیدا کردن آن هستند. پایگاه خبری صهیونیستی 'حدشوت 24 ' ادعا کرد ، نظامیان اسرائیلی با انجام عملیات گسترده در جست وجوی قطعات پهپاد مذکور هستند. این رسانه صهیونیستی افزود: هواپیماهای شناسایی ( جاسوسی) این رژیم از صبح زود تاکنون با گشت زنی در آسمان استان های نوار غزه به دنبال قطعات پهپاد مذکور می باشند. خبرگزاری فلسطینی معا هفته گذشته نیز اعلام کرد فلسطینی ها یک فروند هواپیمای بدون سرنشین رژیم صهیونیستی را در نوار غزه ساقط کردند. پهپاد مذکور از سوی تظاهرکنندگان در مرز غزه با فلسطین اشغالی سرنگون شد. غزه از مدت ها پیش شاهد تظاهرات فلسطینی ها در اعتراض به محاصره این منطقه است. نوار غزه طی سال های گذشته با تحریم و محاصره از سوی رژیم صهیونیستی مواجه بوده است. براساس گزارش سازمان ملل هزاران تن از مردم غزه از کمبود مواد غذایی، دارو و آب آشامیدنی رنج می برند. خاورم** 1453**1144            "}