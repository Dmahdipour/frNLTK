{"onTitr":" فرماندار قم،    ","titr":" خدمات 40 ساله نظام در مناطق محروم برای نسل جدید تبیین شود","describe":" قم - ایرنا - فرماندار قم با اشاره به تلاش های دشمنان برای ایجاد یاس و ناامیدی در بین مردم گفت: تبیین چهاردهه خدمات نظام اسلامی به مناطق محروم باید به بهترین شکل برای نسل جدید تبیین شود.", "text":"به گزارش ایرنا، رضا سیار روز دوشنبه در نشست صمیمی معاون سیاسی استاندار قم با شوراهای اسلامی و دهیاران بخش کهک این استان اظهار داشت: در دوران پیش از پیروزی انقلاب اسلامی تنها در کهک برق وجود داشت، و بیشتر راه های روستایی نیز آسفالت نبود.کهک یکی از بخش های پنج گانه قم و در 35 کیلومتری مرکز این استان قرار دارد.وی با بیان اینکه نسل جدید که در دهه های 70 و 80 متولد شدند، باید از این حجم خدمات گسترده به مناطق محروم مطلع شوند، افزود: قبل از انقلاب بیشتر روستائیان از وجود گاز و امکانات پیشرفته برای زندگی خود کمترین آگاهی نداشتند، و در داخل شهر قم نیز درصد کمی از مردم از نعمت گاز بهره مند بودند.وی با بیان اینکه درحال حاضر به برکت انقلاب اسلامی طرح های عمرانی زیادی توسط دولت و نظام جمهوری اسلامی انجام شده است، گفت: تامین آب بخش کهک از سرشاخه های دز را در دستور کار داریم، و طرح آبرسانی به روستای فردو نیز به زودی به بهره برداری خواهد رسید.فرماندار قم در بحش دیگری از سخنان خود با بیان اینکه با توجه به تحریم های دشمن افزایش امید و نشاط اجتماعی مردم از کارهای بزرگ محسوب می شود، افزود: نباید مسائلی مانند سرقت دام و احشام امید مردم را به نارضایتی عمومی تبدیل کند، و در مقابل تهدیدهایی مانند مواد مخدر که یک توطئه جهانی است نیز خود را دریابیم.وی با اشاره به ظرفیت های فراوان عزاداری های ماه های محرم و صفر برای تقویت فرهنگ مقاومت در جامعه گفت: این ایام فرصتی است که می توانیم کشور و نظام را برای مقابله با نقشه های شوم آمریکا واکسینه کنیم.7403/ 6133/            "}