{"onTitr":"","titr":" کشورهای حاشیه خلیج فارس بدنبال تامین کمبود برق عراق هستند","describe":" بغداد – ایرنا – رسانه های عراق به نقل از یک مسئول اماراتی نوشتند که کشورهای شورای همکاری خلیج فارس در حال انجام مذاکرات با عراق برای تامین کمبود برق این کشور هستند.", "text":"به گزارش ایرنا، این رسانه ها به نقل از 'مطر النیادی' معاون وزارت برق و صنعت امارات نوشتند: سازمان تامین برق کشورهای همکاری خلیج فارس در حال مذاکره با مقامات عراقی برای ایجاد ارتباط برقی با استان بصره در جنوب عراق است..وی افزود: شورای همکاری خلیج فارس سالانه 100 مگاوات برق تولید می کند که در فصل زمستان تنها30 درصد آن را مصرف می کند و می تواند مقدار اضافی را صادر کند. وی در ادامه بدون اینکه وارد جزئیات شود گفت که شورای همکاری خلیج فارس همچنین در حال بررسی ارتباط برقی با منطقه شاخ آفریقا و شبه جزیره هند است.در حال حاضر 1200 مگاوات برق مورد نیاز عراق از طریق واردات از ایران تامین می شود.گفتنی است که طی سال های اخیر و با آشفتگی در خدمات عمومی، استان های عراق از قطعی برق رنج می برند و تابستان هر سال صحنه اعتراضات مردمی بویژه در شهرهای جنوبی است. اعتراضات و خشونت های ناشی از اعتراضات اجتماعی مردم در بصره امسال چند ده کشته و صدها زخمی بجا گذاشت. خاورم*4**ع ص**380**            "}