{"onTitr":"","titr":" تصمیمات غیرکارشناسی مردم در نوسان بازار طلا تاثیرگذار است","describe":" کرمانشاه - ایرنا - رییس اتحادیه طلا و جواهر کرمانشاه از افت قیمت طلا در روزهای اخیر خبر داد و افزود: تصمیمات غیرکارشناسی مردم و خریداران در افزایش و نوسان قیمت طلا موثر است که پیشنهاد می شود برای کاهش وضعیت هیجانی بازار، خریداران از خرید دست نگه دارند.", "text":"مجتبی فیروزی روز دوشنبه در گفت و گو با ایرنا، اظهار داشت: نزدیک به 50 درصد آشفتگی قیمت ها به هجوم مردم برای خرید و فروش در بازار طلا ارتباط دارد.وی ادامه داد: نه تنها در بازار طلا بلکه در هر بازاری اگر تقاضا افزایش یابد شاهد بالا رفتن قیمت خواهیم شد.رییس اتحادیه طلا و جواهر کرمانشاه اظهار داشت: اقدام های غیرتخصصی موجب شد تا برخی از خریداران در وضعیت گرانی به خرید طلا اقدام کرده اند که با کاهش قیمت، ضرر بالایی متحمل شده اند.فیروزی ادامه داد: هرگرم طلای 18 عیار در روز گذشته به میزان 40 هزار تومان کاهش داشته که امروز شاهد اندکی افزایش قیمت برای هر گرم بوده ایم.وی با بیان اینکه قیمت طلا از نرخ ارز تاثیر می پذیرد، گفت: هم اکنون قیمت فروش هر گرم طلای 18 عیار به میزان 430 هزار تومان و قیمت خرید از مشتری به میزان 399 هزار تومان است.فیروزی ادامه داد: قیمت سکه بهار آزادی به میزان چهار میلیون و 350 هزار تومان است.رییس اتحادیه طلا و جواهر کرمانشاه با اشاره به مالیات بر ارزش افزوده 9 درصدی طلا ادامه داد: با در نظرگرفتن این مالیات در شرایط کنونی هرگرم طلا به میزان 20 تا 30 هزار تومان به عنوان مالیات از آن کسر می شود که قانون رفع آن در مجلس در دست بررسی است.فیروزی یادآور شد، هم اکنون 380 واحد صنفی طلا و جواهر در استان کرمانشاه مشغول به فعالیت هستند.7460/8066            "}