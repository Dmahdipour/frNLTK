{"onTitr":"","titr":" طرح ورزش خانوادگی زمینه ساز نشاط و تندرستی","describe":" همدان- ایرنا- اجرای طرح ورزش خانوادگی با برگزاری مسابقات جام «نشاط و تندرستی» اقدامی موثر توسط وزارت ورزش و جوانان به شمار می رود که نقشی مهم در ایجاد روحیه، نشاط و افزایش مشارکت بانوان دارد.", "text":"به گزارش ایرنا جام «نشاط و تندرستی» در راستای مشارکت همه جانبه بانوان به صورت تیم منتخب بستگان و فامیل ها اجرایی شده و در سطح شهرستان، استان و کشور به صورت رسمی در حال برگزاری است.هم اکنون نحوه برگزاری این جام از سوی زهرا سادات موسوی مدیرکل دفتر هماهنگی و نظارت ورزش بانوان وزارت ورزش و جوانان کشور به استان ها ابلاغ شده و هدف از اجرای آن افزایش دانش، آگاهی حرکتی، ایجاد نشاط و شادابی در بین بانوان است.** جلوگیری از فقر حرکتی مهمترین هدف جام «نشاط و تندرستی»مدیر امور ورزش بانوان اداره ورزش و جوانان همدان در این باره می گوید: این طرح با هدف ایجاد عادت به ورزش کردن در زندگی روزانه و جلوگیری از فقر حرکتی و ناهنجاری های جسمانی و روانی حاصل از آن اجرایی می شود.معصومه پیردهقان افزود: معاونت ورزش بانوان وزارت ورزش و جوانان مجری این طرح است و با رویکرد ارتقاط سطح سلامت جسمانی، روانی، اجتماعی جامعه و ایجاد نشاط و شادابی از طریق ورزش به صورت استانی، منطقه ای و کشوری برگزار می شود.وی اضافه کرد: افزایش دانش، آگاهی حرکتی و ایجاد نشاط و شادابی از طریق ورزش، نهادینه سازی ورزش در خانواده و زندگی فردی و ایجاد عادت انجام فعالیت های ورزشی به منظور کاهش آسیب های اجتماعی در اوقات فراغت از اهداف کلان این طرح به شمار می رود.** تشکیل تیم های خانوادگینائب رئیس هیات ورزش های همگانی همدان نیز پیرامون نحوه اجرای این مسابقات گفت: هر تیم متشکل از هفت ورزشکار از بانوان عضو یک خانواده خواهد بود.مریم روحی افزود: مادربزرگ، مادر، دختر، خواهر، خاله و عمه این تیم را تشکیل می دهند که در مجموع باید 6 بازیکن اصلی و یک بازیکن ذخیره باشند و تیم ها نمی توانند از بستگاه درجه 2 به بالا استفاده کنند.وی ادامه داد: آیتم های برگزاری مسابقات جذاب و پرنشاط و در عین حال غیرتخصصی تعیین شده تا همه سنین بتوانند در آن رقابت کنند.روحی یادآور شد: دراز نشست با توپ بسکتبال، پرش جفتی به صورت زیگزاک، آمادگی جسمانی، جابجایی توپ مدیسن بال سه کیلوگرمی، پرس از مانع و عبور از زیر مانع و راه رفتن روی چوب موازنه از رشته های تعیین شده رقابتی در این دوره از مسابقات است.وی خاطرنشان کرد: برای قضاوت این مسابقات نیز از داوران باتجربه رشته های مختلف استفاده می شود.** اعزام بهترین ها به مسابقات کشورینائب رئیس هیات ورزش های همگانی همدان گفت: همه رده های سنی می توانند در این مسابقات حضور داشته باشند و بهترین ها به رقابت های کشوری اعزام می شوند.روحی افزود: براساس هماهنگی صورت گرفته پیکارهای شهرستانی شانزدهم و استانی هجدهم ماه جاری برگزار می شود و تمامی بانوان در قالب یک تیم می توانند در این مسابقات شرکت کنند.روحی خاطرنشان کرد: ارایه گواهی سلامت و کارت بیمه ورزشی برای حضور در این مسابقات الزامی است.براساس آمار سرشماری سال 95، جمعیت استان همدان یک میلیون و 738 هزار و 234 نفر اعلام شد که 857 هزار و 916 نفر را زنان تشکیل داده است.  7520/2087            "}