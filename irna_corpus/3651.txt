{"onTitr":" معاون وزیر جهاد کشاورزی:    ","titr":" انتقال صنعت مرغ تخمگذار کشور به مناطق غیر آلوده ضروری است","describe":" کرج- ایرنا- معاون وزیر جهاد کشاورزی درامر بهبود تولیدات دامی با بیان اینکه 80 درصد صنعت مرغ تخمگذار کشور در مناطق آلوده به ویروس آنفلوآنزای فوق حاد پرندگان استقرار دارد، گفت: انتقال این صنعت به مناطق غیر آلوده ضروری است.", "text":"به گزارش ایرنا، دکترمرتضی رضایی روز سه شنبه در همایش روزجهانی تخم مرغ که در موسسه تحقیقات علوم دامی کشور مستقر در کرج برگزار شد، افزود: اکنون یک آفت بزرگ که باید زودتر حل شود بحث آمایش سرزمین در مورد مرغ های تخمگذار بوده که 80 درصد این صنعت در11 استان کشور فعال است.وی ادامه داد: بیشترین موارد آنفلوآنزای فوق حاد پرندگان در این استان ها گزارش شده است.معاون وزیر جهاد کشاورزی اضافه کرد:  ساماندهی این بخش نیازمند مشوق ها و ابزار حاکمیتی است که باید ورود پیدا کنیم .وی گفت: رونق بازارهای صادراتی به عنوان یک ابزار بسیار ارزشمند، می تواند امید بخش برای صادرات و رونق صنعت مرغ تخمگذار باشد.معاون وزیرجهاد کشاورزی اظهار داشت: اکنون به دنبال رونق صنعت مرغ تخمگذار در بازار هستیم لیکن می بایست شاخص های بهداشتی آن رعایت شود.وی با بیان اینکه اکنون سرانه مصرف تخم مرغ در کشور حدود 190 عدد درسال است، گفت: این سرانه می بایست به 365 عدد در سال برسد.رضایی اظهار داشت: با وجود تغییرات قیمت، تخم مرغ یکی از ارزانترین و کامل ترین ماده غذایی است که می بایست ترویج شود.معاون وزیر جهاد کشاورزی گفت: صنعت مرغ و تخم مرغ  یک زنجیره ارزشمند غذایی و اقتصادی است که کشاورزان، بازرگانان، صنعتگران بخش، صنایع دارویی، متخصصان و کارشناسان و پرسنل بخش، پرورش دهندگان مرغ اجداد، گله های مادر، جوجه کشی ، ناوگان حمل و نقل، واسطه های تامین نهاده ها، کشتارگاه ها، صنایع بسته بندی و صنایع فراوری تخم مرغ، خرده فروشی ها، صندوق های مالی و اعتباری و... در این مجموعه فعالیت دارند. وی افزود: سالانه بیش از100 هزار میلیارد تومان ارزش محصولات صنعت مرغ و تخم مرغ  کشور است که  بزرگترین تولید کنندگان این بخش، غیر دولتی هستند.رضایی اضافه کرد: یکی دیگر از تولیدات در بخش دامی، تولید شیرخام است که سال گذشته10میلیون تن تولید داشتیم که یک میلیون تن آن صادر شد. معاون وزیر جهاد کشاورزی به برخی برنامه های آتی این وزارتخانه اشاره کرد و گفت: یکی از این برنامه ها ساماندهی مرغان بومی ، رنگی و سیستم  پرورش مرغ روستایی است. وی افزود: درصدد ساماندهی پرورش مرغ بومی در کشور هستیم زیرا سالانه بیش از100 هزار تن تخم مرغ  دراین بخش تولید می شود زیرا سیستم خوداتکای روستایی که نزدیک به 50 درصد از غذای خود را از طبیعت به دست می آورد باید مدیریت شود.17 مهرماه به عنوان روز جهانی تخم مرغ نامگذاری شده است.6156/ 6155            "}