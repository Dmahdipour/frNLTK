{"onTitr":"","titr":" توسعه کشت گلخانه ای در استان قزوین ضروری است","describe":" قزوین – ایرنا –  نماینده مردم شهرستان تاکستان در مجلس شورای اسلامی گفت: با توجه به جدی بودن کم آبی در قزوین باید برای توسعه کشت های گلخانه ای در استان اقدام کرد.", "text":"به گزارش ایرنا، بهمن طاهرخانی شامگاه پنجشنبه در جلسه شورای برنامه ریزی و توسعه استان قزوین که در باغستان جهاد کشاورزی با حضور محمد باقر نوبخت معاون رییس جمهوری و رییس سازمان برنامه و بودجه برگزار شد افزود: عملیات اجرایی بزرگترین شهرک گلخانه ای کشور و یا خاورمیانه در هزار هکتار در تاکستان آغاز شده است و برای 60 هزار نفر شغل ایجاد می کند.طاهرخانی گفت: این طرح از اقدامات مفید دولت است که فاز اول آن برای واگذاری به زودی به پایان می رسد.این نماینده افزود: با توجه به جدی بودن موضوع کم آبی در قزوین باید دولت توجه جدی به توسعه کشت گلخانه ای در استان داشته باشد که در این راستا درخواست احداث 400 هکتار شهرک گلخانه ای را در ضیاء آباد مطرح کرده ایم.وی یادآور شد: قزوین استانی صنعتی و کشاورزی است و 53 درصد صنعت قزوین و 70 درصد تولید انگور استان در شهرستان تاکستان قرار دارد.طاهرخانی گفت: در سفر رییس جمهوری به قزوین اجرای 20 هزار هکتار آبیاری نوین در استان که 13 هزار هکتار آن در تاکستان بود مصوب شد اما به دلیل بوروکراسی اداری بخش عمده آن تحقق نیافت.وی افزود: اجرای این طرح با توجه به تورم و نوسانات ارزی به عزم جدی مسئولان نیازمند است چون خود کشاورزان از نظر اقتصادی توان لازم را ندارند.این نماینده با اشاره به استمهال وام های کشاورزان گفت: دولت باید برای حل مشکلات کشاورزان در این زمینه اقدام جدی کند چون استمهال وام ها به بهمن و اسفند دردی از کشاورزان دوا نمی کند. 6101            "}