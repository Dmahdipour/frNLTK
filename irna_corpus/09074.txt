{"onTitr":"","titr":" سرمایه‌گذاری صنعتی در کرمانشاه کاهش یافت","describe":" کرمانشاه - ایرنا - سرمایه‌گذاری صنعتی در استان کرمانشاه در چهار ماه نخست سال 97 نسبت به مدت مشابه سال گذشته 74 درصد کاهش داشته و از 65 به 17 میلیارد تومان رسیده است.", "text":"به گزارش خبرنگار ایرنا، براساس اعلام وزارت صنعت، معدن و تجارت در چهار ماه اول امسال هزار و 617  فقره پروانه بهره ‌برداری با سرمایه‌گذاری 27 هزار و 336 میلیارد تومان در کشور صادر شده که 30 هزار و 340 نفر اشتغالزایی داشته است.مقایسه این ارقام با چهار ماه نخست سال 96 حاکیست که میزان صدور مجوز رشد یک دهم درصدی، سرمایه‌گذاری رشد 188 درصدی و اشتغالزایی رشد 10 درصدی داشته است.این رشد مثبت کشوری در حالی است که در همین مدت تعداد صدور پروانه‌های بهره ‌برداری صنعتی در استان کرمانشاه از 25 فقره در چهار ماه نخست سال 96 به 17 فقره در سال 97 کاهش یافته که سبب سقوط 74 درصد سرمایه‌گذاری صنعتی(از 65 به 17 میلیارد تومان) شده است.کاهش میزان اشتغالزایی در این بخش از 659 به 186 نفر هم نشانگر کاهش 71 درصدی آن در استان کرمانشاه است.طبق جدول وضعیت صدور پروانه بهره‌برداری صنعتی، در چهار ماه نخست سال 97 نسبت به مدت مشابه سال 96 استان‌های کرمان، لرستان و کردستان کمترین رشد و استان‌های هرمزگان، کهگیلویه و بویراحمد و چهارمحال و بختیاری بیشترین رشد سرمایه‌گذاری صنعتی را داشته اند.یکی از دلایل کاهش سرمایه گذاری صنعتی در کرمانشاه، درگیر شدن این استان با زمین لرزه های متوالی طی یکسال اخیر و تمرکز بیشتر نیرو و وقت مسئولان به بازسازی مناطق تخریبی بوده است.در عین حال وضعیت واحدهای تولیدی استان هم مطلوب نیست و به اعتقاد استاندار کرمانشاه «وزارت صنعت، معدن و تجارت، بانک ها و شرکت شستا توجهی به واحدهای تولیدی کرمانشاه که در حال تعطیلی هستند، ندارند.»هوشنگ بازوند 26 شهریور در جلسه ستاد رفع موانع تولید استان کرمانشاه با بیان اینکه بسیاری از واحدهای استان در حال تعطیلی است، گفت: در جلسه ای وزیر صنعت دستور داد که یکی از معاونان به مشکل واحدهای در حال تعطیلی کرمانشاه رسیدگی‌ کند که این معاون به این دستور توجه نمی کند.هم اکنون یک هزار و 27 واحد صنعتی با سرمایه گذاری 38 هزار و 499 میلیارد ریال در استان کرمانشاه وجود دارد که 30 هزار و 284 نفر در آنها مشغول به کار هستند.استان کرمانشاه بیش از 2 میلیون نفر جمعیت دارد و آمار بیکاری آن در سال 96 به 21.6 درصد رسید که بیشترین رقم در کشور است.7444/8066            "}