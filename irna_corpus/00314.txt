{"onTitr":" امامان جمعه استان مرکزی:    ","titr":" تحکیم وحدت و انسجام راهبرد مقابله با دشمنان است","describe":" اراک - ایرنا - امامان جمعه استان مرکزی بر تحکیم وحدت و انسجام ملی برای مقابله با دسیسه های دشمنان تاکید کردند.", "text":"به گزارش ایرنا، امامان جمعه استان مرکزی تحکیم وحدت و تقویت انسجام ملی را راهبرد اساسی برای مقابله با توطئه های دشمنان برشمردند.امام جمعه ساوه گفت: باید به تاسی از فرمایشات رهبر معظم انقلاب مبنی بر نبود بن بست در کشور، با همدلی و کار جهادی نسبت به ر فع مشکلات کشور اقدام شود، چرا که تنها بن بست، مایوس کردن مردم است.حجت الاسلام سید « ابراهیم حسینی» در خطبه های نماز جمعه با قدردانی از مسئولان خدوم که برای کمک به مردم و  حل مشکلات آنان اهتمام جدی دارند، افزود: جدی گرفتن فرمایشات رهبری در خصوص انجام امورات کشور، امری جهادی است.وی با اشاره به حلول ماه صفر گفت: صفر ماه عزای اهل بیت (ع) است که امسال با توجه به تفرقه افکنی دشمنان اسلام باید عزاداری ها نسبت به گذشته پررنگ تر شود.خطیب جمعه ساوه با اشاره به تغییرات کابینه دولت، بیان کرد: باید در انتخاب و معرفی وزرای اقتصادی، افراد با روحیه جهادی معرفی شوند که دغدعه مردم و طبقات پایین جامعه را داشته باشند.وی در خصوص تصویب FATF  در مجلس، گفت: باید در مواجهه با مخالفان این طرح رعایت انصاف و ادب را داشته باشیم و از تصمیم نهایی نهادهای مربوطه تمکین شود.امام جمعه زرندیه نیز در خطبه های نماز جمعه شهر مامونیه، گفت: دشمنان نظام اسلامی  به این نتیجه رسیده اند که مهم ترین مدل رویارویی با ملت ایران، جنگ ارزی و اقتصادی است.حجت الاسلام «  حسین ابراهیمی» بیان داشت: در این زمان لازم است که همه ملت ایران با اتحاد و انسجام در مقابل دشمنان در این جنگ اقتصادی مقابله نمایند.وی تصریح کرد: یکی از مهم ترین راه های ایستادگی در مقابل دشمنان حضور کارشناسان اقتصادی و اقتصاد دانان دلسوز و متعهد در این میدان است.حجت الاسلام ابراهیمی افزود: لازم است با نسخه های بومی و تاکید بر اقتصاد مقاومتی مشکلات کشور پیگیری شود. امام جمعه خمین گفت: تعهدات بین المللی جمهوری اسلامی بر مبنای عدالت اسلامی و قرآنی است. حجت الاسلام سید «علی حسینی پور» در خطبه های نماز جمعه خمین در مصلی امام خمینی (ره) این شهر افزود: سو استفاده دشمن در گذشته از ایران حداکثری بود اما در دوران کنونی برای ضربه زدن از هر دسیسه ای استفاده می کند.امام جمعه خمین گفت: ایران اسلامی با اقتدار و عزت پله های ترقی را طی می کند و در هر شرایطی دست از آرمان های خود بر نمی دارد و باید با وحدت ملی پیش رفت.وی ادامه داد: همانگونه که مقام معظم رهبری در سخنرانی های خود تاکید می کنند، مهمترین وظیفه نمایندگان مجلس قانون گذاری در مسیر مصلحت کشور و مردم است.خطیب جمعه خمین در بخش دیگری از سخنانش به افشاگری امام راحل در باره قانون کاپیتولاسیون نیز اشاره کرد و افزود: این قانون برای ایران ذلت بود که امام رحمه الله ملت را نسبت به این قانون آگاه کرد.9921/4896/6539/7277/3075            "}