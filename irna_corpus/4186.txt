{"onTitr":" معاون عمرانی استانداری کرمانشاه:    ","titr":" برگزاری جلسات فصلی در شناخت توانمندی شهرداران موثر است","describe":" کرمانشاه - ایرنا - معاون هماهنگی امور عمرانی استانداری کرمانشاه گفت: برگزاری جلسات فصلی با شهرداران استان علاوه بر بررسی مسایل و مشکلات شهرداری ها ، در شناخت ظرفیت ها و توانمندیهای شهرداران استان موثر است.", "text":"به گزارش خبرنگار ایرنا، مهرداد سالاری عصر دوشنبه در سومین جلسه گردهمایی شهرداران استان که در سرسرای تدبیر استانداری کرمانشاه برگزار شد، از بررسی اعتبارات عمرانی شهرداری ها به عنوان یکی دیگر از اهداف برگزاری چنین گردهمایی یاد کرد.وی گفت: در این تعامل دوستانه میزان هزینه و درآمد شهرداران بررسی می شود و در زمینه پروژه های شهری در کلانشهر کرمانشاه و نیز وضعیت مبلمان و فضای شهری در شهرهای کوچک بحث و تبادل نظر خواهد شد تا تصمیمات مناسبی گرفته شود.سالاری در خصوص تامین اعتبار تجهیزات ارگان های وابسته به شهرداری همچون آتش نشانی، گفت: باید برای گسترش خدمات شهری همانند افزایش دستگاه های حمل و نقل عمومی و نیز به روز کردن اطلاعات آتش نشانان و تجهیز امکانات آنان با هم افزایی دوسویه گام های موثری برداشته شود.معاون هماهنگی امور عمرانی استانداری کرمانشاه با بیان اینکه تبدیل وضعیت پرسنل شهرداری یکی دیگر از مهم ترین خواسته های شهرداران است، گفت: در این راستا نیز خبرهای خوبی در راه است که تا پایان سال بنا به صلاحدید مدیریت شهری و براساس ضوابط تعریف شده، این مشکل رفع می شود.سالاری یادآور شد: چندی پیش افرادی از سوی نهاد ریاست جمهوری به استان سفر کردند که در این بازدید تامین و تهیه قیر برای مناطق زلزله زده مطرح و مقرر شد تا پس از موافقت ریاست جمهوری رقمی که مورد نیاز استان است ، تامین شود.در پایان شهرداران استان کرمانشاه به بیان مطالبات، اعتبارات و اقدام های خود در زمینه پروژه های شهری پرداختند.استان کرمانشاه با 2 میلیون نفر جمعیت دارای 32 شهر و 2 هزار و 622 روستا است.7460/8066انتهای پیام/*            "}