{"onTitr":"","titr":" 60 درصد گندم استان زنجان در خدابنده تولید شد","describe":" زنجان – ایرنا – فرماندار شهرستان خدابنده گفت: در سال زراعی 230 هزار تن گندم در این شهرستان تولید شد که این میزان حدود 60 درصد گندم تولید استان زنجان را شامل می شود.", "text":"حمید میرزایی فرد روز شنبه در سومین نمایشگاه مطبوعات و رسانه های استان با حضور درغرفه خبرگزاری جمهوری اسلامی مرکز زنجان افزود: سال گذشته 110 هزار تن گندم در خدابنده تولید شد ولی در سال جاری میزان تولید گندم در این شهرستان به یک رکورد بی سابقه 230 هزار تن رسید.وی با بیان اینکه 50 درصد مطالبات گندمکاران در موعد تحویل محصول پرداخت شده است، ادامه داد: مابقی مطالبات کشاورزان نیز تا پایان مهر ماه پرداخت می شود که با این تدبیر و همت دولت، کشاورزان در کمترین زمان بهای گندم خریداری شده را دریافت می کنند. میرزایی فرد با بیان اینکه حجم قابل توجهی از گندم تولیدی خدابنده در سیلوهای این شهرستان ذخیره سازی شده است، اظهار داشت: بنا بر اعلام شرکت غله و خدمات بازرگانی منطقه 14 زنجان، شهرستان خدابنده بیشترین خرید گندم تضمینی در کشور را به خود اختصاص داد و رتبه نخست را به نام خود ثبت کرد.به گزارش ایرنا در سال جاری زراعی جاری بالغ بر 120 هزار هکتار از زمین های کشاورزی این شهرستان زیر کشت گندم دیم رفته بود.شهرستان خدابنده با 165 هزار نفر جمعیت در 85 کیلومتری جنوب زنجان واقع شده است.3088/8068            "}