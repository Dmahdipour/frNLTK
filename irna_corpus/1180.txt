{"onTitr":" با حضور وزیر بهداشت، درمان و اموزش پزشکی/    ","titr":" خوابگاه دانشجویان علوم پزشکی در ساری افتتاح شد","describe":" ساری-ایرنا-  خوابگاه دخترانه دانشجویان علوم پزشکی صبح روز پنج شنبه با حضور وزیر بهداشت، درمان و اموزش پزشکی در مجتمع پیامبر اعظم (ص )شهرستان ساری افتتاح شد.", "text":"به گزارش خبرنگار ایرنا، رئیس دانشگاه علوم پزشکی مازندران ظرفیت این خوابگاه را برای حدود یک هزار دانشجوی دختر علوم پزشکی اعلام کرده است.دکتر سید عباس موسوی روز پنجشنبه در آیین افتتاح خوابگاه دانشجویان دختر در ساری افزود: برای ساخت این پروژه حدود 320 میلیارد ریال اعتبار هزینه شده است.وی اضافه کرد: با تکمیل این پروژه مشکلی برای تامین خوابگاه دانشجویان دختر علوم پزشکی ساری وجود ندارد. همچنین همزمان با سفر وزیر بهداشت و درمان به شهرستان ساری مجموعه ورزشی چند منظوره مجتمع پیامبر اعظم این شهر نیز با اعتبار 60 میلیارد ریالی به بهره برداری رسید.وزیر بهداشت و درمان عصر روز گذشته برای افتتاح 12 پروژه عمرانی با اعتبار 833 میلیارد ریال به مازندران سفر کرد که این پروژه ها در شهرستان های عباس آباد، آمل، بهشهر، نکاء، ساری و بابلسر به بهره برداری رسیده است.خوابگاه دانشجویان دختر،مجموعه ورزشی چند منظوره، کلینیک تخصصی و فوق تخصصی، مرکز جامع سلامت در 5 منطقه، بیمارستان 50 تختخوابی، مرکز اورژانس و شیمی درمانی از جمله این پروژه های افتتاحی بود.علاوه بر آن وزیر بهداشت و درمان کلنگ عملیات اجرایی بیمارستان 160 تختخوابی در شهرستان نور در غرب مازندران را نیز به زمین زد که برای ساخت این پروژه حدود 530 میلیارد ریال اعتبار پیش بینی شد.این نخستین سفر وزیر بهداشت و درمان به مازندران در دولت دوم دکتر حسن روحانی است.در دولت اول دکتر روحانی در مازندران افزون بر 250 پروژه بهداشتی و درمانی با اعتبار افزون بر 6 هزار میلیارد ریالی به بهره برداری رسید.6982/1899            "}