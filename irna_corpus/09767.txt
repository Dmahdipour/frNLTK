{"onTitr":"","titr":" جنوب شرق خوزستان تا آخر هفته شرجی است","describe":" اهواز - ایرنا - مدیر کل هواشناسی خوزستان گفت: شرجی تا آخر هفته با شدت و ضعف در جنوب شرقی خوزستان ادامه دارد.", "text":"محمد سبزه زاری روز چهارشنبه در گفت و گو با خبرنگار ایرنا بیان کرد: از اواسط روز چهارشنبه با تغییر جهت جریانات از میزان رطوبت در قسمت های غربی و مرکزی خوزستان کاسته می شود.وی افزود: میزان رطوبت صبح امروز در ماهشهر 88، هندیجان 76، شوش 67، آبادان 66 و اهواز 54 درصد رطوبت گزارش شده است.پدیده شرجی از اوایل هفته با شدت و ضعف در برخی نقاط خوزستان ادامه دارد.سبزه زاری ادامه داد: در روز پنجشنبه به ویژه در ساعات بعد از ظهر وزش باد قابل ملاحظه و تندباد لحظه ای سبب برخاستن گرد و غبار در مناطق غربی و مرکزی خوزستان خواهد شد.مدیر کل هواشناسی خوزستان بیان کرد: در 24 ساعت گذشته آبادان با 44 و ایذه با 17 درجه سانتیگراد به ترتیب گرمترین و خنک ترین نقاط استان و حداکثر دمای اهواز 43 و حداقل 22 درجه سانتیگراد گزارش شده است.3004/ 6037            "}