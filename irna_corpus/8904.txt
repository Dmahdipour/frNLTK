{"onTitr":" نایب رئیس فدراسیون:    ","titr":" کسب 2 مدال در شطرنج بازی های پاراآسیایی قطعی است","describe":" جاکارتا - ایرنا - نایب رییس فدراسیون شطرنج با اشاره به نخستین حضور شطرنج بازان نابینای زن در بازی های پاراآسیایی تاکید کرد که کسب 2 مدال در این دوره از بازی ها قطعی است.", "text":"شادی پریدر در گفت و گو با خبرنگار اعزامی ایرنا ادامه داد: براساس شناختی که از توانایی این ورزشکاران دارم، کسب 2 مدال توسط آنها در این دوره از بازی ها قطعی است؛ البته ما شانس کسب چهار تا شش مدال را داریم اما با توجه به اینکه نخستین بار است که رشته شطرنج در بازی های آسیایی برگزار می شود، میزان شناخت ما از رقیبان آسیایی کم است. این ملی پوش سابق رشته شطرنج با اشاره به میزان آمادگی روحی و روانی شطرنج بازان نابینای کشورمان در این دوره از مسابقات اظهار داشت: شطرنج بازانی که به پاراآسیایی اعزام شده اند نه تنها کم تجربه نیستند بلکه تجربه مسابقات جهانی و آسیایی فراوانی در کارنامه دارند.مربی تیم شطرنج نابینایان و کم بینایان خاطر نشان کرد: با توجه به تمرینات و اردوهایی که در چند ماه گذشته برای این نفرات در نظر گرفته شده است، تیم شرایط مساعدی برای کسب موفقیت در این دوره از بازی ها دارد. نایب رییس بانوان فدراسیون شطرنج ادامه داد: برای رسیدن شطرنج بازان به آمادگی مطلوب، در کنار برنامه های کمیته ملی پارالمپیک، فدراسیون شطرنج نیز تلاش های فراوانی در بخش نرم افزاری و سخت افزاری انجام داد تا شطرنج بازان نابینای کشورمان با آمادگی بسیار خوب راهی جاکارتا شوند. وی تصریح کرد که فدراسیون شطرنج همچنین با برنامه ریزی های خود زمینه را برای برگزاری چند اردوی تدارکاتی فراهم کرد.تیم ملی شطرنج نابینایان ایران با  12شطرنج باز  متشکل از ملیحه صفایی،لیلا زارع زاده، زهرا محمدی راد،فاطمه برقول، عاطفه نقوی، فریبا زنده، حسنعلی غدیری بیدهندی، مهدی رومی فرد، عرفان محمدعلیزاده لشکری، علیرضا قورچی بیگی، مجید باقری و امید کریمی به سومین دوره بازی های پاراآسیایی اعزام شده است.هدایت تیم ملی شطرنج نابینایان وکم بینایان را بهروز مرادی، شادی پری و علی اکبر هدهدی بر عهده دارند.رقابت های شطرنج در 2 بخش استاندارد و سریع برگزار می شود.سومین دوره بازی های پاراآسیایی از 14تا 21 مهرماه با حضور بیش از سه هزار و 500 ورزشکار معلول زن و مرد برگزار می شود و کاروان ایران برای شرکت در این رویداد مهم آسیایی 209 ورزشکار به جاکارتا اعزام کرده است.ورزشی**2052**9129            "}