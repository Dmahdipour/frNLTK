{"onTitr":"","titr":" 5 طرح گردشگری در آستانه اشرفیه افتتاح شد","describe":" رشت-ایرنا- همزمان با هفته گردشگری و با حضور جمعی از مسئولان محلی و استانی ، 5 طرح گردشگری در آستانه اشرفیه به بهره برداری و افتتاح رسید.", "text":"به گزارش ایرنا، رییس اداره میراث فرهنگی ، صنایع دستی و گردشگری آستانه اشرفیه گفت: بهره برداری از یک دفتر اطلاع رسانی در روستای  سیاهکوچه ، یک واحد سفالگری در روستای پنچاه ،  یک دفتر خدمات مسافرتی در شهر آستانه اشرفیه ،  یک ایستگاه اطلاع رسانی و تجهیز 4 باب خانه اسکان مسافر  یک مجتمع اقامتی در روستای تازه آباد خوشکاروندان از طرح هایی است که به مناسبت هفته گردشگری در این شهرستان به افتتاح رسیده است.محمد علی عابدی با اشاره به اینکه با اجرای این طرح ها برای 10 نفر بطور مستقیم و برای بیش از 50 نفر نیز بطور غیر مستقیم اشتغال ایجاد شده افزود: برای بهره برداری از این طرح های گردشگری  5 میلیارد و 200 میلیون ریال با مشارکت بخش خصوصی هزینه شده که یک میلیارد و 150 میلیون ریال آن از طریق تسهیلات روستایی تامین شده است.وی در ادامه گفت: با افتتاح این طرح ها تعداد دفاتر اطلاع رسانی گردشگری و اسکان مسافر این شهرستان به 6 و تعداد دفاتر خدمات مسافری نیز به 3 مورد افزایش یافته است.فرماندار شهرستان آستانه اشرفیه نیز در آیین بهره برداری از این طرح ها اظهار داشت: سرمایه گذاران بخش خصوصی نقشی موثر در رونق و توسعه بخش گردشگری دارند.رحیم حیدری با تاکید بر ضرورت جذب سرمایه گذاران بخش خصوصی تصریح کرد: رونق بخش گردشگری در این شهرستان می تواند ایجاد اشتغال و رونق اقتصادی منطقه را به همراه داشته باشد.وی آستانه اشرفیه را یکی از کانون های گردشگری گیلان به ویژه در بخش گردشگری مذهبی عنوان و تصریح کرد : این امر لزوم توجه به اجرای طرح های مختلف گردشگری  در این منطقه را بیشتر می کند.معاون گردشگری اداره میراث فرهنگی ، صنایع دستی و گردشگری گیلان نیز اظهار داشت: جذب سرمایه گذاران  خصوصی با هدف رونق بخش گردشگری استان با جدیت دنبال می شود.حمید آذرپور در ادامه یادآور شد: از کلیه سرمایه گذاران بخش خصوصی برای رونق و توسعه بخش گردشگری این استان حمایت می شود.شهرستان آستانه اشرفیه با داشتن دو بخش مرکزی و بندرکیاشهر در شرق استان گیلان قرار دارد.7287 /6030            "}