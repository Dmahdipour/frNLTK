{"onTitr":"","titr":" 11 پروانه کاربرد علامت استاندارد در ایلام صادر شد","describe":" ایلام - ایرنا - مدیرکل استاندارد ایلام گفت: در نیمه نخست سال جاری 11 پروانه کاربرد علامت استاندارد برای محصولات تولیدی در این استان صادر شده است.", "text":"مهناز همتی روز چهارشنبه در گفت وگو با خبرنگار ایرنا اظهار داشت: برنامه مصوب این اداره کل برای صدور پروانه استاندارد اجباری در سال جاری 20 مورد است که تا کنون 11 پروانه برای واحدهای تولیدی مختلف صادر شده است.وی افزود: از ابتدای سال جاری تاکنون براساس بررسی های صورت گرفته روی نتایج حاصل از بازرسی، نمونه برداری و آزمون واحدهای تولیدی 16 پروانه کاربرد علامت استاندارد در استان تعلیق یا ابطال شده است.مدیرکل استاندارد ایلام تاکید کرد: پیگیری نکردن واحد تولیدی برای تمدید پروانه، تعطیلی، غیرفعال بودن واحدها و رعایت نکردن استانداردهای اجباری تولیدات و خدمات ارائه شده از جمله عوامل تعلیق و ابطال این پروانه ها به شمار می رود.همتی انجام 336 مورد نمونه برداری از واحدهای تولیدی و مراکز عرضه،  یک هزار و 892 مورد بازرسی از واحدهای تولیدی و آزمون بیش از 661 وسیله سنجش سبک و باسکول ثابت همکف را از دیگر اقدمات این اداره کل در نیمه اول سال جاری عنوان است.وی اضافه کرد: این اداره کل به همراه نیروهای بخش خصوصی طرف قرارداد به صورت مستمر واحدهای تولیدی و خدماتی را زیرنظر دارند و رعایت استانداردها را پیگیری می کنند.بیش از 120 واحد تولیدی فعال در ایلام زیر پوشش اداره کل استاندارد است.3032/6034            "}