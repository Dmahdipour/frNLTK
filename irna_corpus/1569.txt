{"onTitr":" سرمربی:    ","titr":" حمایت مسوولان نیاز اساسی تیم فوتبال 90 ارومیه است","describe":" ارومیه- ایرنا- سرمربی تیم فوتبال 90 ارومیه پس از پیروزی یک بر صفر این تیم مقابل تیم صدرنشین آلومینیوم اراک گفت: برای بقا در رقابت های لیگ دسته یک کشور 'جام آزادگان'، چشم انتظار حمایت مسوولان استان هستیم.", "text":"وحید بیاتلو روز چهارشنبه در گفت و گو با خبرنگار ایرنا افزود: بازیکنان تیم 90 از نظر فنی آمادگی بسیار خوبی دارند ولی به علت نبود حمایت از این تیم، در وضعیت روانی خوبی نیستند.وی در خصوص دیدار مقابل آلومینیوم اراک بیان کرد: آنالیز خوبی از نحوه بازی حریف انجام شده بود و این پیروزی ارزشمند در حالی به دست آمد که تیم اراک بهترین بازیکنان لیگ دسته یک فوتبال را در اختیار دارد و سه ماه قبل از آغاز رقابت ها تیم خود را تشکیل داده و بهترین امکانات تمرینی و بدنسازی را در اختیار دارد.وی در خصوص گل دقیقه 65 تیم 90 ارومیه و آفساید اعلام شدن این گل گفت: این گل سالم بود و به اشتباه از سوی کمک داور و داور وسط مردود اعلام شد.سرمربی تیم فوتبال 90 ارومیه با قدردانی از حضور بیش از چهار هزار تماشاگر مشتاق ارومیه ای در ورزشگاه تختی ارومیه اضافه کرد: تشویق هواداران روحیه مضاعفی به بازیکنان بخشید و حلاوت این پیروزی را شیرین تر کرد.به گزارش ایرنا تیم فوتبال 90 ارومیه عصر چهارشنبه در هفته هفتم رقابت های لیگ دسته باشگاه های کشور &#39;جام آزادگان&#39; با پیروزی مقابل تیم صدرنشین آلومینیوم اراک نخستین پیروزی خود را پس از سه تساوی پیاپی رقم زد.تیم 90 ارومیه تا پایان هفته هفتم رقابت های لیگ دست یک باشگاه های کشور با سه تساوی و یک پیروزی 6 امتیاز کسب کرده است و با سه پله صعود در رده یازدهم جدول قرار دارد.دیدار هفته هشتم تیم فوتبال 90 ارومیه مقابل فجر سپاسی شیراز به دلیل رویارویی با تیم پرسپولیس تهران در چهارچوب رقابت های جام حذفی کشور به زمان دیگر موکول شد و این تیم در هفته نهم میزبان تیم شهرداری ماهشهر در زمین چمن تختی ارومیه است.تیم های گل گهر سیرجان، آلومینیوم اراک، اکسین البرز، قشقایی شیراز، کارون اروند خرمشهر، مس کرمان، شاهین شهرداری بوشهر، سرخ پوشان پاکدشت، بادران تهران، فجر سپاسی، شهرداری تبریز، مس رفسنجان، ملوان بندرانزلی، 90 ارومیه، خونه به خونه بابل، شهرداری ماهشهر و سیاه جامگان 17 تیم حاضر در رقابت های لیگ دسته یک باشگاه های کشور است.امسال پس از گذشت سه دهه بار دیگر با حضور تیم 90 ارومیه در لیگ دسته یک کشور، فوتبال ارومیه جان تازه ای به خود گرفته ولی این تیم برای بقا در جام آزادگان نیازمند حمایت همه جانبه مسوولان آذربایجان غربی است.7156/2093            "}