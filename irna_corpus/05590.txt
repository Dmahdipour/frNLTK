{"onTitr":"","titr":" مرگ 23 قلاده شیر مقامات محیط زیست هند را به تکاپو انداخت","describe":" دهلی نو - ایرنا - در پی مرگ 23 قلاده شیر در سه هفته رییس احمد پاتل رییس کنگره هند به به نخست وزیر ناراندرا مودی نامه نوشته و برای جلوگیری سریع از این فاجعه از وی کمک خواست.", "text":"به گزارش روز یکشنبه ایرنا به نقل از روزنامه 'نشنال هرالد'، وی در نامه خود به مودی گزارش داد که این تعداد شیر در سه هفته گذشته در پارک ملی گیر تلف شده اند. وی از این نکته اظهار نگرانی کرد که 180 شیر دیگر از سال 2016 در همین پارک تلف شده اند.پاتل در نامه خود اظهار داشت: 'دلایل مرگ آنها در یک شب رخ نداده است، بلکه ناشی از سوء مدیریت و نظارت ضعیف دولت است.' این نماینده کنگره همچنین اقدامات ویژه ای را جهت ذخیره جمعیت موجود شیر پیشنهاد داد. او گفت که باید تعادل خوبی بین ترویج گردشگری و حفاظت از حیات وحش وجود داشته باشد.وی در نامه اش گسترش بی برنامه گردشگری را یکی از دلایل چنین تلفات عظیمی ذکر کرده و خاطرنشان کرد که باید تعادل خوبی بین ترویج گردشگری و حفاظت از حیات وحش وجود داشته باشد. تهدید فزاینده سگها و رشد غیرقابل کنترل استراحتگاه ها در نزدیکی این پارک ملی تبدیل به یک تهدید جدی برای بقای شیرها شده است.وی گفت دولت باید عزم خود را برای پایان دادن به  ادامه کار چنین استراحتگاه های غیرقانونی صرف نظر از مالکیت آنها آشکار کند.وی همچنین از دولت مرکزی و ایالتی خواست تا برای تامین تجهیزات پزشکی این پارک در جهت نجات شیرها سرمایه گذاری هایی انجام دهند.این مقام بلندپایه هندی تاکید کرد که چه دولت مرکزی و ایالتی باید سرمایه گذاری های فوری را برای تجهیزات پزشکی در جهت حفظ شیرها انجام دهند. در حالی که از یک سو، ما یک صنعت دارویی موفق در هند داریم و دولت درباره  'ساخت هند' بودن محصولات صحبت می کند، از سوی دیگر، بخش جنگل مجبور به واردات واکسن از آمریکا است. دراین پارک ملی کمبود زیاد دارو و دامپزشکان مجرب احساس میشود. حتی یک آمبولانس مراقبتهای ویژه برای شیرها در پارک گیر وجود ندارد. دولت می تواند با برنامه های آموزشی به حفاظت از شیرها بپردازد و با تخصیص بودجه ای کافی برای تحقیقات حفاظت از آنها را برعهده بگیرد.بر اساس اطلاعات ذکر شده در خبر 'نشنال هرالد' براساس آخرین سرشماری در سال 2015، منطقه جنگلی گیر 523 قلاده شیر دارد.قبلا نیز مقامات هندی از مرگ ده شیر آسیایی که نژاد آنها در حال انقراض است خبر دادند. به گفته مقامات چهار شیر به دلیل ابتلا به یک ویروس خطرناک که در سال های 1990 بیش از یک هزار شیر را در کشور تانزانیا کشت، جان خود را از دست داده اند. 	به گزارش روزنامه 'اکونومیک تایمز'، این آمار جدید، تلفات مرگ و میر در میان شیر های آسیایی را از ماه سپتامبر تاکنون به 21 قلاده افزایش داد.تعداد کل شیر های آسیایی در هند بیش از 500 قلاده است که آنها در منطقه محافظت شده 'گیر' در ایالت گجرات زیست می کنند.گانپت وساوا وزیر محیط زیست ایالت گجرات گفت: موسسه ملی میکروب شناسی هند اعلام کرده است که 'ویروس هاری' رایج در میان سگ ها دلیل اصلی مرگ حداقل 4 شیر از 10 قلاده شیر تلف شده بوده است.در سال 1994 شیوع ویروس هاری که از سگ ها منتقل می شود حدود هزار قلاده شیر را در پارک ملی سرنگتی در کشور تانزانیا تلف کرد.دی تی واسوادا رییس سازمان محیط زیست گجرات گفت: در حالی که شش قلاده شیر به دلیل عفونت انگلی ناشی از کنه ها جان خود را از دست داده اند، مرگ چهار شیر دیگر به دلیل ابتلا به ویروس هاری سبب شده است تا مقامات بار دیگر آزمایش های بیشتری بر روی 11 شیر که ماه گذشته تلف شدند انجام دهند.وی افزود: یک تیم متخصص در حال بررسی دلیل شیوع این بیماری واگیردار است. همه 21 قلاده شیر در چمن زار سراسیا تلف شده اند و این امر نگران کننده است.مقامات اعلام کرده اند که 31 قلاده شیر دیگر در همین منطقه تحت مراقبت های پزشکی قرار گرفته اند اما آنها تاکنون هیچ نشانه ای از بیماری از خود نشان نداده اند.بر اساس آخرین سرشماری انجام شده در سال 2015، در منطقه محافظت شده 'گیر' 521 قلاده شیر آسیایی در فضایی به اندازه 1400 کیلومتر مربع زندگی می کنند.در سال 2000 اتحادیه جهانی حفاظت از طبیعت، شیرهای آسیایی را در فهرست گونه‌هایی قرار داد که در معرض خطر انقراض قرار دارند.آساق**1424**1663**            "}