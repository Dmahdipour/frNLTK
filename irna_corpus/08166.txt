{"onTitr":"","titr":" کاپیتان تیم ملی کاراته در پی طلسم‌شکنی","describe":" تهران- ایرنا- کاپیتان تیم ملی کاراته ایران عزم خود را برای طلسم‌شکنی و راهیابی به فینال مسابقات قهرمانی جهان جزم کرده است.", "text":"رقابت‌های کاراته قهرمانی بزرگسالان جهان از اواسط آبان ماه به میزبانی اسپانیا در شهر مادرید آغاز می‌شود و تیم ایران به عنوان یکی از قدرت‌های اصلی این رشته به مصاف حریفان می‌رود.«ذبیح الله پورشیب» کاپیتان پرافتخار و باتجربه تیم کشورمان روز جمعه در گفت وگو با خبرنگار ایرنا ضمن مثبت ارزیابی کردن شرایط ملی پوشان این رشته، گفت: باید همین روند را تا 40 روز آینده حفظ کنیم، چرا که بسیار مهم است عنوان قهرمانی کومیته تیمی جهان را در اختیار خود داشته باشیم و از سوی دیگر بتوانیم امتیازات خود را برای کسب سهمیه المپیک 2020 افزایش دهیم.وی که 2 مدال طلا و یک برنز کومیته تیمی جهان را در کارنامه دارد با بیان اینکه کاراته ایران، تیم خوبی در اختیار دارد، گفت: از کادر مدیریت گرفته تا کادر فنی و تمامی بازیکنان بر این باورند که توان تکرار قهرمانی را داریم، البته در این مسیر حریفان نیز پیشرفت زیادی داشته‌اند و نباید هیچکدام را کوچک بشماریم. اکنون ترکیه، جمهوری آذربایجان، فرانسه، صربستان، آلمان، ژاپن و اوکراین، رقیبانی هستند که اندیشه شکست ما را در سر می‌پرورانند.پورشیب تاکنون سه مرتبه در مسابقات قهرمانی جهان حضور یافته و در کومیته انفرادی یک مدال برنز و 2 عنوان پنجمی کسب کرده است و اکنون در پی طلسم‌شکنی و حضور در فینال وزن منهای 84 کیلوگرم برای نخستین بار است.وی در این خصوص اظهار داشت: واقعا در برخی مواقع با بدشناسی روبه‌رو شدم و با توکل به خداوند در تلاشم تا به فینال راه یابم.پورشیب که با ناداوری از صعود به فینال بازی‌های آسیایی 2014 جاکارتا بازماند و برنز گرفت، افزود: آن مسابقات را فراموش کرده‌ام و مهم آینده است تا به بهترین نتیجه برسم.کاپیتان تیم ملی کاراته کشورمان در مورد حضور نیافتن ملی‌پوشان ایران در لیگ جهانی ژاپن، عنوان کرد: هر چند امتیازات این مسابقات برای رسیدن به سهمیه المپیک مهم است اما کادر فنی صلاح دید در این رویداد شرکت نکنیم.نماینده وزن منهای 84 کیلوگرم ایران توضیح داد: شانس این را داشتم تا با کسب مدال در ژاپن به عنوان «گرند وینر» (این عنوان به افرادی داده می‌شود که در یک سال میلادی به چهار مدال می‌رسند) دست یابم و پاداش نقدی دریافت کنم.وی در پایان ابراز امیدواری کرد که تیم آماده ایران در مسابقات جهانی اسپانیا بار دیگر موجب شادی جامعه کاراته و ورزش کشورمان شود.ورزشی**3783**1597** 1055            "}