{"onTitr":"","titr":" تپی نیوز ایتالیا: ترامپ دلیل اصلی ادامه جنگ در یمن است","describe":" رم - ایرنا - نشریه ایتالیایی تپی نیوز 'Tpi News' با اشاره به تداوم فاجعه انسانی در جنگ یمن نوشت: ترامپ می تواند به جنگ بی رحمانه داخلی در یمن پایان دهد، اما ترجیح می دهد برای تضعیف ایران، با وجود یکی از شدیدترین فاجعه های انسانی، بر آتش جنگ بدمد و چنین کاری را نکند.", "text":"به گزارش ایرنا، این نشریه انلاین روز سه شنبه افزود: به عقیده خیلی از ناظران بین المللی خط مشی ضد ایرانی ترامپ یکی از دلایل اصلی عدم رسیدن به صلح در یمن است. شورشیان حوثی تحت حمایت تهران هستند و ترامپ سعی دارد با اعمال فشار حوثی ها را شکست دهد. ترامپ در سخنان خود در سازمان ملل نیز با اشاره به حمایت تهران از حوثی ها در یمن، ایران را متهم به ایجاد بی ثباتی در خاورمیانه کرد. او در همین سخنرانی از اقدامات عربستان و امارات متحده عربی، که به نظر او ، در حال تلاش برای جلوگیری از تشدید جنگ در یمن هستند، قدردانی کرد. جنگ داخلی دریمن از ماه مارس 2015، زمانی که حمله حوثی های وفادار به علی عبداله صالح رئیس جمهور سابق، منجر به فرار منصور الهادی رئیس جمهوری این کشور به عربستان شد، شدت گرفت. در پی این واقعه عربستان سعودی بلافاصله دست به مداخله نظامی جهت بازگرداندن الهادی به یمن، از طریق ایجاد یک ائتلاف که شامل امارات متحده عربی و با حمایت امریکا می شود، زد. به عقیده رئیس جمهور آمریکا، یک آتش بس با امتیازهای ارضی و یا سیاسی، به معنی تسلیم شدن در برابر ایران است. مشروعیتی که در دراز مدت می تواند پیامدهای ناخوشایندی در خاورمیانه به همراه داشته باشد. بدین ترتیب دولت یمن با حمایت آمریکا و متحدانش به اقدامات نظامی خود ادامه می دهد درحالی که سازمان ملل و شمار زیادی از سازمان های غیر دولتی از وقوع یک فاجعه انسانی در یمن هشدار داده اند. دولت های یمن، امارات و عربستان مسئول جرایم جنگی از قبیل تجاوز، شکنجه، ناپدید شدن اجباری و محرومیت از حق زندگی شده اند. عربستان سال ها است که متهم به حملات هوایی غیر متعارف شده است. یکی از دلایل عمده بحران انسانی یمن، حملاتی است که در ماه ژوئن از سوی نیروهای دولتی به بندر 'الحدیده'، بزرگترین بندر در غرب یمن و تنها بندر در دست شبه نظامیان و کانال اصلی برای رسیدن کمک های بشردوستانه به کشور شد. فاجعه انسانی در یمن می تواند با یک توافق سیاسی و دیپلماتیک حل شود، اما امریکا بخاطر مخالفت با ایران مانع صلح شده است. ترامپ ترجیح می دهد زور بیشتری بزند و به عقیده برخی مفسرین به فریب دادن دولت یمن و متحدان سعودی برروی امکان پیروزی در جنگ در مدت زمان کوتاه ادامه می دهد و از مذاکره برای توافق صلح، که می تواند منجر به تقویت موضع تهران شود، پرهیز می کند. ترامپ در ماه مارس 2017 تصمیم اوباما مبنی بر متوقف کردن فروش بیش از 500 میلیون دلار بمب های لیزری و سایر مهمات به ارتش سعودی را لغو کرد در پایان سال 2017 دولت ترامپ مشارکت امریکا در جنگ یمن را تقویت کرد هفته گذشته 20 نماینده پارلمانی قطعنامه ای را صادر کردند که در آن تایید شده است که کنگره امریکا هرگز اجازه یک تعهد نظامی مستقیم ارتش امریکا در یمن را نداده است. ** آمریکا منزوی شده است این نشریه همچنین به شکاف میان اتحادیه اروپا و امریکا بر سر برجام اشاره کرد و نوشت: موضع گیری اخیر اتحادیه اروپا به نفع تهران باعث سخت تر شدن موضع ترامپ شده است.روسیه و چین نیز با خط مشی اروپا هم سو شدند و اکنون امریکا در جنگ اقتصادی و دیپلماتیک علیه ایران منزوی شده است. هفته گذشته درمجمع عمومی سازمان ملل، میان اتحادیه اروپا و امریکا، شکافی در رابطه با یکی از مسایل دشوار ژئوپلیتیک سال های اخیر، یعنی توافق هسته ای (برجام) با ایران و تحریم تهران، ایجاد شد و فدریکا موگرینی نماینده عالی سیاست خارجی اتحادیه اروپا از ایجاد یک هویت قانونی برای ارایه تسهیلات برای مبادلات تجاری با تهران و دور زدن تحریم های امریکا خبر داد. به عقیده اتحادیه اروپا، ایران به مفاد برجام احترام گذاشته و بنابراین دیگر جامعه بین الملی نباید آنرا دولت شر محسوب کند. البته خط مشی سخت دولت ترامپ در قبال تهران که با مانع اروپا مواجه شده است، پیامدهایی دارد که فرای مرزهای ایران رفته و شامل جنگ وحشتناکی می شود که از 3 سال در حال تخریب یمن است. اروپام**461**1590            "}