{"onTitr":" مقدماتی جام ملت های 2019 آفریقا؛    ","titr":" سرمربی لیبی در فاصله یک روز تا دیدار مقابل نیجریه استعفا کرد","describe":" تهران - ایرنا - در فاصله یک روز مانده تا بازی تیم ملی لیبی مقابل نیجریه در مرحله مقدماتی جام ملت های 2019 آفریقا، «عادل عمروش» سرمربی لیبی از سمت خود کناره گیری کرد.", "text":"به گزارش ایرنا، خبرگزاری رویترز روز چهارشنبه نوشت: کناره گیری این سرمربی که در مصاحبه با رویترز شرایط نامساعد کار در تیم ملی لیبی را علت این تصمیم عنوان کرده، از سوی فدراسیون فوتبال لیبی تایید شده است.سرمربی 50 ساله تیم ملی لیبی که متولد الجرایر است، به تازگی و در ماه آوریل به این سمت برگزیده شد و در نخستین تجربه خود روی نیمکت این تیم، ماه گذشته در برابر آفریقای جنوبی به تساوی بدون گل دست یافت.تیم ملی فوتبال لیبی که به دلیل شرایط امنیتی نامناسب داخلی مجبور است بازی های خود را در زمینی بی طرف برگزار کند، برای بازی رفت مقابل نیجریه که طبق برنامه روز جمعه انجام می شود به «صفاقس» تونس سفر خواهد کرد و در بازی برگشت هم روز دوشنبه در همین شهر بار دیگر به مصاف نیجریه می رود.تیم لیبی در مسیر رسیدن به جام ملت های 2019 آفریقا، با کسب 4 امتیاز از 2 بازی نخست خود به لطف تفاضل گل بالاتر از آفریقای جنوبی در رتبه اول جای دارد، این در حالی است که تیم نیجریه با یک امتیاز در رده سوم و تیم سیشل هم بدون امتیاز در جایگاه آخر گروه قرار گرفته است.دو تیم نخست هر گروه جواز حضور در رقابت های جام ملت های 2019 آفریقا را که در کشور کامرون برگزار می شود، به دست خواهند آورد.ورزشی**3991**1597            "}