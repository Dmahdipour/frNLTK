{"onTitr":"","titr":" حدود سه هکتار از مراتع طالقان در آتش سوخت","describe":" کرج- ایرنا- مدیرکل حفاظت محیط زیست استان البرز گفت که حدود سه هکتار از مراتع شهرستان طالقان دیروز جمعه در آتش سوخت.", "text":"فردین حکیمی روز شنبه در گفت وگو با خبرنگار ایرنا افزود: این آتش سوزی در مراتع 2 روستای بزج و سگران شهرستان طالقان رخ داد که توسط ماموران یگان حفاظت محیط زیست و آتش نشانی این شهرستان مهار شد. وی اظهار داشت: طبق بررسی اولیه احتمال می رود بی احتیاطی گردشگران سبب این آتش سوزی شده است.پیش از این مدیرکل منابع طبیعی و آبخیزداری استان البرز اعلام کرده بود که عامل 99 درصد آتش سوزی های مراتع، جنگل ها و در کل عرصه های منابع طبیعی استان البرز در 2 سال گذشته انسانی بوده و بیشتر توسط گردشگران در این عرصه ها حادث شده است.  روستاهای بزج و سگران در بخش میان طالقان واز مرتفع‌ترین روستاهای طالقان هستند.امسال حدود 6 هکتار از مراتع استان البرز دچار آتش سوزی شد.استان البرز حدود 400 هزار هکتار اراضی مرتعی دارد.6156/ 6155            "}