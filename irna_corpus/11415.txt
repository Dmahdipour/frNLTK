{"onTitr":"","titr":" مشترکان کردستانی بیش از یک میلیارد مترمکعب گازطبیعی مصرف کردند","describe":" سنندج - ایرنا - مدیرعامل شرکت گاز کردستان گفت: مشترکان این استان در نیمه اول امسال یک میلیارد و 181 میلیون و 222 هزار و 640 مترمکعب گازطبیعی مصرف کردند که 7،07 درصد بیشتر از مدت مشابه پارسال است.", "text":"احمد فعله گری روز سه شنبه در گفت و گو با خبرنگار ایرنا اظهار داشت: مصرف نیروگاه سنندج از این مقدار، 564 میلیون و 758 هزار و 546 مترمکعب بود که 9،57 درصد بیشتر از مدت مشابه سال 96 است.وی با اشاره به اینکه در 6 ماه اول پارسال در مجموع یک میلیارد و 103 میلیون و 249 هزار و 13 مترمکعب گازطبیعی در استان مصرف شد، افزود: سهم مصرف نیروگاه سنندج نیز در این مدت، 515 میلیون و 445 هزار و 479 مترمکعب بود.فعله گری مصرف گاز طبیعی استان در سال 96 را در مجموع 2 میلیارد و 700 میلیون مترمکعب اعلام کرد و یادآور شد: از این مقدار، یک میلیارد و 272 میلیون مترمکعب توسط مشترکان خانگی مصرف شد. به گزارش ایرنا، شرکت گاز کردستان بیش از 500 هزار مشترک در بخش های خانگی، تجاری و صنعتی دارد و 99،9 درصد جمعیت شهری و حدود 85 درصد جمعیت روستایی این استان زیر پوشش شبکه گاز هستند. در مجموع 95،6 درصد جمعیت استان معادل یک میلیون و 533 هزار نفر از نعمت گاز بهره مند هستند.7355/9102            "}