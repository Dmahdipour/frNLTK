به گزارش روز جمعه ایرنا، سیامکو بزرگ ترین سایت تولیدی ایران خودرو در خارج از کشور است که در گذشته انواع سمند را با نام 'شام' تولید می کرد.یوسف در گفت و گو با روزنامه الوطن سوریه افزود: براساس اسرار دولت سوریه بر اهمیت همکاری و هماهنگی میان دو طرف سوری و ایرانی در چارچوب مجموعه ایران خودرو که سهامدار شرکت سیامکو است، این وزارتخانه پیگیر کار این شرکت بوده که هم اینک وضعیت خوبی دارد.وی بیان کرد: به زودی خودرو پالمیرا(دنا) با گیربکس اتوماتیک و گنجایش 1600 سی‌سی و با استانداردهای بالا وارد بازار سوریه می شود.وزیر صنعت سوریه تصریح کرد: شرکت ادا موتورز جای شرکت السلطان را گرفته و 25 درصد سهام آن را در اختیار دارد، دولت سوریه 35 درصد و شرکت ایران خودرو نیز 30 درصد از سهام شرکت سیامکو متعلق به این شرکت است.یوسف تصریح کرد: همکاری مستمری میان دو طرف در جریان است به طوری که اخیرا تعدادی خودرو جدید پژو با گنجایش 1600 سی سی و گیربکس اتوماتیک وارد شد و برای واردات گروه دیگری از این خودروها نیز به زودی توافق می شود.وی افزود: سیامکو هم اکنون در حال توسعه خطوط تولید است تا بتواند انواع دیگری از خودروها به ویژه خودروهای شاسی بلند، کامیون و وانت را تولید کند.وزیر صنعت سوریه ادامه داد: مجوز راه اندازی خط مونتاژ جدید خودروها در همین شرکت، با همان ظرفیت یعنی 10 هزار خودرو در سال در سوریه دریافت شده است.وی گفت: این شرکت هم اکنون در حال بازسازی سالن های خدمات پس از فروش است تا شهروندان سوری بتوانند خدمات مورد نیاز خود را دریافت کنند.یوسف اظهار داشت: برای تامین قدرت رقابت شرکت سیامکو در بازار تا رسیدن به سطح بهتر نیز توافق شد و این کار قرار است با توسعه تولیدات کنونی و تولید نمونه های جدید که بتواند خواسته و تقاضای شهروندان سوری را برآورده کند، انجام شود.وی بیان کرد: شرکت سیامکو برای متنوع شدن تولیدات خود و افزایش آن برنامه ریزی می کند و این وزارتخانه امیدوار است بتواند با تولید قطعات خودرو در داخل این صنعت را بومی سازی کند.وی درباره قیمت خودروها نیز گفت: هم اکنون نمی توانیم قیمت خودروهای جدید را تا زمانی که بررسی‌های همه هزینه ها انجام شود، اعلام کرد.وزیر صنعت سوریه قول داد که قیمت ها، استانداردها و امنیت و قدرت خودروها مناسب و پاسخگوی نیازهای شهروندان سوری باشد.یوسف افزود: شرکت سیامکو هم اکنون برای همکاری های جدید با ایران خودرو تلاش می‌کند و در آینده نیز همکاری های جدید دیگری با طرف ایرانی انجام می دهد.وی اظهار داشت: این شرکت نیز برای همکاری جدی است و برای تولید 42 خودرو توافق کرده و این تولید به زودی توسط شرکت سیامکو انجام می شود.وزیر صنعت سوریه تاکید کرد: زمینه های همکاری میان ایران و سوریه بسیار زیاد و متنوع است و هم اکنون گفت وگوهایی با شرکت سیفکو در حال انجام است و دو طرف سفرهایی برای برقراری روابط و همکاری انجام دادند.شهروندان سوریه دنا را با نام (پالمیرا)، رانا را با نام (شمرا) و سورن را با نام (شهبا) می شناسند.خاورم**8005**1211
      
      