{"onTitr":" رئیس سازمان نهضت سوادآموزی:    ","titr":" 600 هزار افغانستانی بی سواد در کشور شناسایی شده اند","describe":" بجنورد - ایرنا - رئیس سازمان نهضت سوادآموزی گفت: سه میلیون مهاجر افغان در کشور حضور دارند که حدود 600 هزار نفر بی سواد در این جمعیت شناسایی شده است.", "text":"علی باقرزاده فاروجی، سه شنبه در گفت و گو با خبرنگار ایرنا در بجنورد افزود: 1.5 میلیون نفر از بی سوادان کشور را اتباع افغان تشکیل می دهند که تاکنون حدود 600 نفر آنها شناسایی شده اند و شناسایی دیگر بی سوادان نیاز به آمایش جدید دارد.وی با اشاره به نقش اتباع خراجی در پایین آمدن نرخ باسوادی در برخی استان ها، اظهار کرد: نرخ باسوادی در کشور افغانستان، حدود 50 درصد است.معاون وزیر آموزش و پرورش، نرخ باسوادی در گروه 10 تا 49 سال کشور را بیش از 96 درصد اعلام کرد و گفت: در 12 استان این نرخ بالای 97 درصد و در 7 استان بیش از 98 درصد است که از رشد خوبی برخوردار است.باقرزاده افزود: با این وجود وضعیت سواد در برخی استان ها به دلیل تنوع قومیتی، مذهبی و زبان و نیز وسعت و پراکندگی شهرها و روستاهای استان چندان مطلوب نیست.وی اظهار کرد: این در حالی است که در گروه 10 تا 19 سال کشور میانگین باسوادی 98.3 درصد و در گروه 10 تا 29 سال 97.5 درصد است.وی تعداد اولیای بی سواد شناسایی شده دانش آموزان را نیز 170 تا 190 هزار نفر اعلام کرد و گفت: این ‌میزان از طریق مدیران مدارس و توسط خود والدین اعلام شده است.باقرزاده بیان کرد: با این وجود با توجه به اینکه هر سال پایه اول اضافه می شود تعدادی از اولیا در این پایه بی سواد هستند که در طرح سنجش آمادگی ورود به دبستان اضافه می شوند.وی گفت: هم اکنون در گروه زیر 50 سال کشور حدود یک میلیون و 300 هزار نفر بی سواد شناسایی شده که این‌ رقم غیر از اتباع افغان است.رئیس سازمان نهضت سوادآموزی تسهیل دسترسی به سواد را مهمترین برنامه این سازمان ذکر کرد و گفت: بر این اساس باید تمام قوانین و مقررات دست و پاگیر برداشته شود تا فرد بی سواد متقاضی آموزش شود.باقرزاده، کسب جایزه بین المللی یونسکو برای طرح های برتر را دستاورد جمهوری اسلامی دانست که در مقر اصلی یونسکو در حضور نمایندگان 80 کشور به ایران اهدا شد.وی افزود: جایزه بهترین بهترین ها نیز توسط کشور چین در بین 150 طرح ارسالی به دبیرخانه به طرح کشورمان اعطا شد که به مدد حمایت های انجام گرفته در امر سوادآموزی کسب شده است.معاون وزیر آموزش و پرورش، اجرای طرح اولیای بی سواد، آموزش کودکان بازمانده از تحصیل، زندانیان، عشایر، روستاییان و زنان را از مهمترین برنامه های سوادآموزی اعلام کرد.باقرزاده فاروجی افزود: بخشی از برنامه ها از قبیل طرح خواندن با خانواده و آموزش از راه دور در جهت ارتقای کیفیت یادگیری اجرا می شود.وی بیان کرد: در 5 سال گذشته حدود 140 پژوهش در موضوعات مختلف از نیازسنجی تا پایداری نرخ باسوادی در کشور انجام گرفته است.وی از سیاست های سازمان متبوع خود را حرکت از گروه های عام به سمت گروه های خاص برشمرد و گفت: در مورد گروه های خاص دو برنامه ویژه و بسته سیاستی طراحی شده است.باقرزاده اظهار کرد: با توجه به فاصله زیاد سواد در بین دختران و زنان ترکمن و روستایی و عشایری نیز فعالیت های تبلیغی و آموزشی و توانمندسازی برای این گروه ها در جهت کاهش فاصله ها و بهبود نرخ باسوادی برنامه ریزی شده است. 5132/ط            "}