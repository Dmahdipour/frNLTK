{"onTitr":"","titr":" سالانه 21 هزار تن عسل در آذربایجان غربی تولید می شود","describe":" ارومیه- ایرنا- مدیر امور طیور معاونت بهبود تولیدات دامی سازمان جهاد کشاورزی آذربایجان غربی گفت: این استان با تولید بیش از21 هزارتن عسل و داشتن بیش از یک میلیون و 100 هزار کندو، مقام اول کشوری را از لحاظ تعداد کندو و تولید عسل به خود اختصاص داده است.", "text":"رضا یوسفی رضایی روز پنجشنبه در گفت و گو با خبرنگار ایرنا افزود: پیش بینی می شود با توجه به پراکنش مناسب بارندگی ها در سال جاری و وضعیت مناسب مراتع و تلاش های خستگی ناپذیر زنبورداران استان، امسال نیز همانند سال های گذشته مقام اول تولید عسل کشور به این استان اختصاص یابد.وی بیان کرد: عسل تولیدی در استان علاوه بر تامین نیاز داخل استان به سایر نقاط کشور و خارج از آن نیز ارسال می شود.وی ادامه داد: بر اساس آخرین آمار سرشماری زنبورستان های آذربایجان غربی 6 هزار و 117 نفر بهره بردار به صورت مستقیم و چهار هزار و 125 نفر بهره بردار به صورت فصلی در این صنعت مشغول به کار هستند و چرخ این صنعت صادرات محور را در این استان به حرکت در می آورند.یوسفی رضایی با اشاره به آمارگیری از زنبورستان ها افزود: آمارگیری از زنبورستان های استان همزمان با سراسر کشور از تاریخ 14 تا 30 مهر ماه به مدت 16 روز با همکاری مرکز آمار ایران انجام خواهد گرفت.وی اضافه کرد: امسال اطلاعات استخراج شده در سامانه جامع پهنه بندی و مدیریت داده های کشاورزی استان به صورت آنلاین درج خواهد شد.وی بیان کرد: جهت اجرای بهتر آمارگیری لازم است زنبورداران با مراجعه به تعاونی زنبورداران یا مراکز جهاد کشاورزی نسبت به تکمیل درخواست شخصی به منظور اعلام آدرس زنبورستان ها اقدام کنند.یوسفی رضایی ادامه داد: در زمان آمارگیری هر گونه نقل و انتقال کندوها ممنوع است.به گزارش ایرنا 27 درصد عسل کل کشور در آذربایجان غربی تولید می شود، این استان با دارا بودن یک میلیون و 43 هزار کندوی مدرن و 76 هزار کندوی بومی، رتبه اول کشور را از نظر تعداد کندوی مدرن در اختیار دارد.از هر کندوی مدرن 20.5 کیلوگرم و هر کندوی بومی 6.4 کیلوگرم عسل استحصال می شود. شهرستان خوی با داشتن بیش از 390 هزار کندو و با تولید بیش از 10 هزار تن عسل مقام اول استان را در تولید این ماده غذایی مقوی به خود اختصاص داده است. 7125/2093            "}