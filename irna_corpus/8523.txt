{"onTitr":"","titr":" آمار سرقت در شهرستان هندیجان کاهش یافت","describe":" اهواز - ایرنا - فرمانده انتظامی هندیجان با بیان کاهش 16درصدی آمار سرقت در 6 ماه نخست امسال نسبت به مدت مشابه پارسال گفت: 95 درصد این سرقت ها در این شهرستان کشف شده است.", "text":"به گزارش ایرنا، سرهنگ نصیر ابدالی فرد روز پنجشنبه در نشست خبری در آستانه هفته نیروی انتظامی افزود: بخش عمده ای از سرقت هایی که در این شهرستان رخ می دهد ناشی از سر ریز سرقت ها از سایر شهرستان ها و استان هاست و سرقتی که توسط افراد بومی صورت بگیرد به ندرت انجام می شود.وی گفت: در این مدت 858 پرونده در این فرماندهی تشکیل و حدود دو هزار و 721 نفر به این یگان انتظامی مراجعه کردند.فرمانده انتظامی هندیجان در خصوص آمار تماس با سامانه 110(فوریت های پلیسی) افزود: تماس شهروندان با این سامانه منجر به حدود 2 هزار و 500 عملیات و اعزام یگان به محل شده است.وی گفت: 800 کیلوگرم انواع مواد مخدر در این مدت در جاده های این شهرستان و توسط ماموران گلوگاه امام زاده عبداله کشف و ضبط و49 نفر در این رابطه دستگیر و 35 دستگاه خودرو توقیف شد.وی با تقدیر و تشکر از همکاری مردم در خصوص استفاده نکردن از سلاح برای تیراندازی در آیین ها و مجلس های مختلف افزود:دراین مدت12 قبضه اسلحه غیرمجاز در این شهرستان کشف و ضبط شد.سرهنگ ابدالی فرد ادامه داد:پلیس راهور ناجا نیزدر این مدت 49 دستگاه خودرو و 165 موتورسیکلتمتخلف را توقیف و حدود هشت هزار و 669 اعمال قانون در برخورد با وسایط نقلیه صورت داد.وی گفت: 448 فقره گواهینامه جدید و المثنی نیز در این مدت صادر و 402 دستگاه خودرو شماره گذاری شد.وی افزود:به منظور فرهنگ سازی ترافیکی حدود یک هزار ساعت آموزش توسط مسئولان و کارشناسان راهور هندیجان در سطح مدارس هندیجان برگزار شد.فرمانده انتظامی هندیجان در خصوص پل ارتباطی بین مردم و پلیس(سامانه 197) گفت: در این مدت هشت جلسه ارتباط عمومی و 35 فقره انتقاد و 45 فقره پیشنهاد به ثبت رسید.شهرستان هندیجان در جنوب خوزستان قرار گرفته و یکی از بنادر مهم تجاری و صیادی این استان است.هفته نیروی انتظامی از 13 مهر در کشور آغاز می شود.7163/ 6037            "}