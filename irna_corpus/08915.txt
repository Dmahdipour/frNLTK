{"onTitr":" نماینده ولی فقیه در کهگیلویه و بویراحمد:    ","titr":" شخصیت امام سجاد (ع) نیاز به تبیین بیشتر دارد","describe":" یاسوج- ایرنا- نماینده ولی فقیه در کهگیلویه و بویراحمد گفت: شخصیت برجسته امام سجاد (ع) و نقش آن حضرت در انتقال پیام نهضت عاشورا نیاز به تبیین و معرفی هر چه بیشتر دارد.", "text":"به گزارش ایرنا، آیت الله سید شرف الدین ملک حسینی شامگاه چهارشنبه در سوگواره استانی شعر آیینی امام سجاد (ع) با عنوان «سجده های سجاد» که در یاسوج برگزار شد، اظهار داشت: الگو گرفتن شیعیان از امام زین العابدین (ع) و دیگر ائمه اطهار (ع) در تمامی ابعاد زندگی به ویژه امور دینی ضروری است.وی افزود: درک شخصیت اهل بیت عصمت و طهارت (ع) از جمله امام سجاد (ع) از عهده افراد عادی خارج است.آیت الله ملک حسینی بیان کرد: برگزاری این سوگواره علاوه بر کمک به شناساندن هر چه بیشتر فضائل اخلاقی و ابعاد شخصیتی امام چهارم شیعیان سبب بروز و ظهور استعداد شاعران کهگیلویه و بویراحمد در حوزه شعر آیینی نیز می شود.وی عنوان کرد: اینگونه برنامه های مذهبی و فرهنگی به دلیل اثرگذاری لازم به ویژه بین نسل جوان باید به طور مستمر در کهگیلویه و بویراحمد برگزار شود.مدیرکل فرهنگ و ارشاد اسلامی کهگیلویه و بویراحمد نیز گفت: در مورد اهمیت چشمگیر شعر آیینی همین بس که پیوند دهنده بین ادبیات، اخلاق و دین است و باید بیش از پیش جدی گرفته شود.رضا دهبانی پور اظهار داشت: برگزاری این سوگواره فرصتی ارزنده برای انتقال معارف الهی، ارزش ها و باورهای دینی است.وی افزود: می توان از هنر شعر آیینی در راستای معرفی هر چه بیشتر فضائل اخلاقی و ابعاد شخصیتی ائمه اطهار (ع) به ویژه امام چهارم شیعیان بهره گرفت.مسئول دبیرخانه کانون های فرهنگی و هنری مساجد کهگیلویه و بویراحمد نیز گفت: سوگواره شعر آیینی امام سجاد (ع) همه ساله در سالروز شهادت آن حضرت در این استان برگزار می شود.حجت الاسلام رضا قاسمی اظهار داشت: امسال چهارمین دوره این سوگواره در چهار موضوع شامل دعا در سیره امام سجاد (ع)، صحیفه سجادیه، کربلا و امام سجاد (ع) و گریه های امام سجاد (ع) بر مصایب نهضت عاشورا برگزار شد.وی افزود: عمده ترین اهداف برگزاری این سوگواره شامل شناسایی استعدادهای شاعران آیینی کهگیلویه و بویراحمد، آشنایی با سیره اهل بیت عصمت و طهارت (ع) و معرفی جایگاه امام سجاد (ع) است.پیام حجت الاسلام و المسلمین حبیب رضا ارزانی مشاور وزیر فرهنگ و ارشاد اسلامی و دبیر ستاد عالی کانون های فرهنگی و هنری مساجد کشور در این سوگواره قرائت شد.پنج شاعر برتر شعر آیینی کهگیلویه و بویراحمد در این سوگواره با اهدای لوح سپاس و جوایز ارزنده تجلیل شدند.در این سوگواره برنامه های مذهبی و فرهنگی از جمله مداحی و نوحه سرایی به مناسبت ماه محرم و سالروز شهادت امام سجاد (ع) برگزار شد.2 روایت در مورد سالروز شهادت امام سجاد (ع) وجود دارد که شامل 12 و 25 محرم است.7535/6110            "}