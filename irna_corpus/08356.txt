{"onTitr":" نماینده ولی فقیه در کهگیلویه و بویراحمد:    ","titr":" برقراری امنیت از سوی نیروی انتظامی بدون چشمداشت است","describe":" یاسوج- ایرنا- نماینده ولی فقیه در کهگیلویه و بویراحمد گفت: برقراری نظم، امنیت و آرامش در جامعه از سوی مأموران نیروی انتظامی کشور و این استان بدون هیچگونه چشمداشت است.", "text":"به گزارش ایرنا، آیت الله سید شرف الدین ملک حسینی روز پنجشنبه در دیدار با فرمانده و جمعی از کارکنان نیروی انتظامی کهگیلویه و بویراحمد در یاسوج در آستانه هفته ناجا اظهار داشت: مردم همواره قدردان تلاش ها و خدمات مأموران نیروی انتطامی در زمینه برقراری نظم، امنیت و آرامش در جامعه هستند هر چند که ممکن است به ظاهر آن را بیان نکنند.وی افزود: قاطعیت در برخورد مأموران نیروی انتظامی کشور و کهگیلویه و بویراحمد با افراد شرور و قانون شکن لازم است زیرا منجر به برقراری هر چه بهتر نظم، امنیت و آرامش در جامعه می شود. نماینده ولی فقیه در کهگیلویه و بویراحمد بیان کرد: نکته مهم آن است که نحوه برخورد مأموران نیروی انتظامی با این افراد باید شدیدتر و سخت تر از کسانی باشد که برای نخستین بار مرتکب جرم می شوند.آیت الله ملک حسینی عنوان کرد: می توان با نصیحت، راهنمایی و دادن تذکرهای لازم مانع ارتکاب مجدد جرم از سوی اینگونه افراد شد.وی ابراز داشت: گزارش ها و آمارهای ارائه شده از سوی نیروی انتظامی کشور و کهگیلویه و بویراحمد علاوه بر آنکه مایه خوشحالی است تا حدی نیز نگرانی را در پی دارد.آیت الله ملک حسینی گفت: خوشحالی برای آگاهی از تلاش های شبانه ‌روزی مأموران نیروی انتظامی در راستای برقراری نظم، امنیت و آرامش و نگرانی نیز به دلیل وجود انواع جرایم در جامعه است.فرمانده انتظامی کهگیلویه و بویراحمد نیز گفت: ابتدای امسال تاکنون 154 متهم جرایم اینترنتی در این استان شناسایی و دستگیر شده است.سردار مهدی انصاری اظهار داشت: در این مدت 209 فقره پرونده در زمینه جرایم اینترنتی در کهگیلویه و بویراحمد تشکیل و به همگی آنها رسیدگی شد. وی افزود: کهگیلویه و بویراحمد در سال جاری رتبه نخست کشور در زمینه پیشگیری از نزاع ‌های دسته جمعی را کسب کرد.فرمانده انتظامی کهگیلویه و بویراحمد بیان کرد: 12 مورد از مجموع 82 نقطه حادثه‌ خیز موجود در جاده های ارتباطی این استان تاکنون رفع شده است.سردار انصاری عنوان کرد: نقاط حادثه خیز یکی از عوامل مهم بروز تصادفات رانندگی در کهگیلویه و بویراحمد است.وی ابراز داشت: ارزش کالاهای قاچاق مکشوفه در کهگیلویه و بویراحمد از ابتدای امسال تاکنون 402 میلیارد ریال بوده است.سردار انصاری گفت: اجرای طرح ‌پاکسازی مناطق آلوده به مواد مخدر کهگیلویه و بویراحمد با جدیت در دستور کار پلیس این استان قرار دارد.وی اظهار داشت: در این مدت 2 هزار و 983 فقره پرونده در زمینه مسائل و مشکلات خانواده های کهگیلویه و بویراحمد به پلیس این استان ارجاع شده که یک هزار و 50 فقره از آنها معادل 76 درصد به صلح و سازش منجر شد.سردار انصاری افزود: ابتدای امسال تاکنون افزون بر چهار هزار مورد گزارش، شکایت، انتقاد، پیشنهاد و نقطه نظرات مردم کهگیلویه و بویراحمد از طریق سامانه 110 به پلیس این استان منعکس شده است.وی بیان کرد: با رایزنی مجوز بکارگیری 500 نفر از جوانان کهگیلویه و بویراحمد با مدرک تحصیلی دیپلم در نیروی انتظامی این استان گرفته شده است.هفته نیروی انتظامی امسال از 13 تا 19 مهر است. 7535/6110            "}