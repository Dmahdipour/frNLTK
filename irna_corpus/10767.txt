{"onTitr":"","titr":" سیاست های دوگانه دانشگاه و نظام پزشکی بوشهر","describe":" بوشهر- پایگاه خبری - تحلیلی سوک مطلبی از مهرداد جشنی پور فعال رسانه ای با عنوان سیاست یک بام دو هوای دانشگاه علوم پزشکی و نظام پزشکی بوشهر در مواجهه با حقوق پزشکان و مردم پیشه کرده است را بازنشر داده است.", "text":"به گزارش سوک، از دو هفته گذشته و پس از این که موضوع درگیری با دو پزشک طرحی در مراکز درمانی استان بوشهر تیتر اول رسانه ها و شبکه های مجازی شد شاهد ورود دانشگاه علوم پزشکی و سازمان نظام پزشکی برای حفظ و صیانت از حقوق شاغلان این حرفه بودیم.این که هم دانشگاه علوم پزشکی و هم سازمان نظام پزشکی بوشهر در کسری از ثانیه برای حمایت از این قشر فرهیخته ورود می کنند چیزی بدی نمی دانیم چرا که معتقدیم افرادی که در پوشش طبیب، سال های غیرقابل برگشت جوانی خود را در کلاس های درس و راهروهای بیمارستان ها برای آموزش رشته پزشکی پشت سر گذاشته و پس از آن نیز کمترین بهره از زمان و وقت برای استراحت خود ندارند شایسته تکریم هستند و نباید به هر دلیلی شان و منزلت آنها در جامعه توسط هر فرد در هر جایگاهی مورد لطمه قرار گیرد.البته این بدان معنا نباید تلقی شود که اگر فردی در این جامعه پزشکی بخواهد از بالا به مردم نگاه کند و با تفکر ارباب رعیتی ، حقوق آنها را پایمال کند مورد اغماض قرار گیرد چرا که سازمانی به نام نظام پزشکی بر اساس قانون مصوب مجلس شورای اسلامی شکل گرفته که در فصل اول و ماده دوم آن به صراحت حفظ و حمایت از حقوق بیماران مورد تاکید قرار داده است.همچنین بر اساس همین قانون شکل گیری سازمان نظام پزشکی، در اصل ششم، هیأت‌های انتظامی پزشکی دیده شده که بر اساس تبصره یک ماده 28 این سازمان (نظام پزشکی)، عدم رعایت موازین شرعی و قانونی و مقررات صنفی و حرفه‌ای و شغلی و سهل‌انگاری در انجام وظایف قانونی به وسیله شاغلین حرف پزشکی و وابسته به پزشکی تخلف محسوب و متخلفین با توجه به شدت و ضعف عمل ارتکابی و تعدد و تکرار آن حسب مورد به مجازات‌هایی محکوم می‌شوند.از آنجا که در مسند قضاوت قرار نداریم نمی توانیم به صراحت در دو موضوع درگیری های ایجاد شده با پزشکان طرحی در مراکز درمانی بهداشتی استان بوشهر اظهار نظر کنیم اما آن چه که محرز است ورود به موقع دانشگاه علوم پزشکی و نظام پزشکی بوشهر به این دو پرونده برای صیانت از حقوق همکاران پزشک است.خارج از این موضوع که طبیعی است پس از بررسی های معمول، ساختار قضایی بدون جانبداری از هر کدام از طرفین ماجرا حکمی منصفانه صادر خواهد کرد مردم از خود می پرسند چرا وقتی پای حقوق آنها پیش می آید، دانشگاه علوم پزشکی بوشهر و سازمان نظامی پزشکی این استان چندان اقدام معنادار و ملموسی در این بخش انجام نمی دهد.بررسی های میدانی نشان می دهد که مردم به شدت از وضعیت بخش عمده ای از مطب های پزشکی ناراحت و گله مند هستند. در بیشتر این مطب ها، برای فرار مالیاتی دستگاه های پوز قرار داده نشده و از آنجا که به دلیل بالا بودن نرخ خدمات پزشکی هر فرد نمی تواند بیش از 200 هزار تومان پول نقد از خودپردازها دریافت کند در جاهایی نمی تواند ادامه درمانش را صرفا به دلیل نبود همین پوزها در مطب ها و مراکز پاراکلینیکی در یک روز به سامان برساند و با توجه به سختی نوبت گیری و گاها فاصله محل سکونتشان در خارج از بوشهر، مشکلات عدیده ای گریبان آنها در کنار بیماریشان قرار می گیرد.حضور هم زمان چندین نفر در اطاق معاینه پزشک، عدم گذاشتن استاندار زمان اختصاصی برای ویزیت هر بیمار بدون توجه به گایدلاین های آموزشی و پروتکل های بیمه ای در کنار فضاهای تنگ و کوچک با کمترین امکانات رفاهی در مطب بخش عمده ای از این پزشکان به همراه آسانسورهای همیشه خراب ساختمان های پزشکان هر کدام می تواند به مثابه حقوق پایمال شده بیمارانی باشد که از اتفاق هم دانشگاه علوم پزشکی و هم سازمان نظام پزشکی بوشهر به خوبی در جریان آن با رزولوشن بالا قرار دارند اما در عمل اقدام معناداری برای رفع آن نمی نکند.همانطور که دانشگاه علوم پزشکی و سازمان نظام پزشکی بوشهر برای اعاده حیثیت دو پزشک در کسری از ثانیه اقدام می کنند که البته به عقیده نگارنده کار خوبی هم انجام می دهند انتظار می‌رود نه در کسری از ثانیه بلکه حداقل فصلی یک بار از این مراکز بازدید و آن بخش از پزشکان و مراکز پزشکی که اقدام به ضایع کردن حقوق مردم می کنند را متوجه اشتباهشان کرده و خواستار بازنگری شوند که در کنار حجم انبوهی از قوانین، وزارت بهداشت مقررات، دستورالعمل ها و بخش نامه هایی برای ضمانت های اجرایی برخورد با هر فرد متخلف در حوزه پزشکی را به خوبی ترسیم، تدوین و ابلاغ کرده است.البته شاید دانشگاه علوم پزشکی و سازمان نظام پزشکی بوشهر معتقد و معترف به نظارت و بازرسی های دوره ای از مطب های پزشکان باشند اما وقتی که این مشکلات همچنان وجود دارد و هیچ اقدام اساسی و عملی برای رفع آن انجام نمی شود، فقط بر بی اعتباری و سبک وزنی بازرسی هایی صحه می گذارد که بود و نبودش به دلیل نداشتن هیچ دست آوردی برای مردم چندان فرقی هم نمی کند.سخن پایانیاین که وقتی پای حقوق پزشکان برسد شاهد مداخله خوب، سریع و مناسب از طرف دانشگاه علوم پزشکی و سازمان نظام پزشکی بوشهر برای بررسی موضوع باشیم اما در زمانی که حقوق مردم توسط برخی از این پزشکان و مراکز پزشکی از بین برود و به شکل مستمری نیز ادامه داشته باشد اما این دو ساختار دولتی و خصوصی ورود نکنند همان سیاست یک بام دو هوایی می شود که مطلوب هیچ کس نیست، نه مردم و نه بخش شریفی از پزشکان متعهد ، متخصص و دلسوزی که خود نیز نمی توانند چنین همکارانی خاطی در عرصه پزشکی را تحمل کنند.7212/6045            "}