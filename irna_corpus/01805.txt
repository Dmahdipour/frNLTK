{"onTitr":" بازی های پاراآسیایی 2018؛    ","titr":" ایران با برتری مقتدرانه مقابل ژاپن فینالیست شد","describe":" جاکارتا- ایرنا- تیم ملی والیبال نشسته بانوان ایران با برتری 3 بر صفر مقابل ژاپن راهی فینال بازی های پاراآسیایی 2018 جاکارتا شد.", "text":"به گزارش خبرنگار اعزامی ایرنا از اندونزی؛ تیم ملی والیبال نشسته بانوان ایران در مرحله نیمه نهایی بازی های پاراآسیایی به مصاف ژاپن رفت و توانست مقتدرانه بر حریف غلبه کند و راهی فینال شود.شاگردان فریبا سلیمانی در این دیدار ست اول را 25 بر 17 از حریف بردند؛ ست دوم هم با برتری 25 بر 14 ایران به پایان رسید. در ست سوم نیز بانوان والیبال نشسته ایران قدرت خود را به حریف نشان دادند و با نتیجه 25 بر 10 به پیروزی رسیدند و در نهایت راهی فینال شدند.تیم والیبال نشسته بانوان ایران برای کسب مدال طلا در بازی فینال باید از سد چین بگذرد.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ایران با 209 ورزشکار و در 13 رشته ورزشی در این دوره از رقابتها شرکت کرده است. ورزشی **9118**2052**9129            "}