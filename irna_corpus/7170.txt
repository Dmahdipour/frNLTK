{"onTitr":"","titr":" دمای هوا در خراسان رضوی به صفر می رسد","describe":" مشهد- ایرنا- کارشناس مرکز پیش بینی اداره کل هواشناسی خراسان رضوی گفت: دمای هوای شبانه در مناطق سردسیری این استان در پی بارشهای رگباری فردا 15 مهر ماه به صفر درجه می رسد.", "text":"زهرا آهنگرزاده روز شنبه در گفت و گو با خبرنگار ایرنا افزود: روند کاهش دمای هوا در خراسان رضوی به دنبال نفوذ و گسترش جریانهای جوی بارشی نسبتا سرد از امروز آغاز شده و تا صبح روز دوشنبه هفته جاری ادامه خواهد داشت.وی ادامه داد: در این مدت بیشنیه دمای هوا در مناطق مختلف خراسان رضوی بین 13 تا 15 درجه نسبت به روز جمعه گذشته کاهش خواهد یافت.کارشناس مرکز پیش بینی اداره کل هواشناسی خراسان رضوی همچنین بیشینه دمای دیروز هوای مشهد را 30 درجه ذکر و بیان کرد: بیشینه دمای هوای امروز این شهر 24 درجه پیش بینی شده اما فردا به 14 درجه کاهش می یابد. وی به آغاز بارشهای رگباری باران همراه با رعد و برق از دیشب در خراسان رضوی اشاره و بیان کرد: بیشترین حجم بارش عصر امروز 14 مهر ماه تا صبح فردا در محدوده ای از شمال شهرستان سبزوار در غرب تا کلات نادری در شرق استان رخ خواهد داد.او گفت: در این مدت وزش باد نیز در مناطق مختلف خراسان رضوی شدت می گیرد. هم اکنون وزش باد به نسبت شدید در شهرستانهای تایباد و سرخس گزارش شده است. فریمان با کمینه دمای هشت درجه سلسیوس و سرخس با بیشینه دمای 35 درجه به ترتیب سردترین و گرمترین شهرهای خراسان رضوی در طول 24 ساعت گذشته بوده اند. بیشترین شدت وزش باد طی این مدت نیز از سرخس با سرعت 54 کیلومتر بر ساعت گزارش شد. 3027/1858            "}