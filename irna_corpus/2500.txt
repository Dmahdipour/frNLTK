{"onTitr":"","titr":" 70 قبضه سلاح جنگی و شکاری در فاریاب کشف شد","describe":" جیرفت - ایرنا - رئیس حوزه قضایی شهرستان فاریاب گفت: طی یک سال گذشته یکهزار و  500 کیلو انواع مواد مخدر و 70 قبضه سلاح جنگی و شکاری در این شهرستان کشف و ضبط شد.", "text":"علیرضا سالاری روز چهارشنبه در گفت و گو با خبرنگار ایرنا افزود: در این زمینه 24 قاچاقچی دستگیر و 70 قبضه سلاح جنگی و شکاری غیرمجاز کشف و ضبط شد.وی اظهار داشت: دستگاه قضایی برخورد با مخلان نظم و آسایش عمومی و سوداگران مرگ را بصورت ویژه در دستور کار قرار داده است.رئیس حوزه قضایی فاریاب بیان کرد: جمع آوری سلاح های غیرمجاز در جنوب استان کرمان یکی از ضروریات بوده و در این راستا تلاش های زیادی صورت گرفته است.وی به اقدامات انجام شده در زمینه برخورد با خرده فروشان مواد مخدر در این شهرستان اشاره کرد و گفت: 2 واحد تجاری فاریاب که در زمینه فروش مواد مخدر فعال بودند با دستور قضایی پلمپ و متهمان روانه زندان شدند.سالاری ضمن تبریک هفته نیروی انتظامی از خدمات و تلاش های شبانه روزی تمام پرسنل نیروی انتظامی تقدیر و تشکر کرد.مرکز شهرستان فاریاب در 330 کیلومتری جنوب مرکز استان است.3029/7450/7429            "}