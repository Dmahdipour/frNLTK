{"onTitr":"","titr":" همراهی جامعه جهانی با ایران تحریم آمریکا را بی اثر می کند","describe":" سنندج - ایرنا - معاون رئیس جمهوری و رئیس سازمان امور اداری و استخدامی از تشکیل ستاد مقابله با تحریم در ایران در مقابل اتاق جنگ اقتصادی آمریکا خبر داد و گفت: همراهی جامعه جهانی با کشورمان تلاش آمریکا برای تحریم های همه جانبه را بی اثر کرده و ناکام خواهد گذاشت.", "text":"به گزارش خبرنگار ایرنا، جمشید انصاری روز پنجشنبه در شورای اداری کردستان اظهار داشت: نحوه برخورد کشورها با ایران و آمریکا در مجمع عمومی سازمان ملل بیانگر این واقعیت بود که حقانیت کشورمان در سطح بین المللی برای دیگر کشورها جا افتاده است.وی تاکید کرد: دولت یازدهم در شرایطی سیاست های جدید کشور را اجرایی کرد که به دلیل تحریم ظالمانه آمریکا و متحدانش که از سال 89 علیه کشورمان وضع شده بود، شرایط اقتصادی خاصی داشتیم.انصاری با اشاره به اینکه سال های 91 و 92 رشد اقتصادی منفی را تجربه کردیم، افزود: در شهریور ماه سال 92 همزمان با روی کار آمدن دولت دکتر روحانی، نرخ تورم 32 درصد بود.معاون رئیس جمهوری یادآور شد: در آن دوره به لحاظ وضعیت اداره واحدهای تولیدی و تامین مواد اولیه، انتقال منابع برای تهیه یا فروش محصولات با مشکلات جدی مواجه بودیم و مبادلات مالی هم به سختی انجام می شد.وی اضافه کرد: در چنین شرایطی دولت سیاست خود را در محورهای تنش زدایی در روابط بین المللی برای کاستن فشار تحریم ها و تغییر سیاست های داخلی در راستای کاهش نرخ تورم و رونق بخشیدن به واحدهای تولیدی اعمال کرد.انصاری گفت: آثار و پیامدهای این سیاست در کشور بویژه بعد از توافق با کشورهای 1+5 در اقتصاد نمود عینی پیدا کرد.معاون رئیس جمهوری افزود: شرایطی به گونه ای شد که از سال 93 به بعد رشد اقتصادی مثبت بر کشور حاکم شد و بالاترین رشد را در سال 95 شاهد بودیم.وی با اشاره به اینکه در پایان سال 94 به نرخ یک رقمی تورم رسیدیم، اظهار داشت: بیش از 4.7 درصد متوسط رشد اقتصادی در سال های 93 تا 96 در کشور ثبت شد.انصاری با بیان اینکه امیدواری که در کشور برای بهبود وضعیت اقتصادی بوجود آمد منجر به ایجاد فرصت های شغلی شد، تاکید کرد: سال 93، 500 هزار فرصت شغلی در کشور ایجاد شد و در سال 96 این تعداد به 790 هزار افزایش یافت.رئیس سازمان امور اداری و استخدامی افزود: مجموعه تلاش های دولت در پیشبرد سیاست های اقتصاد مقاومتی برای حل مشکلات واحدهای تولیدی و افزایش ظرفیت های تولیدی آثار و نتایجش در ایجاد فرصت شغلی نمایان شد.وی اضافه کرد: در مناطق روستایی و مرزی منابعی که از محل صندوق توسعه ملی اختصاص یافت تاثیر مطلوبی در حوزه اشتغال و تولید داشت.انصاری اظهار داشت: استقبالی که در انتخابات 96 از دکتر روحانی شد هم دلیل روشنی بر امیدواری به آینده و تایید بر تداوم برنامه های دولت تدبیر و امید از سوی مردم بود.معاون رئیس جمهوری گفت: اتفاقاتی در انتخابات ریاست جمهوری آمریکا افتاد و گروهی سر کار آمدند که پایبند به حقوق بین الملل نیستند.وی تاکید کرد: امروز آمریکا می خواهد با سلیقه خود نه تنها کشورش بلکه دنیا را هم  مدیریت کند لذا تصمیم به فشار به دیگر کشورها از جمله ایران از راه تحریم و تهدید گرفته است.** سه هدف اصلی آمریکا از تحریم ایرانوی به تشریح چارچوب برنامه تحریم ایران از سوی آمریکا پرداخت و گفت: نخستین هدف آمریکا از اعمال تحریم، قطع دسترسی ایران به منابع ارزی و مالی با به صفر رساندن صادرات نفت و کاهش صادرات غیرنفتی است.جانشین فرمانده ستاد اقتصاد مقاومتی افزود: برای تحقق هدف مذکور، کشورهای طرف قرارداد خرید نفت با ایران را ملزم به قطع و توقف خرید کرده است.وی میزان صادرات نفت ایران در سال گذشته را دو میلیون بشکه در روز اعلام کرد و اظهار داشت: هدف دوم آمریکا از تحریم کشورمان جلوگیری از امکان جابجایی منابع ارزی است.انصاری اضافه کرد: آمریکا نمی تواند صادرات نفت ایران را آنگونه که هدف گذاری کرده به صفر برساند به همین دلیل به سیستم بانکی دنیا فشار می آورد.معاون رئیس جمهور یادآور شد: هدف سوم آمریکا از تحریم اینکه اگر ایران توانست با توسل به روش هایی تحریم را دور بزند و منابع ارزی را هم جابجا کند، مانع از انتقال کالا به داخل کشور شود. وی تاکید کرد: در طول مدت خروج آمریکا از برجام تاکنون 15 شرکت کشتیرانی بین المللی اعلام کردند دیگر امکان انتقال کالا به ایران را ندارند. ** 46 میلیارد دلار کالا وارد کشور شده استوی اظهار داشت: برنامه جامعی برای تحریم ایران در اتاق فکری که در خزانه داری آمریکا تشکیل شده، تدوین و 400 کارشناس مستقر در آن تمام فعل و انفعلات این محورها را رصد می کنند.رئیس سازمان امور اداری و استخدامی افزود: در مقابل اتاق جنگ اقتصادی آمریکا، ستاد مقابله با تحریم با مصوبه شورای امنیت ملی در ایران تشکیل و برنامه متقابل تدوین شده است.وی یادآور شد: در سال گذشته 46 میلیارد دلار صادرات غیر نفتی داشتیم که معادل آن کالا به کشور وارد کردیم و بخشی از آن کالای اساسی و مورد نیاز مردم همچون دارو است.انصاری با اعلام اینکه در تامین کالای اساسی مورد نیاز هیچ مشکلی نداریم، گفت: امسال 10 میلیون تن گندم در کشور تولید شده و مشکل خاصی از لحاظ تامین کالاهای اساسی نداریم.** قیمت ارز باید به زیر هفت هزار تومان برسدمعاون رئیس جمهور با بیان اینکه از بحران تغییرات قیمت ارز در حال عبور هستیم، تاکید کرد: برآوردهای ما نشان می دهد که قیمت ارز باید در زیر هفت هزار تومان قرار گیرد.وی افزود: توقع این بود که شرکت های بزرگ ما و هم بخش خصوصی در استفاده ارز به منافع ملی بیش از منافع زودگذر خود توجه داشته باشند.انصاری اضافه کرد: متاسفانه بخش خصوصی و شرکت های وابسته به نهادهای عمومی خیلی ملاحظه محدودیت ها را نکردند و در شرایط دشوار کشور با سیاست های دولت همراه نبودند.وی بر صرفه جویی مدیران در هزینه کرد منابع تاکید کرد و گفت: علیرغم تمهیداتی که انجام خواهیم داد، تحریم ها در تخصیص میزان منابع و بودجه دستگاه ها بی تاثیر نخواهد بود.انصاری یادآور شد: چارچوب هایی برای صرفه جویی در کشور از سوی دولت ابلاغ خواهد شد و مدیران دستگاه های اجرایی باید آن را با دقت و وسواس رعایت کنند.وی اضافه کرد: دوره نخست تحریم های آمریکا علیه کشورمان مرداد ماه آغاز شد و مرحله بعد هم 13 آبان آغاز می شود اگر با تصمیم و سیاست های اتخاذ شده از این شرایط عبور کنیم آمریکا به این نتیجه خواهد رسید که این اقدامش تاثیرگذار نیست.7348/9102            "}