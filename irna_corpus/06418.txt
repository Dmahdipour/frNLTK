{"onTitr":"","titr":" اتوبوس ویژه سالمندان و معلولان در کرج کلید خورد","describe":" کرج -ایرنا- معاون عمرانی فرماندار کرج گفت: اختصاص 10 دستگاه اتوبوس ویژه سالمندان و معلولان در دستور کار قرار گرفته است.", "text":"به گزارش ایرنا، حسین شریف کاظمی روز شنبه در نشست مناسب سازی معابر شهرستان کرج افزود: با هماهنگی شهرداری قرار است هر سال تا پایان دوره پنجم شورای اسلامی شهر کرج، 10 دستگاه اتوبوس به این تعداد اضافه شود.وی ادامه داد: مناسب سازی معابر و خیابان های شهری برای تردد آسان معلولان و سالمندان از دیگر طرح های پیش بینی شده است.شریف کاظمی گفت: براین اساس، لازم است تدابیر جدی در صدور مجوزهای ساخت با هدف اجرای طرح های مناسب سازی صورت گیرد.وی اضافه کرد: اجرای طرح های مناسب سازی علاوه بر معابر و خیابان ها در پارک ها، بوستان ها، مرکز درمانی و خدماتی نیز ضروری است.شریف کاظمی گفت: دستگاه های متعددی از جمله اداره بهزیستی، شهرداری های شهرهای اقماری، راهور، شرکت های خدمات رسان همچون آب، برق، گاز، بنیاد مسکن و اصناف متولی اجرای این نوع طرح ها هستند که باید تکالیف آنها مشخص شود.در حال حاضر بیش از 110 هزار نفر سالمند در شهرستان کرج زندگی می کنند.بر اساس آمار منتشره 2٫4 درصد جمعیت استان البرز را معلولان تشکیل می دهند که بیشترین آمار معلولیت معادل 22 هزار و 465 نفر یعنی 84٫4 درصد در شهرستان کرج ساکن هستند. 8029/6993            "}