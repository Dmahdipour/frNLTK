{"onTitr":"","titr":" روادید اربعین برای 250 هزار نفر صادر شده است","describe":" تهران - ایرنا - رئیس سازمان حج و زیارت گفت: تاکنون حدود 400 هزار نفر در سامانه سماح ثبت نام کرده اند و برای 250 هزار نفر روادید اربعین اخذ شده است.", "text":"به گزارش ایرنا حمید محمدی در گفت و گو با پایگاه اطلاع رسانی حج و زیارت گفت: دو هزار و 500 دفتر خدمات زیارتی دائم و موقت در سراسر کشور حتی در ایام تعطیل آماده خدمات رسانی به مشتاقان حضور در حرکت عظیم اربعین هستند و تا صبح امروز جمعه 20 مهر ماه حدود 400 هزار نفر در سامانه سماح (ساماندهی مشتاقان ایام حضور در اعتاب مقدسه) ثبت نام کرده اند.وی اضافه کرد: تا کنون استان های تهران، خراسان رضوی، اصفهان، فارس، خوزستان و کرمان به ترتیب بالاترین آمار ثبت نام را داشته اند.محمدی درباره مبلغی که ثبت نام کنندگان باید بپردازند، گفت: با توجه به دستور ریاست محترم جمهوری بر اساس پیشنهاد بانک مرکزی، از روز گذشته هزینه ها کاهش یافت و عزیزان موقع ثبت نام برای خدمات روادید، بیمه و پزشکی فقط باید مبلغ 234 هزار و 875 تومان و البته بصورت الکترونیکی پرداخت کنند.سال گذشته بیش از 2 میلیون زائر ایرانی برای حضور در آیین جهانی اربعین حسینی راهی عتبات عالیات شدند.مسافت پیاده ‌روی اربعین میان دو شهر نجف و کربلا حدود 80 کیلومتر است و هزار452 ستون در این مسیر وجود دارد که فاصله بین هر ستون 50 متر است.برای پیاده‌روی کل مسیر زمانی در حدود 20 تا 25 ساعت لازم است و بهترین زمان برای شروع این پیاده روی16صفر است.اجتمام*1003*1535            "}