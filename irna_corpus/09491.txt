{"onTitr":" امام جمعه ابرکوه:    ","titr":" خدمات نظام برای نسل های سوم و چهارم انقلاب تبیین شود","describe":" یزد- ایرنا- امام جمعه ابرکوه با بیان اینکه جشن 40 سالگی انقلاب باشکوه تر از سالهای گذشته برگزار می شود گفت: باید خدمات و برکات نظام اسلامی برای نسل های سوم و چهارم تبیین شود.", "text":"به گزارش ایرنا حجت الاسلام سید ابراهیم حسینی، روز چهارشنبه در نشست شورای فرهنگ عمومی این شهر با گرامیداشت یاد و خاطره امام خمینی (ره) و شهدا اظهار داشت : انقلاب اسلامی با زحمات امام (ره) و همدلی و همراهی و تبعیت ملت از ولایت به پیروزی رسید.رئیس شورای فرهنگ عمومی ابرکوه خاطر نشان کرد: ضرورت دارد نسل های بعد از انقلاب و بویژه نسل سوم و چهارم را با حقایق انقلاب ، ایثارگری ملت در دوران هشت دفاع مقدس ، فراز و نشیب های انقلاب آشنا سازیم . وی با بیان اینکه جوانان و نوجوانان را باید به ارزشهای انقلاب معطوف بداریم ، افزود: انقلاب اسلامی ارزش های طاغوت و اشرافیت را کنار زد و اخلاق، ارزش های دینی، معنویت و دینداری را جایگزین کرد.شهردار ابرکوه هم در این نشست خاطرنشان کرد: هنر ما مسئولان باید تبیین ارزش ها و خدمات نظام پس از پیروزی انقلاب اسلامی به قشرهای جوان و نوجوانان باشد.علیرضا رسولی اظهار داشت : بهترین هدیه به مردم، خدمت بی منت به آنها است.وی ادامه داد: مسئولان باید با ارائه خدمات خوب و شایسته به مردم آنان را به انقلاب و نظام دلگرم کنند و این خواست شهدا و امام شهدا است. 7540/ 6197            "}