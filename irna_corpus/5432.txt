{"onTitr":"","titr":" دورخیز ترامپ برای جابجایی ژنرال های ارشد امریکا","describe":" تهران - ایرنا - «دونالد ترامپ» رئیس جمهوری آمریکا در حالی که با چالش های بزرگی در زمینه سیاست خارجی رو به روست، قصد دارد در مورد سرنوشت ژنرال هایی که سکان هدایت ارتش را برعهده دارند و به وی توصیه هایی می دهند، تصمیم های مهمی اتخاذ کند.", "text":"به گزارش روز یکشنبه تارنمای خبری شبکه تلویزیونی سی ان ان، کاخ سفید و پنتاگون پشت صحنه درصدد تهیه فهرست جدیدی از افسران ارشد هستند تا چند پست کلیدی مقام های عالی رتبه نظامی را که در حال بازنشستگی اند، پر کنند.  «جیم متیس» وزیر دفاع آمریکا نقشی مهم در معرفی نامزدهایی که باید از سوی سنا مورد تائید قرار گیرند، ایفا می کند.هیچ کس نمی داند که متیس قرار است تا کی در منصب خود باقی بماند و همچنین از اسامی پیشنهادی وی نیز اطلاعاتی در دست نیست. اما گروه جدیدی از فرماندهان ارشد ممکن است به ترسیم سیاست و عملیات های نظامی آمریکا طی سال های آتی کمک شایانی کند.اوایل سال 2019 پستی کلیدی در ارتش پر می شود، زمانی که «پل سلوا» ژنرال چهار ستاره نیروی هوایی آمریکا که در حال حاضر معاون رئیس ستاد مشترک ارتش است، بازنشسته می شود.  وی به عنوان معاون رئیس ستاد مشترک ارتش، مسئولیت های مهمی را برعهده دارد و ناظر بر عملکرد بسیار محرمانه در زمینه تسلیحات هسته ای است، ضمن اینکه نظارت نظامی از میلیاردها دلار در بخش بودجه گذاری و دستیابی به تسلیحات جدید را انجام می دهد.برخی مقام های دفاعی آمریکا معتقدند که «وینسنت بروکس» ژنرال چهار ستاره ارتش که فرماندهی نظامیان آمریکا در کره جنوبی را برعهده دارد، احتمالا نامزد مطرح برای تصاحب سمت ژنرال سلوا است.از آنجا که خبری از بازنشستگی ژنرال بروکس اعلام نشده، برخی بر این عقیده اند که پست بالاتری تر برای وی در نظر گرفته شده است.در حالی که مذاکرات آمریکا و کره شمالی برای عاری سازی شبه جزیره کره از سلاح هسته ای در جریان است، بروکس اطلاعات نظامی با ارزشی را در مورد پیونگ یانگ در اختیار ترامپ قرار خواهد داد. ترامپ همچنین قرار است اواخر سال 2019 رئیس جدیدی برای ستاد مشترک که مشاور نظامی ارشد رئیس جمهوری است، انتخاب کند. ژنرال «جوزف دانفورد» رئیس فعلی ستاد مشترک ارتش آمریکا قرار است دومین دوره دو ساله خدمتش در این پست را پاییز سال 2019 به اتمام رساند. پست های ریاست و معاونت ریاست ستاد مشترک باید از جانب نیروهای سرویس های مختلف منصوب شود، از این رو چنانچه بروکس فرد شماره دو ستاد مشترک ارتش آمریکا باشد، ترامپ باید رئیس جدیدی از سرویسی متفاوت را نامزد ریاست این ستاد کند.مقام های دفاعی آمریکا بر بی اطلاعی از تصمیم رئیس جمهوری برای انتخاب رئیس بعدی این ستاد تاکید دارند، اما گمانه زنی ها حاکی است که ژنرال «دیوید گلدفین» فرمانده نیروی هوایی ایالات متحده احتمالا  نامزد این پست است.ژنرال «جان هایتن» گزینه دیگر برای احراز این پست است. وی در حال حاضر ریاست فرماندهی راهبردی آمریکا را برعهده دارد و در زمینه تسلیحات هسته ای فرد کاردانی است. در این میان، قرار است دیگر فرماندهان ارشد ناظر بر مناطق مهم جغرافیایی بازنشسته شوند. ژنرال «کنت مکنزی» برای تصاحب پست ژنرال «جوزف وتل» فرمانده فرماندهی مرکزی آمریکا انتخاب شده است. این فرمانده، بر عملیات ها در خاورمیانه از جمله عراق، سوریه و افغانستان نظارت می کند، عملیات رزمی که ترامپ از آن انتقاد کرده است.  همچنین «ریچارد کلارک» ژنرال ارتش برای فرماندهی عملیات ویژه آمریکا انتخاب شده است و جایگزین ژنرال «ریموند توماس» می شود. وی نظارت بر هزاران نیروی ویژه مستقر در سراسر دنیا را برعهده دارد.«تاد والترز» ژنرال نیروی هوایی آمریکا نیز نامزد اصلی هدایت فرماندهی اروپا است. وی در حال حاضر عملیات نیروی هوایی آمریکا در اروپا را هدایت می کند و جانشین ژنرال «کورتیس اسکاپاروتی» می شود، فردی که بازنشستگی اش نزدیک است. اروپام**9109**شبس**1613            "}