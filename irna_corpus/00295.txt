{"onTitr":"","titr":" بانوی ایرانی مدال طلای پرتاب وزنه پاراآسیایی را کسب کرد","describe":" جاکارتا-ایرنا- «عشرت کردستانی» موفق به کسب مدال طلای ماده پرتاب وزنه بانوان بازی های پارااسیایی شد.", "text":"به گزارش خبرنگار اعزامی ایرنا از جاکارتا، در رقابت های دوومیدانی عصر امروز جمعه، در ماده پرتاب وزنه بانوان کلاس F56/57 عشرت کردستانی موفق به کسب مدال طلا شد. کردستانی در این ماده وزنه را 9 متر و 39 سانتی متر پرتاب کرد. کردستانی با این رکورد علاوه بر کسب مدال طلا، موفق شد رکورد قهرمانی آسیا را هم از آن خود کند.بعد از کردستانی، ورزشکار چینی هم با ثبت رکورد 9 متر و 9 سانتی متر به مدال نقره رسید. مدال برنز این ماده نیز به ورزشکار ویتنامی رسید.دیگر نماینده ایران در این ماده مهناز امینی بود که توانست با ثبت رکورد 8 متر و 54 سانتی متر در جایگاه چهارم قرار گیرد.سومین دوره بازی های پاراآسیایی 2018 جاکارتا که از 14 مهرماه آغاز شده، همچنان در حال پیگیری است و کاروان ایران با 209 ورزشکار زن و مرد در این رقابت ها تا امروز (جمعه) در مکان سوم این رقابت ها قرار گرفته است. ورزشی ** 2052 ** 1528 **            "}