{"onTitr":" مدیرعامل شرکت آب و فاضلاب هرمزگان :    ","titr":" سهم هرمزگان از آب شیرین کن ها 40میلیون لیتر است","describe":" بندرعباس- ایرنا- مدیرعامل شرکت آب و فاضلاب هرمزگان اعلام کرد: براساس توافق های صورت گرفته در شرکت مهندسی آب و فاضلاب کشور، در مرحله اول آب شیرین کن یک میلیارد لیتری بندرعباس، 40 میلیون لیتر در شبانه روز به این استان اختصاص داده شده است.", "text":"به گزارش ایرنا، امین قصمی روز چهارشنبه در نشست با معاون راهبردی و نظارت بر بهره برداری آبفای کشور اظهار داشت: هم اکنون مراحل حقوقی و قراردادی این مساله در حال انجام است تا این ظرفیت به عنوان ظرفیت دوم از منابع آبی غیرمتعارف به منابع آب شهر بندرعباس اضافه شود.وی بیان داشت: در برنامه دو تا سه ساله و با تخصیص سهم استان هرمزگان از آب شیرین کن یک میلیون متر مکعبی، به طور قطع بندرعباس از پایدارترین منابع آبی بهره مند خواهد شد.قصمی خاطرنشان کرد: با اضافه شدن ظرفیت 40 هزار  مترمکعب از طریق آب شیرین کن یک میلیون مترمکعبی، در سال آینده بیش از 80 درصد نیاز آبی بندرعباس از طریق آب شیرین کن ها تامین خواهد شد.عملیات اجرایی طرح ملی شیرین سازی و انتقال آب خلیج فارس (آب شیرین کن یک میلیون مترمکعبی بندرعباس) با عنوان طرح ملی ساقی کوثر و با هدف تامین بخشی از نیاز آب صنعت، کشاورزی و شرب استانهای هرمزگان، کرمان و یزد از سال 92 آغاز شده است.7198/6048            "}