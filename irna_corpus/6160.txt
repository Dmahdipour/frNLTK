{"onTitr":"","titr":" کلاهبرداری بیشترین فراوانی جرائم اینترنتی البرز است","describe":" کرج-ایرنا-رئیس پلیس فتا فرماندهی انتظامی استان البرز گفت: بیشترین جرائم  اینترنتی در این استان مربوط به کلاهبرداری از طریق این سیستم  است", "text":"سرهنگ محمد اقبالی روز یکشنبه درگفت و گو با خبرنگار ایرنا ،افزود: برداشت غیرمجاز از حساب بانکی دیگران و هتک حیثیت اجتماعی  به ترتیب بیشترین فراوانی را در فضای اینترنتی البرز به خود اختصاص داده اند.  وی با اشاره به رشد و توسعه فناوری در جوامع امروزی، گفت: برخی افراد به دلیل ناآگاهی از برخی جرائم اینترنتی رمزکارت بانکی خود را دراختیار دیگران قرار می دهند که این موضوع باعث سواستفاده های متعدد می شود. اقبالی افزود: طبق بررسی کارشناسان بیش از 30 درصد جرائم اینترنتی هتک حیثیت اجتماعی است که برخی کاربران به دلیل عدم اگاهی بستر ایجاد سواستفاده را برای دیگران هموار می کنند.وی خاطرنشان کرد: متاسفانه برخی پروفایل ها و صفحه های اینستگرام کاربران تبدیل به آلبوم شده که تهدید جدی برای آنان از طرف کلاهبرداران اینترنتی است.** 65درصد البرزی ها از فضای مجازی استفاده می کنند رئیس پلیس فتا فرماندهی انتظامی البرز دربخش دیگری ازسخنانش گفت: اکنون 65 درصد از ساکنان این استان از فضای مجازی استفاده می کنند. اقبالی افزود: ضریب نفوذ تلفن همراه در استان البرز ۸۹ درصد اعلام شده و ۶۵ درصد از جمعیت این استان از فضای مجازی بهره می برند.وی با اشاره به آسیب های فضای مجازی  گفت: نباید از خطر و آسیب های  این فضا غفلت شود.اقبالی خاطرنشان کرد: طرح مبارزه با کالای قاچاق در فضای مجازی، کافی نت ها، گیم نت ها، شناسایی باندهای فساد و فحشا، باغ تالارها و سایت های تبلیغ خرید و فروش مشروبات الکلی و مواد مخدر نیز با جدیت دنبال می شود.بخشی از جرائم اجتماعی به دنبال توسعه فناوری های نوین مربوط به فضای مجازی و اینترنتی است که هوشمندی کاربران در مقابل این شیادان و کاهبرداران اینترنتی ضروری است. 2098/ 6155            "}