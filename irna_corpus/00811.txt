{"onTitr":"","titr":" یاسوج میزبان جشنواره تئاتر کهگیلویه و بویراحمد است","describe":" یاسوج- ایرنا- مدیرکل فرهنگ و ارشاد اسلامی کهگیلویه و بویراحمد گفت: شهر یاسوج مرکز این استان به مدت چهار روز و از 27 تا 30 آبان امسال میزبان سی امین دوره جشنواره تئاتر استان است.", "text":"رضا دهبانی پور روز پنجشنبه در گفت و گو با خبرنگار ایرنا با اشاره به اهمیت جشنواره تئاتر کهگیلویه و بویراحمد، اظهار داشت: عمده ترین اهداف برگزاری آن شامل افزایش کیفیت آثار نمایشی تولیدی در این استان و ارتقای اخلاق هنری هنرمندان تئاتر استان است. وی افزود: جشنواره تئاتر استانی جزو مهمترین برنامه های سالانه تئاتر در هر استان محسوب می شود. مدیرکل فرهنگ و ارشاد اسلامی کهگیلویه و بویراحمد بیان کرد: آثار نمایشی برتر جشنواره بین المللی تئاتر فجر برگرفته از جشنواره های تئاتر استانی است. دهبانی پور عنوان کرد: می توان با بهره گیری از تجارب دوره های گذشته جشنواره های تئاتر کهگیلویه و بویراحمد اقدام به برگزاری مطلوب تر جشنواره پیش رو کرد. 7535/1662            "}