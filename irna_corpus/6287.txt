{"onTitr":"","titr":" تیم گلبال زنان ایران مقابل تایلند به تساوی رسید","describe":" جاکارتا - ایرنا - تیم ملی گلبال بانوان ایران در نخستین دیدار در بازی‌های پاراآسیایی 2018 مقابل تیم تایلند به تساوی رسید.", "text":"به گزارش خبرنگار اعزامی، بازیهای پاراآسیایی 2018 امروز یکشنبه به میزبانی شهر جاکارتا در کشور اندونزی پیگیری شد و تیم ملی گلبال ایران در سالن بالای کارتینی به تساوی 5 بر 5 مقابل تایلند رضایت داد.لیلا نعیم‌آبادی، سرمربی تیم ملی گلبال بانوان کشورمان به دنبال تساوی شاگردانش مقابل تایلند تاکید کرد: اگر دیدار تیم ما مقابل تایلند، یک دقیقه و یا حتی 30 ثانیه بیشتر ادامه پیدا می کرد، فاتح میدان می‌شدیم.نعیم آبادی اظهار داشت: تایلند نسبت به دوره گذشته پیشرفت زیاد کرده و دفاع و سرعت عکس‌العمل بازیکنان این تیم افزایش یافته است.وی در ادامه افزود: پیش‌بینی می‌کردیم ‌که حریفان ما در حال استراحت نیستند و امروز و در مصاف با تایلند این نکته برای ما اثبات شد. البته هنوز هم اعتقاد دارم بچه‌های ما قدرتر از تایلند هستند، اما در این بازی یک مقدار دیر به آنچه می‌خواستیم رسیدیم. شاید اگر مسابقه یک دقیقه یا حتی 30 ثانیه دیگر ادامه داشت، برنده می‌شدیم، چرا که راه ضربه زدن به تیم تایلند را پیدا کرده بودیم.سرمربی تیم ملی گلبال بانوان کشورمان گفت: اگر بازیکنان از ضربات پنالتی خود هم بهره می‌بردند برنده دیدار با تایلند می‌شدند. اگر در مراحل بعدی باز هم با تایلند روبرو شویم قدرت خود را به آنها نشان خواهیم داد.نعیم‌آبادی ضمن ابراز امیدواری نسبت به نمایش بهتر تیمش مقابل ژاپن در دیدار فردا، اظهار داشت: نتیجه بازی امروز باعث می‌شود با حواسی جمع‌تر مقابل ژاپن بازی و بهتر و هدفمندتر عمل کنیم.وی در خاتمه گفت: هر پنج گل ما در دیدار مقابل تایلند توسط سمیرا جلیل‌وند کاپیتان تیم به ثمر رسید، اما او مرتکب چند خطای پنالتی شد که امیدوارم ضریب خطاهای او در دیدارهای آینده به صفر برسد.بانوان گلبالیست ایران فردا (دوشنبه) به مصاف ژاپن خواهند رفت.برنامه تیم های اعزامی ایران در روز یکشنبه به وقت محلی به این شرح است:بسکتبال با ویلچر بانوان، ایران - کامبوج ساعت ۱۵:۳۰بسکتبال با ویلچر مردان، ایران -اندونزی، ساعت ۱۱:۳۰والیبال نشسته مردان، ایران - کره جنوبی، ساعت ۱۴سومین دوره بازیهای پارآسیایی 2018 از 14 تا 21 مهرماه با حضور 2 هزار و 880 ورزشکار از 41 کشور در 18رشته ورزشی به میزبانی شهرجاکارتا آغاز شده است. کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارد.ورزشی**2052**9029**1584            "}