{"onTitr":" سرپرست استانداری کرمان:    ","titr":" برنامه های سالگرد پیروزی انقلاب اسلامی مردمی برگزار شود","describe":" کرمان - ایرنا - سرپرست استاندار کرمان با بیان اینکه باید برای رفع ابهام سئوالات جوانان تلاش شود تصریح کرد: برنامه های سالگرد پیروزی انقلاب اسلامی باید مردمی و بصورت پرسش و پاسخ و گفتمان برگزار شود.", "text":"به گزارش ایرنا، محمدجواد فدایی روز چهارشنبه در همایش استانی ستاد بزرگداشت چهلمین سالگرد پیروزی انقلاب اسلامی با اشاره به اینکه چهلمین سالگرد پیروزی انقلاب اسلامی آیینی مهم است و باید بلوغ جمهوری اسلامی ایران را در ایام نشان داد افزود: وظیفه ما در شرایط موجود که تشدید تحریم ها، جنگ اقتصادی و فروپاشی نظام مورد هدف دشمن است بیشتر می شود.وی با اشاره به اینکه با اجرای برنامه ها در چهلمین سالگرد پیروزی انقلاب اسلامی می خواهیم امیدبخشی و انگیزه را برای کار و تلاش بیشتر به جامعه تزریق کنیم اظهار داشت: یک گروه از افراد جامعه کسانی هستند که با اعتقادات خود در همه عرصه های نظام حضور فعال داشته و دارند و برنامه های ما چیزی به اعتقادات آن ها اضافه نمی کند بلکه به علم آن ها اضافه می شود و اکثریت جامعه این گروه هستند.سرپرست استانداری کرمان با اشاره به اینکه گروه دوم افرادی هستند که هر چه دشمن بگوید روی آن ها تاثیری ندارد که گروه اندکی هستند گفت: گروه سوم کسانی هستند که بین گروه دوم و اول که ابهام و تردید دارند و باید مورد توجه قرار گیرند.فدائی گفت: دستاوردهای این نظام را می توان با کشورهای هم تراز برای مخاطبین در چهلمین سالگرد پیروزی انقلاب اسلامی مقایسه کرد.3029/9895            "}