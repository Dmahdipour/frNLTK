{"onTitr":"","titr":" مهمترین عناوین خبری ایرنا از شامگاه چهارشنبه تا صبح پنجشنبه","describe":" تهران- ایرنا- دیدار جمعی از فعالان سیاسی اصلاح طلب با روحانی، تاکید ظریف بر قانون شکن بودن رژیم آمریکا، اعلام افزایش 51 درصدی ورود گردشگران به کشور در 6 ماهه نخست سال جاری از سوی معاون رئیس جمهوری، اعلام ادامه همکاری مسکو با تهران پس از اعمال بسته جدید تحریمی آمریکا از سوی وزیر انرژی روسیه، درخواست وزیر بهداشت بلاروس برای گسترش روابط دارویی با ایران و روایت بلومبرگ از بازار نفت و اثرات کاهش صادرات ایران مهمترین خبرهای 12ساعت گذشته ایرنا بود.", "text":"اخبار داخلی*********** تهران- ایرنا- رئیس جمهوری با تاکید براینکه رای تامینی امروز دیوان بین‌المللی دادگستری موفقیت حقوقی و سیاسی بزرگ و قابل ملاحظه ای است، تصریح کرد: اگر چه احتمالا دولت آمریکا از اجرای آن سر باز خواهد زد، اما به هر حال این پیروزی بزرگی برای ملت ایران است که توانسته در یک نهاد بین المللی، آمریکا را محکوم کند.* تهران- ایرنا- وزیر امور خارجه با تاکید بر اینکه امروز هم آمریکا از یک عهدنامه دو جانبه با ایران پس از این که دیوان بین المللی دادگستری دستور داد به نقض آن عهد نامه «تحریم ایران» خاتمه دهد، خارج شد، تاکید کرد: رژیم آمریکا قانون شکن است.* کاشان- ایرنا- معاون رئیس جمهوری و رئیس سازمان میراث فرهنگی، صنایع دستی و گردشگری گفت: بیش از 51 درصد افزایش گردشگر ورودی به کشور در 6 ماهه نخست سال 97 داشتیم که شاخصی بی مانند در چند دهه گذشته بشمار می آید.* تهران- ایرنا- سخنگوی وزارت امور خارجه با تاکید براینکه دبیرکل ناتو بیش و پیش از هر چیز باید نگران سیاست های یک جانبه گرایانه و خطرناک آمریکا و عدم پایبندی این عضو ناتو به تعهدات بین المللی خود باشد، تاکید کرد: برنامه موشکی جمهوری اسلامی ایران ماهیت دفاعی و بازدارندگی دارد.* تهران- ایرنا- وزیر ارتباطات و فناوری اطلاعات به دبیرکل سازمان بین المللی استاندارد (ایزو) پیشنهاد کرد «استانداردهای مورد نیاز برای حفظ حقوق کاربران و استفاده کودکان از فضای مجازی را در دستور کار خود قرار دهد».* تهران- ایرنا- نماینده ایران در هیات عامل سازمان کشورهای صادرکنندگان نفت (اوپک) گفت: اعضای سازمان از دبیرکل و رییس دوره‌ای اوپک انتظار دارند به اهانت‌ها و جسارت‌های آمریکا پاسخ قاطع دهند.* تهران- ایرنا- قائم مقام معاون آموزشی وزیر بهداشت گفت: انتقال افرادی که از 10دی امسال (اول ژانویه 2019) برای تحصیل در رشته های گروه پزشکی به دانشگاه های خارج از کشور اقدام می کنند، به داخل ممنوع می شود و باید تا انتهای دوره در دانشگاه خارج از کشور تحصیل کنند.* اصفهان- ایرنا- رئیس کمیته امداد امام خمینی(ره) گفت: کمک و یاری دولت در شرایط کنونی و به دور از تفاوت دیدگاه های سیاسی وظیفه همگانی است.* مسکو- ایرنا- معاون وزیر نفت و مدیرعامل شرکت گاز ایران گفت که کشورمان از ظرفیت و توانمندی لازم برای صادرات گاز به کشورهای همسایه و سایر کشورها برخوردار است.* تهران- ایرنا- استاندار تهران در بخشنامه ای خطاب به معاونان رئیس جمهوری، وزارتخانه ها و دستگاه های اجرایی اعلام کرد که تردد خودروهای دولتی فاقد معاینه فنی در تهران ممنوع است و تمام خودروهای مورد استفاده نهادهای دولتی باید معاینه فنی داشته باشند.اخبار خارجی*********** مسکو- ایرنا- وزیر انرژی روسیه اعلام کرد: این کشور به همکاری با ایران پس از اعمال بسته جدید تحریمی آمریکا ادامه خواهد داد.* مسکو- ایرنا- وزیر بهداشت بلاروس در دیدار با سفیر ایران در مینسک بر گسترش و بیش از پیش روابط دو کشور در حوزه دارو و درمان تاکید کرد.* تهران- ایرنا- تارنمای بلومبرگ به دشواری جایگزینی نفت ایران در بازار اشاره کرد و همچنین نوشت که به دلیل نوع نفت تولیدی و مشتریان تهران، تنها عربستان، عراق و روسیه قادر به پر کردن خلا کاهش صادرات این کشور هستند.* تهران- ایرنا- معاون وزیر خارجه پیشین آمریکا و عضو تیم مذاکره کننده در برجام با انتقاد از خروج دولت ترامپ از پیمان مودت 1955 با ایران، گفت که این اقدام از دولتی که هیچ تعهد بین المللی را دوست ندارد، عجیب نیست.* تهران- ایرنا- وزیر خارجه پیشین آمریکا درباره انتقادات دونالد ترامپ رئیس جمهوری آمریکا از دیدارهای وی با محمدجواد ظریف وزیر خارجه ایران، گفت: پاسخ دادن به ترامپ «اتلاف وقت» است.* نیویورک- ایرنا- وزیر خارجه آمریکا در دیدار همتای بحرینی خود، به ایران هراسی برای کسب همکاری بیشتر کشورهای حاشیه خلیج فارس دامن زد.* تهران- ایرنا- پس از شکایت فلسطین به دادگاه لاهه درباره انتقال سفارت آمریکا از تل آویو به قدس با استناد به کنوانسیون وین، واشنگتن از بخشی از این معاهده بین المللی که مربوط به سفارتخانه ها است نیز خارج شد.* اسلام آباد- ایرنا- دولت پاکستان ورود عربستان سعودی در کریدور اقتصادی چین و پاکستان موسوم به (سی - پک) را رد کرد.* تهران- ایرنا- صدر اعظم آلمان برای دیدار و رایزنی با نخست وزیر رژیم صهیونیستی درباره ایران و موضوع فلسطینیان وارد فلسطین اشغالی شد.* تهران- ایرنا- سناتور آمریکایی گفت که اگر تهران خواستار دسترسی به قطعات و تجهیزات هواپیماهای مسافری است، باید از ناوگان (هواپیمایی) داخلی خود برای انتقال نیرو به سوریه استفاده نکند.* بوشهر- ایرنا- فرمانده منطقه دوم نیروی دریایی سپاه گفت: نیروهای ائتلاف برای جلوگیری از بروز هرگونه تنشی در آب های خلیج فارس از مترجم فارسی زبان بر روی شناورهای خود استفاده می کنند.* بلگراد- ایرنا- وزیر امور مدنی بوسنی و هرزگوین در دیدار سفیر کشورمان در سارایوو گفت: از گسترش مناسبات فرهنگی با جمهوری اسلامی ایران استقبال می کنیم.* نیویورک- ایرنا- مشاور امنیت ملی ترامپ با تکرار اتهام های واهی خود علیه توان دفاعی ایران و تائید خبر خروج آمریکا از پیمان مودت گفت: به رسمیت شناخته نشدن تحریم های ایالات متحده در دادگاه لاهه ناامید کننده بود.* آنکارا- ایرنا- مجلس ملی ترکیه عملیات برون مرزی ارتش این کشور در خاک کشورهای عراق و سوریه را یکسال دیگر تمدید کرد.شبد**1953**9122            "}