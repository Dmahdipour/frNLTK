{"onTitr":"","titr":" پیشگیری و حفظ آمادگی برای مقابله با بحران ضروری است","describe":" سنندج - ایرنا - فرماندار بیجار گفت: پیشگیری و حفظ آمادگی برای مقابله با بحران از عوامل مهم در مدیریت بحران است و رعایت استانداردهای لازم در کنار اطلاع رسانی به موقع و فراهم کردن تمهیدات در شرایط خاص، یک امر ضروری است.", "text":"به گزارش خبرنگار ایرنا، علی اکبر ورمقانی روز شنبه در نشست اضطراری ستاد مدیریت بحران اظهار داشت: باید برای مقابله با بلایای طبیعی از جمله سیل، کولاک و کاهش دمای هوا آماده باشیم.وی افزود: با توجه به پیش بینی هواشناسی مبنی بر کاهش دمای هوا، بارش باران و تگرگ طی روزهای آینده، استاندارد سازی زیرساخت ها، بهینه سازی تجهیزات و امکانات در کنار اطلاع رسانی می تواند به دستگاه های خدمات رسان و امدادی در زمان بحران کمک کند.ورمقانی تاکید کرد: تمهیدات لازم برای مقابله با بحران کاهش دمای هوا و افزایش بارش ها باید اندیشیده شود و دستگاه های اجرایی و خدمات رسان، ضمن آماده باش کامل، موظف هستند اقدامات لازم را برای عبور از این شرایط انجام دهند.وی رعایت اصول استاندارد مقابله با بحران توسط مسئولان مرتبط را مهم دانست و یادآور شد: شرکت نفت مکلف به تامین سوخت جایگزین و مورد نیاز مرغداری ها، نانوایی ها و مدارس است و لازم است در زمان بحران پاسخگوی نیاز شهروندان باشند.رئیس ستاد مدیریت بحران بیجار با بیان اینکه ادارات شهرستان باید سیستم 2 گانه سوز خود را آماده و آزمایش کنند، اضافه کرد: راهداری اقدامات لازم در ارتباط با پیشگیری و در کنار آن اطلاع رسانی به موقع و امداد رسانی را انجام دهد.او با تاکید بر اینکه مسئولان دستگاه های عضو ستاد لازم است در دسترس باشند، گفت: حضور همه مدیران در زمان وقوع بحران ضروری است.به گزارش ایرنا، رئیس اداره پیش بینی هواشناسی کردستان گفت: شهرستان بیجار با ثبت 5.3 میلی متر بارندگی، رکوردار بیشترین بارش در استان طی شبانه روز گذشته بوده است. شهرستان بیجار با 89 هزار نفر جمعیت و 2200 کیلومتر راه ارتباطی اصلی و فرعی در 142 کیلومتر شرق سنندج مرکز استان کردستان واقع است.7350/9102            "}