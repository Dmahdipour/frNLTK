{"onTitr":" فرمانده انتظامی دزفول:    ","titr":" تعامل رسانه و پلیس منجر به کاهش جرائم می شود","describe":" دزفول - ایرنا - فرمانده انتظامی دزفول با اشاره به نقش رسانه ها در آگاهی بخشی به جامعه گفت: تعامل رسانه و پلیس منجر به افزایش همکاری و پشتیبانی مردم و در نهایت کاهش جرائم می شود.", "text":"به گزارش ایرنا سرهنگ علی الهامی روز شنبه در جریان بازدید از خبرگزاری جمهوری اسلامی دفتر دزفول به مناسبت هفته نیروی انتظامی افزود: خبرنگاران با آسیب شناسی و آگاهی بخشی به جامعه می توانند پلیس را در ایجاد امنیت کمک کنند.وی اظهار داشت: نصب دوربین های مداربسته و همگرایی مردم با پلیس تاثیر بسزایی در کاهش جرائم و دستگیری مجرمان دارد.فرمانده انتظامی دزفول درخصوص اقدامات پلیس در برخورد با تیراندازی ها در مراسم عروسی و عزا گفت: نیروی انتظامی با اقدامات ایجابی و سلبی با تیراندازی در مراسم مقابله می کند.فرمانده انتظامی دزفول افزود: خوشبختانه تیراندازی ها با حضور نیروی انتظامی در مراسم مختلف و تذکر دادن به بزرگان اقوام و شیوخ کاهش داشته است.وی اضافه کرد: در صورت بی توجهی به تذکرات پلیس در خصوص خودداری از تیراندازی در مراسم، اقدامات لازم برای برخورد با متخلفان انجام می شود.سرهنگ الهامی مشکلات اقتصادی و اجتماعی و مهاجرپذیر بودن دزفول را در افزایش سرقت ها تاثیرگذار خواند و اظهار داشت: با توجه به ظرفیت هایی که در دزفول وجود دارد روزانه افزون بر 150 هزار نفر به این شهرستان سفر می کنند که حضور این جمعیت شناور کار و خدمات نیروی انتظامی را مضاعف می کند.وی با تبریک هفته نیروی انتظامی به کارکنان و خانواده های آنها گفت: اگر پلیس پشتوانه گرم خانواده های پرسنل را نداشته باشد به طور قطع نمی تواند در انجام وظایف خود موفق عمل کند.فرمانده انتظامی دزفول با بیان اینکه مردم این شهرستان همواره در دفاع از میهن اسلامی و پشتیبانی از نظام زبانزد بوده اند، افزود: مردم دزفول از قبل از انقلاب تاکنون در راستای اهداف اسلام حرکت کرده و در تمام صحنه های انقلاب حضور چشمگیری داشته اند.وی اضافه کرد: خدمت رسانی به مردم دزفول که شهدای زیادی تقدیم میهن اسلامی کرده اند، توفیق بزرگی است.سرهنگ الهامی با اشاره به تلاش های ماموران نیروی انتظامی در تامین امنیت و نظم در مراسم محرم گفت: در این آیین ها تلاش شد که مردم دغدغه ای جز عزاداری نداشته باشند.3022            "}