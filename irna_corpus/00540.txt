{"onTitr":" هشدار صندوق بین المللی پول:    ","titr":" آشفتگی تجارت جهانی رشد اقتصادی آسیا را کاهش می دهد","describe":" کوالالامپور- ایرنا- صندوق بین المللی پول با انتشار گزارشی جدید در بالی اندونزی هشدار داد: آشفتگی در تجارت جهانی به رشد اقتصادی کشورهای آسیایی لطمه زده و این روند را کاهش خواهد داد.", "text":"به گزارش روز جمعه ایرنا از رسانه های آسیایی، متخصصان این نهاد مالی درجریان برگزاری نشست سالانه صندوق درنوسا دوئا بالی اندونزی در گزارش خود اعلام کردند: تداوم تنش و جنگ تجاری میان آمریکا و چین می تواند رشد اقتصادی کشورهای آسیایی را 0.9  درصد در سال آینده کاهش دهد.کارشناسان ارشد این نهاد بین المللی از سیاستمداران در کشورهای مختلف جهان خواستند تا بازارها و اقتصادها را بیش از گذشته آزاد کنند تا کاهش صادرات ناشی از جنگ تجاری آمریکا و چین جبران شود.این صندوق همچنین در گزارش خود در مورد وضعیت اقتصادی در منطقه آسیا- پاسفیک هشدار داد رونق اقتصادی در بازارهای نوظهور دراثر تشدید سیاست های مالی- پولی فدرال ریزرو آمریکا و بانک های مرکزی کشورکاهش خواهد یافت.براساس این گزارش، آشفتگی کنونی در برخی از اقتصادهای در حال ظهور با کاهش سرمایه گذاری ها و خروج سرمایه های خارجی از این کشورها بدتر خواهد شد.صندوق بین المللی پول، رشد اقتصاد آسیا را در سال جاری 5.6 درصد برآورد کرده که این رقم در سال آینده به 5.4 درصد کاهش می یابد.این کاهش به دلیل تاثیر نوسانات و التهابات بازارهای مالی و سیاست های سختگیرانه مالی- پولی برخی از قدرت های اقتصادی مانند آمریکا و چین ایجاد خواهد شد.طبق این گزارش، تشدید تعرفه های گمرگی و جنگ تجاری آمریکا و چین منجر به 1.6 درصد کاهش تولید ناخالص داخلی در چین و نزدیک به 1 درصد در ایالات متحده می شود.براساس این گزارش، بسیاری از کشورها در آسیا نیز که عمدتا درچرخه تولید کالا و صادرات آن به چین هستند از این روند نزولی تاثیر منفی می پذیرند.تعداد زیادی از کشورهای شرق و جنوب شرق آسیا در زنجیره تولیدات کالاهای چینی قرار دارند که جنگ تجاری بر اقتصاد این کشورها نیز تاثیرمنفی گذاشته و این روند در صورت تداوم وخیم تر نیز خواهد شد.پیشتر کریستین لاگارد رئیس صندوق بین المللی پول در اجلاس سالانه این نهاد در بالی اندونزی از رهبران جهان خواست سیستم تجارت جهانی را مورد حمایت قرار داده و با وضع تعرفه ها و اقدامات ناسیونالیستی این سیستم را تخریب نکنند.این نهاد مهم بین المللی همچنین بر این باور است که مناقشه تعرفه ای میان امریکا و چین نه تنها بر بازار دو کشور بلکه بر کل بازار جهان تاثیر منفی گذاشته است. این تاثیر منفی و برخی سیاستهای اقتصادی واشنگتن در اقتصاد کشورهای آسیایی و همچنین کشورهای آسیب پذیرتری همچون اندونزی، ترکیه، آرژانتین و برزیل نقش مخربی داشته است.صندوق بین المللی پول همچنین به کاهش ارزش پول این کشورها اشاره کرده و در خصوص تداوم تنش های تجاری در جهان ابراز نگرانی جدی کرده است.اجلاس سالانه صندوق بین المللی پول با حضور &#39;کریستین لاگارد&#39; رئیس صندوق، نمایندگان بانک جهانی، وزیران مالی و نمایندگان اقتصادی 189 کشور از روز سه شنبه هفته جاری در &#39;نوسادوآ&#39; جزیره بالی اندونزی در حال برگزاری است.وزیران امورمالی و روسای بانکهای مرکزی، نمایندگان پارلمان ها و مجالس کشورها و متخصصان ارشد اقتصادی از 189کشورجهان با 3 هزارو 200 نفر دراین اجلاس درجزیره بالی اندونزی شرکت کرده اند.آساق **1599**1485            "}