{"onTitr":"","titr":" 80 درصد قربانی های ایام محرم در قزوین با شیوه جدید ذبح شدند","describe":" قزوین - ایرنا - مدیرکل دامپزشکی قزوین با اشاره به ابداع یک دستگاه جدید برای ذبح قربانی گوسفند، گفت: این دستگاه به منظور ذبح بهداشتی در ایام محرم و در مسیر دسته جات های عزاداری قرار داده شد و در دهه اول محرم نیز 80 درصد کشتارهای سطح شهر قزوین با آن انجام شد.", "text":"به گزارش ایرنا، حمید زینالی روز چهارشنبه در نشست کارگروه امنیت و سلامت غذایی استان قزوین، افزود: براساس قوانین، کشتار دام در خارج از کشتارگاه به جز روزهای محرم و در مناطق روستایی که دسترسی به  کشتارگاه ندارند، ممنوع است.وی اضافه کرد: به منظور ذبح بهداشتی قربانی در چنین ایامی، دستگاهی توسط یکی از کارکنان دامپزشکی استان ابداع و از دانشگاه علوم پزشکی نیز تاییدیه آن دریافت شده و امسال نیز با استقرار 6 دستگاه در مسیر دسته جات عزاداری ها، حدود 80 درصد کشتارها به این روش انجام شد.زینالی ادامه داد: با استفاده از این دستگاه علاوه بر آنکه تمام مسایل شرعی و زیست محیطی مربوط به ذبح و لاشه گوسفند رعایت می شود، در مصرف آب برای شستشوی خون از سطح معابر نیز تاثیر بسیاری زیادی دارد.وی با اشاره به معرفی این دستگاه به سایر استان های مجاور، تاکید کرد: یک عدد از این دستگاه ها در ایام محرم در حسینیه اعظم زنجان مستقر شد که استقبال زیادی هم از آن صورت گرفت.زینالی با بیان اینکه کشتار دام سنگین به طور حتم باید در کشتارگاه انجام شود، اضافه کرد: در دهه اول محرم 10 راس گاو در کشتارگاه های قزوین به صورت رایگان ذبح شد که نکته قابل توجه درباره آنها این است که پس از قربانی کردن دام ها مشخص شد 2 مورد از آنها مبتلا به بیماری بودند.مدیرکل دامپزشکی قزوین در ادامه به یک موضوع اجتماعی در ذبح دام نیز اشاره کرد و افزود: اخیرا سنت جدیدی شکل گرفته که برخی خانواده ها پس از ریختن خون قربانی، لاشه آن را بدون مجوز به قصابی ها عرضه می کنند که این موضوع در صورت مشاهده برای صنف مورد نظر پیگرد قانونی را به همراه خواهد داشت.این مسئول در پایان خواستار آگاه سازی و فرهنگ سازی در بین شهروندان شد که ذبح قربانی را در شرایطی کاملا بهداشتی انجام و از انتقال و عرضه آن به قصابی ها پرهیز کنند.7388/8054            "}