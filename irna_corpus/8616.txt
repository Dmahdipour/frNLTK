{"onTitr":"","titr":" حریم 6 اثر تاریخی در آذربایجان غربی مشخص شد","describe":" ارومیه- ایرنا- معاون میراث فرهنگی اداره کل میراث فرهنگی، صنایع دستی و گردشگری آذربایجان غربی گفت: حریم پیشنهادی 6 اثر تاریخی استان توسط دفتر ثبت آثار تاریخی سازمان میراث فرهنگی مشخص و تصویب شده است.", "text":"حسن سپهرفر روز پنجشنبه در گفت و گو با خبرنگاران افزود: کلیسای پطروس پولیس در ارومیه، کاروانسرای خان در شهر خوی، عمارت شیر و خورشید در شهر تکاب، حمام پورناک در پلدشت، کلیسای مار یعقوب در سلماس و حمام قره ضیاء الدین در چایپاره جزو آثار تعیین حریم شده است.وی ادامه داد: یکی از وظایف و اهداف سازمانی این اداره کل، شناسایی و تهیه پرونده ثبتی برای آثار تاریخی و فرهنگی استان است زیرا با ثبت این آثار، الزامات قانونی برای حفظ و صیانت از آنها وجود می آید.به گزارش ایرنا تعداد کل آثار ثبت شده این استان در فهرست آثار ملی اعم از آثار منقول، غیرمنقول، طبیعی و دفاع مقدس، یکهزار و 604 اثر است.آذربایجان غربی دارای آثاری ثبت شده در ردیف آثار جهانی از جمله قره کلیسا و مجموعه تخت سلیمان تکاب است.کلیسای پطروس پولیس مربوط به سده‌های اولیه دوران‌های تاریخی پس از اسلام، کاروان سرای خان مربوط به دوره صفوی، حمام پورناک مربوط به دوره قاجار، کلیسای مار یعقوب (ماریاقوس) مربوط به دوره پهلوی و حمام قره ضیالدین مربوط به دوره قاجار است.7125/2093            "}