{"onTitr":" رئیس سازمان فضایی کشور:    ","titr":" سه ماهواره بومی تا پایان امسال به فضا پرتاب می شود","describe":" تهران – ایرنا –رئیس سازمان فضایی کشور با تاکید براینکه این سازمان در حال گذر از مرحله تحقیقاتی به صنعتی است از آمادگی این سازمان برای پرتاب سه ماهواره به فضا تا پایان امسال خبر داد.", "text":"دکتر مرتضی براری روز یکشنبه در حاشیه نشست تخصصی ماهواره «پیام امیرکبیر» که به  مناسبت هفته جهانی فضا در دانشگاه صنعتی امیرکبیر برگزار شد، در گفت و گو با خبرنگار گروه علمی ایرنا، اظهارداشت: در حال حاضر سه ماهواره آماده پرتاب به فضا داریم که در حال دریافت مجوزهای قانونی برای پرتاب هستند. وی از ماهواره 'دوستی' مربوط به دانشگاه صنعتی شریف،‌ ماهواره 'پیام 'دانشگاه امیرکبیر از دانشگاه صنعتی امیرکبیر و همچنین ماهواره 'ناهید یک' به عنوان ماهواره های آماده پرتاب نام برد.رئیس سازمان فضایی کشور با بیان اینکه، دو ماهواره از این تعداد مراحل نهایی خود را طی می کنند ادامه داد:پیش پیینی می شود تا پایان سال این ماهواره ها پرتاب شود و شاهد موفقیت دانشمندان ایرانی در عرصه باشیم.وی با اشاره به فاصله خوردن زمان پرتاب این ماهواره ها، تاکید کرد: سازمان فضایی کشور هم اکنون در حال گذر از یک چرخه تحقیقاتی به یک چرخه صنعتی است و این کار مقداری زمان برد.رئیس سازمان فضایی کشور همچنین درخصوص برنامه این سازمان برای اعزام انسان به فضا نیز اظهارداشت: اولویت نخست ما در سازمان فضایی توسعه زیرساخت های فضایی در حوزه سنجشی و مخابراتی است که امروزه اقتصاد بزرگی را شامل می شود.وی گفت: البته پرتاب انسان به فضا از جمله برنامه های سازمان فضایی کشور است اما متناسب با جذب منابع سعی خواهیم کرد این بخش را نیز مورد توجه قرار دهیم. براری در عین حال با اشاره به تصویب بودجه برنامه انسان به فضا، گفت:همان هنگام که این برنامه را مصوب کردند بودجه بسیاری دیده شده است که آن بودجه در زمان خودش محقق نشد که این موضوع در حال بررسی است.رئیس سازمان فضایی کشور تاکید کرد: اگر سرمایه گذارانی علاقمند به سرمایه گذاری در این عرصه باشند سازمان فضایی استقبال خواهد کرد چراکه سرمایه گذاری بخش خصوصی در عرصه فضایی به طورحتم مسیری است که سایر کشورها نیز آن را مورد توجه قرار داده اند.وی همچنین در خصوص زمانی نهایی پرتاب ماهواره پیام امیرکبیر گفت: این ماهواره در حال تست تطبیق سازگاری و پرتاب گر است و دو تا سه ماه زمان می برد که پس از آن در صورت اخذ مجوزه های قانونی از مراجع ذیربط  عملیات پرتاب انجام می شود.براری همچنین با تاکید براینکه هیچگونه مشکلی در خصوص پرتاب ماهواره پیام امیرکبیر وجود ندارد گفت: ما سال گذشته نیز پرتاب ماهواره داشته ایم و تنها با یک شکاف زمانی مواجه شدیم و آنهم به دلیل مهاجرت از یک چرخه تحقیقاتی به چرخه صنعتی است اما هیچ محدودیتی در ارتباط با پرتاب ماهواره به فضا برای کشور وجود ندارد.در سال ۱۹۹۹، مجمع عمومی سازمان ملل، قطعنامه‌ای را تصویب کرد که به موجب آن، چهارم تا دهم اکتبر هر سال (۱۳ الی 18مهر)، به عنوان هفته جهانی فضا، انتخاب شد. هدف از این کار هم، ترویج و توسعه دانش فضایی و آشنا کردن مردم و جوانان از نقش فناوری فضایی در زندگی انسان‌ها روی زمین اعلام شد.علمی ** 1836**2017            "}