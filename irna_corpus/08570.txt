{"onTitr":"","titr":" هفته ملی کودک با رویکرد عاشورایی برگزار می شود","describe":" اردبیل - ایرنا - مدیرکل کانون پرورش فکری کودکان و نوجوانان استان اردبیل گفت: هفته ملی کودک امسال با شعار 'آینده را باید ساخت' با رویکرد آموزه‌های عاشورا در مراکز فرهنگی هنری کانون در این استان برگزار می شود.", "text":"به گزارش ایرنا ، زعفر احدزاده روز پنجشنبه در مصاحبه با خبرنگاران افزود: با توجه به تقارن ایام ماه محرم و سوگواری سرور و سالارشهیدان امام حسین (ع) با هفته ملی کودک، به منظور نهادینه‌ کردن ارزش ‌های تربیتی و انسان ‌ساز عاشورا در ذهن و روح کودکان و ترویج این فرهنگ در جامعه  ویژه‌ برنامه ‌های گرامیداشت این هفته با رویکرد آموزه ‌های عاشورا از 14 تا20 مهر اجرا خواهد شد.وی اظهار داشت: این برنامه ها با هدف برجسته ‌سازی اهمیت دوران کودکی و ویژگی‌ ها، نیازها و خواسته ‌های کودکان امروز، هم‌ افزایی فعالیت‌ های دستگاه‌ ها و نهادهای متولی کودک ، ارتقای آگاهی جامعه نسبت به حقوق کودکان به ویژه کودکان با نیازهای ویژه، ایجاد فضای با نشاط با مشارکت کودکان، معرفی سازمان‎ های فعال در حوزه کودک، توجه به هویت ملی و بهره ‎گیری از آموزه ‎های دین مبین اسلام برگزار می شود.وی بیان کرد: برنامه های متنوعی طبق روزشمار این هفته اجرا خواهند شد که نواختن زنگ هفته ملی کودک در مدارس و مراکز کانون، برگزاری کارگاه سبک زندگی ایرانی اسلامی برای خانواده اعضا، دعوت ازکارشناسان محیط زیست به مراکز و بازدید اعضا از موزه حیات وحش، ساخت کاردستی بامواد دور ریختنی ، بازدید از اماکن تاریخی و موزه های مردم شناسی از جمله این برنامه ها است.او برگزاری نشست های تخصصی و علمی، تولید کتاب، برگزاری نمایشگاه عرضه محصولات فرهنگی، هنری و سرگرمی و برگزاری جشن پایان هفته ملی کودک در کانون را از دیگر برنامه های هفته ملی کودک و نوجوان در اردبیل برشمرد.مدیرکل کانون پرورش فکری کودکان و نوجوانان استان اردبیل با اشاره به توجه بیشتربه کودکان ونوجوانان مناطق محروم و روستاه ها، گفت: در هفته ملی کودک کتابخانه سیار روستایی وشهری در مناطق حاشیه نشین و کم برخوردار برنامه های فرهنگی اجرا می کنند.وی برگزاری کارگاه های مختلف فرهنگی، هنری، ادبی، علمی و معارف اسلامی در مراکز ثابت و سیار شهری و روستایی در سراسر استان را از دیگر برنامه های این هفته اعلام کرد.احد زاده کودک خانواده سبک زندگی ایرانی اسلامی، کودک محیط زیست و میراث فرهنگی ، کودک صلح بازی و نشاط ، کودک رسانه و ارتباطات، کودک آموزش سلامت و ایمنی، کودکان با نیازهای ویژه و فرصت های برابر و کودک کتاب و فرهنگ مطالعه را عناوین روزهای هفته ملی کودک و نوجوان در استان اردبیل عنوان کرد.وی گفت: در طول این هفته ثبت نام و عضویت در همه مراکز کانون های استان اردبیل رایگان بوده و هیچ هزینه ای از ثبت نام کنندگان دریافت نخواهد شد.6130/6016            "}