{"onTitr":"","titr":" سقوط داعش ثمره رشادت جوانان انقلاب اسلامی است","describe":" همدان- ایرنا- جانشین سپاه انصارالحسین(ع) استان همدان گفت: سقوط گروه تروریستی داعش در منطقه ثمره رشادت و جانفشانی جوانان انقلاب اسلامی است.", "text":"به گزارش ایرنا، سردار مهدی فرجی در گردهمایی بسیجیان پایگاه بسیج حمزه سید الشهدا(ع) اداره ورزش و جوانان همدان و یادبود شهید شاخص کارمندان مصطفی صدر زاده اظهار داشت: آنچه باعث سقوط ارتش منطقه ای داعش شد حضور جوانانی بود که بسیاری از آنان کمتر از 30 سال سن داشتند و مقابل تروریست ها پیروز میدان جنگ بودند.وی با گرامیداشت هفته دفاع مقدس افزود: جوانان کشورمان از همان ابتدای انقلاب بازدارندگی و قدرت خود را به رخ استکبار کشیده اند و امروزه برای پیشرفت در کارهای اساسی نیز باید از آنها کمک گرفت.سردار فرجی اضافه کرد: از ابتدای انقلاب اسلامی تاکنون جوانان تاثیر بسزایی در اجرایی شدن امور اساسی کشور داشته اند و نتایج مطلوب نیز حاصل شده است.وی با اشاره به نقش کلیدی وزارت ورزش و جوانان در بالندگی و شکوفایی جوانان گفت: این حوزه از جایگاه مهمی برخوردار است و به صورت ترکیبی، ضمن ارائه خدمت، در پرورش و تربیت جوانان نقش مهمی را ایفا می کند.جانشین سپاه انصارالحسین(ع) استان همدان با تاکید بر تقویت و ترویج مباحث فرهنگی در حوزه ورزش و جوانان گفت: با همکاری مجموعه بسیج ورزشکاران و بسیج کارمندان، اقدامات فراوانی در حوزه توسعه فرهنگ بسیج در جامعه ورزشکاران شده است.وی ادامه داد: در این حوزه می توان به راه اندازی چندین پایگاه بسیج ورزشی در مرکز و شهرستان ها، محفل های انسی با قرآن جوانان و ورزشکاران، اردوهای هویتی به مشهد مقدس و راهیان نور و ده ها برنامه دیگر اشاره کرد.در این مراسم به مناسبت گرامیداشت هفته دفاع مقدس از رجب افشاردوست آزاده سرافراز همدان تجلیل شد.7520/2090            "}