به گزارش ایرنا به نقل از شاهدان عینی سرنشینان یک دستگاه پژو پارس مقارن حدود ساعت 22 جمعه شب پس از توقف در مقابل این آجیل فروشی اقدام به تیراندازی به این مغازه کردند.بر پایه این گزارش خودروی مذکور پنج سرنشین داشته  و پس از تیر اندازی به سمت این آجیل فروشی ار محل متواری  شدند.گفته می شود افراد یاد شده تعادل روحی و روانی نداشته و احتمالا یا مست بوده و یا از مواد روانگردان استفاده کرده بودند.خوشبختانه به دلیل تعطیل بودن مغازه ها در زمان حمله افراد یاد شده به کسی آسیبی نرسید ولی برای آجیل فروشی یاد شده خسارات مالی به وجود آمد.به گفته شاهدان عینی حمله کنندگان به این آجیل فروشی قبل از رسیدن ماموران انتظامی از محل متواری شدند.هنوز علل و انگیزه این کار مشخص نشده است.نیروی انتظامی اعلام کرد موضوع در دست بررسی است و متعاقبا جزئیات آن اعلام خواهد شد.6064
      
      