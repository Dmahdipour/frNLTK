{"onTitr":"","titr":" پرداخت تسهیلات به زلزله زدگان در کردستان آغاز شد","describe":" سنندج - ایرنا - مدیرکل بنیاد مسکن انقلاب اسلامی کردستان گفت: متقاضیان دریافت تسهیلات اختصاصی به زلزله زدگان مناطق غربی این استان از هفته جاری به بانک های عامل معرفی می شوند.", "text":"به گزارش خبرنگار ایرنا، رضا قادری روز شنبه در نشست خبری به مناسبت روز ملی روستا و عشایر اظهار داشت: در 2 زلزله 21 و 29 آبان پارسال در مناطق غربی کردستان چهار هزار واحد مسکونی تخریب و یا صدمه دیدند که یک هزار و 200 واحد نیازمند بازسازی و 2 هزار و 800 واحد نیازمند تعمیر، شناسایی بودند.وی با اشاره به تصویب 72 میلیارد و 500 میلیون تومان تسهیلات در هیات دولت برای 2هزار و 559 واحد مسکونی شهری و روستایی زلزله زده این استان افزود: از این تعداد، 949 واحد مشمول احداث و یک هزار و 610 واحد نیز مشمول تعمیر است.قادری تاکید کرد: پرداخت خسارت به مابقی واحدهای زلزله زده در این استان برای تخصیص تسهیلات در دست پیگیری است.** بازسازی مناطق زلزله زده کرمانشاهمدیرکل بنیاد مسکن انقلاب اسلامی کردستان در ادامه با اشاره به 20 مهر روز ملی کاهش اثرات بلایای طبیعی گفت: از 10 شهرستان استان کردستان تنها دیواندره و بیجار دارای خطر نسبی متوسط زلزله هستند و باقی مناطق خطر نسبی زیاد دارند.وی به رسالت بنیاد مسکن در پیشگیری، آمادگی، مقابله و بازسازی مناطق آسیب دیده در برابر بلایای طبیعی اشاره کرد و یادآور شد: بازسازی 29 هزار و 100 واحد مسکونی خسارت دیده از جنگ و حوادث غیر مترقبه را در کارنامه خود داریم.قادری درباره بازسازی مناطق زلزله زده استان کرمانشاه اظهار داشت: کردستان به عنوان ستاد معین مسئول بازسازی 9 هزار واحد مسکونی در شهرستان ثلاث باباجانی است.وی افزود: از سه هزار و 500 واحد مسکونی نیازمند نوسازی تاکنون سفت کاری 2 هزار و 100 واحد و نازک کاری یک هزار و 100 واحد با 200 میلیارد تومان اعتبار در این منطقه انجام شده است.** آمارگیری ویژگی مسکن روستایی در 289 روستامدیرکل بنیاد مسکن انقلاب اسلامی کردستان گفت: یکی دیگر از وظایف بنیاد مسکن بازسازی و نوسازی واحدهای مسکونی روستایی است که تاکنون 43 هزار واحد مسکونی روستایی معادل 36 درصد بازسازی شده است.وی با اشاره به آغاز چهارمین دوره طرح ملی آمارگیری ویژگی های مسکن روستایی اضافه کرد: این طرح برای برنامه ریزی درباره ویژگی های کمی و کیفی مسکن روستایی از 21 مهر آغاز می شود و پنج هزار و 438 واحد مسکونی در 289 روستای بالای 30 خانوار مشمول آن می شوند.قادری افزود: 30 درصد از واحدهای مسکونی مشمول این طرح مربوط به 43 هزار واحد مسکونی نوسازی شده در روستاها است.** اجرای طرح هادی در 190 روستامدیرکل بنیاد مسکن انقلاب اسلامی کردستان در ادامه به اجرای طرح هادی روستایی اشاره کرد و یادآور شد: این طرح امسال در 190 روستای استان با اعتباری بیش از 38 میلیارد تومان اجرا می شود.وی گفت: برای یک هزار و 348 روستای استان اجرای طرح هادی مصوب شده که در 516 روستا حداقل یک فاز به اجرا در آمده و 75 درصد جمعیت روستایی را شامل می شود و طرح هادی 31 روستا با یک میلیارد تومان اعتبار نیز در دست بازنگری است.قادری همچنین به صدور اسناد مالکیت روستایی اشاره کرد و افزود: تاکنون 75 هزار جلد سند صادر شده و امسال هم صدور سند مالکیت برای 2 هزار و 500 واحد در برنامه قرار دارد.کردستان یک هزار و 695 روستای دارای سکنه دارد که از جمعیت یک میلیون و 603 هزار نفری این استان 469 هزار نفر معادل 29 درصد در این روستاها ساکن هستند.متوسط جمعیت روستایی در کشور 26 درصد است.7345/9102            "}