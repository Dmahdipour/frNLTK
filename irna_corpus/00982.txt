{"onTitr":" مدیر کل بهزیستی سیستان و بلوچستان:    ","titr":" بهزیستی سالانه یک میلیارد تومان کمک هزینه تحصیلی می پردازد","describe":" زاهدان - ایرنا - مدیرکل سازمان بهزیستی سیستان و بلوچستان گفت: این سازمان سالانه یک میلیارد تومان کمک هزینه تحصیلی در راستای کاهش آسیب های اجتماعی در این استان پرداخت می کند.", "text":"به گزارش ایرنا محمدرضا سراوانی روز پنجشنبه در نشست اعضای شورای اجتماعی خاش افزود: رصد کردن مشکلات، آسیب ها و برنامه ریزی برای پیشگیری از ناهنجاری های اجتماعی باید به عنوان یک فرهنگ و هدف مهم در جامعه شکل گیرد.وی بیان کرد: با توجه به حجم بالای مشکلات اجتماعی در کشور نهادهای حمایتی مانند بهزیستی و کمیته امداد امام خمینی(ره) به تنهایی نمی توانند اقدامات کنترلی و پایش را داشته باشند اما در مباحث حمایتی و پیشگیری تاکنون موثر عمل کرده اند.مدیر کل سازمان بهزیستی سیستان و بلوچستان برنامه های آگاه سازی، آموزش طرح های اجتماع محور و بهره گرفتن از توان علما و نخبگان را از اولویت های مهم در سازمان بهزیستی عنوان کرد و گفت: پیشگیری از معضلات طلاق، اعتیاد، خودکشی افراد و مداخله اجتماعی در این سازمان با کمترین هزینه و با همکاری حوزه قضایی و غیره در کنار توانمندسازی مددجویان و فراهم کردن زمینه ازدواج، اشتغال و کمک به ادامه تحصیل آنان مورد توجه است.فرماندار خاش نیز در این نشست گفت: با همکاری و حمایت های دستگاههای مختلف دولتی شاهد انجام اقدامات ارزشمندی در حوزه کاهش آسیب های اجتماعی و خدمات حمایتی در جامعه هستیم.حمیدالدین یوسفی افزود: با بهره گیری از ظرفیت و توان سمن ها می توان در کاهش آسیب های اجتماعی موفق بود.وی ادامه داد: تشکیل گروه و کمپین در فضای مجازی برای مقابله با ناهنجاری ها و آسیب های اجتماعی می تواند اثرات بسیار خوبی داشته باشد.فرماندار خاش اهمیت انجام کارهای سخت افزاری و نرم افزاری برای مقابله با اعتیاد، تلاش برای کاهش دادن معضل حاشیه نشینی، توجه به مباحث آموزشی، فرهنگی، تقویت پیشگیری از جرم، تلاش برای کاهش آسیب های قبل و بعد از ازدواج، گسترده کردن مباحث مشاوره در خانواده، جامعه، مدارس و دانشگاهها و برگزاری نشست های تخصصی با طرح موضوعات کارشناسی شده با هدف کاهش آسیب های اجتماعی را خواستار شد.رابط نهاد نمایندگی رهبری در امور اهل سنت خاش هم با تاکید بر اینکه در جمهوری اسلامی ایران نگاه ویژه ای برای حل مشکلات اقشار نیازمند، بیمار، معلول و غیره وجود دارد اظهار داشت: کاهش آمار طلاق به وجود فرهنگ غنی اسلامی، بومی و توجه دستگاههای خدمات رسان و حمایتی به آسیب دیدگان و محرومان باز می گردد.مولوی یعقوب حسین بر بیان کرد: خدمت رسانی به محرومان در جامعه ایران یک الگو در دنیا محسوب می شود. امام جمعه مسجد جامع حنفاء اهل سنت خاش هم گفت: مبارزه با خرده فروشان مواد مخدر و جمع آوری معتادان از سطح شهر، استفاده از توان علما و معتمدان، نخبگان و تلاش جدی برای کاهش آسیب های اجتماعی سبب حل شدن معضلات جامعه می شود.مولوی عبدالستار حسین زهی تصریح کرد: در شوراهای حل اختلاف هنجار اجتماعی و آسیب جدی طلاق مشاهده می شود که بخش بزرگی از آن به ناتوانی سرپرست برای تامین معیشت خانوار وابسته است.ادریس تمندانی رئیس بهزیستی خاش در این نشست گزارشی از اقدامات انجام شده در مباحث اجتماعی و کمک به اقشار نیازمند، رسیدگی به مشکلات و آسیب های طلاق و کودکان کار، زنان سرپرست خانوار، رسیدگی به مشکلات همسر آزاری و شناسایی نقاط آسیب پذیر ارائه کرد و گفت: برنامه های آگاه سازی، آموزشی و اجتماع محور مورد توجه بهزیستی است.عیدمحمدقلندرزهی رئیس شورای خاش هم با اشاره به اینکه آسیب های اجتماعی در حول محور اعتیاد، طلاق و حاشیه نشینی مشاهده می شود اظهار داشت: پیگیری تخصصی هر موضوع در کارگروه های مربوطه نتایج اثربخشی برای مقابله با این معضلات خواهد داشت.رئیس بیمارستان امام خمینی( ره) خاش هم گزارشی از اقدامات انجام شده در مباحث درمان اعتیاد و تست غربال گری شنوایی نوزادان ارائه کرد.جمشید هاشمزهی بخشدار ایرندگان بر ضرورت توجه به اقشار آسیب پذیر در این بخش تاکید کرد.به گزارش ایرنا خاش از توابع سیستان و بلوچستان در 185 کیلومتری جنوب زاهدان مرکز این استان واقع شده است.7310**3213            "}