{"onTitr":" تحلیلگر صهیونیست:    ","titr":" تشکیلات خودگردان و اسرائیل برای ضربه زدن به حماس توافق دارند","describe":" تهران- ایرنا- «آیدی کوهین» پژوهشگر مطالعات راهبردی &#39;بگین-سادات&#39; مدعی شد: 'بنیامین نتانیاهو» نخست وزیر اسرائیل و «محمود عباس» رئیس تشکیلات خودگردان فلسطین برای ضربه زدن به جنبش حماس با یکدیگر توافق دارند.", "text":"به گزارش ایرنا، کوهین چهارشنبه شب به شبکه تلویزیونی آی 24 رژیم صهیونیستی گفت: عباس متقاعد شده که آشتی با حماس امکان ندارد؛ همچنان که این گروه فلسطینی هرگز سلاح خود را کنار نخواهد گذاشت.پژوهشگر مطالعات راهبردی &#39;بگین-سادات&#39; مدعی شد: عباس با این هدف که اسرائیل وارد جنگ علیه حماس شود و این گروه فلسطینی را از میان برداشته و نوار غزه بار دیگر به کنترل تشکیلات خودگردان در آید.وی با ادعای اینکه عباس مانع از ورود پول به نوار غزه خواهد شد و به این ترتیب کارمندان این منطقه بدون حقوق می مانند، افزود: هماهنگی میان اسرائیل، فلسطین و جنبش فتح علیه حماس وجود دارد.کوهین افزود: موضوعی که پیش تر خواب آن را هم نمی دیدیم، هماهنگی امنیتی عباس با اسرائیل است؛ به همین خاطر مشکلی در کرانه باختری رود اردن وجود ندارد و تنها معضل مانده با حماس است.وی ادامه داد: در نهایت یک هماهنگی امنیتی میان اسرائیل و تشکیلات خودگردان و به درخواست عباس برای ضربه زدن به حماس شکل خواهد گرفت؛ هرچند رئیس تشکیلات هرگز این برنامه را به زبان نخواهد آورد چرا که هیچ کس دوست ندارد علیه ملت خود اقدام کند.کوهین در پایان پیش بینی کرد که در دو هفته آینده، رویارویی نظامی اسرائیل با حماس افزاش یابد؛ همچنان که بر شدت تظاهرات بزرگ بازگشت در نوار غزه با سرزمین های اشغالی افزوده شود.حماس دیروز (سه شنبه) اعلام کرد که دولت رامی الحمد الله نخست وزیر تشکیلات خودگردان دیگر برای اداره فلسطین شایستگی لازم را ندارد.این اظهارات جنبش حماس در پاسخ به سخنان «نبیل ابوردینه» سخنگوی «رامی الحمدلله» نخست وزیر تشکیلات خودگردان فلسطین اعلام شد.ابوردینه پیش تر با اعلام عدم موافقت تشکیلات خودگردان با ورود محموله سوخت به غزه گفت: برای حفظ یکپارچگی فلسطین، جلوگیری از طرح  جدایی غزه از کرانه باختری، هرگونه کمک مالی بین المللی به نوار غزه باید از طریق دولت فلسطین و با هماهنگی آن انجام شود.از سوی دیگر، تشکیلات خودگردان فلسطین، برای فشار بر حماس در غزه، هم اکنون 50 درصد حقوق کارمندان غزه را قطع و برق رسانی و ارسال کمک های پزشکی را به این منطقه کاهش داده است.این تشکیلات همچنین موجب بازنشستگی هزاران نفر در نواز غزه شده و پرداخت حقوق آنان و افراد شاغل ماه ها به تأخیر افتاده است که موجب دامن زدن به بحران جدیدی در نواز غزه می شود.شبس**9363**1488            "}