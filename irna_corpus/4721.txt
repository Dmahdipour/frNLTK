{"onTitr":"","titr":" استاندار همدان: گردوی تویسرکان ثبت ملی شود","describe":" همدان-ایرنا- استاندار همدان گفت: نام تویسرکان و گردو با یکدیگر عجین شده است و بی‌شک گردو باید به نام این شهرستان ثبت رسمی و ملی شود.", "text":"به گزارش ایرنا، محمد ناصر نیکبخت روز دوشنبه در همایش گردو، و مبل و منبت تویسرکان افزود: تویسرکان به عنوان مهد طلای سبز شناخته شده است و بخش اعظمی از گردوی کشور در این شهرستان تولید می شود.وی با بیان اینکه برگزاری همایش گردو نقش موثری در توسعه این شهرستان دارد، اظهار داشت: این همایش هر سال بهتر از سال قبل برگزار می شود و به خوبی توانمندی های شهرستان تویسرکان را معرفی کرده است.استاندار همدان تاکید کرد: از رئیس سازمان میراث فرهنگی، صنایع دستی و گردشگری کشور که از مدیران فعال کابینه دولت تدبیر و امید هستند درخواست دارم تا گردوی تویسرکان ثبت ملی شود.نیکبخت ادامه داد: این شهرستان در طرح بی نظیر سرشاخه کاری گردو که سال گذشته و امسال 20 میلیارد ریال برای آن اعتبار گذاشته شده، پیشگام بوده است.وی خاطرنشان کرد: طرح سرشاخه کاری گردوی تویسرکان طرحی بی نظیر در خاورمیانه است که اجرای آن به عنوان نمونه در این شهرستان آغاز شد.استاندار تاکید کرد: این شهرستان با تصمیم وزارت جهاد کشاورزی به عنوان شهرستان آزمونه اصلاح باغ های گردو و سرشاخه‌ کاری و پیوند این درختان در کشور برگزیده شده است.وی با بیان اینکه بر این اساس مقرر شده تا سه هزار هکتار از مجموع پنج هزار و 500 هکتار باغ های گردوی شهرستان تویسرکان در بازه زمانی پنج ساله اصلاح شود، ادامه داد: تویسرکان با برخورداری از هنر مبل و منبت نیز جایگاه ویژه ای در این هنر صنعت دارد.استاندار همدان با اشاره به برگزاری اجلاس جهانی گردشگری تاکید کرد: آبان ماه امسال نمایندگان حوزه گردشگری 180 کشور به همدان می آیند و نشان داده می شود که ایران منزوی نیست و در برابر عربستانی که با ذلت در برابر آمریکا تعظیم می کند ایران با عزت به دنبال اقتدار است.7523/2090            "}