{"onTitr":" معاون سوادآموزی اداره کل آموزش و پرورش قم:    ","titr":" بیش از 2 هزار اتباع خارجی در کلاس های سوادآموزی حضور دارند","describe":" قم - ایرنا- معاون سوادآموزی اداره کل آموزش و پرورش قم گفت: دو هزار و 230 تن از اتباع خارجی دراین استان در کلاس های سازمان امور پناهندگی نروژ (NRC) مشغول سواد آموزی هستند.", "text":"حجت الاسلام والمسلمین محمدرضا قاسمی نیا روز سه شنبه در حاشیه افتتاح مجتمع فرهنگی مبارک آباد قم  با اشاره به اینکه اولویت سوادآموزی با کودکان لازم التعلیم می باشد، افزود: سهمیه ما از سازمان امور پناهندگی نروژ برای آموزش اتباع بی سواد، 2 هزار و 200 تن بود که در 5 مرحله آن را به 2 هزار و 800 تن افزایش دادیم.وی ادامه داد: برای افزایش دانش و مهارت این افراد، در 39موضوع، کارگاه ها و کلاس های آموزشی برای آنها برگزار می کنیم. وی با بیان این که 86 درصد اتباع خارجی درقم باسواد هستند، تصریح کرد: میانگین سواد اتباع خارجی در این استان از میانگین کشوری، بالاتر است. مشاور اجرایی مدیرکل آموزش و پرورش استان قم و مسئول امور تحصیلی دانش آموزان اتباع خارجی اداره کل آموزش و پرورش استان قم نیز در زمینه گفت: به صورت 100 درصد دانش آموزان اتباع خارجی در قم تحت پوشش آموزش قرار دارند. محمدرضا اسلامی نسب تعداد دانش آموزان اتباع خارجی را در استان قم بیش از 40 هزار تن اعلام و خاطرنشان کرد: حدود 85 درصد این دانش آموزان از کشور افغانستان هستند.مجتمع فرهنگی مبارک آباد بخش مرکزی؛ با هدف ارائه خدمات فرهنگی، اجتماعی و آموزشی به اتباع خارجی و اهالی منطقه، با همکاری و مشارکت اداره کل اتباع و مهاجرین خارجی وزارت کشور، اداره کل همکاری و توسعه بین الملل کمیسیون اروپا، وزارت خارجه نروژ و سازمان امور پناهندگی نروژ (NRC) ساخته شده است. در آیین بهره برداری این مجتمع فرهنگی سفیران کشورهای نروژ و سوئد و نمایندگان سفارتخانه های دانمارک، اتریش، سوییس و بریتانیا و مسئولان استانی و محلی حضور داشتند. استان قم دارای یک شهرستان به همین نام و 5 بخش مرکزی، جعفریه، سلفچگان، کهک و خلجستان می باشد؛ شهر قنوات با 12 هزار تَن جمعیت و 287 هکتار مساحت در بخش مرکزی و در 10 کیلومتری شهر قم واقع شده و کار اصلی مردم این شهر کشاورزی و دامپروری است.بخش مرکزی قم با بیش از 7 هزار و 500 کیلومتر مربع دارای 2 دهستان مبارک آباد و قمرود است که جمعیتی حدود 35 هزار تن دارد و عمده درآمد مردم مبارک آباد از راه کشاورزی و دامداری است. 7406/ 6133/            "}