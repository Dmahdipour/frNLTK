{"onTitr":"","titr":" وزیرعلوم از نمایشگاه مهارت‌آموزی کارکنان وظیفه بازدید کرد","describe":" تهران - ایرنا - وزیر علوم، تحقیقات و فناوری از نمایشگاه مهارت‌آموزی کارکنان وظیفه که با هدف ارائه دستاورد‌های بومی، تعامل میان نهاد‌های دولتی و نیرو‌های مسلح در راستای ایجاد فرصت‌های آموزشی و ارتقای مهارت‌های شغلی سربازان در موزه انقلاب اسلامی و دفاع مقدس، برگزار شد، بازدید کرد.", "text":"در این نمایشگاه وزارت علوم، تحقیقات و فناوری دستاوردهای دانشگاه‌ها و مراکز آموزش عالی در توسعه دوره‌های مهارتی را در معرض نمایش قرار داده است.به گزارش ایرنا از اعلام روز چهارشنبه روابط عمومی وزارت علوم، تحقیقات و فناوری، منصور غلامی در حاشیه این بازدید، در نشست شورای عالی سیاست‌گذاری مهارت‌آموزی کارکنان وظیفه با حضور مقامات کشوری و لشگری شرکت کرد.در این نمایشگاه که به همت قرارگاه مرکزی مهارت‌آموزی ستاد کل نیرو‌های مسلح برپا شده است، غرفه‌هایی از ارتش، سپاه، نیروی انتظامی، وزارت دفاع، وزارت علوم، تحقیقات و فناوری، وزارت صنعت، معدن و تجارت، وزارت جهاد کشاورزی، وزارت ورزش و جوانان، سازمان آموزش فنی و حرفه‌ای کشور، بانک انصار، جمعیت هلال احمر کشور، پژوهشکده مطالعات فناوری و معاونت توسعه روستایی برپا شده است.این نمایشگاه با هدف عرضه و نمایش دستاوردهای برخی دستگاه‌های اجرایی کشور از جمله وزارت علوم، تحقیقات و فناوری و نیز تبادل تجربیات و هم‌اندیشی سازمان‌های مختلف در امر کمک به مهارت‌آموزی کارکنان و سربازان وظیفه در ایجاد شرایط اشتغال برای جوانان در طول خدمت مقدس نظام وظیفه دایر شده است.9187 ** 1200            "}