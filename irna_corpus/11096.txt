{"onTitr":"","titr":" شاخص بورس 7 هزار و 220 واحد عقب نشینی کرد","describe":" تهران- ایرنا- شاخص بورس امروز (سه شنبه) با افت هفت هزار و 220 پله ای به جایگاه 188 هزار و 259 واحدی عقب نشینی کرد.", "text":"به گزارش خبرنگار اقتصادی ایرنا، شاخص بورس پس از رشد شتابان روزهای گذشته، امروز با افت بیش از هفت هزار واحدی، وارد مرحله تعدیل و اصلاح شد.اصلاح و تعدیل، جزیی از روند حرکت شاخص بورس است که پس از رشد رخ می دهد که بر اساس شرایط اقتصادی از چند روز تا چند ماه به درازا می کشد؛ پس از پایان روند اصلاح، شاخص بورس موج جدید رشد را در پیش می گیرد.بخش عمده افت امروز بورس تحت تاثیر افت بهای ارز رخ داد؛ پیوستگی نزدیک بازار بورس با بهای ارز سبب شد که پس از افت شدید نرخ ارز در کشور، شاخص بورس نیز روندی نزولی در پیش گیرد.بر این اساس، در معاملات امروز سهام شرکت هایی که بیشترین ارتباط را با نرخ ارز دارند از جمله صنایع نفتی، پتروشیمی و فلزات و معدن بیشترین افت قیمت را تجربه کردند.در معاملات امروز نمادهای فولاد (فولاد مبارکه)، تاپیکو (سرمایه گذاری نفت و گاز تامین)، شبندر (پالایش نفت بندرعباس)، کگل (صنعتی و معدنی گل گهر) و فملی (ملی صنایع مس) بیشترین تاثیر منفی را بر شاخص داشتند و آن را پایین کشیدند.**اصلاح دسته جمعی شاخص های اصلیدر معاملات امروز، پنج میلیارد و 285 میلیون سهم، حق تقدم و اوراق بهادار به ارزش 14 هزار و 577 میلیارد ریال در 202 هزار نوبت داد و ستد شد.بررسی شاخص های اصلی بازار سرمایه نشان می دهد شاخص قیمت (وزنی - ارزشی) که در آن ارزش سهام شرکت های بزرگ اثر بیشتری بر شاخص می گذارد، 2 هزار و 110 واحد افت کرد و شاخص کل (هم وزن) که در آن ارزش و وزن همه شرکت های بزرگ و کوچک در محاسبه شاخص کل، یکسان در نظر گرفته می شود، 957 واحد کاهش داشت.شاخص قیمت (هم وزن) نیز 676 واحد پایین آمد؛ این شاخص بیانگر سطح عمومی قیمت سهام شرکت های پذیرفته شده در بورس است.شاخص آزاد شناور نیز هفت هزار و 476 واحد افزایش یافت؛ این شاخص بخشی از سهام قابل معامله شرکت ها در بورس را نشان می دهد.شاخص بازار اول (مربوط به شرکت های بهتر از نظر سرمایه، سودآوری و درصد سهام آزاد شناور) پنج هزار و 398 واحد رشد کرد و شاخص بازار دوم بورس نیز 14 هزار و 2 واحد کاهش یافت.** بانک ها صدر نشین شدندگروه بانک در معاملات امروز بورس صدرنشین شد؛ در این گروه یه میلیارد و 236 میلیون سهم به ارزش چهار هزار و 431 میلیارد ریال دادوستد شد.گروه فرآورده های نفتی به ارزش یک هزار و 935 میلیارد ریال و فلزات اساسی به ارزش یک هزار و 418 میلیارد ریال جایگاه های بعدی را به خود اختصاص دادند.همچنین در رده چهارم معاملات امروز گروه کانی های فلزی با دادوستدی به ارزش یک هزار و 339 میلیارد ریال قرار گرفت و گروه شیمیایی نیز با معاملاتی به ارزش یک هزار و 337 میلیارد ریال، رده پنجم را از آن خود کرد.** افت فرابورسشاخص فرابورس (آیفکس) در معاملات امروز 75 پله افت کرد و در جایگاه 2 هزار 165 واحدی قرار گرفت.در بازار فرابورس، بیش از 767 میلیون سهم و اوراق بهادار به ارزش بیش از هفت هزار و 132 میلیارد ریال دادوستد شد.برپایه معاملات امروز نمادهای مارون (پتروشیمی مارون) و زاگرس (پتروشیمی زاگرس) بیشترین فشار منفی را وارد کردند.اقتصام*2022*2025            "}