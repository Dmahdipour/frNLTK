{"onTitr":"","titr":" دوئل های هند و پاکستان","describe":" اسلام آباد - ایرنا - پس از لغو دیدار سوشما سواراج وزیر امور خارجه هند با شاه محمود قریشی همتای پاکستانی او در حاشیه نشست سازمان ملل متحد، تنش های لفظی دو کشور به ویژه در سخنرانی های دو وزیر در مجمع عمومی سازمان ملل، بیش از گذشته افزایش یافته است.", "text":"به گزارش روز سه شنبه ایرنا سوشما سواراج وزیر امور خارجه هند روز شنبه به وقت محلی نیویورک، در سخنرانی خود در مجمع عمومی سازمان ملل بار دیگر به چالش های امنیتی که هند به صورت دائم از سوی پاکستان روبروست اشاره کرده و اسلام آباد را به حمایت از تروریسم متهم کرد.واراج در سخنرانی خود خواهان اتحاد تمام کشورها در مقابل تروریسم و علیه کشورهایی که از تروریسم حمایت می کنند و به تروریست ها پناه می دهند شد.او خاطرنشان کرد که پاکستان هند را به کارشکنی در مذاکرات متهم کرده است در حالیکه این کاملا دروغ است چون هند معتقد است مذاکرات تنها راه منطقی برای حل اکثر مناقشات است.وی گفت با اشاره به اینکه تمام دولت های قبلی هند برای مذاکره با پاکستان تلاش کرده اند ، تصریح کرد اکنون هند چگونه می تواند مذاکرات درست در میانه خونریزی های پاکستان انجام دهد.وزیر خارجه هند گفت دهلی نو پیشنهاد عمران خان نخست وزیر پاکستان برای مذاکره را پذیرفت اما تنها چند ساعت بعد از اعلام این موافقت پاکستان سربازان هندی را کشت.از سوی دیگر، وزیر امور خارجه پاکستان نیز در سخنرانی در مجمع عمومی سازمان ملل، هند را به دخالت مستقیم در گسترش تروریسم در کشورش متهم کرد.شاه محمود قریشی» روز شنبه به وقت محلی نیویورک در سخنرانی خود مدعی شد که هند، گروه های تروریستی را در داخل خاک پاکستان از نظر مالی تامین می کند.وی در سخنان خود در هفتاد و سومین جلسه مجمع عمومی سازمان ملل در نیویورک که به زبان اردو ایراد کرد، گفت که فردی به نام «کلبهوشن یادیو» از سوی دولت هند برای حملات تروریستی در داخل خاک پاکستان برنامه ریزی کرده بود.قریشی اضافه کرد:پاکستان به دنبال حل تمامی مسایل از طریق یک گفت و گوی جدی و جامع است.قریشی گفت: دولت مودی نخست وزیر هند به علت دیدگاه منفی خود فرصت گفت و گو را برای سومین بار از بین برد.او در ادامه تاکید کرد که پاکستان هرگز خاطره کشتار کودکان در یک مدرسه نظامی را از یاد نخواهد برد.وزیر خارجه پاکستان تاکید کرد که کشورش در حال مبارزه با تروریسم است و ارتش این کشور با حمایت مردم این نوع عملیات را کشور ریشه کن کرده است.*** رد اتهامات از سوی پاکستانپاکستان با رد اتهامات مقامات هندی مبنی بر دست داشتن این کشور در اقدامات تروریستی در منطقه گفت:دلیل تروریسم در منطقه به اقدامات فاشیستی حزب RSS  از احزاب راستگرای و افراطی هندو و شاخه های شبه نظامی متعلق به آن است.'سعد احمد ورائیش' یکی از مشاوران و دیپلمات های هیات عالی رتبه پاکستان در سخنرانی در مجلس عمومی سازمان ملل  با بیان این مطلب گفت: به خوبی می دانیم که چه کسی از تروریسم به صورت عملی حمایت می کند . پیش از این 'انن گامبیر' دیپلمات ارشد هندی در سازمان ملل به سخنان شاه محمود قریشی وزیر امور خارجه پاکستان مبنی بر دست داشتن هند در حمله سال 2014 طالبان به یک مدرسه متعلق به نظامیان در پیشاور واکنش نشان داد . سعد احمد در پاسخ به سخنان دیپلمات هندی گفت: سخنان دیپلمات هندی نه تنها نشانه دشمنی آشکار هند نسبت به پاکستان است بلکه نشان می دهد آنها برای بدنام کردن پاکستان در نزد جامعه بین المللی از هیچ کوششی دریغ نمی کنند .  پس از سخنان دیپلمات هندی، دیپلمات پاکستان بنا به  داشتن حق پاسخگویی به اتهامات گفت: علت حمام خونی که در منطقه جنوب آسیا به راه افتاده است فعالیتهای تروریستی و افراطی RSS می باشد . سعد احمد  گفت: برخی از مقامات عالی رتبه حزب بهاراتیا جنتا پارتی از جمله' ogi Adityanath 'سروزیر ایالت اترپردیش که از مدعیان پیروی از مدارای مذهبی  در هند و منطقه هستند خود از حامیان اقدامات به شدت افراطی هندوها  به شمار می روند . این دیپلمات پاکستان اضافه کرد: برخی از رهبران حزب حاکم BJP در بیانیه ای اخیر خود بنگال های ایالت آسام را موریانه خواندند که به گفته انها بنگالی ها باید نابود شوند . وی به اقدام نظامیان هندی در بستن فاروق احمد دار مبارز کشمیر درجلوی خودروی زرهی برای مقابله با سنگ اندازی های تظاهرکنندگان کشمیری اشاره کرد و گفت: قیصر بت از دیگر مبارزان کشمیری که زخمی شده بود، از سوی خودروهای نظامیان هندی به زیر گرفته شد این نوع اقدامات نشانه نقض آشکار حقوق بشر در کشمیر تحت کنترل هند است . این دیپلمات پاکستانی خاطرنشان کرد : اقدامات خشونت آمیز هند برای جامعه جهانی آشکار شده است و موضوعی نیست که مخفی بماند . وی گفت :طی 70 سال گذشته به دلیل اقدامات خشونت آمیز ارتش هند ایالتهای مختلف این کشور شاهد بیش از 17 شورش تمام عیار بوده است . سعد احمد ورائیش در ادامه سخنان خود به موضوع جامو و کشمیر اشاره کرد و گفت : آیا هند میتواند حقایق میدانی در این منطقه مورد مناقشه را نادیده بگیرد موضوعی که از سوی سازمان ملل متحد نیز تایید شده است . وی با طرح چند سوال گفت : آیا دولت هند همچنان باید ارزوهای مردم کشمیر را زیر چکمه های نظامیان هندی له کند ؟ آیا هندی ها می توانند کشته شدن 100 هزار کشمیری را در اعتراضات و تظاهرات و درگیریها رد کنند ؟ هزاران نفر از مردم کشمیر با سلاحهای مهلک و مرگبار نظامیان هندی کشته شدند آیا سیاستمداران هندی حرفی برای دفاع از خود در برابر این نوع حوادث تلخ و ضد انسانی دارند ؟  هند می تواند همه مشکلات داخلی در این کشور را به گردن پاکستان بیاندازد اما آنها هیچ گاه قادر به پنهان کردن کشتار مردم بی دفاع در کشمیر نخواهند بود . این دیپلمات ارشد پاکستان ادامه داد:شما می توانید صدای قهرمانان کشمیری مانند شجاعت بخاری را با گلوله خفه کنید اما داستان قهرمانان کشمیری برای نسلهای بعدی زنده خواهد شد، شما می توانید صدای اعتراض مردم کشمیر را با استفاده از امکانات مختلف به صورت موقت از بین ببرید اما توانایی محو آن را برای همیشه ندارید. در این نشست نماینده هند با رد همه اتهامات و سخنان مطرح شده از سوی نماینده پاکستان گفت : ایده پاکستان جدید از سوی دولت به رهبری عمران خان هیچ فرقی با دیگر دولتهای قبلی در این کشور ندارد . وی گفت: ادعاهای دروغین و داستان پردازی ها هیچ گاه چاره ساز نخواهد بود زیرا که کشمیر بخش جدایی ناپذیر هند باقی خواهد ماند.هند و پاکستان، از زمان استقلال هند از امپراطوری استعماری انگلیس در سال 1947، بر سر کنترل منطقه کشمیر مناقشه دارند. هند از مدت ها پیش پاکستان را به مسلح کردن گروه های شورشی در منطقه مسلمان نشین کشمیر متهم می کند، در حالی است اسلام آباد این اتهامات را نمی پذیرد.سخنان نخست وزیر هند در دومین سالگرد حمله محدود ارتش این کشور علیه پایگاه های شبه نظامیان در خاک پاکستان و همچنین لغو دیدار سوشما سواراج وزیر امور خارجه هند با شاه محمود قریشی همتای پاکستانی او در حاشیه نشست سازمان ملل متحد اهمیت خاصی می یابد.آساق**6125**1663**            "}