{"onTitr":" پاراآسیایی 2018؛    ","titr":" شناگر نابینا رکورد ماده 400 متر ایران را ارتقا داد","describe":" جاکارتا - ایرنا - «کریم جهان آبادی» شناگر نابینای ایران در ماده 400 متر کلاس S12 موفق شد با ثبت رکورد 4 دقیقه و57 ثانیه و93 صدم ثانیه رکورد ایران را در رقابت های پاراآسیایی اندونزی به میزان 25 ثانیه ارتقا دهد.", "text":"به گزارش خبرنگار اعزامی ایرنا، رقابت های شنا امروز یکشنبه در دومین روز بازی های آسیایی 2018 در شهر جاکارتا پیگیری شد و جهان آبادی با رکوردی که به ثبت رساند در جایگاه چهارم قرار گرفت تا شانس زیادی برای رسیدن به فینال داشته باشد.همچنین در رقابت های مقدماتی شنا 400 متر کلاس S11  که با کلاس های S12 و S13  ادغام شده است، «سیدمهدی میردهقان» شناگر نابینای ایران همراه با سایر رقبای خود از کشورهای ازبکستان، قزاقستان و ژاپن به آب پرید که پس از اتمام رکوردگیری به آنها اعلام شد به علت قطعی برق و از دست رفتن سیستم، رکورد آنها ثبت نشده است. با این حال هنوز تصمیم نهایی تیم داوری در مورد رسیدن شناگران قزاقستان، ژاپن، ازبکستان به همراه میردهقان به فینال اتخاذ نشده است.سومین دوره رقابت های پارآسیایی 2018 از 14 تا 21 مهرماه با حضور 2 هزار و 880 ورزشکار از 41 کشور در 18رشته ورزشی آغاز شده است.کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارند.ورزشی** 2052**9029**1584            "}