{"onTitr":"","titr":" تحول در قوانین شهرداری ها ضروری است","describe":" اصفهان- ایرنا- رییس شورای اسلامی شهر اصفهان گفت: با توجه به رشد جمعیت در کشور هنوز تحولی در قوانین شهرداری ها بوجود نیامده است.", "text":"به گزارش ایرنا، فتح‌ الله معین روز چهارشنبه در سیزدهمین نشست مدیران سرمایه ‌گذاری و مشارکت ‌های مردمی شهرداری ‌های کلان شهرهای کشور در هتلی در اصفهان افزود : اگر سابقه شهر نشینی در دنیا  را بررسی کنیم، ایران یکی از با سابقه ‌ترین کشورها در زمینه شهرنشینی و تنظیم مقررات این بخش است، قبل از اسلام اشخاصی بوده اند که وظیفه شهرداران امروزی را داشتند و هزینه های شهرها را شهروندان پرداخت می کردند.معین وضعیت ظاهری شهرها و گذر جهانگردان را ملاک قضاوت  دانست و گفت : بحث شهرداری و بلدیه ، اقتباسی از شهرهای اروپایی است و قوانین شهرداری ها با افت و خیزهایی تدوین شده که مربوط به دهه 1330 و یا 1320 است.رییس شورای شهر اصفهان ادامه داد : در قرن بیستم ما شاهد تغییرات زیادی در دنیا و کشور بوده ایم و هر روز شاهد افزایش میزان درصد شهرنشینی و تغییرات نیاز جامعه هستیم، به طوری که در ابتدای پیروزی انقلاب اسلامی، جمعیت شهرنشینی 40درصد بود و اکنون در برخی استان ها90 درصد جمعیت شهرنشین هستند.معین با ابراز تاسف عدم همگامی رشد جمعیت با تحول قوانین شهری تصریح کرد : به دلیل اتفاقات داخلی و نوع قوانین ، ما همگام با رشد جمعیت نتوانستیم تحولی در قوانین ایجاد کنیم و ما هنوز قانونی که درکنار توسعه شهری نیازها را برطرف کند نداشته ایم.وی به توسعه شهر و فعالیت‌ ها و مقررات مربوط به تامین مالی شهرداری ها اشاره و اضافه کرد : شهرداری ها از نظر مالی در مضیقه جدی قرار دارند. وی با اشاره به وضع قانون مالیات بر ارزش افزوده  و جایگزینی آن بر عوارض سوخت گفت: در قانون جدید، مالیات بر ارزش افزوده در مصوبات دولت مورد بررسی قرار می ‌گیرد و هزینه حاصل از این مالیات به خزانه کشور وارد و خروج از آن منوط به بودجه سالانه و تخصیص دولت است.بودجه اختصاصی دولت از محل مالیات بر ارزش افزوده به شهرداری ‌ها متناسب با اعتبارات عمرانی دولت است و هر چه این اعتبارات کم یا زیاد شود این اعتبار نیز نوسان پیدا می‌ کند.رییس شورای اسلامی شهر اصفهان ادامه داد: مردم توقع دارند رفع نیازهای شهر توسط شهرداری انجام شود و شهرداری  با اعتبارات فعلی نمی تواند پاسخگوی بسیاری از نیازها باشد؛ بنابراین بهترین راه حل جذب سرمایه گذاری های بخش خصوصی در قالب مشارکت به سمت شهرداری و عمران شهر است.معین به مدیران سرمایه ‌گذاری و مشارکت ‌های مردمی شهرداری ‌های کلان شهرهای کشور گفت: بهتر است در کنار فعالیت دبیرخانه کلان شهرها در شهرداری ‌ها مسئولان  با سرمایه ‌گذاران مذاکره کنند تا قوانین منظم و قابل دفاع در جلسات وضع شود، چراکه این قوانین، مشارکت بخش خصوصی را تسهیل می‌کند.سیزدهمین نشست سالانه روسای سازمان های سرمایه گذاری و مشارکت های مردمی شهرداری کلانشهر های کشور با حضور روسای سازمان‌ های سرمایه ‌گذاری  این شهرداری ‌ها برای نخستین بار به میزبانی شهرداری اصفهان به مدت 2 روز در هتلی در اصفهان در حال برگزاری است.بررسی ساختار های حاکم بر اساسنامه سازمان‌ های سرمایه‌ گذاری کلان شهر های کشور از جمله مباحث این نشست است. 7141/6026/            "}