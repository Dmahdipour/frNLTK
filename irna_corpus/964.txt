{"onTitr":" رییس شورای ماهشهر:    ","titr":" پرداخت عوارض آلایندگی پتروشیمی حق مردم ماهشهر است","describe":" بندرماهشهر-ایرنا-رئیس شورای اسلامی شهر بندری ماهشهر خواستار پرداخت حق آلایندگی از سوی صنایع پتروشیمی شد و گفت: عوارض آلایندگی حق مسلم مردم بندرماهشهر است که پرداخت آن موجب تحول در توسعه شهری و جبران خسارت های زیست محیطی این شهرستان خواهد داشت.", "text":"مجتبی آبادی روز پنجشنبه در گفت و گو با خبرنگار ایرنا اظهار داشت: صنایع پتروشیمی طبق ماده 38 امور مالیاتی ذاتا آلاینده هستند و به طور قطع این آلایندگی سلامت محیط زیست را تحت شعاع قرار می دهد لذا صنایع در قبال این آلایندگی تعهدی در قبال  مردم این منطقه دارند که باید جبران شود.وی با بیان اینکه محیط زیست سالم زمینه ساز رونق اقتصادی منطقه است اظهار داشت: صنایع پتروشیمی در تلاش هستند مجتمع های مستقر در منطقه ویژه اقتصادی پتروشیمی را از حالت آلاینده بودن خارج کند که این خود بسیار مایه مسرت است.رئیس شورای اسلامی بندرماهشهر در ادامه خواستار پرداخت حق آلایندگی از سوی صنایع پتروشیمی شد و عنوان کرد: در حال حاضر برخی از مجتمع های صنایع پتروشیمی در منطقه از نظر سازمان محیط زیست آلاینده هستند اما متاسفانه از پرداخت حق آلایندگی امتناع می کنند، این در حالی است که از محل پرداخت حق آلایندگی می توان برای اهالی این شهر امکانات رفاهی فراهم کرد.آبادی اضافه کرد: از جمله موارد اشتغال زایی که می توان توسط شهرداری بندرماهشهر ایجاد کرد، ایجاد صنایع تکمیلی و پایین دستی پتروشیمی است که با تامین خوراک از صنایع پتروشیمی مادر موجود در منطقه، اشتغال زایی قابل توجهی با ارزش افزوده بالاتر و میزان آلایندگی بسیار اندک به دنبال خواهد داشت.وی ادامه داد: پرداخت نشدن حق آلایندگی از سوی صنایع پتروشیمی، در حالی است که مبالغ ارزش افزوده نیزکه تا پیش از این در سال 95 به صورت شهرستانی پرداخت می شد، اکنون در قالب استانی پرداخت می شود و سهم شهرستان بندرماهشهربا وجود میزان بالای آلایندگی کمتر از گذشته شده است، به گونه ای که اعتبارات ارزش افزوده درسال 96 نسبت به سال 95 به میزان 360 میلیارد ریال کاهش پیدا کرده است و همین عامل فعالیت های شهرداری را با مشکلاتی مواجه کرده است.عضو شورای اسلامی شهرستان بندرماهشهر خاطرنشان کرد: در این شرایط دشوار، شهرداری بندرماهشهر با یک برنامه ریزی مناسب علاوه بر پرداخت به موقع حقوق کارگران بدهی این شهرداری را از 450 میلیارد ریال به 280 میلیارد ریال کاهش داده و به تکمیل پروژه های نیمه تمام با هدف جلوگیری از هدر رفت سرمایه پرداخته است.آباد ادامه داد: از این رو با توجه به شرایط موجود در تلاش برای برقراری ارتباط موثر با مدیران صنعت هستیم که بتوانیم با هم اندیشی و هم افزایی ظرفیت های موجود، گام هایی برای پاسخ به مطالبات شهروندان از جمله اشتغال، زیباسازی و تکمیل پروژه های عمرانی و رفاهی برداریم.وی در پایان ظرفیت های گردشگری شهرستان ماهشهر را برشمرد و گفت: با پرداخت حق آلایندگی وایجاد سرمایه گذاری پایدار، مردم کل شهرستان متنفع خواهند شد.ماهشهر با اشراف کامل بر ظرفیت های دریایی و 70 خور، در بین شهرستان های کشور متمایز است و پتانسیل تبدیل شدن به قطب گردشگری دریایی کشور را دارد.9858/6068            "}