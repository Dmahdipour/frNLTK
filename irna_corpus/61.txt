مریم بهروزی روز شنبه در گفت و گو با خبرنگار ایرنا اظهار داشت: براساس آخرین نقشه های پیش بینی و عکس های ماهواره ای دمای سرد هوا امروز و فردا در سطح منطقه حاکم خواهد بود اما سرعت وزش باد فردا /یکشنبه/ تا حدودی فروکش پیدا می کند.این کارشناس هواشناسی با اشاره به اینکه سرعت وزش باد از روز دوشنبه دوباره در سطح استان افزایش خواهد یافت: تاکید کرد: بیشترین سرعت وزش باد روز گذشته مربوط به تاکستان با 64 کیلومتر بر ساعت بود که این وضعیت در شهر قزوین به 50 کیلومتر بر ساعت رسید.بهروزی خاطرنشان کرد: کماکان با توجه به گذر پیاپی امواج، باز هم شاهد بارش باران، رعد و برق و وزش باد در سطح استان قزوین خواهیم بود و در عین حال نیز به کشاورزان توصیه می شود از سمپاشی مزارع و اراضی خودداری کنند. وی اضافه کرد: طی شبانه روز گذشته آوج با 6 و قزوین با 28 درجه سانتیگراد به ترتیب خنک ترین و گرمترین مناطق استان بوده اند.به گفته وی، دمای هوای شهر قزوین نیز در 24 ساعت گذشته 11 تا 28 درجه سانتیگراد در نوسان بوده است.وضعیت جوی استان قزوین را 10 ایستگاه سینوپتیک اصلی و تکمیلی، پنج ایستگاه اقلیم شناسی، 33 ایستگاه باران سنجی مکانیکی، 9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.8054
      
      