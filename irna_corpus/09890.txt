{"onTitr":" کاپیتان اسبق سرخپوشان:    ","titr":" تمرکز بالای تیمی عامل اصلی برتری پرسپولیس برابر السد بود","describe":" تهران - ایرنا- کاپیتان اسبق تیم فوتبال پرسپولیس با بیان اینکه سیامک نعمتی و شجاع خلیل‌زاده برترین بازیکنان سرخپوشان برابر السد بودند، گفت: تمرکز بالای تیمی که برانکو به بازیکنان منتقل کرده بود عامل اصلی موفقیت در بازی برابر نماینده قطر بود.", "text":"«سپهر حیدری» روز چهارشنبه در گفت‌وگو با خبرنگار ایرنا با اشاره به برتری یک بر صفر پرسپولیس برابر السد در بازی رفت مرحله نیمه نهایی لیگ قهرمانان آسیا که شب گذشته انجام شد، اظهار داشت: پرسپولیس در این بازی مزد شجاعت و تمرکز بالای خود را گرفت. السد هیچ وقت فکر نمی‌کرد پرسپولیس با چنین تمرکزی مقابل این تیم قرار بگیرد و باید به بازیکنان این تیم تبریک گفت که با دست خالی چنین اتفاق بزرگی را رقم زدند.وی افزود: دست برانکو سرمربی تیم وقتی عالیشاه مصدوم شد، واقعا خالی بود و جایگزینی برای وی وجود نداشت، اما با این وجود همه فوق‌العاده بودند و توانستند این بازی با پیروزی پشت سر بگذارند.بازیکن اسبق پرسپولیس در رابطه با عملکرد خوب سرخپوشان در خط دفاعی نیز یادآور شد: دفاع پرسپولیس با تمرکز بالایی بازی می‌کرد و حتی یک اشتباه هم نداشت. البته در این بازی بازیکنان نوک حمله هم به دفاع کمک می کردند. همین تمرکز بالا و انسجام در دفاع هم موجب شد تا بازیکنان السد اجازه مانور نداشته باشند.وی در خصوص عملکرد سیامک نعمتی در پست دفاع راست، تصریح کرد: سیامک یکی از بهترین بازیکنان پرسپولیس بود. او توانست در این بازی عالی ظاهر شود و اکرم عفیف که یکی از بهترین های السد بود را کاملا متوقف کند. همه بازیکنان عالی بودند اما نعمتی و خلیل زاده بهترین های پرسپولیس در این منطقه از زمین بودند.مدافع اسبق پرسپولیس ضمن تمجید از عملکرد خلیل زاده هم گفت: این بازیکن واقعا بی نقص ظاهر شد. او با حرفه ای‌گری تمام توانست تمرکز مهاجم السد را بگیرد و توانایی این بازیکن را از او گرفت. کاری که مدافعان بزرگ دنیا مانند راموس انجام می‌دهند و این موضوع کاملا حرفه ای است. کاپیتان اسبق پرسپولیس در مورد اینکه آیا می‌توان پرسپولیس را فینالیست دانست یا خیر، گفت: نکته‌ای که باید به آن توجه داشته باشیم این است که هنوز یک نیمه از این بازی سنگین باقی مانده. درست است که ما میزبان هستیم و با توجه به برد شانس بیشتری داریم اما با توجه به شرایط به وجود آمده السد قطعا خطرناک تر خواهد بود. پرسپولیس باید همین تمرکز بازی رفت را در بازی برگشت هم حفظ کند تا فینالیست شود.وی اضافه کرد: برانکو تیمی ساخته که واقعا پتانسیل بالایی دارد. این تیم توانایی این را دارد که جام قهرمانی لیگ قهرمانان را هم بالای سر ببرد. جامی که جای آن در موزه افتخارات باشگاه خالی است. اگر همین نظم تیمی حفظ شود می‌توانیم قهرمانی آسیا را هم از آن خود کنیم.دیدار برگشت دو تیم اول آبان ماه در ورزشگاه آزادی تهران برگزار می شود تا برنده در مجموع به فینال لیگ قهرمانان آسیا راه یابد.ورزشی**ع.ک**1597            "}