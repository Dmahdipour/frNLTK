{"onTitr":"","titr":" رزمایش امنیتی و اطلاعاتی آسیای مرکزی در قزاقستان آغاز شد","describe":" تهران-ایرنا- رزمایش نیروهای امنیتی و اطلاعاتی کشورهای سازمان پیمان امنیت جمعی آسیای مرکزی برای مقابله با تهدیدات نظامی منطقه در قراقستان آغاز شد.", "text":"به گزارش ایرنا،خبرگزاری آکی پرس که خبرهای آسیای مرکزی را پوشش می دهد اعلام کرد این رزمایش که 'جستجوی 2018' نام گرفته در پایگاه نظامی اوتار در استان جامبیل قزاقستان از نهم تا سیزدهم مهر ماه برگزار می شود.براساس بیانیه وزارت دفاع قزاقستان،برخی از مراحل این رزمایش در پایگاه آموزشی مونکه، عایشه بی بی و تریس آشیبولاق در قزاقستان برگزاری خواهد شد.در این بیانیه هدف از برگزاری رزمایش را تحقق اهداف مشترک، تقویت قابلیت همکاری و هماهنگی میان کشورهای عضو سازمان پیمان امنیت جمعی اعلام شده است.به گفته 'آناتولی سیدورف' رئیس ستاد کل نیروهای سازمان پیمان امنیت جمعی، نیروهای نظامی کشورهای ارمنستان، بلاروس، قزاقستان، قرقیزستان، روسیه و تاجیکستان به همراه سه هزار نیروی نظامی و 500 خودروی زرهی در این رزمایش شرکت می کنند.وی افزود:از مهمترین اهداف این رزمایش مقابله با تهدیدات امنیتی- نظامی منطقه سازمان پیمان امنیت جمعی می باشد. آساق**ع.ه**1600            "}