{"onTitr":" جنیدی:    ","titr":" کشوری نمی تواند تصمیمات دیوان بین المللی دادگستری را نقض کند","describe":" تهران-ایرنا- معاون حقوقی رییس جمهوری گفت: در حقوق بین الملل مرجع قضایی بالاتر از دیوان بین المللی دادگستری وجود ندارد و کشوری نمی تواند تصمیمات آن را نقض کند، اگر باور داشته باشیم تصمیمات این دیوان ضمانت اجرا ندارد دیگر حقوق بین الملل ارزشی ندارد.", "text":"به گزارش ایرنا، «لعیا جنیدی» در پایان جلسه امروز (چهارشنبه) هیات دولت در جمع خبرنگاران در مورد  شکایت ایران از ایالات متحده در دادگاه لاهه، به اعلام رسمی نتیجه دیوان بین المللی دادگستری اشاره کرد و افزود: تصمیمات این دادگاه برای سایر کشورها لازم الاجرا است. وی یادآور شد: مفاد رای دادگاه لاهه که از ارکان سازمان ملل است باید توسط همه کشورها اجرا شود چون مرجعی از این بالاتر نیست و هر کس رای این دادگاه را اجرا نکند آن را نقض کرده است.معاون حقوقی رییس جمهوری درخصوص اهمیت رای دادگاه لاهه اظهارداشت: اگر رای به نفع ایران باشد این رای موجب قدرت گرفتن اعضای سازمان ملل در پیگیری برجام و تمایل بیشتر شرکت‌های بین المللی برای همکاری با ایران می شود.به گزارش ایرنا، قضات دیوان لاهه روز چهارشنبه به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال  1955بین دو کشور را دارند، رای به لغو تحریم های دارویی، غذایی، بشردوستانه و هوایی آمریکا علیه ایران دادند.سیام**3202**1336            "}