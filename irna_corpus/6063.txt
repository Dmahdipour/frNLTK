{"onTitr":"","titr":" 177 میلیارد ریال تسهیلات ارزان قیمت به عشایر ایلام پرداخت شد","describe":" ایلام - ایرنا - مدیرکل امور عشایری ایلام گفت: 177 میلیارد و 500 میلیون ریال تسهیلات ارزان قیمت با کارمزد چهار درصد امسال و سال گذشته به عشایر استان پرداخت شده است.", "text":"به گزارش ایرنا، علی سلیمی روز یکشنبه در جمع اصحاب رسانه استان ایلام اظهار داشت: این تسهیلات برای تامین نهاده های دامی، تکمیل زنجیره تولید گوشت قرمز و پرواربندی از طریق سامانه کارا و از محل ماده 10 و 12 بحران و اشتغال پایدار بند ب به متقاضیان پرداخت شده است.وی یکی از دغدغه های مهم در خصوص عشایر را فروش دام مازاد برشمرد و افزود: سالانه میزان دام مازاد عشایر 230 هزار راس دام با میانگین ارزش ریالی 15 میلیارد ریال است.مدیرکل امور عشایری ایلام یادآور شد: تشکل های تعاونی عشایری در حال حاضر تنها مرجع خرید دام مازاد عشایر هستند در حالیکه بخش دولتی به ویژه شرکت پشتیبانی امور دام گوشت و دام مازاد عشایر را همچون مرغ به صورت متناوب و نرخ تضمینی خریداری کند.سلیمی در مورد خدمات ارائه شده به عشایر استان ایلام گفت: سال گذشته به علت خشکسالی و کمبود علوفه 14 هزار تن علوفه بین عشایر توزیع شد که توزیع این مقدار علوفه در میان عشایر در تاریخ استان ایلام بی سابقه بوده است و تامین آرد عشایر نیز از 320 هزار تن سال 92 به 530 هزار تن افزایش یافته است.وی اظهار داشت: در برنامه ششم توسعه مقرر شده که بخشی از مالیات بر ارزش افزوده به عشایر تخصیص یابد و امسال هفت میلیارد و 450 میلیون ریال امسال از این محل برای تامین نیازهای عشایر جذب شده است.سلیمی از راه اندازی بانک اطلاعاتی عشایر خبر داد و افزود: اطلاعات دامی، خانوار و جمعیت عشایر استان ایلام و شرایط زندگی آنها از جمله وضعیت بیمه، ایثارگری، تعداد دام و محل و میزان معیشت و درآمد در این بانک اطلاعاتی ثبت می شود و این سامانه به سامانه های اطلاعاتی و آماری ثبت احوال و استانداری متصل است.وی الکترونیکی و مکانیزاسیون کردن خدمات و فعالیت های ارائه شده به جامعه عشایری استان ایلام را از دیگر اقدام های اداره کل امور عشایر استان برشمرد و افزود: در این سیستم تمام خدمات ارائه به عشایر توسط پیمانکاران و دستگاه های همکار نظیر آب رسانی به صورت آن لاین رصد و کنترل می شود.وی یادآور شد: گیاهان دارویی به میزان هفت هکتار در شهرستان های مهران و دهلران در سال های اخیر از سوی عشایر کاشت می شود و سالانه بطور میانگین 10 تن گیاهان دارویی از این اراضی زراعی برداشت می شود که ایجاد صنایع تبدیلی عصاره گیری از گیاهان دارویی در حال پیگیری است.وی اضافه کرد:‌ مرمت و بهسازی 2 هزار و 200 کیلومتر راه عشایری، تامین یک هزار و 100 مترمکعب آب در فصل گرما و 720 مترمکعب در فصول سرد از خدمات ارائه شده به جامعه عشایری است.به گزارش ایرنا، 71 درصد جمعیت دام استان ایلام در اختیار عشایر است و این قشر سالانه هفت هزار و 900 تن گوشت قرمز، 25 هزارتن شیر، 465 تن روغن حیوانی و 170 میلیارد ریال صنایع دستی به ارزش میانگین چهل میلیارد ریال تولید می شود.استان ایلام دارای 9 هزار خانوار با جمعیت 60 هزار نفر و یک میلیون 400 راس دام سبک و سنگین است.15 مهرماه در تقویم به نام روز ملی روستا و عشایر نامگذاری شده است.7172/6119            "}