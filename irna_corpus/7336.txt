{"onTitr":"","titr":" 150میلیارد ریال کالای قاچاق در ارومیه کشف شد","describe":" ارومیه- ایرنا- فرمانده هنگ مرزی ارومیه با اشاره به تشدید اقدامات کنترلی و انسداد نوار مرزی، گفت: 150 میلیارد ریال کالای قاچاق شامل انواع البسه، سیگار و مواد سوختی و دارویی از ابتدای سال جاری تاکنون در این منطقه کشف و ضبط شد.", "text":"به گزارش ایرنا سرهنگ علی علیپور روز شنبه در نشست خبری با خبرنگاران افزود: ماموران هنگ مرزی ارومیه در راستای تشدید اقدامات کنترلی و انسداد نوار مرزی موفق شدند 77 نفر قاچاقچی را در نوار مرزی این شهرستان شناسایی و دستگیر کنند.وی اضافه کرد: با اجرای این عملیات، متهمان دستگیر و برای سیر مراحل قانونی به مراجع قضایی ارجاع داده شدند.وی ادامه داد: در این رابطه 40 هزار ثوب انواع البسه، 120 کیلوگرم انواع نقره، پنج میلیون نخ انواع سیگار، 11 هزار عدد انواع قرص و دارو، 90 هزار بطری سموم شیمیایی، 33 هزار لیتر مواد سوختی و 2 هزار و 700 راس احشام ضبط شدند.فرمانده هنگ مرزی ارومیه افزود: همچنین در این راستا 108 دستگاه خودرو سواری شناسایی و توقیف شد.سرهنگ علیپور بیان کرد: همچنین در این مدت 2 هزار نفر که قصد خروج غیرقانونی از مرز را داشتند، دستگیر و در این رابطه نیز 21 قاچاقچی انسان شناسایی و دستگیر شدند.وی با اشاره به اینکه از ابتدای سال جاری 244 کیلوگرم انواع مواد مخدر از مرزهای این شهرستان کشف و ضبط شده است، گفت: در این رابطه 2 باند منهدم و 6 نفر قاچاقچی دستگیر شدند.وی با اشاره به فرارسیدن هفته نیروی انتظامی اضافه کرد: هدف از مراسم برگزاری هفته ناجا، اطلاع رسانی، ارائه عملکرد و قدردانی پلیس از همکاری مردم و رسیدگی به مشکلات کارکنان و تجدید میثاق با شهداست.وی ادامه داد: برنامه هایی از جمله غبارروبی مزار شهدا، دیدار و دلجویی از خانواده های شهدا و ایثارگران، برگزاری جلسه مشترک با سران طوایف مرزنشین قدردانی از کارمندان، کارکنان و مرزنشینان نمونه از جمله برنامه های این هفته به شمار می رود.به گزارش ایرنا حدود 967 کیلومتر از مرزهای ایران با کشورهای همسایه در آذربایجان غربی واقع است؛ این استان از طرف شمال 149 کیلومتر مرز آبی (از طریق رودخانه ارس) با جمهوری خودمختار نخجوان، از طرف شمال و مغرب 566 کیلومتر مرز خاکی با کشور ترکیه و از طرف غرب 252 کیلومتر مرز خاکی با کشورعراق دارد. 9918/3072            "}