{"onTitr":"","titr":" اهدای خون در سبزوار افزایش یافت","describe":" سبزوار- ایرنا- رئیس پایگاه انتقال خون سبزوار گفت: در 6 ماه نخست امسال 6 هزارو 788 نفر در این شهرستان موفق به اهدای خون شدند که نسبت به مدت مشابه پارسال سه درصد افزایش دارد.", "text":"دکتر پرستو جمیلی روز سه شنبه در گفت و گو با خبرنگار ایرنا افزود: در نیمه نخست امسال هشت هزار و 284 نفر برای اهدای خون به پایگاه انتقال خون سبزوار مراجعه کردند که 6 هزار و 788 نفر آنان موفق به اهدای خون شدند.وی اظهار داشت: از این تعداد اهدا کننده خون 6 هزار و 411 نفر مرد و 377 نفر زن بودند.وی گفت: تعداد اهدا کنندگان مستمر خون در سبزوار نیز نسبت به مدت مشابه سال گذشته 6 درصد افزایش داشت.رئیس پایگاه انتقال خون سبزوار افزود: در این مدت هفت هزار و 135 کیسه فراورده خونی از این پایگاه به هفت بیمارستان شهرستانهای سبزوار، جوین، جغتای، خوشاب، داورزن و بردسکن در غرب خراسان رضوی ارسال شد.سبزوار در 230 کیلومتری غرب مشهد قرار دارد. 8145/7495 / 6053            "}