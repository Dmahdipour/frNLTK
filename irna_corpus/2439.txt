{"onTitr":" بازیهای پاراآسیایی 2018؛    ","titr":" بانوی کماندار ایران: رقابتم هنوز تمام نشده است","describe":" جاکارتا- ایرنا- «زهرا نعمتی» بانوی کماندار ایران پس از کسب مدال نقره بازی های پاراآسیایی 2018 اندونزی گفت: رقابت تنگاتنگی با حریف چینی را پشت سرگذاشتم و هنوز رقابت من تمام نشده است.", "text":"به گزارش خبرنگار اعزامی، نعمتی روز چهارشنبه درباره  بازی امروز خود افزود: رقابت خوبی برابر حریف چینی داشتم و 2 بار در بازی های پارالمپیک 2016 ریو وی را شکست دادم.وی افزود: تمام تلاش خود را برای پیروزی برابر حریف چینی انجام دادم، اما مسابقه من تمام نشده و امیدوارم فردا- پنجشنبه رقابت خوبی داشته باشم.کماندار ایران گفت که ورزش باد روی عملکرد ما تیراندازان تاثیرگذار است و تمرکزم را از بین می برد، اما می پذیرم که در رقابت ورزشی چنین اتفاقی می تواند رخ دهد و می توانست بهتر باشد. خوشحالم که تمام تلاش خود را بکار گرفتم.نعمتی فردا در فینال بخش میکس مسابقات تیراندازی با کمان، همراه با غلامرضا رحیمی به مصاف چین می رود تا یک بار دیگر شانس خود را برای کسب مدال طلا امتحان کند.سومین دوره بازی های آسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1584            "}