{"onTitr":" رئیس کمیسیون کشاورزی مجلس شورای اسلامی:    ","titr":" 4میلیارد تومان به آبخیزداری سیستان و بلوچستان اختصاص می یابد","describe":" زاهدان- ایرنا - رئیس کمیسیون کشاورزی آب، منابع طبیعی و محیط زیست مجلس شورای اسلامی گفت: با توجه به مشکلات مردم شهرستان های چابهار، کنارک، قصرقند و نیکشهر مقرر شد سازمان جنگل ها و مراتع کشور حدود چهار میلیارد تومان اعتبار به رفع مشکلات آبخیزداری این چهار شهرستان استان اختصاص دهد.", "text":"احمدعلی کیخا روز پنجشنبه در حاشیه نشست اعضای کمیسیون کشاورزی مجلس شورای اسلامی با متولیان بخش کشاورزی سیستان و بلوچستان در چابهار به خبرنگار ایرنا اظهار داشت: همچنین با توجه به مشکلات مردم در زمینه مالکیت زمین قرار شد مدیر کل منابع طبیعی سیستان و بلوچستان پیش نویس مورد نظر را برای اصلاح قانون پیشنهاد دهد تا در طرحی که به همین منظور در مجلس مطرح است مشکلات کشاورزان استان در این حوزه حل و فصل شود.نماینده مردم زابل، هیرمند، زهک، نیمروز و هامون در مجلس شورای اسلامی برگزاری نشست ها با مسئولان بخش آب شهری، روستایی و کشاورزی وزارت نیرو در اوایل هفته آینده برای رفع مشکلات سیستان و بلوچستان را از جمله برنامه های پیش رو ذکر کرد.رئیس کمیسیون کشاورزی، آب، منابع طبیعی و محیط زیست مجلس گفت: در حوزه شیلات نیز با توجه به وجود مشکلاتی در زمینه مجوزهای صید و صیادی فعالان این بخش در جنوب سیستان و بلوچستان قرار شد سازمان شیلات کشور با آنان همکاری لازم را انجام دهد تا بعد از مدتها این مشکل مرتفع شود.به گزارش ایرنا نشست کمیسیون کشاورزی مجلس شورای اسلامی با متولیان بخش کشاورزی سیستان و بلوچستان با هدف بررسی مسائل و مشکلات بخش کشاورزی، آب و منابع طبیعی این استان در چابهار برگزار شد.در این نشست احمد علی کیخا رئیس کمیسیون کشاورزی مجلس شورای اسلامی، شماری از اعضای کمیسیون کشاورزی، نماینده مردم چابهار، کنارک، نیکشهر و قصرقند در مجلس شورای اسلامی، مسئولان استانی و بهره برداران بخش کشاورزی حضور داشتند.چابهار به عنوان تنها بندر اقیانوسی ایران و سرزمین موج و مرجان در فاصله 645 کیلومتری جنوب زاهدان مرکز استان سیستان و بلوچستان و در ساحل دریای عمان از 3 شهر به نام های چابهار، پلان و نگور، سه بخش مرکزی، دشتیاری و پلان، 6 دهستان و 438 روستا تشکیل شده است.7316 **6081            "}