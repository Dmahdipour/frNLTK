{"onTitr":"","titr":" لاهیجان آماده مقابله با آبگرفتگی احتمالی است","describe":" لاهیجان - ایرنا - مدیران و اعضای ستاد مدیریت بحران شهرستان لاهیجان برای مقابله با حوادث احتمالی ناشی از بارندگی های پیش رو، به حالت  آماده باش در آمدند.", "text":"به گزارش خبرنگار ایرنا سرپرست فرمانداری لاهیجان روز پنجشنبه در جلسه ستاد مدیریت بحران شهرستان لاهیجان اظهار داشت: بر اساس هشدار و اخطاریه اداره کل هواشناسی استان گیلان  حساسیت لازم برای مقابله با بحران احتمالی  در مردم و مسئولان  ایجاد شده و می توان در صورت بارندگی های شدید و سیلابی شدن منطقه با همکاری همدیگر این بحران را  به خوبی مدیریت کرد.امیر جانبازی افزود: بارندگی های شدید اگر در بازه زمانی کوتاه اتفاق بیافتد، ممکن است مشکلاتی را ایجاد کند که مسئولان باید آمادگی کامل برای رفع مشکل مردم را داشته باشند.وی اظهار داشت: رانش زمین در برخی از مناطق لاهیجان ، وزش باد شدید با توجه به برگ ریزی فصل پاییز  می تواند موجب مسدود شدن مجرای کانال ها و آبراه ها شده  و طغیان رودخانه ها هم در بخش مرکزی و هم در بخش رودبنه می تواند مشکل ایجاد کند و دستگاه ها باید تدابیر لازم را در این زمینه بعمل آورند.جانبازی همکاری شهروندان و گروه های مردم نهاد نظیر گروه آفرود را در مقابله با بحران های احتمالی مهم ارزیابی کرد و یادآور شد: از قبل نسبت به پاکسازی و لایروبی  انهار و کانال ها در این شهرستان اقدام شده و آمادگی کامل از سوی نهادها و اداره ها برای مقابله با حوادثی نظیر ، سیلاب ، رانش زمین ، قطعی آب و برق وجود دارد.وی افزود: یک سوم انهار و رودخانه های این شهرستان تاکنون لایروبی شده اند و تجهیزات لازم برای روزهای بحرانی تدارک دیده شده است .نماینده شهرستان لاهیجان و سیاهکل نیز در این جلسه اظهار داشت: تجربه آبگرفتگی و بحران های ایجاد شده در  سال های گذشته  باید به مدد مسئولان بیاید و با استفاده  از این تجربه ها نباید مکان هایی که در سال گذشته  دچار آبگرفتگی شده، دوباره آبگرفتگی آن تکرار شود.ذبیح نیکفر از حل نشدن مشکل بیش از  35خانوار در منطقه سوستان لاهیجان که واحدهای آنها دچار رانش زمین شده ، پس از سه سال انتقاد کرد و خواستار حل این مشکل شد.وی افزود: استفاده از تسهیلات حوادث و بحران ها باید به آسیب دیدگان پرداخت شود و مسئولان نباید اجازه دهند از این تسهیلات و کمک های بلاعوض ، افراد که دچار آسیب و  بحران نشده اند، برخوردار شوند.شهردار لاهیجان  نیز اظهار داشت: جلسه مدیران شهرداری لاهیجان روز گذشته  به منظور پیشگیری از مشکلات ناشی از آبگرفتگی و مقابله با بحران احتمالی تشکیل شده و آمادگی لازم  با آبگرفتگی ها و حوادث  وجود دارد  و ماموران شهرداری در شریان های اصلی شهر استقرار می یابند.مسعود کاظمی افزود: با توجه به گزارش و پیش بینی  سازمان هواشناسی مبنی بر ورود دومین جبهه هوای بارش زا به استان گیلان ، تمامی عوامل اجرایی و عضو ستاد مدیریرت بحران شهرداری لاهیجان به همراه امکانات آماده مقابله با حوادث احتمالی و آبگرفتگی معابر شهری هستند.وی از شهروندان خواست با ستاد بحران شهرداری همکاری کرده و از پارک کردن خودروها در کنار و مسیر رودخانه ها و زیر درختان خودداری کنند و هرگونه حوادث را با شماره تلفن 42334009و یا  به تلفن 137و 125اطلاع دهند.برخی مدیران شهرستان همچون رئیسان بنیاد مسکن انقلاب اسلامی ، راه و شهرسازی ، آب و فاضلاب شهری و روستایی ، هلال احمر، برق ، شهرداران رودبنه و لاهیجان و دیگر سازمان ها گزارش هایی از اقدامات انجام شده و تجهیزات مقابله با بحران احتمالی پیش رو ارائه کردند.رئیس اداره هواشناسی لاهیجان نیز گفت: براساس پیش بینی ها از عصر جمعه با نفوذ سامانه ناپایدار و سرد به استان گیلان، شرایط برای مه آلود بودن هوا ، افزایش ابر، وزش باد و بارندگی گاهی شدید ، رعد و برق ، کاهش دما بین 10 تا 15 درجه در  مناطق جلگه ای مهیا می شود.رضا موید ناصری افزود: این بارندگی ها 24ساعته خواهد بود و میزان پیش بینی شده به گونه ای است که اگر در بازه زمانی کوتاه ببارد، ممکن است با تبدیل به سیلاب ، مشکلاتی ایجاد کند و باعث آبگرفتگی شود.  وی خاطرنشان کرد: بارندگی های عصر جمعه و روز شنبه  در ارتفاعات و سواحل با  وزش باد شدید و گاهی خیلی شدید همراه است و این سامانه از یکشنبه بتدریج از منطقه خارج خواهد شد.در نیمه دوم شهریورماه سال گذشته 284 میلیمتر و طی هفته اول مهر سال گذشته نیز 190میلیمتر باران در لاهیجان بارید که این بارندگی ها مشکلاتی در این شهرستان ایجاد کرد. بارندگی نیمه شهریورماه سال گذشته  250میلیارد ریال و بارندگی هفته اول مهرماه نیز 60میلیارد ریال به لاهیجان خسارت وارد کردند.لاهیجان با دو بخش مرکزی و رودبنه، در 40 کیلومتری شرق مرکز استان گیلان واقع است.6029/2007            "}