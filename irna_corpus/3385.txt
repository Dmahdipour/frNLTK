{"onTitr":"","titr":" کره شمالی به حمله سایبری و سرقت تجاری متهم شد","describe":" پکن- ایرنا- یک شرکت امنیت مجازی به نام 'سایبرسکوریتی' ادعا کرد کره شمالی یک میلیارد و 100 میلیون دلار را از طریق هک بانک های بین المللی سرقت کرده است.", "text":"به گزارش ایرنا روزنامه مورنینگ پست هنگ کنگ روز سه شنبه به نقل از این شرکت امنیتی گزارش کرد کره شمالی توانسته است به شکلی اسرار آمیز و حرفه ای به 16 سازمان در 11 کشور دنیا حمله اینترنتی صورت دهد.بنا به این گزارش گروهی موسوم به 'آ پی تی 38 ' در کره شمالی که زیر نظر حکومت فعالیت می کند موفق شده است به شماری از بانک های خارجی نفوذ کرده و پول هایی را به سرقت ببرد.این نشریه می نویسد بر اساس اعلام شرکت 'سایبرسکیوریتی'، گروه کره شمالی حتی توانسته است از بسیاری از سدهای دفاعی بانک ها عبور کند و از بانک های آمریکایی نیز 100 میلیون دلار ربوده است.شرکت های 'سایبرسکیوریتی' و 'فایر آی' که به این موارد رسیدگی می کنند اعلام کرده اند بانک ها و سازمان های بین المللی باید مراقب هکرهای حرفه ای کره شمالی باشند که می توانند در یک دوره طولانی مدت این سرقت ها را انجام دهند.گفته می شود بانک هایی در مکزیک و شیلی هدف چنین حملاتی قرار گرفته اند و گروه کره شمالی با ارایه سفارش های جعلی مبالغ را ربوده است.با این وصف رسانه ها و مسئولان کره شمالی دست داشتن در چنین فعالیت های غیرمجاز سایبری را تکذیب کرده و افزوده اند که این اقدامات ربطی به پیونگ یانگ ندارد.طرح چنین ادعایی دقیقا در شرایطی صورت می گیرد که آمریکا می گوید خود را برای بهبود روابط با کره شمالی و برگزاری دور تازه ای از دیدار سران آماده می کند.آساق**231**1904**            "}