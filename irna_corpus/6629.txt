{"onTitr":"","titr":" سود فروش سوخت به مرزنشینان خراسان رضوی پرداخت شد","describe":" مشهد- ایرنا- مدیر عامل سازمان همیاری شهرداری های خراسان رضوی گفت: هشتمین مرحله از سود فروش سوخت به حساب 18 هزار و 848 خانوار مرزنشین این استان واریز شد.", "text":"به گزارش روز شنبه روابط عمومی استانداری خراسان رضوی، احمد یزدان پناه با اشاره به واگذاری کارگزاری سوخت مرزی به سازمان همیاری و انجام اقدامات موثر در حوزه صادرات سوخت افزود: با سازوکارهای قانونی که در این حوزه ایجاد شده، این طرح عواید خوبی برای مرزنشیان استان در برداشته است.وی اظهار داشت: در این مرحله اهالی 24 روستای تایباد با پنج هزار و 721 خانوار، 66 روستای تربت جام با 10 هزار و 230 خانوار و 9 روستا از شهرستان خواف با 2 هزار و 897 خانوار مشمول دریافت سود فروش سوخت شدند.وی گفت: مبلغ واریزی از منابع صادرات سوخت همانند سال های گذشته برای هر نفر یک میلیون ریال می باشد. یزدان پناه با بیان اینکه تنها استان کشور هستیم که سه شهرستان مرزی آن زیر پوشش طرح فروش سوخت مرزنشینان قرار دارد افزود: این مبلغ با برنامه ریزی و هماهنگی های صورت گرفته توسط معاونت هماهنگی امور اقتصادی و توسعه منابع استانداری خراسان رضوی و سایر دستگاه های متولی استان برای روستاهای واقع شده درشعاع 25 کیلومتری مرز در نظر گرفته شده است.وی اظهار داشت: در این راستا فرآورده های نفتی مختلف توسط سازمان همیاری شهرداریهای استان به عنوان کارگزار تعاونی مرزنشینان طبق نرخهای مصوب کمیته مرکزی تعیین نرخ، به افغانستان صادر می شود و درآمد مازاد بر یارانه های دولتی برای روستاییان مرزنشین در بر دارد.وی گفت: این طرح علاوه بر توسعه اشتغال و تحرک بخشی به فعالیت های قانونی و رونق اقتصادی در مناطق مرزی، کاهش قاچاق سوخت به خارج از کشور، بهبود سطح معیشت مرزنشینان، تثبیت جمعیت پایدار و همچنین مهاجرت معکوس روستاییان از شهرها به روستاهای مرزی را در پی داشته است.استان خراسان رضوی از طریق سه شهرستان تایباد، تربت جام و خواف با افغانستان هم مرز است.3221 / 6053            "}