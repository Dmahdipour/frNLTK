{"onTitr":"","titr":" دریافت وجه از افراد برای عضویت درتیم والیبال تهران ممنوع است","describe":" تهران- ایرنا- رئیس هیات والیبال استان تهران با بیان اینکه دریافت وجه برای عضویت در برخی تیم های پایتخت از خانواده ها و بازیکنان ممنوع است گفت: هر موردی که خانواده ها به این هیات گزارش دهند با متخلفان برخورد خواهیم کرد.", "text":"محمد نوری روز سه شنبه در گفت و گو با خبرنگار ایرنا اظهار داشت: هر گونه درخواست پول از سوی مربیان غیر قانونی بوده و با آنها برخورد می شود.وی تصریح کرد: برخی از باشگاه ها به دلیل نبود اسپانسر مالی مبلغی   را از بازیکنان دریافت می کنند که این موضوع اگر به میل خانواده باشد مشکلی نداشته و اگر پرداخت پول به صورت اجباری باشد کاملا اشتباه است.رئیس هیات والیبال استان تهران با بیان اینکه تا کنون موردی در این خصوص به این هیات گزارش نشده است خاطر نشان کرد: باشگاهها می توانند تنها برای آموزش سه ماهه والیبال از هنرجویان وجهی را دریافت کنند.نوری گفت: در حال حاضر به دنبال برگزاری مسابقات رده سنی نوجوانان و جوانان دختر هستیم که این رقابت  ها از 25 مهر تا پایان سال ادامه خواهد داشت.وی با اشاره به اینکه ثبت نام مسابقات پسران تا 25 مهرماه ادامه دارد افزود: در بخش نوجوانان دختران 25 تیم در بخش جوانان 18 تیم شرکت کردند.  نوری با اشاره به استقبال خوب از ورزش والیبال و کمبود سالن های این رشته ورزشی گفت : این مکانها جوابگوی نیاز ورزش دوستان نیست و  در تهران تنها سالن والیبال پایتخت(خیابان حجاب ) و در سطح شهرستان ها نیز به صورت قرار داد ساعتی سالن هایی در اختیار هیات ها می باشد.وی ادامه داد: در حال حاضر با تفاهم نامه ای که با سازمان ورزش شهرداری تهران داشته ایم در صدد هستیم تا ورزش والیبال را در سطح شهر گسترش دهیم.تهرام/7247/ 1539            "}