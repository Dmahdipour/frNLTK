{"onTitr":"","titr":" عملیات تروریستی داعش در شمال لبنان خنثی شد","describe":" بیروت-ایرنا- پلیس لبنان با دستگیری یک عضو گروه تروریستی تکفیری داعش مانع از انفجار تروریستی در شمال این کشور شد.<br/>.", "text":"به گزارش ایرنا، پلیس لبنان امروز (چهارشنبه) در اطلاعیه ای اعلام کرد که یکی از سرسپردگان لبنانی داعش را که کمتر از هفده سال دارد، در منطقه عکار در شمال لبنان دستگیر کرده است.بر اساس این اطلاعیه، این فرد در اعترافات خود گفته پس از اینکه تحت تاثیر افکار گروه تروریستی تکفیری داعش قرار گرفته از هشت ماه پیش به این گروه پیوسته و درخواست انتقال به سوریه را کرده بود، اما از او خواسته شد تا از آنجا که وضعیت در سوریه بحرانی است، در لبنان بماند و ماموریت هایی را که به او گفته می شود انجام دهد.طبق اعترافات این نوجوان تروریست، وی توانسته پس از 5 ماه آموزش از راه دور روش ساخت بمب را یاد بگیرد و پس از آن به او دستور داده شد که بمبی را آماده کند و از راه دور آن را منفجر کند.این تروریست داعشی اعتراف کرد از آنجا که نتوانسته به ماده نیترات دست یابد، یک ماه پیش از دستگیری به او دستور ساخت یک بمب با کپسول گاز خانگی داده می شود و تصمیم می گیرد که سر راه گشتی های ارتش لبنان آن را منفجر کند که ناکام مانده و بوسیله نیروهای امنیتی لبنان دستگیر شده است.لبنان طی سال های گذشته و همزمان با شروع جنگ در سوریه به شدت تحت تاثیر قرار گرفت و مناطق شرقی آن به اشغال تروریست ها در آمد و ده ها عملیات تروریستی در شهرهای آن به ویژه در مناطق شیعه نشین انجام شد و صدها انسان بی گناه به خاک و خون کشیده شدند.حزب الله لبنان با ورود به سوریه عملیات های گسترده را در کنار ارتش سوریه و همپیمانان آن علیه تروریست ها انجام داد و مناطق زیادی از جمله در مجاورت لبنان را آزاد کرد که به امنیت لبنان کمک به سزایی شد.در پایان این عملیات ها، تابستان سال گذشته حزب الله در کنار ارتش سوریه و ارتش لبنان، آخرین پایگاه های داعش و جبهه النصره در مناطق شرقی لبنان را از چنگال تروریست ها بیرون آورد و آزادسازی دوم را پس از آزادسازی اول یعنی اخراج صهیونیست ها از سرزمین های جنوبی لبنان و آزادی آن به ارمغان آورد.نیروهای امنیتی لبنانی طی ماه های اخیر چندین عملیات تروریستی را پیش از وقوع ناکام گذاشته و همچنان به تعقیب و گریز هسته های خفته تروریست ها در لبنان ادامه می دهند.خاورم**2054*1049            "}