{"onTitr":"","titr":" عذرخواهی و مسوولیت پذیری؛ دو روی سکه خدمتگزاری","describe":" تهران- ایرنا- عذرخواهی معاون اول رئیس جمهوری از مردم به خاطر وضعیت دشوار اقتصادی، از مسوولیت پذیری و عزم جزم دستگاه اجرایی برای مدیریت این شرایط نشان دارد، هرچند نهادهای بسیاری در ایجاد این وضعیت دخیلند و هریک باید متناسب با نفوذ و اختیارات خود، پاسخگو باشند.", "text":"به گزارش گروه تحلیل، تفسیر و پژوهش های خبری، عذرخواهی اخیر معاون اول رئیس جمهوری از مردم به خاطر شرایط دشوار کشور، بار دیگر نشان داد که «مسوولیت پذیری» و «پاسخگویی» نه یک شعار توخالی، بلکه باوری میان دولتمردان اکنون برای ارتقای کیفیت خدمتگزاری به جامعه است. «اسحاق جهانگیری» سه شنبه (10 مهر) در آیین بهره‌برداری همزمان از یک هزار و 700 فضای آموزشی، ورزشی و پرورشی در سراسر کشور، با عذرخواهی از مردم به خاطر فشارها و کمبودها، بخشی از این سختی‌ها را نتیجه تحریم‌ها و فشارهای آمریکا دانست و با اشاره به ظرفیت ها و پتانسیل های کشور تاکید کرد که اگر همه نخبگان و شخصیت‌های موثر و جریان‌های سیاسی و همه مردم برای عبور از این دوره سخت تلاش کنند، حتما در کوتاه‌ترین زمان ممکن که شاید به چند ماه هم کشیده نشود، از این شرایط سرافراز بیرون می‌آییم‌. وی ادامه داد: به کشور فشار روانی وارد می‌کنند و عده‌ای هم از این فشار روانی سوءاستفاده می‌کنند، ‌اما برنامه‌ریزی درستی که انجام شده این مشکلات حل می‌شود‌. به خاطر برخی کمبودها و مشکلات از ملت عذرخواهی می‌کنم‌. مدیریت کشور و در راس همه رهبر انقلاب و همه مسوولان تلاش می‌کنند که این فشار از دوش مردم برداشته شود‌.جهانگیری در اظهاراتش با تاکید بر برنامه های جدی دولت برای رفع مشکل، مسوولیت همه نهادها برای عبور از شرایط کنونی اقتصادی را یادآوری کرد.**سابقه عذرخواهی در دولت روحانیپوزش طلبی جهانگیری از مردم البته امر تازه ای نیست. معاون اول رییس جمهوری در آذر ماه 1392 به دلیل کوچک شدن سفره مردم در دولت دهم یعنی زمانی که او و دولت یازدهم بر سر کار نیامده بود و نیز تورم 40 درصدی معذرت خواهی کرد.  جهانگیری بعدها در فروردین 1394 هم به دلیل نبود شغل برای بسیاری از جوانان کشور از مردم پوزش طلبیده بود.هرچند عذرخواهی در فرهنگ سیاسی و میان مسوولان کشورمان چندان جا افتاده و مرسوم نیست، ولی این مساله در میان دولتمردان همراه روحانی از روالی دیگر تبعیت می کند. دولت اعتدال گرای روحانی طی بیش از 6 سال گذشته با ارایه نمونه های عملی، الگویی تازه از مسوولیت پذیری و پوزش خواهی مسوولان از مردم به خاطر کوتاهی یا اشتباه نهادهای اجرایی را ایجاد کرده است.خود رییس جمهوری در نخستین سال تشکیل دولت پیشگام احیای فرهنگ مسوولیت پذیری در بالاترین نهاد اجرایی کشور شد؛ جایی که به خاطر کاستی ها و مشکلات در ارایه سبد کالا از مردم عذرخواهی کرد و بیان داشت که «این دولت اگر نقصی باشد به مردم می‌گوید و از مردم عذرخواهی می‌کند، تلاش‌مان این است که نقص‌ها را برطرف کنیم». این رفتار در برابر فرافکنی های و انکارهای پیشین در خصوص مشکلات کشور، به بدعتی نیکو در عرصه سیاسی می مانست. پس از آن بارها و بارها مدیران روحانی مسوولیت پذیری خود در برابر مردم را با عذر خواهی از عملکرد خود و نهادهای زیر امرشان به تصویر کشیدند؛ جایی که «سید محمود علوی» وزیر اطلاعات به خاطر «نقل اشتباه» بیان رهبری در برنامه تلویزیونی از رهبری و مردم عذرخواهی کرد، یا «عبدالرضا رحمانی فضلی» وزیر کشور به دلیل واکنش به اعتراض و مطالبه نمایندگان مجلس برای ارائه مصادیق ورود پول‌های کثیف به انتخابات از آنها معذرت خواهی کرد. همچنین عذرخواهی «معصومه ابتکار» در مقام رئیس سازمان حفاظت از محیط زیست به خاطر عدم امکان حضور در خوزستان در زمان بحران گرد و غبار در این استان، عذرخواهی «سیدعباس آخوندی» وزیر راه و شهرسازی از مردم به دلیل نبود خدمات کامل در مسکن مهر و پوزش طلبی «محمود حجتی» وزیر جهادکشاورزی از گندم کاران به  خاطر تأخیر در پرداخت پول خرید تضمینی گندم را می توان در همین چارچوب گنجانید.**ثمرات ترویج فرهنگ عذرخواهی عذرخواهی به عنوان رفتاری اخلاقی و گاه شجاعانه، از اصل مسوولیت پذیری سرچشمه می گیرد. مسوولیت پذیری یکی از اصول پذیرفته شده و مقبول در نظام های مردم سالاری است که قدرت حاکمان برآمده از تفویض اختیار حکمرانی مردم در ازای کارآمدی، قانونگرایی و پاسخگویی اعلام و به نسبت اعمال شده است.زمانی که مقامی مسوول در مورد عملکرد خود و نهادهای زیر امرش از مردم عذرخواهی می کند، به نوعی بر مسوولیت خود صحه می گذارد و خود را در جایگاه پاسخگویی به مردم قرار می دهد. این مساله پیامدهای روانی مثبتی در جامعه به دنبال می آورد و عنصر امید و اعتماد عمومی را تقویت می کند. زمانی که مسوولان اعلام می کنند از کاستی ها و مشکلات مردم آگاهی دارند و برای رفع این مشکلات تلاش می کنند، تعامل و اعتماد متقابل دولت- ملت تقویت می شود و مردم همدلانه تر با برنامه های دولت همکاری و همراهی می کنند.از سوی دیگر ترویج فرهنگ عذرخواهی در عرصه سیاسی، آن را به عرصه اجتماعی هم تسری خواهد داد. تلاش برای اصلاح اشتباهات و به کارگیری تمام ظرفیت ها و توان برای عدم تکرار آن، فضای عمومی جامعه را بالنده تر خواهد کرد و امید و تکاپو را زنده تر.**عذرخواهی به معنای واقعیعذرخواهی مقام های دولتی از مردم اما زمانی کارآمد و موثر خواهد بود که از محتوای عملیاتی برخوردار باشد و صرفا به کلام محدود نشود. تجربه عملکرد دولت در این زمینه نشان می دهد که عذرخواهی در مفهوم عملیاتی آن در این دوره به شکل ملموسی تحقق یافته است. این روزها که معاون اول رییس جمهوری از مردم به خاطر مشکلات موجود عذرخواهی می کند، همزمان اقدامات و برنامه های گسترده ای در دولت و بانک مرکزی برای ساماندهی شرایط اقتصادی و کمک به مردم برای عبور از وضعیت کنونی در جریان است. در نتیجه همین تلاش ها است که در روزهای گذشته، التهابات بازار ارز فرونشسته و کاهش نرخ دلار و طلا، بازارهای دیگر را به سوی آرامش سوق داده است.نکته قابل تامل اینکه عذرخواهی اخیر جهانگیری از مردم به خاطر شرایط اقتصادی و مشکلات در حالی است که نهادهای بسیاری و متغیرهای متنوعی در ایجاد این شرایط دخیل هستند؛ نهادهایی که نه تنها خود را پاسخگو نمی دانند، بلکه در بزنگاه هایی برای فرار از بار مسوولیت، خود در مقام منتقد جدی شرایط موجود و در واقع با هدف تخریب دولت وارد عمل می شوند و بر علیه دولت جریان سازی می کنند. عبور از شرایط کنونی نیازمند شفافیت عملکرد، همکاری و هماهنگی همه نهادها و سازمان های متولی است. چنانکه جهانگیری گفت، اگر همه نخبگان و شخصیت‌های موثر و جریان‌های سیاسی و همه مردم برای عبور از این دوره سخت تلاش کنند، حتما در کوتاه‌ترین زمان ممکن که شاید به چند ماه هم کشیده نشود، از این شرایط سرافراز بیرون می‌آییم‌.نکته دیگر اینکه دولت به عنوان متولی امور اجرایی باید مهمترین مسایل کشور از جمله مسایل اقتصادی و پشت پرده های احتمالی آن را با مردم در میان بگذارد و به مطالبه و پرسشگری مردم در این حوزه پاسخ دهد. مردم می خواهند بدانند چه کسانی و چه نهادهایی زمینه های اخلال در اقتصاد کشور را ایجاد کرده اند و چرا دولت به تنهایی از پس مشکلات اقتصادی بر نمی آید. به حتم چنین شفاف سازی هایی، موانع خدمتگزاری به مردم را به صورت نهادینه برطرف خواهد کرد.پژوهشم**9275**            "}