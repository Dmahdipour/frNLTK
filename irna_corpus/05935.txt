{"onTitr":"","titr":" طرح تعیین تکلیف جانبازان اعصاب و روان اعلام وصول شد","describe":" تهران-ایرنا-عضو هیات رییسه مجلس گفت: طرح تعیین تکلیف جانبازان اعصاب و روان فاقد مدرک بالینی در جلسه امروز یکشنبه مجلس اعلام وصول شد.", "text":"به گزارش خبرنگار پارلمانی ایرنا، احمد امیرآبادی فراهانی در جلسه علنی امروز یکشنبه مجلس اظهار داشت: طرح تعیین تکلیف جانبازان اعصاب و روان فاقد مدرک بالینی و طرح اصلاح جزء 6 بند سه ماده 88 قانون برنامه ششم اعلام وصول شد.وی افزود: همچنین طرح استفساریه عدم شمول حکم ماده 84 قانون مدیریت خدمات کشوری در رعایت سقف مرخصی قابل ذخیره به ایثارگران مشمول حالت اشتغال و ذخیره مرخصی ناشی از اعمال مواد 9 و 11 قانون تسهیلات استخدامی و اجتماعی جانبازان، طرح اصلاح ماده 14 قانون تسهیلات استخدامی و اجتماعی جانبازان انقلاب اسلامی و طرح اصلاح ماده بند ز ماده 1 قانون جامع خدمات رسانی به ایثارگران اعلام وصول شد.وی ادامه داد: همچنین طرح الحاق یک تبصره به ماده 8 قانون رسیدگی به تخلفات رانندگی و طرح اصلاح ماده 53 قانون احکام دائمی برنامه‌های توسعه اعلام وصول شد.وی افزود: همچنین سوال ملی نادر قاضی پور، علیرضا محجوب و محمدعلی وکیلی نمایندگان ارومیه و تهران از وزیر کشور در خصوص عدم پیگیری مطالبات و تامین اعتبارات و منابع مالی شهرداری‌ها اعلام وصول شد.وی گفت: سوال حسن کامران نماینده اصفهان از وزیر نیرو که در دستور کار امروز مجلس قرار داشت به دلیل نبود فرصت در روز سه شنبه مطرح خواهد شد.امیر آبادی ادامه داد: طرح اصلاح ماده 39 قانون جامع خدمات رسانی به ایثارگران نیز استرداد شد.سیام**9121**1535            "}