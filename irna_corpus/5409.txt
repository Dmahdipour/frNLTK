{"onTitr":"","titr":" مطهری: الحاق به CFT روابط بانکی ایران رابا دنیا تسهیل می کند","describe":" تهران- ایرنا- نایب رئیس مجلس شورای اسلامی پیوستن به CFT را به نفع کشور دانست و گفت: پیوستن ایران به این کنوانسیون اصلاحاتی در نظام بانکی صورت می‌دهد و آن را تسهیل می کند که به نفع منافع برخی افراد نیست.", "text":"به گزارش ایرنا، علی مطهری روز یکشنبه با بیان این مطلب افزود: لایحه الحاق به کنوانسیون مبارزه با تأمین مالی تروریسم (CFT) در جلسه امروز کمیسیون تصویب شد، کنوانسیونی که مصوب شورای امنیت سازمان ملل بوده و اکثر کشورها به آن ملحق شده اند.نماینده مردم تهران، ری، شمیرانات، اسلامشهر و پردیس در مجلس شورای اسلامی تصریح کرد: مهمترین اثر الحاق به این کنوانسیون این است که مبادلات بانکی ما که امروز با مشکلاتی روبرو است تا حدودی آسان تر شده و تسهیل پیدا می کند و نوعی هماهنگی میان سیستم بانکی ما و دنیا ایجاد می شود.وی در ادامه پیوستن به CFT را در مجموع به نفع کشور دانست و افزود: عده ای از روی دلسوزی فکر می کردند این الحاق به نفع کشور نیست و تصور می کردند اطلاعات مالی ما برای کشورهای دیگر می رود یا ممکن است حزب الله، حماس و سپاه تروریست نامیده شود که اینطور نیست.**قرار گرفتن گروهی در لیست تروریسم دارای ساز وکار مشخصی از سوی شورای امنیت سازمان ملل استمطهری ادامه داد: مرجع تعیین مصداق تروریسم، شورای امنیت سازمان ملل است که چهار گروه القاعده، طالبان، داعش و النصره را تروریستی می داند و این موضوع که گروهی را جزء لیست قرار دهند سازوکاری دارد که به راحتی نیست از این رو خطری که برخی منتقدان می گفتند واقعیت ندارد و از روی دلسوزی بوده است.به گزارش خانه ملت، نایب رئیس مجلس دهم در ادامه همچنین تصریح کرد: البته عده ای ممکن است منافعی در تصویب نشدن لایحه امروز داشتند که اگر اصلاحاتی در نظام بانکی صورت گیرد ممکن است برخی نابسامانی هایی که باعث سودهای کلان برای افراد است را از بین برده و دست آنها از سودها کوتاه شود.سیام*3061*1535            "}