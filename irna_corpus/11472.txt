{"onTitr":"","titr":" شش سرباز افغانستان در حمله هوایی نظامیان خارجی کشته شدند","describe":" کابل - ایرنا - شش تن از سرباز ارتش افغانستان در حمله هوایی نظامیان خارجی تحت فرمانده آمریکا مستقر در این کشور در شهرستان «نادعلی» استان «هلمند» کشته و شماری از آنها نیز زخمی شدند.", "text":"به گزارش ایرنا، منابع خبری داخلی افغانستان روز سه شنبه اعلام کردند که این سربازان روز گذشته در منطقه «لوی مانده» در شهرستان نادعلی زمانی هدف حمله هوایی قرار گرفتند که قرار بود به مواضع طالبان حمله کنند.«عمر زواک»، سخنگوی استاندار هلمند افغانستان وقوع این حمله را تایید کرد اما درباره تلفات آن اظهار نظر نکرد و نظامیان خارجی و مسئولان وزارت دفاع یا نهادهای امنیتی افغانستان هم تاکنون در این باره اظهار نظر نکرده اند.رسانه های افغانستان به نقل از مسئولان بیمارستان شهر «لشکرگاه» مرکز استان هلمند نوشته اند که تاکنون 29 سرباز ارتش و پلیس که در آن  حمله هوایی زخمی شده اند به این مرکز درمانی منتقل شده اند.امروز همچنین «جاوید بیدار» سخنگوی استاندار «فاریاب» افغانستان اعلام کرد که «شکرمحمد» فرمانده محافظان استاندار این استان شب گذشته در یک انفجار بر اثر بمب کنار جاده کشته و چهار محافظ دیگر زخمی شده اند.وزارت دفاع افغانستان هم روز سه شنبه با انتشار اطلاعیه ای اعلام کرد که 61 تن از اعضای گروه طالبان در مناطق مختلف این کشور در حملات هوایی و زمینی کشته و 20 تن دیگر زخمی شده اند.در این اطلاعیه آمده است که سه عضو گروه طالبان در استان «کنر»، 10 تن در «هلمند»، 10 تن در «ارزگان»، 12 عضو این گروه در «بادغیس» و 26 تن دیگر هم در «پکتیا»  کشته شده اند و البته این اطلاعیه به تلفات نیروهای افغان در این درگیری ها اشاره ای ندارد.آساق*291*1104*            "}