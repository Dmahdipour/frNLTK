{"onTitr":"","titr":" 77 درصد املاک روستایی فاروج سنددار شد","describe":" بجنورد- ایرنا- رئیس بنیاد مسکن انقلاب اسلامی فاروج گفت: با صدور 8 هزار فقره سند برای املاک و منازل روستایی، اجرای طرح مزبور در این شهرستان به 77 درصد رسید.", "text":"محمدیار فرهادی روز سه شنبه در گفت و گو با خبرنگار ایرنا اظهار داشت: از مجموع هشت هزار سند مزبور که با همکاری اداره ثبت اسناد و املاک صادر شده، 150 فقره امسال صورت گرفته است.وی با اشاره به دیگر فعالیتهای عمرانی در نواحی روستایی این  شهرستان در 6 ماه نخست امسال، گفت: 50 هزار متر مربع از معابر روستاهای استاد، قوشخانه، کوران ترکیه، کوران کردیه، صفدرآباد، مرغزار، حصار اندف و ورودی روستای خسرویه با 17میلیارد و 500 میلیون ریال آسفالت شده است.فرهادی افزود: در این بازه، پنج هزار مترمربع از معابر روستای رستم آباد نیز با صرف 500 میلیون ریال اعتبار زیرسازی شد.وی در خصوص طرح هادی روستایی نیز گفت: نقشه برداری برای بازنگری طرح هادی روستاهای اسفجیر، کوران ترکیه، برگرد و سه گنبد با یک میلیارد و 200 میلیون ریال امسال به انجام رسید.فرهادی، مقاوم سازی مسکن روستایی را از فعالیت های اولویت دار این بنیاد در روستاها برشمرد و افزود: برای 141 خانوار روستایی فاروج تسهیلات 250 میلیون ریالی تامین شد و متقاضیان برای انعقاد قرارداد به بانک معرفی شدند.وی اضافه کرد: سه میلیارد ریال تسهیلات هم از ابتدای امسال به صورت بلاعوض برای تکمیل واحدهای مسکونی اقشار کم درآمد روستایی پرداخت شده است.فرهادی افزود: تکمیل پل روستای خسرویه و نصب نرده های فلزی پایین دست پل با 1.3 میلیارد ریال نهایی شد تا اهالی در شرایطی ایمن از این مسیر تردد کنند.52 درصد فضای روستاهای فاروج نوسازی شده و 69 درصد جمعیت روستایی این شهرستان از مزایای طرح هادی برخوردارند.70 درصد از جمعیت 50 هزار نفری فاروج در نواحی روستاها سکونت دارند.5132/7187            "}