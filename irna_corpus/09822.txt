{"onTitr":"","titr":" دشمن در جنگ اقتصادی به دنبال ایجاد جو روانی است","describe":" شهرکرد- ایرنا- مسئول امور استان های نمایندگی ولی فقیه در وزارت جهادکشاورزی گفت: دشمن در جنگ اقتصادی به دنبال جنگ روانی است، تا بتواند به خیال واهی خود، ابهت و اقتدار نظام اسلامی را بشکند.", "text":"به گزارش ایرنا، حجت الاسلام  عبدالعلی ابراهیمی روز چهارشنبه در آیین معارفه مسئول جدید حوزه نمایندگی ولی فقیه در جهاد کشاورزی چهارمحال و بختیاری افزود: در جنگ اقتصادی علیه دشمنان ، کشاورزان و دامداران خط مقدم تولید و تحقق اقتصاد مقاومتی هستند.وی، آغاز حرکت جهادی در وزارت جهادکشاورزی در زمینه تولید و خودکفایی با محوریت اقتصاد مقاومتی را یادآور شد و اظهار داشت : همانگونه که مقام معظم رهبری فرمودند، با صبر، شکیبایی و تلاش مضاعف سربازان خط تولید، گردنه پرپیچ و خم مشکل  اقتصادی کشور را پشت سرخواهیم گذاشت.     مسئول امور استان های حوزه نمایندگی ولی فقیه وزارت جهادکشاورزی گفت: رسالت این نمایندگی در ادارات جهاد کشاورزی استانها تامین امنیت و سلامت غذایی کشور است، که به مراتب از امنیت اجتماعی نیز مهم است.وی از اعزام بیش از 150 نماینده ذبح اسلامی در کشتارگاه های دام در کشورهای مختلف برای نظارت بر تولید گوشت حلال و فراورده های دامی برای ورود به بازار ایران خبر داد و تصریح کرد: نظارت بر ذبح شرعی، حلال بودن و سلامت غذایی از وظایف ذاتی وزارت جهادکشاورزی محسوب می شود.به گزارش ایرنا، در این آیین حجت الاسلام حبیب الله زمانی به عنوان مسئول دفتر نمایندگی ولی فقیه در سازمان جهاد کشاورزی چهارمحال و بختیاری منصوب و از زحمایت حجت الاسلام ابراهیم دهقان تقدیر شد.6199/2097            "}