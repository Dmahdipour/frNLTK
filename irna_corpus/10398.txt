{"onTitr":"","titr":" 14هزار و500 مسکن روستایی فاقد سند مالکیت در بروجرد وجود دارد","describe":" بروجرد - ایرنا - رئیس بنیاد مسکن انقلاب اسلامی بروجرد گفت: تا کنون برای حدود هشت هزار واحد مسکونی روستایی در بروجرد سند مالکیت صادر شده و 14هزار و500 مسکن فاقد سند در این شهرستان وجود دارد.", "text":"سید حسن ریاضتی روز چهارشنبه در گفت و گو با خبرنگار ایرنا افزود: در 6 ماهه اول سال جاری برای 90 واحد مسکونی روستایی سند صادر شده است.وی اظهارداشت: حدود 22 هزار واحد مسکونی روستایی در2 بخش مرکزی و اشترینان وجود دارد که 34 درصد آنها دارای سند مالکیت هستند.رئیس بنیاد مسکن انقلاب اسلامی بروجرد با اشاره به اینکه طرح سند دارنمودن واحدهای مسکونی روستایی با همکاری اداره ثبت واسناد شهرستان درحال اجرا است، بیان کرد: در سال جاری 100 خانوار روستایی برای دریافت تسهیلات بانکی 25میلیارد ریالی با سود پنج درصد و بازپرداخت 15 ساله به بانک های عامل شهرستان معرفی شدند.ریاضتی اضافه کرد: همچنین امسال طرح هادی در هشت روستای شهرستان در حال اجرا و در روستاهای  قائد طاهر، بصری، شمس آباد، قلعه شمسا، گل زرد شیخ میری سادات، همت آباد، طبریجان و بید کلمه و باده و وزیر آباد و قلعه حاتم این طرح انجام شده است.وی ادامه داد: از شهریور ماه سال گذشته تا کنون حدود 30 میلیارد ریال اعتبار عمرانی توسط بنیاد مسکن با مشارکت دهیاری ها برای توسعه روستاها هزینه شده است.رئیس بنیاد مسکن انقلاب اسلامی گفت: در زمینه انبوه سازی مسکن روستایی طرح 54 واحدی آفتاب ولایت در اراضی قلعه شمسا با 40درصد پیشرفت فیزیکی در حال اجرا است.ریاضتی اظهارداشت: 84 درصد واحدهای مسکن روستایی بعد از زلزله سال 85 تبدیل به احسن شده اند که از متوسط کشوری 40 درصد وضعیت بهتری دارند. وی با اشاره به اینکه طرح هادی در80 روستای بروجرد انجام شده است، افزود: این میزان معادل 85 درصد جمعیت روستایی شهرستان است. رئیس بنیاد مسکن انقلاب اسلامی بروجرد بیان کرد: طرح هادی روستایی شامل اجرای آسفالت، جدول گذاری، سنگ فرش پیاده رو و دیوارحائل، زیرسازی و کانال سنگی است که هم اکنون در پنج روستا شامل طنجور، قلعه حاتم، بید کلمه، همت آباد ، باده و شاهویران سفلی با اعتباری حدود هفت میلیارد ریال در حال اجرا است. بروجرد با بیش از350 هزار تن جمعیت و یک هزار و 606 کیلومترمربع وسعت و 186 روستا در 2بخش مرکزی و اشترینان دومین شهرستان پرجمعیت لرستان واقع شده است. 6052/7273            "}