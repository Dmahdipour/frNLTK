{"onTitr":" معاون محیط طبیعی سازمان محیط زیست:    ","titr":" جسارت تصمیمات مهم را از کارشناسان حیات وحش سلب نکنیم","describe":" تهران- ایرنا-معاون محیط زیست طبیعی سازمان حفاظت محیط زیست گفت:پروژه انتقال گورخرها به پارک ملی کویر 70درصد موفقیت داشته و خود را مکلف به پیگیری کوتاهی ‌های احتمالی در این باره می‌ دانیم اما نباید با اعمال فشار بیش از اندازه جسارت تصمیم‌گیری و اقدامات مهم را از کارشناسان سلب کنیم.", "text":"به گزارش روز شنبه ایرنا از پایگاه اطلاع رسانی سازمان حفاظت محیط زیست، حمید ظهرابی افزود: تکثیر و پرورش در اسارت گونه ‌های جانوری در معرض خطر تهدید و انقراض با هدف معرفی مجدد گونه به زیستگاه اولیه و معرفی گونه به زیستگاه ‌های مستعد شناسایی شده، از جمله اقدامات سازمان حفاظت محیط زیست طی چند سال اخیر در راستای احیای گونه‌ های جانوری شاخص و حائز اهمیت است.وی اظهار داشت: البته در احداث و جانمایی تعدادی از سایت ‌های مذکور در سال‌ های گذشته، بعضا نظرات کارشناسی لحاظ نشده و به همین دلیل نیز بعضی از این مراکز به رغم تحمیل هزینه‌ های قابل توجه، نتایج قابل قبولی به همراه نداشته ‌اند. وی ادامه داد: به همین منظور موضوع ساماندهی سایت‌ های تکثیر در اسارت تحت مدیریت سازمان در رابطه با گونه ‌هایی مانند گورخر، گوزن زرد، مرال، آهو، جبیر، قوچ و میش، کل و بز و....  طی دو سال گذشته با جدیت از جانب معاونت محیط طبیعی سازمان حفاظت محیط زیست و ضمن هماهنگی با استان‌ های ذیربط در دستورکار قرار دارد و طی این پروسه، سایت ‌هایی که از نظر کارشناسی و فنی مورد قبول نیستند، غیرفعال خواهند شد و متقابلا نسبت به تقویت مابقی سایت ‌های قابل قبول در راستای افزایش جمعیت گونه‌های هدف، تقویت ژنتیکی آنها و معرفی مجدد گونه به زیستگاه اقدام خواهد شد.*** سه سایت تکثیر گورخر غیرفعال می ‌شودمعاون محیط زیست طبیعی و تنوع زیستی سپس به موضوع ساماندهی سایت ‌های تکثیر در اسارت گورخر ایرانی در کشور اشاره کرد و گفت: در حال حاضر تعدادی از جمعیت گورخر موجود با اهدافی که ذکر شد در سایت‌ های تکثیر در اسارت، تحت مدیریت و نظارت محیط زیست نگهداری می‌شوند و از تعداد 5 سایت موجود شامل سایت کرمان، دره باغ فارس، گوراب و پنج انگشتی در استان یزد و سایت توران در استان سمنان، تعداد 3 سایت (توران، کرمان و دره باغ) با هدف معرفی مجدد گونه به زیستگاه و یا تقویت سایر سایت‌ها، غیر فعال خواهند شد.وی ادامه داد: پس از نشست ‌های مشورتی - تخصصی با متخصصان و صاحبنظران و همچنین اخذ نظرات کارشناسی دفاتر ذیربط و کارشناسان استانی، موضوع انتقال تمام گورخرهای موجود در سایت توران به پارک ملی کویر با هدف معرفی مجدد گونه به زیستگاه طی سال جاری در دستور کار قرار گرفت و مطابق برنامه‌ ریزی انجام گرفته و هماهنگی با استان و طی برنامه تدوین شده و زمان بندی مشخص، عملیات زنده‌گیری و انتقال با محوریت اداره کل حفاظت محیط زیست استان سمنان و به‌کارگیری دامپزشکان متخصص و مجرب و استفاده از بهترین متد زنده گیری و ایمن‌ترین داروهای بیهوشی در اوایل هفته جاری آغاز شد.*** تمامی گورهای سایت تکثیر و پرورش توران منتقل شدندبه گفته ظهرابی، تمام گورخرهای موجود در سایت توران (10 گورخر ) زنده‌ گیری و پس از انتقال به جعبه‌ هایی که از قبل به همین منظور پیش‌ بینی شده بود، بارگیری و به محل قرنطینه احداث شده در پارک ملی کویر منتقل شدند.وی افزود: متاسفانه با وجود استفاده از ایمن ‌ترین داروها برای بیهوشی گورخرها و پیش‌ بینی تمام تمهیدات لازم برای انتقال حیوانات، یک راس از آنها به دلیل حساسیت دارویی و دو راس نیز به دلیل صعب العبور بودن 60 کیلومتر از مسیر منتهی به پارک کویر، طی عملیات انتقال  تلف شدند. ظهرابی ادامه داد: به همین دلیل در پی گزارش واصله در روز دوشنبه هفته جاری، بلافاصله برای بررسی میدانی و دقیق موضوع به همراه مدیر کل دفتر حیات وحش و کارشناسان مربوطه از محل قرنطینه احداث شده در پارک کویر که گورها به آنجا منتقل شده بودند، بازدید داشتیم.این مقام مسئول گفت: به طور کلی عملیات زنده‌گیری و انتقال حیوانات وحشی و بالاخص گونه‌های بزرگ جثه، کاری بسیار سخت و توان فرسا است و موضوع تلفات در حین عملیات نیز در مواقعی و البته با تعداد قابل قبول، اجتناب ناپذیر است.وی ادامه داد: در بازدید به عمل آمده و بررسی جزئیات عملیات زنده‌گیری، نکاتی در خصوص عملیات اجرایی زنده‌ گیری و انتقال از نظر کارشناسی مد نظر قرار گرفت که می‌تواند در آینده و برای اقدامات مشابه به عنوان تجربیات ارزشمند و برای بهبود روند زنده‌گیری و انتقال گونه به کار گرفته شود، در مجموع و با توجه به اهداف در نظر گرفته شده برای انتقال گورخرها به پارک ملی کویر، عملیات انجام گرفته در راستای احیای جمعیت گورخر در زیستگاه ‌های طبیعی تا این مرحله از فعالیت را قابل قبول می‌ دانیم.*** 12 گور دیگر از کرمان به کویر منتقل می ‌شوندمعاون محیط زیست طبیعی سازمان حفاظت محیط زیست خاطرنشان کرد: در فاز دوم تعداد 12 راس گور از استان کرمان به پارک ملی کویر منتقل خواهد شد.ظهرابی، ارزیابی نهایی موفقیت پروژه احیای گورخر به پارک ملی کویر را به تکمیل عملیات انتقال گورها، بررسی ماندگاری جمعیت انتقالی و تولید مثل آن در زیستگاه جدید موکول کرد.وی تاکید کرد: باید برای حفاظت و مدیریت گونه ‌های جانوری شاخص کشور از تمام ظرفیت ‌های علمی، تخصصی و تجربیات دلسوزان و علاقمندان به حیات وحش کشور استفاده کرد و ضمن رعایت تمام جوانب و ملاحظات و دقت عمل در استفاده از روش ‌ها و نحوه عملیاتی کردن آنها، با حمایت از نیروهای موجود، جسارت لازم در بدنه مدیریتی و کارشناسی را برای اتخاذ تصمیمات و اقدامات مهم حفظ کنیم.ظهرابی گفت: شیوه صحیح و علمی بیهوشی، زنده‌گیری، بیومتری، انجام معاینات پزشکی، تهیه نمونه ژنتیکی، پلاک گذاری و نصب میکروچیپ و تهیه شناسنامه برای گله برای اولین بار در این تعداد انجام گرفته و عملیات انتقال به واسطه بعد مسافت و تعداد گورخر انتقالی 24 ساعت به طول انجامیده است. خستگی عوامل اجرائی، کم خوابی، عدم توجه کافی مسئولان مربوطه در کنار عوامل قابل انتظاری مانند حساسیت به دارو از دلایل تلفات سه گورخر به شمار می‌روند.وی ادامه داد: در همه منابع علمی، احتمال تلفات در چنین عملیاتی حتی به مقدار وسیع‌تر پیش‌بینی شده و بنابراین نباید با فشار بیش از اندازه، انگیزه و جسارت را از کارشناسان محیط زیست سلب کنیم.معاون محیط طبیعی سازمان حفاظت محیط زیست تاکید کرد: این عملیات تاکنون با 70درصد موفقیت همراه بوده است، با این وجود خود را موظف می‌دانم کوتاهی ‌های انجام شده را پیگیری کنیم.علمی 9014**1440            "}