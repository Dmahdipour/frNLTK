{"onTitr":"","titr":" 19 هزار تن خرما در سیب و سوران برداشت شد","describe":" زاهدان - ایرنا - مدیر جهاد کشاورزی سیب و سوران در جنوب شرق سیستان و بلوچستان گفت: امسال 19 هزار تن خرما از سطح نخلستان های این شهرستان برداشت و روانه بازار مصرف داخل و خارج کشور شد.", "text":"محمد حنیف سپاهی روز دوشنبه در گفت و گو با خبرنگار ایرنا اظهار داشت: سه هزار و 260 هکتار نخلستان در سیب و سوران وجود دارد که 95 درصد آنها بارور و بقیه غیر بارور است.وی با بیان اینکه 54 رقم خرما در سیب و سوران تولید می شود، افزود: ربی، مضافتی، سنگ شکن، هلیله و زاهدی از معروف ترین ارقام خرما در این منطقه هستند که ربی با 71 درصد بیشترین سطح را به خود اختصاص داده است.مدیر جهاد کشاورزی سیب و سوران با بیان اینکه برداشت خرما از نیمه نخست شهریور به مدت یک ماه انجام می شود افزود: ظرفیت سردخانه های این شهرستان 12 هزار تن بوده که هم اینک حدود 9 هزار تن خرما در این سردخانه ها ذخیره و بقیه به بازار مصرف عرضه شده است.سپاهی گفت: پنج هزار خانوار در سیب و سوران به کار تولید خرما اشتغال دارند که با راه اندازی صنایع فرآوری و بسته بندی می توان علاوه بر فراهم کردن زمینه اشتغال برای افراد جویای کار شاهد رونق اقتصادی در منطقه نیز باشیم.به گزارش ایرنا سیب و سوران از توابع سیستان و بلوچستان در فاصله 370 کیلومتری زاهدان مرکز این استان واقع شده است.7316**3213            "}