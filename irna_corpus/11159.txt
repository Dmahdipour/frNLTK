{"onTitr":"","titr":" ترکیه417متهم انتقال ارز به ایرانیان ساکن آمریکا را دستگیرکرد","describe":" آنکارا- ایرنا- پلیس مبارزه با جرایم مالی ترکیه در عملیات مشترکی علیه جرایم مالی و پولشویی در استان های مختلف این کشور 417 نفر را به اتهام انتقال ارز به ایرانیان ساکن آمریکا دستگیر کرد.", "text":"به گزارش روز سه شنبه ایرنا، این افراد در عملیات مشترکی که به مرکزیت پلیس مبارزه با جرائم پولشویی شهر استانبول از صبح امروز آغاز شده، دستگیر شده اند و همه آنها متهم هستند که مبالغ ارز معادل 2.5 میلیارد لیر (حدود 400 میلیون دلار) را به 28 هزار و 88 حساب در خارج از این کشور و اغلب به حساب ایرانیان مقیم آمریکا منتقل کرده اند.به نوشته شبکه ان.تی.وی ترکیه، این افراد به اتهام مورد هدف قرار دادن امنیت مالی و اقتصادی جمهوری ترکیه دستگیر شده اند.بنا به ادعای این رسانه، این افراد در ازای ارسال پول، از صاحبان حساب ها در خارج از کشور مبلغی را دریافت می کردند که اکثر حساب های مقصد نیز به ایرانیان ساکن در آمریکا تعلق داشته است.به نوشته ان.تی.وی، دادستانی استانبول با اشاره به احتمال ارتکاب جرایمی نظیر تشکیل گروه برای اعمال جرم، مخالفت با قانون پولشویی و درآمد ناشی از جرائم سازمان یافته، و مخالفت با قانون جلوگیری از تامین مالی تروریسم، تحت بازجویی قرار گرفته و محاکمه می شوند.این رسانه همچنین اعلام کرد که دادستانی جمهوریت استانبول عنوان کرده است که این افراد مبالغ یاد شده را از اول سال جاری میلادی در زمان های متفاوت و از شعبات مختلف بانک ها و خودپردازهای بانکی به 28 هزار و 88 حساب بانکی در خارج از ترکیه منتقل کرده و مبالغ بالاتر از پنج هزار لیر را به صورت نقدی از این کشور خارج کرده اند.مطابق قانون ترکیه، انتقال مبالغ بیش از 10 هزار دلار به صورت نقد و یا انتقال سازمان یافته پول توسط افراد و گروه ها به خارج از این کشور ممنوع بوده و مشمول قانون مبارزه با جرائم مالی، پولشویی و مبارزه با تامین مالی تروریسم می شود. خاورم/1905**1586            "}