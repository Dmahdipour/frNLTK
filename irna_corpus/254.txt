به گزارش روز جمعه پایگاه خبری 'فلسطین الیوم' ،'مشعل' امروز جمعه در نشست 'پیشگامان بیت المقدس و فلسطین' در استانبول افزود: رژیم صهیونیستی همزمان با اقداماتی برای نابودی مساله فلسطین ،توانسته به سران برخی کشورهای عربی نفوذ کند . وی خواستار حمایت بیشتر نخبگان عرب از مساله فلسطین شد و بر ضرورت رفع محاصره از نوار غزه ، حمایت از مقاومت و مقابله با عادی سازی رابطه با رژیم صهیونیستی و نابودی معامله قرن تاکید کرد .'مشعل' افزود: رژیم صهیونیستی از مقاومت مردم ما و تسلیم نشدن آن در حیرت است و غزه امروز با تداوم راه پیمایی های بازگشت، ارتش رژیم صهیونیستی را به زانو درآورده است و ملت های عرب وظیفه دارند از رفع محاصره غزه دفاع کنند.  وی تاکید کرد، کرانه باختری نیز علی رغم هماهنگی امنیتی ( تشکیلات خودگردان با رژیم صهیونیستی )و تعقیب مقاومت ، با انتفاضه خود همه را غافلگیر کرده و موجب تقویت مساله فلسطین شده است. رئیس دفتر سیاسی سابق جنبش حماس خواستار توسعه عملکرد امت اسلام در همه زمینه ها و استفاده از جوانان نخبه در طرح های بزرگ  مقاومت شد. **  آتش سوزی مزارع صهیونیست ها در غزه پایگاه خبری صهیونیستی 'معاریو' ادعا کرد، بادبادک آتش زای فلسطینیان قبل از ظهر امروز از نوار غزه به پرواز درآمد ، موجب آتش سوزی مهیبی در منطقه وادی شکما در نزدیکی شهرک صهیونیستی زکیم شد.این رسانه صهیونیست افزود: این رژیم از 6 هواپیما و دو بلدوزر نظامی برای خاموش کردن آتش سوزی استفاده کرده است.رسانه صهیونیستی مدعی شد از صبح امروز تاکنون 7 آتش سوزی در اطراف نوار غزه رخ داده است.** 'الاخبار': به زودی تسهیلات جدیدی به گذرگاه رفح اختصاص داده می شودروزنامه لبنانی 'الاخبار' اعلام کرد مقامات مصری پس از شکایت اهالی غزه و مذاکره با هیات حماس، اقداماتی را برای سهولت سفر فلسطینیان از طریق مرز زمینی رفح آغاز کرده اند.    این روزنامه افزود: تسهیلات شامل قراردادن دستگاه های جدید کامپیوتری در داخل گذرگاه، نصب 6 دستگاه چشم نگاری و افزایش شمار مسافران از 350 تن به 850تن روزانه برای عبور از این گذرگاه می باشد.همچنین قرار است گشتی هایی برای رساندن مسافران از غزه به قاهره در گذرگاه مستقر شوند تا مسافران مجبور نباشند برای عبور از گذرگاه ،چند روز در مرز رفح اقامت کنند.خاورم** 1453**1586
      
      