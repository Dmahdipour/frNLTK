{"onTitr":"","titr":" نماینده مجلس:صدا وسیما با گروهی حداقلی علیه FATFهم صدا نشود","describe":" تهران - ایرنا - نایب رییس فراکسیون مستقلین ولایی مجلس شورای اسلامی، همنوایی صدا و سیما با گروهی حداقلی علیه FATF را برای شوراندن افکار عمومی علیه مجلس دانست و گفت: صدا وسیما از این طریق پایگاه اصلی خود را بین مردم از دست می دهد.", "text":"به گزارش ایرنا، غلامعلی جعفرزاده ایمن آبادی روز شنبه با اشاره به پخش گزارش مستند علیه FATF از تلویزیون، گفت: صداوسیما باید محل تضارب آرا و به معنای واقعی کلمه 'ملی' باشد؛ اما گاه شاهد هستیم به دلیل برخی سیاسی‌کاری‌ها و سمت و سوی صدا وسیما به گونه‌ای است که گویی می‌خواهد افکار عمومی را زورکی به سمت خاصی ببرد.نماینده مردم رشت در مجلس شورای اسلامی با بیان اینکه باید فرصت برنامه‌سازی به موافقان FATF هم داده می‌شد تا واقعیت‌های آن را مشخص کنند، گفت: من نمی‌خواهم بگویم FATF بهشت برین است؛ قطعا اشکالاتی دارد ولی مهم این است که ما از صداوسیما انتظار ملی بودن داریم.وی افزود: از برگزیدن اسم 'سراب' برای این مستند ضد FATF مشخص است چه کسانی و با چه رویکردی آن را تهیه کردند؛ اما غافل از اینکه مردم به این رفتارها توجه نمی‌کنند و می‌دانند صداوسیما با یک هدف خاص چنین برنامه‌ای ساخته و از همه افکار و اندیشه‌ها استفاده نمی‌کند.عضو کمیسیون برنامه و بودجه و محاسبات مجلس شورای اسلامی گفت: همنوایی صداوسیما با این گروه و پخش برنامه‌ای کاملا یک طرفه و یک سویه بدون هر گونه نقدی به قصد جهت‌دهی افکار عمومی است ولی آنها موفق نخواهند بود.وی با انتقاد از جهت گیری رسانه ملی در آستانه بررسی این موضوع در مجلس، درباره اثرگذاری چنین تولیداتی بر نمایندگان گفت: مجلس یک بدنه کارشناسی قوی به نام مرکز پژوهش ها دارد؛ ضمن آنکه قاطبه نمایندگان از خبره‌ترین کارشناسان کشور هستند و به کارشناسان دیگر نیز دسترسی دارند.به گزارش خانه ملت، نایب رییس فراکسیون مستقلین ولایی مجلس با تاکید بر اینکه صدا وسیما باید اعتماد عمومی را جلب کند، افزود: در حال حاضر 205 کشور دنیا عضو FATF هستند؛ همچون عراق، سوریه، لبنان و روسیه؛ یعنی آنها نمی‌دانستند FATF چیست و الان صداوسیمای ما به تنهایی این موضوعات را کشف کرده است؟!سیام**3061**1535            "}