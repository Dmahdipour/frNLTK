{"onTitr":" فرماندار چالدران:    ","titr":" 200 میلیارد ریال برای گازرسانی به آواجیق اختصاص یافته است","describe":" ارومیه- ایرنا- فرماندار چالدران گفت: 200 میلیارد ریال برای گازرسانی به شهر آواجیق اختصاص یافته که با تخصیص کامل این اعتبار قابل توجه عملیات برخورداری این شهر از گاز طبیعی به سرعت در حال انجام است.", "text":"کریم حسین زاده روز شنبه در گفت و گو با خبرنگار ایرنا افزود: برای گازرسانی به این شهر، 68 کیلومتر خط تغذیه و 6 ایستگاه تقلیل فشار گاز احداث شده است.وی اضافه کرد: از کل اعتبار این طرح 170 میلیارد ریال برای اجرای خط انتقال و تغذیه و 30 میلیارد ریال برای اجرای عملیات گازرسانی داخل شهر هزینه می شود.وی بیان کرد: برای گازرسانی به شهر آواجیق، مسوولان استانی و شهرستانی همه اهتمام خود را به کار می گیرند تا پیش از آغاز زمستان بتوانیم بخشی از عملیات گازرسانی را به پایان برسانیم.فرماندار چالدران ادامه داد: علاوه بر شهر آواجیق، چندین روستای این شهرستان نیز گازرسانی می شود که این امر هم نتیجه نگاه ویژه دولت به محرومیت زدایی از این شهرستان است.حسین زاده گفت: پیش از فعالیت دولت تدبیر و امید، تنها 2 روستا در چالدران از گاز طبیعی برخوردار بود که این رقم در حال حاضر بیش از 10 برابر شده و عملیات گازرسانی به دیگر روستاها نیز ادامه دارد.وی افزود: امروز با همت دولت تدبیر و امید و با وجود تمام مشکلات اقتصادی و کاهش شدید قیمت نفت، شاهد تحول عظیم در گازرسانی به روستاهای شهرستان حتی به روستاهای صفر مرزی هستیم.وی با اشاره به اینکه نگاه دولت تدبیر و امید برای محرومیت زدایی از چالدران بی نظیر بوده است، اضافه کرد: اعتبار عمرانی این شهرستان تا پیش از دولت یازدهم، 30 میلیارد ریال بود که در حال حاضر به بیش از یکهزار و 200 میلیارد ریال رسید.به گزارش ایرنا، شهرستان چالدران از جمله شهرستان های محروم آذربایجان غربی است که در شمال این استان قرار دارد.آواجیق نیز دومین شهر در شهرستان چالدران به شمار می رود که مرکز بخش دشتک است.8137/2093            "}