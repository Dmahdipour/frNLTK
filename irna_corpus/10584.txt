{"onTitr":"","titr":" کشف مواد مخدر در مازندران 9 درصد افزایش یافت","describe":" ساری- ایرنا- فرمانده انتظامی مازندران از کشف حدود یکهزار و 900 کیلو گرم انواع مواد مخدر در استان طی شش ماهه اول سال جاری خبر داد و گفت که این میزان نسبت به مدت مشابه سال گذشته 9 درصد افزایش دارد.", "text":"به گزارش روز سه شنبه پایگاه اطلاع رسانی پلیس مازندران، سردار سید محمود میرفیضی افزود که در این مدت به منظور پیشگیری از اعتیاد، مقابله با سوداگران مرگ و عاملان افیونی 57 طرح ارتقاء امنیتی اجتماعی، 536 طرح پاکسازی مناطق آلوده و 528 طرح کنترل محورهای مواصلاتی و مبادی ورودی استان اجرا شد.وی توقیف 524 دستگاه خودرو و موتورسیکلت حامل مواد مخدر را از دیگر نتایج اجرای این طرح ها برشمرد و گفت که 32 باند قاچاق مواد مخدر هم در این مدت متلاشی شد و در مجموع سه هزار و 600 خرده فروش و عامل افیونی هم دستگیر و به مرجع قضایی معرفی شدند.میرفیضی افزود: سه هزار و 200 معتاد متجاهر هم در نیمه نخست امسال دستگیر و بر اساس قانون به مراکز بازپروری تحویل شدند.فرمانده انتظامی مازندران با تاکید بر این نکته که برابر بررسی ها گروههای مختلف سنی بویژه جوانان در معرض خطر ابتلا به اعتیاد قرار دارند، خواستار همکاری خانواده ها با پلیس شد.وی گفت که پلیس 110 به صورت شبانه روزی برای دریافت هرگونه اطلاعات و اخبار مردمی آماده است. 6990/1654            "}