{"onTitr":" طی سال جاری؛    ","titr":" 60 واحد مسکن محرومان در سیاهکل ساخته می شود","describe":" لاهیجان - ایرنا - مدیر کمیته امداد امام خمینی (ره) سیاهکل از ساخته شدن 60 واحد مسکن محرومان این شهرستان طی سال جاری خبر داد.", "text":"علیرضا سبک سیر روز پنجشنبه در گفت وگو با ایرنا بیان داشت: طی توافق انجام شده با سپاه، 30 واحد مسکن محرومان ساخته خواهد شد ضمن اینکه امسال 30 واحد مجزا هم برای مددجویان شهرستان سیاهکل احداث می شود.وی ادامه داد: طی سال جاری حدود 73 نفر برای دریافت تسهیلات اشتغال به کمیته امداد شهرستان سیاهکل مراجعه که از این تعداد، حدود 20 نفر موفق به دریافت تسهیلات شده و شغل مورد نظر خود را راه اندازی کرده اند.وی با اشاره به سقف تسهیلات پرداختی به مددجویان گفت: سقف تسهیلات از پنج میلیون تا 50 میلیون تومان است که برای پروژه های دامداری و اشتغال خانگی و سایر شغل های آزاد پرداخت می شود.مدیر کمیته امداد امام خمینی (ره) سیاهکل یادآور شد: طی سال گذشته 286 مورد وام خوداشتغالی به مبلغ چهار میلیارد و 900 میلیون تومان به مددجویان شهرستان پرداخت شده ضمن اینکه اداره دیلمان در سال جاری به صورت مجزا تسهیلات پرداخت می کند.به گفته سبک سیر، در کنار پرداخت تسهیلات اشتغال زایی، بحث مشاوره و آموزش از مهم ترین مباحث است چرا که بسیاری از شغل ها خصوصا خیاطی و آرایشگری بدون آموزش، موفق نخواهد بود و ما با معرفی مددجویان به سازمان فنی و حرفه ای و یا آموزشگاه ها ، افراد را در این حوزه توانمند می کنیم.وی با اشاره به حضور کارشناس مشاوره به اداره سیاهکل و انجام خدمات مشاوره ای افزود: 25 مورد از تسهیلات ازدواج به نوعروسان و نو دامادان به صورت نقدی پرداخت شده و برای دانشجویان و دانش آموزان نیز تسهیلات آموزشی ارائه می شود.سیاهکل با دو بخش مرکزی و دیلمان، 45 هزار و 975 نفر جمعیت، در 55 کیلومتری شرق مرکز استان گیلان واقع است و دو هزار و 440 خانوار این شهرستان تحت حمایت کمیته امداد هستند.7297/2007            "}