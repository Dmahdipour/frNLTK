{"onTitr":" استاندار خراسان رضوی:    ","titr":" 56 هزار فرصت شغلی در خراسان رضوی ایجاد شد","describe":" سبزوار- ایرنا- استاندار خراسان رضوی گفت: براساس آمار سامانه رصد در نیمه نخست امسال 56 هزار فرصت شغلی در این استان ایجاد شده است.", "text":"علیرضا رشیدیان عصر سه شنبه در جمع خبرنگاران سبزوار افزود: هدفگذاری اشتغال امسال خراسان رضوی 110 فرصت شغلی است که تاکنون حدود 51 درصد آن محقق شده است.وی اظهار داشت: همچنین از 610 میلیارد تومان اعتبار پیش بینی شده برای اشتغال روستایی این استان تاکنون 305 میلیارد تومان تخصیص یافته است.وی با اشاره به اجرای طرح راه آهن سبزوار گفت: به زودی با انتشار آگهی مناقصه، عملیات احداث ایستگاه راه آهن سبزوار آغاز می شود.رشیدیان افزود: یکی از عوامل عقب ماندگی طرح های ملی راه آهن استان مشکل فایناس با چینی ها بود که سهم 15 درصدی ما تامین شد و به سبب برخی مشکلات، تامین فایناس خارجی برای مدتی دچار مشکل شد.وی در باره منطقه ویژه اقتصادی سبزوار نیز گفت: با جانمایی زمین و رفع مشکلات، مطالعات زیست محیطی این منطقه از سوی مشاور در دست اقدام است.سبزوار در 230 کیلومتری غرب مشهد مقدس قرار دارد.8145/7495 / 6053            "}