{"onTitr":" دبیر جایزه پژوهش سینمای سال:    ","titr":" سینما بدون پشتوانه پژوهش از بین می رود","describe":" تهران - ایرنا - دبیر دومین جایزه پژوهش سینمای سال، پژوهش را عامل مهمی برای ادامه حیات سینما دانست و گفت: هنر هفتم بدون داشتن این پشتوانه تئوریک از بین خواهد رفت.", "text":"به گزارش ایرنا، احمد ضابطی ‌جهرمی روز شنبه در نشست رسانه‌ای دومین جایزه پژوهش سینمای سال در مدرسه ملی، اظهار داشت: خوشبختانه سینمای ایران در دنیا آنقدر مورد توجه است که مقالات، پژوهش‌ها و کتاب‌های بسیاری درباره آن نوشته شده است.وی افزود: دنیای امروز ثابت کرده هر کشوری که درحوزه سینما توفیقاتی داشته باشد ملتش پیشرفت خواهد کرد و هنر هفتم در ایران نیز به همت حضور جوانان طی چند دهه اخیر پیشرفت خوبی داشته و به جایگاه بسیار مهم و شناخته شده ای در دنیا دست یافته است.به گفته جهرمی ، سینمای ایران طی 40 سال اخیر به عنوان هنر اول کشور شناخته شده و جایگاه شعر و معماری را در میان هنرهای برتر ایرانیان گرفته است.دبیر دومین جایزه پژوهش سینمای سال، با اشاره به اینکه اهمیت امروز سینمای ایران را در خارج از مرزها نیز می‌توان به راحتی مشاهده کرد، گفت: این باعث افتخار است که وقتی درباره سینمای ایران در سایت های خارجی جستجو می کنیم مقالات، نقدها و مطالب پژوهشی بسیاری دریافت می شود که تنها یک معنی دارد و آن اینکه سینمای ایران در دنیا مورد توجه است.‌جهرمی تاکید کرد: نکته مهم درباره سینمای امروز دنیا این است که اگر هنر هفتم پشتوانه تئوریک و پژوهشی نداشته باشد از بین خواهد رفت. البته شاید در مقاطعی سینماگری در یک کشور مطرح شده و مورد توجه قرار گیرد اما به طور قطع سینمای آن کشور بدون پشتوانه پژوهشی شکوفا نخواهد شد.این مدرس سینما خاطر نشان کرد: تاریخ نگاری سینمای بعد از انقلاب ایران در قالب یک کتاب در دانشگاه های خارجی چاپ شده است. بنابراین فکر کردن، نظریه پردازی و نقد نویسی کمک می کند سینمای ایران با سرعت بیشتری رشد و پیشرفت خود را ادامه دهد. جهرمی گفت: اهدای جایزه پژوهشی سال به دنبال این است که اساتید و دانشجویان را تشویق کند تا از ظرفیت‌های پژوهشی دانشگاه برای پیشرفت علمی هنر هفتم کمک بگیرند.دبیر دومین جایزه پژوهش سینمای سال تاکید کرد: آثاری در جشنواره مورد داوری قرار خواهد گرفت که به لحاظ ساختاری، علمی و فرمی جنبه پژوهشی داشته باشند. ‌جهرمی گفت: آثار پژوهشی هر میزان با کیفیت و خوب هم که باشد اگر در حوزه سینمای ایران نباشد مورد قبول نیست. به عنوان نمونه مستند پژوهشی که به تمام وجود زندگی مرحوم غلامرضا تختی پرداخته به دلیل مرتبط نبودن با سینمای ایران پذیرفتنی نیست.وی گفت: وقتی برای این جشنواره از سینمای ایران حرف می زنیم در واقع منظورمان تمامی گونه های سینمای ایران از فیلم کوتاه، مستند و فیلم بلند داستانی است که می توانند در جشنواره شرکت کنند.این مدرس سینما با بیان اینکه آثار ارائه شده به جشنواره از سوی هیات علمی بررسی و داوری خواهد شد، افزود: پایان ‌نامه‌های دکترا و کارشناسی ارشد و طرح های پژوهشی موسسه های هنری مرتبط با جشنواره هم می توانند در جشنواره شرکت کنند.‌جهرمی، ادامه داد: امسال بخش «فیلم مقاله» یا «فیلم کتاب» به صورت جنبی در جشنواره اضافه می شود و آثاری در این حوزه که پیش از این ساخته شده مانند «از مشروطه تا سپنتا» که مبتنی بر تاریخچه پژوهشی سینمای ایران است، «فانوس خیال» درباره تاریخ پیدایش سینما در ایران و آثاری از این دست نیز می توانند در جشنواره شرکت کنند.دبیر دومین جایزه پژوهش سینمای سال، اضافه کرد: مقالات خارجی که به زبان انگلیسی درباره سینمای ایران در خارج از کشور نوشته شده است نیز امکان حضور در این جشنواره را دارند. **آثار تولید شده در یک سال اخیر اجازه حضور در جشنواره را دارنددر ادامه این نشست محمود اربابی، رئیس شورای سیاست گذاری جایزه پژوهش سینمای سال، گفت: نخستین دوره جشنواره مهر ماه سال گذشته برگزار شد که تمامی آثار پژوهشی درباره سینمای ایران را داوری کرد بنابراین در این دوره از جشنواره تنها آثاری که از مهر ماه سال گذشته تا پایان مهلت ارسال آثار، تالیف و تولید شده اند اجازه حضور در جشنواره را خواهند داشت. اربابی با بیان اینکه این جشنواره به دنبال پژوهشی کردن آثار سینمای ایران است، گفت: در حال حاضر بسیاری از فیلم های ایرانی پشتوانه پژوهشی ندارد و برخی از آثار هم دارند اما از آنجا که تقویت موضوع علمی شدن سینمای ایران اهمیت دارد ما این جشنواره را تدارک دیده ایم.رئیس شورای سیاست گذاری جایزه پژوهش سینمای سال افزود: با برگزاری این جشنواره درک روشن‌تری از نسبت پژوهش با سینمای ایران خواهیم یافت و درواقع یک نوع ارزیابی در این حوزه نیز به دست می آید.اربابی خاطرنشان کرد: اطلاع رسانی و جریان خبریِ، پژوهش در سینمای ایران در کل کشور نیز از دیگر دستاوردهای این جشنواره خواهد بود که به دنبال دریافت آن هستیم.به گزارش ایرنا، دوره اول جایزه پژوهش سینمایی به دبیری اسماعیل بنی اردلان در سال 1396 برگزار شد و دومین دوره جایزه پژوهش سینمایی سال در آذرماه 1397 همزمان با هفته پژوهش برگزار خواهد شد.فراهنگ**9246** 1701            "}