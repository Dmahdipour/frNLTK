{"onTitr":"","titr":" 91 درصد اعتبارات سفر رهبری به خراسان شمالی جذب شد","describe":" بجنورد- ایرنا- استاندار خراسان شمالی گفت: تاکنون از 17 هزار میلیارد ریال اعتبارات ابلاغی سفر مقام معظم رهبری به استان، 91 درصد آن جذب شده است.", "text":"به گزارش ایرنا، محمدرضا خباز روز پنجشنبه در آیین گرامیداشت 19 مهر سالروز سفر رهبر معظم انقلاب اسلامی به خراسان شمالی اظهار داشت: در سفر رهبری به این استان23 هزار میلیارد ریال تسهیلات بانکی هم اختصاص یافت که از این میزان  فقط 12 هزار میلیارد و 500 میلیون ریال جذب شد.استاندار خراسان شمالی افزود: اعتبارات اختصاصی سفر رهبری در قالب یکهزار و 635 پروژه و 228 مصوبه به استان ابلاغ که در فصل های کشاورزی، آموزشی، منابع آب، صنعت و معدن، حمل و نقل، عمران شهری و روستایی هزینه شد.مقام عالی دولت در خراسان شمالی یادآور شد: از مجموع پروژه ها، 860 پروژه روستایی بود.وی یکی از آثار و برکات این سفر را گازرسانی به 410 روستای استان اعلام کرد که بیشتر آنها در مناطق صعب العبور و کوهستانی قرار داشتند.خباز ادامه داد: از مجموع اعتبارات ردیف سفر رهبری حدود 567 میلیارد ریال به صورت مستقیم به دستگاه های اجرایی استان ابلاغ شد.وی گفت: همچنین از اعتبارات سفر رهبری به استان بیش از پنج هزار میلیارد ریال به بخش عمرانی اختصاص یافت که به اندازه 6 سال اعتبارات استان است.استاندار خراسان شمالی احداث بیمارستان 285 تختخوابی امام حسن (ع) در بجنورد و بیمارستان 218 تختخوابی آیت الله هاشمی رفسنجانی شیروان، تعمیرات و تجهیزات مراکز درمانی بیمارستان بنت الهدی و تکمیل کلنیک درمانی سپاه جواد الائمه (ع) بجنورد را از اهم پروژه های مربوط به اعتبارات سفر رهبری ذکر کرد.وی افزود: کمک به تکمیل آب رسانی بجنورد، تکمیل سدهای گلیل، سومبار و چندیر، احداث پست برق 400 کیلوولت بجنورد، برق رسانی به روستاهای بالای 20 خانوار و احداث سالن های ورزشی نیز از دیگر پروژه ها بود.وی بیان داشت: همچنین کمک به احداث خانه های بهداشت روستایی و پایگاه های امداد و اورژانس جاده ای، کمک به تکمیل راه های روستایی و طرح های هادی روستاها و آب رسانی مجتمع های آب رسانی روستایی نیز در این سفر انجام گرفت.نماینده ولی فقیه در خراسان شمالی نیز در این آیین، سفر مقام معظم رهبری را به عنوان برگ زرینی در تاریخ استان یاد کرد و گفت: مردم ما بعد از این سفر به روحانیت اعتقاد بیشتری پیدا کردند.حجت الاسلام والمسلمین ابوالقاسم یعقوبی افزود: با وقوع این رویداد مهم برکات معنوی استان،پرداخت خمس و زکات بیشتر شد و  حضور مردم در  نمازهای جماعت و جمعه هم بیشتر شد.وی به فرمایشات مقام معظم رهبری مبنی بر اینکه من از صفای این مردم لذت می برم اشاره کرد و گفت: رهبری در این سفر نمره عالی به مردم استان دادند که افتخاری بس بزرگ است.حجت الاسلام والمسلمین یعقوبی اظهار داشت: حضور باشکوه و تاریخی مردم دراین سفر نشانه نشاط آنها در صحنه های سیاسی و اجتماعی است.وی افزود: پس از سفر رهبری شمار طلبه های حوزه های علمیه استان از 800 طلبه به دو هزار و 500 نفر  رسید.امام جمعه بجنورد اظهار داشت: مردم استان با حضور جانانه خود در ششمین سالگرد سفر رهبری بار دیگر آمدند تا بیعت مجدد با ولایت فقیه داشته باشند.وی از امام جمعه موقت تهران به عنوان میهمان این مناسبت تقاضا کرد تا به منظور بیعت مجدد مردم استان، دیداری تازه با رهبری داشته باشند.مقام معظم رهبری 19 مهر سال 91 به خراسان شمالی سفر کردند که مورد استقبال بی نظیر و باشکوه مردم استان قرار گرفتند.ط/ 6042            "}