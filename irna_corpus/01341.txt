{"onTitr":"","titr":" ترامپ: مراقب خریداران نفت ایران هستیم","describe":" تهران - ایرنا - 'مانی کنترل' به نقل از 'دونالد ترامپ' اعلام کرد، واشنگتن پس از اعمال تحریم های 4 نوامبر(13 آبان) علیه ایران، مراقب کشورهایی که به خرید نفت از ایران ادامه دهند، خواهد بود.", "text":"به گزارش پنجشنبه تارنمای خبری هندی مانی کنترل، رئیس جمهوری آمریکا در پاسخ به سوال خبرنگاران درباره تصمیم برخی کشورها مانند هند و چین برای ادامه خرید نفت از ایران، گفت: ما مراقب آنها خواهیم بود. وزیر نفت هند دوشنبه این هفته گفته بود، دو پالایشگاه دولتی هند در ماه نوامبر از ایران نفت خام خریداری می کنند. ترامپ ماه مه از توافقنامه هسته ای ایران موسوم به برجام خارج شد و تحریم های اقتصادی علیه تهران را احیا کرد. دور اول این تحریم ها، 6 اوت اعمال شد و دور دیگر آن که شامل تحریم صنایع نفت و بانکداری ایران است، 4 نوامبر اعمال می شود. اروپام**1088**1663**            "}