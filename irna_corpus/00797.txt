{"onTitr":" نماینده مجلس:    ","titr":" تجاری سازی اختراعات در گرو ثبات اقتصادی کشور است","describe":" سمنان - ایرنا - نماینده مردم شهرستان های سمنان، مهدیشهر و سرخه در مجلس شورای اسلامی گفت: وجود ثبات اقتصادی و سیاسی در کشور  لازمه تجاری سازی اختراعات است.", "text":"به گزارش ایرنا، احمد همتی عصر پنج شنبه در آیین اختتامیه جشنواره اختراعات و ابتکارات دماوند و خاوران در سالن آمفی تئاتر دانشگاه آزاد سمنان افزود: داشتن قابلیت تجاری سازی، ملاک مهم ارزیابی اختراعات در جشنواره رویش‌ دماوند و خاوران است که این امر نیاز به حمایت همه جانبه مسوولان متولی دارد.وی با اشاره به فرآیند تجاری سازی اختراع ها در کشور بیان کرد: تسریع و تسهیل فرآیند تجاری سازی مستلزم ثبات و آرامش کشور است.نماینده مردم شهرستان های سمنان، مهدیشهر و سرخه در مجلس شورای اسلامی با بیان این که عده ای در پی تشدید بی ثباتی در کشور هستند، گفت: دشمنان خارجی در پی بی ثباتی ایران اسلامی با وجود دارا بودن ظرفیت ها هستند.همتی با اشاره به این که برخی از افراد در داخل کشور تحلیل درستی از شرایط حاکم بر جامعه ندارند و یا منافعی در این کار دارند، خاطر نشان کرد: تحلیل های نادرست به همراه منافع شخصی برخی افراد، از اثر بخشی مسائل داخلی به ویژه بخش خلاقیت و دانشگاهیان می کاهد.وی تصریح کرد: لازمه بروز استعداد جوانان ثبات شرایط اقتصادی، اجتماعی، سیاسی و حمایت های همه جانبه در کشور است.همتی ادامه داد: مدیریت و برنامه ریزی درست، اصولی و با ثبات در کشور باید در دستور کار مسوولان قرار بگیرد. وی با تاکید بر این که وجود چشم انداز روشن در کشور به بروز استعداد ها منجر می شود، گفت: در وهله اول ایجاد این زمینه بدست سیاست گذاران است و آن ها با سیاست های درست، آینده روشنی برای میهن اسلامی می سازند.وی با اشاره به اینکه قطع ارتباط با دیگر کشورها باعث عدم توسعه کشور است، افزود: برون نگری و ارتباط با سایر کشورها به جز آمریکا با شرط و رژیم اشغالگر قدس، زمینه ساز توسعه کشور است.نماینده مردم شهرستان های سمنان، مهدیشهر و سرخه در مجلس شورای اسلامی، اقتصاد مقاومتی را دارای ارکانی از جمله دورن پروری یعنی استفاده از نیروهای توانممد داخلی برشمرد، گفت: جذب حداکثری نیروهای خلاق کشور و دفع حداقلی آن ها کمک شایانی به شرایط فعلی ایران اسلامی می کند.به گزارش ایرنا، جشنواره ملی اختراعات و ابتکارات رویش دماوند و خاوران، هجدهم و نوزدهم مهرماه در دانشگاه آزاد سمنان برگزار شد و نتیجه داوری اختراع ها نیز یک ماه آینده از سوی گروه داوری اعلام می شود. در آیین اختتامیه جمعی از مسوولان بنیاد نخبگان استان های حاضر به همراه حسن سالاریه، معاونت برنامه ریزی و نظارت بنیاد ملی نخبگان، احمد همتی نماینده مردم شهرستان های سمنان، مهدیشهر و سرخه، حشمت الله عسگری معاون امور اقتصادی و منابع انسانی استانداری و مسوولان استان سمنان حضور داشتند. در این آیین از هفت ایده و سه غرفه برتر در حوزه آب و سه غرفه برتر مخترعان تجلیل شد. استان سمنان با داشتن حدود 90 هزار دانشجو در بیش از 40 دانشگاه و موسسه آموزش عالی، 23 مخترع سطح سه دارد که از این تعداد 15 اختراع در فرآیند تجاری سازی قرار دارد و 2 اختراع به سطح 2 رسیده است که به معنای رسیدن به مرحله تجاری سازی کامل و ورود به بازار است. 9891/7408            "}