{"onTitr":"","titr":" محور سخنان ائمه جمعه استان کرمان","describe":" کرمان - ایرنا - استفاده از ظرفیت جوانان برای برطرف کردن مشکلات جامعه و فرمایشات رهبر معظم انقلاب اسلامی در رزمایش سراسری اقتدار عاشورایی بسیجیان از جمله محورهای سخنان ائمه جمعه کرمان است.", "text":"*جیرفت:به گزارش ایرنا، امام جمعه جیرفت در خطبه های  نماز جمعه این شهرستان گفت: تکیه بر ظرفیت جوانان سبب برطرف شدن مشکلات جامعه می شود از این رو مسئولان از این ظرفیت استفاده کنند.حجت الاسلام رضا سعادت فر افزود: امروز باید به جوانان اعتماد کرد زیرا مدیران با سابقه امروز، جوانان دیروز هستند از این رو باید به جوانان میدان داد.وی با بیان اینکه جوانان تنها را راه برطرف کننده مشکلات جامعه هستند اظهار داشت: جوانان در تمامی عرصه های نظام مقدس جمهوری اسلامی خوش درخشیده اند و باید همچنان در راستای رفع مشکلات و زمینه سازی پیشرفت جامعه تلاش کنند.خطیب جمعه جیرفت گفت: در عرصه صنعت و کشاورزی با تلاش جوانان مشکلات تحریم را برطرف می کنیم.وی با بیان اینکه یکی از مصادیق کفران نعمت التماس به دشمنان است افزود: مشکلات جامعه را باید با تکیه بر توان داخلی جوانان برطرف کرد.امام جمعه جیرفت ادامه داد: شهید همت ها در خط مقدم مقابله با دشمنان آماده هستند از این رو استفاده نکردن از جوانان کفران نعمت است.وی در بخش دیگری از سخنان خود بر تفکر انقلابی تاکید کرد و گفت: رهبر معظم انقلاب اسلامی این تفکر را به دنیا ارائه کردند و روز بروز این تفکر در حال ترویج است.حجت الاسلام سعادت فر جیرفت به نوسانات اخیر بازار دلار نیز اشاره کرد و گفت: آنچه دلار را پایین کشید موشک های ایران بود که به مواضع دشمن شلیک شد.حجت الاسلام سعادت فر ضمن تبریک هفته ناجا گفت: نیروی انتظامی نقش مهمی در تامین امنیت جامعه دارد.*رفسنجان : امام جمعه موقت رفسنجان نیز گفت: نماز جمعه عامل بصیرت بخشی به ملت ایران است. حجت الاسلام سید محمود حسینی نسب در خطبه های نماز جمعه رفسنجان اظهار داشت: ائمه جمعه با آگاهی دادن و بصیرت افزایی امت را بیدار می سازند و ما احتیاج به این بصیرت و هوشیاری داریم. وی نماز جمعه را از موهبت های الهی بر امت اسلامی و از دستاوردهای نظام برای ملت ایران برشمرد و افزود: در طول 40 سال برگزاری نمازهای جمعه در سطح کشور شاهد برکات فراوانی از ناحیه نماز جمعه هستیم. وی بیان کرد: نماز جمعه مرکز تجمع مومنان است که در این آیین مومنان وحدت و هماهنگی خود را برای رسیدن به سعادت و کمال منسجم تر می کنند. حجت الاسلام حسینی نسب ادامه داد: نماز جمعه مرکز دعوت انسانها به تقوی و ادب اسلامی است و اگر انسانها اخلاق و ادب را در زندگی پیاده کنند فسادها و بزه کاری ها کاهش می یابد لذا نماز جمعه قرارگاه فرهنگی هر شهری محسوب می شود. وی بیان کرد: سنگر مهم و پایگاه عظیم نماز جمعه را به بهانه های مختلف فراموش نکنیم همچنانکه رهبر معظم انقلاب اسلامی فرمودند نماز جمعه سنگری در برابر هجمه های دشمنان است و امام راحل نیز بیان داشتند نماز جمعه نمایشی از قدرت سیاسی اسلام است. حجت الاسلام حسینی نسب در بخشی دیگر از سخنانش به نشست اخیر رهبر معظم انقلاب اسلامی با سفیران جمهوری اسلامی اشاره کرد و گفت: سفیران جمهوری اسلامی می توانند جلوی دروغ پردازی ها و شایعات را بگیرند. وی تصریح کرد: معظم له در این نشست فرمودند سیاست خارجی کشور مانند همه کشورهای دیگر بر منافع بلند مدت و اصول ارزشها استوار است و با رفت و آمد دولت و سلایق گوناگون تغییر نمی کند. امام جمعه  موقت رفسنجان خاطرنشان کرد: سیاست یکی است و دولت ها فقط در تاکتیکها و ابتکارات اجرایی راهبرد سیاست خارجی تاثیر گذار هستند. وی افزود: تمام دیپلماسی ها باید در پیشبرد اصول سیاسی خارجی در راستای قانون اساسی باشد. *سیرجان :امام جمعه سیرجان امروز در خطبه های نماز با اعلام این مطلب که عظمت و شکست نا پذیری و اقتدار جمهوری اسلامی امروز به دنیا ثابت شده است افزود : این ملت دشمن را شناخته و همیشه در صحنه مقابله و مبارزه با دشمن است و با صبر و استقامت خود همیشه پیروز میدان نبرد خواهد بود. حجت الاسلام سیدمحمود حسینی با اشاره به انهدام مقر داعش در سوریه توسط موشک ها و حملات نیروهای سپاه گفت . این جواب خون شهدای حمله تروریستی اهواز بود که پیام خوبی را به دشمنان و استکبار داد و سرکرده های استکبار و ترور که در اتاق های فکر توطئه علیه نظام ‌اسلامی و ملت ایران دارند ضربه های مهلک‌تری را دریافت خواهند کرد.وی به تجمع ۷۰۰ هزار نفری بسیجیان در کشور و ۱۰۰ هزار نفری آنان در حضور مقام معظم رهبری اشاره کرد و گفت:اگر دشمن به خیال خام خود فکر می کند که جوانان ما را از انقلاب جداکند این خیال باطل است و امروز دشمن ستیزی جوانان ما با استکبار جوش و خروش بیشتری دارد.خطیب جمعه سیرجان به اهمیت اربعین و حضور گسترده مردم در این مراسم در عراق و کربلا پرداخت و گفت: این مانور بزرگ شیعه و مسلمانان در مقابل دشمنان اسلام است که ضرورت دارد این حماسه بزرگ با شکوه برگزار شود.7435/7433/7450/7429/ 3029/ 5054            "}