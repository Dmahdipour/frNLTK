{"onTitr":" معاون استاندار همدان:    ","titr":" همدانی ها کتابخوان تر از دیگر نقاط ایران هستند","describe":" همدان - ایرنا - معاون سیاسی، امنیتی و اجتماعی استاندار همدان با بیان اینکه مردم همدان بیشتر از دیگر نقاط کشور به کتابخوانی رغبت دارند، گفت: 4.37 درصد از مردم استان در کتابخانه های عمومی عضو هستند که این رقم بالاتر از میانگین کشوری است.", "text":"به گزارش ایرنا، سید سعید شاهرخی روز سه شنبه در انجمن کتابخانه های عمومی اظهار داشت: براساس آخرین آمارها 2 میلیون و 35 هزار نفر معادل 2.5 درصد جمعیت کل کشور در کتابخانه های عمومی عضویت دارند. وی با ابراز خرسندی از افزایش میل و اشتیاق مردم همدان به سمت کتاب و کتابخوانی، افزود: باید این افزایش کمی با کیفیت بخشی منابع همراه باشد.معاون سیاسی، امنیتی و اجتماعی استاندار همدان تقویت محتوایی و غنای مطالب کتاب های موجود در کتابخانه را ضروری دانست و گفت: در اینصورت می توان بر اثربخشی مطالعه در ارتقا فرهنگ عمومی و اجتماعی مردم امیدوار بود. مدیرکل کتابخانه های عمومی همدان نیر در این جلسه گفت: براساس برنامه ششم توسعه شاخص عضویت در کتابخانه های عمومی باید به 5.8 درصد برسد که با شرایط خوب کنونی رسیدن به این رقم دور از دسترس نیست. عاطفه زارعی بیان کرد:  افزون بر بستر سازی و تلاش کارکنان کتابخانه ها در مرکز، شهرستان ها و روستاها، دستگاه ها و نهادهای فرهنگی استان یاریگر ما بوده اند. وی با قدردانی از حضور گسترده مردم در جشنواره رضوی که به تازگی برگزار شد، افزود: مشارکت مردم در این دوره از جشنواره رشد  120 درصدی داشت. زارعی با اشاره به اینکه در هشتمین دوره از جشنواره رضوی 45 هزار و 699 نفراز مردم همدان شرکت کردند، خاطرنشان کرد: این حضور چشمگیر در کشور بی نظیر بود و نشانه مثبتی برای این حوزه ارزیابی می شود.مدیرکل کتابخانه های عمومی همدان رسیدگی به مناطق محروم و روستاهای دور افتاده را از اولویت های نهاد کتابخانه ها بیان کرد و گفت: بزودی کتابخانه های سیار در این مناطق راه اندازی می شود. به گزارش ایرنا تاکنون 111 باب کتابخانه در استان همدان دایر شده است که 64 کتابخانه در شهرها و 47 کتابخانه در روستاها فعال است.7527/2090            "}