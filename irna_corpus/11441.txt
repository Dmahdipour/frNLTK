{"onTitr":"","titr":" ورود گردشگران خارجی به اردبیل افزایش یافت","describe":" اردبیل - ایرنا - مدیرکل میراث فرهنگی، صنایع دستی و گردشگری استان اردبیل از رشد 53 درصدی ورود گردشگران خارجی به این استان در نیمه اول امسال در مقایسه با مدت مشابه سال گذشته خبر داد.", "text":"به گزارش ایرنا ، نادر فلاحی روز سه شنبه در گفت و گو با خبرنگاران افزود: در نیمه اول سال ورودی مسافران خارجی 292 هزار و 826 نفر است و این در حالی است که در مدت مشابه سال گذشته ورودی خارجی 191 هزار و 76 نفر بود.او اظهار داشت: ورود مسافران خارجی از پایانه مرزی بیله سوار با افزایش همراه بوده و میزان تردد در نیمه نخست سال نیز 34 درصد رشد یافته و از 505 هزار و 712 نفر در 6 ماه سال گذشته به 677 هزار و 508 نفر در نیمه اول امسال رسید.مدیرکل میراث فرهنگی، صنایع دستی و گردشگری استان اردبیل همچنین گفت: ورودی مسافر ایرانی با افت 24 درصد همراه بوده و در نیمه اول سال آمار ورودی مسافر ایرانی 56 هزار و 172 نفر بوده است.به گفته فلاحی ، علاوه بر کشورهای همسایه امسال اردبیل میهمانان متعددی از کشورهای اروپایی و آمریکایی نیز داشته است.او با تاکید به اینکه جاذبه های طبیعی و تاریخی استان مورد توجه گردشگران قرار گرفته افزود: جاذبه های تاریخی استان با استقبال قابل توجه همراه بوده است.استان اردبیل با یک میلیون و 248 هزار نفر جمعیت با استان های گیلان، زنجان و آذربایجان شرقی همسایه بوده و گردشگری در کنار کشاورزی و صنعت به عنوان سه محور توسعه این خطه در نظر گرفته شده است. پل معلق مشگین شهر ، کوه سبلان با ظرفیت کوهنوردی و وجود پیست اسکی آلوارس در 12 کیلومتری سرعین و شهر چشمه های بهشتی از جاذبه های گردشگری ، ورزشی استان اردبیل است. مجموعه تاریخی بقعه شیخ صفی الدین اردبیلی به عنوان نگین بناهای باستانی استان ، بقعه شیخ کلخوران متعلق به امین الدین جبرئیل پدر شیخ صفی الدین اسحق جد سلاطین صفوی واقع در روستای کلخوران ، خانه ارشادی ، حمام ملاهادی ، برج شاطر ، پل هفت چشمه ، مجموعه بازار تاریخی و مسجد جمعه از دیگر جاذبه های اردبیل هستند. همچنین مقبره شیخ حیدر ، کاروانسرای قانلی بولاغ ، سنگ نبشته های ساسانی ، قلعه های دیو ، قهقهه و کهنه در مشگین شهر ، قیز قلعه و شاه تپه در گرمی ، حمام سنگی در کوثر ، قلعه بوینی یوغون در نیر ، هفت تپه در خلخال و بناهای باستانی بازمانده از دوره های مختلف در گوشه و کنار این خطه نمونه هایی از تاریخ و فرهنگ این دیار است. دهکده صخره ای باستانی ویند کلخوران ، تپه های باستانی آناهیتا ، گورستان سنگی پیرازمیان ، کلیسای مریم مقدس ، کاروانسرای شاه عباسی ، شهر یئری ، شیروان دره سی ، عمارت آقازاده اردبیلی ، منطقه گردشگری کپز و ازناو ، منطقه حفاظت شده آق داغ ، ژئوپارک دربند مشکول ، گیلوان ، آبشارهای سردابه ، گورگور ، شورشورنه ، آق بلاغ (سیبیه خانی) ، دیز و نره گر و غارهای تاریخی لاهرود و هفت خانه از دیگر آثار قابل توجه هستند. 6018/ 1257            "}