{"onTitr":"","titr":" معاون وزیر کار از نمایشگاه توانمندی صنایع قزوین بازدید کرد","describe":" قزوین - ایرنا - معاون توسعه کارآفرینی وزیر تعاون، کار و رفاه اجتماعی روز سه شنبه از نمایشگاه توانمندی صنایع مستقر در شهرک ها و نواحی صنعتی استان قزوین بازدید کرد.", "text":"به گزارش ایرنا، عیسی منصوری در بازدید از این نمایشگاه واقع در شهرک صنعتی کاسپین در شهرستان آبیک، با آخرین محصولات تولیدی شرکت های مستقر در شهرک ها و نواحی صنعتی استان قزوین آشنا شد.وی در حاشیه این بازدید خواستار انتقال تجربیات کارآفرینان بین یکدیگر شد و اظهار داشت: تجربه های موفق در این حوزه باید به عنوان الگو مورد استفاده فعالان اقتصادی قرار بگیرد.در نمایشگاه دایمی محصولات و کالاهای صنایع کوچک و واحدهای شهرک ها و نواحی صنعتی قزوین که  در شهرک صنعتی کاسپین واقع در شهرستان آبیک مستقر است، بیش از 200 نمونه از تولیدات واحدهای مستقر در شهرک های مختلف صنعتی استان به نمایش گذاشته شده است. استان قزوین دارای 15 شهرک و ناحیه صنعتی است که در آنها بیش از 850 واحد بهره بردار مستقر هستند. استان قزوین در مجموع دارای سه هزار و 600 واحد تولیدی بهره بردار است. 3013            "}