{"onTitr":" استاندار خراسان شمالی:    ","titr":" ایجاد تغییر در گرو تقویت خودباوری مردم است","describe":" بجنورد- ایرنا- استاندار خراسان شمالی گفت: برای ایجاد تغییر در زندگی، باید در ایجاد خودباوری در جامعه و بخصوص جامعه روستایی کوشید.", "text":"به گزارش ایرنا محمدرضا خباز روز چهارشنبه در نشست شورای اداری مانه و سملقان، که با حضور رئیس بنیاد مستضعفان کشور برگزار شد، اظهار داشت: برای این تغییر، باید عزت و سربلندی را تنها در وجود انسان ها سراغ گرفت.وی با اشاره به انتخاب مانه و سملقان به عنوان یکی از چهار  شهرستان کشور برای اجرای طرح های محرومیت زدایی بنیاد مستضعفان، گفت: هدف از اجرای این طرح اشتغال و خودکفایی مردم مناطق محروم و استفاده بهینه از استعداد و ظرفیتها است.* مانه و سملقان 60 درصد منابع آبی استان را داردفرماندار مانه و سملقان نیز در این نشست گفت: این شهرستان علیرغم داشتن 60 درصد منابع آبی استان خراسان شمالی،  متاسفانه با کم آبی رو به رو است.محمودرضا معموری، این شهرستان را دارای ظرفیت های مناسب برای ایجاد اشتغال پایدار دانست و افزود: اجرای مراحل 3 و 4 پایاب سد شیرین دره از الزامات برای رونق کشاورزی منطقه است.وی با اشاره به عبور سالانه بیش از 20 میلیون زائر و گردشگر از این شهرستان، گفت: بیمارستان 32 تختخوابی مانه و سملقان، جوابگوی نیاز مردم و مسافران نیست.معموری به مشکلات حوزه راه این شهرستان اشاره کرد و گفت: مانه و سملقان 670 کیلومتر راه روستایی دارد که 280 کیلومتر آن همچنان خاکی است.آشخانه، مرکز شهرستان 110 هزار نفری مانه و سملقان در 45 کیلومتری غرب بجنورد واقع است.7183/5132            "}