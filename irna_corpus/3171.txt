{"onTitr":" هفدهم مهرماه ثبت شد    ","titr":" تداوم نوسان قیمت طلا در بازار تهران","describe":" تهران- ایرنا- بهای انواع مسکوکات طلا در بازار تهران با وجود کاهش قیمت های جهانی، افزایش یافت و هر قطعه سکه تمام بهار آزادی طرح جدید چهار میلیون و 730 هزار تومان به خریداران عرضه شد.", "text":"به گزارش خبرنگار اقتصادی ایرنا بر اساس نرخ های اعلام شده اتحادیه طلا، هر قطعه سکه تمام بهار آزادی طرح قدیم چهار میلیون و 300 هزار تومان، هر نیم سکه 2 میلیون و 250 هزار تومان و هر ربع سکه یک میلیون و 250 هزار تومان عرضه می شود.همچنین بهای هر قطعه سکه گرمی به 680 هزار تومان رسید.فعالان صنف طلا در شرایطی بهای هر گرم طلای خام 18 عیار را 427 هزار و 500 تومان و هر مثقال طلای 17 عیار را یک میلیون و 852 هزار تومان اعلام می کنند که در بازارهای جهانی قیمت هر اونس طلا به یک هزار و 186 دلار رسیده است و روند کاهشی دارد.امروز صرافی ملی ایران بهای خرید هر یورو را 14 هزار و 900 تومان و هر دلار آمریکا را 13 هزار تومان اعلام کرد و در مقابل هر یورو را 15 هزار و 200 تومان و هر دلار را 13 هزار و 200 تومان به خریداران می فروشد که نرخ کف بازار است.اقتصام*2025*1961*            "}