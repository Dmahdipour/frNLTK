{"onTitr":"","titr":" 38 هزار مترمربع از خیابان های تکاب آسفالت شد","describe":" مهاباد- ایرنا- رییس شورای اسلامی شهر تکاب گفت: 38 هزار مترمربع از خیابان های اصلی و معابر عمومی این شهر در نیمه نخست امسال آسفالت شده است.", "text":"ابوالفضل مقصودی روز سه شنبه در گفت و گو با خبرنگار ایرنا افزود: امسال برای اجرای طرح روکش آسفالت کمربندی اصلی شهر و خیابان های «بسیج» و «معلم» با مشارکت کارخانه طلای «آق دره» و شهرداری تکاب بیش از یکهزار و 700 تن آسفالت استفاده شده است.وی ادامه داد: آسفالت ریزی معابر و کوچه ها با در نظرگرفتن اولویت در مناطق مختلف شهر در حال اجراست و تمام تلاش خود را جهت اتمام مابقی کوچه ها و معابر تعهددار به کار بسته ایم.مقصودی بیان کرد: نداشتن تجهیزات و ماشین آلات سالم و مناسب از مهمترین عوامل کند بودن فعالیت ها در حوزه های مختلف خدمات شهری و عمرانی در تکاب به شمار می رود.وی ابراز امیدواری کرد تا با تعامل از امکانات معادن و کارخانه های طلا و سنگ در اجرای طرح های عمران شهری تکاب استفاده شود.به گزارش ایرنا شهرستان تکاب با 81 هزار نفر جمعیت در جنوب آذربایجان غربی واقع شده است.7514/3020/7129/3072            "}