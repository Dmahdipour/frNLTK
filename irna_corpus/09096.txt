{"onTitr":"","titr":" مقام هندی: دهلی نو باید به خرید نفت از ایران ادامه دهد","describe":" دهلی نو- ایرنا- 'ساشی تارور' از اعضای حزب کنگره و نماینده پارلمان هند تاکید کرد: با وجود تحریم های آمریکا، هند باید تلاش کند تا به خرید نفت از ایران ادامه دهد، زیرا نفت ایران مقرون به صرفه ترین نفتی است که هند می تواند به آن دسترسی داشته باشد.", "text":"به گزارش ایرنا، به نقل از شبکه خبری 'ان دی تی وی' در روز پنجشنبه، وی با بیان این که، هر کشوری که تحریم های آمریکا را نقض کند، خود شامل تحریم های این کشور خواهد شد، افزود: اتحادیه اروپا در یک موضع جامع اعلام کرده است که یک ساز و کار ویژه برای ادامه تجارت با ایران اتخاذ و از ارز یورو به جای دلار استفاده خواهد کرد.این مقام هندی توضیح داد: باید مشخص شود که این ساز و کار چگونه فعالیت می کند و آیا سایر کشورها مانند هند نیز خواهند توانست از آن استفاده کنند چرا که برای هند استفاده از نفت ایران بسیار آسان و مقرون به صرفه تر خواهد بود اما من نمی توانم اظهار نظر صریحی در باره خرید نفت از ایران داشته باشم زیرا در دولت نیستم و نمی دانم دولت هند چه تصمیمی گرفته است.تارور که رییس کمیته امور خارجه پارلمان هند نیز می باشد در عین حال تاکید کرد: هند باید تا جایی که امکان دارد در مقابل خواسته های آمریکا مبنی بر قطع واردات نفت از ایران مقاومت کند.وی گفت: هند باید تمام تلاش خود را به کار ببندد و تا جایی که ممکن است به خرید نفت از ایران ادامه دهد و در نهایت یک راه حل جایگزین برای حفظ این واردات پیدا کند. هند نباید به راحتی تسلیم خواسته های آمریکا شود و خود را مجبور کند تا بهای بسیار بیشتری را برای واردات نفت خود پرداخت کند.پس از خروج آمریکا از توافق هسته ای ایران یا برجام در ماه مه (اردیبهشت)، این کشور به سایر ملت ها فشار وارد کرده است تا واردات نفت خود از ایران را متوقف کنند. بخشی از تحریم های آمریکا علیه ایران در تاریخ 6 ماه اوت (15 مرداد) اجرایی شدند درحالی که تحریم های ایران در بخش انرژی در چهارم ماه نوامبر (13 آبان) به اجرا گذاشته می شوند.ایران پس از عربستان سعودی و عراق سومین کشور بزرگ صادر کننده نفت به هند است. هند در طول 12 ماه که از مارس سال گذشته (اسفند 96) آغاز شده است، حدود 22.6 میلیون تن نفت خام از ایران وارد کرده است. سال گذشته این واردات 27.2 میلیون تن نفت خام بود. در طول سال مالی 2016-17 خرید نفت ایران توسط هند 11 میلیون تن افزایش داشته است. پالایشگاه های هند پس از لغو تحریم های ایران در سال 2015، به سرعت واردات نفت خود از این کشور را افزایش دادند.آساق**267**1424**1144            "}