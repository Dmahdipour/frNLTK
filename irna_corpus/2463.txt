{"onTitr":" وزیر علوم، تحقیقات و فناوری؛    ","titr":" همکاری علمی با ژاپن ظرفیت های ایران را معرفی می کند","describe":" پکن- ایرنا- وزیر علوم، تحقیقات و فناوری جمهوری اسلامی ایران تاکید کرد انجام پروژه های مشترک علمی با ژاپن، باعث علاقه مندی به همکاری دو طرف و معرفی ظرفیت ها و توان علمی کشور می شود.", "text":"به گزارش ایرنا 'منصور غلامی' که به منظور شرکت در پانزدهمین «اجلاس علم و فناوری کیوتو» به ژاپن سفر کرده است روز چهارشنبه در دیدار با تعدادی از دانشجویان ایرانی مقیم این کشور در توکیو افزود: افزایش همکاری های علمی بین المللی همچنین به کاهش نگرانی های سیاسی دیگران کمک می کند.او نهادینه شدن همکاری با مراکز تحقیقاتی را بسیار مهم دانست و افزود: این ارتباطات سبب انتقال تجربه می گردد. غلامی بعد از شنیدن نظرات و دیدگاه های دانشجویان ایرانی مقیم ژاپن تصریح کرد فضای جلسه بیانگر کمک مجموعه علمی به بخش های مختلف کشور است.وی رسالت وزارت علوم را ایجاد بستر ارتباطی قوی بین نخبگان کشورهای مختلف فارغ از مسائل سیاسی برشمرد. وزیر علوم، تحقیقات و فناوری جمهوری اسلامی ایران در ادامه به تشریح عملکرد علمی و ساماندهی دانشگاه های کشور پرداخت و بر ضرورت توسعه روابط علمی بین المللی تاکید نمود.'سالار آملی' معاون امور بین الملل وزیر علوم نیز در این نشست گزارشی از پیشرفت های جمهوری اسلامی ایران در زمینه تولید علم، ایجاد پارک های فناوری و تربیت اساتید برای دانشجویان ارایه کرد.در ادامه این نشست دانشجویان به ضرورت الگو برداری از ساختار پژوهشی ژاپن، رفاه پژوهشی، ارائه خدمات بیشتر به فرصت های مطالعاتی، آمادگی انجمن علمی ایسیج جهت ایجاد ارتباطات بین دانشگاه های ژاپن و ایران و پر کردن خلاء رایزن علمی در ژاپن تاکید کردند.**آساق**1904**            "}