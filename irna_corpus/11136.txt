{"onTitr":" مدیر مرکز جامع ترمیم زخم:    ","titr":" ایران ظرفیت تبدیل به قطب منطقه ای لارو درمانی را دارد","describe":" تهران- ایرنا- مدیر مرکز جامع ترمیم زخم جهاد دانشگاهی علوم پزشکی تهران گفت: با تلاش محققان ما، دانش و محصولات برای ترمیم زخم های مزمن به خصوص زخم پای دیابتی با روش لارو درمانی یا ماگوت تراپی فراهم شده و کشور ما ظرفیت تبدیل شدن به قطب درمانی زخم با روش لارو درمانی را دارد.", "text":"«لارو درمانی» یا «ماگوت تراپی» از روش‌ های موثر در پاکسازی و تسریع روند درمان زخم‌ های مزمن مقاوم به درمان است که بکارگیری آن مانع گسترش عفونت و قطع عضو در بیماران می‌ شود.استفاده از لارو درمانی روش رایج و جا افتاده در بسیاری از کشورهای توسعه یافته است. استفاده از این روش درمانی حدود سه سال پیش در مرکز جامع ترمیم زخم وابسته به جهاد د انشگاهی آغاز شد و این مرکز علاوه بر ارائه خدمت درمانی به بیماران، آموزش را در دستور قرار گرفته است.دکتر غلامرضا اسماعیلی جاوید روز سه شنبه در گفت و گو با خبرنگار علمی ایرنا افزود: در حال حاضر ما، امکان صدور روش درمانی ماگوت تراپی را به کشورهای منطقه داریم. وی اظهار داشت: علاوه بر امکان صدور دانش و محصولات تولیدی در این زمینه به کشورهای منطقه، شرایط لازم برای آموزش پزشکان کشورهای منطقه هم فراهم شده است. مدیر مرکز جامع ترمیم زخم جهاد دانشگاهی علوم پزشکی تهران گفت: در حال حاضر پیشنهادی را از کشور عراق برای آموزش پزشکان در این حوزه داریم که در تلاش برای برپایی این دوره آموزشی هستیم.وی بر لزوم توسعه فعالیت ها در حوزه گردشگری سلامت تاکید کرد و افزود: بیمارانی از کشورهای عراق، آذربایجان و پاکستان برای درمان زخم به مرکز جامع ترمیم زخم جهاد دانشگاهی مراجعه کردند که ترمیم زخم های آنان انجام شده است.** بیش از 3 هزار ترمیم زخم با ماگوت تراپی انجام شد اسماعیلی بیان داشت: در مرکز ترمیم زخم جهاد دانشگاهی واحد علوم پزشکی از سال 93 تا کنون بیش از 3 هزار مورد ماگوت تراپی برای ترمیم زخم انجام گرفته است .وی ادامه داد که تجربیات بسیار خوبی در این مرکز وابسته به جهاد دانشگاهی در حوزه اثرات ماگوت تراپی برای ترمیم زخم های مزمن دیابتی و کاهش عوارض آن، وجود دارد.مدیر مرکز جامع ترمیم زخم جهاد دانشگاهی علوم پزشکی تهران گفت: این تجربیات به پرستاران و پزشکان در قالب آموزش ارائه می شود تا امکان درمان موثر با خطرات کمتری فراهم شود.وی اظهار داشت که در یکماه گذشته تعرفه این خدمت از سوی وزارت بهداشت تعیین و ابلاغ شد که این موضوع به معنی به رسمیت شناختن استفاده از روش درمانی ماگوت تراپی است.اسماعیلی اظهار داشت: در حال حاضر در تمامی استان های کشور این خدمت به بیماران زخم های مزمن ارائه می دهند تا باری از دوش آنان برداشته شود.علمی ** 1201 **            "}