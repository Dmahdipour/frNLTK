{"onTitr":"","titr":" وزیر جنگ رژیم صهیونیستی؛ لفاظی های نتانیاهو را تکرار کرد","describe":" تهران – ایرنا – همزمان با رد درخواست «بنیامین نتانیاهو» نخست وزیر رژیم صهیونیستی برای بازرسی مجدد آژانس از برنامه هسته ای ایران ؛ «اویگدور لیبرمن» وزیر جنگ این رژیم با تکرار ادعاهای پوچ نخست وزیر رژیم صهیونیستی ؛ مدعی شد که اسراییل اطلاعات دیگری در خصوص تاسیسات ساخت موشک های ایرانی در اختیار دارد.", "text":"«یوکیا آمانو» مدیر کل آژانس بین المللی انرژی اتمی روز گذشته ( سه شنبه ) با انتشار بیانیه ای که واکنشی به اظهارات ضدایرانی نخست وزیر رژیم صهیونیستی در مجمع عمومی سازمان ملل بود ؛ اعلام کرد که اژانس در بررسی های خود اطلاعات دارای ارزش اسمی را در نظر نمی گیرد.به گزارش پایگاه خبری معا فلسطین ؛ «اویگدور لیبرمن» وزیر جنگ رژیم صهیونیستی در گفت و گو با رادیوی این رژیم مدعی شد : ' اسراییل اطلاعاتی در خصوص تاسیسات ساخت موشک های ایرانی و آن هایی که متعلق به حزب الله در لبنان است در اختیار دارد و به زودی آن را فاش خواهد کرد.'ادعاهای تکراری نتانیاهو درباره تلاش های ایران برای دستیابی به سلاح اتمی درحالی صورت می گیرد که آژانس بین المللی انرژی اتمی در 12 گزارش خود پایبندی ایران به برجام را تایید و تاکید کرده که تاکنون انحرافی در فعالیت های هسته ای ایران مشاهده نشده است .به باور تحلیلگران سیاسی، نخست وزیر رژیم صهیونیستی با این اقدامات فرافکنانه تلاش دارد اذهان جهانی را از زرادخانه های اتمی این رژیم و انبارهای مملو از سلاح اتمی در اسراییل منحرف سازند.براساس گزارش های منتشر شده از سوی منابع غربی ؛ رژیم صهیونیستی  با 80 کلاهک هسته ای که در برخی گزارش ها این رقم تا 259 کلاهک نیز ذکر شده است ؛ تهدیدی جدی برای امنیت جهان به شمار می روند.شبک**9365** 1546            "}