{"onTitr":"","titr":" کری: پاسخ گویی به ترامپ اتلاف وقت است","describe":" تهران - ایرنا - وزیر خارجه پیشین آمریکا درباره انتقادات دونالد ترامپ رئیس جمهوری آمریکا از دیدارهای وی با محمد جواد ظریف وزیر خارجه ایران، گفت: پاسخ دادن به ترامپ «اتلاف وقت» است.", "text":"به گزارش بامداد پنجشنبه ایرنا، جان کری ماه گذشته در یک گفت و گوی رادیویی مدعی شد که از زمان خروجش از این پست، «سه یا چهار» بار با ظریف درباره راهکارهای حفظ برجام دیدار داشته است.وی در گفت وگو با نشریه آتلانتیک، ضمن دفاع از برجام به عنوان یکی از دستاوردهای مهم دولت اوباما، گفت: توافق هسته ای با ایران براساس ساده لوحی و اعتماد کورکورانه نبود.  سیاست ما «اعتماد نکن اما راستی آزمایی کن» بود.وزیر خارجه پیشین آمریکا یادآور شد که دولت اوباما توافق هسته ای با ایران را برپایه «بی اعتمادی و راستی آزمایی» بنا کرد.کری همچنین احتمال نامزدی برای ریاست جمهوری آمریکا در انتخابات سال 2020 را رد نکرد و گفت که همچنان در فضای سیاسی فعال است.توافق هسته ای ایران با شش قدرت جهانی در سال 2015 همزمان با ریاست جمهوری اوباما در آمریکا پس از ماه ها مذاکره حاصل شد.اما ترامپ که از زمان کارزارهای انتخاباتی مخالفت خود را با این توافق ابراز کرده بود، در اردیبهشت ماه سال جاری خروج آمریکا از برجام را اعلام کرد.شبد**9416**1379            "}