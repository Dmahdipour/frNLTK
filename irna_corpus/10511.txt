{"onTitr":"","titr":" قاسمی از انتخاب برهم صالح به ریاست جمهوری عراق استقبال کرد","describe":" تهران - ایرنا - بهرام قاسمی سخنگوی وزارت امور خارجه با استقبال از انتخاب آقای برهم صالح به عنوان رئیس جمهور جدید عراق از سوی پارلمان این کشور،برای توسعه و تعمیق هر چه بیشتر روابط بین دوکشور در دوره جدید ابراز امیدواری کرد.", "text":"به گزارش ایرنابه نقل از اداره کل دیپلماسی رسانه ای وزارت امور خارجه، قاسمی ضمن تبریک به رئیس جمهور جدید ابراز امیدواری کرد روابط دیرینه، محکم و برادرانه دو کشور همسایه ایران و عراق در دوران جدید بیش از پیش توسعه و تعمیق یابد.وی ادامه داد: امیدوارم این روابط  موجب رونق و رفاه اقتصادی و گسترش دوستی دو ملت و تقویت همکاری های دو کشور در سطوح منطقه ای و بین المللی شود.صالح نامزد اتحادیه میهنی کردستان عراق با اکثریت قاطع در دور دوم رقیب خود فواد حسین نامزد حزب دموکرات کردستان عراق به رهبری مسعود بارزانی را شکست داد و از سوی نمایندگان بعنوان سومین رئیس جمهوری عراق پس از سقوط دیکتاتوری صدام معرفی شد. رئیس جمهوری جدید عراق در اولین اظهارنظر پس از انتخاب خود گفت که ماموریتش پایبندی به سوگند قانون اساسی و حفظ استقلال و تمامیت ارضی عراق خواهد بود.شبک**1708            "}