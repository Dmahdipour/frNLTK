{"onTitr":" در پی تهدید کنگره آمریکا؛    ","titr":" شرکت های آمریکایی نگران توقف فروش سلاح به عربستان هستند","describe":" تهران - ایرنا - تهدید سناتورهای آمریکایی به توقف فروش سلاح به عربستان به دلیل وضعیت نامعلوم روزنامه نگار سعودی، نگرانی شرکت های تسلیحاتی آمریکا را به همراه داشته است.", "text":"به گزارش بامداد شنبه ایرنا به نقل از خبرگزاری رویترز، یک مقام بلندپایه آمریکایی به این خبرگزاری گفت که شرکت های عمده تسلیحاتی آمریکا نگرانی خود را از احتمال توقف فروش تسلحیات به عربستان با دولت ترامپ در میان گذاشته اند.برخی قانونگذاران آمریکایی در پی ناپدید شدن «جمال خاشقچی» روزنامه نگار سعودی و متهم شدن عربستان به قتل وی، تهدید کردند که فروش هرگونه سلاح به این کشور را متوقف می کنند.خاشقچی سه شنبه هفته گذشته برای ثبت ازدواج خود وارد ساختمان کنسولگری عربستان در استانبول شده و به گفته نامزد وی هرگز از این ساختمان خارج نشده است.مقام های ترکیه ای اعلام کردند که یک تیم 15 نفره از ماموران سعودی، خاشقچی را در در کنسولگری عربستان در استانبول کشته و جسد وی را به مکانی دیگر منتقل کرده اند.با تهدید قانونگذاران آمریکایی به توقف فروش سلاح، دونالد ترامپ رئیس جمهوری آمریکا روز پنجشنبه گفت نگران آن است که این اقدام ریاض را به خرید تسلیحات از روسیه و چین متمایل کند.لاکهید مارتین و ریتون دو شرکت بزرگ ساخت تسلیحات در آمریکا هستند که فعالترین آن ها در فروش احتمالی سلاح به عربستان بوده اند.ترامپ سال گذشته در سفر به عربستان سعودی قرارداد نهایی بسته تسلیحاتی 110 میلیارد دلاری را با این کشور امضا کرد.حتی پیش از مطرح شدن موضوع خاشقچی، دمکرات های کنگره آمریکا طرحی برای ممنوعیت فروش تسلیحات به عربستان به دلیل جنایت های این کشور در یمن پیشنهاد کرده بودند که همچنان پابرجاست.براساس قوانین آمریکا اعضای کنگره می توانند از قراردادهای بزرگ فروش تسلیحات به کشورهای خارجی پیشگیری کنند.«رند پاول»، «باب منندز» و «مارکو روبیو» سناتورهای آمریکایی همگی از تحریم فروش سلاح به عربستان در صورت اثبات قتل وی از سوی ماموران سعودی گفتند.همچنین «باب کورکر» رئیس کمیته روابط خارجی سنای آمریکا اعلام کرد که شخصا موضوع خاشقچی را با «خالد بن سلمان» سفیر سعودی در واشنگتن مطرح خواهد کرد.کورکر از کنسولگری سعودی در استانبول خواست، تصاویر فیلم های خصوصی درباره این روزنامه نگار عربستانی را در اختیار واشنگتن قرار دهد.پیش از آن نیز «کریس مورفی» سناتور دموکرات و دیگر عضو این کمیته با انتشار پیامی در توئیتر گفت: اگر سعودی ها واقعا شهروند عربستانی مقیم آمریکا را با نیرنگ به سرکنسولگری شان در استانبول کشانده و در آنجا کشته باشند، روابط ما با عربستان سعودی از پایه قطع خواهد شد.شبد**9416**1379            "}