{"onTitr":"","titr":" غربالگری از ناشنوایی 42 کودک در گیلان جلوگیری کرد","describe":" رشت - ایرنا - مدیرکل بهزیستی گیلان گفت: با غربالگری ناشنوایی در این استان طی شش ماه نخست سال جاری، از ناشنوایی 42 کودک جلوگیری شد.", "text":"به گزارش خبرنگار ایرنا، محمدرضا پارسی عصر یکشنبه در نشست خبری در جمع خبرنگاران رسانه های گروهی استان گیلان در رشت افزود: برای تعدادی از این کودکان از جراحی و تعدادی دیگر از سمعک استفاده شده است.وی با اشاره به برنامه غربالگری شنوایی نوزادان در بیمارستان ها، اظهار داشت: طی شش ماه نخست امسال، 12 هزار و 507 نوزاد در بیمارستان های استان زیر نظر بهزیستی غربالگری شنوایی شدند.مدیرکل بهزیستی استان گیلان با اشاره به برنامه غربالگری اضطراب در کودکان زیر شش سال خاطرنشان کرد: دو هزار و 500 کودک نیز به لحاظ اضطراب غربالگری شدند که 320 نفر تحت مداخلات درمانی قرار گرفتند.وی غربالگری بینایی را از دیگر خدمات بهزیستی استان عنوان و تصریح کرد: در این طرح کودکان 3 تا 6 سال از نظر بینایی غربالگری شده و در صورت شناسایی مشکل تحت درمان قرار می گیرند.وی با تبریک هفته جهانی کودک (14 تا 20 مهرماه با شعار آینده را باید ساخت) اضافه کرد: در زمان حاضر، 13 هزار و 679 کودک در 508 مهدکودک شهری، روستا مهد و مهدهای حاشیه شهر و کم برخوردار نگهداری می شوند.پارسی با بیان اینکه بهزیستی برای کودکان خانواده های دهک های پایین و دارای نیازهای ویژه کمک هزینه شهریه در نظر گرفته ، اظهار داشت: یک هزار و 115 کودک نیز از این کمک هزینه شهریه برخوردارند.مدیرکل بهزیستی استان گیلان خاطر نشان کرد: در مجموع بیش از 22 هزار کودک شامل کودکان در مهدهای کودک، کودکان بی سرپرست و بدسرپرست، کودکان بانوان سرپرست خانواده و غیره از خدمات بهزیستی بهره مند هستند.وی در بخش دیگری از این نشست خبری با گرامیداشت روز جهانی سالمندان (اول اکتبر) بیان داشت: 13 مرکز شبانه روزی سالمندان شامل دو مرکز خیریه در استان گیلان فعال است که یک هزار و 500 نفر در این مراکز نگهداری می شوند.200 هزار نفر از خدمات بهزیستی استان گیلان در حوزه های مختلف بهره می برند.7286/2007            "}