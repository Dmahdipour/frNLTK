{"onTitr":"","titr":" ترافیک درجاده کرج- چالوس سنگین است","describe":" کرج - ایرنا- رئیس پلیس راه البرز وضعیت ترافیک  را در جاده کرج - چالوس و در محدوده این استان سنگین اعلام کرد.", "text":"سرهنگ رضا گودرزی روز سه شنبه در گفت و گو با خبرنگار ایرنا افزود: این بارترافیکی در خط جنوبی و شمالی جاده کرج - چالوس از میدان امیرکبیر تا کیلومتر 6 سنگین است. وی اضافه کرد: این ترافیک به دلیل لق گیری دیواره سنگی حاشیه جاده کرج - چالوس ایجاد شده که رانندگان ضمن صبر و حوصله با ماموران راهداری و پلیس راه همکاری کنند.وی گفت: همچنین ترافیک خط جنوبی آزادراه کرج - قزوین مهرویلا تا پل فردیس نیمه سنگین گزارش شده است. گودرزی خاطرنشان کرد: با توجه به اوج ترافیک، رانندگان با ماموران پلیس راه همکاری داشته باشند تا از هرگونه حوادث احتمالی پیشگیری شود. رئیس پلیس راه البرز یادآور شد: ماموران پلیس راه برای پیشگیری از حوادث احتمالی و ترافیک مستقر شده اند. جاده کرج - چالوس حدود 160 کیلومتر مسافت دارد و 72 کیلومتر آن در حوزه استحفاظی البرز قرار دارد. استان البرز دارای یک هزار و 450 کیلومتر آزاد راه، بزرگراه، راه اصلی و فرعی است که 18 درصد ترافیک جاده ای کشور مربوط به راه های این استان است. روزانه به طور متوسط بیش از 250 هزار وسیله نقلیه در راه های البرز تردد می کنند که حدود20 هزار تردد درجاده کرج -چالوس و بقیه در سایر راه های این استان است. ٢٠٩٨/ 6155            "}