{"onTitr":"","titr":" شمار مسافران هوایی کشور 13 درصد کاهش یافت","describe":" تهران- ایرنا- حدود 28 میلیون مسافر داخلی و خارجی با 230 هزار پرواز در نیمه نخست امسال در فرودگاه های کشور جابجا شدند که نسبت به مدت مشابه پارسال به ترتیب 13 و 10 درصد کاهش داشته است.", "text":"به گزارش روز جمعه ایرنا به نقل از وزارت راه و شهرسازی، براساس آمار شرکت فرودگاه‌ها و ناوبری هوایی ایران، در نیمه نخست امسال 230 هزار و 136 پرواز در فرودگاه‌های تحت مالکیت شرکت فرودگاه‌‌ها و پنج فرودگاه اختصاصی کشور انجام شده است.در این مدت، 27 میلیون و 916 هزار و 304 نفر مسافر و 284 میلیون و 895 هزار و 516 کیلوگرم بار توسط این پروازها جابجا شده‌اند.شمار پرواز، جابجایی مسافر و حمل بار در نیمه نخست امسال نسبت به مدت سال گذشته به ترتیب10، 13 و 11 درصد کاهش را نشان می‌دهد.بیشترین جابجایی مسافر و تعداد پرواز به فرودگاه مهرآباد تعلق دارد به طوری که در نیمه نخست امسال، 65 هزار و 973 پرواز در این فرودگاه انجام شده و هفت میلیون و 665 هزار و 864 نفر مسافر با این پروازها جابجا شده‌اند. رتبه‌های دوم و سوم در میان فرودگاه‌ ها به ترتیب متعلق به فرودگاه‌ مشهد با 34 هزار و 834 پرواز و پنج میلیون و 41 هزار و 155 مسافر و فرودگاه امام خمینی (ره) با 27 هزار و 569 پرواز و چهار میلیون و 334 هزار و 70 مسافر است. همچنین فرودگاه‌های شیراز، اهواز، کیش، اصفهان، تبریز، بندرعباس و آبادان به ترتیب در رتبه‌های چهارم تا دهم پر رفت‌وآمدترین فرودگاه ‌های کشور در شش ماهه نخست سال جاری قرار دارند.**انجام بیش از 189 هزار پرواز داخلیدر شش ماه نخست سال جاری 189 هزار و 103 پرواز داخلی در کشور انجام شده و 21 میلیون و 750 هزار و 26 نفر با این پروازها جابجا شده‌اند که این آمار نسبت به سال گذشته به ترتیب 9 و 13 درصد کاهش داشته است.در این مدت بیشترین پروازهای داخلی در فرودگاه مهرآباد تهران انجام شده است.پس از مهرآباد، فرودگاه‌ مشهد با 28 هزار و 833 پرواز داخلی و چهار میلیون و 110 هزار و 71 مسافر و فرودگاه شیراز با 15 هزار و 136 پرواز داخلی و یک میلیون و 464 هزار و 101 مسافر در رتبه‌های دوم و سوم پروازهای داخلی قرار دارند. رتبه‌های چهارم تا دهم نیز به ترتیب در اختیار فرودگاه ‌های اهواز، کیش، اصفهان، تبریز، بندر عباس، آبادان و عسلویه است.همچنین در این مدت 434 پرواز داخلی از فرودگاه بین‌المللی امام خمینی (ره) انجام شده و هشت هزار و 16 مسافر توسط این پروازها جابجا شده‌اند.**کاهش پروازهای خارجیدر شش ماه نخست سال جاری در مجموع 41 هزار و 33 پرواز خارجی در کشور انجام و 6 میلیون و 166 هزار و 278 مسافر به وسیله این پروازها جابجا شده‌اند که این آمار نسبت به مدت مشابه سال گذشته به ترتیب 12 و 11 درصد کاهش را نشان می‌دهد. همچنین یک هزار و 252 پرواز خارجی متعلق به پروازهای حج و 6 هزار و 462 پرواز متعلق به پروازهای عتبات عالیات بوده است که به ترتیب 170 هزار و 356 نفر و یک میلیون و 146 هزار و 407 نفر با این پروازها جابجا شده‌اند.رتبه اول پروازهای خارجی در 6 ماه نخست سال جاری متعلق به فرودگاه بین‌المللی امام خمینی (ره) است که 27 هزار و 135 پرواز خارجی در آن انجام شده و چهار میلیون و 326 هزار و 54 نفر به وسیله این پروازها جابجا شده‌اند که از نظر تعداد پرواز و مسافر نسبت به مدت مشابه سال گذشته 11 درصد افت داشته است.بعد از فرودگاه بین‌المللی امام خمینی (ره)، به ترتیب فرودگاه‌ مشهد با 6 هزار و یک پرواز و 931 هزار و 84 مسافر خارجی و شیراز با یک هزار و 995 پرواز و 249 هزار و 586 پرواز خارجی در رتبه‌های دوم و سوم قرار دارند. بقیه پروازهای بین‌المللی در فرودگاه ‌های اصفهان، تبریز، لارستان، اهواز، کیش، قشم، ارومیه، بندرعباس، کرمان، آبادان، ساری، یزد، گرگان، همدان، بیرجند، زاهدان، چابهار، رشت، کرمانشاه، زنجان، بوشهر و اردبیل انجام شده‌ است.**2022**1601**            "}