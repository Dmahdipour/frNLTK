{"onTitr":"","titr":" زاهدان قهرمان رقابت های کونگ فو سیستان و بلوچستان شد","describe":" زاهدان - ایرنا - مدیر کل ورزش و جوانان سیستان و بلوچستان گفت: تیم زاهدان (الف) با کسب 39 امتیاز قهرمان کونگ فو و هنرهای رزمی این استان شد.", "text":"ادهم کرد زابلی روز شنبه در گفت و گو با خبرنگار ایرنا اظهار داشت: این دوره از رقابت های رزمی سیستان و بلوچستان با حضور 50 شرکت کننده در قالب پنج تیم از شهرستانهای زاهدان، ایرانشهر، خاش و میرجاوه از 12 مهر به مدت 2 روز در زاهدان برگزار شد.وی افزود:️ بعد از زاهدان( الف) تیم های زاهدان (ب) و میرجاوه به ترتیب با کسب 30 و 12 امتیاز عناوین دوم و سوم این دوره را کسب کردند.مدیر کل ورزش و جوانان سیستان و بلوچستان گفت: نفرات برتر این دوره از رقابتها به مرحله کشوری که 25 تا 27 مهر در استان سمنان برگزار می شود اعزام می شوند.به گزارش ایرنا هم اینک افزون بر 44 هزار و 880 ورزشکار سازمان یافته در قالب حدود 50 هیات استانی و 500 هیات شهرستانی در سیستان و بلوچستان مشغول فعالیت هستند.7316**3213            "}