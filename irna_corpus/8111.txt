{"onTitr":" سید احمد خاتمی:    ","titr":" مبارزه با آمریکا متوقف نخواهد شد","describe":" کاشان- ایرنا-  امام جمعه موقت تهران گفت: ایستادگی در برابر دشمن و مبارزه با استکبار به سرکردگی آمریکا حرکت جهادی مقدس و واجبی است که تا زنده ایم، ادامه دارد.", "text":"به گزارش ایرنا، آیت الله سید احمد خاتمی روز جمعه در آیین سنتی مذهبی قالیشویان در مشهد اردهال کاشان تصریح کرد: دشمنان دین، خدا و امام حسین (ع) هنوز هم در جهان وجود دارند و این جهاد مقدس تا زمانی که دشمنان دارای خوی استکباری باشند، بفرموده امام علی (ع) از افضل واجبات است.وی افزود: امروز رئیس‌ جمهوری پلید آمریکا و دولت جنایتکار سعودی مردم بیگناه را مظلومانه به خاک و خون کشیده و یمن را به ویرانه تبدیل کردند که باید این یزیدیان دوران را شناخت.عضو مجلس خبرگان رهبری پیام اجتماع بزرگ مردم در آیین سنتی مذهبی قالیشویان مشهد اردهال را تاکید بر ولایتمداری و مقابله با دشمنان امام حسین (ع) عنوان کرد و گفت: امروز نظام مقدس جمهوری اسلامی با دشمنان کینه توزی رو به روست که سال ها در تلاش برای ناامید کردن ملت از راه مبارزه بودند.وی اضافه کرد: مردم امسال به رغم تنگناهای اقتصادی در پایبندی و وفاداری به اهل بیت (ع) و نظام جمهوری اسلامی ایران در محرم کم نگذاشتند؛ در این شرایط باید بیشتر و با شکوه تر از گذشته نشان دهیم که ملت ایران هرگز شعار مرگ بر آمریکا و مبارزه با استکبار را ترک نخواهد کرد.آیت الله خاتمی  افزود: دشمن با شبکه های ماهواره ای و فضای آلوده مجازی همواره به دنبال تزریق ناامیدی بین مردم است و نظام جمهوری اسلامی را در شیب سقوط می داند اما به کوری چشم آنها این نظام مقدس با نشاط و مقتدرانه در امتداد شیب صعودی قرار دارد.امام جمعه موقت تهران در ادامه با محکومیت اقدام تروریستی اهواز گفت: اگر دشمنان با فشنگ جنایت آفریدند، رزمندگان ما با موشک های نقطه زن جواب آنها را دادند و پایگاه داعش را هدف قرار دادند.دومین جمعه مهرماه هر سال آیین سنتی مذهبی قالیشویان با حضور هزاران نفر از عزاداران و علاقه مندان به اهل بیت (ع) برگزار می شود.امامزاده علی ابن محمد باقر (ع) برادر حضرت امام صادق (ع) به دعوت اهالی فین کاشان از سوی پدر بزرگوارش برای ترویج دین اسلام به ایران ماموریت یافت که پس از سه سال تلاش، سرانجام در جنگی نابرابر به همراه جمعی از یارانش سال 116 هجری قمری در خطه اردهال به شهادت رسید.مراسم قالیشویان هر ساله به این مناسبت در مشهد اردهال از توابع شهرستان کاشان برگزار می شود.مشهد اردهال در 45 کیلومتری جنوب غربی کاشان قرار دارد.6136/8123            "}