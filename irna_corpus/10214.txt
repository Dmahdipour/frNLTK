{"onTitr":"","titr":" 13 هزار مسافر توسط ناوگان هوایی اراک جا به جا شد","describe":" اراک - ایرنا - مدیر فرودگاه اراک گفت: 13 هزار مسافر در نیمه نخست امسال توسط ناوگان هوایی این شهرستان جابه جا شد.", "text":"«رحیم حسین نسب» روز چهارشنبه در گفت و گو با ایرنا افزود: این مسافران در 143 برنامه پروازی توسط هواپیمای فوکر 100 ، ایرباس و بوئینگ737 در خطوط هوایی مشهد و عسلویه  جا به جا شدند. وی اظهار کرد: در این مدت 6 هزار و 449 نفر مسافر از استان خارج شده و 6 هزار و 449 نفر نیز آمار مسافران پروازی به این استان بوده است. حسین نسب گفت: 15 هزارو 852 کیلوگرم بار در نیمه نخست امسال توسط مسافران جا به جا شده است. مدیر فرودگاه اراک گفت: 15 هزار و 782 مسافر با 123 هزار کیلو گرم بار در مدت مشابه سال گذشته از طریق فرودگاه اراک جا به جا شده بود.حسین نسب افزود: متقاضیان استفاده از خطوط هوایی فرودگاه اراک می توانند بلیت مورد نیاز را از دفاتر آژانس های هواپیمایی مستقر در سراسر استان مرکزی تهیه کنند.وی اظهار داشت: پنج هزار پرواز آموزشی در نیمه نخست امسال در فرودگاه اراک صورت گرفته که برای تسهیل در نشست و برخاست ناوگان هوایی بوده است. مدیر فرودگاه اراک گفت: خط هوایی اراک - تهران با 2 پرواز در روز دوشنبه هر هفته با هواپیماهای جدید ای تی آر جمهوری اسلامی در اوایل آبان ماه امسال آغاز می شود.تطویل باند فرودگاه اراک از سه هزارمتر به سه هزار و 700 متر، اجرای استریپ های دوطرف باند فرودگاه، هرکدام به عرض 75 متر و طول سه هزار و 700 متر و همچنین اجرای حدود هفت هزار و 600 متر لایتینگ باند با صرف اعتباری بالغ بر 200 میلیارد ریال در دولت تدبیر و امید محقق شده و این فرودگاه آمادگی لازم را برای پروازهای داخلی و خارجی را دارد. 6991/6013/            "}