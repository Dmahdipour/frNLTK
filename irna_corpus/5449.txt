{"onTitr":"","titr":" پیشگیری از آسیب های اجتماعی نیازمند تغییر رویکرد است","describe":" اصفهان - ایرنا - فرماندار شهرستان تیران و کرون گفت: پیشگیری از آسیب های اجتماعی نیازمند تغییر رویکرد و انجام اقدامات هوشمندانه و علمی به جای فعالیت های ساده و غیرکارشناسی است.", "text":"به گزارش ایرنا، مجید حججی روز یکشنبه در چهارمین نشست ستاد ساماندهی امور جوانان شهرستان تیران و کرون افزود: با گسترش و افزایش آسیب های اجتماعی انجام اقدامات ساده و ناکارآمد گذشته قادر به پیشگیری نیست و برای کاهش چالش های اجتماعی باید از ظرفیت های موجود استفاده کرد.وی بیان کرد: کارگروه ها و کمیته های تخصصی پیشگیری از آسیب های اجتماعی باید با تشکیل اتاق فکر، انجام فعالیت های پژوهشی و ارائه راهکارهای عملیاتی و خلاقانه، فعالیت خود را پویا کنند و از سخنرانی و گزارش دهی دستگاهی در جلسات بپرهیزند.فرماندار شهرستان تیران و کرون، نبود خلاقیت و مطرح شدن مباحث غیرکارشناسی را عامل ناکارآمدی اقدامات مقابله با آسیب های اجتماعی دانست و تصریح کرد: استفاده از ظرفیت سازمان های مردم نهاد، شهرداری ها، دهیاری ها و شوراهای اسلامی برای پیشگیری از معضلات اجتماعی این منطقه مغفول مانده است.وی ادامه داد: اعضای شوراهای اسلامی شهر و روستا باید نسبت به معضلات اجتماعی منطقه خود با دریافت آمار از دستگاه های اجرایی جهت برنامه ریزی برای انجام فعالیت های فرهنگی و موثر به منظور مقابله با آسیب های اجتماعی آگاه شوند.حججی بدون اشاره به آمار طلاق و اعتیاد به مواد مخدر در روستاهای تیران و کرون، بروز آسیب ها و ناهنجاری های اجتماعی در برخی از روستاهای این شهرستان را فاجعه دانست و گفت: اعضای شوراهای اسلامی و معتمدین این روستاها باید به وضعیت بد اجتماعی روستاهای خود آگاه شوند و با مشارکت ادارات شهرستان برای کاهش آسیب های اجتماعی در روستاها اقدام کنند.وی یادآورشد: بر اساس قانون مجلس شورای اسلامی ازدواج دختران زیر 16 سال در روستاهای این شهرستان خلاف قانون است و از انجام آن باید جلوگیری شود.فرماندار شهرستان تیران و کروم بر تقویت نشاط اجتماعی در این شهرستان تاکید کرد و افزود: نجوه ایجاد نشاط اجتماعی بر اساس قوانین باید تعریف و از  انجام فعالیت های غیرشرعی و غیرقانونی جلوگیری شود.معاون فرهنگی و جوانان اداره کل ورزش و جوانان استان اصفهان نیز در این جلسه با اشاره به تشکیل 10 سازمان مردم نهاد جوانان و مشارکت این قشر در فعالیت های اجتماعی، گفت: مشارکت اجتماعی جوانان تیران و کرون فراهم است و باید بستر افزایش مشارکت بیشتر و هدفمند آنها در برنامه های اجتماعی فراهم شود.رامین نعیمی خواستار استفاده از ظرفیت های سازمان های مردم نهاد برای پیشگیری از آسیب های اجتماعی، معضلات منطقه و نشاط و پویایی شهر و روستا در شهرستان تیران و کرون شد.وی بهره گیری از آثار هنری از جمله تولیدات صمعی و بصری برای پیشگیری از آسیب های اجتماعی را مهم دانست و گفت: برای کاهش آسیب های اجتماعی و ارتقای آگاهی مردم برای مقابله با این آسیب ها، به خلاقیت و بهره گیری از امکانات نیاز است.جلسه ستاد ساماندهی امور جوانان شهرستان تیران و کرون روز یکشنبه در سالن اجتماعات فرمانداری این شهرستان و با حضور مدیران ادارات دولتی، منتخبان جوانان و سازمان های مردم نهاد تشکیل شد. در شهرستان تیران و کرون حدود 10 سازمان مردم نهاد در بخش جوانان فعال است.جمعیت جوان این شهرستان به بیش از 20 هزار نفر می رسد.تیران و کرون با 71 هزار نفر جمعیت در 45 کیلومتری غرب اصفهان قرار دارد.7131 / 2093            "}