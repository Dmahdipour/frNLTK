{"onTitr":" امام جمعه همدان:    ","titr":" عملکرد پلیس توام با رافت اسلامی است","describe":" همدان- ایرنا- نماینده ولی فقیه در استان و امام جمعه شهر همدان گفت: فعالیت ها و عملکرد کارکنان نیروی انتظامی متکی بر باورهای دینی و توام با مهربانی و رافت اسلامی است.", "text":"به گزارش ایرنا، آیت الله غیاث الدین طه محمدی روز چهارشنبه در جمع فرماندهان انتظامی همدان بیان کرد: نیروهای نظامی دیگر کشورها به علت نبود ایمان و تقوا به مردم ظلم می کنند.عضو خبرگان رهبری اظهار داشت: نیروی نظامی آمریکا به بهانه حفظ امنیت سالانه چند تن را به ضرب گلوله از پای درمی آورد و قاتل در دادگاه صوری تبرئه می شود.وی اضافه کرد: پلیس ایران در برخورد با اخلالگران، قانون شکنان و مخلان نظم و امنیت عمومی جدی بوده و توان خود را برای برقراری امنیت به کار می بندد.امام جمعه همدان با تاکید بر اینکه باید قدردان این همه تلاش و مجاهدت بود اظهار داشت: وجود امنیت در کشور یک موهبت الهی است که با جانفشانی های نیروهای نظامی، انتظامی و امنیتی ایجاد شده است.آیت الله طه محمدی خواستار ترویج فرهنگ قدرشناسی در جامعه شد چراکه در غیراینصورت نمی توان حق هر انسان و جناحی را به جا آورد. وی افزود: عوامل انتظامی در تمامی فصل ها و مناسبت های سال در حال اجرای طرح های مختلف برای ایجاد آسایش و امنیت برای مردم هستند اما خدمات آنها مغفول مانده است.نماینده ولی فقیه در استان و امام جمعه شهر همدان گفت: کمرنگ شدن حس قدرشناسی بر عملکرد و کیفیت کار افراد تاثیر منفی می گذارد.110 برنامه هفته ناجا در همدان برگزار شد.7526/2090            "}