{"onTitr":"","titr":" وقتی فوتبال جان سرمربی پرو را از دست قاچاقچی بدنام نجات داد","describe":" تهران - ایرنا -  ریکاردو گارکا سرمربی تیم ملی فوتبال پرو یکی از معدود افرادی است که در جریان درگیری باندهای قاچاق مواد مخدر در کلمبیا، از چنگال «پابلو اسکوبار» قاچاقچی بدنام کلمبیا جان سالم به در برده است.", "text":"به گزارش ایرنا، روزنامه مارکا اسپانیا روز چهارشنبه نوشت: اگرچه اسکوبار سرکرده مخوف ترین باند قاچاق کلمبیا تدارک حمله به اعضای تیم «آمریکا دو کالی» در لیگ سری آ کلمبیا را دیده بود، اما این قاچاقچی بدنام در نهایت از گرفتن جان یکی از اعضای این تیم گذشت و آن بازیکن هم کسی نبود جز «ریکاردو گارکا» سرمربی کنونی تیم ملی پرو.در دهه 1980، در جریان جنگی تمام عیار مابین دو باند قاچاق مواد مخدر کلمبیایی به نام های کالی و مدئین، عملیات بمب گذاری موجب کشته شدن تعداد زیادی از اعضای خانواده اسکوبار شد.براساس اظهارات یکی از اعضای باند مدئین به سرکردگی اسکوبار، ملقب به «پوپِیه»، این باند تصمیم به انتقام گرفت و طبق این تصمیم اسکوبار برنامه حمله به بازیکنان تیم شهر کالی کلمبیا را تدارک دید، اما به دلیل عشق به فوتبال از گرفتن جان گارکا گذشت.پوپیه در این ماجرا که سالها پیش رخ داد، می گوید: ریکاردو گارکا همیشه یکی از اهداف اسکوبار بود، اما آن ها هیچ وقت به سراغ او نرفتند؛ آن ها حتی اعضای تیم کالی را ربودند تا از طریق آن ها سرکرده های باند کالی را به دام بیندازند، اما عدم همکاری افراد ربوده شده موجب کشته شدن اعضای خانواده «پدرو انریکه سارمینتو» بازیکن اسبق تیم ملی کلمبیا شد، کسی که در حال حاضر به عنوان گزارشگر در شبکه تلویزیونی «گل کاراکل» فعالیت می کند.ورزشی**3991**1584            "}