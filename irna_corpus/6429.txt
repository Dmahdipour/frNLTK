{"onTitr":"","titr":" افزون بر 41 هزار سند تک برگ در کرمان صادر شد","describe":" کرمان - ایرنا - مدیرکل ثبت اسناد و املاک استان کرمان از رشد 16 درصدی صدور اسناد مالکیت کاداستری در استان کرمان خبر داد و گفت: طی 6 ماهه نخست امسال 41 هزار و 624 سند مالکیت تک برگ در این استان صادر شده است.", "text":"رضا طالبی زاده روز یکشنبه در گفت و گو با خبرنگار ایرنا با بیان اینکه در 6 ماهه نخست سال گذشته 35 هزار و 794 سند مالکیت تک برگ در استان کرمان صادر شده است افزود: در 6 ماهه نخست امسال نیز پنج هزار و 830 سند مالکیت بیشتر از سال گذشته صادر شده است. وی گفت: با توجه به رکود بازار مسکن و کاهش ساخت و ساز در حوزه آپارتمان ها و ساختمان های ویلایی کرمان، انتظار کاهش صدور اسناد مالکیت تک برگ پیش بینی می شد اما با تلاش همکاران روند صدور اسناد مالکیت تک برگ نسبت به ادوار گذشته مثبت شد. مدیرکل ثبت اسناد و املاک استان کرمان تصریح کرد: در هر روز کاری به طور متوسط 277 سند مالکیت تک برگ در ادارات ثبت اسناد و املاک استان کرمان صادر می شود که با توجه به کمبود نیروی انسانی و پایین بودن تعداد کارکنان؛ صدور این تعداد اسناد مالکیت بسیار چشمگیر است. طالبی زاده خاطرنشان کرد: بیشترین عملکرد در حوزه اسناد مالکیت صادره متعلق به اداره ثبت منطقه 2 است که موفق شده از بین 21 واحد ثبتی رتبه اول را در این زمینه کسب کند.3029/9895            "}