{"onTitr":" استاندار قم:    ","titr":" اصلاح الگوی کشت در روستاهای قم مورد توجه قرار گیرد","describe":" قم - ایرنا - استاندار قم گفت: این استان با اقلیم خشک دارای مشکل کم آبی است که باید اصلاح الگوی کشت در روستاها مورد توجه قرار گیرد.", "text":"به گزارش ایرنا، سید مهدی صادقی روز چهارشنبه در همایش روز ملی روستا و عشایر در سالن جلسات معصومیه فرمانداری قم اظهار داشت: استان قم جزو استان های ضربه پذیر در کم آبی است، از این رو باید در طرح های کشاورزی و اقتصادی حفاظت از منابع آبی در دستور کار قرار گیرد.وی افزود: موضوع کم آبی در سطح کشور مشکلاتی ایجاد کرده است و استان قم نیز از این امر مستثنی نیست.وی با بیان این که مشکلات در روستاها به صورت کامل حل نشده است گفت: باید طرح ها در روستاها در جهت توسعه همه جانبه و ایجاد اشتغال اجرایی شود.استاندار قم ادامه داد: روستاها و کارکردهای آنان در تولید ناخالص ملی سهم بسزایی دارد که باید مسائل و مشکلات آنان با برنامه ریزی بخشداری و دهیاری ها شناسایی و حل شود.وی خاطرنشان کرد: اقدام های خوبی از جمله طرح های هادی، گازرسانی، آبرسانی و سایر موارد در روستاها اجرا شده است که شاهد توسعه آنان بوده ایم.صادقی با تاکید بر این که دستگاه های اجرایی نقش مهمی در مسائل روستاها دارند گفت: در حال حاضر شاهد مشارکت و همکاری دستگاه های مربوطه در اجرای طرح ها در روستاها هستیم، این در حالی است که به صورت کامل نمی توان مشکلات روستاییان را حل کرد.وی گفت: روستاییان با صداقت و صبوری با همه کمبودهایی که وجود دارد مشارکت خوبی در اجرای طرح ها داشته اند که جای تقدیر دارد.وی همچنین بر رفع آسیب های اجتماعی تاکید کرد و گفت: برنامه های مختلف فرهنگی و اجتماعی باید در سطح روستا ها جهت سالم نگه داشتن محیط  مورد اهتمام قرار گیرد.استاندار قم ابراز کرد: طبق ارائه آمارها شاهد رشد 50 درصدی باسوادی در روستاها هستیم که بسیار امیدوارکننده است.همایش روز ملی روستا و عشایر با حضور سعید رضا جندقیان معاون امور دهیاری های سازمان شهرداری ها و دهیاری های کشور و دهیاران بخش های قم در سالن جلسات معصومیه فرمانداری برگزار شد.8138/ 1175            "}