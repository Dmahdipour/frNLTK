{"onTitr":"","titr":" طرح پاک تراشی درختان آسیب دیده در قزوین اجرا می شود","describe":" قزوین - ایرنا - مدیر کل منابع طبیعی و آبخیزداری قزوین گفت: طرح پاک تراشی درختان آسیب دیده در استان امسال با انجام عملیات بر روی 3500 اصله درخت در اراضی ملی انجام می شود.", "text":"علی اکبر اسداللهی روز پنجشنبه در گفت و گو با خبرنگار ایرنا افزود: با توجه به گسترش انگل دارواش در بسیاری از درختان جنگلی و گردو واقع در اراضی ملی الموت شهرستان قزوین پاک تراشی (تراشیدن قسمت های آلوده درخت) درختان آفت زده تا پایان سال جاری انجام می شود.وی افزود:این نوع انگل اغلب روی درختان جنگلی و درختان میوه ریشه کرده و با تغذیه از آن باعث خشکی شاخه و بعد از مدتی خود درخت می گردد.این مسئول در خصوص نحوه آسیب این آفت به درختان گفت: بذر این انگل توسط پرندگانی از قبیل دارکوب در تنه درختان مختلف قرار گرفته و جوانه می‌زند یا بذر این گیاه که در مدفوع پرندگانی که قبلاً از این گیاه تغذیه کرده‌اند بر روی درختان نشسته و جوانه می زند و رشد می‌کند.مدیر کل منابع طبیعی و آبخیزداری قزوین گفت: متاسفانه ناشناخته بودن این انگل درختی در بین مردم و عدم آگاهی از آسیب های آن برای درختان باعث رشد و تکثیر بالای آن شده است.6104*3013            "}