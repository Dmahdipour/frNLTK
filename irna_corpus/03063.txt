{"onTitr":"","titr":" بخشی از کالاهای احتکار شده در پایتخت با نرخ مصوب توزیع شد","describe":" تهران- ایرنا- دبیر ستاد مبارزه با احتکار و اختفای کالای استان تهران اعلام کرد: تاکنون برخی کالاهای احتکار شده مانند لاستیک سبک و سنگین و نیز کاغذ آ.چهار در شبکه های مشخص، توزیع شده است.", "text":"به گزارش سه شنبه تارنمای وزارت صنعت، معدن و تجارت، مجتبی شیرقاضی از برگزاری پنجمین جلسه کارگروه حمایت از تولید و نظارت بر عرضه کالا خبر داد و گفت: با توجه به مصوبات ستاد استانی مبارزه با احتکار و اختفای کالا، پس از تعیین تکلیف پرونده ها در شعبه های تعزیرات حکومتی، با هماهنگی معاونت امور بازرگانی و توسعه تجارت سازمان و اتحادیه های ذیربط نسبت به تعیین شبکه توزیع کالا موصوف با نرخ مصوب اقدام می شود.به گفته وی، روند درج اطلاعات مربوط به انبارها ادامه دارد و تاکنون 33 هزار و 500 واحد انبار و مرکز نگهداری کالا در استان تهران در سامانه انبارها ثبت شده است.معاون نظارت و بازرسی سازمان صنعت، معدن و تجارت استان تهران تصریح کرد: در صورت کشف کالا در انبارهای فاقد شناسه انبار، فاقد کد رهگیری و نیز فاقد ثبت اطلاعات مربوط به ترانزیت کالا در سامانه انبارها، به منزله احتکار یا اختفا کالا تلقی و برابر مقررات و قوانین ابلاغی با آن برخورد می شود.به گفته وی، گشت های مشترک و انفرادی استمرار دارد و بر اساس بازدید از انبارها، عمده تخلف های صورت گرفته مربوط به اختفای کالا به قصد گرانفروشی بود.«لاستیک، کاغذ، پتروشیمی، لوازم خانگی، برنج، عدس و حبوبات از کالاهای احتکار شده بود».اقتصام*3061*1961*            "}