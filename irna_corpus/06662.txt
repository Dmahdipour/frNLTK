{"onTitr":"","titr":" شستا، محصولات مورد نیاز بازار عمان را تامین می کند","describe":" تهران- ایرنا- بر اساس تفاهمنامه ای که امروز بین مدیر عامل شستا و مدیر هلدینگ مدینه الزرقاء عمان امضا شد، شرکت سرمایه گذاری تأمین اجتماعی محصولات مختلف مورد نیاز بازار عمان را تأمین می کند و امکان صادرات کالاهای ایرانی از بنادر عمان نیز فراهم شد.", "text":"به گزارش ایرنا از روابط عمومی شرکت سرمایه گذاری تامین اجتماعی ( شستا)، هیات تجاری عمان روز شنبه به سرپرستی «سیف الصالحی»، مدیر یکی از بزرگترین هلدینگ های عمان به نام مدینه الزرقاء، ضمن بازدید از ظرفیت ها و توانمندی های مجموعه شستا با مرتضی لطفی مدیرعامل شرکت سرمایه گذاری تامین اجتماعی دیدار و گفتگو کرد.در جریان دیدار مقامات تجاری عمان با مدیرعامل شرکت سرمایه گذاری تامین اجتماعی (شستا) در تهران دو طرف در خصوص توسعه همه جانبه همکاری ها و تامین کالاهای مورد نیاز عمان به وسیله هلدینگ ها و شرکتهای تابعه شستا به توافق رسیدند و قرارداد همکاری امضا کردند.مدیرعامل شستا در این دیدار با اشاره به روابط تاریخی ایران و عمان به توانمندی ها و ظرفیتهای موجود در شستا اشاره کرد و از آمادگی شرکت سرمایه گذاری تامین اجتماعی برای تامین نیازهای کشور عمان که در مجموعه های تحت پوشش شستا تهیه و تولید می شود، خبر داد.لطفی با تبیین ظرفیت ها و تنوع محصولات تولیدی گروه شستا خاطر نشان کرد: شستا با دارا بودن 7 هلدینگ و بیش از 270 شرکت تابعه صدها قلم کالا در زمینه های مختلف از جمله نفت، گاز، پتروشیمی، دارو، سیمان، کالاهای معدنی و فولاد تولید و به دهها کشور جهان صادر می کند.سیف الصالحی، مدیر هلدینگ مدینه الزرقاء عمان نیز به نیازمندی های بازار عمان و امکانات مناسب این کشور برای سرمایه گذاری مشترک و صادرات به برخی از کشورها در همسایگی خود اشاره و از سفر به ایران و بازدید از مجموعه بزرگ شرکت سرمایه گذاری تامین اجتماعی ابراز رضایت و خرسندی کرد.وی با معرفی هلدینگ مدینه الزرقاء و امکانات مناسب کشور عمان، خواستار تامین نیازهای مردم عمان و پوشش مناسب بازارهای همجوار این کشور از طریق شستا شد.در پایان این دیدار تفاهمنامه همکاری مشترکی بین دو طرف منعقد شد. این تفاهمنامه در برگیرنده موضوعاتی همچون تامین محصولات مختلف مورد نیاز بازار عمان توسط هلدینگ ها و شرکت های تحت پوشش گروه شستا، امکان دپو و نگهداری کالاهای ایرانی به منظور صادرات مجدد به کشورهای آفریقایی از بنادر عمان، بهره مندی از ظرفیت های بندری و لجستیکی در عمان است.اجتمام * ٧٢6٨            "}