{"onTitr":" مدیرکل آموزش و پرورش خراسان جنوبی:    ","titr":" تربیت و پرورش در کنار آموزش نهادینه شود","describe":" بیرجند - ایرنا - مدیرکل آموزش و پرورش خراسان جنوبی گفت: تربیت و پرورش در کنار آموزش باید نهادینه شود زیرا بسیاری از آسیب های امروز جامعه متاثر از بی توجهی به این سه عامل مهم در کنار یکدیگر است.", "text":"به گزارش ایرنا محمد علی واقعی روز چهارشنبه در آیین تکریم و معرفی مدیر کل آموزش و پرورش خراسان جنوبی، افزود: آموزش و پرورش محل فعالیت همگانی در راستای، تربیت، پرورش و آموزش است و تمام دستگاه ها باید در این کارخانه انسان سازی نقش داشته باشند.به گفته وی نیروی متخصص و کارآمد لازمه خروجی مثبت در این مجموعه است و تا نیروی متخصص و متعهد پای کار نباشند سند تحول بنیادین به سر انجام نخواهد رسید.وی یادآور شد: سند تحول بنیادین یکی از دغدغه های مقام معظم رهبری است، به طور حتم فعالان فرهنگی برای اجرایی شدن این سند باید جدیت بیشتری داشته باشند.واقعی، تشکیل گروه های مشورتی، مشارکت فعال والدین، تعامل سازنده، تشکیل گروه خیرین تربیت، اجرای عدالت آموزشی، ترویج نشاط و شادابی، نظارت بیش از پیش و تقویت روحیه پژوهشگری را از مهمترین برنامه های خود در آموزش و پرورش استان ذکر کرد و افزود: بدون شک جدی گرفتن آموزش و پرورش لازمه جامعه پویا و سالم است.مدیرکل سابق آموزش و پرورش خراسان جنوبی هم در ادامه با بیان اینکه این استان دارای چهار آموزش و پرورش مرزی است، گفت: هرجا یک دانش آموز وجود دارد باید معلم هم باشد که پراکندگی استان کار را بر آموزش و پرورش سخت کرده است.عباس لامعی ادامه داد: ساماندهی این استان بنا به مشکلات ذکر شده بسیار سخت و طاقت فرسا و این مهم در زمان نقل و انتقالات معلمان به خوبی محسوس است.وی با بیان اینکه استخدامی های امروز آموزش و پرورش کفاف فضای آموزشی را نمی کند، تاکید کرد: ممکن است تا چند سال بتوانیم این وضعیت را با مدیریت جهادی تحمل کنیم اما به طور حتم قبل از چهار سال با مشکل مواجه خواهیم شد.لامعی در ادامه از مدیرکل جدید آموزش و پرورش خواست که در افتخاراتی که معلمان استان به وجود آورنده آن هستند از معلمان تجلیل شود.در این آیین از خدمات چهار ساله عباس لامعی تقدیر و محمد علی واقعی به عنوان مدیر کل جدید آموزش و پرورش خراسان جنوبی معرفی شد.*3215 * 6054            "}