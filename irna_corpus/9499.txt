{"onTitr":" معاون علمی رئیس جمهوری تاکید کرد:    ","titr":" عزم جدی ایران برای توسعه روابط بین‌المللی مبتنی بر فناوری و نوآوری","describe":" تهران- ایرنا- معاون علمی و فناوری رییس جمهوری گفت: ظرفیت‌ نیروی انسانی تحصیلکرده و خلاق در زیست‌بوم کارآفرینی و نوآوری ایران مهم‌ترین زمینه برای همکاری‌های بین‌المللی در حوزه علمی، فناوری و اقتصادی است و ایران آماده همکاری و توسعه روابط مبتنی بر محورهای یادشده است.", "text":"به گزارش گروه علمی ایرنا از معاونت علمی و فناوری ریاست جمهوری، ،سورنا ستاری که در راس هیاتی عالی رتبه به آفریقا سفر کرده است، امروز-چهارشنبه- در نشست مشترک تجاری ایران و اوگاندا در کامپالا با اشاره به بهبود شاخص های حوزه فناوری و نوآوری ایران در سال های گذشته گفت: ارتقای جایگاه ایران در شاخص‌های جهانی نوآوری (GII)باعث شده است تا جایگاه کشورمان در برخی از فناوری های کلیدی در بین کشورهای برتر دنیا قرار بگیرد.ستاری به بهبود شاخص جهانی نوآوری ایران از رتبه 120 به 60 اشاره کرد و گفت: این سیاست ها در راستای ایجاد محیط مساعد کسب و کار پایه ریزی شده است چرا که ایجاد این محیط، مهمترین لازمه برای رونق کسب و کارهای دانش بنیان و ارتقای جایگاه ایران از نظر نوآوری و کارآفرینی به شمار می رود.وی ادامه داد: بهبود قابل توجه وضعیت علم و فناوری ایران متاثر از سیاست های دولت برای حرکت به سوی اقتصاد دانش بنیان، ایجاد زیست بوم مساعد کارآفرینی و نوآوری در سال‌های اخیر است.رئیس بنیاد ملی نخبگان جایگاه مطلوب ایران از لحاظ تعداد فارغ التحصیلان رشته های علوم پایه و فنی و مهندسی را یادآور شد و گفت: تعداد متخصصان فعال در حوزه های نانو فناوری، زیست فناوری و علوم شناختی بهبود قابل توجهی داشته و وضعیت علم و فناوری ایران را ارتقا بخشیده است.وی با اشاره به ایجاد محیط مساعد کسب و کار شرکت های دانش بنیان و استارتاپی افزود: در ایران محیط و مساحت برای فعالیت شرکت های دانش بنیان ایجاد شده است به طوری که برخی از استارتاپ های موفق طی 5 سال گذشته توانستند جای خود را در میان درآمدزاترین و اشتغال‌زا ترین کسب و کارهای کشور پیدا کنند.ستاری همچنین با بیان  این‌که در این زیست بوم کارآفرینی و نوآوری، خدمات و محصولات مختلفی تولید و ارائه شده و زمینه خوبی برای اشتغال جوانان فراهم شده است ،اظهار داشت: با ایجاد بسترهای حمایتی مناسب، توانستیم ارتباط میان مراکز نوآوری و متخصصان محصولات مختلف را به نوآوری و تولید برسانیم.معاون علمی و فناوری رییس جمهوری ابراز امیدواری کرد این جلسه بتونه فتح بابی برای ارتباطات شرکت های دو طرح و تبادلات فناوری در حوزه های مختلف از جمله شرکت‌های دانش‌بنیان و استارتاپ ها شود.*عزم جدی ایران برای توسعه همکاری‌‌های فناورانه و نوآورانهمعاون علمی و فناوری رئیس جمهوری به عزم ایران برای توسعه روابط مبتنی بر توسعه علمی و همکاری های فناوری هم اشاره و تاکید کرد:ایران با ظرفیت خارق العاده نیروی انسانی و زیست‌بوم کارآفرینی و نوآوری آماده توسعه همکاری‌های علمی فناوری و اقتصادی با کشورهای دنیا است و توسعه همکاری‌های این حوزه با کشورهای اتحادیه آفریقا، جزو اولویت های جدی دولت جمهوری اسلامی ایران قرار دارد.الیودا توموسیجه وزیر علم، فناوری و نوآوری اوگاندا  در ابتدای این جلسه با اشاره به دستاوردهای متخصصان ایرانی گفت: ایران توانسته است با سیستم آموزشی مناسب متخصصان زیادی تربیت کندوی یادآور شد: دستاوردهای ایرانیان در حوزه کشاورزی و بایو تکنولوژی مورد توجه و قابل تقدیر است.*استقبال بازار اوگاندا از محصولات فناورانه ایرانیبر اساس این گزارش، در نشست مشترک تجاری ایران و اوگاندا محصولات فناورانه شرکت های دانش بنیان ایرانی مورد توجه شرکت های اوگاندایی قرار گرفت .علمی*9294*2017            "}