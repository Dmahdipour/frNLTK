{"onTitr":" مدیرعامل آبفای یزد:    ","titr":" طرح مطالعاتی فاضلاب شهری بهاباد تهیه و تدوین شود","describe":" یزد - ایرنا - مدیرعامل شرکت آب و فاضلاب شهری استان یزد با تأکید بر لزوم صرفه جویی در مصرف آب گفت : طرح مطالعاتی فاضلاب شهری بهاباد باید تهیه و تدوین شود.", "text":"به گزارش روز چهارشنبه ایرنا علی اسلامی در آئین معارفه رئیس جدید اداره آبفای بهاباد به استفاده  از پساب های شهری اشاره نمود و گفت : اجرای طرح فاضلاب شهری به ویژه در دشت هایی که دارای افت سطح آب زیرزمینی هستند از اهمیت بیشتری برخوردار است.اسلامی با بیان اینکه آن چیزی که ماندگار خواهد بود خدمت به مردم است گفت: نباید کاری انجام دهیم که امید در مردم سلب شود؛ زمان، برای یک مسئول معنایی ندارد و باید در طول ساعت شبانه روز پاسخگو باشد؛ به ویژه در بحث آب که با سلامت و بهداشت مردم در ارتباط است. فرماندار بهاباد هم گفت: تغییر مسئولین باعث نگرش های جدید مدیریتی می شود و بسترهای لازم برای ایجاد تحول مثبت در خدمت به مردم را به وجود خواهد آورد. محمدمهدی خانی زاده با تأکید بر اینکه وظیفه مسئولین خدمت بی منت به مردم است خواستار رفع مشکلات و خواسته های ارباب رجوع شد و افزود: یک مسئول باید در موارد خاص بتواند تصمیمات قاطعانه بگیرد و پیگیر مسائل و مشکلات حوزه کاری خود در ادارات کل استان باشد. در این آیین ازخدمات اکبر محمدی زاده رئیس سابق قدردانی و علیرضا پورخواجه بهابادی  به عنوان رئیس جدید اداره آب و فاضلاب شهری بهاباد معرفی شد.مرکز شهرستان 20 هزار نفری بهاباد در فاصله 200 کیلومتری شرق استان یزد قراردارد . 9877/  6197            "}