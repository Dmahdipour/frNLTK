{"onTitr":"","titr":" تب فروش ارز در کرمانشاه بالا گرفت","describe":" کرمانشاه - ایرنا - به دنبال کاهش نرخ ارز در 2 روز اخیر ، افراد زیادی به خیابان گمرک کرمانشاه هجوم آورده تا دلارهای خود را به فروش برسانند.", "text":"به گزارش ایرنا، روند کاهش نرخ ارز از ظهر دیروز شروع شد به طوری که دامنه آن از تهران به سایر شهرهای بزرگ استانها نیز رسید و حتی تا پاسی از شب، دارندگان دلار خانگی، به دنبال خریدار با قیمت مناسب بودند. براساس مشاهدات روز سه شنبه خبرنگار ایرنا، در خیابان گمرک کرمانشاه که محلی برای خرید و فروش ارز و فعالیت دلال ها است، هر دلار آمریکا با قیمت 13 هزار و 100 تومان به فروش می رسد و دلال ها آن را از مردم با قیمت 12 هزار و 900 تا 13 هزار تومان خریداری می کنند.افرادی با در دست داشتن دستگاه های کارت خوان در گوشه و کنار این خیابان نشسته اند و دلارهای مردم را خریداری می کنند.تجمع افراد در این خیابان در حدی است که تردد خودروها به کندی انجام می شود و ترافیک ناشی از آن به میدان جوانشیر نیز کشیده شده است.دلار فروش ها در تجمع هایی 40 تا 50 نفره در گوشه و کنار خیابان کنار هم جمع شده اند و گاها فردی با ایستادن بر یک بلندی قیمت مورد نظر خود برای خرید و فروش فریاد می زند.دلار تنها ارز مورد علاقه خریداران در خیابان گمرک است و دیگر ارزها در این بازار خرید و فروش نمی شوند.علاوه بر فروشندگان دلارهای خانگی، برخی از افراد حاضر در این محل مسافرانی هستند که برای خرید دلار به این بازار آمده اند.یکی از دلالان خیابان گمرک به خبرنگار ایرنا گفت: با وجود ازدحام جمعیت، خرید و فروش چندانی انجام نمی شود زیرا هم خریداران احتیاط می کنند و هم فروشندگان به دلیل اینکه قیمت ها بسیار پایین آمده به ندرت حاضر به فروش می شوند.یکی دیگر از دلالهای این بازار که مدعی بود ارزی برای فروش عرضه نمی کند، گفت: همه افرادی که در این مکان با دستگاه کارت خوان ایستاده اند، فقط خریدار دلار هستند و مردم عادی برای فروش به خیابان گمرک آمده اند.** معامله گران ارز رصد اطلاعاتی می شوندبا این حال دادستان استان کرمانشاه گفت: معامله کنندگان ارز و دلار مطلع باشند که به طور کامل شناسایی شده و رصد اطلاعاتی می شوند لذا با فروشندگان ارز قاچاق به صورت جدی و بدون اغماض برخورد خواهد شد.محمدحسین صادقی روز سه شنبه با اشاره به وضعیت بازار فروش دلار در محله خیابان گمرک معروف به کوچه «لک ها» به کسانی که در این محله مبادرت به خرید و فروش ارز دارند تذکر داد به دلیل وصول شکایت مردمی در این مکان تجمع نکنند.** دستگیری برخی از اخلال گران بازار صادقی اعلام کرد: به دنبال پیگیری رویکرد دستگاه قضایی مبنی بر برخورد جدی با اخلالگران اقتصادی در بازار تعدادی از صرافان غیرمجاز که به خرید و فروش غیرقانونی ارز مبادرت کرده و موجب بی نظمی در بازار شده بودند ، شناسایی و دستگیر شدند.مدعی العموم اظهار داشت: با انجام یک کار اطلاعاتی سه نفر از صرافان آزاد و غیرمجاز شناسایی و حین تعقیب و گریز دستگیر شدند که از آنها مبلغ 70 هزار و 950 دلار به صورت نقد کشف و ضبط شد.صادقی افزود: بنا به تحقیقات صورت گرفته تراکنش های موجود در حساب بانکی این افراد و محتوای دفاتر کشف شده از آنان حاکی از انجام بیش از سه بار قاچاق ارز توسط این افراد است.وی همچنین از شناسایی و دستگیری فردی دیگر در همین راستا خبر داد و گفت: در طی رصد موضوعات مربوط به اخلال گران نظم اقتصادی بازار ضابطین دستگاه قضایی به وضعیت خرید و فروش در یکی از مغازه های زرگری حسب هماهنگی با مراجع قضایی برای بررسی به محل مذکور مراجعه کردند که در بازرسی از این مغازه مبلغ 28 هزار و 900 دلار و مقادیری ارز متعلق به کشورهای دیگر کشف و ضبط کردند.7445/8066            "}