{"onTitr":"","titr":" محوطه‌ سازی پایانه مرزی بیله ‌سوار تا یک ماه آینده پایان می یابد","describe":" اردبیل- ایرنا- مدیرکل راهداری و حمل و نقل جاده‌ای استان اردبیل از اتمام محوطه ‌سازی پایانه مرزی بیله ‌سوار تا یک ماه آینده و بهره ‌‌برداری از این طرح بزرگ استانی خبر داد.", "text":"علی رحمتی روز سه شنبه در گفت وگو با ایرنا، افزود: چندین طرح دیگر نیز در نقاط مختلف استان در دست اجرا بوده و به زودی عملیات اجرایی آنها تمام خواهد شد و این پروژه ها با حضور مسئولان کشوری و استانی افتتاح و به بهره برداری خواهد رسید.وی با اشاره به اینکه در حال حاضر راهدارخانه بودالالو آماده بهره ‌برداری است، اظهار داشت: این راهدارخانه در زمینی به مساحت 2 هزار و 500 مترمربع و 800 مترمربع زیربنا با اعتبار بیش از 10 میلیارد ریال احداث شده است.او بیان کرد: امسال با افتتاح و بهره برداری از راهدارخانه بودالالو راهداران در این راهدارخانه مستقر خواهند شد.رییس کمیته حمل و نقل استان اردبیل گفت: همچنین عملیات اجرایی احداث سه پاسگاه در جاده های استان رو به اتمام است و با بهره برداری از آنها ارائه خدمات به مسافران و هموطنان افزایش خواهد یافت.رحمتی افزود: این پروژه ها شامل پاسگاه اردبیل - آستارا، اردبیل - سرچم و گرمی -  بیله‌سوار است و در آینده نزدیک افتتاح و مورد بهره برداری قرار خواهد گرفت.6130/6016            "}