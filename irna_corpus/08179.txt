{"onTitr":"","titr":" سه گیلانی به اردوی تیم ملی فوتبال دعوت شدند","describe":" رشت - ایرنا -  علیرضا جهانبخش ، سعید عزت اللهی و صادق محرمی سه بازیکن گیلانی به اردوی تیم ملی فوتبال بزرگسالان ایران دعوت شدند.", "text":"مسئول روابط عمومی هیات فوتبال گلان روز جمعه در مصاحبه با خبرنگار ایرنا اظهار داشت: از سوی کارلوس کیروش سرمربی تیم ملی فوتبال، 28 بازیکن به مرحله دوم اردو دعوت شدند که از این تعداد، سه بازیکن گیلانی هستند.   علیرضا وهابی افزود: این سه بازیکن ارزنده اهل استان گیلان به همراه سایر دعوت شدگان باید از امروز در اردوی تیم ملی که در تهران برپا می شود، حضور یابند.وی خاطرنشان کرد: این اردو، دومین اردوی آماده سازی تیم ملی فوتبال پیش از مسابقات جام ملت های آسیاست که در این اردوی آماده سازی بازی برابر تیم ملی بولیوی نیز برنامه ریزی شده که این بازی دوستانه 24 مهر ماه در ورزشگاه آزادی برگزار خواهد شد.   علیرضا جهانبخش هم اینک عضو تیم فوتبال برایتون انگلیس ، سعید عزت اللهی عضو تیم فوتبال ردینگ انگلیس و صادق محرمی عضو تیم فوتبال دیناموزاگرب کرواسی هستند.7285/2007            "}