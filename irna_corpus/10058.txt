{"onTitr":"","titr":" اصناف و مراکز پر زباله تبریز بهای خدمات پسماند می پردازند","describe":" تبریز - ایرنا - مدیرعامل سازمان مدیریت پسماندهای شهرداری تبریز گفت: با هدف کاهش میزان تولید زباله از اصناف و مراکز پر زباله بهای خدمات پسماند اخذ می شود.", "text":"به گزارش ایرنا، علیرضا اصغری روز چهارشنبه در گفت و گو با خبرنگاران افزود: بهای خدمات پسماند طبق دستورالعمل و براساس ماده 27 تبصره 3 مصوبه شورای اسلامی این شهر اخذ می شود.وی اعلام کرد: این سازمان از سال 91 بهای خدمات پسماند برای صنوف پر زباله را محاسبه و وصول می کند و در این رستا 40 هزار فیش بهای خدمات پسماند برای این صنوف توزیع شده است.مدیرعامل سازمان مدیریت پسماندهای شهرداری تبریز با بیان اینکه هدف از اجرای این طرح سوق دادن اصناف و مراکز به سمت تولید کمتر زباله است، یادآوری کرد: این سازمان زباله های تولیدی این مراکز را طبق برنامه‌ریزی‌های مناسب جمع آوری می کند.اصغری ادامه داد: در این طرح اصناف و مراکز پر زباله شناسایی شده و از جمله شامل تالارهای پذیرایی، هتل ها و مهمانسراها، مراکز تجاری و پاساژها، رستوران ها، میوه و سبزی فروشی ها، گل فروشی ها و سوپرمارکت ها است.8023/3071            "}