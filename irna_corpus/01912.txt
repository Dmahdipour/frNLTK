{"onTitr":"","titr":" عملیات اجرایی احداث مخزن آب 2 هزار مترمکعبی شهر قطور آغاز شد","describe":" ارومیه- ایرنا- مدیرعامل آب و فاضلاب خوی گفت: عملیات اجرایی احداث مخزن 2 هزار متر مکعبی با اعتبار 10 میلیارد و 50 میلیون ریال در شهر قطور این شهرستان آغاز شد.", "text":"عبدالله ولیزاده روز چهارشنبه در گفت و گو با خبرنگار ایرنا افزود: این پروژه با اهداف بهبود کمی آب شرب، افزایش پایداری آبرسانی، افزایش ظرفیت ذخیره آب قطور اجرا می شود.وی اضافه کرد: با تبدیل قطور به شهر و کمبود مخزن ذخیره آب ضرورت افزایش مخزن احساس و پس از انجام عملیات مربوط به انتخاب پیمانکار، عملیات اجرایی آن آغاز شد.وی مدت زمان اجرای این پروژه را 24 ماه اعلام کرد و ادامه داد: پس از اتمام عملیات مخزن، خطوط انتقال نیز در قالب همین قرارداد اجرایی می شود.به گزارش ایرنا 39 هزار و 854 انشعاب فاضلاب شهری در خوی وجود دارد و طول شبکه فاضلاب در این شهرستان 317 هزار و 862 متر است؛ خوی با 385 هزار نفر جمعیت در شمال آذربایجان غربی قرار گرفته و دومین شهر پرجمعیت استان است.7132/2093            "}