{"onTitr":"","titr":" فعالیت ٩ صرافی ممنوع شد","describe":" تهران- ایرنا- بانک مرکزی جمهوری اسلامی ایران اعلام کرد: فعالیت ٩ شرکت صرافی به دلیل رعایت نکردن ضوابط و مقررات در خرید و فروش ارز ممنوع شد.", "text":"به گزارش روز پنجشنبه ایرنا از روابط عمومی بانک مرکزی، به دنبال عدم رعایت قوانین و ضوابط، مجوز ٢ صرافی باطل و ٧ صرافی نیز بین یک تا سه ماه از ادامه فعالیت منع و تعلیق شدند.در همین زمینه معاونت نظارت بانک مرکزی، از تمام صرافی ها خواست ضمن رعایت دقیق مقررات، نسبت به تطبیق فعالیت های خود به خصوص خرید و فروش ارز با مقررات تعریف شده، اقدام کنند.شورای عالی هماهنگی اقتصادی سران قوا هفته گذشته به بانک مرکزی اختیارات لازم را برای دخالت و مدیریت در بازار ارز داد؛ این اختیارات مواردی همچون انتشار اوراق مشارکت ارزی و ریالی، خرید و فروش فوری ارز حاصل از صادرات پتروشیمی، فولاد و دیگر محصولات صادراتی در بازار ثانویه و انجام عملیات بازار باز را دربرمی گیرد.همچنین شورای عالی هماهنگی اقتصادی سران قوا به منظور تشویق سرمایه گذاری و جذب منابع ارزی اعلام کرده است که اتباع دولت های خارجی در صورتی که حداقل 250 هزار دلار برای سرمایه گذاری در ایران به کشور وارد کنند، مطابق ضوابطی که دولت اعلام می کند، می توانند از امتیاز مجوز اقامت پنج ساله برخوردار شوند.پیشتر «عبدالناصر همتی» رئیس کل بانک مرکزی گفته بود: با اختیاراتی که از سوی سران سه قوه به بانک مرکزی داده شده است، این بانک فعالانه در بازار ارز حضور دارد.اقتصام**1108*1834            "}