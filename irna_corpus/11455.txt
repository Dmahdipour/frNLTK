{"onTitr":" معاون استاندار قزوین:    ","titr":" پیوند مردم با انقلاب و نظام از هم ناگسستنی است","describe":" قزوین - ایرنا - معاون سیاسی امنیتی و اجتماعی استاندار قزوین گفت: پیوند مردم ما با انقلاب و نظام جمهوری اسلامی از هم ناگسستنی بوده و تلاش دشمن برای قطع این ارتباط کوششی نافرجام است.", "text":"به گزارش ایرنا، علیرضا آشناگر روز سه شنبه در نشست سیاست گذاری سالگرد پیروزی انقلاب اسلامی افزود: مردم با همه سختی ها و مشکلات پای انقلاب و نظام ایستاده اند.وی اظهار داشت: دشمن همه تلاش خود را در آستانه چهل سالگی انقلاب شکوهمند اسلامی به کار گرفته است تا با انواع فشارهای اقتصادی و تهدیدها نظام ما را از رسیدن به آرمان ها و اهداف خود بازدارد که به لطف الهی، وجود ولایت فقیه و بصیرت مردم این اتفاق رقم نخواهد خورد.معاون سیاسی امنیتی و اجتماعی استاندار قزوین با بیان اینکه امروز در یک جنگ تمام عیار اقتصادی با دشمنان قرار داریم، اظهار داشت: دشمن می کوشد تا انقلاب ما را ناکارآمد جلوه داده و جامعه را نسبت به آینده ناامید سازد بنابراین همه مسئولان و دست اندرکاران وظیفه دارند تا حضوری فعالانه در جبهه این جنگ داشته و از همه توان خود برای مقابله با دشمن استفاده کنند.آشناگر در بخش دیگری از صحبت های خود خاطرنشان کرد: باید اهداف و فلسفه انقلاب اسلامی و آرمان های آن برای نسل جوان و نوجوان بازگو و تبیین شود.معاون سیاسی امنیتی و اجتماعی استاندار قزوین همچنین تاکید کرد: در مسیر خدمت به انقلاب و نظام جمهوری اسلامی باید جناح بندی های سیاسی را کنار گذاشت.وی، تضعیف دولت را تضعیف نظام دانست و اظهار داشت: نقدها به قوه مجریه باید منصفانه و دلسوزانه بوده و همراه با راهکار ارایه شوند.6104*3013            "}