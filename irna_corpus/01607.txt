{"onTitr":"","titr":" برنامه تمرینات تیم فوتبال امید اعلام شد","describe":" تهران- ایرنا- مدیر اجرایی تیم ملی فوتبال امید برنامه تمرینات این تیم را تا پایان اردوی آماده سازی مهرماه اعلام شد.", "text":"به گزارش ایرنا از فدراسیون فوتبال، بهزاد آزاد درخصوص برنامه تمرینات تیم فوتبال امید در روزهای آتی گفت: بنا بر نظر کادر فنی تمرین روز پنج شنبه مورخ 19 مهرماه تمرین تیم از ساعت 15 الی 17 در زمین چمن ورزشگاه خیریه عمل با حضور تمامی بازیکنان برگزار خواهد شد.همچنین روز جمعه 20 مهر اعضای تیم در 2 گروه، صبح و بعدازظهر (ساعت 10 و 15) در زمین چمن ورزشگاه کارگران تمرین می کنند. روز شنبه ساعت 15 یک مسابقه درون تیمی در زمین پیکان شهر انجام می شود و بنا بر اعلام کادر فنی بازیکنان روز یکشنبه تمرین ریکاوری در سالن وزنه را خواهند داشت. روز دوشنبه 23 مهر تمرینات تیم در 2 گروه، ساعت 10 و 13 در زمین خیریه عمل برگزار خواهد شد و روز سه شنبه 24 مهر از ساعت 15 اعضای تیم در یک بازی درون تیمی در ورزشگاه کارگران مقابل هم قرار می گیرند.گفتنی است حضور نمایندگان رسانه های گروهی در تمامی تمرینات تیم فوتبال امید ایران بلامانع است.تیم فوتبال امید ایران اردو تدارکاتی خود را جهت حضور قدرتمند در رقابت های انتخابی بازیهای المپیک 2020 توکیو در تهران برگزار می کند. ورزشی**1528**9129            "}