{"onTitr":"","titr":" کار برچیدن سایت پرتاب موشک 'سوهه' در کره شمالی متوقف شد","describe":" پکن- ایرنا- گروه «۳۸ شمال» که یک گروه پژوهشی آمریکایی است ادعا کرد از اوایل ماه اوت سال میلادی جاری، کار برچیدن سایت پرتاب موشک 'سوهه' در کره شمالی متوقف شده است.", "text":"به گزارش ایرنا از 'ان.اچ.کی' ژاپن، گروه «۳۸ شمال» تجزیه و تحلیل خود را از تصاویر ماهواره ای ثبت شده در روز 27 ماه سپتامبر (شهریور) سال میلادی جاری، از مرکز پرتاب ماهواره 'سوهه' در 'تونچان-ری' کره شمالی منتشر کرد.به گفته این گروه، از ماه ژوئیه تا اوت امسال، فعالیت قابل توجهی برای برچیدن این تاسیسات در بخشی از آن وجود داشت اما از آن زمان، در تصاویر ماهواره ای ثبت شده، انجام گرفتن فعالیت بیشتری به چشم نمی خورد.گروه ۳۸ شمال دلایلی را برای این وضعیت پیشنهاد کرده و می گوید که احتمال دارد کره شمالی منتظر ترتیب داده شدن دیدار ناظران بین المللی از این کشور برای بازرسی از مراحل برچیدن تاسیسات یاد شده، همان گونه که در بیانیه تصویب شده در نشست سران کره شمالی و کره جنوبی در ماه میلادی گذشته تعهد شد، باشد.در این بیانیه آمده است که کره شمالی این مکان را در حضور کارشناسان بین المللی بطور دائمی تعطیل خواهد کرد.به گفته گروه پژوهشی یاد شده، احتمال دارد کره شمالی منتظر نتایج دیدار برنامه ریزی شده 'مایک پمپئو' وزیر امور خارجه ایالات متحده آمریکا از پیونگ یانگ پایتخت کره شمالی در روز یکشنبه باشد.**آساق**1904*8            "}