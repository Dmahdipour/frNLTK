{"onTitr":"","titr":" ایجاد مشاغل سبز در لرستان حمایت می شود","describe":" خرم آباد - ایرنا - مدیرکل حفاظت محیط زیست لرستان گفت: افرادی که به ایجاد مشاغل سبزعلاقه دارند توسط دستگاه های متولی دراستان حمایت می شوند.", "text":"به گزارش ایرنا، مهرداد فتحی بیرانوند روز سه شنبه در نشست شورای اداری که در سالن آمفی تئاتر استانداری لرستان و با حضور معاون رئیس جمهوری در امور خانواده و بانوان برگزار شد، افزود: برخی شغل ها محیط زیست را به مخاطره می اندازند و به همین رو مساله مشاغل سبز در دنیا و ایران مطرح است.وی با انتقاد از اینکه علیرغم اهمیت بالای محیط زیست توجه جدی به آن نمی شود، بیان کرد: دغدغه مسولان ارشد نظام ایجاد مشاغل سبز است چرا که مانع تخریب محیط زیست می شود.وی اظهارداشت: در مشاغل سبز فضای کسب و کار با توجه به حفاظت و توسعه ی محیط زیست تعریف می شود.مدیرکل حفاظت محیط زیست لرستان با بیان اینکه رویکرد سازمان جهانی کار نیز توجه به مشاغل سبز است، اضافه کرد: سند ملی اشتغال سبز در کشور رونمایی شده که بر مبنای ان باید بیش از چهار هزار شغل در این حوزه ایجاد شود.فتحی بیرانوند گفت: لرستان برای انجام این سند به عنوان  پایلوت انتخاب و برنامه ای برای اولین باردر این استان اجرایی شده است.وی اضافه کرد: در مرحله اول 71 نفر ثبت نام و 2 کارگاه و پنل به منظور آشنایی متقاضیان با مفاهیم مشاغل سبز برگزار شد.مدیرکل حفاظت محیط زیست لرستان با اشاره به انتخاب نهایی 40 نفر و معرفی 20 ایده در حوزه مشاغل سبز افزود: طرح ها معرفی شده و تمام دستگاه ها همکاری لازم را انجام دادند تا مشاغل سبز در استان ایجاد و تقویت شود.3210/7269/7273            "}