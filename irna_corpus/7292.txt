{"onTitr":"","titr":" دمای هوا  در استان اصفهان کاهش می یابد","describe":" اصفهان - ایرنا - دمای هوا در اغلب نقاط  استان اصفهان در 24 ساعت آینده  بین  پنج  تا  6  درجه  کاهش  می یابد.", "text":"به گزارش ایرنا، اداره کل هواشناسی استان اصفهان روز شنبه با صدور اطلاعیه ای اعلام کرد: آخرین نقشه های هواشناسی بیانگر ریزش هوای سرد و گذر امواج ناپایدار در لایه ‌های میانی جو از بعدازظهر جمعه تا اواسط روز یکشنبه است. این اداره کل اضافه کرد: شرایط رگبار و رعد و برق، وزش باد شدید  (توفان محلی)  بر روی استان به ویژه نیمه شمالی در روز شنبه پیش‌ بینی می‌شود.  براساس این اعلام با توجه به  وقوع  رگبار و رعد و برق ، وزش باد شدید از عصر روز شنبه تا اوایل روز یکشنبه در مسیر اصفهان به تهران اختلال تردد جاده ای وجود دارد و به رانندگان توصیه می شود برای جلوگیری از خطرات احتمالی تمهیدات لازم را مد نظر قرار دهند.کارشناس ارشد پیش بینی اداره کل هواشناسی اصفهان روز شنبه به ایرنا گفت: بررسی نقشه‌های هواشناسی بیانگر جوی ناپایدار تا سه روز آینده بر روی استان است.ساناز جعفری با بیان اینکه در این مدت افزایش ابر، گاهی وزش باد به نسبت شدید تا شدید و بارش‌های رگباری پیش بینی می شود افزود: اوج نا پایداری‌ها  روز شنبه ( امروز ) و بویژه در بخش‌های شمالی، شمال‌ شرقی و شمال‌ غربی استان به شکل بارش‌ های رگباری و رعد و برق و وزش باد شدید و در برخی مناطق همراه با توفان محلی و گرد و خاک خواهد  بود.وی با اشاره به اینکه از امروز با افت محسوس دما در استان مواجه خواهیم بود  گفت: دمای هوا تا 24 ساعت آینده در بیشتر مناطق استان سه تا پنج درجه سانتیگراد کاهش خواهد داشت.جعفری افزود: دمای هوای اصفهان روز گذشته در گرمترین ساعات به 28 درجه سانتیگراد و امروز (شنبه) در خُنک ترین ساعات به 15 درجه سانتیگراد رسید.کارشناس ارشد پیش بینی اداره کل هواشناسی اصفهان برای هوای کلانشهر اصفهان در روز یکشنبه (فردا)، افزایش ابر و گاهی وزش باد به نسبت شدید، رگبار پراکنده و برای روز دوشنبه، افزایش ابر و گاهی وزش باد به نسبت شدید و رگبار پراکنده پیش بینی کرد.بگفته وی، چوپانان با 31 درجه سانتیگراد، گرمترین و بوئین میاندشت با سه درجه سانتیگراد بالای صفر خنک ترین نقطه استان اصفهان بوده است.7150 / 6022            "}