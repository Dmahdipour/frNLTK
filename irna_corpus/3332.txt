{"onTitr":" مدیرکل آموزش و پرورش خراسان رضوی:    ","titr":" امنیت بستر توسعه در حوزه های مختلف است","describe":" مشهد- ایرنا- مدیرکل آموزش و پرورش خراسان رضوی گفت: تامین امنیت بستر ساز توسعه در حوزه های مختلف سیاسی، اجتماعی، اقتصادی و فرهنگی محسوب می شود.", "text":"قاسمعلی خدابنده روز سه شنبه در مراسم زنگ انضباط اجتماعی به مناسبت هفته نیروی انتظامی در دبیرستان شاهد خاندان قفلی ناحیه هفت مشهد، افزود: در حوزه تامین امنیت اجتماعی همکاری آموزش و پرورش و نیروی انتظامی برای آگاهی بخشی به جامعه در زمینه هایی مانند پیشگیری از آسیب های اجتماعی می تواند موجب بهبود شرایط زندگی شود.وی با بیان اینکه مقوله امنیت در همه کشورها از مسائل اساسی است و هرسال هزینه بسیار از سوی دولت ها برای تامین امنیت جامعه پرداخت می شود، اظهار داشت: به همین دلیل تقویت نیروهای نظامی، انتظامی و تامین کننده امنیت، نقش موثر در رشد جامعه دارد.وی گفت: کشور ما با اینکه در منطقه پرآشوب واقع شده است اما به لطف نظام مقدس جمهوری اسلامی و تلاش نیروهای نظامی، انتظامی و امنیتی شاهد آرامش مثال زدنی در ایران هستیم.خدابنده افزود: در جامعه کنونی ساختارها در حال تغییر هستند و این درحالی است که فرهنگ اجتماعی همگام با این ساختارها رشد و تغییر نداشته است و به همین دلیل در بخش های مختلف با ناهنجاری هایی روبرو می شویم اما برای مقابله با این چالش بهترین مسیر ایجاد امنیت با محوریت مردم است.وی اظهار داشت: هر یک از افراد جامعه با خودمراقبتی و خودکنترلی باید پلیس خود باشد که در صورت تحقق این آگاهی و خودکنترلی بین مردم  شاهد افزایش سرمایه اجتماعی و رضایتمندی مردم خواهیم بود. استان خراسان رضوی دارای یک میلیون و 222 هزار دانش آموز است که حدود 9 درصد جمعیت دانش آموزی کشور را تشکیل می دهد.7496 / 6053            "}