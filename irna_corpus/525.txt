{"onTitr":"","titr":" تایمز: آمریکا حاضر به کاهش تحریم‌ها علیه ایران است","describe":" لندن – ایرنا – روزنامه تایمز چاپ لندن روز جمعه گزارش داد: پس از واکنش شدید کشورهایی که به خرید نفت ایران وابسته هستند، دولت آمریکا مجبور شده است تا معافیت‌هایی را علیه صادرات نفت ایران مدنظر قرار دهد.", "text":"به گزارش ایرنا، تایمز در این گزارش نوشته است: مقام‌های آمریکا تائید کردند برای کشورهایی مانند هند که تلاش خود را برای کاهش نفت ایران صورت داده تا بر اساس مهلت تعیین شده از سوی واشنگتن آن را متوقف کنند، اما به هر ترتیب موفق نشده و یا تمایل به چنین کاری را ندارند، معافیت‌هایی را در نظر گیرد.این روزنامه انگلیسی افزود: دولت ترامپ ماه «می» گذشته پس از خروج از توافق بین‌المللی برجام، دستور داد تا تحریم‌ها علیه ایران دوباره اعمال شود. دور دوم تحریم‌ها که انتخاب میان تجارت با ایران و یا آمریکا را برابر کشورها قرار می‌دهد از ماه آینده به اجرا گذاشته خواهد شد.تایمز عنوان کرد: هند توافق کرده است تا هزینه خرید نفت ایران را به روپیه پرداخت کند تا ممنوعیت استفاده از دلار آمریکا را دور بزند. بدین ترتیب، این کشور به‌عنوان دومین خریدار بزرگ نفت ایران، پس از آغاز دور دوم تحریم‌ها 9 میلیون بشکه نفت از ایران خریداری می‌کند.این روزنامه انگلیسی در ادامه یادآور شد: مایک پمپئو وزیر امور خارجه آمریکا ماه گذشته از احتمال اعطای معافیت به خریداران نفت ایران خبر داده بود. بااین‌حال جان بولتون مشاور امنیتی کاخ سفید هفته گذشته اعلام کرد که سیاست دولت برای به صفر رساندن صادرات نفت ایران همچنان پابرجاست؛ هرچند وی اذعان داشت که دست‌یابی به این هدف غیرممکن است.گزارش ها حاکی است، دولت ترامپ که پیشتر خواستار توقف صادرات نفت ایران همزمان با اجرای تحریم‌های 4 نوامبر (13 آبان‌ماه) شده بود، اکنون از این موضع فاصله گرفته و در آستانه صدور معافیت‌های تحریمی برای مشتری‌های نفتی ایران قرار دارد. دفتر کنترل دارایی‌های خارجی وزارت خزانه‌داری آمریکا به تازگی مجوز اداره سه میدان گازی واقع در دریای شمال ازجمله میدان رام که بخشی از سهام آن متعلق به شرکت ملی نفت جمهوری اسلامی است را به شرکت‌های «بریتیش‌پترولیوم» (BP) و «سریکا انرژی» داده است.براساس بیانیه سریکا انرژی، این نهاد آمریکایی اجازه ارائه کالا و خدمات و حمایت از میدان گازی رام را به شرکت های آمریکایی اعطا کرده است. این مجوز تا پایان 31 اکتبر سال 2019 اعتبار دارد و امکان تمدید آن نیز هست.در پی خروج آمریکا از برجام، سایر کشورهای امضاکننده این توافق ضمن انتقاد از تصمیم واشنگتن، اعلام کردند که به توافق با ایران پایبند می‌مانند.در همین پیوند، اتحادیه اروپا اعلام کرده است &#39;قوانین مسدودساز&#39;‌ خود را برای حمایت از شرکت‌های اروپایی فعال در ایران اجرا می‌کند تا از این شرکت‌ها در برابر آن بخش از تحریم‌های آمریکا که شرکت‌های خارجی‌ را تهدید می‌کند، محافظت کند. کشورهای عضو برجام همچنین به دنبال ایجاد ساز وکار ارتباط مالی ویژه با ایران در زمان اعمال تحریم‌های آمریکا از 13 آبان هستند. سید عباس عراقچی معاون سیاسی وزیر امور خارجه ایران در این باره گفته است بر اساس مذاکرات با اروپایی‌ها، سازوکارهای تبادل بانکی و تجاری با ایران تا شروع دور دوم تحریم‌های آمریکا، اجرایی خواهد شد.اروپام ** هـ ن **1485            "}