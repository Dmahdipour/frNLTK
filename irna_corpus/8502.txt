{"onTitr":" معاون استانداری :    ","titr":" تکریم معلمان بازنشسته یزدی مورد تأکید نظام و دولت است","describe":" یزد - ایرنا - معاون سیاسی، امنیتی و اجتماعی استانداری یزد امروز(پنجشنبه) در همایش تکریم معلمان بازنشسته متولد سال 1335 الی 1337 در دانشگاه فرهنگیان یزد گفت: تجلیل معلمان به‌خصوص پیشکسوتان تعلیم و تربیت کاری مهم و مورد تأکید نظام و دولت است.", "text":"به گزارش ایرنا، محمدعلی طالبی به اهمیت کار فرهنگیان در مدارس و تربیت دانش‌آموزان اشاره کرد و افزود: بازنشستگان نقش مهمی در تربیت و ارتقای علمی و پرورشی نسل جوان بر عهده داشته و دارند. وی ادامه داد: تکریم فرهنگیان و پیشکسوتان تعلیم و تربیت، تجلیل از دانایی و علم‌آموزی است که به برکت انقلاب اسلامی توسط آموزش‌وپرورش با همکاری بخش‌های مختلف انجام می‌شود. این مسئول در ادامه به رشادت‌های ملت ایران در دوران 40 ساله انقلاب اسلامی اشاره کرد و یادآور شد: نسل ظلم‌ستیز و انقلابی کشور مدیون فعالیت خالصانه معلمان و بازنشستگان است. طالبی همچنین به حضور فرهنگیان در جبهه‌ها در دفاع مقدس اشاره کرد و گفت: معلمان بازنشسته سه دهه قبل به خاطر تربیت این نسل هوشیار و فعال در پیروزی نظام و اهداف متعالی آن مؤثر بوده‌اند. همچنین مدیرکل آموزش‌وپرورش یزد گفت: موفقیت دانش‌آموزان استان در عرصه‌های علمی و پرورشی طی سال‌های گذشته، مرهون تلاش معلمان دلسوز و پیشکسوتان تعلیم و تربیت است. عباسعلی دانا فر افزود: تکریم معلمان بازنشسته و کسانی که در بخش‌های مختلف به تربیت نسل جوان می‌پردازند امری مهم و مورد تأکید دولت و نظام اسلامی است. در این مراسم چند برنامه فرهنگی و هنری اجرای و از بازنشستگان تجلیل شد. در حال حاضر 14هزار و 700 معلم بازنشسته در استان زندگی می‌کنند. استان یزد با یک‌میلیون و 138 هزار نفر جمعیت، 250 هزار دانش‌آموز دارد. 7536/ 2047/            "}