{"onTitr":"","titr":" اسامی پنج نامزد نخست جایزه توپ طلا اعلام شد","describe":" تهران - ایرنا - اسامی پنج نامزد نخست فهرست 30 بازیکن فوتبال برای دریافت جایزه توپ طلای سال 2018 ، به غیر از گزینه های احتمالی یعنی «لوکا مودریچ»، «کریستیانو رونالدو» و «لیونل مسی»، اعلام شد.", "text":"به گزارش ایرنا، تارنمای خبری یورو اسپورت روز دوشنبه نوشت: «سرخیو آگوئرو» بازیکن تیم منچسترسیتی، «گرت بیل» مهاجم ولزی تیم رئال مادرید به همراه «کریم بنزما» هم تیمی خود در سانتیاگو برنابئو؛ «ادینسون کاوانی» مهاجم اروگوئه ای پاری سن ژرمن و «آلیسون بکر» دروازه بان برزیلی لیورپول پنج نامزد نخست این فهرست 30 نفره هستند.نشریه معتبر فرانس فوتبال که هر ساله این فهرست را اعلام و توپ طلا را به نفر برگزیده (بهترین بازیکن سال جهان) اهدا می کند، اسامی را به ترتیب حروف الفبا اعلام می کند و این بدین معنا است که در فهرست امسال دیگر نباید انتظار «جیان لوئیجی بوفون» دروازه بان افسانه ای ایتالیا یا پیر امریک اوبامیانگ مهاجم آرسنال را داشته باشیم.مودریچ هافبک کروات کهکشانی ها با احتمال 4 از 7 محتمل ترین گزینه کسب توپ طلای سال 2018 است تا این جایزه معتبر را هم پس از کسب عنوان برترین بازیکن سال فیفا به صندوقچه افتخارات خود بیفزاید.ذکر این نکته خالی از لطف نیست که مسی و رونالدو از سال 2018 تاکنون هر کدام پنج بار این جایزه را از آن خود کرده اند و پیروزی مودریچ در این رقابت می تواند به سلطه 10 ساله این 2 ستاره در کسب این جایزه معتبر پایان دهد.اسامی 30 نامزد توپ طلای سال 2018 تا پایان امروز (دوشنبه) از طریق نشریه فرانس فوتبال بروز رسانی و اعلام می شود.فهرست نامزدهای توپ طلای 2018 تا این لحظه به شرح زیر اعلام شده است:تیبو کورتوآ (رئال مادرید)کریستیانو رونالدو (یوونتوس)کوین دی بروین (منچسترسیتی)روبرتو فیرمینیو (لیورپول)دیگو گودین (اتلتیکو مادرید)چهار نامزد دیگر توپ طلا اعلام شدند:آنونتوآن گریژمان (اتلتیکو مادرید)ادن هازارد (چلسی)ایسکو (رئال مادرید)انگولو کانته (چلسی)با احساب این 4 بازیکنان، فهرست مذکور تنها 16 جای خالی دارد.ورزشی**3991**1584            "}