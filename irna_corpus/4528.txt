{"onTitr":"","titr":" 54 هزار قلم داروی کمیاب از یک منزل مسکونی در سنندج کشف شد","describe":" سنندج - ایرنا - جانشین فرمانده انتظامی استان کردستان گفت: 54 هزار قلم داروی غیر مجاز و کمیاب در بازرسی از منزلی در شهر سنندج کشف و ضبط شد.", "text":"به گزارش پایگاه خبری پلیس، سرهنگ عباس مسعودی روز دوشنبه اظهار داشت: ماموران اداره مبارزه با قاچاق کالای پلیس آگاهی در راستای طرح عملیاتی مبارزه با قاچاق کالا موفق به کشف محموله داروی کمیاب و فاقد مجوز شدند.وی اضافه کرد: با هماهنگی مراجع قضایی، منزل مورد نظر بازرسی و بیش از 54 هزار قلم داروی غیرمجاز از آن کشف شد.  سرهنگ مسعودی افزود: در این عملیات یک نفر دستگیر و با تشکیل پرونده برای سیر مراحل قانونی تحویل مراجع قضایی شد.12 مهر نیز پنج هزار و 539 قلم داروی غیر مجاز تاریخ مصرف گذشته و قاچاق از 2 واحد صنفی غیر مرتبط در شهرستان بیجار کشف شده بود.6108/9102            "}