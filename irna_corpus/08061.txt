{"onTitr":"","titr":" هند میزبان جشن های جهانی گردشگری 2019 شد","describe":" دهلی نو-ایرنا- وزیر گردشگری هند اعلام کرد: کشورش برای برگزاری جشن های جهانی گردشگری از سوی سازمان جهانی گردشگری سازمان ملل متحد در سال 2019 میلادی انتخاب شده است.", "text":"به گزارش روز جمعه ایرنا به نقل از روزنامه 'دکن هرالد'، کی آلفونز در مراسمی برای معرفی برندگان جایزه گردشگری ملی سال 17-2016 گفت: ایالت آندراپرادش هند مقام اول این جایزه را برای ارتقای برنامه توریسم از آن خود کرده است.ایالت کرالا برای توسعه همه جانبه گردشگری در مکان دوم و راجستان و گوا بطور مشترک سوم شدند.آلفونز افزود : هند در چهار سال گذشته 'گام های بزرگی' در زمینه گردشگری برداشته و این بخش 'منبع اصلی' اشتغال و درآمد ارز خارجی است..پیش از این، وزیر گردشگری هند اعلام کرده بود که این کشور با هدف تشویق صنعت جهانگردی، به شهروندان 165 کشور در 25 فرودگاه و 5 بندر دریایی خدمات روادید الکترونیکی ارائه می دهد.همچنین برای تشویق گردشگری در هند، برنامه هایی مانند جشنواره جهانگردی، کنفرانس بین المللی بودایی و بازار بین المللی جهانگردی برگزار شده اند.بر اساس گفته های مقامات هندی، سفر گردشگران داخلی هند در سال های 2014 تا 2017 میلادی 28.8 درصد و جهانگردان خارجی  20.4 درصد افزایش یافت.در سال 2017 بیش از 10 میلیون نفر جهانگرد خارجی به هند سفر کرده اند که رشدی 14 درصدی در مقایسه با مدت مشابه سال قبل را نشان می دهد.شورای جهانی جهانگردی و سفر، چندی پیش در گزارش خود اعلام کرد هند تا یک دهه آینده به سومین اقتصاد بزرگ جهانگردی و سفر در جهان تبدیل خواهد شد.در این گزارش همچنین آمده است هند تا سال 2028 در بخش جهانگردی 10 میلیون شغل ایجاد خواهد کرد و تعداد مشاغلی که به صورت مستقیم و غیر مستقیم در هند به صنعت جهانگردی وابسته هستند از 42.9 میلیون در سال 2018 به 52.3 میلیون در سال 2028 افزایش خواهد یافت.افزایش سفر گردشگران  خارجی به هند در سال 2017 به این کشور کمک کرده است تا رتبه بندی کلی خود را در شاخص جهانی جهانگردی ارتقاء دهد.درحالی که هند در سال 2013 از نظر مقصد های جهانگردی در جهان، در رتبه 65 جهانی قرار داشت این رتبه در سال گذشته به چهلمین مقصد جهانگردان در جهان ارتقاء پیدا کرده است.شبد**267**1424*9122            "}