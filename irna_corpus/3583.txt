{"onTitr":" در درگیری با اشرار مسلح    ","titr":" سرباز هنگ مرزی مریوان به شهادت رسید","describe":" سنندج - ایرنا - جانشین فرماندهی مرزبانی ناجا گفت: یک نفر از سربازان وظیفه جمعی هنگ مرزی مریوان در درگیری با اشرار مسلح به شهادت رسید.", "text":"به گزارش ایرنا از مرزبانی کردستان، سردار محمد کاظم تقوی روز سه شنبه اظهار داشت: درگیری شب گذشته میان مرزبانان هنگ مرزی مریوان با اشرار مسلح روی داد و  مقادیر قابل توجهی سلاح و مهمات نیز از آنها کشف شد و سرباز وظیفه میلاد محمدیان در این درگیری به درجه رفیع شهادت نایل آمد.وی اضافه کرد: این درگیری بین مرزداران این هنگ مرزی با تعدادی از اشرار مسلح که قصد ورود و اقدامات خرابکارانه در داخل کشور را داشتند در نقطه صفر مرزی روی داده است.سردار تقوی افزود: مرزبانان با حضور به موقع اشرار مسلح را غافلگیر کرده و در عملیاتی مقتدرانه توانستند ضمن وارد کردن تلفات سنگین مقادیری قابل توجهی سلاح و مهمات از آنها کشف کنند.شهرستان مریوان در 125 کیلومتری غرب سنندج مرکز استان کردستان واقع شده و از قمست غرب خود به شهر پنجوین در استان سلیمانیه اقلیم کردستان عراق با 100 کیلومتر مرز متصل است.کردستان از استان های مرزی کشور است که 227 کیلومتر مرز با شمال عراق دارد.3034/9102            "}