{"onTitr":"","titr":" سردار آزمون در اردوی تیم ملی آفتابی شد","describe":" تهران-ایرنا- «سردار آزمون» مهاجم تیم ملی فوتبال ایران که پس از رقابت های جام جهانی 2018 روسیه از تیم ملی خداحافظی و در اردوی اول این تیم پس از این جام غایب بود، سرانجام در اردوی این تیم آفتابی شد.", "text":"به گزارش ایرنا؛ تمرین تیم ملی فوتبال ایران به منظور آماده سازی جهت شرکت در رقابت های جام ملت های آسیا از ساعت 16 امروز در زمین پژوهشگاه صنعت نفت با حضور تمامی 28 بازیکن دعوت شده آغاز شد.مهم ترین اتفاق در تمرین امروز حضور مجدد سردار آزمون در اردوی آماده سازی تیم ملی است. همچنین سامان قدوس، میلاد محمدی، امیر عابدزاده، سعید عزت‌اللهی، وحید امیری، مجید حسینی، صادق محرمی و علی کریمی که به دلیل شرکت در رقابت های لیگ باشگاه های خود یا مصدومیت جزیی در روزهای ابتدایی این تمرین غایب بودند نیز به تمرینات گروهی اضافه شده و تمرین کردند.شاگردان «کارلوس کی روش» سرمربی تیم ملی که از ساعت 16 در زمین پژوهشگاه صنعت نفت گرد هم آمده بودند با کار با توپ و روپایی زدن  بدن های خود را گرم کردند.البته بازیکنانی که دیرتر از سایرین به تمرین تیم اضافه شدند، به طور اختصاصی زیر نظر دستیاران کی‌روش کارهای تاکتیکی را انجام دادند و به دستور کی روش زودتر از سایرین نیز تمرینات شان را تمام و زمین را ترک گفتند.در ادامه تمرینات کادرفنی بازیکنان را به گروه های مختلف تقسیم و نکات لازم را درخصوص حمله و دفاع به آنان متذکر شد.بازیکنان پیش از شروع بخش پایانی تمرین امروز به دستور کی روش یک بار دیگر در میانه میدان جمع شده و به  تذکرات فنی سرمربی خود گوش فرا دادند.در تمرین آخر ملی‌پوشان به سه گروه نارنجی، مشکی و سبز تقسیم شدند، این درحالی بود که کریم انصاری‌فر و سردار آزمون 2 مهاجم تیم ملی کاورهای بنفش‌ رنگ به تن داشتند و به عنوان بازیکن آزاد در این تمرین  تاکتیکی شرکت داشتند.نکته قابل توجه تمرین امروز باز هم به سرمربی تیم ملی باز می گردد. او که به طور معمول در محل تمرین باب گفت و گو با دیگران به خصوص غیر فوتبالی ها را باز نمی کند، برای دقایقی با تعدادی از مدیران  پژوهشگاه نفت که درمحل تمرین حاضر بودند، گفت وگو کرد.تمرین امروز پس از یک ساعت و 40 دقیقه تمام وبازیکنان محل تمرین را ترک کردند.ورزشی **9144 **9029**9129            "}