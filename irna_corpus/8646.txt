{"onTitr":"","titr":" ظرفیت فناوری اطلاعات می تواند گردشگری کاشان را شکوفا کند","describe":" کاشان - ایرنا - وزیر ارتباطات و فناوری اطلاعات گفت : استفاده از ظرفیت فناوری اطلاعات و گردشگری می تواند با ایجاد شغل مستقیم رشد و شکوفایی شهرستان کاشان را فراهم کند.", "text":"به گزارش ایرنا، محمدجواد آذری جهرمی روز پنجشنبه در جلسه شورای اداری کاشان با اشاره به جنبه های تاریخی و تمدنی این شهرستان افزود : هنر دستی، طبیعت، فرش، تولید گلاب و افتخار شست و شوی خانه خدا ظرفیت های خوب گردشگری این خطه می باشد.وی اظهارداشت : کاشان با مجموع این ظرفیت ها و با توجه به اقبال گردشگران خارجی ویترین کشور محسوب می شود و ارائه خدمات در آن مورد قضاوت بین المللی است.وزیر ارتباطات و فناوری اطلاعات اضافه کرد: سه سامانه در این راستا برای مرنجاب مهیا شده که مشکل برق و تملک دارد و راه اندازی آن نیازمند برطرف شدن این مسائل است.وی با اشاره به دریافت 33 شکایت از کاشان در وزارت ارتباطات و فناوری اطلاعات بیان کرد : شکایت ها از کیفیت خدمات مانند تاخیر و کندی سرعت، مشکل آنتن دهی کامل در چند روستا، صورتحساب افزون بر بسته های تشویقی استفاده شده و عدم پاسخگویی بود. سرپرست فرمانداری ویژه کاشان در ادامه گفت: ظرفیت های فناوری در این منطقه شرایط مناسبی به وجود آورده و پوشش کامل اینترنت روستایی داریم.علی اکبر مرتضایی قهرودی افزود: پوشش کامل تلفن ثابت در شهرک های صنعتی، توسعه فیبرنوری راوند تا مشکات و پوشش تلفن همراه در برخی روستاها از دیگر خدمات ارتباطاتی این شهرستان می باشد.وی با تاکید بر ظرفیت های ویژه گردشگری، تاریخی و صنعتی کاشان اظهارداشت: این شهرستان در مسیر ترانزیت شمال به جنوب کشور واقع شده و آثار تاریخی برجسته از جمله باغ فین، خانه های تاریخی، مرکزهای علمی و بویژه هنر صنعت فرش آن در کشور و جهان زبانزد است. افزون بر یک هزار و 700 اثر دارای ارزش تاریخی در شهرستان کاشان شناسایی شده و 325 مورد تا کنون در فهرست آثار ملی و یک اثر در فهرست میراث جهانی یونسکو (سازمان آموزشی، علمی و فرهنگی ملل متحد) قرار دارد.کاشان با جمعیت افزون بر 365 هزار نفر در فاصله 200 کیلومتری شمال اصفهان واقع است. 6136/8123/6026/            "}