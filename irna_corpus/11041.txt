{"onTitr":"","titr":" 2 هزار بطری کشک تاریخ گذشته در تربت حیدریه کشف شد","describe":" تربت حیدریه - ایرنا - رئیس اداره سلامت محیط و حرفه ای معاونت بهداشتی دانشگاه علوم پزشکی تربت حیدریه گفت: 2 هزار و 88 بطری شیشه کشک 500 گرمی تاریخ مصرف گذشته از یک کامیون در تربت حیدریه کشف شد.", "text":"به گزارش روز سه شنبه روابط عمومی معاونت بهداشتی این دانشگاه، جلیل چین سری افزود: محموله مزبور که روز گذشته توسط کارکنان بهداشت محیط در ایستگاه بازرسی شهید شیردل کامه کشف شد با رضایت صاحب کالا در محل سایت دفن پسماند معدوم گردید.وی اظهار داشت: این محموله از شهر زابل و به مقصد یکی از شهرهای استان خراسان رضوی بارگیری شده بود.وی گفت: شهروندان باید مواد غذایی مورد نیاز خود را از فروشگاههای معتبر تهیه کنند و در صورت مشاهده هرگونه تخلف بهداشتی موارد را به سامانه 190 بهداشت اعلام نمایند.شهرستان 225 هزار نفری تربت حیدریه در 150 کیلومتری جنوب غربی مشهد قرار دارد. 6121 / 6053            "}