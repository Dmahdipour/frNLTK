{"onTitr":"","titr":" مس سونگون ورزقان مقابل آذرخش بندرعباس پیروز شد","describe":" تبریز - ایرنا -  تیم مس سونگون ورزقان از هفته سیزدهم لیگ برتر فوتسال مقابل تیم آذرخش بندرعباس با نتیجه 6 بر 4  پیروز میدان شد.", "text":"به گزارش خبرنگار ورزشی ایرنا، دیدار 2 تیم مس سونگون و آذرخش بندر عباس عصر پنجشنبه در سالن ورزشی پورشریفی تبریز برگزار شد.نیمه اول این دیدار را بازیکنان مس طوفانی شروع کردند و در دقیقه هفت بازی بوسیله حمید احمدی به گل اول دست یافتند.در ادامه تیم آذرخش با بازی نفوذی توانست در دقیقه 10 بازی توسط امین نصراله زاده، بازی را به تساوی بکشاند.بازیکنان مس سونگون، فرصت های به دست آمده را یکی پس از دیگری از دست می دادند که دقیقه هجدهم بازی، تیم مهمان توانست با شوت بهروز جعفری به گل دوم خود دست یابد تا نیمه نخست این دیدار با نتیجه 2 بر یک به سود تیم آذرخش به پایان برسد.در نیمه دوم امیر جعفری، بازیکن تند و تیز تیم فوتسال آذرخش برای دومین بار تور دروازه صمیمی را لرزاند تا نتیجه بازی به سه بر یک به سود تیم فوتسال بندرعباس تغییر کند.به گزارش ایرنا، در ادامه بازی بازیکنان مس با ارایه یک حرکت هماهنگ توسط مصطفی نعمت وند دقیقه 27 گل دوم تیم شان را به ثمر رساندند تا اختلاف به یک گل برسد، ولی خوشحالی این گل زیاد دوام نداشت و بازیکنان تیم آذرخش توسط مصطفی طیبی چهارمین گل خود را کسب کردند.در ادامه شاگردان تقی پور با انجام سیستم پاور پلی (پنج نفره) گل سوم تیم شان را بدست آورند و دوباره اختلاف به یک گل رسید تا نهایتا فرهاد فخیم بازی را دقیقه 38  به تساوی کشاند و مرتضی عزتی، بازیکن ریز نقش مس، با گل دوم خود در دقایق پایانی تیمش را پنج گله کرد و هم تیمی اش حمید احمدی گل ششم مس سونگون را رقم زد، تا مس پیروز میدان شود. در این بازی مصطفی طیبی و محمد بنی اسدی بازیکنان تیم آذرخش از داور کارت زرد گرفتند.تیم داوری این دیدار را حسین توانا، محمد علی سیاحی و کمال با یزیدی و زیاد فروتن بر عهده داشتند.گفتنی است در ابتدای این بازی برای جانباختگان حادثه واژگونی اتوبوس در تبریز و درگذشت پیشکسوت ورزشی، بهرام شفیع، فاتحه ای قرائت شد.**سرمربی مس سونگون: شناخت خوبی از آذرخش داشتیم  سرمربی تیم فوتبال مس سونگون پس از پایان بارزی با اشاره به تمرینات تیمش در طول هفته گفت: از تیم آذرخش آنالیز خوبی داشتیم که توانستیم بازی با این تیم را به تساوی و بعد به پیروزی بکشانیم.    اسماعیل تقی‌پور پس از برد تیمش مقابل تیم آذرخش بندر عباس به خبرنگاران گفت: بازی سختی بود و به رغم اینکه از تیم حریف عقب بودیم با سیستم پاور پلی توانستیم به نتیجه مطلوب مان برسیم و در این بازی بازیکنان مان زحمات زیادی کشیدند و خدا لطف کرد تا نتیجه ‌ای را که در شان مس سونگون بود، کسب کنیم. تقی پور با بیان اینکه آنالیز خوبی از تیم حریف داشتیم، خاطرنشان کرد: آذرخش بندرعباس جزو تیم‌هایی است که در پاور پلی عملکرد خوبی داشته است، اما ما در دفاع خوب کار کردیم و پس از تصاحب توپ نیز موفق به گلزنی شدیم؛ بر اساس آنالیزهایی که قبل از بازی از تیم حریف داشتیم توانستیم نتیجه بازی را تغییر داده و پیروز میدان باشیم. سرمربی تیم فوتسال مس سونگون ورزقان در پاسخ به این سوال که آیا برای حضور عزتی در سیستم پاور پلی، برنامه ریزی کرده بودید، عنوان کرد: قطعاً این‌ طور نیست ما با 2 و 3 بازیکن در این رابطه کار کرده بودیم و در بازی مقابل تیم آذرخش عزتی خوب ظاهر شد و در این سیستم 2 بار گلزنی کرد ولی همان طور که گفتم، در طول هفته چه در دفاع و چه در حمله با بازیکنان کار می‌ کنیم تا عملکرد مورد نظرمان را کسب کنیم. وی با اشاره به بازی عقب افتاده مقابل تیم حفاری اهواز ادامه داد: این بازی در هفته آتی برگزار خواهد شد و بعد از آن به دنبال تقویت تیم و جذب جایگزین برای بازیکنانی مثل محمدرضا سنگ سفیدی خواهیم بود. تقی پور اعلام کرد: در بازی امروز تقی ‌زاده را به دلیل مصدومیت و 2 بازیکن دیگر را نیز به دلیل خستگی در اختیار نداشتیم. ** سرمربی آذرخش بندرعباس: داوری بیشترین تاثیر گذاری را در بازی با مس داشت سرمربی تیم فوتسال آذرخش نیز پس از بازی تیمش با مس سونگون ورزقان افزود: به رغم اینکه بازی خوبی را از خودمان به نمایش گذاشتیم، ولی نتیجه بازی با مس سونگون را واگذار کردیم و در این شکست تیم داوری بیشترین تاثیر را داشت. عباس روزیبار خاطرنشان کرد: در گل تساوی که خوردیم، دروازه بان تیم ما توپ را جمع کرده بود ولی بازیکن مس توپ را وارد دروازه کرد باید داور بازی خطا اعلام می کرد که گل را صحیح اعلام کرد. وی با انتقاد از فدراسیون فوتبال عنوان کرد: زمان بازی ها خیلی به هم نزدیک است و در انتخاب داوران دقت نمی کنند. سرمربی تیم فوتسال آذرخش اظهار داشت: اگر فیلم بازی را تماشا کنید، فرهاد فخیم، بازیکن مس، باید از بازی اخراج می شد، زیرا سه بار به سینه داور ضربه زد ولی داور عکس العملی از خودش نشان نداد. وی در مورد تیم فوتسال مس گفت: با اینکه تیم مس به عنوان قهرمانی آسیا را دارد و بازی خوبی را انجام داد، در نیمه اول این تیم را خوب آنالیز کرده بودیم و بالا پرس خوبی داشتیم و توانستیم نیمه نخست را 2 بر یک پیروز شویم ولی همان طور که گفتم تیم داوری در نتیجه این بازی خیلی تاثیرگذار بود.تیم فوتسال مس سونگون با توجه به اینکه یک بازی معوقه با تیم حفاری اهواز دارد، در پایان هفته سیزدهم با کسب 27 امتیاز در رده دوم و تیم آذرخش با کسب 14 امتیاز در رده دهم جدول لیگ برتر فوتسال باشگاه های کشور قرار گرفتند.9853/518            "}