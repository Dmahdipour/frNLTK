{"onTitr":"","titr":" انتقاد نایب رییس مجلس از نحوه فروش کشت و صنعت مغان","describe":" تهران- ایرنا- نایب رئیس مجلس شورای اسلامی با انتقاد از نحوه فروش و واگذاری کشت و صنعت مغان، گفت: این مجتمع با حدود 60 کیلومتر زمین به ثمن بخس فروخته شد.", "text":"به گزارش ایرنا از خانه ملت، مسعود پزشکیان روز دوشنبه، با اشاره به حضورش در سازمان امور مالیاتی برای بازدید از نمایشگاه دستاوردهای طرح جامع مالیاتی کشور با تأکید بر اینکه خریدار کشت و صنعت مغان این مجموعه را با حدود 60 کیلومتر زمین به ثمن بخس خریداری کرده است، افزود: این مجتمع یکی از مجتمع‌های بزرگ منطقه است، اما خریدار آن پیش از این اعلام ورشکستگی کرده و مالیات خود را پرداخت نمی‌کند، چگونه مجتمع بزرگی با این امکانات به این فرد فروخته شده است.نایب رئیس مجلس شورای اسلامی با بیان اینکه سازمان خصوصی‌سازی و سازمان امور مالیاتی که هر دو از زیرمجموعه‌های وزارت امور اقتصادی و دارایی هستند، در این خصوص با یکدیگر هماهنگی‌های لازم را انجام نداده بودند، تصریح کرد: مرتبط نبودن شبکه‌ها معضل بزرگی در کشور ایجاد می‌کند.پزشکیان با تاکید بر اینکه سیستم داده‌های کشور باید جامع‌تر، شامل‌تر و کامل‌تر شود، اظهار داشت: در ساختار کنونی افراد باید اطلاعات را خود ارائه دهند اما باید سیستمی ایجاد شود که حاکمیت اطلاعات را در این سیستم ثبت کند.نایب رئیس مجلس شورای اسلامی با بیان اینکه باید در سیستم مشخص شود که چه افرادی قادر به پرداخت مالیات بوده وچه افرادی قادر به پرداخت مالیات نیستند، افزود: حاکمیت باید به افرادی که قادر به پرداخت مالیات نیستند، کمک کرده و به آنها باید یارانه پرداخت شود.وی با تأکید بر اینکه سیستم داده‌ای کشور باید اصلاح و کامل شود، ادامه داد: موضوع یارانه‌ها، تخفیف‌ها، رانت‌ها، مالیات‌ها، رشوه‌ها، قاچاق‌ها و زمین‌خواری‌ها در این سیستم داده‌ای شفاف می‌شود تا شخصی نتواند فرار مالیاتی و تخلف قانونی انجام دهد که برای تحقق چنین امری به اقدامات بیشتر نیاز است.نماینده مردم تبریز، آذرشهر و اسکو در مجلس شورای اسلامی با بیان اینکه مقرر شد سازمان امور مالیاتی پیشنهادات خود را برای تکمیل سیستم داده‌ها ارائه دهد و این پیشنهادات در جلسه‌ ای دیگر بررسی شود، اظهار داشت: باید مشخص شود که نواقصی که در دولت برای ایجاد این هماهنگی وجود دارد، چیست.سیام*3061*1535            "}