{"onTitr":"","titr":" سیل اخیر 700 میلیارد تومان به مازندران خسارت زد","describe":" ساری- ایرنا- استاندار مازندران گفت که سیل اخیر حدود هفت هزار میلیارد ریال به تاسیسات زیربنایی، کشاورزی، واحدهای مسکونی و تجاری و راههای اصلی و فرعی مازندران خسارت وارد کرد.", "text":"محمد اسلامی روز سه شنبه در گفت و گو با خبرنگار ایرنا در ساری افزود: بیشترین خسارت های ناشی از سیل به تاسیسات زیربنایی این خطه شمال کشور با حدود پنج هزار میلیارد ریال وارد شده است.وی بخش کشاورزی را در رتبه دوم خسارت های ناشی از سیل معرفی کرد.نماینده عالی دولت در مازندران گفت که بر اثر این حادثه 2 هزار و 650 واحد مسکونی خسارت دیده از سیل شناسایی شده است که از این تعداد 82 واحد به طور کلی تخریب شده و به 2 هزار و 570 واحد هم بین 30 تا 60 درصد خسارت وارد شد.** قرائت گزارش خسارت های سیل مازندران در دولت استاندار مازندران گفت که گزارش خسارت های ناشی از سیل استان برای تخصیص اعتبارا تلازم هفته جاری در نشست هیات دولت مطرح می شود.وی افزود: هم اکنون این گزارش ها برای معاون رئیس جمهوری و رئیس سازمان مدیریت و برنامه ریزی برای طرح در هیات دولت ارسال خواهد شد.نماینده عالی دولت در مازندران ابراز امیدواری کرد با تصویب هیات وزیران مرحله اول کمک های مالی دولت برای جبران خسارت ها به خصوص برای تاسیسات زیربنایی و مردمی هفته آینده در اختیار استان قرار گیرد.اسلامی اطلاع رسانی بموقع ستاد مدیریت بحران و هواشناسی، هوشیاری مردم را عامل اصلی در کاهش میزان خسارت های انسانی در این سیل دانست و گفت: در این بلایای طبیعی پنج نفر در مازندران جان خود را از دست دادند که به جز یک نفر، بقیه تلفات ناشی از سیل بردگی نبوده است.براساس گزارش هواشناسی مازندران شدت بارندگی که جمعه و شنبه گذشته سراسر مازندران را فرا گرفت در  17 سال گذشته بی سابقه بوده است به طوری که در کمتر از 24 ساعت در رامسر حدود 280 و گلوگاه حدود 108 میلیمتر باران بارید.شدت و تداوم بارندگی اخیر همچنین سبب شد تا جریان آب و آورده در رودخانه های مازندران در 150 سال گذشته بی سابقه ارزیابی شود.  6982/1654            "}