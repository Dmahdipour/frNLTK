{"onTitr":"","titr":" ایران کشوری غنی در حوزه فرهنگ و کتاب است","describe":" سنندج - ایرنا - معاون وزیر فرهنگ و جوانان اقلیم کردستان عراق با اشاره به اینکه  ایران یکی از کشورهای غنی در حوزه فرهنگ و کتاب است، گفت: آثار زیادی از نویسندگان ایرانی به زبان کُردی ترجمه و عرضه شده است.", "text":"به گزارش خبرنگار ایرنا، سالار عثمان روز چهارشنبه در حاشیه هشتمین نمایشگاه بین المللی کتاب کردستان در گفت و گو با خبرنگاران اظهار داشت: ایران یکی از کشورهایی است که در حوزه کتاب و فرهنگ حرف های زیادی برای گفتن دارد.وی اضافه کرد: بسیاری از آثار نویسندگان ایرانی در اقلیم کردستان عراق به زبان کُردی ترجمه شده که نشان از ارزشمند بودن این آثار دارد.معاون وزیر فرهنگ و جوانان اقلیم کردستان عراق افزود: در نمایشگاه های بین المللی همچون این نمایشگاه انتشاراتی از کشورها و به زبان های مختلف حضور پیدا می کنند و این از نقاط قوت چنین رویدادهایی است.سالار عثمان با اشاره به اینکه دنیا و زندگی مملو از تفاوت های فرهنگی، اجتماعی و سیاسی است، اضافه کرد: از طریق کتاب می توان همه افراد با فرهنگ، آیین و افکار متفاوت را گرد هم آورد.وی یادآور شد: حکومت ها و دولت ها نیاز به ارتباط با یکدیگر دارند لذا باید به فرهنگ، آیین، هنر و دیگر تفاوت ها مابین کشورها احترام بگذارند.معاون وزیر فرهنگ و جوانان اقلیم کردستان عراق با بیان اینکه نمایشگاه کتاب فرصتی برای برقراری ارتباط و گفتگوی بیشتر بین فرهنگ های مختلف است، گفت: ما آمادگی همکاری و مشارکت در حوزه های فرهنگی و هنری را با ایران داریم.وی به وضعیت عرضه کتاب های نویسندگان ایرانی در اقلیم کردستان عراق اشاره کرد و افزود: هر نوع کتابی به شرط اینکه حافظ امنیت منطقه ما باشد در اقلیم کردستان عراق امکان عرضه آن وجود دارد.معاون وزیر فرهنگ و جوانان اقلیم کردستان عراق تاکید کرد: آثار زیادی از نویسندگان فارس در کتابخانه ها و کتابفروشی های ما وجود دارد و امروزه نویسندگان ایرانی در اقلیم کردستان بسیار شناخته شده اند.سالار عثمان یادآور شد: می طلبد مسئولان کردستان ایران مکان مناسب تر و مدرن تری به برپایی نمایشگاه بین المللی کتاب در سنندج اختصاص دهند.به گزارش ایرنا، هشتمین نمایشگاه بین المللی کتاب روز چهارشنبه با حضور جمعی از مسئولان کشوری و استانی از جمله مشاور وزیر فرهنگ و ارشاد اسلامی، آیت الله سید محمد حسینی شاهرودی نماینده ولی فقیه در کردستان، بهمن مرادنیا استاندار کردستان، سید احسن علوی نماینده مردم سنندج، کامیاران و دیواندره در مجلس شورای اسلامی، معاون وزیر فرهنگ و جوانان اقلیم کردستان عراق و اصحاب فرهنگ و هنر کردستان گشایش یافت.این نمایشگاه از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود.7348/9102            "}