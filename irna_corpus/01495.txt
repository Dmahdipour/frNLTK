{"onTitr":" مدیرعامل جمعیت هلال احمر خوزستان:    ","titr":" توانمندسازی جوانان از اهداف مهم هلال احمر است","describe":" اندیمشک - ایرنا - مدیرعامل جمعیت هلال احمر خوزستان گفت: توانمندسازی جوانان با آموزش و ارتقای سطح آگاهی ها و توانایی های جوانان از اهداف مهم جمعیت هلال احمر است.", "text":"به گزارش خبرنگار ایرنا علی خدادادی شامگاه چهارشنبه در آئین اختتامیه بیست و نهمین دوره مسابقات استانی رفاقت مهر در سالن اجتماعات سد کرخه افزود: هلال احمر خوزستان در راستای توانمندسازی جوانان برنامه ریزی کرده است.فرماندار شهرستان اندیمشک نیز با قدردانی از تلاش های بشردوستانه جمعیت هلال احمر، نقش این مجموعه را در اجرای برنامه های انسان دوستانه بسیار مهم دانست و گفت: نقش هلال احمر در زمان وقوع حوادث نقشی ارزشمند است و همواره شاهد تلاش و خدمات ارزشمند این نهاد از جمله جوانان داوطلب هستیم.پیمان جهانگیری با اشاره به تهدیدهای دشمن در فضای مجازی برای سردرگمی جوانان افزود: مجموعه هلال احمر با جذب جوانان و ارائه آموزش های لازم به این قشر، بستر ارائه خدمات انسان دوستانه، تسکین آلام بشری، صلح و دوستی و ارائه تعریف درست از انسانیت را برای جوانان فراهم کرده است.وی خاطرنشان کرد: حمایت و تقویت فعالیت های جمعیت هلال احمر گامی برای تقویت خدمات اثرگذار این مجموعه است.به گزارش خبرنگار ایرنا در این آیین از برترین تیم های مسابقات استانی رفاقت مهر تقدیر شد.مسابقات رفاقت مهر در بخش های برادران و خواهران با حضور 20 تیم از استان برگزار شد.این مسابقات با پذیرش تیم ‌ها و برگزاری آزمون کتبی، بانداژ، انواع حمل‌ها، پانسمان، ارزیابی مصدوم و آتل بندی به اجرا درآمد.در پایان و با جمع بندی امتیازات تیم های شهرستان های اندیمشک، اندیکا و دزفول به رتبه های یکم تا سوم در بخش برادران دست یافتند.در بخش خواهران نیز تیم های دزفول، مسجد سلیمان و اهواز رتبه های اول تا سوم را کسب کردند.در مجموع 150 پسر و 130 دختر در این مسابقات شرکت کردند.7281/3022            "}