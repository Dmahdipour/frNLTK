{"onTitr":" با حضور پیرغلامان اهل بیت    ","titr":" چهارمین اربعین رادیویی آغاز شد","describe":" تهران-ایرنا- شبکه رادیویی اربعین در آستانه ماه صفر و اربعین حسینی برای چهارمین سال پیاپی طی آیینی با حضور مسئولان و پیرغلامان اهل بیت آغاز به کار کرد.", "text":"به گزارش خبرنگار فرهنگی ایرنا، آیین راه اندازی رادیو اربعین سال 97 عصر روز چهارشنبه با قرائت پیام آیت الله نوری همدانی آغاز شد و با سخنان حمیدشاه آبادی معاون صدای جمهوری اسلامی ایران ادامه یافت.شاه آبادی در این آیین گفت: محتوای رادیو اربعین در راستای اطلاع رسانی یک سفر معنوی و نیز با رویکرد فرهنگ سازی و حضور مراجع عظام و شخصیت های مذهبی و مراثی و مدیحه سرایی تا دو روز پس از بازگشت زائران پربار تر شده است.وی افزود: در بخش های غیرفارسی این شبکه رادیویی نیز بواسطه اقبال خوب مردم دیگر کشورها بویژه در بخش عربی طی این دو سال توسعه هایی داشته ایم و از سخنرانی ها و قطعات مداحی عربی بهره می بریم.شاه آبادی گفت: قصد داریم از زبان اردو و هندو هم در این رادیو بهره ببریم و در کنار این فرستنده های جدیدی را طبق رایزنی ها با کشور عراق دریافت کرده ایم که باعث تفاوت از نظر توسعه کمی شبکه با سالهای گذشته شده است.حجت الاسلام سیدعلی قاضی عسگر نماینده ولی فقیه در امور حج و زیارت نیز در این مراسم عنوان کرد: فرهنگ شهادت و جانبازی یکی از پیام های عاشوراست و ویژگی اربعین این است که راه را بر کسی نمی بندد.وی ادامه داد: در مسیر پیاده روی اربعین شیعیان و اهل تسنن و علاوه بر آنها ارامنه و مسیحیان و حتی دیگر ادیان نیز حضور دارند بنابراین اربعین فرصتی برای پیوند ادیان است.وی افزود: در راهپیمایی اربعین قرار است یک جبهه بین المللی در برابر ظلم ایجاد شود و همه مبارزان و مجاهدان به این پایگاه بپیوندند، در پرتو اربعین می توان یک نهضت ضد ظلم را ایجاد کرد.حاج محمود کریمی مداح اهل بیت نیز در این مراسم با اشاره به اهمیت آغاز به کار رادیو اربعین عنوان کرد: رادیو اربعین شبکه ای است که می توان کارهای ارزشمندی در آن انجام و در طول سال و در مناسبت های دیگر هم می توان فعالیت آن را ادامه داد.وی گفت: زائر به عشق زیارت اربعین می رود و اگر هزینه ها گران شده است خوب است که رادیو اربعین افرادی را که توانایی حضور در راهپیمایی اربعین را ندارند به نیابت از شهدا تجهیز کند تا به زیارت اربعین بروند.کریمی گفت: الان اگر انقلاب و بیداری اسلامی از اربعین بهره برداری نکند تا یک سال دیگر چنین فرصتی نخواهد داشت.همچنین در این آیین پیام آیت الله علوی گرگانی قرائت و در پایان برنامه نیز از خانواده های شهدای مدافع حرم تجلیل شد، مرثیه سرایی توسط مداحان از دیگر برنامه های این آیین بود. رادیو اربعین در نجف اشرف با فرکانس FM95.5mhz، کربلای معلیFM91.9mhz ودر ایرانFM90.9mhz شنیده می شود.راههای ارتباطی با رادیو اربعین سایت اینترنتی  radioarbaeen.ir است و این رادیو در شبکه های اجتماعی سروش radioarbaeen @ و اینستاگرام 96radioarbaeen نیز قرار دارد.فراهنگ**3009** 1418            "}