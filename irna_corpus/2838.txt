{"onTitr":"","titr":" 200میلیون دلاربرای بهبود وضعیت منابع طبیعی کشور اختصاص یافت","describe":" یاسوج- ایرنا- معاون آبخیزداری، مراتع و بیابان سازمان جنگل ها و مراتع و آبخیزداری گفت: 200 میلیون دلار بودجه از محل صندوق توسعه ملی در سال جاری برای بهبود وضعیت منابع طبیعی و آبخیزداری کشور اختصاص یافته است.", "text":"به گزارش ایرنا، ناصر حیدری پوری روز سه شنبه در آئین تودیع و معارفه مدیران پیشین و جدید مدیرکل منابع طبیعی و آبخیزداری کهگیلویه و بویراحمد در یاسوج، اظهار داشت: در حوزه آبخیز داری در قالب عملیات بیولوژیک، 25 هزار هکتار جنگل کاری در سال جاری برای سراسر کشور برنامه ریزی شده است.وی افزود: با این اعتبار طرح های آبخیزداری با هدف جلوگیری از هدر رفت آب، جلوگیری از سیل، گسترش پوشش گیاهی و تغذیه سفره های آب زیرزمینی صورت می گیرد.حیدری پوری بیان کرد: با تاکید مقام معظم رهبری در سال جاری ممنوعیت بهره برداری از جنگل های کشور در طرح تنفس در برنامه ششم اجرایی شده است.معاون سازمان جنگل ها در امور آبخیزداری، مراتع و بیابان تصریح کرد: همچنین عملیات آبخوان داری ،مقابله با گرد و غبار و  طرح های بیابان زدایی از جمله برنامه های امسال سازمان جنگل ها در کشور است.حیدری پوری عمق فاجعه گرد و غبار در خوزستان را بالا ذکر کرد و افزود: با همکاری 21 قرارگاه و برخی نواحی استانی از سال 95 تاکنون عملیات نهال کاری در20 هزار هکتار از کانون‌ های هشت گانه بحرانی استان خوزستان انجام شده است.وی گفت: در خوزستان تاکنون 17 هزار هکتار عملیات مالچ پاشی و 45 هزار هکتار عملیات قرق صورت گرفته است .معاون سازمان جنگل ها در امور آبخیزداری، مراتع و بیابان بیان کرد: طبق اعلام سازمان هواشناسی شاخص آلودگی هوای خوزستان از 10 هزار به 3 هزار کاهش یافته است.وی تاکید کرد: طبق نقشه‌های توپوگرافی سالیانه 413 میلیارد مترمکعب آب در کشور تولید می شود که بخشی از این آب ها (حدود 280میلیون متر مکعب) متر مکعب تبخیر و بخشی به دلیل نبود مدیریت مصرف به هدر می رود.حیدری پوری تاکید کرد که طرح‌ های آبخیزداری باید با مشارکت 100درصدی مردم و  همکاری تنگاتنگ دستگاه های اجرایی صورت بگیرد.8/8 درصد مساحت کشور را جنگل تشکیل می‌دهد،ایران بیش از 14میلیون هکتار جنگل دارد.حجم سرپای جنگل‌های شمال کشور، حدود 400 میلیون متر مکعب و جنگل‌های خارج از شمال حدود 200 میلیون متر مکعب است. کارشناسان ارزش اقتصادی جنگل‌های کشور را 300 هزار میلیارد ریال برآورد کرده‌اند.سرانه جنگل در کشور 17صدم هکتار بوده در حالی که سرانه جهانی جنگل 62صدم هکتار است.9868/1662            "}