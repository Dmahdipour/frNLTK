{"onTitr":"","titr":" بارشهای رگباری شمال و غرب خراسان رضوی را در بر می گیرد","describe":" مشهد- ایرنا- کارشناس مرکز پیش بینی هواشناسی خراسان رضوی گفت: بارشهای رگباری امروز (سه شنبه) و فردا نیمه شمالی و نواحی غربی این استان را در بر می گیرد.", "text":"زهرا مبشری در گفت و گو با خبرنگار ایرنا افزود: طبق بررسی آخرین نقشه ها و مدل های هواشناسی با عبور امواج ناپایدار از روی خراسان رضوی شاهد افزایش ابرناکی و احتمال بارش به صورت رگبار پراکنده در نیمه شمالی و نواحی غربی این استان خواهیم بود. وی اظهار داشت: طی این مدت پدیده غالب در نوار شرقی و نیمه جنوبی استان خراسان رضوی وزش باد می باشد که در بخش هایی به صورت باد و گرد و خاک پیش بینی شده است. وی گفت: میانگین دما در مناطق مختلف خراسان رضوی تا پایان هفته جاری تغییر محسوسی ندارد.مبشری افزود: بیشینه دمای مشهد طی روزهای سه شنبه تا پنج شنبه هفته جاری بین 29 و 28 درجه در نوسان است و کمینه دما نیز بین 13 و 14 درجه پیش بینی شده است. وی اظهار داشت: قوچان با کمینه دمای 6 درجه سلسیوس و سرخس با بیشینه دمای 33 درجه به ترتیب سردترین و گرمترین شهرهای خراسان رضوی در 24 ساعت گذشته بوده اند.وی گفت: بیشترین شدت وزش باد در شهرستان تایباد با سرعت 40 کیلومتر در ساعت گزارش شده است.3027 / 6053            "}