{"onTitr":"","titr":" 350 طرح اقتصادی با مشارکت بنیاد برکت در دست اجراست","describe":" بوشهر - ایرنا- عملکرد بنیاد برکت را می‌توان در طرح‌های توانمندسازی اقتصادی و اشتغال‌زایی مانند مشارکت در 350 طرح اقتصادی با حجم کل سرمایه‌گذاری 62 هزار میلیارد ریال و ایجاد ظرفیت اشتغال برای 210 هزار نفر مشاهده کرد.", "text":"به گزارش ایرنا، بنیاد برکت وابسته به ستاد اجرایی فرمان امام در 20 آذرماه 1386 تاسیس شد تا به عنوان مجموعه‌ای برای توانمندسازی اقتصادی و اجتماعی و انجام امور عام المنفعه در مناطق محروم و کمتر توسعه یافته فعالیت کند و امروز با گذشت بیش از 10 سال از فعالیت بنیاد برکت، این نهاد در حوزه‌های وسیعی به منظور خدمت به محرومان اقدامات قابل توجه‌ای را انجام داده است. توانمندسازی اقتصادی و کارآفرینی، توسعه فضاهای آموزشی از طریق تاسیس مدارس برکت، انجام امور زیربنایی، ساخت مراکز فرهنگی و مذهبی، توسعه خدمات بیمه‌ای، مالی و حمایتی، ساخت بیمارستان و افزایش دسترسی جامعه به ویژه ساکنان مناطق محروم به خدمات بهداشتی و درمانی از جمله اقدام های بیناد برکت است . بنیاد برکت تاکنون 180 مشارکت اقتصادی را به کارآفرینان بومی واگذار کرده است. بنیاد برکت در راستای اشتغالزایی مردم در مناطق محروم اقدام به سرمایه‌گذاری در این مناطق کرده است طوریکه بیشتر مددجویان کمیته امداد امام خمینی(ره) و بهزیستی را زیر پوشش قرار دهد. یکی از پروژه‌ها که با مشارکت بنیاد برکت در بندر دیر از توابع استان بوشهر در حال فعالیت است کارخانه فرآوری میگو و ماهی است که توانسته ضمن ایجاد اشتغال و توانمندسازی مددجویان کمیته امداد امام خمینی(ره) و بهزیستی، رونق اقتصادی را به این بندر صیادی که روزگاری یکی از بنادر بزرگ صیادی خلیج فارس محسوب می‌شد برگرداند. حدود 90درصد محصولات کارخانه فرآوری میگو و ماهی دیر به کشورهایی مختلف از جمله قطر، کویت، پاکستان، روسیه، چین و بلژیک صادر می‌شود که بیانگر کسب استانداردهای جهانی برای صادرات محصولات دریایی است. سید صفی‌الله حسینی مدیر این کارخانه با اشاره به مشارکت بنیاد برکت وابسته به ستاد اجرایی فرمان حضرت امام(ره) در کارخانه فرآوری میگو و ماهی اظهارداشت: فعالیت این کارخانه که حدود 300 نفر در آن مشغول به‌کار هستند به خاطر مشارکت بنیاد برکت است زیرا ما با مشکلات عدیده‌ای روبه‎‌رو بودیم و با همکاری این بنیاد توانستیم مشکلات را برطرف و اشتغال پایدار را برای افراد نیازمند فراهم آوریم. وی افزود: فعالیت بیشتر مردم در این منطقه از طریق صید وصیادی می‌گذرد و غذای غالب مردم این منطقه فرآوردهای دریایی است و این کارخانه ضمن کمک به صیادان توانسته است برای کشور ارزرآوری داشته باشد. مدیر کارخانه فرآوری میگو و ماهی دیر بااشاره به نوسات ارزی اظهارداشت: این امر موجب نابسامانی در قیمت لوازم بسته‌بندی محصولات و دیگر لوازم ضروری برای فعالیت این کارخانه شده است. حسینی بیان کرد: مسئولان وزارتخانه های جهاد و کشاورزی و صنعت، معدن و تجارت باید به گونه‌ای برنامه‌ریزی کنند که تولیدکنندگان داخلی دغدغه‌ای جز تولید نداشته باشد تا بتوانند بهترین محصولات را برای ارائه به بازارهای داخلی و خارجی عرضه کنند، اما و همین عامل باعث می‌شود تعداد افرادی که به سمت تولید جذب شوند کمتر ‌شود. وی تصریح کرد:از دیگر مشکلات می‌توان به ساختار ماهیگیری در بندر دیر اشاره کرد که دچار آسیب‌های فراوان و گاهی جبران ناپذیری شده و اصلاح این روند از توان تولیدکنندگان منطقه و صیادان بومی خارج است و باید مسئولان در این مورد برای برطرف کردن این مشکلات چاره‌ای بیندیشند. مدیر کارخانه فرآوری میگو و ماهی دیر گفت: بیش از 300 نفر در ایام پیک کاری این کارخانه مشغول به کار است و از زمان مشارکت بنیاد برکت این کارخانه به طور دائم در حال فعالیت است. مدیر صنایع غذایی و دارویی بنیاد برکت اظهارداشت: این بنیاد در سرمایه‌گذاری‌های خود به تاثیرات اجتماعی، اقتصادی و فرهنگی جوامع محلی توجه ویژه دارد و در همین راستا با توجه به این که در این منطقه ماهیگیری به عنوان شغل اصلی و دیرینه مردم محسوب می‌شود در کارخانه فرآوری میگو و ماهی دیر مشارکت و سرمایه‌گذاری کرده است. شهرام جعفرزاده افزود: این بنیاد 21 میلیارد تومان در کارخانه فرآوری میگو و ماهی دیر با ظرفیت انجماد روزانه 25تن و نگهداری 500تن سرمایه‌گذاری کرده است و در آینده با استقرار دستگاه‌های جدید و مدرن امکان طبخ محصول هم فراهم شود تا امکان عرضه محصولات طبخ شده به بازارهای داخلی و خارجی فراهم شود. مدیر صنایع غذایی و دارویی بنیاد برکت اظهارداشت: مهمترین مشخصه برای طرح‌های این بنیاد میزان اشتغال‌زایی و کارآفرینی آن است، زیرا این شاخصه از اولویت‌های بنیاد برکت وابسته به ستاد اجرایی فرمان حضرت امام(ره) محسوب می‌شود. سرمایه‌گذاری 1093 میلیارد ریالی بنیاد برکت در استان بوشهر وی اجرای 50طرح با حجم سرمایه‌گذاری 1093 میلیارد ریال، مشارکت در 6 طرح توانمندسازی اقتصادی و اشتغال‌زایی با حجم سرمایه‌گذاری 869 میلیارد ریال و ایجاد 1715 فرصت شغلی مستقیم و غیرمستقیم، ساخت 32 مدرسه با 190 کلاس درس و حجم سرمایه‌گذاری 157 میلیارد ریال، ساخت 2 مسجد و 7 پروژه‌ زیربنایی ، ارایه خدمات بیمه برکت به 42 روستا، تحت پوشش قرار دادن مالی و بیمه‌ای تعداد 668 یتیم و اعطای 43 میلیارد ریال وام قرض‌الحسنه به 829 نفر از جمله عملکرد بنیاد برکت در استان بوشهر ذکر کرد. 7243/6045            "}