{"onTitr":"","titr":" حمله طالبان به «قوش تپه» جوزجان افغانستان شکست خورد","describe":" کابل - ایرنا - دفتر مطبوعاتی لشکر «209 شاهین» در شمال افغانستان اعلام کرد که حمله گسترده گروه طالبان به شهرستان «قوش تپه» در استان جوزجان شکست خورد.", "text":"به گزارش ایرنا، این دفتر مطبوعاتی روز سه شنبه با انتشار اطلاعیه ای اضافه کرد طالبان شب گذشته با صدها تن از اعضای خود حمله وسیعی را برای تصرف شهر قوش تپه آغاز کردند که با مقاومت نیروهای افغان و بر جای گذاشتن بیش از 30 کشته مجبور به عقب نشینی شدند.در این اطلاعیه آمده است که در این درگیری 20 تن از اعضای طالبان زخمی شدند .منابع محلی از کشته شدن 15 نیروی ارتش در این درگیری خبر داده اند. همچنین طالبان شب گذشته به شهرستان «جوند» در استان بادغیس نیز حمله کرد که در آن حمله نیز شکست خوردند.مقامات محلی از کشته شدن 16 تن و هشت عضو طالبان خبر دادند.«خام حسین احسانی» رئیس امنیت پلیس استان «دایکندی» هم روز سه شنبه اعلام کرد که افراد طالبان شب گذشته به شهرستان «پاتو» در این استان حمله کردند .وی افزود:در درگیری که همچنان ادامه دارد یک پلیس کشته شده است.دفتر مطبوعاتی پلیس استان «غزنی» افغانستان هم با انتشار اطلاعیه ای از انفجار یک بمب در کارخانه مین سازی طالبان در شهرستان «قره باغ» این استان خبر داد و اضافه کرد در این انفجار 16 تن از اعضای طالبان کشته شدند.از استان هرات در غرب افغانستان هم گزارش رسیده است که درگیری میان گروه هایی از طالبان در شهرستان «گذره» بین فرماندهان این گروه 17 تن از دو طرف کشته و زخمی شده اند.این منابع گفته اند که این درگیری بین افراد ملا«صمد» و ملا«منان نیازی» رخ داده است.آساق**291**1104**1600            "}