{"onTitr":"","titr":" کاهش دما و وزش باد شدید برای البرز پیش بینی شد","describe":" کرج-ایرنا-مدیر کل هواشناسی البرز اعلام کرد که کاهش دما و وزش باد شدید برای2 روز آینده این استان پیش بینی می شود.", "text":"منصور رحمانیان روز چهارشنبه در گفت وگو با خبرنگار ایرنا اظهارداشت: بررسی آخرین الگوهای پیش یابی هواشناسی حاکی از ورود تدریجی امواج محلی و کم وبیش ناپایدار سطوح میانی جو و همراهی آن با نفوذ پرفشار به منطقه البرز مرکزی است .وی ادامه داد: پیامد این وضعیت آسمانی کمی تا قسمتی ابری، گاهی افزایش ابر، بعضی ساعات وزش باد شدید و گرد و غبارخواهد بود.این مسئول سرعت وزش باد عصر امروز البرز را 48 کیلومتر در ساعت اعلام کرد و گفت: فردا سرعت باد 24 کیلومتر در ساعت و  پس فردا به 36 کیلومتر درساعت خواهد بود.رحمانیان افزود: دمای هوای امروز البرز 31 درجه بالای صفر فردا 29 درجه بالای صفر و پس فردا به 27 درجه بالای صفر کاهش می یابد.این مسئول وضعیت کیفی هوای امروز و 2 روز آینده را سالم اعلام کرد.7410/ 6155            "}