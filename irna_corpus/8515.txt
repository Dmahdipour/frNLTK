{"onTitr":"","titr":" بارزانی: سازوکار تشکیل دولت محلی کردستان عراق تغییر می کند","describe":" اربیل – ایرنا- 'نیچروان بارزانی' نخست وزیر دولت اقلیم کردستان عراق در کنفرانسی مطبوعاتی با حضور خبرنگاران با واکنش نسبت به انتخاب رئیس جمهوری عراق در پارلمان این کشور اعلام کرد با سازوکار جدید دولت محلی را تشکیل خواهند داد.", "text":"به گزارش ایرنا، وی افزود: انتخاب رئیس جمهوری عراق برای کردستان عراق از این منظر نگران کننده است که در چهارچوب تصمیمات سیاسی خارج از اراده احزاب کرد عراقی رئیس جمهوری انتخاب شد.بارزانی در خصوص سازوکار تشکیل دولت محلی با اشاره به اینکه انتخاب رئیس جمهوری عراق براساس آرای اکثریت در پارلمان عراق بوده است گفت: در دوره جدید ما براساس موفقیت های انتخاباتی حزب دموکرات با اتحادیه میهنی و همه احزاب تعامل خواهیم کرد.بارزانی تاکید کرد که آنچه در انتخاب رئیس جمهوری عراق در پارلمان گذشت تاثیر منفی بر انتخاب دولت محلی خواهد گذاشت و ما متفاوت از گذشته برخورد خواهیم کرد.نخست وزیر دولت اقلیم کردستان عراق دکتر عادل عبدالمهدی را فردی شایسته برای نخست وزیری عراق دانست و گفت: ما با تمام وجود از عادل عبدالمهدی حمایت خواهیم کرد و به ایشان بابت مسئولیتی که به وی محول شده تبریک گفته و برایشان آرزوی موفقیت داریم.بارزانی در خصوص روابط اربیل و بغداد نیز تاکید کرد که زمان آن فرارسیده است دو طرف با دیدگاهی جدید مشکلات را حل و فصل کنند.خاورم**351**17**380            "}