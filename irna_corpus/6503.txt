{"onTitr":" لیگ برتر انگلیس؛    ","titr":" سانچز به داد مورینیو  رسید","describe":" تهران-ایرنا- تیم بحران زده منچستریونایتد شنبه شب با گل دقایق پایانی «آلکسیس سانچز» شیلیایی به دشواری از سد نیوکاسل گذشت تا «خوزه مورینیو» و تیمش موقتا از بحران خارج شوند.", "text":"به گزارش ایرنا؛ شاگردان مورینیو  دراین دیدار که در ورزشگاه «اولد ترافورد» برگزارشد، ابتدا با نتیجه 2 بر صفر از شاگردان «رافائل بنیتز» در تیم نیوکاسل عقب افتادند اما با تلاش مستمر خود ضمن جبران این نتیجه آن را با برد عوض کردند.ابتدا «کندی» برزیلی دردقیقه 7 و «یوشینوری موتو» ژاپنی در دقیقه دهم برای تیم نیوکاسل گلزنی کردند و تیمشان را پیش انداختند اما این برتری تنها تا دقیقه 69 دوام داشت.دردقیقه 70  «خوان ماتا» برای تیم منچستریونایتد گلزنی کرد واختلاف را به یک گل کاهش داد.حملات این تیم همچنان ادامه یافت و در دقیقه 76 « آنتونی مارسیال» بازی را به تساوی کشاند.روند برتری شاگردان مورینیو دراین دیدار همچنان ادامه یافت و  سرانجام در دقیقه 90 سانچز  گل سوم و پیروزی بخش منچستریونایتد را درون دروازه حریف جای داد و برتری تیمش در این دیدار خانگی را رقم زد.بدین ترتیب باید گفت سانچز شیلیایی، خوزه مورینیو  که این روزها  بابحران های زیادی  در تیم منچستر یونایتد دست به گریبان است را  موقتا نجات داد و ازبحران خارج کرد.بازیکنان شیاطین سرخ  شروع مطلوبی درلیگ برتر انگلیس نداشته و پیش از این از هفت دیدار  با 10 امتیاز دررده یازدهم قرار داشتند.همچنین این تیم در مرحله سوم رقابت های جام اتحادیه انگلیس مقابل دربی کانتی شکست خورد و از گردونه این مسابقه ها کنار رفت.این درحالی است که بازیکنان این تیم دررقابت های لیگ قهرمانان اروپا نیز به زحمت برابر رقبای خود امتیاز کسب می کنند.از تمامی این مسایل که بگذریم بحران واقعی دراین تیم به اختلافات مورینیو با شاگردانش به ویژه «پل پوگبا» و « آلکسیس سانچز» است و این موضوع بیش از دو هفته است که درکانون توجهات هواداران، کارشناسان و به ویژه رسانه های انگلیسی قرارداد و دراین مدت بارها برای این تیم بحران آفرینی کرده است.به هرحال و با این نتیجه مورینیو موقتا به خانه امن رسیده و چند روزی از آماج حملات رسانه ها به دور خواهد بود.منچستر یونایتد دردیدار برابر نیوکاسل در 70 درصد بازی مالکیت توپ و میدان را دراختیار داشت.بازیکنان این تیم 15 حمله برروی دروازه حریف طراحی که 8 حمله آنان درچارچوب بود.آنان دراین دیدار 9 بار موفق به زدن کرنر شدند.براساس این آمار هرچند تیم نیوکاسل تنها در30 درصد از کل زمان بازی مالک توپ و میدان بود اما آنان نیز همانند تیم منچستریونایتد 8 حمله موفق به روی دروازه حریف قدرتمند خود داشتند و دراین شاخص با رقیب برابری می کردند.تیم منچستریونایتد با کسب این پیروزی 13 امتیازی شد و درجایگاه هشتم جدول رده بندی این مسابقات ایستاد.تیم نیوکاسل نیز با قبول این شکست با 2 امتیاز در رده نوزدهم جدول بیست تیمی این رقابت ها ماند.شبد**9144*9122            "}