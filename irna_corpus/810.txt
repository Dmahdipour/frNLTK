{"onTitr":" معاون تحقیقات و فناوری وزارت بهداشت:‏    ","titr":" مرکز ژن درمانی در بیمارستان شریعتی تهران تأسیس می شود","describe":" تهران- ایرنا- معاون تحقیقات و فناوری وزارت بهداشت،درمان و آموزش پزشکی گفت: بزرگترین و کاملترین ‏مرکز ژن درمانی کشور در بیمارستان شریعتی تهران تأسیس می‌شود.", "text":"به گزارش خبرنگار سلامت ایرنا، رضا ملک زاده روز پنجشنبه در هشتمین نشست کارشناسی مجمع انجمن‌های علمی گروه پزشکی ‏ایران افزود: ساخت یک مرکز ژن درمانی کامل نیاز به 50 میلیارد تومان بودجه دارد. ‏برای این موضوع به سراغ خیرین رفتیم و در حال حاضر به فکر تاسیس 6 مرکز ژن درمانی در کل کشور هستیم.معاون وزیر بهداشت گفت: یکی از سرمایه‌گذاری‌های پر منفعت در حوزه سلامت، سرمایه‌گذاری در رشته ژن درمانی است که باید زیرساخت‌های آن ‏را به وجود بیاوریم. برای این موضوع در تلاش هستیم که مسئولان نیز به این موضوع توجه کنند.‏معاون تحقیات و فناوری وزیر بهداشت با اشاره به تولیدات علمی پزشکی در کشور افزود: تولیدات علمی ایران در سال‌های ابتدایی انقلاب به خاطر شرایط جنگ و غیره بسیار کم بود. به مرور و به تازگی توانستیم ‏در منطقه از نظر تولیدات علمی نسبت به سایر کشورها در مقام بالاتری قرار بگیریم. از سال گذشته ایران صدرنشین ‏کشورهای اسلامی از نظر تولیدات علمی قرار گرفت.‏وی افزود: استنادات به مقالات علمی ایران نیز افزایش یافته است. در بین 20 کشور برتر دنیا، ایران از نظر تولید علم در 6 ماهه ‏نخست سال 2018 رتبه پانزدهم را دارد.‏ملک زاده ادامه داد: این دستاوردها در شرایطی محقق شده که هیچ وقت اعتبارات پژوهشی کشور از سهم نیم درصدی تولید ناخالص ‏ملی فراتر نرفته است.‏معاون وزیر بهداشت گفت: ایران از نظر محقق و نیروی انسانی از دیدگاه کیفی از کشورهای منطقه شرایط بهتری دارد. 30 درصد تولیدات علمی کشور مربوط به رشته‌های پزشکی است و توانسته ایم شاخص‌های کیفی تولیدات علمی را در رشته‌های پزشکی بالاتر ببریم.‏وی اظهار داشت: در دولت تدبیر و امید، حمایت از تاسیس 1100 شرکت دانش بنیان در حوزه سلامت با گردش مالی حدود 3 هزار ‏میلیارد در سال انجام شده است.‏ملک زاده بیان کرد: البته چالش‌های جدی برای آینده وجود دارد. یکی از جاهایی که می‌تواند به تولید علم کمک کند، انجمن‌های ‏علمی هستند. یکی از اهداف ما در گذشته این بود که حتی امتحانات بورد را به انجمن‌های علمی واگذار کنیم. در اکثر کشورهای دنیا، ‏بسیاری از فعالیت‌ها بر عهده انجمن‌های علمی است.‏معاون تحقیقات و فناوری وزارت بهداشت گفت: ضریب نفوذ تلفن همراه در ایران بسیار بالاست و چیزی حدود 120 درصد از تمام ‏کشورهای منطقه از این لحاظ بالاتر هستیم. این موضوع می‌تواند بستر مناسبی برای برنامه ریزی در راستای سلامت دیجیتال باشد. ‏امروزه بسیاری از شرکت‌های بزرگ پزشکی و دارویی و صنعتی در جهان در این راستا سرمایه گذاری می‌کنند. یعنی می‌توان ‏بسیاری از کارهایی که به وسیله پزشکان انجام می‌شود را از طریق یک نرم افزار موبایلی ارائه کرد.وی افزود: در ایران چیزی حدود 20 ‏درصد مردم رفلاکس معده دارند و به طور مثال در گوارش 80 درصد آندوسکوپی‌ها روی بیمارانی انجام می‌شود که رفلاکس دارند و ‏می‌توان گفت نیمی از این آندوسکوپی‌ها اضافی است.‏وی افزود: وزارت بهداشت آمادگی دارد از شرکت‌های دانش بنیانی که توسط انجمن‌ها تشکیل می‌شود حمایت کند.‏ملک زاده اظهار داشت: به طور مثال یکی از موضوعات بسیار مهم روز دنیا، ژن درمانی است که متاسفانه ایران در این زمینه ‏پیشرفت چندانی نداشته و طی سال‌های اخیر به دنبال فعال کردن این رشته در کشور هستیم. وی اضافه کرد: در بسیاری از کشورهای اروپایی، ‏زیرساخت‌ها و مقررات بکارگیری ژن درمانی ایجاد شده و حتی درمان هموفیلی با ژن درمانی نیز انجام می‌شود. درمان بیماران ‏تالاسمی نیز با ژن درمانی میسر است و باید به سمت این پیشرفت‌های جهانی حرکت کرد. چاره‌ای نداریم جز اینکه به ژن درمانی ‏توجه کنیم و باید از انجمن‌های علمی دعوت کرد که هر کدام با توجه به رشته خود به این موضوع وارد شوند.‏اجتمام *9482‏ * 3063            "}