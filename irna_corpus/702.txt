{"onTitr":" لیگ دسته یک فوتبال کشور    ","titr":" شاهین بوشهر با برتری برابر اکسین البرز به رده سوم رسید","describe":" بوشهر-ایرنا- از هفته هفتم لیگ دسته یک فوتبال کشور پنجشنبه شب شاهین بوشهر با برتری برابر اکسین البرز به جایگاه سوم رسید.", "text":"به گزارش ایرنا، در این دیدار که در استادیوم شهید بهشتی بوشهر برگزار شد شاهین با تک گل میلاد صارمی از سد حریف خود گذشت. قضاوت این دیدار را علی الفتی به همراه کمک های خود محمد نوری و عباس صادقی برعهده داشت. تصمیم های داور این دیدار در چندین نوبت با اعتراض شدید کادر فنی و هواداران تیم فوتبال شاهین بوشهر همراه شد. شاهین بوشهر با این برد 12 امتیازی شد و به جایگاه سوم لیگ دسته یک فوتبال کشور رسید. اکسین البرز نیز با این شکست 11 امتیازی باقیمانده و به رده پنجم جدول سقوط کرد. شاهین بوشهر در هفته هشتم بازی ها با آلومینیوم اراک دیدار می کند و اکسین البرز نیز در این هفته به استراحت می پردازد. 7212/6045            "}