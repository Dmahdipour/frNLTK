{"onTitr":" استاندار هرمزگان:    ","titr":" منافع جمعی بر منافع فردی در جامعه دینی ترجیح داده می شود","describe":" بندرعباس- ایرنا- استاندار هرمزگان گفت: در جامعه دینی ضمن ترویج دین و دینداری، منافع جمعی و عمومی بر منافع فردی ترجیح داده می شود.", "text":"به گزارش ایرنا، فریدون همتی  روز جمعه در مراسم افتتاح مجتمع دینی صدرالاسلام بندرخمیر اظهار داشت: در مراکز دینی انسان هایی پرورش می یابند که برای خود و دیگران مفید، خیرخواه و بخشنده خواهند بود و با چنین انسانی هایی، جامعه ای خوب خواهیم داشت.وی افزود: انسان برای رسیدن به تعالی به تربیت دینی نیاز دارد و مراکز دینی مکان هایی برای نشان دادن مسیر خوب به انسان و همچنین تربیت عالمان و مبلغان دینی برای بیان احکام و نقشه راه زندگی قرآنی در جامعه هستند.استاندار هرمزگان با تشکر از خیران در ساخت مجتمع دینی صدرالاسلام بندرخمیر، گفت:  مردم و خیرین در هرمزگان مشارکت بسیار گسترده ای در ساختن جامعه دارند.همتی خاطرنشان کرد: در هرمزگان اقوام و مذاهب مختلف با اتحاد و همدلی در کنار یکدیگر زندگی می کنند و باید ضمن مراقبت و هوشیاری در برابر توطئه های تفرقه افکنانه دشمنان، در جهت تقویت وحدت موجود گام برداریم.شهرستان بندرخمیر در 70 کیلومتری غرب بندرعباس مرکز استان هرمزگان واقع شده است.7198/6048            "}