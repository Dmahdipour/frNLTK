{"onTitr":"","titr":" بازتاب فوری سخنان مقام معظم رهبری در رسانه های ایتالیا","describe":" رم - ایرنا - بیانات امروز مقام معظم رهبری در همایش بسیجیان در تهران، بلافاصله در رسانه های ایتالیایی بازتاب داشت.", "text":"به گزارش ایرنا، خبرگزاری 'اسکانیوز' ایتالیا روز پنجشنبه با عنوان 'آیت اله خامنه ای: خدا را شکر که آمریکا دشمن احمقی است' نوشت: آیت اله خامنه ای رهبر معظم ایران در جمع بسیجیان، از اینکه ایران دشمن احمقی مانند آمریکا با رئیس جمهوری مانند دونالد ترامپ دارد ، خدا را شکر کرد. آیت الله خامنه ای افزود: شنیده ام که رئیس جمهور آمریکا به برخی از مسئولان اروپایی گفته است که رژیم ایران تا 3 ماه دیگر سقوط خواهد کرد. این دشمن ملت ایران را نمی شناسد و خدا را شکر که دشمنی احمق داریم. امریکا می خواهد ملت ایران را به زانو درآورد، اما چنین چیزی اتفاق نخواهد افتاد. امریکا در کشورهای عراق، سوریه، لبنان و افغانستان شکست خورده و در آینده نیز با شکست های دیگری مواجه خواهد شد. نشریه 'ارنا' نیز با عنوان 'خامنه ای: سیلی به آمریکا در خصوص تحریم ها' به نقل از مقام معظم رهبری در جمع بسیجیان در تهران نوشت: ملت ایران با شکست دادن تحریم های آمریکا به این کشور سیلی می زند. انی نشریه به نقل از رهبری افزود که ' تحریم های آمریکا که پس از خروج این کشور از برجام بار دیگر اعمال شدند، از اقتصاد ایران شکننده تر هستند ' سایر نشریات ایتالیایی نیز با مضامین مشابه وعده رهبری در خصوص سیلی زدن به آمریکا با شکست دادن تحریم ها را تیتر کردند. اروپام**461**1144            "}