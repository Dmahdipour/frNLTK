{"onTitr":"","titr":" 2 نظامی ترکیه بر اثر حمله موشکی پ.ک.ک کشته شدند","describe":" آنکاراـ ایرناـ روزنامه حریت گزارش داد که در پی حمله موشکی نیروهای حزب کارگران کردستان(پ.ک.ک) به پایگاه نظامیان ترکیه در منطقه چوکورجای استان حکاری این کشور، دو سرباز ترک کشته و سه نفر دیگر زخمی شدند.", "text":"به گزارش بامداد چهارشنبه ایرنا به نقل از نشریه حریت، ساعاتی پیش پایگاه نظامیان ترک در منطقه نظامی گوون داغی شهرستان چوکورجای استان حکاری هدف موشک های شلیک شده نیروهای پ.ک.ک از شمال عراق قرار گرفت که در پی آن دو سرباز ترک کشته و سه نفر دیگر به شدت زخمی شدند.هفته گذشته نیز 8 سرباز ارتش ترکیه بر اثر انفجار بمب کنار جاده ای کار گذاشته شده توسط نیروهای پ.ک.ک در گرجوش استان باتمان کشته شدند.حزب کارگران کردستان (پ.ک.ک) بیش از 30 سال است که به صورت مسلحانه علیه دولت مرکزی ترکیه می جنگد.این تشکیلات از سوی دولت ترکیه، اتحادیه اروپا و دولت آمریکا به عنوان گروه تروریستی شناخته و معرفی شده است.گروه پ.ک.ک از دو سال پیش علیه دولت مرکزی ترکیه و اقلیم کردستان عراق اعلام جنگ تمام عیار کرده است.دولت ترکیه از دو سال پیش عملیات وسیعی را علیه مقرهای پ.ک.ک در مناطق مختلف کوهستانی شرق و جنوب شرق این کشور و همچنین شمال عراق آغاز کرده و بسیاری از محل های استقرار آنها را شناسایی و منهدم کرده است.مناطق کوهستانی شرق و جنوب شرقی ترکیه و نیز ارتفاعات شمال عراق و سوریه محل استقرار عناصر گروه پ.ک.ک است.شبد**خاورم/1905 **            "}