{"onTitr":" هفته پنجم لیگ برتر فوتبال جوانان کشور:    ","titr":" نمایندگان خوزستان 2 پیروزی کسب کردند","describe":" اهواز – ایرنا – پنجمین هفته از رقابت های لیگ برتر فوتبال جوانان کشور با 2 پیروزی شیرین برای نمایندگان خوزستان پیگیری شد.", "text":"به گزارش ایرنا هفته پنجم از سری رقابت های لیگ برتر فوتبال جوانان کشور دوشنبه شب برگزار شد که تیم فولاد خوزستان در ورزشگاه اختصاصی خود در اهواز به مصاف تیم تراکتورسازی تبریز رفت که در نهایت با نتیجه 6 بر سه به برتری رسید. فولادی ها با این پیروزی 10 امتیازی شده و در مکان دوم جدول رده بندی قرار گرفتند. تیم نفت اهواز در این هفته میهمان تیم مس کرمان بود که با نتیجه 2 بر یک به پیروزی دست یافت. نفتی های اهواز در حال حاضر با کسب هشت امتیاز از پنج بازی در مکان چهارم جدول رده بندی قرار دارند. این رقابت ها با حضور 12 تیم از سراسر کشور به صورت رفت و برگشت برگزار می شود. تیم های فولاد خوزستان و نفت اهواز فصل گذشته به ترتیب مکان های دوم و هشتم رده بندی را به خود اختصاص دادند. 9879/6002            "}