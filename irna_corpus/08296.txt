{"onTitr":"","titr":" خودروسازی نیسان از پیامدهای برگزیت ابراز نگرانی کرد","describe":" لندن- ایرنا- خودروسازی نیسان با صدور بیانیه‌ای نسبت به پیامدهای عدم دستیابی انگلیس و اتحادیه اروپا به توافق برگزیت هشدار داد. این شرکت، سومین تولیدکننده خودرو در انگلیس است که ظرف یک ماه گذشته نسبت به سناریوی عدم توافق ابراز نگرانی کرده است.", "text":"به گزارش ایرنا، نیسان که در منطقه ساندرلند بزرگ‌ترین کارخانه تولید خودرو در انگلیس را در اختیار دارد روز پنجشنبه با صدور بیانیه‌ای اعلام کرد: ما در کنار سایر سرمایه‌گذاران بزرگ در انگلیس هنوز منتظر شفافیت درباره آینده توافق تجاری میان انگلیس و اتحادیه اروپا هستیم.این بیانیه می‌افزاید: عدم دستیابی به توافق تجاری با اتحادیه اروپا و بازگشت به قوانین تجارت جهانی پیامدهای جدی را برای صنایع انگلیس در پی دارد؛ از این ‌رو ما از مذاکره‌کنندگان انگلیس و اتحادیه اروپا می‌خواهیم تا در جهت تحقق منظم برگزیت که به سود منافع تجاری باشد با یکدیگر همکاری کنند.نیسان در سال گذشته معادل یک‌سوم مجموع خودروهای انگلیس را تولید کرده است.پیش ‌از این شرکت خودروسازی بی.ام.دبلیو و تویوتا نیز از احتمال تعلیق فعالیت کارخانه‌های خود در انگلیس خبر داده بودند. بی.ام.دبلیو اعلام کرده بود که از ترس سناریوی عدم دستیابی به توافق میان انگلیس و اتحادیه اروپا، تصمیم گرفته است تا فعالیت یکی از کارخانه‌های تولیدی خود را در این کشور به حال تعلیق درآورد.بر اساس اعلام این شرکت، کارخانه تولید خودروی «بی ام دبلیو مینی» در شهر آکسفورد قرار است از یکم آوریل سال آینده (12 فروردین 1398) یعنی درست یک روز پس از خروج رسمی انگلیس از اتحادیه اروپا دست‌کم یک ماه تعطیل شود.سخنگوی شرکت بی.ام.دبلیو در این‌ باره اظهار کرد که این شرکت برنامه تعمیرات کارخانه آکسفورد را به ماه آوریل سال آینده موکول کرده تا در صورت عدم حصول توافق برگزیت، اختلال در فرایند تولید خودرو به حداقل برسد.مدیر اجرایی خودروسازی &#39;تویوتا&#39; نیز هشدار داده که سناریوی عدم توافق، کارخانه این شرکت واقع در منطقه دربی شایر با نزدیک به 600 نیروی کار را در معرض خطر قرار می‌دهد.وی همچنین هشدار داد که هرگونه تغییر در فرایندی‌های لجستیکی منجر به افزایش قیمت‌ها، کاهش رقابت‌پذیری و شاید قطع همکاری‌های تجاری با انگلیس شود.پیش از برگزاری همه‌پرسی برگزیت در سال 2016، شخصیت‌های برجسته طرفدار خروج انگلیس اتحادیه اروپا با استناد به پشتوانه غول‌های خودروسازی در این کشور ادعا می‌کردند که دستیابی به توافق با اتحادیه اروپا اجتناب‌ناپذیر است.دیوید دیویس وزیر پیشین برگزیت نیز در همان زمان گفته بود که بازار انگلیس برای اتحادیه اروپا جذابیت زیادی دارد. او پیش از برگزاری همه‌پرسی برگزیت در اظهار نظری گفته بود: تنها ظرف چند دقیقه پس از رأی مردم به خروج از اتحادیه اروپا، رئیسان شرکت‌های بنز، بی.ام.دبلیو، فولکس‌واگن و آئودی از آنگلا مرکل صدراعظم آلمان تقاضا خواهند کرد که موانع بر سر راه تجارت با انگلیس را بردارد.با این‌ حال، هشدار شرکت‌های خودروسازی در انگلیس نشان می‌دهد که تا چه اندازه پیامدهای ناشی از عدم دستیابی به توافق برگزیت برای شرکت‌های بزرگ خودروسازی در انگلیس پرهزینه و نگران‌کننده است.تازه‌ترین گزارش انجمن تولیدکنندگان و معامله‌کنندگان خودرو انگلیس نشان می‌دهد؛ در صورتی این کشور با اتحادیه اروپا به توافق برگزیت نرسد، قیمت‌های خودرو در انگلیس افزایش قابل‌ملاحظه‌ای خواهد داشت. رئیس صندوق بین‌المللی پول (IMF) نیز در تازه‌ترین گزارش خود تصویر نگران‌کننده‌ای از پیامدهای منفی خروج انگلیس از اتحادیه اروپا ارائه و هشدار داد که برگزیت برای انگلیس از هر جهت پرهزینه است.انگلیس قصد دارد؛ تا فروردین سال آینده از اتحادیه اروپا به‌ صورت رسمی خارج شود؛ با این ‌حال، مخالفت طرف اروپایی با طرح پیشنهادی دولت انگلیس برای خروج از این اتحادیه، مذاکرات را به بن‌بست کشانده است.به گزارش خبرنگار ایرنا، تحولات سیاسی در داخل انگلیس نشان می‌دهد که دولت بیش ‌از پیش خود را برای خروج بدون توافق با اتحادیه اروپا آماده می‌کند. شبس**اروپام**هـ ن**1504            "}