{"onTitr":"","titr":" 18 موقوفه جدید به موقوفات کردستان اضافه شد","describe":" سنندج - ایرنا - مدیرکل اوقاف و امور خیریه کردستان گفت: امسال با کمک مردم خیر و نوعدوست استان، 18 مورد موقوفه جدید با نیات مختلف به ثبت رسیده است.", "text":"حجت الاسلام مصطفی نوروزی روز دوشنبه در گفت و گو با خبرنگار ایرنا اظهار داشت: از این تعداد موقوفه جدید پنج مورد در شهرستان بیجار، پنج مورد بانه، یک مورد سنندج، 6 مورد مریوان و یک مورد نیز در شهرستان بانه واقع است.وی با بیان اینکه با اضافه شدن این 18 موقوفه جدید، تعداد موقوفات استان به 2 هزار و 126 مورد رسید، افزود: موقوفات جدید شامل منزل مسکونی، زمین کشاورزی و پنج مورد نیز درخت گردو است.مدیرکل اوقاف و امور خیریه کردستان با اشاره به نیات وافقین تاکید کرد: نیات واقفان در وقف های جدید مربوط به هزینه های ضروری مسجد یا ساخت و تعمیر مسجد، امامزادگان، فعالیت های قرآنی و کمک به کودکان یتیم و بی سرپرست است.وی یادآور شد: موقوفات استان در گذشته بر اساس اعتقادات مردم وقف بر مساجد بود و هنوز هم ادامه دارد اما باید تلاش کنیم وقف های جدید به سمت نیازهای روز جامعه سوق پیدا کند.حجت الاسلام نوروزی اضافه کرد: از مجموع موقوفات موجود در استان یک هزار و 431 مورد مسجد، 23 مورد حسینه، 2 مورد زینبیه و مهدیه، 16 مورد تکیه و خانقاه، 16 مورد آرامستان و 588 مورد نیز سایر موقوفات است.وی از واقفان خیراندیش خواست، نیات خود را به سمت مسایل مورد نیاز دیگر از جمله کمک به بیماران خاص، کمک به ازدواج جوانان و سایر موضوعات سوق داده و باقیات و صالحات خود را دو چندان کنند.استان کردستان دارای 2 هزار و 126 موقوفه با 14 هزار و 655 رقبه متصرفی، 2 هزار و 942 رقبه غیرمتصرفی و 14 رقبه اشتراک و تولیت است.7348/9102            "}