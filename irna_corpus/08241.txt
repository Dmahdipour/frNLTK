{"onTitr":"","titr":" المپیاد استعدادهای برتر2 رشته ورزشی در هرمزگان برگزار می شود","describe":" بندرعباس- ایرنا- معاون امور ورزشی اداره کل ورزش و جوانان هرمزگان از برگزاری نخستین المپیاد استعدادهای برتر ورزشی دختران و پسران کشور در رشته اسکیت و والیبال ساحلی به میزبانی استان خبر داد.", "text":"مظفر مهری خادمی  روز جمعه در گفت و گو با ایرنا اظهار داشت: این المپیاد در روزهای سی آبان تا نهم آذرماه در  29 رشته دختران و 39 رشته پسران در استان های مختلف کشور برگزار خواهد شد.وی افزود: هرمزگان میزبان شرکت کنندگان در این المپیاد در رشته های اسکیت و والیبال ساحلی است.خادمی خاطرنشان کرد: این المپیاد ورزشی در رده های سنی 12 تا 15 سال ویژه دختران و پسران برگزار می شود.وی تصریح کرد: از جمله رشته های این المپیاد می توان به راگبی ، اسکیت، اسکواش، بسکتبال سه نفره، بسکتبال سالنی، بدمینتون، تنیس، تکواندو، جودو، دوچرخه سواری، وزنه برداری، ووشو، والیبال، هندبال و هاکی، سنگ نوردی، شطرنج، شمشیربازی اشاره کرد.معاون امور ورزش اداره کل ورزش و جوانان هرمزگان بیان داشت: این المپیاد با هدف توسعه رویکرد عدالت محوری، جذب، کشف و پرورش استعدادهای ورزشی، بهره مندی حداکثری از ظرفیت های موجود استان ها و پشتوانه سازی و تقویت تیم های ملی برای حضوری قدرتمند در المپیک 2022 جوانان برگزار می شود. مهری خادمی با بیان اینکه ورزشکاران این استان نیز در این رقابت ها  شرکت خواهند کرد، گفت: این استان در رشته های والیبال ، اسکیت ، دوومیدانی، بسکتبال ، ورزش های رزمی و ساحلی ظرفیت کسب عنوان قهرمانی و مدال طلا دارد.7198/6048            "}