{"onTitr":" گزارش الخلیج اونلاین درباره تحقیر شدن بن سلمان/    ","titr":" باج خواهی ترامپ تاج و تخت سعودی را به لرزه درآورد","describe":" تهران-ایرنا- سایت 'الخلیج اونلاین' در مطلبی با تاکید بر اینکه حکام سعودی در برابر باج خواهی اخیر ' دونالد ترامپ' رئیس جمهوری آمریکا سکوت کردند، نوشت: ترامپ با این باج خواهی های توهین آمیز تاج و تخت پادشاهی سعودی ها را به لرزه در آورده است.", "text":"این سایت قطری روز یکشنبه در مطلبی به رفتار تحقیر آمیز ترامپ در برابر عربستان پرداخت و نوشت: به نظر می رسد که رئیس جمهوری آمریکا به گرفتن 460 میلیارد دلار از عربستان طی توافقی تسلیحاتی در جریان سفرش به این کشور در 20 می 2017 (30 اردیبهشت ماه) قانع نشده و بار دیگر با لحنی باج خواهانه و تهدید آمیز از ریاض خواسته برای برخورداری از حمایت واشنگتن، باید هزینه بپردازد.لحن ترامپ در برخورد با سران سعودی، بیانگر نوع مناسبات میان آمریکا و عربستان است که مبتنی بر منافع دو کشور اما کاملا به شیوه منفی است. او روز جمعه برای سومین بار در سخنان خود تاکید کرد که عربستان بدون حمایت آمریکا حتی دو هفته هم دوام نمی آورد. این کشور مورد حمایت آمریکاست، بنابرین باید بهای این حمایت را بپردازد.خلیج اونلاین نوشت: هیچ رهبر عربی به مانند بن سلمان در طول تاریخ مورد اهانت رؤسای جمهوری آمریکا قرار نگرفته بود. تحمل این لحن توهین آمیز ترامپ خطاب به حکام عربستانی برای کشوری که خود را همپیمان آمریکا در خاورمیانه می داند، بسیار دشوار است.'طارق ابومعمر' پژوهشگر سیاسی و مختصص در امور عربی در این باره می گوید: ترامپ به عربستان به مانند گاو شیرده می نگرد، از این جهت که بزرگترین کشور صادر کننده نفت است و پول زیادی دارد که می تواند روانه آمریکا کند.وی افزود: لحن تحقیرآمیز ترامپ برای باج خواهی از سعودی ها همه معیارهای دیپلماتیک را زیر پا گذاشته و شبیه فیلم های کمدی و شوهای نمایشی است.ابومعمر گفت: عربستان هیچ اهرم یا برگه برنده علیه آمریکا برای پاسخ دادن به رئیس جمهوری آن ندارد؛ چرا که به خاطر برخی بحران ها از جنگ یمن گرفته تا بحران سوریه و محاصره قطر، ضعیف ترین دوران تاریخی خود را سپری می کند. 'خالد الحورانی' تحلیل گر سیاسی دیگر، در این باره گفت: خواسته های زیاد و بی سابقه رئیس جمهوری آمریکا از عربستان آن هم به طور علنی و در برابر انظار جهانیان برای گرفتن پول، را به زلزله ای قوی توصیف کرد که تاج و تخت پادشاهی عربستان را به لرزه در آورده است.الحورانی به خلیج اونلاین گفت: پادشاه سعودی مورد اهانت شدید ترامپ قرار گرفته است و رییس کاخ سفید به نحوی که در دیپلماسی آمریکا سابقه نداشته به عربستان توهین کرده است.این رسانه نوشت : هرگز سابقه نداشته که رئیس جمهوری آمریکا بیاید رهبر یا حاکم کشور دیگر را برای تامین امنیتش، وادار به پرداخت پول کند.شبس**خاورم**9329** 1917            "}