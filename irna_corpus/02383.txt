{"onTitr":" نماینده ولی فقیه در لرستان:    ","titr":" مسایل تربیتی در اولویت برنامه های آموزش و پرورش قرار گرفته است","describe":" خرم آباد - ایرنا - نماینده ولی فقیه در لرستان گفت: مسایل تربیتی، نماز، قرآن و عترت  در اولویت برنامه های آموزش و پرورش قرار گرفته است.", "text":"به گزارش ایرنا آیت الله سید احمد میرعمادی روز چهارشنبه در نخستین دوره مسابقه مکبری دانش آموزان 12 تا 18 ساله با بیان اینکه یکی از برنامه هایی که زمینه رشد معنوی دانش آموزان را فراهم می کند مسابقه اذان و مکبری است،افزود: تاکنون در سطح کشور مسابقه اذان برگزار شده است اما مسابقه مکبری برای نخستین بار با همت آموزش و پرورش و ستاد نماز جمعه برگزار می شود.وی با اشاره به اینکه این مسابقات نشانگر استعدادها و قابلیت های فراوانی در میان دانش آموزان است،اظهار داشت: در این راستا می توان نقش آفرینی دانش آموزان را در عرصه های گوناگون از جمعه نماز جمعه درک کرد.نماینده ولی فقیه در لرستان همچنین گفت: استقبال گسترده دانش آموزان از مسابقه مکبری نشانگر این مهم است که باید برنامه ریزی جامع و خوبی در این زمینه داشته باشیم و این مسابقه هر ساله به طور گسترده برگزار شود.وی افزود: در این راستا باید برگزیدگان استانی به مرحله کشوری راه یابند و در مراسم های بزرگ ملی از حضور دانش آموزان استفاده شود.امام جمعه خرم آباد با تاکید بر اینکه مسئله مکبری در اسلام از اهمیت ویژه ای برخوردار است، اظهار داشت: مکبر دعوت کننده مردم و نمازگزاران برای هماهنگ شدن با همدیگر در پیشگاه خداوند است.وی با بیان اینکه اجر مکبر در نزد پروردگار به اندازه نمازگزار و منادی اسلام است، ادامه داد:مکبر در اسلام آداب و اهمیتی ویژه دارد که باید انسانی خوش نام و خوش صدا  و دارای آرامش باشد.وی بر ضرورت آگاهی مکبر بر احکام نماز تاکید کرد و گفت: در حقیقت مکبر فرمانده نمازگزاران است.نماینده ولی فقیه در لرستان گفت: از مجموع 180 دانش آموز شرکت کننده در این مسابقات 50 نفر انتخاب می شوند که 25 نفر به منظور مکبری برای امسال و 25 نفر دیگر برای سال آینده انتخاب می شوند.گفتنی است از مجموع این دانش آموزان مکبران نماز جمعه و مجریان نماز جمعه انتخاب خواهد شد.7274/6060            "}