{"onTitr":"","titr":" سارقان مسلح طلافروشی ارومیه دستگیر شدند","describe":" ارومیه- ایرنا- فرمانده انتظامی آذربایجان غربی گفت: سه سارق مسلح یک طلافروشی در ارومیه که ماه گذشته 6 کیلو و 960 گرم طلا به سرقت برده و صاحب مغازه را با اسلحه به قتل رسانده بودند، دستگیر شدند.", "text":"سردار سرتیب دوم پاسدار ناصر اصلانی روز پنجشنبه در گفت و گو با خبرنگار ایرنا افزود: ماموران آگاهی فرماندهی انتظامی این استان 48 ساعت قبل سارقان را شناسایی کردند و با توجه به مسلح بودن این افراد نسبت به کسب دستور قضایی برای ورود به مخفیگاه آنان اقدام کردند. وی اضافه کرد: ماموران پس از آن در سه عملیات مجزا سارقان را در مناطق مختلف ارومیه دستگیر کردند و 2 قبضه اسلحه کلاشینکف هم از آنان کشف شد. وی بیان کرد: سارقان در بازجویی ها به سرقت و مخفی کردن طلاها در منزل خواهر یکی از همدستان خود اعتراف کردند و 6 کیلو و 960 گرم طلا به ارزش حدودی 30 میلیارد ریال نیز از این منزل کشف شد. سردار اصلانی با تاکید بر برخورد جدی عوامل انتظامی با متخلفان، افزود: خودرو پرایدی که سارقان در روز سرقت با آن از صحنه سرقت فرار کرده بودند هم توقیف شد. به گزارش ایرنا این سارقان مسلح در 27 شهریور سال جاری به مغازه طلافروشی در شهرک فرهنگیان ارومیه دستبرد زده و متواری شده بودند؛ آنان صاحب طلافروشی را با شلیک گوله زخمی کرده بودند اما این طلافروش به دلیل شدت جراحت در بیمارستان جان باخت. در آبان سال گذشته نیز چهار سارق مسلح با ورود به بانک تجارت شعبه میدان &#39; قمسال &#39; خوی، 200 میلیون ریال سرقت کرده و متواری شده بودند اما پس از 16 روز توسط ماموران پلیس آگاهی دستگیر شدند. 6009/3072            "}