{"onTitr":"","titr":" 6 قطعه پرنده وحشی در جیرفت کشف شد","describe":" جیرفت - ایرنا - رئیس اداره حفاظت محیط زیست جیرفت گفت: 6 قطعه پرنده وحشی از چنگال شکارچی غیرمجاز در این شهرستان رهایی یافت.", "text":"عباس کریمی روز چهارشنبه در گفت و گو با خبرنگار ایرنا افزود: ماموران اداره حفاظت محیط زیست جیرفت سه پرنده دُراج و سه مرغ جیرفتی (کمنزیل) را که یک شکارچی زنده گیری کرده بود، با هماهنگی دستگاه قضایی کشف و ضبط کرد.وی تصریح کرد: شکارچی، شاهپرهای این پرندگان را قیچی کرده بود از این رو تا بهبودی کامل و رهاسازی پرنده ها به آغوش طبیعت توسط محیط بانان تحت مراقبت و تیمار قرار می گیرند.رئیس اداره حفاظت محیط زیست جیرفت گفت: شکارچی غیرمجاز پس از واریز مبلغ ضرر و زیان متعلقه به منظور سیر مراحل قانونی به دادسرا معرفی شد.وی اظهار داشت: طی چهار ماه گذشته هشت شکارچی غیرمجاز در این شهرستان دستگیر و تحویل مراجع قضایی شدند.کریمی بیان کرد: طبق بند ب ماده 12 قانون شکار و صید، شکار غیر مجاز جانوران وحشی جرم محسوب شده و مستوجب مجازات است از این رو با شکارچیان ذکر شده برخورد قانونی می شود.شهرستان جیرفت با 308 هزار نفر جمعیت در فاصله 230 کیلومتری جنوب کرمان واقع شده است.3029/7450/7429            "}