{"onTitr":"","titr":" کانون پرورش فکری کتابخانه مدارس استان بوشهر را تجهیز می کند","describe":" بوشهر- ایرنا - مدیرکل کانون پرورش فکری کودکان و نوجوانان استان بوشهر گفت: تجهیز کتابخانه های مدارس این استان به کتاب های نشر کانون ، تشویق دانش آموزان به مطالعه و ترویج  فرهنگ کتابخوانی بعنوان سیاست جدی توسط این اداره کل در حال انجام است.", "text":"زهره عالی نسب چهارشنبه به مناسبت بزرگداشت هفته ملی کودک درآیین تجهیز کلاس های مدرسه دخترانه حکمت روستای دویره افزود: جامعه توسعه یافته برآمده از فرهنگ و ارزش های والایی است که با کتابخوانی و ترویج فرهنگ مطالعه بین شهروندان حاصل می شود.وی یادآورشد: کتاب دروازه ای بسوی دانایی و توانایی برای پذیرش مسوولیت های مختلف و ایفای نقش در جامعه به شمار می رود. مدیرکل کانون پرورش فکری کودکان و نوجوانان استان بوشهر اظهارداشت: بالندگی هر فردی با رهگذر از دانایی و دانش افزایی از طریق انس با تازه های نشر میسر می شود.عالی نسب گفت: برهمین اساس بر متولیان تعلیم و تربیت و نهادهای فرهنگی این رسالت سترگ امری اجتناب ناپذیر است تا بتوانیم آینده سرزمینمان را با تربیت شهروندانی بسازیم که هویتی دگر خواه و نوع دوست بیابد و دغدغه حفظ محیط زیست و میراث فرهنگ کشورش را داشته باشد.وی تصریح کرد: با تحقق این مهم افرادی تربیت خواهد شد که فرهیختگان بخش های مختلف کشور شناخته می شود و با آثار آنان مانوس خواهند شد که بدون شک نقش مهمی در جهت گیری های فکری و عملی آنان در ادامه مسیر زندگی خواهد داشت.عالی نسب گفت: در بحبوهه بحران هویتی که نسل امروز جامعه را تهدید می کند شناخت بزرگان و خواندن آثار آنان بنیان هویت کودکان را تحکیم خواهد بخشید.وی یادآورشد:تجهیز و راه اندازی کتابخانه های کلاسی درمدارس استان بوشهر همزمان با آغاز بزرگداشت هفته ملی کودک آغاز شده است و این روند ادامه می یابد.این مقام مسوول افزود: اهدای کتاب و بسته های فرهنگی به کودکان و انجام فعالیت های هنری و برگزاری جشنواره ها و دیگر فعالیت ها از جمله برنامه هایی است که توسط کانون پرورش فکری کودکان و نوجوانان استان بوشهر در حال اجراست.وی گفت: هفته ملی کودک امسال با شعار &#39;باید آینده را ساخت&#39; از 14 مهر آغاز و 600 عنوان برنامه مختلف به همین مناسبت در این استان اجرا می شود.7212/6045            "}