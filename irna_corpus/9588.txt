{"onTitr":"","titr":" پنج شبکه مواد مخدر در آذربایجان غربی متلاشی شد","describe":" ارومیه- ایرنا- فرمانده انتظامی آذربایجان غربی گفت: طی سه هفته گذشته، پنج شبکه مواد مخدر در این استان شناسایی و متلاشی شده است.", "text":"سردار ناصر اصلانی روز چهارشنبه در گفت و گو با خبرنگار ایرنا افزود: از این شبکه ها که در شهرهای ارومیه، خوی، میاندوآب و ماکو فعالیت می کردند، 400 کیلوگرم انواع مواد مخدر از جمله هروئین، گراس، تریاک و مرفین کشف و ضبط شده است.وی اضافه کرد: متهمان این مواد مخدر را از شرق کشور بارگیری و به این استان وارد کرده بودند و قصد داشتند آن را به خارج از کشور ببرند.وی ادامه داد: 40 نفر از اعضای این شبکه های قاچاق مواد مخدر دستگیر شدند.فرمانده انتظامی آذربایجان غربی گفت: در این زمینه 18 دستگاه خودرو که در حمل این مواد مخدر مورد استفاده قرار گرفته بود، توقیف شد.به گزارش ایرنا، آذربایجان غربی از جمله استان های درگیر با معضل مواد مخدر در کشور است.سالانه دهها تن انواع مواد مخدر در آذربایجان غربی کشف می شود. 2093/6009            "}