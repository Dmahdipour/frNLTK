{"onTitr":"","titr":" سقوط پراید به دره در قزوین یک کشته به همراه داشت","describe":" قزوین - ایرنا - رییس پلیس راه استان قزوین از وقوع یک سانحه رانندگی در قزوین که منجر به سقوط سواری پراید به داخل دره و کشته شدن یک فرد در اثر این حادثه خبر داد.", "text":"به گزارش ایرنا به نقل از مرکز اطلاع رسانی فرماندهی نیروی انتظامی قزوین، سرهنگ نصرالله بیگلری روز چهارشنبه در تشریح این خبر گفت: در پی اعلام مرکز فوریت های پلیسی 110مبنی بر یک مورد سانحه رانندگی در جاده قزوین - الموت در محدوده زرشک نرسیده به راهدارخانه بلافاصله عوامل انتظامی و پلیس راه جهت بررسی موضوع در محل حاضر شدند.رییس پلیس راه استان قزوین ادامه داد: در بررسی به عمل آمده توسط ماموران پلیس راه مشخص شد، یک دستگاه سواری پراید در محور فوق به دلیل نامعلومی پس از انحراف از جاده به درون دره سقوط کرده که بر اثر آن راننده در دم فوت و سرنشین خودرو مصدوم و به مراکز امدادی منتقل شد.وی اضافه کرد: کارشناسان پلیس راه، پس از بررسی های لازم علت این حادثه را عدم توانایی در کنترل وسیله نقلیه ناشی از تخطی از سرعت مطمئه از سوی راننده خودروی پراید اعلام کردند.سرهنگ بیگلری به شهروندان توصیه کرد  در هنگام رانندگی سرعت مجاز را رعایت و از هرگونه سرعت و سبقت غیرمجاز ، استفاده از تلفن همراه درحین رانندگی ، انحرافات ناگهانی و رانندگی درحالت خستگی و خواب آلودگی خودداری کنند.3013            "}