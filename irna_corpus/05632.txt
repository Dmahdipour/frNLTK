{"onTitr":" رییس انجمن نابینایان و کم بینایان:    ","titr":" شانس مدال ایران در شطرنج بالا است","describe":" جاکارتا- ایرنا- رییس انجمن نابینایان و کم بینایان کشور با اشاره به شرایط مناسب شطرنج بازان نابینای کشور در بازیهای پاراآسیایی جاکارتا گفت: در صورت استمرار نتایج دور اول و دوم نمایندگان ایران در دورهای بعد، شانس مدال ما بالا خواهد بود.", "text":"علی اکبر هدهدی بعدازظهر امروز (یکشنبه) و در پایان دور دوم مسابقات شطرنج بازی هایی پاراآسیایی به خبرنگار ایرنا گفت: امروز دو دور از مسابقات برگزار شد که به لطف خداوند نتایج راضی کننده ای کسب شد. ما شطرنج بازانی در صدر جدول رقابت گروه های مختلف بانوان و آقایان داریم. در 24 بازی دو دور، نتایج قابل قبول بود. اگر در روز دوم نیز شطرنج بازان ایران نتایج مشابهی کسب کنند، باید گفت گام مهمی به سمت مدال آوری برداشته شده است.وی در زمینه تدارکات لازم برای اعزام شطرنج بازان نابینای کشور به جاکارتا گفت: چند دوره اردوی تدارکاتی برای این ورزشکاران در دستور کار قرار دادیم و در هر اردو یک تیم هم ریتینگ از بازیکنان شطرنج غیرمعلول برای این عزیزان انتخاب کردیم و در نهایت تیم با هدایت بهروز مرادی و شادی پریدر عازم سومین دوره بازی های پاراآسیایی شد.او در زمینه نتیجه احتمالی گفت: با توجه به تدارکات انتظار نتایج درخشان را داریم، اما شطرنج بازی لحظه ها است و هر اشتباهی می تواند نتیجه را عوض کند. اما در حالت عادی ما پیش بینی چهار مدال را داریم و امیدوارم این مدال ها زرین باشد.تیم ملی شطرنج نابینایان زن و مرد ایران در دور نخست رقابت های پاراآسیایی 9 پیروزی، یک تساوی و دو شکست کسب کرد. در بخش آقایان و در گروه b1 مهدی رومی فرد حریف هندی خود را شکست داد، عرفان محمد علیزاده بر شطرنج بازی از کشور میزبان غلبه کرد. حسن قدیری نیز مغلوب حریف فیلیپینی شد. در گروه b2  و b3، علیرضا قورچی بیگی حریف اندونزیایی را شکست داد، امید کریمی حریف هندی خود را از پیش روی برداشت و مجید باقری مغلوب حریف هندی شد. در بخش بانوان این رقابت ها و در گروه b1، ملیحه صفایی بر حریف میانماری غلبه کرد، زهرا محمدی راد ورزشکار دیگری را از میانمار شکست داد و لیلا زارع زاده برابر حریف اندونزیایی به تساوی رسید.دور دوم مسابقات شطرنج نابینایان با 5 برد، 3  تساوی و یک شکست برای شطرنج بازان کشورمان همراه بود. در بخش آقایان و در گروه b1 عرفان محمدعلیزاده در مقابل مهدی رومی فرد دیگر شطرنج باز کشورمان به تساوی دست یافت و حسن قدیری حریف خود را از تیمور شرقی مغلوب کرد. در گروه b2 و b3 علیرضا قورچی بگی برابر حریف قزاقستانی خود به تساوی رسید، امید کریمی شطرنج باز فیلیپینی را شکست داد و مجید باقری از سد حریف سریلانکایی خود گذشت. در بخش بانوان و در گروه b1، ملیحه صفایی، زهرا محمدی راد را شکست داد و لیلا زارع زاده مغلوب شطرنج باز میزبان شد. در گروه b2 و b3 فاطمه برقول و فریبا زنده بودی به تساوی دست یافتند و عاطفه نقوی حریف ویتنامی خود را شکست داد. مسابقات شطرنج نابینایان وکم بینایان در دو قسمت استاندارد و سریع و در هفت دور به روش سوییسی برگزار می شود. در مسابقات شطرنج هم در بخش انفرادی و هم تیمی مدال توزیع می شود و در نتیجه در کلیه کلاس های پزشکی، 32 مدال توزیع خواهد شد. دور سوم و چهارم این مسابقات دوشنبه 16 مهر برگزار می شود.سومین دوره بازی های پاراآسیایی با حضور 2 هزار و 880 ورزشکار در قالب 41 کاروان ورزشی از 14 مهر در جاکارتای اندونزی آغاز شده و تا 21 مهر ادامه دارد.ورزشی ** 2052**9118**1584            "}