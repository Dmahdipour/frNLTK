{"onTitr":" استاندار آذربایجان غربی:    ","titr":" رزمایش اقتدار عاشورایی، جلوه پشتیبانی مردم از نظام است","describe":" ارومیه- ایرنا- استاندار آذربایجان غربی گفت: رزمایش اقتدار عاشورایی سپاهیان محمد رسول الله 2 نشان داد که مردم ایران در صحنه های حساس کشور حضور دارند و پای این نظام و انقلاب ایستاده اند.", "text":"محمدمهدی شهریاری روز پنجشنبه در حاشیه رزمایش اقتدار عاشورایی که با حضور 40 هزار نفر از بسیجیان آذربایجان غربی در ورزشگاه تختی ارومیه برگزار شد، در گفت و گو با خبرنگار ایرنا افزود: کشور در شرایط حساسی قرار دارد و دشمنان نیز به صورت شفاف کشور را تهدید می کنند. وی ادامه داد: بسیج که با تدبیر رهبر کبیر انقلاب و با هدف پشتیبانی از جمهوری اسلامی ایران در سال 1358 تشکیل شد، همواره در طول تاریخ چهل ساله انقلاب توطئه های دشمنان را خنثی کرده است.استاندار آذربایجان غربی بیان کرد: اکنون در شرایط کنونی این پشتیبانی مستحکم تر از گذشته تمام نقشه های دشمنان را نقش بر آب می کند.وی بیان کرد: مردم نیز باید در شرایط کنونی و در برخورد با مسائل سیاسی، اجتماعی و اقتصادی آرامش خود را حفظ کنند و به تدابیر مسوولان جامه عمل بپوشانند.شهریاری با بیان اینکه مسوولان از خود ملت هستند، گفت: منافع مردم و حل مشکلات جامعه از اهداف مهم مسوولان است و آنان در این راه نیازمند همراهی همه جانبه مردم هستند.وی افزود: اتحاد همه جانبه زمینه لازم برای عبور از شرایط کنونی است و همچنین عرصه را برای پیشرفت و آبادانی کشور فراهم می کند.به گزارش ایرنا رزمایش اقتدار عاشورایی محمد رسول الله (ص) 2 با هدف تقویت روح حمایت مردم از انقلاب و نظام و اثبات این حقیقت، مایوس کردن دشمن از تغییر در نظام، تقویت روحیه دفاع کننده بسیج و تقویت انسجام ملی طی سه مرحله برگزار شد.مرحله نخست این رزمایش از نهم شهریور ماه جاری با اعزام گروه های جهادی به مناطق محروم شد؛ در این مرحله از رزمایش 320 گروه جهادی با شرکت 6 هزار و 500 دانشجو و دانش آموز حضور داشتند و تا 29 شهریور به خدمات رسانی ادامه دادند.مرحله دوم رزمایش طی روزهای 22 و 23 شهریور با اعلام رمز &#39; لبیک یا حسین&#39; توسط سردار حبیب شهسواری و با حضور بسیجیان 37 گردان بیت المقدس در 17 شهرستان آذربایجان غربی برگزار شد؛ این مرحله از رزمایش در ارومیه با تجمع بسیجیان در خیابان امام خمینی (ره) ارومیه آغاز شد و با اعزام به اردوگاه‌های آموزشی جهت کسب آموزش‌های مختلف سیاسی، عقیدتی، اصول تاکتیک و ضد تاکتیک و رزمی به صورت علمی و عملی ادامه یافت.مرحله سوم این رزمایش نیز امروز /12 مهرماه/ با تجمع 40 هزار نفری بسیجیان گردان های بیت المقدس در ورزشگاه تختی ارومیه اجرا شد.این رزمایش یادآور اعزام 100 هزار بسیجی کشور به جبهه های نبرد حق علیه باطل در سال 1365 شمسی بود.9918/3072            "}