{"onTitr":" مهاجم پیشین استقلال در گفتگو با ایرنا:    ","titr":" شفر مقصر نتایج استقلال است","describe":" تهران - ایرنا - پیشکسوت تیم فوتبال استقلال گفت: اگر استقلال نتیجه خوبی نمی گیرد حتما «وینفرد شفر» سرمربی این تیم نقایصی داشته، همان طور که پارسال نتایج خوب استقلال به پای او نوشته شد.", "text":"«رضا عنایتی» روز دوشنبه در گفت و گو با خبرنگار ورزشی ایرنا با تاکید بر این نکته که شهرآورد 88 یکی از بدترین شهرآوردهای چند دهه اخیر فوتبال ایران بود، اظهار داشت: یک فوتبال کسل کننده و سرد را از دو تیم شاهد بودیم، فوتبالی که هیچ کس از تماشای آن راضی نبود و لذت نبرد.او ادامه داد: شهرآورد بحث فنی نداشت که درباره اش حرف بزنیم، توپ یا روی هوا بود یا به اوت می رفت و این اتفاقات 90 دقیقه در زمین رخ داد.پیشکسوت استقلال درباره این که چرا شهرآورد پنجم مهر کیفیت لازم را نداشت؟ گفت: 2 تیم برای نباختن به زمین آمده بودند و می خواستند به تساوی برسند. اگر داور به استقلال و پرسپولیسی ها می گفت سوت پایان بازی در دقیقه 2 به صدا در می آید هیچ کدام مخالفتی نمی کردند.وی افزود: استقلال در این فصل نتایج خوبی کسب نکرده و این موضوع ناراحت و نگران کننده است. از دست دادن امتیازات در هفته های ابتدایی لیگ برتر می تواند در پایان فصل عواقب بدی داشته باشد و اعضای این تیم باید قدر این امتیازات را بدانند چرا که پشیمانی در آینده سودی نخواهد داشت.عنایتی در پاسخ به این پرسش که نقش شفر در ناکامی های اخیر استقلال چقدر است؟ گفت: وقتی برای یک کَشتی مشکلی به وجود بیاید ناخدا مقصر است، اگر استقلال نتیجه نمی گیرد حتما او نقایصی داشته همان طور که پارسال نتایج خوب استقلال به پای شفر نوشته شد.بهترین گلزن تاریخ لیگ برتر ایران درباره مشکلات خط حمله استقلال خاطرنشان کرد: از چند هفته قبل گفته ام مشکل گلزنی استقلال به نداشتن یک مهاج نوک کلاسیک بر می گردد، استقلال مهاجمی می خواهد که حداقل از دو یا سه موقعیت، یکی را گل کند. نفراتی که در خط حمله این تیم بازی می کنند مهاجم سایه هستند.عنایتی به مربیان استقلال پیشنهاد می دهد که اولین خرید آن ها مهاجم نوک باشد. او در این باره می گوید: به خدمت گیری یک مهاجم با خصوصیات مامه تیام از نان شب برای استقلال واجب تر است و شفر در اولین گام باید جذب فوروارد گلزن را در دستور کار قرار دهد هرچند در برخی دیگر از پست ها نظیر هافبک بازی ساز نیز کمبود بازیکن در استقلال احساس می شود.او افزود: با تمام انتقاداتی که به شفر وارد است باید قبول کنیم استقلال در ابتدای فصل بازیکنان زیادی را از دست داد که اسم های کوچکی نبودند. رفتن امید ابراهیمی، سرور چباروف، مامه تیام، امید نورافکن و سید مجید حسینی به استقلال ضربه زد.عنایتی اعلام کرد: کیفیت بازیکنان خارجی استقلال بالا نیست و به جز طارق همام، سایر بازیکنان نشان داده اند در حد و اندازه تیم بزرگ استقلال نیستند.وی در پایان گفت: نگرانی هواداران استقلال طبیعی است، آنها نگران تیم خود هستند و دوست ندارند تیم محبوبشان در جایگاه یازدهم باشد.ورزشی **م.ت**1597            "}