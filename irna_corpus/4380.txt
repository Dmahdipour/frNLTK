{"onTitr":"","titr":" 110 مهدکودک همدان میزبان «دست های مهربان هلال» است","describe":" همدان- ایرنا- مدیرعامل جمعیت هلال احمر همدان گفت: طرح «دست های مهربان هلال» با شعار «آینده را باید ساخت» در 110 مهد کودک این استان در حال برگزاری است.", "text":"بهروز کارخانه روز دوشنبه در گفت و گو با ایرنا بیان کرد: این طرح با هدف ترویج فرهنگ مهرورزی در بین کودکان و آگاه سازی جامعه هدف با این رفتار نوع دوستانه از 14 مهر آغاز شد.وی افزود: در همین ارتباط هدایای قابل استفاده جمع آوری شده و برای ارسال به مناطق کم برخوردار با بسته بندی مناسب، از طریق کاروان های نیکوکاری ارسال و به آنها هدیه می شود.مدیرعامل جمعیت هلال احمر همدان بیان کرد: علاوه بر مهدکودک ها، شعبه های هلال احمر در شهرستان ها نیز برای جمع آوری کمک ها دایر شده است.کارخانه، ترویج فرهنگ نوع دوستی از سنین پایه را از اهداف این طرح دانست و اظهار داشت: کودکان اسباب بازی، کتاب، نقاشی و کاردستی های خود را به چادرهای محل استقرار جمعیت جوانان هلال احمر واقع در میادین شهر، درون شعبه یا مهدکودک و مراکز پیش دبستانی تحویل می دهند.وی افزود: همچنین متولیان مهدکودک ها می توانند با همکاری خانواده کودکان، اسباب بازی ها را جمع آوری و از طریق هلال احمر در اختیار دانش آموزان کم برخوردار قرار دهند.مدیرعامل جمعیت هلال احمر همدان اضافه کرد: کودکان حاضر در مهد می توانند برای دوستان خود نقاشی ترسیم یا کاردستی درست کنند تا جمعیت هلال احمر این هدایا را با مضمون صلح و دوستی به دست دیگر کودکان برساند.کارخانه ادامه داد: تیم های هلال احمر در جریان برگزاری طرح «دست های مهربان هلال» با حضور در مهدکودک ها اقدام به آموزش کمک های اولیه و کارکرد هر یک از وسایل و تجهیزات هلال احمر می کنند.وی افزود: با توجه به اینکه جمعیت هلال احمر در حال اجرای طرح «نذر آب» با هدف جمع آوری کمک های مردمی برای تهیه آب آشامیدنی برای ساکنان مناطق کم برخوردار استان های شرقی کشور است، کودکان نیز در این باره آگاه می شوند.کارخانه توضیح داد: تیم های هلال احمر حاضر در مهدکودک ها به زبان کودکانه، اهمیت صرفه جویی آب، جلوگیری از چکه کردن آب و بستن شیر آب را توضیح می دهند.هفته کودک از 14 مهر آغاز شده و تا 20 این ماه ادامه دارد و طرح «دست های مهربان هلال» نیز در این هفته در حال برگزاری است.7526/2090            "}