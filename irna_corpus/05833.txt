{"onTitr":" آیت الله مصباح یزدی:    ","titr":" نظام اسلامی از نعمت های بزرگ الهی درحق مردم ایران است","describe":" قم - ایرنا - رئیس موسسه آموزشی و پژوهشی امام خمینی (ره) گفت: نظام اسلامی یکی از نعمت های بزرگ الهی در حق مردم ایران است که روز به روز برکات آن بیشتر آشکار می شود و همه باید قدردان آن باشیم.", "text":"به گزارش ایرنا، آیت الله محمد تقی مصباح یزدی روز یکشنبه در دیدار فرمانده نیروی انتظامی، افزود:در این نظام هر دستگاهی باید ارزش های دینی را درمجموعه تحت مدیریت خود پیاده سازی کند و در نیروی انتظامی با شکل گیری نهاد عقیدتی و سیاسی به خوبی این مهم دنبال می شود.وی اضافه کرد: باید روح معنویت در تمام  دستگاه های نظام اسلامی تقویت و کارگزاران به دنبال کسب رضایت خداوند متعال باشند.وی دربخش دیگری ازسخنان خود گفت:کارپلیس درنظام اسلامی با دیگرکشورها متفاوت است،پلیس در سایر کشورها به دنبال رضایت مافوق خود هست اما درنظام جمهوری اسلامی به دنبال رضایت خداوند متعال می باشد. آیت الله مصباح یزدی گفت: بنابراین هر کسی که افتخار کار درنیروی انتظامی را دارد، باید توجه کند که سربازی در دستگاه ولایت امام زمان (عج) می باشد و باید کاری کند که ایشان از دست ما راضی باشد، حتی رضایت رهبر معظم انقلاب هم نشانه ای از رضایت حضرت حجت (عج) است. وی بیان کرد: مسئولان درنظام های سیاسی مختلف نگرانی دارند که اشتباهی از آنان فاش شود و آبرویشان برود اما در دستگاه اسلامی هرکسی خود را با خدای خویش مواجه می بیند و تلاش می کند که باریتعالی  از او راضی باشد و سایر مسایل برای او اهمیت چندانی ندارد.وی ادامه داد: تفاوت دیگر نیروی انتظامی با سایر پلیس های جهان در این است که در حکومت اسلامی، حاکمیت و ملت 2 نهاد رو به روی هم نیستند، بلکه حاکمیت به دنبال خدمت رسانی به مردم است و پلیس خود را امین ملت می داند.سردار حسین اشتری در سفر یک روزه به قم ضمن زیارت بارگاه ملکوتی حضرت معصومه (س) با شماری از مراجع تقلید دیدار و گفت و گو کرد.از سیزدهم تا نوزدهم مهرماه با شعار« پلیس مقتدر، امین مردم» به عنوان هفته نیروی انتظامی نامگذاری شده است.7405/ 6133/            "}