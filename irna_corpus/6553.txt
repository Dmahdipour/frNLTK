{"onTitr":"","titr":" 23 میلیارد ریال طرح ورزشی در چرام در حال اجراست","describe":" یاسوج - ایرنا - رئیس اداره ورزش و جوانان چرام گفت: 23 میلیارد ریال طرح ورزشی شامل تجهیز و توسعه اماکن ورزشی در این شهرستان در دست اجرا است.", "text":"رحمت الله محمدی روز شنبه درگفت وگو با خبرنگار ایرنا سالن ورزشی چند منظوره سرفاریاب با 15 میلیارد ریال اعبار را یکی از این طرح ها دانست و اظهار داشت: این طرح از محل هدایای خاص وزارت نفت با 60 درصد پیشرفت فیزیکی در دست ساخت است.وی بیان کرد: تکمیل استادیوم تختی شامل چمن مصنوعی ، ساخت سکوی تماشا گران ، پیست دو ومیدانی ، والیبال ساحلی نیز با  هفت میلیارد ریال اعتبار نیز در دست اجرا است.محمدی تصریح کرد: استادیوم تختی چرام از محل 27 درصد ارزش افزوده با پیشرفت فیزیکی 40 درصد روند اجرایی خوبی نیز دارد.وی افزود: تعمیر و تجهیز اماکن ورزشی شهرستان با بیش از یک میلیارد و 300 میلیون ریال نیز در حال اجرا هستند .محمدی تصریح کرد: کفپوش سالن چند منظوره و سالن والیبال خریداری شده و به زودی نصب خواهد شد.وی تعداد ورزشکار ساماندهی شده در چرام را 700 نفر ذکر کرد و گفت: این تعداد ورزشکار در سه سالن سرپوشیده و 2 زمین چمن ورزشی فعالیت می کنند.7531/1662            "}