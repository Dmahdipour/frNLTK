{"onTitr":"","titr":" کیم و ترامپ پس از انتخابات میاندوره ای آمریکا دیدار می کنند","describe":" پکن- ایرنا- خبرگزاری یونهاپ از کره جنوبی امروز (چهارشنبه) به نقل از منابع آگاه از کره شمالی اعلام کرد که دیدار سران واشنگتن و پیونگ یانگ پس از انتخابات میاندوره ای آمریکا برگزار می شود.", "text":"به گزارش ایرنا این در حالی است که پیشتر رسانه های این کشور مدعی شده بودند به دلیل اصرارهای واشنگتن، امکان دارد این دیدار قبل از این انتخابات میاندوره ای آمریکا در ماه نوامبر (10 مهر تا 10 آبان) برگزار شود.'کانگ کیونگ وا' وزیر خارجه کره جنوبی هم امروز به خبرنگاران گفت نمی تواند اخبار مربوط به دیدار قبل از انتخابات میاندوره ای را تایید کند.امروز یونهاپ نوشت که 'دونالد ترامپ' رییس جمهوری آمریکا شخصا دیدار طرفین را در بازه زمانی پس از انتخابات میاندوره ای دانسته است.ناظران بر این باورند که شکست دیدار دوم سران دو کشور می تواند نتایج منفی برای ترامپ و انتخابات میاندوره ای آمریکا داشته باشد برای همین وی ترجیحا دیدار را به بعد از این انتخابات موکول کرده است.ترامپ نیز نتوانسته است آشکارا دیدار دوم را موفق بداند او گفت که این می تواند ملاقاتی مثبت باشد اما نمی توان اکنون دراین باره نظر داد.گزارش خبرگزاری کره جنوبی حاکی است که مقام های کره شمالی و آمریکا بر روی چهار محل برای این دیدار متمرکز شده اند که البته بعید است در میان آنها سنگاپور باشد که اولین بار میزان سران این دو کشور بود.رییس جمهوری آمریکا در مصاحبه ای تاکید کرد طبیعتا انتظار زیادی از دیدار خواهد داشت و آن را یک فرصت خوب می داند.اظهارات 'مایک پمپئو' وزیر خارجه آمریکا پس از سفر روز یکشنبه به پیونگ یانگ مبنی بر دیدار هر چه سریعتر رهبران دو کشور، این تصور رابوجود آورده بود که دیدار قبل از انتخابات میاندوره ای آمریکا در ماه نوامبر برگزار می شود.وزیر خارجه آمریکا پس از بازگشت به کشورش اعتراف کرد که «راه درازی برای تحقق هدف عاری شدن منطقه شبه جزیره کره از تسلیحات هسته ای باقی است».آساق**231**1904**            "}