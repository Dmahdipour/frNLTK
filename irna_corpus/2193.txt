{"onTitr":"","titr":" نبود تجهیزات دلیل تاخیر در خروج دیگ های فرسوده ایرالکو است","describe":" اراک - ایرنا - مدیرعامل شرکت آلومینیوم ایران(ایرالکو) گفت: نبود تجهیزات مورد نیاز دلیل تاخیر در خروج دیگ های فرسوده ایرالکو از مدار تولید است.", "text":"«احمد مجیدی» روز چهارشنبه در گفت و گو با ایرنا، افزود: تجهیزات مورد نیاز دیگ های جایگزین از مدت ها پیش از کشور چین خریداری شده و به دلیل برخی مشکلات در گمرک نگهداری می شود. وی ادامه داد: گمرک برای ترخیص تجهیزات ایرالکو 6 میلیارد و 750 میلیون ریال مطالبه کرده است که رایزنی برای تعیین تکلیف این موضوع ادامه دارد.مدیرعامل شرکت ایرالکو اراک بیان کرد: بر اساس قانون تجهیزات و ماشین آلات خط تولید از پرداخت هرگونه عوارض معاف هستند.وی افزود: رایزنی ها برای ترخیص تجهیزات ایرالکو از گمرک بندرعباس ادامه دارد و درصورت تحقق این مهم عملیات خروج دیگ های فرسوده در اسرع وقت انجام می شود. مجیدی توضیح داد: در صورت ترخیص تجهیزات دیگ های ایرالکو تا پایان آبان ماه سال جاری؛ دیگ های فرسوده از مدار تولید خارج می شود. وی ادامه داد: اصلاح خط پنج شرکت ایرالکو با فناوری یک شرکت چینی در حال انجام است که تا کنون 95 دیگ از 140 دیگ فرسوده این واحد از مدار تولید خارج شده و 45 دیگ دیگر باقی مانده است. مدیرعامل شرکت ایرالکو اظهار داشت: با خروج 140 دیگ فرسوده خط پنج این شرکت از مدار تولید، 70 دیگ بهسازی شده جایگزین و عملیات بهسازی 70 دیگ دیگر نیز کلید می خورد. شرکت آلومینیوم ایران به عنوان صنعت مادرتخصصی در تولید انواع شمش های آلومینیوم فعالیت دارد که در سال 1351 در اراک تاسیس شده است.این شرکت در زمینی به مساحت 232 هکتار عرصه کارگاهی در کیلومتر 5 جاده اراک تهران قرار دارد.در بیش از دو دهه اخیر فناوری فرسوده ایرالکو یکی از مهمترین چالش های زیست محیطی کلانشهر اراک بوده است که برای مدیریت و اصلاح آن در دولت های مختلف اقداماتی انجام شد.3017/6013            "}