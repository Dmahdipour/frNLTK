{"onTitr":"","titr":" 170 میلیارد ریال برای آبخیزداری کردستان تخصیص یافت","describe":" سنندج - ایرنا - معاون آبخیزداری سازمان جنگل ها، مراتع و آبخیزداری کشور گفت: 170 میلیارد ریال برای اجرای طرح های آبخیزداری و آبخوانداری کردستان تخصیص یافته است.", "text":"ناصر حیدری پور روز جمعه در گفت و گو با خبرنگار ایرنا اظهار داشت: در گام اول جهت رسیدن به توسعه پایدار این استان، 170 میلیارد ریال برای اجرای پروژه های آبخیزداری و آبخوانداری از محل اعتبارات صندوق توسعه ملی اختصاص یافت.وی اضافه کرد: با توجه به خدمات چند منظوره آبخیزداری و آبخوانداری و ظرفیت‌های موجود، کردستان به عنوان استان پایلوت در این زمینه انتخاب شده است.حیدری پور افزود: این نگاه سازمان جنگل‌ها مراتع و آبخیزداری کشور به عنوان پایداری در تولید محصولات کشاورزی و رسیدن به توسعه پایدار و توجه به شاخص ها و معیارهای جدید است.معاون آبخیزداری سازمان جنگل ها و آبخیزداری کشور با اشاره به تخصیص این میزان اعتبار برای کردستان یادآور شد: انتظار می رود در آینده نزدیک در قالب یک تفاهم نامه با استان بتوانیم بخشی از چالش های کردستان در حوزه آب و در مراکز تولید و دشت های کشاورزی را رفع کنیم.وی گفت: این اعتقاد را داریم که تنوع بخشی به فعالیت های آبخیزداری می‌تواند 10 برابر سطح زمین ظرفیت‌های زیر زمین را افزایش دهد بنابراین امیدواریم با ایجاد پروژه های پخش سیلاب و سدهای زیرزمینی و انجام عملیات های بیولوژیک متنوع بتوانیم اهداف بلند مدت اجرا کنیم.از مساحت 2 میلیون و 937 هزار هکتاری استان کردستان، بیش از 374 هزار هکتار آن را جنگل تشکیل می دهد، جنگل های این استان که جزو جنگل های زاگرس شمالی به حساب می آیند، در طول بیش از 50 هزار سال گذشته تشکیل شده و به لحاظ محافظت از منابع آب و خاک، تولید محصولات فرعی، ذخایر ژنتیکی، مصارف درمانی، توانایی های اکوتوریستی و ارزش های زندگی، دارای اهمیت زیادی است.جنگل های این استان که بخشی از جنگل های غرب کشور را تشکیل می دهد بیشتر اطراف شهرهای بانه و مریوان واقع شده و بعد از جنگل های شمال کشور در رتبه دوم اهمیت قرار دارند.3034/9102            "}