{"onTitr":"","titr":" صبحگاه مشترک نیروهای نظامی و انتظامی بهاباد برگزار شد","describe":" یزد- ایرنا- صبحگاه مشترک نیروهای نظامی و انتظامی شهرستان بهاباد، صبح شنبه طی مراسمی با حضور مسوولان محلی و فرماندهان نظامی و انتظامی این شهر برگزار شد.", "text":"به گزارش ایرنا، فرماندار بهاباد در این مراسم با تبریک هفته نیروی انتظامی به سبزپوشان این نیرو گفت: نیروی انتظامی جمهوری اسلامی، نماد اقتدار و صلابت و جوهره اصیل و وجودی امنیت در نظام مقدس جمهوری اسلامی و مامنی پایدار برای شهروندان و سدی محکم برای مقابله با مخلان نظم و امنیت است.محمد مهدی خانی زاده اظهارداشت: هفته نیروی انتظامی بهانه‌ای است برای گرامیداشت و پاسداشت هر چند ناچیز از دلاوری‌ها و جانفشانی‌های سبزجامگان نیروی انتظامی . آنان که در راه برقراری و حفظ نظم و امنیت و دفاع از سرحدات نظام مقدس جمهوری اسلامی ایران، جان را در طبق اخلاص نهاده اند و در این راه شب و روز نمی‌شناسند.فرماندار بهاباد یادآور شد: نیروی انتظامی، حافظ امنیت، آسایش و آرامش مردم، مظهر اقتدار و نظم همراه با مهربانی، رأفت و رحمت اسلامی در جامعه است.حجت الاسلام محمد علی اخوان، امام جمعه موقت بهاباد هم هفته نیروی انتظامی را به حافظان نظم و امنیت تبریک گفت و افزود: نیروی انتظامی پاسدار امنیت و اقتدار کشور است.وی با بیان اینکه یکی از بزرگترین وظایف نیروی انتظامی براساس سخنان فرماندهی معظم کل قوا، پاسداری از ارزش های اصیل انقلاب اسلامی است تصریح کرد: این نیرو همواره در تلاش بوده  تا با اقتدار، قانون مداری، روز آمدی و تعالی فردی و سازمانی در راستای ارتقای افزایش اعتماد عمومی و امنیت پایدار کوشش کند.فرمانده انتظامی بهاباد هم در این مراسم گفت: نیروی انتظامی مظهر اقتدار ملی و در تمامی حوزه ها سرآمد و مقتدر است.سرهنگ دوم هادی رحیم زاده به بیان عملکرد 6 ماهه نیروی انتظامی شهرستان بهاباد پرداخت و از تمامی کسانی که در این مدت یاریگر نیروی انتظامی در همه عرصه ها بودند تقدیر و تشکر کرد . در پایان از سربازان، افسران و بازنشستگان این نیرو و خبرنگاران شهرستان با اهدای لوح تقدیر، تجلیل شد . 9877/ 6197            "}