{"onTitr":"","titr":" آمریکا اقدامی علیه عربستان نمی‌کند-علی بیگدلی*","describe":" تهران- ایرناپلاس- هرچند ایالات متحده آمریکا درباره موضوع قتل روزنامه‌نگار معروف عربستانی، واکنش نشان داده است، اما باید گفت که جمهوری تنبیه آمریکا خیلی پایبند به رعایت حقوق بشر نیست.", "text":"رؤسای جمهوری این کشور و به‌ویژه اکنون دونالد ترامپ بیشتر به دو مسأله توجه خاص دارند؛ یکی مسائل اقتصادی و دیگری مسائل امنیتی است که معمولا برای مقامات ارشد این کشور مورد توجه هستند. در این دوره ترامپ هم همچون رؤسای جمهور قبلی آمریکا به این دو محور توجه ویژه دارد. البته باید گفت مسائل امنیتی تضمین‌کننده همان مسائل اقتصادی هستند و رئیس جمهوری این کشور هم در تصمیم‌گیری درباره این مسائل فقط به آمریکا می‌اندیشد.از طرف دیگر باید توجه کرد که عربستان سعودی هم از جهت اقتصادی و هم از جهت امنیتی برای آمریکا در منطقه خیلی اهمیت دارد. ضمن اینکه اکثریت کرسی‌های کنگره و بویژه کاخ سفید آمریکا هم در دست جمهوری خواهان هست به همین خاطر بعید است دست به اقدامی بزنند که باعث رنجش عمیق عربستان سعودی بشوند. از طرف دیگر این به عنوان یک اصل وجود دارد که عربستان سعودی در سیاست خارجی خود خیلی پایبند به رعایت حقوق بشر نیست. چرا که به مسائل اقتصادی می‌اندیشند؛ بنابراین خیلی نباید انتظار داشته باشیم کاخ سفد در موضوعی که تنها محورش حقوق بشر است خیلی واکنش قوی از خود نشان بدهد.حالا در افکارعمومی آمریکا این موضوع مطرح است و بر اساس آن ممکن است بعضی از اعضای کنگره از خود واکنشی نشان بدهند مثلا آقای رایان رئیس مجلس نمایندگان که یک عکس‌العملی از خود نشان داد. ولی تکرار می‌کنم با توجه به این که از جمهوری خواهان هست، فکر نمی‌کنم کاخ سفید دست به چنین اقدامی بزند.از سوی دیگر درباره تأثیر قتل این روزنامه نگار بر سیاست داخلی عربستان باید گفت که آقای محمد بن سلمان به قدری وضعیت امنیتی شدید و گسترده‌ای را در عربستان اجرا کرده که اجازه نمی‌دهد اجماعی علیه او در داخل کشور شکل بگیرد و فکر نمی‌کنم در داخل عربستان شاهد واکنش‌های علنی و آشکاری مخصوصا از سوی مردم باشیم.ممکن است مخالفین عربستانی در خارج از این کشور دست به اقداماتی بزنند و حتی شاهدیم که اتحادیه اروپا خیلی محکم درباره این مسأله ایستاده است، چون برای اتحادیه اروپا مسأله حقوق بشر خیلی اهمیت دارد و خیلی هم راضی نیستند که آمریکا از عربستان سعودی دفاع کند؛ الان هم تضاد و تعارض‌هایی بین آمریکا و اتحادیه اروپا به وجود آمده است. اتحادیه اروپا بیشتر پافشاری می‌کند بر سر اینکه زودتر این مسأله خبرنگار سعودی مشخص بشود؛ بنابراین در داخل عربستان فکر نمی‌کنم واکنش‌های علنی و حتی در فضای بین‌المللی علیه این اقدامشان وجود داشته باشد البته غیر از کشور‌های مختلف اروپایی. به احتمال خیلی زیاد اتحادیه اروپا دست به اقدامی علیه عربستان خواهد زد.به همین خاطر با توجه به محور سیاست خارجی آمریکا و اهمیت عربستان برای این کشور به نظر نمی‌آید که ایالات متحده خیلی اقدامات شدیدی علیه عربستان انجام دهد و من حتی تصور نمی‌کنم عربستان در این باره از سوی آمریکا محکوم شود.*کارشناس مسائل بین‌الملل**اداره کل اخبار چندرسانه‌ای**ایرناپلاس**            "}