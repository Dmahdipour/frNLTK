{"onTitr":"","titr":" ایران از منافع خود در خلیج فارس محافظت می کند","describe":" بوشهر- ایرنا- فرمانده منطقه دوم نیروی دریایی سپاه گفت:استراتژی جمهوری اسلامی در سال 1364 این بود که اگر خلیج فارس برای ما ناامن باشد برای دیگران نیز باید ناامن شود امروز نیز بعد از 31 سال همین راهبرد حاکم است و با همه وجود از منافع خود در این آبراه مهم محافظت می کنیم.", "text":"به گزارش ایرنا، سردار رمضان زیراهی روز سه شنبه در آئین سی و یکمین سالروز شهادت سردار شهید نادر مهدوی و همرزمانش ( شهدای خلیج فارس) افزود: براین اساس اگر امنیت در خلیج فارس برای ما وجود نداشته باشد و نتوانیم از منافع جمهوری اسلامی محفاظت کنیم این امنیت برای هیچ کس برقرار نخواهد بود و آمریکا نیز نمی تواند از منافع خود در این آبراه بهره ای ببرد.وی اضافه کرد: استکبار جهانی در زمان جنگ تحمیلی با ناوهای غول پیکر خود می خواست اراده ملت ایران را بشکند اما با همت و مردانگی جوانان این سرزمین غرور او در خلیج فارس لگد مال شد.زیراهی اظهارداشت: رویارویی مستقیم جوانان این سرزمین در خلیج فارس با اسکبار جهانی آزمون اراده ها بود که ملت ایران با سربلندی آن را پشت سر گذاشتند و تا امروز دشمن با همه امکانات و تجهیزاتی که دارد جرات تعدی به آب های این سرزمین را ندارد.16 مهر سال 1366شهید مهدوی همراه با سرداران شهید غلامحسین توسلی، بیژن گرد، نصرالله شفیعی، آبسالانی، محمّدیها، مجید مبارکی شهدای نبرد مستقیم با آمریکا در خلیج فارس، برای انجام گشت زنی، با استفاده از 2 فروند قایق و ناوچه طارق به سمت جزیره فارسی حرکت کردند. پس از رسیدن به جزیره فارسی صدای انفجار مهیب ناشی از انهدام رادار پایگاه فرماندهی توسط بالگردهای آمریکایی را شنیدند و لحظاتی بعد، سردار شهید مهدوی و همرزمانش یک فروند بالگرد کبری MS6 متعلق به نیروهای آمریکایی را بالای سر خود دیدند. شهید مهدوی بلافاصله نیروهای تحت امر خود را برای انجام عملیات مقابله به مثل فرا خواند، هنوز دقایقی از انهدام رادار فرماندهی نگذشته بود که قایق حامل شهید آبسالان و شهید نصرالله شفیعی نیز هدف اصابت موشک آمریکایی ها قرار گرفت. موشک دیگری نیز توسط دشمن به سمت اعضای ناوگروه شلیک شد که به هدف اصابت نکرد و بالگردهای آمریکایی بشدت به طرف ناوچه طارق تیراندازی می کردند. سردار شهید مهدوی و یارانش، تصمیم گرفتند بالگردها را بزنند و پس از 15 دقیقه درگیری شدید، با استفاده از یک فروند موشک استینگر، یکی از این بالگردها را ساقط کردند. پس از اصابت موشک و آتش سوزی 2 قایق شهدای خلیج فارس، تنها ناوچه طارق که سردار شهید مهدوی بر آن سوار بود، سالم مانده بود و نادر به اتفاق بیژن گرد هم به طرف بالگردهای آمریکایی در هوا شلیک می کردند و هم در پی گرفتن شهدا و زخمی ها از آب بودند پس از 20 دقیقه رزم جانانه زنده به چنگال دشمن می‌ افتند. پس از نبرد نابرابر نادر بر عرشه ناو جنگی یو اس اس چندلر آماج شکنجه‌ های وحشیانه دشمن قرار می‌ گیرد و سینه‌ اش با میخ های بلند آهنین سوراخ می‌ شود و بدین ترتیب مظلومانه به شهادت می‌ رسد. پس از گذشت 6 روز، پیکرهای مطهر شهدا و اسرا از مسقط پایتخت کشور عمان تحویل گرفته و از مرز هوایی وارد فرودگاه مهرآباد تهران شد.6047/6043            "}