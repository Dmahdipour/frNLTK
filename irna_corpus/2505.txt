{"onTitr":"","titr":" 2 بانوی تنیس باز گچسارانی به تیم ملی دعوت شدند","describe":" گچساران - ایرنا - رئیس امور ورزش شرکت بهره برداری نفت و گاز گچساران گفت: ثنا و ثمینا نارکی با درخشش در جشنواره استعداد یابی به اردوی تیم ملی تنیس روی میز کشور دعوت شدند.", "text":"محمد حبیبی نژاد روز چهارشنبه در گفت و گو با خبرنگار ایرنا اظهار داشت: این 2 خواهر ورزشکار در بخش انفرادی که در استان فارس برگزار شد مقام های دوم و سوم را کسب کردند.وی تصریح کرد: در جشنواره استعدادیابی تنیس روی میز ثنا نارکی 87.79 امتیاز و ثمینا نارکی 87.41 امتیاز کسب کردند.در این جشنواره ثنا افشاری اردکانی از استان فارس با کسب 91.86 امتیازز قهرمان شد.بانوان تنیس باز کهگیلویه و بویراحمد در جشنواره استعدادیابی تنیس روی میز کشور در بین 22 تیم مقام دوم تیمی را کسب کردند.نادیا صدرپور از یاسوج هم با 75.31 امتیاز و کسب رتبه هجدهم در این جشنواره به اردوی تیم ملی دعوت شد.20 نفر از افراد برتر جشنواره استعدادیابی تنیس برای شرکت در اردوی های تیم ملی در سال جاری فراخوانده شدند.شهرسستان 124 هزار نفری گچساران حدود 50 ورزشکار در رشته های مختلف ورزشی دارد./1662/8143            "}