{"onTitr":"","titr":" دو کودک در رفسنجان براثر مسمومیت با متادون جان باختند","describe":" کرمان- ایرنا- مدیرگروه اطفال و عضو هیات علمی دانشگاه علوم پزشکی رفسنجان گفت: از ابتدای امسال تاکنون دو کودک زیر پنج سال در رفسنجان بر اثر مسمومیت با متادون جان خود را از دست دادند.", "text":"به گزارش ایرنا ،دکتر ناهید مسعود پور روز یکشنبه به مناسبت هفته جهانی کودک در جمع  خبرنگاران افزود: مسمومیت ها یکی از آسیب های جدی و منجر به مرگ در کودکان است که قابل پیشگیری هستند.وی افزود: والدین باید برای پیشگیری از رخ دادن چنین حادثه های درردناکی دارو، قرص، مواد شیمیایی و شوینده را دور از دسترس کودکان قرار دهند .مسعود پور از والدین خواست تا دارو ها  و مواد شوینده را در شیشه هایی که قفل کودک دارند نگهداری و از قراردادن آن در شیشه های نوشابه و یا شیشه های شربت استامینوفن و امثال اینها پرهیز کنند.وی تصریح کرد: امسال دو مورد مرگ با مسمومیت متادون داشتیم و سال گذشته نیز 40 مورد مسمومیت داشتیم که از این 40 مورد یک مورد منجر به مرگ شد.مسعود پور مواد همچنین استفاده نکردن از راه روئک برای شیرخواران را متذکر شد و افزود: وقتی بچه را در داخل آن قرار می دهیم می تواند خود را به چیزهای خطرناک برساند همچنین خطر سقوط از راه روئک و افتادن از پله ها برای شیرخواران بسیار زیاد است.وی خاطرنشان کرد: استفاده از راه روئک برای شیرخوار وابستگی می اورد و رشد حرکتی وی را به تأخیر می اندازد.مسعودپور همچنین بیشترین حوادث در کشور و رفسنجان را که منجر به آسیب و یا مرگ کودکان شده حوادث ترافیکی برشمرد و افزود: بسیاری از تصادفات با مراقبت و پیگیری والدین قابل پیشگیری است(مانند ایستادن کودک روی صندلی،بیرون بردن سر از سقف ماشین وشیشه ماشین،قرارگرفتن بین دوصندلی جلو).وی ادامه داد: سال گذشته 11 مورد مرگ کودک زیر پنج سال داشتیم که از این تعداد  7 مورد بر اثر حوادث ترافیکی رخ داده است.این متخصص نوزاد توصیه کرد: برای جابجایی و حمل نوزادان تا وزن 9 کیلوگرم در ماشین باید از صندلی مخصوص کودک در عقب ماشین استفاده کرد.وی گفت: هرگز در ماشین شیر یا غذا به شیرخوار ندهید و برای کودکان زیر 5 سال همیشه از کمربند ایمنی استفاده کنید .عضو هیات علمی دانشگاه علوم پزشکی رفسنجان یکی از علت های مرگ شیرخواران را مرگ در داخل گهواره عنوان و تصریح کرد: همیشه کودک و شیرخوار را به پشت بخوابانید نه به پهلو، دود سیگار و استفاده از پستانک شیرخشک در گهواره علت مرگ بیشتر را بروز می دهد.رفسنجان با بیش از 311 هزار نفر جمعیت در 110 کیلومتری کرمان قرار دارد.7433/ 5054            "}