{"onTitr":"","titr":" کمیته پارالمپیک روسیه برای رفع محرومیت غرامت می دهد","describe":" تهران - ایرنا - مسکو در راستای برآورده ساختن یکی از شروط اصلی تعیین شده توسط کمیته بین المللی پارالمپیک به منظور رفع محرومیت و عضویت مجدد در این نهاد، نخستین قسط خود را در جهت جبران ضرر مالی ناشی از رسوایی دوپینگی به بار آمده برای این نهاد، پرداخت کرد.", "text":"به گزارش ایرنا، تارنمای خبری «اینساید دِ گیمز» روز چهارشنبه نوشت: کمیته بین المللی پارالمپیک (IPC) مبلغی معادل 303 هزار دلار به عنوان غرامت درخواست کرده است که روسیه در نخستین قسط خود مبلغ 7 هزار دلار پرداخت کرد.اگرچه 7 هزار دلار مبلغ چندان چشمگیری نیست، اما از نظر کمیته بین المللی پارالمپیک، این اقدام نشانه ای از تمایل روسیه برای پایان دادن به مشکلات پیش آمده است.به دنبال انتشار گزارش مک لارن (گزارش کمیسیون بی‌طرف تحت رهبری ریچارد مک‌لارن برای اثبات نقض قوانین ضد دوپینگ توسط ورزشکاران روس که در دو بخش برای آژانس جهانی مبارزه با دوپینگ ارسال شد) که مدعی شده بود پس از بررسی نمونه های آزمایش ورزشکاران روس مابین سال های 2012 تا 2015، در مجموع 35 نمونه حاوی دوپینگ کشف شده که ورزشکاران پارالمپیکی این کشور را نیز در بردارد؛ این نهاد بین المللی در آستانه بازی های پارالمپیک ریو در سال 2016 روسیه را از حضور در این رقابت ها محروم کرد.محرومیت روسیه تا اوایل سال جاری تمدید و به بازی های زمستانی پیونگ چانگ 2018 نیز سرایت کرد و ورزشکاران روس مجبور شدند برای حضور در این بازی ها از عنوان شرکت کننده بی طرف، استفاده کنند.لازم به یادآوری است که بعد از پذیرش مجدد روسیه در سازمان جهانی مبارزه با دوپینگ (وادا)، فدراسیون دو و میدانی روسیه نیز در نامه ای به رییس فدراسیون جهانی دو و میدانی از بررسی محرومیت ورزشکاران روس در دادگاه حکمیت ورزش (CAS) و فراهم آوردن شرایط برای پذیرش مجدد مسکو در این نهاد خبر داده بود.ورزشی**3991**1584            "}