{"onTitr":"","titr":" نیروی انتظامی در اربعین چندسال گذشته خوش درخشید","describe":" ایلام - ایرنا - امام جمعه ایلام گفت: نیروی انتظامی در اربعین چندسال گذشته خوش درخشیده است.", "text":"به گزارش ایرنا، حجت الاسلام والمسلمین محمد نقی لطفی در دیدار فرماندهان انتظامی و مرزبانی استان ایلام به مناسبت گرامی داشت هفته ناجا اظهار داشت: با یاری خداوند، در میان همه این ناآرامی هایی که در کشورهای همسایه وجود دارد ،ایران اسلامی در اوج امنیت و اقتدار قرار است.وی تصریح کرد: مردم رضایتمندی بالایی از نیروی انتظامی دارند و دستیابی استان به رتبه برتر امنیت در کشور حاصل تعامل و همراهی مردمی و تلاش شبانه‌روزی نیروی انتظامی در سطح استان بوده است.لطفی در بخش دیگری از سخنان خود به ماموریت بزرگ اربعین حسینی (ع) اشاره کرد و گفت: نیروی انتظامی در اربعین چندسال گذشته خوش درخشید و کارنامه درخشانی از خود به جای گذاشت و امیدواریم امسال نیز با مدیریت صحیح، برگ زرین دیگری به افتخارات استان و ایران اسلامی افزوده شود.وی تصریح کرد: دشمن، امروز امنیت داخلی ما را هدف قرار داده و با تمام توان به میدان آمده است ، اما با هوشیاری ملت و رهبری داهیانه مقام معظم رهبری هرگز موفق نخواهد شد.لطفی افزود: امنیت مطلوب امروز با تلاش شبانه‌روزی نیروی انتظامی در داخل شهرها و مرزبانی در جدار مرز ها به وجود آمده است.سردار نورعلی یاری فرمانده انتظامی استان ایلام به تشریح برنامه های هفته نیروی انتظامی در استان و عملکرد یکساله این نیرو در راستای تحقق امنیت پایدار در استان پرداخت.7177/60345            "}