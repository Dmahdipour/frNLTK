سخنگوی سازمان آتش نشانی و خدمات ایمنی شهرداری تهران عصر جمعه در این باره به خبرنگار ایرنا گفت: ساعت 13 و 19 دقیقه امروز این حادثه در مسیر غرب به شرق کیلومتر 10 جاده مخصوص کرج به سامانه 125 اعلام و بلافاصله ماموران ایستگاه شماره 111 به محل حادثه اعزام شدند.سید جلال ملکی ادامه داد: راننده یک دستگاه کامیونت شب گذشته بدلیل سرمای هوا با روشن کردن یک پیک نیک (اجاق خوراک پزی) در حاشیه بزرگراه متوقف و بدلیل قفل بودن درها و بالابودن شیشه ها دچار مسمومیت شده بود.وی خاطرنشان کرد: زمانی که آتش نشانان به محل رسیدند این مرد 52 ساله بی حال روی صندلی خودرو قرار داشت که با معاینات عوامل اورژانس مشخص شد که این فرد جان خود را از دست داده است.ملکی از رانندگان خودروهای سبک و سنگین خواست بدلیل سرمای هوا از روشن کردن وسایل گاز سوز در داخل خودرو خودداری کنند.تهرام/7243//1348
      
      