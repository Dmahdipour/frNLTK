{"onTitr":"","titr":" بندر امیرآباد مازندران مسیر ترانزیت کود شیمیایی به هند شد","describe":" ساری- ایرنا- مدیر منطقه ویژه اقتصادی بندر امیرآباد مازندران گفت که بر اساس توافق دو جانبه 30 هزار تن کود شیمیایی صادراتی ترکمنستان به هند از این بندر ترانزیت می شود.", "text":"سیاوش رضوانی روز یکشنبه در گفت و گو با خبرنگار ایرنا افزود: تاکنون حدود 10 درصد از این میزان کود شیمیایی از بندر ترکمنباشی ترکمنستان وارد بندر امیرآباد شده است.وی گفت که این محموله از طریق اسکله رورو ریلی به مقصد بندر شهید رجایی انتقال داده می شود تا به هندوستان برسد.رضوانی افزود: این دومین محموله کالای ترانزیتی است در یک ماه اخیر وارد بندر امیرآباد می شود.وی گفت که پیش محموله 154 دستگاه اتوبوس یک تاجر تاجیک نیز از طریق بندر امیرآباد به مقصد دوشنبه پایتخت تاجیکستان ترانزیت شد.** رشد 32 درصدی ترانزیت کالا به امیرآباد مدیر بنادر و دریانوردی امیرآباد همچنین از رشد 32 درصدی ترانزیت کالا در این بندر طی نیمه نخست سال جاری نسبت به مدت مشابه سال پیش خبر داد.رضوانی گفت که در سال جاری یک میلیون و 295 هزار و 684 تن کالا از بندر امیرآباد ترانزیت شد که بیشتر آن گازوئیل ، کود شیمیایی و سموم بود.وی از افزایش 12 درصدی صادرات کالاهای غیر نفتی از این بندر به کشورهای حوزه دریای خزر در نیمه نخست سال جاری نسبت به مدت مشابه سال قبل خبر داد.رضوانی گفت که در این مدت 280 هزار تن کالای غیر نفتی از بندرامیرآباد به بنادر بنادر آکتائو، آستراخان، ماخاچ کالا، ترکمنباشی، باکو، اولیا، اَلت و آلفا ارسال شد.منطقه ویژه اقتصادی و بندر امیرآباد در 35 کیلومتری شهرستان بهشهر در شرق مازندران واقع است.این بندر که در دهه 70 فعالیتش را شروع کرد هم اکنون دارای هفت میلیون تن ظرفیت تخلیه و بارگیری با 15 اسکله از جمله اسکله روروریلی است.بر اساس آمارهای رسمی تاکنون بیش از 20 هزار میلیارد ریال سرمایه گذاری خصوصی و دولتی در این بندر انجام شد و چهار هزار نفر نیز در این گذرگاه اقتصادی اشتغال دارند.  6982/1654            "}