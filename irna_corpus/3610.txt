{"onTitr":"","titr":" مساجد باید پاسخگوی نیاز اقشار مختلف باشد","describe":" کرمان - ایرنا - مسئول دبیرخانه کانون های فرهنگی و هنری مساجد استان کرمان گفت: هدف از ایجاد کانونهای فرهنگی و هنری مساجد جذب و آشتی جوانان با مسجد است و مساجد باید پاسخگوی نیازهای اقشار مختلف باشد.", "text":"به گزارش ایرنا، محمد ابدالی تکلو روز سه شنبه در نشست خبری سیزدهمین جشنواره قرآنی استان کرمان (مدهامتان) افزود: توصیه های مقام معظم رهبری در دیدار با دست اندرکاران کانون های فرهنگی و هنری مساجد، بیانگر اهمت کانون ها و عنایت ویژه ایشان به این حوزه است.وی بیان کرد: سیزدهمین جشنواره قرآنی مدهامتان در استان کرمان از 18 تا 20 مهر در شهرستان انار برگزار می شود.مسئول دبیرخانه کانون های فرهنگی و هنری مساجد استان کرمان ادامه داد: 315 نفر از جوانان و نوجوانان کرمانی در این جشنواره ثبت نام کرده اند که در رشته های قرائت، حفظ و ترتیل قرآن کریم، اذان، مکبری، صحت قرائت حمد و سوره و اذکار نماز رقابت می کنند.وی اظهار داشت: در کنار این دوره از جشنواره مدهامتان کارگاه های آموزشی با شرکت یکی از قاریان برتر، برگزاری محفل شبی در محضر قرآن نیز برنامه ریزی شده است.ابدالی تکلو گفت: شناسایی و ارتقای سطح اطلاعات عمومی و تخصصی جوانان علاقمند به قرآن و فرهنگ غنی اسلام، حضور پرنشاط تر اعضای کانون ها در فعالیت های قرآنی شهرستانی و استانی، کشف و شناسایی استعدادهای برتر قرآنی فعال کانون های فرهنگی و هنری مساجد استان در قالب ایجاد رقابت سالم از جمله اهداف برگزاری این جشنواره است.وی افزود: آشنایی بیشتر مردم و مسئولان با استعدادها و ظرفیت های قرآنی موجود در کانون های فرهنگی و هنری مساجد، ایجاد بستر مناسب و برگزاری دوره های آموزشی برای حضور نوجوانان و جوانان قرآن مدار برای حضور در مسابقات فنی و تخصصی و استفاده از ظرفیت دستگاه ها و نهادهای فرهنگی و قرآنی جهت همراهی و تقویت بخشی رقابتی فعالیت های قرآنی از دیگر اهداف جشنوراه قرآنی مدهامتان است.مسئول دبیرخانه کانون های فرهنگی و هنری مساجد استان کرمان گفت: نفرات برتر در هر رشته به مسابقات سراسری که در آینده برگزار می شود، اعزام خواهند شد.وی افزود: همچنین همزمان با این جشنواره کارگاه آموزشی مبلغان قرآن کریم برای 40 نفر از روحانیونی که در روستاهای استان تبلیغ می کنند برگزار خواهد شد.ابدالی تکلو با اشاره به ظرفیت کانون های فرهنگی و هنری مساجد تصریح کرد: این مراکز نسبت به سالهای گذشته فعال تر شده است.وی بیان کرد: استان کرمان در سال جاری میزبان جشنواره تئاتر کانون های فرهنگی و هنری مساجد کشور است.3029/7437            "}