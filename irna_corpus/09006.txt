{"onTitr":"","titr":" همایش پیاده روی یکصد هزار نفری در همدان برگزار می شود","describe":" همدان- ایرنا- رئیس هیات ورزش‌های همگانی گفت: همایش بزرگ پیاده روی خانوادگی یکصد هزار نفری فردا /جمعه/ در همدان برگزار می‌شود.", "text":"هادی سبزواری روز پنجشنبه در گفت وگو با خبرنگار ایرنا اظهار داشت: متولی این برنامه که با عنوان «عاشوراییان» برگزار می شود، فرماندهی انتظامی استان همدان است.وی هدف از برگزاری این همایش را ترغیب خانواده ها به ورزش، ارتقای سطح سلامت شهروندان و توسعه ورزش های همگانی دانست.سبزواری خاطرنشان کرد: صدها جایزه ارزنده از جمله خودرو به قید قرعه در این همایش به برندگان خوش شانس اهدا می شود؛ ضمن اینکه قرار است برنامه از شبکه استانی همدان به صورت مستقیم پخش شود.رئیس هیات ورزش های همگانی همدان بیان کرد: نام نویسی از متقاضیان حضور در این همایش تا شامگاه امشب در کیوسک های انتظامی سطح شهر، هیات ورزش های همگانی و سالن های ورزشی ادامه دارد.وی یادآور شد: استان همدان یکی از آزمونه های فعال و نمونه ورزش های همگانی کشور بوده و تاکنون بیش از 15 همایش بزرگ خانوادگی در سطح استان برگزار شده است.7520/2090            "}