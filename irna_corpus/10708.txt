{"onTitr":"","titr":" رزمایش سپاه در یاسوج برگزار می شود","describe":" یاسوج- ایرنا- جانشین فرمانده سپاه فتح استان کهگیلویه و بویراحمد از برگزاری رزمایش بزرگ سپاهیان محمد رسول الله (ص) در یاسوج خبر داد.", "text":"سرهنگ جهانگیر انصاری روز سه شنبه در نشست خبری در یاسوج گفت: رزمایش 20 هزار نفری سپاهیان محمد رسول الله  روز پنج شنبه، 12 مهر ماه در مرکز استان کهگیلویه و بویراحمد برگزار می‌شود.وی اظهار داشت: این رزمایش با حضور مقتدرانه گردان‌های عاشورا، کوثر، امام حسین، الزهرا و اقشار بسیج انجام می‌شود.سرهنگ انصاری ادامه داد: گردان‌های اعزامی از شهرستان‌ها به یاسوج، از 12 نقطه تعیین شده در مرکز استان به صورت ستونی و پیاده به سمت میدان صبحگاه سپاه فتح حرکت خواهند کرد و یکی از فرماندهان عالی رتبه دفاع مقدس و آیت الله ملک حسینی نماینده ولی فقیه در استان سخنرانان رزمایش حضور خواهند داشت.وی گفت: رزمایش 20 هزار نفری سپاهیان محمد رسول الله به منظور اعلام آمادگی و پشتیبانی از دولت، بیعت با مقام معظم رهبری و امام (ره) و شهدای والا مقام استان برگزار می‌شود. جانشین فرمانده سپاه فتح بیان کرد: مرحله اول این رزمایش با حضور گردان‌های بیت‌المقدس و امام حسین (ع) در شهرستان‌ها برگزار شد.رزمایش سپاهیان محمد رسول الله همزمان با سراسر کشور برگزار می‌شود و رسانه  های استان کهگیلویه و بویراحمد در قالب قرارگاه شهید عبدیان در این رزمایش حضور می‌یابند.6110            "}