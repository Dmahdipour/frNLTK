{"onTitr":"","titr":" ضریب گازرسانی روستایی خراسان رضوی از میانگین کشوری بیشتر است","describe":" سبزوار- ایرنا- مدیرعامل شرکت گاز خراسان رضوی گفت: ضریب نفوذ گازرسانی روستایی این استان 83 درصد است که هفت درصد از میانگین کشوری آن بیشتر می باشد.", "text":"سید حمید فانی عصر دوشنبه در گفت و گو با خبرنگار ایرنا افزود: عملیات گازرسانی به 610 روستای خراسان رضوی با پیشرفت فیزیکی 60 درصد در حال اجراست.وی اظهار داشت: با تکمیل و بهره برداری این طرحها تا پایان نیمه نخست سال آینده ضریب نفوذ گاز روستایی خراسان رضوی به 97،8 درصد افزایش می یابد.وی با بیان اینکه پارسال 365 روستای استان از نعمت گاز طبیعی بهره مند شدند گفت: تغییر نرخ ارز در ماههای گذشته و آثاری که برروی کالاهای مورد استفاده در گاز رسانی داشت وقفه کوچکی در سرعت عملیات گازرسانی به روستاها ایجاد کرد.مدیرعامل شرکت گاز خراسان رضوی افزود: طرح گازرسانی به 16 روستای شهرستان جوین نیز با اعتبار 315 میلیارد ریال و پیشرفت فیزیکی 98 درصد در دست اجراست.استان 6 میلیون و 400 هزار نفری خراسان رضوی با 31 هزار کیلومتر شبکه گازرسانی و 2 میلیون و 181 هزار مشترک به ترتیب رتبه های نخست و دوم شبکه گذاری و تعداد مشترکان گاز کشور را دارد.در سفر امروز مدیرعامل شرکت گاز خراسان رضوی به شهرستان جوین چند طرح گاز رسانی به بهره برداری رسید.جوین در 310 کیلومتری غرب مشهد مقدس قرار دارد.8145/7495 / 6053            "}