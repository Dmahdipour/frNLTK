{"onTitr":" رسانه های شمال آفریقا به نقل از مقام معظم رهبری:    ","titr":" مردم ایران سیلی محکمی به آمریکا می زنند","describe":" الجزیره - ایرنا - بیانات روز پنجشنبه مقام معظم رهبری در جمع بسیجیان در ورزشگاه آزادی بازتاب گسترده ای در رسانه های کشورهای شمال آفریقا به ویژه رسانه های مصری داشت و این رسانه ها به نقل از ایشان نوشتند، مردم ایران شکست ناپذیرهستند و سیلی محکمی به آمریکا می زنند.", "text":"به گزارش ایرنا، تارنمای «المصری الیوم » نوشت، پس از خارج شدن رئیس جمهوری آمریکا از توافق هسته ای، تنش میان ایران و آمریکا بالا گرفته است و رهبر ایران گفت، کشورش سیلی محکمی به آمریکا می زند و تحریم ها را بی اثر می کند.این تارنما افزود، رهبر ایران در جمع ده ها هزار بسیجی در ورزشگاهی در تهران گفت، ایران به دلیل تهدیدهای آمریکا و مشکلات اقتصادی در دوران حساسی به سر می برد.تارنمای «الوسط» لیبی نیز نوشت، رهبر ایران اوضاع امت اسلامی ، منطقه، جهان و همچنین ایران را بسیار حساس دانست و گفت، قدرت های زورگو و سیاستمداران آمریکایی سر و صدای زیادی به راه انداخته اند اما مردم ایران مقابل آن ها می ایستند.تارنمای «مبتدا » مصر نیز نوشت، در پی بالاگرفتن تنش میان ایران و آمریکا و خارج شدن آمریکا از توافق هسته ای، رئیسان جمهوری دو کشور، یکدیگر را در سازمان ملل تهدید کردند و امروز نیز رهبر ایران تاکید کرد، ایران در خصوص تحریم ها آمریکا را شکست می دهد.تارنمای «الصباح » تونس نوشت، رهبر ایران تاکید کرد مردم ایران شکست را نمی پذیرند و این یک شعار نیست بلکه واقعیتی است که مردم آن را عملی می کنند.تارنمای «الاوقات » مغرب نیز نوشت، «دونالد ترامپ » رئیس جمهوری آمریکا چندماه پیش از توافق هسته ای که چندین کشور و از جمله آمریکا آن را امضا کرده بودند، خارج شد و اعلام کرد تحریم های ضد ایران را از سر می گیرد و اینگونه تنش میان دو کشور افزایش یافته است.این تارنمای در ادامه نوشت، رهبر ایران روز پنجشنبه گفت، هرچند مشکلات اقتصادی در داخل وجود دارد اما مردم، آمریکا را شکست می دهند و تحریم های آن را بی اثر می گذارند.تارنمای «البوابه » مصر نیز نوشت، رهبر ایران شرایط کنونی را نتیجه سیاست های استکبار جهانی در منطقه دانست و گفت، اقتصاد ملی ایران، تحریم ها را در هم می شکند و بی اثر می کند و مردم سیلی محکم دیگری به آمریکا می زنند.تارنمای روزنامه «المرصد » لیبی نیز نوشت، رهبر ایران در سخنانی که از تلویزیون پخش شد، تاکید کرد سیاست های استکبار جهانی باعث شده است مردم منطقه در شرایط حساسی به سر برند اما مردم ایران بار دیگر به آمریکا سیلی می زنند و آن را در پیشبرد طرح ها و برنامه هایش ناکام می گذارند .خاورم **2041**شبس**1613            "}