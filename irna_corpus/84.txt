به گزارش بامداد شنبه ایرنا، مایک پمپئو وزیر خارجه آمریکا در پیامی توئیتری به بازگشت «اندرو برونسون» کشیش آمریکایی به کشورش، اشاره کرد و نوشت: امیدواریم که دولت ترکیه سریعا دیگر شهروندان آمریکایی و کارمندان محلی وزارت خارجه ایالات متحده  را که بازداشت هستند، آزاد کند.پمپئو مدعی شد که جهان باید بداند که آمریکا و وزارت خارجه به تلاش سخت برای بازگرداندن همه گروگان های آمریکایی و کسانی که به ناحق زندانی و بازداشت شده اند، ادامه می دهد.عصر جمعه با برگزاری چهارمین جلسه دادگاه برونسون کشیش آمریکایی که به جاسوسی و ارتباط با گروه های تروریستی متهم بود، حکم حبس خانگی و ممنوع الخروجی وی نیز لغو شد.وی که در حکم صادر شده دیروز پس از ماه ها کشمکش بین ترکیه و آمریکا، به تحمل سه سال و یک ماه و 15 روز حبس نیز محکوم شده، پس از دو سال بازداشت و حبس خانگی آزاد شد.برونسون در شهر ازمیر ترکیه تحت محاکمه‌ بوده و به اتهام همکاری با کودتاگران ترکیه، همدستی با گروه های تروریستی، همکاری با گروه گولن و پ.ک.ک و نیز جاسوسی به نفع آمریکا به 35 سال زندان محکوم شده و از نهم دسامبر 2016 (19 آذرماه 1395) تا کنون در بازداشت موقت بوده است.ترکیه بارها به درخواست آمریکا و وکلای این کشیش محبوس مبنی بر آزادی وی از زندان پاسخ منفی داد.برونسون در حالی دوران بازداشت موقت خود را طی می کرد که دادگاه شهر ازمیر ترکیه اواسط ماه آگوست با توجه به وضعیت جسمانی، حکم زندان وی را به حبس خانگی تبدیل کرد.در پی تبدیل حکم بازداشت موقت در زندان به حبس خانگی این کشیش، دونالد ترامپ رئیس جمهوری آمریکا در پیامی توئیتری تهدید کرد که به دلیل بازداشت طولانی مدت این کشیش، ترکیه را هدف تحریم های سنگین قرار می دهد.واشنگتن به علت آزاد نشدن کشیش آمریکایی بازداشت شده در ترکیه، عبدالحمید گل وزیر دادگستری و سلیمان سویلو وزیر کشور ترکیه را که نقش محوری در بازداشت و محاکمه این کشیش داشتند، تحریم کرد و دولت آنکارا نیز به طور متقابل وزرای کشور و دادگستری آمریکا را تحت تحریم قرار داد.شبد**9416**1010
      
      