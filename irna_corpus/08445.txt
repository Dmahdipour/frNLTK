{"onTitr":" مدیرکل راه و ترابری:    ","titr":" قیر برای بازسازی محور ارتباطی بیارجمند - بردسکن تامین می شود","describe":" سمنان - ایرنا - مدیرکل راه و ترابری استان سمنان گفت: قیر برای بازسازی و آسفالت باند دوم محور ارتباطی بیارجمند شاهرود - بردسکن سبزوار در ماه های آینده تامین می شود.", "text":"سید عبدالمجید نژاد صفوی عصر پنجشنبه در گفت وگو با ایرنا افزود: تاکنون بیش از 90 کیلومتر از محور ارتباطی بیارجمند - بردسکن بازسازی شد و اتمام این طرح نیاز به تخصیص به موقع اعتبار و تامین قیر دارد.وی با بیان این که تاکنون برای اجرای این طرح بیش از 300 میلیارد ریال با همکاری وزارت راه و شهرسازی و پیمانکار هزینه شده است، خاطر نشان کرد: براساس برآورد اولیه برای اتمام این طرح بیش از 80 میلیارد ریال دیگر نیاز است.نژاد صفوی تصریح کرد: بازسازی محور بیارجمند - بردسکن به توسعه اقتصادی شرق استان سمنان کمک کند و به نوعی یکی از راه های اصلی در محور غرب به شرق کشور است.مدیرکل راه و شهرسازی استان سمنان ادامه داد: تاکنون 65 درصد از عملیات ساخت و بازسازی این محور مهم ارتباطی انجام شده است و با همکاری پیمانکار و بخش خصوصی امیدواریم این طرح مهم منطقه ای تا 2 سال آینده به بهره برداری برسد.نژاد صفوی اضافه کرد: از محل اعتبارهای استانی برای سال 96 بیش از 40 میلیارد ریال اعتبار برای اتمام طرح بیارجمند - بردسکن مصوب شد که با وجود گذشت 6 ماه از سال 97 اعتباری به اداره کل راه و ترابری تخصیص نیافته است.مدیرکل راه و شهرسازی استان سمنان گفت: قرار گاه خاتم الانبیاء(ص) در ساخت این محور همکاری بسیار مطلوبی با اداره کل راه و ترابری استان سمنان دارد و با تخصیص به موقع اعتبار و با همکاری همه جانبه پیمانکار می توان گام های اصولی برای توسعه این استان برداشت.گستره جاده های استان سمنان به اندازه جاده های 6 استان کشور است، این استان با 97 هزار و 491 کیلومتر مربع به لحاظ وسعت رتبه ششم کشوری را دارد و در هر 60 دقیقه حدود 300 تا 400 وسیله نقلیه از محورهای استان عبور می کنند، در زمان اوج سفرها در هر 60 دقیقه به طور متوسط بیش از یکهزار و 200 خودرو از محورهای استان سمنان عبور می کنند.7339/7408            "}