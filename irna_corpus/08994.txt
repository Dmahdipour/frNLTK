{"onTitr":" رئیس شورای اسلامی فردوس:    ","titr":" برخی روال ها برای توسعه باید تغییر کند","describe":" بیرجند - ایرنا - رئیس شورای اسلامی شهرستان فردوس گفت: انجام برخی موضوعات برای ما روال شده و طبق آن رفتار کرده‌ایم که برای توسعه و پیشرفت باید این روال را تغییر دهیم.", "text":"به گزارش ایرنا داود تقاضایی اول چهارشنبه شب در نخستین نشست مجمع نمایندگان ادوار شورای اسلامی شهر فردوس ترویج فرهنگ کار و تلاش در جامعه، ایجاد مشاغل پردرآمد از جمله کاشت برخی گیاهان، درآمدزایی برای زنان سرپرست خانوار و اجرای برنامه های ضدافسردگی برای بانوان را از مباحث قابل پیگیری در شهرستان‌ فردوس مطرح کرد.وی از اجرای طرح مطالعاتی جمع آوری آب های سطحی خبر داد و گفت: این طرح با عقد قرارداد توسط شهرداری با شرکت مشاور در شرف انجام است و با اجرای طرح، دیگر آب های سطحی در شهرستان فردوس به هدر نمی رود.رئیس شورای اسلامی شهر فردوس هم در این نشست گفت: این مجمع با هدف هم اندیشی و همفکری اعضای ادوار گذشته شورای اسلامی شهر فردوس در خصوص مسائل و نیز تسریع بخشیدن به روند رشد و توسعه شهرستان برگزار شد و روند برگزاری آن نیز هر چند ماه ادامه خواهد داشت.حسین اکبری پیگیری احداث بیمارستان دوم شهرستان فردوس، باند دوم فردوس بجستان و فردوس دیهوک، مجتمع فرهنگی هنری، پارک بانوان، اخذ مجوز اتصال فردوس به راه آهن، پژوهشکده انار و اجرای پروژه فاضلاب را از جمله مهم ترین طرح هایی عنوان کرد که توسط اعضای ادوار گذشته شورای اسلامی شهر فردوس تاکنون انجام شده است.وی با اشاره به اینکه شهرداری فردوس جزو کم مشکل ترین شهرداری های خراسان جنوبی است افزود: یکی از شهرداری های شهرهای همجوار 16 میلیارد تومان بدهی دارد، این در حالی است که شهرداری فردوس کمتر از یک میلیارد تومان بدهی دارد و از نظر درآمدهای پایدار، زیرساخت ها و نیروی انسانی بسیار جلو است.رئیس شورای شهر فردوس با اشاره به اینکه ایجاد آمادگاه پشتیبانی ارتش در فردوس طی چهار سال گذشته با فراز و نشیب های زیادی مواجه بوده است تصریح کرد: در یک ماه گذشته نویدهای خوبی داده شده و موقعیت شهرستان نیز نسبت به دو شهر دیگر مطرح شده، بسیار مطلوب تر است.وی به موضوع احداث پایگاه آموزشی پدافند هوایی در فردوس اشاره کرد و گفت: در جلسه‌ای با حضور معاون آموزشی پایگاه پدافند هوایی کشور مقرر شد چنانچه احداث این‌ پایگاه در منطقه شرق کشور مصوب شود، این‌ پایگاه در شهرستان فردوس ایجاد شود که در این صورت 2هزار سرباز و 450 نیروی کادر درجه دار به مجموعه شهرستان اضافه خواهد شد.اکبری از پیگیری احداث اردوگاه آموزشی تاکتیکی و‌ نیز پیگیری جاده بیرجند فردوس، عشق آباد معلمان را از دیگر اولویت‌های این شورا عنوان کرد و گفت: آنچه برای پیشرفت و توسعه شهرستان فردوس مهم و قابل توجه است توسعه دانشگاهی، پادگانی و نظامی این شهرستان است.وی از اعلام تمایل سرمایه گذار برای راه اندازی مجدد کارخانه انارین فردوس خبر داد و افزود: احداث کشتارگاه دام و طیور با سرمایه‌گذاری هفت میلیارد تومان از دیگر طرح‌هایی است که مصوب شده و عملیات اجرایی آن به زودی آغاز می شود.بخشدار اسلامیه فردوس هم با اشاره به اجرای طرح های بزرگ در حوزه گردشگری و تحولات مثبت در این حوزه گفت: برخی طرح های گردشگری در حال انجام است که ثمرات آن در آینده نزدیک قابل مشاهده خواهد بود. سلمان شبانی بیان کرد: زیرساخت های لازم برای انتقال دامداری های محله تاریخی سردشت در چاه موتور شیراز فراهم شده است و دامدارانی که دام خود را در محله تاریخی سردشت نگهداری می کنند می توانند دام خود را به چاه موتور شیراز منتقل کنند تا این محله تاریخی مورد مرمت و بازدید گردشگران قرار گیرد.9865*3028            "}