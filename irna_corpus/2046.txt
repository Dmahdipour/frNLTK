{"onTitr":"","titr":" استاندار قم: خدمت رسانی به زائران اربعین مطلوب تر می شود","describe":" قم - ایرنا - استاندار قم با اشاره به تدابیر صورت گرفته برای میزبانی از زائران در ایام اربعین گفت: در تلاش برای ارائه خدمات مطلوب تر نسبت به سال گذشته در استان هستیم.", "text":"به گزارش ایرنا از روابط عمومی استانداری قم، سید مهدی صادقی روز چهارشنبه در نشست ستاد مرکزی اربعین استان با اشاره به تشکیل ستاد اربعین حسینی و کارگروه‌های زیر مجموعه این ستاد اظهار داشت: در تلاش هستیم تا بستر مناسب برای ارائه خدمات بیشتر را فراهم نماییم.وی استقرار موکب‌های ایرانی در عراق را مورد توجه قرار داد و افزود: بخشی توان از مدیران استان و نیروهای مردمی برای ایجاد زیرساخت های میزبانی از زائران در استان قم به کار گرفته خواهد شد تا بتوانیم به شیوه مطلوب از زائران ایرانی و خارجی میزبانی کنیم.وی افزود:‌ با توجه به تغییرات ساختاری سیاسی در پاکستان و برخی مباحث دیگر، در سال جاری شاهد حضور گسترده‌تر زائران خارجی در قم خواهیم بود.صادقی همچنین از تلاش‌های سپاه قم در راستای استقبال از زائران خارجی قدردانی کرد و گفت: ‌با همکاری‌های سال گذشته توانستیم از زائران خارجی میزبانی کنیم و امسال نیز با توجه به مباحث امنیتی، پیش‌بینی می‌شود که خدمت رسانی به شیوه مطلوب‌تری انجام شود.وی همچنین با بیان این که دشمنان تاکنون نتوانسته اند در شهر مقدس قم به اهداف خود برسند، عنوان کرد: ما همچنان فعالیت‌های مورد نیاز را در حوزه‌های مختلف امنیتی و اطلاعاتی دنبال می‌کنیم تا مانع تحقق اهداف دشمن شویم.نشست ستاد مرکزی اربعین استان قم با حضور آیت الله سعیدی تولیت حرم حضرت معصومه(س) و حجت الاسلام والمسلمین رحیمیان تولیت مسجد مقدس جمکران در حرم کریمه اهل بیت(ع) برگزار شد.1175 /            "}