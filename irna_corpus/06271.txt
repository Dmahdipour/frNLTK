{"onTitr":"","titr":" افزون بر 13 هزار راس دام در آستارا واکسینه شدند","describe":" آستارا - ایرنا - رئیس شبکه دامپزشکی آستارا گفت: امسال 13 هزار و 316 راس دام سبک و سنگین در 60 روستای این شهرستان علیه بیماری های تب برفکی، پوستی، ویروسی لمپی اسکین و آبله واکسینه شدند.", "text":"به گزارش خبرنگار ایرنا بهرام پورضرب عصر شنبه در نشست خبری در شبکه دامپزشکی آستارا افزود: با وجود واکسیناسیون دام، در برخی روستاها بیماری تب برفکی مشاهده شده و دامداران در صورت مشاهده علائم آن در دام ها، مراتب را به شبکه دامپزشکی اطلاع دهند.وی بیان کرد: تب برفکی بیماری ویروسی بسیار عفونی و به شدت واگیر است و مهمترین راه انتشار آن، انتقال به روش مستقیم از طریق تماس دام آلوده با دام حساس است و تب، آب ریزش دهان، بی اشتهایی و لنگیدن از علایم آن در گاو و گوسفند است. وی در تشریح عملکرد شبکه دامپزشکی آستارا بیان کرد: امسال با یک هزار و 330 بار بازرسی از مراکز عرضه فرآورده های خام دامی و غذاخوری های بین راهی، یک هزار و 330 کیلوگرم فرآورده های خام دامی فاسد کشف و ضبط شده و 42 متخلف به محاکم قضایی معرفی شده اند.پورضرب ادامه داد: شبکه دامپزشکی آستارا علاوه بر گشت های مستقل بازرسی، با همکاری ادارات شبکه بهداشت و درمان، صنعت، معدن و تجارت، شیلات، تعزیرات حکومتی و اتاق اصناف گشت های مشترک اجرا می کند.وی گفت: فروش مرغ و اردک محلی زنده، پرکنده و بدون رعایت موازین بهداشتی ممنوع است و عرضه مواد غذایی غیر بهداشتی، بیماری های مسری از قبیل آنفلوانزا و عفونت های دستگاه گوارشی را شایع می کند. 14 مهر ماه، روز دامپزشکی است.بندر آستارا  با 91 هزار نفر جمعیت در غرب استان گیلان واقع شده و در آن شهرستان 49 واحد قصابی و 95 واحد مرغ فروشی فعال است و دامداران آن 18 هزار و 500 راس گاو و گوساله و 16 هزار راس گوسفند و بز نگهداری می کنند.7105 / 7124 / 2007            "}