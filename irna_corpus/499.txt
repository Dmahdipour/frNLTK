محمود قاسمی روز جمعه در گفت وگو با ایرنا افزود: استان های سمنان با 87 درصد، بوشهر 72 درصد، لرستان 71 درصد و هرمزگان با 70 درصد پیشتاز جذب نوآموزان شش ساله در پیش دبستانی ها هستند.وی بیان کرد: میانگین کشوری جذب نوآموزان 6 ساله در مراکز پیش دبستانی کشور 51 درصد است که براین اساس یک میلیون و 4 هزار و 907 نوآموز در کشور جذب شده اند.معاون آموزش ابتدایی آموزش و پرورش استان بوشهر گفت: میانگین کشوری جذب نوآموز در پنج سال گذشته در مراکز پیش دبستانی 39 درصد است که این آمار در استان بوشهر تاکنون  به 40 درصد می رسد.وی با اشاره به دو زبانه بودن بیشتر دانش آموزان، جذب حداکثری نوآموزان را حائز اهمیت دانست و افزود: امید می رود این اقدام مهم در افزایش کیفیت آموزشی بیش از پیش موثر باشد.قاسمی افزود: جذب هر چه بیشتر نوآموزان در پیش دبستانی ها یکی از راهکارهای کاهش آمار بازماندگان از تحصیل است.معاون آموزش ابتدایی آموزش و پرورش استان بوشهر گفت: دوره پیش دبستانی بهترین فرصت برای یادگیری است و از آن به عنوان دوره طلایی یاد می شود برهمین اساس توجه بیشتر به این دوره ضروری است.6047/6045
      
      