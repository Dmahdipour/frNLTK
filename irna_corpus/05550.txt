{"onTitr":"","titr":" سه تروریست انتحاری در بغداد به هلاکت رسیدند","describe":" بغداد – ایرنا – ستاد فرماندهی عملیات بغداد اعلام کرد که سه فرد تروریست که با کمربندهای انتحاری قصد حمله به زوار اربعین حسینی را داشتند در جنوب بغداد در اقدام نیروهای امنیتی به هلاکت رسیدند.", "text":"به گزارش ایرنا از خبرگزاری 'بغداد الیوم' ستاد فرماندهی استان بغداد روز یکشنبه در یک بیانیه کوتاه اعلام کرده است که تروریست ها در منطقه رضوانیه (جنوب بغداد) حضور داشته اند.ستاد فرماندهی استان بغداد گفته است که با در دست داشتن اطلاعاتی از مکان و دلیل حضور سه تروریست در منطقه، توانستیم با محاصره و کمین کردن، آنها را در انجام اعمال تروریستی ناکام کنیم.در این بیانیه آمده است که چند قبضه سلاح سبک و کمربند انتحاری متعلق به تروریست ها در محل حادثه ضبط و خنثی شد.گفتنی است که در روز یکشنبه همچنین انفجار یک خودرو در غرب بغداد بر اثر الصاق یک بسته انفجاری به آن یک زخمی بر جای گذاشت.خاورم*17*380**            "}