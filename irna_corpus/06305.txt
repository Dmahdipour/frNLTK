{"onTitr":"","titr":" وزش بادهای شدید در نوار شرقی و شمال شرقی کشور","describe":" تهران- ایرنا- مدیر پایش سازمان هواشناسی کشور گفت: طی امروز و فردا برای نوار شرقی و شمال شرقی کشور وزش باد شدید پیش بینی شده است.", "text":"مسعود حقیقت روز یکشنبه در گفت و گو با خبرنگار علمی ایرنا افزود: این وزش باد احتمال خیزش گرد و  غبار در شرق کشور را به همراه دارد.وی به بارش های روز گذشته در کشور اشاره کرد و گفت: آستارا 42 میلیمتر ، سلفچگان 13 ، سبزوار 12، کلات نادر29، لاهیجان 21، قم 7، تهران 3، جمکران 5، درگز 8، دیزین 15 ، شازند 1 و فاروج 9 میلیمتر بارش داشته است.وی اظهار داشت: امروز این سامانه بارشی همچنان در استان های گیلان، مازندران ، تهران ، البرز، قزوین، زنجان، مرکزی و  غرب سمنان فعال است و احتمال رعد و برق و وزش باد شدید را نیز به همراه دارد.حقیقت ادامه  داد: همچنین امروز بازش پراکنده در خراسان رضوی، اصفهان، یزد، فارس  و کرمان پیش بینی شده است و فردا در مناطق زاگرس به ویژه زاگرس مرکزی و جنوبی بارش باران پیش بینی شده است.به گفته وی، امروز دریای خزر مواج است. حقیقت افزود: روز سه شنبه روند افزایش نسبی دما برای بیشتر مناطق کشور پیش بینی شده است که به عنوان مثال تهران از 20 درجه به 23 درجه خواهد رسید.*** وضعیت هوای تهران / گرمترین و سردترین نقاط کشور مدیر پایش سازمان هواشناسی با بیان این که امروز در تهران احتمال بارش های پراکنده تا شب وجود دارد، ادامه داد: امروز صبح کمینه هوای تهران 12 شد، بیشینه دمای دیروز پایتخت 23 درجه بود که امروز به 20 درجه ، فردا 22 و پس فردا 23 درحه می رسد.حقیقت گفت: دیروز اهواز و آبادان با 43 درجه گرمترین و امروز صبح سراب و هریس در استان آذربایجان شرقی و لاله زار در استان کرمان با دو درجه سردترین نقاط کشور بودند.علمی 9014**2017            "}