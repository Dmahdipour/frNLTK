{"onTitr":"","titr":" هشت میلیون لیتر سوخت بین کشاورزان قزوینی توزیع شد","describe":" قزوین - ایرنا - مدیر جهاد کشاورزی قزوین گفت: در نیمه نخست امسال هشت میلیون لیتر سوخت بین بهره برداران بخش کشاورزی در این شهرستان توزیع شد.", "text":"به گزارش ایرنا به نقل از روابط عمومی سازمان جهاد کشاورزی، عباس آقا علیخانی روز پنجشنبه در خصوص این خبر افزود:  از این میزان سوخت توزیع شده بین کشاورزان 7.3 میلیون لیتر به تراکتورها و کمباین های برداشت غلات  اختصاص داده شده است.این مسئول ادامه داد:  243 هزار لیتر از این سوخت نیز به ماشین آلات تجهیز و نوسازی اراضی و 481 هزار لیتر به گلخانه ها ، تولید کنندگان قارچ و صنایع تبدیلی ارایه شده است. مدیر جهاد کشاورزی شهرستان قزوین با اشاره به نقش سوخت رسانی به بهره برداران برای انجام عملیات کاشت، برداشت و تولید انواع محصولات، یادآور شد: ماشین آلات تجهیز و نوسازی اراضی، گلخانه ها، واحد‌های تولیدی قارچ و صنایع تبدیلی و ماشین آلات و ادوات کشاورزی از سهمیه سوخت برخوردار هستند.وی اظهار داشت: تلاش داریم تا با به کارگیری روش های بهینه، مصرف سوخت در بخش کشاورزی را کاهش دهیم.3013            "}