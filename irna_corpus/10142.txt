{"onTitr":"","titr":" تنیسور کرمانی قهرمان مسابقات مناطق پنج گانه کشور شد","describe":" کرمان - ایرنا - کیمیا عامری پس از چهار روز رقابت سخت و نفس گیر، قهرمان بخش بانوان مسابقات تنیس مناطق پنج گانه کشور به میزبانی کرمان شد.", "text":"به گزارش ایرنا، مرحله هفتم مسابقات تنیس مناطق پنج گانه کشور در بخش بانوان از روز شنبه هفتم مهر به میزبانی هیات تنیس استان کرمان با حضور 16 شرکت کننده از استان های کرمان، تهران، البرز، خراسان رضوی و سمنان در مجموعه تنیس هتل پارس آغاز شد.سرانجام، کیمیا عامری از کرمان بر سکوی نخست این مسابقات ایستاد و ستاره رسولی از استان البرز نایب قهرمان شد، فاطمه ذکایی و رعنا بارزمان از کرمان نیز به مقام سوم مشترک این رفابت ها دست یافتند.در آیین اختتامیه این رقابت ها که با حضور معاون توسعه امور ورزش اداره کل ورزش و جوانان استان کرمان، سرپرست و رئیس کمیته مسابقات هیات تنیس استان کرمان در مجموعه تنیس هتل پارس کرمان برگزار شد از برگزیدگان با اهدای لوح و مدال تقدیر شد.مسابقات تنیس مناطق پنج گانه کشور در بخش بانوان با مدیریت شکیبا پورتقی و سرداوری فرانک حسنی از هفتم تا 10 مهرماه سال جاری به میزبانی شهر کرمان برگزار شد.7420/ 5054            "}