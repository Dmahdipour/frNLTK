{"onTitr":" هیات وزیران تصویب کرد:    ","titr":" اختصاص90میلیارد ریال اعتبار برای جبران خسارات سیل در 4 استان","describe":" تهران - ایرنا - هیأت وزیران با اختصاص مبلغ 90 میلیارد ریال اعتبار برای جبران خسارات ناشی از وقوع سیل در استان‌های گیلان، مازندران، گلستان و خراسان شمالی موافقت کرد.", "text":"به گزارش ایرنا از پایگاه اطلاع رسانی ریاست جمهوری، در جلسه هیأت دولت که امروز -چهارشنبه- به ریاست حجت الاسلام والمسلمین دکتر حسن روحانی رئیس جمهوری برگزار شد، مبلغ 30 میلیارد ریال به صورت هزینه ای به منظور بازسازی اماکن مسکونی، ساختمان‌ها و تأسیسات زیربنایی خسارت دیده از سیل اختصاص یافت که سهم استان‌های مازندران و گیلان هرکدام 10 میلیارد ریال و استان‌های گلستان و خراسان شمالی هرکدام پنج میلیارد ریال خواهد بود.همچنین مبلغ 60 میلیارد ریال به صورت تملک دارایی سرمایه ای به منظور بازسازی زیرساخت‌ها و اماکن مسکونی آسیب دیده در استان‌های یاد شده اختصاص یافت که از این میزان، مبلغ 20 میلیارد ریال به هریک از استان‌های مازندران و گیلان و مبلغ 10 میلیارد ریال به هریک از استان‌های گلستان و خراسان شمالی اختصاص می‌یابد.علاوه بر این مبالغ، یک هزار میلیارد ریال نیز برای بازسازی زیرساخت‌های آسیب دیده در استان‌های مذکور از محل اعتبارات سازمان برنامه و بودجه کشور اختصاص یافت.هیأت دولت در ادامه، ضمن اعلام نظر درخصوص تعدادی از طرح‌های نمایندگان مجلس شورای اسلامی، نماینده خود را برای پیگیری موضوع تعیین کرد.در ادامه جلسه، تعداد دیگری از پیشنهادهای دستگاه‌های اجرایی پس از بررسی، تصویب شد.سیام**3070**            "}