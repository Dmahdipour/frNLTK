{"onTitr":" قرار داد توسعه شبکه فیبر نوری کیش امضا شد؛    ","titr":" زیر ساخت ها و شبکه ارتباطات کیش تقویت می شود","describe":" کیش - ایرنا - قرارداد تقویت زیرساخت مخابراتی و مشارکت در بهره برداری از تونل ارتباطی جزیره کیش و توسعه شبکه فیبرنوری این جزیره با حضور محمد ابراهیم انصاری به امضا رسید.", "text":"به گزارش روز سه شنبه روابط عمومی و امور بین الملل سازمان منطقه آزاد کیش، براساس این قرارداد شرکت فناپ تلکام که سرمایه گذار و مجری این طرح و دارنده مجوزFCP از سازمان تنظیم مقرارت و ارتباطات رادیویی، متعهد به طراحی و اجرای 60 کیلومتر فیبر نوری به روش ساخت، بهره برداری و انتقال (B.O.T) در مدت یک سال و ارائه خدمات متنوع مخابراتی و ارتباطی در طول 10 سال در جزیره کیش شده است. با اجرای کامل این طرح که با سرمایه گذاری 20 میلیارد تومانی محقق خواهد شد سطح کمی و کیفی خدمات مخابراتی و ارتباطی سیار و ثابت در این جزیره ارتقاء می یابد. با فراهم شدن این زیر ساخت ارتباطی مطمئن و پر سرعت علاوه بر اینکه کسب و کارهای مبتنی بر فناوری اطلاعات و ارتباطات رونق می گیرد زمینه ایجاد و توسعه شهر هوشمند هم محقق می شود. بر اساس این گزارش با توسعه شبکه فیبر نوری کیش و ایجاد زیرساخت های شهر هوشمند زمینه توسعه و گسترش خدماتی همچون تلویزیون اینترنتی، (IPTV) فراهم می شود تا همراه با فعالیت هنرمندان در جهت تولید خلاقانه برنامه ها به سوی تحقق شهر خلاق در هنرهای رسانه ای ( Media Arts) حرکت کنیم. 1339            "}