{"onTitr":" امروز دوشنبه    ","titr":" بازدید کودکان از موزه های قزوین رایگان است","describe":" قزوین - ایرنا - مدیرکل میراث فرهنگی، صنایع دستی و گردشگری قزوین گفت: به مناسبت گرامیداشت روز جهانی کودک، بازدید از موزه های استان برای کودکان امروز دوشنبه رایگان اعلام شد.", "text":"به گزارش ایرنا به نقل از روابط عمومی اداره کل میراث فرهنگی، صنایع دستی و گردشگری قزوین، محمد علی حضرتی ها افزود: بازدید رایگان شامل موزه های تحت پوشش این اداره است.وی اظهار داشت: بر اساس ابلاغ مدیر کل موزه‌ها و اموال منقول فرهنگی تاریخی کشور، کلیه موزه‌های تحت پوشش میراث فرهنگی، صنایع دستی و گردشگری استان قزوین امروز مصادف با روز جهانی کودک برای بازدیدکنندگان به همراه کودکان تا 12 سال رایگان اعلام می‌شود.حضرتی ها افزود: در همین راستا کاخ موزه چهلستون، موزه شهر و موزه سنگواره‌های مسجد جامع در روز دوشنبه 16 مهر ماه از ساعت 9 الی 18 به صورت رایگان میزبان کودکان عزیز هستند.وی خاطرنشان کرد: امیدوارم کودکان عزیز به عنوان آینده سازان این کشور بتوانند با شناخت دقیق آثار و اماکن  ارزشمند تاریخی در حفاظت از این مواریث گرانبها و معرفی فرهنگ، تاریخ و تمدن کهن ایران به نسل‌های بعد نقش موثری داشته باشند.3013            "}