{"onTitr":"","titr":" سازمان قضایی نیروهای مسلح با اقتدار وظایفش را انجام می دهد","describe":" زاهدان - ایرنا - رئیس سازمان قضایی نیروهای مسلح سیستان و بلوچستان گفت: این سازمان قضایی با حکمت، داریت، حکیمانه و با اقتدار وظایف خودش را در حوزه نیروهای مسلح انجام می دهد.", "text":"به گزارش ایرنا مرتضی تمیزی روز چهارشنبه در مراسم تکریم و معارفه دادستان نظامی سیستان و بلوچستان اظهار داشت: سازمان قضایی نیروهای مسلح بخشی از وظایف مهم دستگاه قضایی در حوزه نیروهای مسلح را بر عهده دارد و تا کنون در این مسیر به خوبی عمل کرده است.وی بیان کرد: در طول تاریخ نظام مقدس جمهوری اسلامی با جایگاه ویژه و ممتازی که در سطح بین المللی دارد همواره مورد هجمه های مختلفی از سوی دشمنان انقلاب بوده است.رئیس سازمان قضایی نیروهای مسلح سیستان و بلوچستان گفت: امنیت در حوزه های مختلف سیاست، فرهنگ و اقتصادی خیلی مهم است و باید در کنار یکدیگر دیده شوند تا بتوان به نتیجه دلخواه رسید.وی بیان کرد: نقش بی بدیل دستگاه قضایی در کنار نیروهای مسلح و دستگاه های اطلاعاتی برای برقراری امنیت پایدار انکار ناپذیر است.تمیزی اظهار داشت: هر جا که قوه قضاییه با اقتدار و صلابت ورود کرده شاهد نتایج مثبت و ارزنده ای در آن بخش بودیم.وی تاکید کرد: در سازمان قضایی نیروهای مسلح خودمان را موظف به نگه داشت سلامت دستگاههای مرتبط با این سازمان می دانیم.رئیس سازمان قضایی نیروهای مسلح سیستان و بلوچستان گفت: امنیت از مهمترین اجزای یک حاکمیت است و در ماندگاری آن نقش بسزایی دارد.رئیس کل دادگستری سیستان و بلوچستان نیز در این مراسم اظهار داشت: نیروهای مسلح در تامین امنیت و حفظ اقتدار نظام مقدس جمهوری اسلامی ایران نقش اساسی و بی بدیلی دارند.حجت الاسلام ابراهیم حمیدی افزود: اقتدار نظام مقدس جمهوری اسلامی ایران مدیون اقتدار و صلابت نیروهای مسلح است.وی بیان کرد: اگر نبود این اقتدار و قدرت بازدارندگی نیروهای مسلح، دشمن به راحتی می توانست به اهداف شوم خود در رابطه با جمهوری اسلامی برسد.امام جمعه موقت زاهدان تصریح کرد: قدرت بازدارندگی نیروهای مسلح برای کشور ما ارزشمند است و باید این برگ برنده را همچنان حفظ کنیم.وی ادامه داد: آن چیزی که باعث شده دشمنان ایران بعد از 40 سال از پیروزی انقلاب اسلامی عصبانی و ناراحت باشند ترس و وحشتی است که از اقتدار نیروهای مسلح ما دارند.حجت الاسلام حمیدی تاکید کرد: اقتدار و و صلابت نیروهای مسلح جمهوری اسلامی بازدارنده است و این قدرت برای ملت، انقلاب و ایران اسلامی ارزشمند و برگ برنده محسوب می شود.رئیس کل دادگستری سیستان و بلوچستان گفت: در نظام جمهوری اسلامی با این همه دشمنان قسم خورده ای که ما داریم باید نیروی مسلحی مقتدر و با صلابت داشته باشیم.فرمانده سپاه سلمان سیستان و بلوچستان نیز در این مراسم اظهار داشت: سلامت و اقتدار نیروهای مسلح به این است که فرماندهان و مسئولان در همه سطوح نسبت به وظایف خود آشنا هستند.سردار امان الله گشتاسپی افزود: اگر نظام ما برخلاف همه فشارها با قدرت در صحنه‌های مختلف داخلی و بین‌المللی حرفی برای گفتن دارد به این دلیل است که نیروی مسلح مکتبی دارد.وی بیان کرد: نیروهای مسلح ما امروز می توانند در تمام عرصه ها از انقلاب، نظام و ایران اسلامی حفاظت و حراست کنند.فرمانده سپاه سلمان سیستان و بلوچستان گفت: نیرویی که بر اساس مکتب مبین اسلام و معیارهای الهی پایه گذاری شده به طور حتم یک نیروی مقتدر و با صلابت است.به گزارش ایرنا مراسم تکریم و معارفه دادستان نظامی سیستان و بلوچستان امروز /چهارشنبه/ با حضور محمود صفری معاون قضایی و حقوقی سازمان قضایی نیروهای مسلح، حجت الاسلام ابراهیم حمیدی رئیس کل دادگستری، مرتضی تمیزی رئیس سازمان قضایی نیروهای مسلح استان، سردار امان الله گشتاسبی فرمانده سپاه سلمان، سردار محمد قنبری فرمانده انتظامی و شماری از مسئولان نظامی و انتظامی استان در محل ستاد فرماندهی انتظامی برگزار شد.در این مراسم محمد رضا حیدری افشاری معاون دادستان نظامی کرمان به عنوان دادستان نظامی سیستان و بلوچستان معرفی و از خدمات محمد میرشکاری دادستان سابق نظامی این استان تقدیر شد.محمد میرشکاری از سال 93 تا کنون به عنوان دادستان نظامی سیستان و بلوچستان مشغول بکار بود و هم اینک به افتخار بازنشستگی نائل آمد.3213**6081            "}