{"onTitr":" امام جمعه یزد:    ","titr":" هیات های مذهبی، سیره امام حسین(ع) را برای جوانان تبیین کنند","describe":" یزد - ایرنا - نماینده ولی فقیه در استان و امام جمعه یزد گفت: هیات های مذهبی و تشکل های دینی با برنامه ریزی نسبت به تبیین اهداف نورانی امام حسین (ع) به مردم به خصوص جوانان اقدام کنند.", "text":"به گزارش خبرنگار ایرنا، آیت‌الله محمدرضا ناصری، شامگاه چهارشنبه در همایش تجلیل از خادمان فرهنگ عاشورایی یزد افزود: مکتب سیدالشهدا (ع) عبرت بخش و درس آموز است و باید جوانان را در جریان دقیق آن قرار دهیم.وی ادامه داد: حرکت امام حسین (ع) بخاطر احیای فریضه مهم امر به معروف و نهی از منکر و ارزش های دینی بود و هیات های مذهبی باید با همدلی و همکاری بخش های مختلف برای اجرایی شدن آن بکوشند.امام جمعه یزد تصریح کرد: راه عزت و موفقیت در گرو حرکت در مسیر اهداف امام حسین(ع) و فرزندان و اصحاب با وفای ایشان است و برای شکست استکبار باید از مقاومت نهضت حسینی درس گرفت .ناصری بر اهمیت جذب جوانان در هیات های مذهبی و تشکل های دینی و واگذاری امور به آنها به عنوان یک کار مهم فرهنگی تاکید کرد و از تلاش های انجام شده قدردانی نمود.مراسم تجلیل از خادمان عاشورایی استان یزد با حضور نماینده ولی فقیه در استان و امام جمعه یزد، فرمانداران، مسئولان و هیات های مذهبی در حسینیه ثارالله یزد برگزار شد.استان یزد با یک میلیون و 138 هزار نفر جمعیت، یکهزار و 500 هیات مذهبی دارد.7536/ 6197            "}