{"onTitr":"","titr":" ترامپ: به پادشاه عربستان گفتم بدون ما دو هفته دوام نمی آورد","describe":" تهران – ایرنا – دونالد ترامپ رئیس جمهوری آمریکا بار دیگر گفت به «سلمان بن عبدالعزیز» پادشاه عربستان هشدار داده است که او بدون حمایت نظامی ایالات متحده «تا دو هفته» دوام نخواهد آورد.", "text":"به گزارش چهارشنبه ایرنا به نقل از رویترز، ترامپ در میان تشویق هوادارانش در «ساوث هیون» ایالت می‌سی‌سی‌پی اظهار داشت: ما از عربستان سعودی حمایت می کنیم. آنها ثروتمند هستند. من عاشق پادشاهم، ملک سلمان. اما گفتم، پادشاه، ما از شما حفاظت می کنیم. بدون ما شاید دو هفته هم آنجا نباشی. باید پول ارتش خودت را پرداخت کنی. ترامپ اعلام نکرد که چه زمانی این سخنان را به پادشاه عربستان گفته است. رئیس جمهوری آمریکا روز شنبه در تماسی تلفنی با پادشاه عربستان درباره ثبات بازار نفت گفت وگو کرد. ترامپ از عربستان می خواهد تا با افزایش تولید نفت خود کاهش عرضه نفت برخی کشورها را جبران کرده و مانع از افزایش بهای نفت شود.ترامپ روز شنبه در یک سخنرانی در ایالت ویرجینیای غربی با اشاره به تماس تلفنی خود با پادشاه عربستان اظهار داشت: امروز صبح گفت وگویی با ملک سلمان داشتم. گفتم که شما تریلیون ها دلار پول دارید. کسی چه می داند که بدون ما چه اتفاقی خواهد افتاد. شاید شما دیگر نتوانید هواپیماها را حفظ کنید. می دانی چرا؟ چون به آنها حمله می شود. آنها با ما کاملا ایمن هستند. اما ما آنچه را باید به دست آوریم به دست نمی آوریم.شبکه خبری «سی ان ان» اواسط فروردین ماه در گزارشی به نقل از منابع آگاه در کاخ سفید اعلام کرد که ترامپ در گفت وگوی تلفنی با یکی از حکام عرب خلیج فارس به او هشدار داده در صورت خروج آمریکا از منطقه ، آن ها دو هفته هم نمی توانند در جایگاهی که هستند باقی بمانند.شبک**9423**1392            "}