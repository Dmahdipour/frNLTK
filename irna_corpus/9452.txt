{"onTitr":"","titr":" دمای هوای خراسان شمالی تا 12 درجه کاهش می یابد","describe":" بجنورد- ایرنا- رئیس اداره پیش بینی هواشناسی خراسان شمالی گفت: دمای هوای استان از روز شنبه تا 12 درجه سانتیگراد کاهش می یابد.", "text":"مهری هاشمی دوین روز چهارشنبه در گفت و گو با خبرنگار ایرنا اظهار داشت: بررسی نقشه های پیش یابی هواشناسی بیانگر تداوم جو ناپایدار از امروز تا اوایل هفته آینده در استان است وی افزود: ناپایداری هوا در امروز و فردا، برخی ساعات سبب وزش باد نسبتا شدید، افزایش ابر، رگبار، رعد و برق و بارش پراکنده باران خواهد شد. هاشمی دوین اظهار داشت: از جمعه شب تا صبح یکشنبه ورود جبهه هوای سرد سبب وزش باد شدید، بارش باران و در پاره ای از مناطق رگبار و رعد و برق و در مناطق مستعد، احتمال تگرگ و مه می شود.وی خاطرنشان کرد: از این رو وقوع رواناب و سیلابی شدن مسیل ها دور از انتظار نیست. رئیس اداره پیش بینی هواشناسی خراسان شمالی با بیان اینکه شدت بارش ها در روز شنبه پیش بینی شده است گفت: مردم استان از روز شنبه تا صبح دوشنبه کاهش محسوس دما به میزان 10 تا 12 درجه سانتیگراد را تجربه می کنند. خراسان شمالی در شمال شرقی کشور قرار دارد. 7185/ 6042            "}