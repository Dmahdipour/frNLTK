{"onTitr":"","titr":" سه وزنه بردار سیستان و بلوچستان به دوره مربیگری اعزام شدند","describe":" زاهدان - ایرنا - رئیس هیات وزنه برداری سیستان و بلوچستان گفت: عباسعلی کیانفر، جاسم مرادی و مسعود جمشید زهی سه وزنه بردار این استان امروز/ پنجشنبه/ به دوره مربیگری ملی درجه 2 اعزام شدند.", "text":"محمد اسحاق نارویی در گفت و گو با خبرنگار ایرنا اظهار داشت: این دوره مربیگری از امروز به مدت 6 روز در شیراز برگزار می شود.وی افزود: هم اینک 25 داور و 30 مربی درجه سه ملی وزنه برداری در سیستان و بلوچستان در قالب این هیات فعالیت می کنند.رئیس هیات وزنه برداری سیستان و بلوچستان از برگزاری رقابت های وزنه برداری استان در سراوان خبر داد و افزود: این دوره از رقابت های وزنه برداری هفته آینده در تمامی رده های سنی برگزار می شود.نارویی همچنین از آمادگی 6 وزنه بردار نونهال سیستان و بلوچستان برای حضور در المپاد استعدادهای برتر کشور خبر داد و افزود: این ورزشکاران 30 آبانماه به استان کردستان اعزام می شوند.رئیس هیات وزنه برداری سیستان و بلوچستان خاطر نشان کرد: افزون بر 250 ورزشکار این استان به طور سازمان یافته در رشته وزنه برداری فعالیت دارند.به گزارش ایرنا افزون بر44 هزار و 880 ورزشکار سازمان یافته در قالب حدود 50 هیات استانی و 500 هیات شهرستانی هم اینک در سیستان و بلوچستان مشغول فعالیت هستند.7316**3213            "}