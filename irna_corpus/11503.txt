{"onTitr":"","titr":" 14شرکت ایرانی در نمایشگاه بازسازی سوریه شرکت می کنند","describe":" دمشق- ایرنا- مدیر سالن ایرانی در نمایشگاه بین المللی دمشق گفت: جمهوری اسلامی ایران با 14 شرکت بزرگ در چهارمین نمایشگاه بازسازی سوریه حضور پیدا می کند.", "text":"مهدی سعید الزاکرین روز سه شنبه در گفت و گو با ایرنا اظهار داشت: این تعداد شرکت های جمهوری اسلامی ایران در 15غرفه محصولات و خدمات خود را برای مشارکت در بازسازی سوریه ارایه می کنند.وی گفت: تلاش شده است فعال ترین شرکت ها در امر بازسازی سوریه در این نمایشگاه حضور یابند تا مورد استقبال بیشتر طرف های سوری و شرکت کننده قرار گیرد.سعید الزاکرین بیان کرد: دست اندرکاران مرتبط با مصالح ساختمانی، انرژی های نوین، مواد پتروشیمی و سیستم های مخابراتی  از مهم ترین شرکت کنندگان ایرانی در نمایشگاه بازسازی سوریه هستند.چهارمین نمایشگاه بازسازی سوریه قرار است با حضور شرکت های داخلی و خارجی از سراسر دنیا در شهرک نمایشگاهی دمشق در نزدیک فرودگاه بین المللی این شهر امشب طی مراسمی افتتاح شود.چهارمین نمایشگاه بازسازی سوریه از امشب به مدت پنج روز در شهرک نمایشگاهی دمشق آماده استقبال از بازدید کنندگان است.سوریه از اسفند ماه 1389 درگیر بحران مورد حمایت از سوی برخی کشورهای غربی - عربی همسایه و رژیم صهیونیستی است .حضور بیش از 360 هزار تروریست از 120 کشور جهان وابسته به 103 گروه تروریستی در شهرهای مختلف سوریه موجب شد طی 8 سال گذشته بسیاری از زیرساخت شهرهای مهم این کشور تخریب شده و اکنون با پایان یافتن بحران و پیروزی سوریه بر تروریست ها تلاش برای بازسازی آغاز می شود.امریکا نیز همزمان با این تحولات در سوریه خواستار تعهد کتبی دمشق برای مشارکت در بازسازی شده است که این درخواست از سوی سوریه به خاطر حمایت واشنگتن از تروریست ها در هشت سال گذشته رد شد.مقام های سوریه بارها بر این نکته تاکید کرده اند که اولویت بازسازی این کشور به کشورهای دوست و طرف هایی اختصاص می یابد که در جریان بحران در کنار این کشور و نه مقابل آن بودند.خاورم**8005*1436*            "}