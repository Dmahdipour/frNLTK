{"onTitr":"","titr":" 219 کیلو تریاک در رامیان کشف شد","describe":" گنبدکاووس - ایرنا - فرمانده انتظامی رامیان در شرق استان گلستان از کشف محموله بزرگ مواد مخدر در این شهرستان خبر داد و گفت : با تلاش ماموران انتظامی، 219 کیلوگرم تریاک از قاچاقچیان مواد مخدر به دست آمد.", "text":"سرهنگ علی اکبر بای روز شنبه در گفت و گو با خبرنگار ایرنا اظهارکرد: با انجام فعالیت اطلاعاتی نیروهای پلیس، یک محموله بزرگ مواد مخدر به مقدار 219 کیلوگرم تریاک در یکی از روستاهای این شهرستان کشف و ضبط  شد.وی افزود: پس از کسب اطلاعات و در یک عملیات پلیسی، این محموله قبل از فروش و تقسیم به ابعاد کوچکتر، توقیف و یک قبضه سلاح شکاری نیز از قاچاقچیان کشف شد.فرمانده انتظامی شهرستان رامیان گفت: در این رابطه دو نفر نیز دستگیر و با تکمیل پرونده تحویل مراجع قضایی شدند.شهرستان رامیان با 85 هزار نفر جمعیت در شرق گلستان قرار دارد.9433/1860            "}