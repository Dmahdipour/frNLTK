{"onTitr":" شورای عالی عتف:    ","titr":" استان تهران با بیشترین اعتراض ثبت شده شرکت های دانش بنیان","describe":" تهران - ایرنا - در چارچوب اجرای ماده 7 قانون دانش‌بنیان و ماده 30 آیین‌نامه اجرای آن و ارزیابی، تایید صلاحیت شرکتها و موسسه های دانش بنیان، 104 مورد اعتراض در دبیرخانه شورای عالی عتف ثبت شده که بیش از 48مورد مربوط به استان تهران است.", "text":"به گزارش گروه دانشگاه ایرنا از اعلام روز شنبه دبیرخانه شورای عالی علوم،تحقیقات و فناوری (عتف)، تاکنون 11جلسه رسیدگی به اعتراض های شرکت‌ها و موسسه های دانش‌بنیان با حضور نمایندگان دبیرخانه این شورای، دستگاه های مورد اعتراض و شرکت‌های معترض برگزار شده است. فرآیند رسیدگی به اعتراض ها در دبیرخانه شورای عالی عتف با ثبت اعتراض توسط شرکت معترض در سامانه رسیدگی به اعتراضات دبیرخانه آغاز و در ادامه برای تکمیل پرونده مستندات لازم از شرکت دریافت می‌شود. همچنین بعد از بررسی کارشناسی اولیه، کارگروهی با حضور نمایندگان دبیرخانه، دستگاه مورد اعتراض و نماینده شرکت معترض تشکیل و اعتراض شرکت از جنبه‌های مختلف، بررسی و راهکارهای لازم اتخاذ و ابلاغ می‌شود. شیوه‌نامه رسیدگی به اعترض های شرکت‌ها و موسسه های دانش‌بنیان در 27دی ماه سال 1396 به تصویب کمیسیون دائمی شورای عالی عتف رسیده است.براساس این گزارش از آغاز رسیدگی به اعتراض ها تا پایان شهریور امسال از 104 مورد اعتراض در این دبیرخانه ثبت شده که از این تعداد 84 مورد بررسی و ابلاغ نهایی شده و 20 مورد در دست بررسی است که نتایج بررسی آنها نیز بزودی اعلام خواهد شد. همچنین از 104 اعتراض ثبت شده 84 مورد (81درصد) مربوط به ارزیابی و تایید صلاحیت شرکت و موسسه های دانش بنیان و 20مورد (19درصد) مربوط به حمایت از شرکت ها و موسسات دانش بنیان است.طبق اعلام شورای عالی عتف، به بیش از 80درصد اعتراض های شرکت های دانش بنیان که اعتراض خود را در دبیرخانه این شورا ثبت کرده بودند رسیدگی شده است.**6984** 1200            "}