{"onTitr":"","titr":" ارسال کننده نامه سمی به ترامپ بازداشت شد","describe":" تهران- ایرنا- پلیس آمریکا فردی را در ارتباط با ارسال نامه های مظنون به آلودگی باسم «رایسین» به کاخ سفید و پنتاگون بازداشت کرد.", "text":"به گزارش بامداد پنجشنبه ایرنا به نقل از شبکه خبری ای بی سی، پلیس فدرال آمریکا (اف بی آی) فردی را در ارتباط با ارسال نامه های مظنون به آلودگی با سم «رایسین» به کاخ سفید، پنتاگون و دفتر یکی از سناتورهای آمریکایی دستگیر کرد.دانا وایت سخنگوی پنتاگون در این باره گفت که این نامه ها حاوی «دانه کرچک» بوده که سم رایسین از آن گرفته می شود .این حادثه یک روز پس از آن روی داد که دو پاکت ارسال شده به پنتاگون مظنون به آلودگی به سم رایسین تشخیص داده شدند.یکی از این پاکت ها به دفتر «جیمز متیس» وزیر دفاع آمریکا و دیگری به «جان ریچاردسون» رئیس عملیات دریایی ارتش این کشور ارسال شده بود.پاکت دیگری نیز به آدرس دونالد ترامپ رئیس جمهوری آمریکا در کاخ سفید بوده اما دریافت نشده است.همچنین پس از دریافت نامه ای که به دفتر ستاد انتخاباتی تد کروز سناتور آمریکایی در شهر هیوستون ارسال شده بود، دو نفر از کارمندان این دفتر در بیمارستان بستری شدند.اف بی آی در حال جستجو در خانه فرد بازداشت شده و انجام تحقیقات مربوطه است.شبد**9461**1010            "}