{"onTitr":"","titr":" پاسخ وزارت راه وشهرسازی به اظهارات امام جمعه موقت تهران","describe":" تهران- ایرنا- وزارت راه وزارت راه و شهرسازی امروز(شنبه) در پاسخ به اظهارات دیروز امام جمعه موقت تهران درخصوص کامیونداران در بیانیه رسمی اعلام کرد، این قشر کمترین مشکل و بهترین ارتباط را با وزارتخانه دارند.", "text":"به گزارش ایرنا، دیروز خطیب نمار جمعه تهران درباره مشکل کامیون‌داران گفت: «این مساله قابل پیشگیری بود و از طرفی کامیون‌داران نیز باید حواسشان جمع باشد که اگر نواقصی دارند دشمن در کنار آنها می‌خواهد موج‌سواری کند.»صدیقی افزود: «وزارت راه و شهرسازی که متصدی ساماندهی این موضوع است به جای برخی حرف‌های بی‌ربط به موضوع سامان دادن کامیون‌داران توجه کند.»وزارت راه و شهرسازی در این رابطه بیانیه ای صادر و اعلام کرد: حجت الاسلام صدیقی امام جمعه موقت تهران در خطبه های نماز جمعه دیروز درباره قابل پیشگیری بودن مشکل کامیون‌داران قضاوت کرده و در ادامه مطلبی را همراه با چاشنی توهین به وزرات راه نسبت دادند.«در مورد نخست فقط به ایشان یادآوری می‌کنیم که به حکم قرآن کریم وَلَا تَقْفُ مَا لَیْسَ لَکَ بِهِ عِلْمٌ إِنَّ السَّمْعَ وَالْبَصَرَ وَالْفُؤَادَ کُلُّ أُولَئِکَ کَانَ عَنْهُ مَسْئُولًا (آیه 36 سوره مبارکه الاسراء) (و چیزی را که بدان علم نداری دنبال مکن، زیرا گوش و چشم و قلب، همه مورد پرسش واقع خواهند شد). ایشان از کجا مطمئن شده‌اند که موضوع قابل پیشگیری بود و اگر ضعفی هم بوده، در وزارت راه بوده ‌است.»«کامیون‌داران کمترین مشکل و بهترین ارتباط را با این وزارتخانه دارند. ایشان اگر قبل از بیان کوچک‌ترین پرس ‌وجو را انجام داده‌بودند، به این نتیجه می‌رسیدند.»در ادامه بیانیه وزرات راه و شهرسازی آمده است: «درباره مطلب دیگری که با عنوان «حرف‌های بی‌ربط» نسبت داده‌اند، معلوم نشده که کدام حرف بی‌ربط بوده ‌است. نماز جمعه جای سخن استوار است. یَا أَیُّهَا الَّذِینَ آمَنُوا اتَّقُوا اللَّهَ وَقُولُوا قَوْلًا سَدِیدًا (ای کسانی که ایمان آورده‌اید، از خدا پروا دارید و سخنی استوار گویید).»اقتصام*3065** 2023            "}