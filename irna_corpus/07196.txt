{"onTitr":" المپیک نوجوانان آرژانتین؛    ","titr":" نمایندگان تکواندو و جودوی ایران حریفان خود را شناختند","describe":" تهران - ایرنا - نمایندگان تکواندو و جودوی ایران حریفان خود در المپیک جوانان 2018 بوینس آیرس را شناختند.", "text":"به گزارش خبرنگار ایرنا؛ رقابت های تکواندوی المپیک آرژانتین از فردا (یکشنبه) با حضور 100 ورزشکار از 56 کشور آغاز می شود و تیم ایران با 6 هوگوپوش به مصاف حریفان می رود.یکشنبه (15مهر) مبارزات اوزان منهای 44 دختران و منهای 48 کیلوگرم پسران برگزار می‌شود که «مهلا مومن‌زاده» نماینده ایران در این روز است.مومن زاده در نخستین دیدار به مصاف «آدن اسماعیل» از جبیوتی می‌رود و در صورت برتری رو در روی «میرئو کانگ» از کره‌جنوبی قرار می‌گیرد.دوشنبه رقابت‌های اوزان منهای 49 کیلوگرم دختران و منهای 55 کیلوگرم پسران پیگیری خواهد شد که ایران در این 2 وزن نماینده‌ای ندارد.سه شنبه پیکارهای اوزان منهای 55 کیلوگرم دختران و منهای 63 کیلوگرم پسران انجام خواهد شد که «حامد اصغری» تکواندوکار ایران است.اصغری در اولین پیکار باید با «جواد آقایف» از جمهوری آذربایجان مبارزه کند و پس از آن رو در روی برنده دیدار کره‌جنوبی و آرژانتین قرار می‌گیرد.چهارشنبه مبارزات اوزان منهای 63 کیلوگرم دختران و منهای 73 کیلوگرم پسران پیگیری خواهد شد که «یلدا ولی‌نژاد» و «علی اشکوریان» به عنوان نمایندگان ایران به مصاف رقبایشان می‌روند.ولی نژاد در نخستین گام به مصاف «ناتالی همادی» از اردن می‌رود و در صورت برتری باید با یکی از نمایندگان مکزیک، ساحل عاج و جمهوری چک مبارزه کند.اشکوریان نیز پس از یک دور استراحت در اولین دیدار باید برنده دیدار چین تایپه و نیکاراگوئه را از پیش رو بردارد.پنجشنبه در روز پایانی این رقابت‌ها، مسابقات اوزان به اضافه 63 کیلوگرم دختران و به اضافه 73 کیلوگرم پسران برگزار می‌شود و «کیمیا همتی» و «محمدعلی خسروی» نمایندگان ایرانی این روز هستند.همتی ابتدا باید به مصاف «شاریسا گاناوای» از انگلیس برود و در صورت برتری با برنده دیدار روسیه و ترکیه مبارزه خواهد کرد.خسروی نیز در اولین دیدار باید با «نیک آگوستین» نماینده اسلوونی مبارزه کند و در ادامه نیز به مصاف برنده مصر و افغانستان می‌رود.**پیکارهای جودوی المپیک جوانان نیز در روزهای 15 تا 18 مهر با حضور 104 جودوکار از 70 کشور برگزار می شود  و تیم ایران 2 نماینده دارد که هر 2 نفر روز هفدهم روی تاتامی می روند.«مارال مردانی» در جدول 13 نفری وزن منهای 78 کیلوگرم در گام نخست به مصاف جودوکاری از دومنیکن می رود و در صورت پیروزی حریف برزیلی را پیش رو دارد.«ابوالفضل شجاعی» نماینده وزن منهای 100 کیلوگرم کشورمان در جدول 11 نفری این وزن ابتدا به مصاف حریفی از برونئی خواهد رفت و در صورت پیروزی جودوکار کشور قزاقستان را پیش رو دارد.ورزشی**3783**1597            "}