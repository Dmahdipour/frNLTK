{"onTitr":" در گفت و گو با خبرنگار گروه دانشگاه ایرنا:    ","titr":" ظرفیت 10 دانشگاه غیر انتفاعی صفر شد","describe":" تهران -ایرنا - رئیس اتحادیه دانشگاه ها و موسسات آموزش عالی غیردولتی و غیرانتفاعی، گفت: ظرفیت چند دانشگاه و موسسه غیردولتی به علت عدم رعایت استانداردها به صفر رسید.", "text":"علی آهون منش روز شنبه در گفت وگو با خبرنگار گروه دانشگاه ایرنا، اظهار کرد: در تابستان امسال، ظرفیت 10 دانشگاه و موسسه غیرانتفاعی و غیردولتی به دلیل عدم رعایت استانداردهای وزارت علوم، به صفر رسیده است.وی با رد تعطیل کردن این دانشگاه ها و موسسات، توضیح داد: تعطیل کردن موسسات و دانشگاه های غیردولتی و غیرانتفاعی به معنای عدم فعالیت مجدد این مراکز است؛ در حالی که به صفر رسیدن ظرفیت، امکان جبران دارد و مراکز و دانشگاه های مذکور می توانند با رعایت قوانین بار دیگر فعالیت خود را آغاز کنند.رئیس اتحادیه دانشگاه ها و موسسات آموزش عالی غیردولتی و غیرانتفاعی با بیان اینکه 358 دانشگاه و موسسه غیردولتی و غیرانتفاعی در کشور فعال است، افزود: نزدیک به 78 درصد از این موسسات و دانشگاه ها عضو اتحادیه غیردولتی ها هستند و استانداردهای وزارت علوم را در سطح بندی های تصویب شده، رعایت می کنند.آهون منش افزود: رعایت استانداردها توسط این دانشگاه ها و موسسات غیردولتی متفاوت است و هر کدام با توجه به رتبه ای که در سطح بندی دارند، موظف به رعایت قوانین و استانداردها هستند.ف .ز **1601**            "}