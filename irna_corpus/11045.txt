{"onTitr":"","titr":" نوبخت: پروژه های عمرانی سال 98 حذف نمی شود","describe":" تهران- ایرنا- رئیس سازمان برنامه و بودجه گفت: هیچ طرح و پروژه عمرانی در سال 1398 حذف نخواهد شد، بلکه براساس شرایط خاص کشور پیگیری می شود.", "text":"به گزارش روز سه شنبه ایرنا از سازمان برنامه و بودجه، «محمدباقر نوبخت» در هشتمین جلسه ستاد تهیه و تدوین لایحه بودجه 98 افزود: با توجه به تصمیم سران قوا که امکان تغییر کاربری پروژه‌های عمرانی را به دولت داده است، می‌توان امیدوار بود که روند واگذاری طرح‌ها و پروژه‌های عمرانی در سال 1398 شتاب و سرعت قابل توجهی داشته باشد.وی گفت: بی تردید یکی از وظایف اصلی مدیران استانی سازمان برنامه و بودجه، پی‌گیری مجدانه امر خطیر واگذاری ها است و می خواهیم که با قدرت و قوت و نیز قاطعیت قانونی و با تمام اختیار و نیرو این امر را به سامان و فرجام مناسبی برسانند.نوبخت در مورد تاثیر بودجه‌ریزی مبتنی بر عملکرد در بودجه سال آینده بیان کرد: با توجه به محدود شدن منابع در بودجه سال 1398 کل کشور، می‌توان از طریق بودجه‌ریزی مبتنی بر عملکرد، میزان قابل اعتنایی از صرفه‌جویی را در منابع محقق کرده و در هزینه‌های پرسنلی هم سامان مناسبی ایجاد کرد.** 76 هزار طرح و پروژه عمرانی نیمه تمام داریم براساس این گزارش، در این جلسه «مژگان خانلو ساوجبلاغی» رئیس امور پایش تعهدات دولت و تجهیز منابع سازمان برنامه و بودجه کشور، گفت: 76 هزار طرح و پروژه عمرانی نیمه تمام داریم و برای تکمیل آنها 500 هزار میلیارد تومان اعتبار نیاز است. وی افزود: برای اتمام این پروژه ها 10 تا 13 سال زمان نیاز است که با توجه به ظرفیت های بخش خصوصی و امتیازات و اجازه‌های قانونی اعطا شده در قالب تبصره 19 و مصوبات سران قوه، مشارکت عمومی - خصوصی در تکمیل و بهره‌برداری از این طرح‌ها بهترین گزینه پیش‌رو است. این مقام مسئول اضافه کرد: عملکرد مشارکت عمومی - خصوصی در سال 1396 در مجموع یک هزار و 957 پروژه و در 6 ماهه اول امسال یک هزار و 463 پروژه بود که در 6 ماهه دوم با تمهیدات اتخاذ شده روند رو به رشدی خواهیم داشت. همچنین اصلاحات موردنیاز در این زمینه برای درج در لایحه بودجه سال 1398 کل کشور ارایه شد.به گزارش ایرنا، هشتمین جلسه ستاد تهیه و تدوین لایحه بودجه سال 1398 کل کشور به ریاست «محمدباقر نوبخت» معاون رییس‌جمهور و رئیس سازمان برنامه و بودجه کشور و با حضور معاونان و مدیران این سازمان و نمایندگان از بخش خصوصی و دستگاه‌های ستادی در محل این سازمان برگزار شد.طبق قانون، دولت باید لایحه بودجه سال آینده را تا 15 آذر ماه تقدیم مجلس شورای اسلامی کند.اقتصام**9132*2025            "}