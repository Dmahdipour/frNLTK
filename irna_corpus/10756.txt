{"onTitr":"","titr":" آمریکا دو شرکت و چهار فرد ژاپنی را تحریم کرد","describe":" نیویورک- ایرنا- وزارت خزانه داری آمریکا دو شرکت و چهار فرد ژاپنی را به اتهام همکاری با سازمان های تبهکاری بین المللی و حامیان آنها، تحت تحریم قرار داد.", "text":"به گزارش خبرنگار ایرنا، دفتر کنترل دارایی های خارجی وزارت خزانه داری آمریکا روز سه شنبه با اعلام این خبر افزود: این شرکت ها و افراد با یاماگوچی-گومی بزرگترین و برجسته ترین سندیکای یاکوزای ژاپن مشارکت داشته اند.در این اطلاعیه آمده است این شرکت ها و افراد بر اساس فرمان اجرایی 13581 که اهداف مهم سازمان های تبهکاری بین المللی و حامیان آن ها را هدف قرار می دهد، تحت تحریم قرار گرفته اند.خزانه داری آمریکا افزوده است: این تلاش ها برای محافظت از سیستم مالی آمریکا در قبال تاثیر مخرب این سازمان های تبهکاری و شرکت ها و افرادی که از آنها حمایت یا از طرف آنها عمل می کنند، طراحی شده است.سیگال ماندلکر معاون وزیر خزانه داری آمریکا در امور تروریسم و اطلاعات مالی در این رابطه می گوید: ما این شرکت را هدف قرار دادیم تا پشت پرده مالکیت این شرکت های به ظاهر مشروع را افشا کند.وی افزود: ما بر این سندیکای تبهکار ژاپنی و رهبران باند محلی که از همه چیز همچون استثمار جنسی، قاچاق سلاح و اخاذی سود می بریم، فشار می آوریم.معاون وزیر خزانه داری آمریکا مدعی شده است با نشان دادن شبکه وسیع این شرکت و افرادی که از این سندیکا حمایت می کنند، قصد دارند زیرساخت های مالی این سازمان غیرقانونی تبهکاری را در جهان تخریب کنند.اروپام*1429            "}