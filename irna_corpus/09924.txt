{"onTitr":"","titr":" مرکل در صورت تخلیه خان الاحمر سفرش به اسرائیل را لغو می کند","describe":" تهران – ایرنا – رادیو ارتش رژیم صهیونیستی گزارش داد: آنگلا مرکل صدر اعظم آلمان در صورت تخلیه روستای خان الاحمر پیش از آغاز سفرش به سرزمین های اشغالی فلسطین، سفر خود را لغو خواهد کرد.", "text":"به گزارش روز چهارشنبه ایرنا، تارنمای روزنامه جروزالم پست با درج این خبر افزود که مرکل و شماری از وزیران او قرار است چهارشنبه عصر برای دیداری به اسراییل سفر کنند . این دیدار تقریبا یک سال و نیم بخاطر اختلاف نظر در مورد سیاست های شهرک سازی اسرائیل و رویکردش نسبت به فلسطینیان به تعویق افتاده بود. کودکان بی سرپناه ساکن این منطقه روز سه شنبه از مرکل خواستند جلوی برنامه اخراج آنها از این منطقه را بگیرد، اقدام برای اخراج آنها قرار است به زودی انجام شود.دادگاه عالی رژیم صهیونیستی درماه مه (اردیبهشت- خرداد) حکمی صادر کرد که روستای فلسطینی خان الاحمر در کرانه باختری و مدرسه مجاور آن تخریب شوند.نیروهای اشغالگر صهیونیست، حدود سه ماه پیش با یورش به این روستا زنان و کودکان را مورد ضرب و شتم قرار دادند و جوانان آنها را یا کشتند یا بازداشت کردند، تا با ایجاد رعب و وحشت میان روستاییان، تخلیه خان الاحمر را آسانتر و سریعتر کنند، اما تاکنون به هدف خود نرسیده اند.اروپام**3234**1546            "}