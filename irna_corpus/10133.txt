{"onTitr":" در مخالفت با انتخاب برهم صالح:    ","titr":" بارزانی سازوکار انتخاب رئیس جمهوری را رد کرد","describe":" اربیل – ایرنا- همزمان با برگزاری نشست پارلمان عراق برای رای گیری در خصوص نامزدهای ریاست جمهوری عراق مسعود بارزانی رهبر حزب دموکرات کردستان عراق با صدور بیانیه ای سازوکار تعیین رئیس جمهوری را رد کرد.", "text":"به گزارش ایرنا، مسعود بارزانی با اعلام این مطلب افزود: مکانیزم کنونی برای تعیین رئیس جمهوری عراق برخلاف مکانیزمهایی است که در دوره های قبلی انجام می شد.وی اضافه کرد: باید بزرگترین فراکسیون کردی رئیس جمهور را نامزد می کرد یا اینکه فراکسیونهای کردی در خصوص آن تصمیم می گرفتند.بارزانی تاکید کرد که سازوکار کنونی به هیچ وجه قابل قبول نیست و در آینده ای نزدیک در خصوص آن موضع گیری خواهیم کرد.گفتنی است فراکسیون حزب دموکرات کردستان عراق نیز با صدور بیانیه ای مکانیزم انتخاب رئیس جمهور عراق در پارلمان را رد کرد و انصراف نامزد حزب برای پست ریاست جمهوری را اعلام کرد اما رئیس پارلمان عراق انصراف فواد حسین را  رد کرد.براساس اعلام منابع غیررسمی دو حزب دموکرات کردستان عراق و اتحادیه میهنی کردستان عراق توافق کرده بودند با انصراف نامزد اتحادیه برای پست ریاست جمهوری عراق معاون نخست وزیر عراق به اتحادیه تعلق گیرد که قبل از نشست پارلمان اتحادیه میهنی کردستان عراق از این تصمیم عقب نشینی و آن را رد کرد.انتخاب رئیس جمهور عراق در حالی در پارلمان عراق از طریق رای گیری انجام شد که حزب دموکرات کردستان عراق هیاتی بلندپایه را به ریاست نیچروان بارزانی روانه بغداد کرده بود تا موافقت سایر جریانهای سیاسی عراق را برای حمایت از نامزد مورد نظر خود بدست بیاورد.اتحادیه میهنی کردستان عراق تاکید داشت که پست ریاست جمهوری عراق در مقابل پست ریاست اقلیم کردستان عراق قرار دارد که اختیارات آن به نخست وزیر دولت اقلیم از حزب دموکرات کردستان عراق واگذار شده است.بر اساس یک توافق سیاسی طی 15 سال گذشته پست ریاست جمهوری عراق متعلق به کردها بوده و از سوی اتحادیه میهنی کردستان عراق معرفی شده است. خاورم**351**4**380            "}