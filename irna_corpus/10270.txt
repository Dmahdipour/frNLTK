{"onTitr":"","titr":" حجم روابط اقتصادی ایران و ترکیه به 5.2 میلیارد دلار رسید","describe":" آنکارا- ایرنا- رایزن اقتصادی سفارت ایران در ترکیه اعلام کرد که حجم روابط اقتصادی بین ایران و ترکیه در نیمه اول سال جاری میلادی بالغ بر 5.2 میلیارد دلار بوده است.", "text":"علیرضا جعفربیگلو روز چهارشنبه در مصاحبه با خبرنگار ایرنا افزود: از این میزان مبادلات اقتصادی 3.8 میلیارد دلار مربوط به صادرات ایران به ترکیه و 1.4 میلیارد دلار آن صادرات ترکیه به ایران بوده است.وی با اشاره به تعیین افزایش سطح مناسبات تجاری دو کشور تا 30 میلیارد دلار از سوی رییسان جمهوری ایران و ترکیه و تلاش برای تحقق این هدف از سوی فعالان همه بخش های مرتبط اظهار کرد: ظرفیت برای توسعه مناسبات تجاری بین دو کشور زیاد است.رایزن اقتصادی سفارت ایران در ترکیه توسعه تجارت در بخش کشاورزی را از جمله ظرفیت های موجود در مناسبات اقتصادی بین ترکیه و ایران ذکر کرد و ادامه داد: ترکیه هم در زمینه تولید صادرات و هم در بخش نیاز به واردات امکان همکاری با بخش کشاورزی ایران را دارد.وی خشکبار، خرما، میوه های خشک، هندوانه و برخی اقلام کشاورزی را از جمله محصولات صادراتی کشاورزی ایران به ترکیه اعلام کرد و گفت: با سفر بکیر پاک دمیرلی وزیر کشاورزی و جنلگداری ترکیه به ایران و تدوین اسناد و نقشه راه، روابط دو کشور در همه بخش های حوزه کشاورزی گسترش می یابد.جعفربیگلو با اشاره به سفر وزیر کشاورزی و جنلگداری ترکیه به تهران و برنامه ریزی برای دیدار با محمود حجتی وزیر کشاورزی ایران طی روز جاری بیان کرد: امروز هفتمین دوره کمیته کمیته راهبری همکاری کشاورزی بین ترکیه و ایران به میزبانی ایران و با حضور دو وزیر در تهران برگزار می شود.وی اظهار کرد: در جریان جلسه هفتمین کمیته راهبری همکاری کشاورزی بین ترکیه و ایران، اسناد نقشه راه توسعه همکاری دو کشور در حوزه کشاورزی از جمله در بخش های کشت و زرع، دامداری، زنبورداری، شیلات و فناوری های نوین کشاورزی امضا می شود.رایزن اقتصادی سفارت ایران در ترکیه ادامه داد: اسناد تهیه شده در این جلسه در حوزه کشاورزی در بیست و هفتمین دوره کمیسیون مشترک همکاری های اقتصادی ایران و ترکیه که قرار است در آذر و یا دی ماه امسال در آنکارا برگزار شود، برای اجرای نهایی به تصویب می رسد.وی میزان صادرات کشاورزی ایران به ترکیه در چهار ماه نخست سال 97 را بالغ بر 58 میلیون دلار با حجم 97 هزار تن و میزان واردات محصولات کشاورزی از ترکیه در همین مدت را بالغ بر 112 میلیون دلار با حجم 88 هزار تن اعلام کرد.جعفربیگلو افزود: در سال گذشته 217 میلیون دلار انواع محصولات کشاورزی به وزن 177 هزار تن از ایران به ترکیه صادر شده و 503 میلیون دلار محصول به وزن 363 هزار تن نیز از ترکیه وارد ایران شده و مجموع حجم مبادلات کشاورزی میان دو کشور 720 میلیون دلار بوده است.ایران و ترکیه در سال گذشته میلادی بالغ بر 11 میلیارد دلار مبادلات تجاری داشته اند و هر دو کشور دستیابی به تجارت 30 میلیارد دلاری مشترک را هدف گذاری کرده اند.خاورم/1905**1144            "}