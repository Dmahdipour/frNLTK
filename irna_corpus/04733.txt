{"onTitr":" فرمانده پلیس راه شاهرود - میامی :    ","titr":" توجه نکردن به جلو عامل واژگونی تانکر سوخت بود","describe":" شاهرود - ایرنا - فرمانده پلیس راه شاهرود - میامی گفت: توجه نکردن به جلو ناشی از خستگی و خواب آلودگی راننده ، موجب واژگونی تانکر حامل مشتقات نفتی بود.", "text":"سرگرد کاظم لطفی دوشنبه در گفت و گو باایرنا افزود: این حادثه بامداد امروز در کیلومتر 25 جاده شاهرود - میامی روی داد و تانکر دچار آتش سوزی شد.  محمدحسن رضایی شاهرودی رییس سازمان آتش نشانی و خدمات ایمنی شاهرود هم در گفت و گو با ایرنا اعلام کرد: این تانکر حامل 24هزار لیتر مواد سوختی بود .  وی افزود: برای خاموش کردن آتش هفت دستگاه خودروی سنگین و سه دستگاه خودروی سبک به همراه آتش نشانان به محل اعزام شدند.  رضایی گفت: پس از ارزیابی و کنترل ، عملیات اطفای آتش آغاز شد که پس از 2ساعت مهار گردید.  وی افزود: این مسیر که برای مدتی بسته شده بود پاکسازی شده و بازگشایی گردید.  به گفته وی تنها مصدوم حادثه که راننده تانکر بود، به بیمارستان امام حسین (ع) شاهرود منتقل گردید.  شهرداری شاهرود دارای پنج ایستگاه و حدود 60 نیروی رسمی است و 70 داوطلب هم با آن ها همکاری می کنند.7358/6167            "}