{"onTitr":"","titr":" 11 هزار واحد روستایی در چهارمحال و بختیاری مقاوم سازی شد","describe":" شهرکرد- ایرنا- مدیرکل دفتر امور روستایی و شوراهای استانداری چهارمحال و بختیاری گفت: حدود 11 هزار واحد روستایی این استان در دولت تدبیر و امید مقاوم سازی شده است.", "text":"به گزارش ایرنا، ملک محمد محمودیان روز دوشنبه در نشست خبری به مناسبت روز ملی روستا و عشایر اظهار داشت: مقاوم سازی این واحدهای روستایی با اعتباری افزون بر 505 میلیارد ریال اجرا و بر این اساس از ابتدای پیروزی انقلاب اسلامی تاکنون 40 درصد مسکن روستایی استان مقاوم سازی شده است.وی ادامه داد: همچنین از سال 92 تا پایان سال گذشته یک هزار و 160 میلیارد ریال اعتبار به دهیاری های استان تخصیص داده شده است.محمودیان با اشاره به تخصیص 10 هزار تن قیر به روستاها در طول 5 سال گذشته، تصریح کرد: از همین محل یک میلیون و 700 مترمربع از محورهای ارتباطی روستاهای استان آسفالت شد.مدیرکل دفتر امور روستایی و شوراهای استانداری چهارمحال و بختیاری افزود: همچنین با انعقاد تفاهمنامه مشترک با بنیاد مسکن استان ، آسفالت سازی یک میلیون و 500 مترمربع دیگر از جاده های روستایی استان نیز به اتمام رسید.محمودیان، گازرسانی به 112 روستا را از دیگر اقدامات دولت تدبیر و امید در چهارمحال و بختیاری عنوان کرد و افزود: از ابتدای پیروزی انقلاب اسلامی تاکنون 464 روستای استان از نعمت گازرسانی برخوردار شده است و شاخص گازرسانی به روستاها به 87 درصد رسیده است.وی نسبت جمعیت روستایی بهره مند از آب آشامیدنی سالم و بهداشتی استان را 76.24 درصد اعلام کرد و گفت: در دولت تدبیر و امید به 64 روستای استان در قالب 21 مجتمع، آبرسانی شد.این مقام مسئول با اشاره به برق رسانی به 24 روستای استان طی 5 سال اخیر تصریح کرد: هم اکنون شاخص برق رسانی به روستاهای استان 99.5 درصد است.محمودیان همچنین به خدمات نظام جمهوری اسلامی طی 40 سال اخیر در روستاهای استان اشاره کرد و گفت: در این مدت در تمام حوزه های اقتصادی، اجتماعی، فرهنگی و عمرانی شاهد رشد شاخص ها بوده ایم.وی ادامه داد: ایجاد انبارهای چند منظوره، راه اندازی تلفن ثابت در 665 روستا، برقراری اینترنت در 307 روستا، ایجاد 218 کانون فرهنگی هنری مساجد، افزایش تولیدات کشاورزی به یک میلیون و 400 تن در سال و تولید 6 هزار و 500 تن قارچ دکمه ای در سال از فعالیت های انجام شده در روستاها است.به گزارش ایرنا، چهارمحال و بختیاری دارای 802 روستای دارای سکنه، 25 بخش و 50 دهستان است.جمعیت روستایی این استان بر اساس آخرین سرشماری نفوس و مسکن 399 هزار و 677 نفر برآورد شده که بر همین اساس 36 درصد جمعیت استان را تشکیل می دهد.15 مهرماه در تقویم کشور با عنوان روز ملی روستا و عشایر نامگذاری شده است.7363/2097            "}