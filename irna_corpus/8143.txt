{"onTitr":"","titr":" رژیم صهیونیستی به مرکز پزشکی در غزه حمله کرد","describe":" تهران - ایرنا - ارتش رژیم صهیونیستی یک مرکز پزشکی را در جنوب نوار غزه هدف حمله قرار داد.", "text":"به گزارش روز جمعه ایرنا به نقل از مرکز اطلاع رسانی فلسطین، سخنگوی وزارت بهداشت فلسطین در نوار غزه اعلام کرد که در حمله پنجشنبه شب به مرکز پزشکی روستای خزاعه در شرق شهر خان یونس واقع در جنوب غزه، خسارت زیادی به این مرکز وارد شده است.اشرف القدره افزود که ارتش رژیم صهیونیستی با توپخانه این مرکز را هدف قرار داد. وی به تلفات احتمالی این حمله اشاره ای نکرده است.دشمن صهیونیستی همواره تیم های پزشکی و نیروهای امدادرسانی در غزه را هدف حمله قرار می دهد که تاکنون در جریان راهپیمایی ها و تظاهرات بزرگ بازگشت که از فروردین ماه آغاز شده، 3 نیروی امدادگر به شهادت رسیده و نزدیک به 400 نفر دیگر نیز زخمی شده اند. از این گذشته، 80 دستگاه آمبولانس و خودروی امدادرسان نیز در جریان کمک رسانی به مجروحان تظاهرات بازگشت هدف تیراندازی عمدی اشغالگران صهیونیست قرار گرفته و خسارت های زیادی به آن ها وارد شده است.شبد**1480**1379            "}