{"onTitr":" مدیر کمیته امداد امام خمینی(ره) شهرستان قشم:    ","titr":" سه میلیارد ریال در مرحله اول جشن عاطفه ها جمع آوری شد","describe":" قشم - ایرنا - مدیر کمیته امداد امام خمینی(ره) شهرستان قشم گفت: در مرحله اول جشن عاطفه ها که 25 و 26 شهریور ماه سال جاری در این شهر برگزار شد، سه میلیارد ریال کمک های مردمی جمع آوری و بین دانش آموزان کم بضاعت توزیع شد.", "text":"به گزارش ایرنا، غلامرضا غلامی روز چهارشنبه در آیین جشن عاطفه ها در قشم افزود: با وجود شرایط نامناسب اقتصادی کمک های مردمی با افزایش مواجه بودند به طوری که در نیمه نخست سال 70 درصد کمک به ایتام افزایش داشت.وی ادامه داد: کمک های خیران در جشن عاطفه های دانش آموزی نیز در اختیار مدیران مدارس قرار می گیرد تا به دانش آموزان نیازمند کمک شود.مدیر کمیته امداد امام خمینی(ره) شهرستان قشم گفت: در جزیره قشم هیچ دانش آموز زیر نظر کمیته امداد برای تحصیل مشکل مالی ندارد و نیازهای آنان تامین شد.** مردم در جنگ اقتصادی نیز افراد کم بضاعت را تنها نگذاشتندمعاون سیاسی، امنیتی و اجتماعی فرماندار قشم نیز در این آیین گفت: مردم و خیران قشم در وضعیت اقتصادی کنونی، هم نوعان عزتمندی را که تمکن مالی کافی ندارند، تنها نگذاشتند و به کمک دانش آموزان کم بضاعت شتافتند.عباس ماژین افزود: با توجه به جنگ اقتصادی که به سردمداری آمریکا علیه ما ایجاد شده است مردم و خیرین دست از اقدامات خیرخواهانه خود برنداشتند.وی ادامه داد: ایران پیشینه زرینی در حوزه دوستی، محبت و دستگیری هم نوعان دارد که از شاخصه های فرهنگی این کشور محسوب می شود.معاون فرماندار قشم تصریح کرد: دشمنان به چشم خود می بینند که تمام توطئه های آنان توسط مردم نقش بر آب شده است، اما عبرت نمی گیرند.وی افزود: نظام مقدس جمهوری اسلامی به دنبال توانمند کردن همه اقشار جامعه است و دولت نیز در همین راستا گام بر می دارد.ماژین در بخشی از سخنان خود ضمن محکوم کردن حملات تروریستی اهواز، گفت: پاسخ سبزپوشان سپاه به حملات تروریستی اهواز نشان از اقتدار وصلابت ایران اسلامی در منطقه و جهان دارد.آیین جشن عاطفه ها با حضور معاون فرماندار،  شهردار، مدیر آموزش و پرورش، رییس فرمانده سپاه قشم و دیگر مسئولان محلی در قشم برگزار شد.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}