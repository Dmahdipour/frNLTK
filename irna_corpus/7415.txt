{"onTitr":"","titr":" متخلفان تعزیراتی آذربایجان غربی 335.5میلیارد ریال جریمه شدند","describe":" ارومیه- ایرنا- مدیرکل تعزیرات حکومتی آذربایجان غربی گفت: در نیمه نخست سال جاری متخلفان بخش های قاچاق، کالا و خدمات و بهداشت و درمان در استان 335 میلیارد و 500 میلیون ریال جریمه شدند.", "text":"محمد اقوامی روز شنبه در گفت و گو با خبرنگار ایرنا با اشاره به اینکه در این مدت به هفت هزار و 223 پرونده رسیدگی شد، افزود: بیش از 210 میلیارد ریال از کل این جریمه ها مربوط به متخلفان قاچاق کالا و ارز، 125 میلیون و 100 میلیون ریال مربوط به متخلفان بخش کالا و خدمات و نزدیک به 400 میلیون ریال مربوط به بخش بهداشت و درمان بود.وی بیان کرد: سهم 62 درصدی جریمه های بخش قاچاق کالا و ارز در نیمه نخست امسال نشان دهنده توجه ویژه مدیران شعبه ها و قضات به موضوع حمایت از کالای ایرانی و جلوگیری از این آسیب اقتصادی است.مدیرکل تعزیرات حکومتی آذربایجان غربی ادامه داد: در نیمه نخست امسال هفت هزار و 250 پرونده به شعبه های این اداره کل در استان وارد و از این میزان هفت هزار و 223 فقره مختومه شد.اقوامی گفت: تنها 0.4 درصد از پرونده های ورودی در این مدت مختومه نشده که آنها هم در حال رسیدگی است.به گزارش ایرنا آذربایجان غربی از جمله استان های درگیر با معضل قاچاق است و سالانه صدها میلیارد ریال کالای قاچاق در این استان کشف و ضبط می شود.تعزیرات حکومتی مسوول رسیدگی به پرونده های قاچاق کالا و ارز، تخلفات بهداشتی، درمانی، کالایی و خدماتی است.8137/3072            "}