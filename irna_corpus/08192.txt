{"onTitr":" نهمین نمایشگاه کتاب زنجان؛    ","titr":" مجموعه غزل 'یئددی یارپاق، بیر چینار' رونمایی شد","describe":" زنجان - ایرنا - مجموعه غزل 'یئددی یارپاق، بیر چینار' سروده علی محمد بیانی شامگاه پنجشنبه در نهمین نمایشگاه کتاب زنجان رونمایی شد.", "text":"به گزارش ایرنا 'یئددی یارپاق، بیر چینار'، دومین مجموعه شعر علی محمد بیانی است که حاوی 82 غزل از این شاعر زنجانی و  این کتاب در سال جاری توسط انتشارات شانی روانه بازار شده است.نخستین مجموعه شعر علی محمد بیانی نیز به نام 'آغاجلار کیمی' در سال 1377 توسط انتشارات زنگان چاپ شد.بیانی در حاشیه مراسم رونمایی از مجموعه غزل 'یئددی یارپاق، بیر چینار' به خبرنگار ایرنا گفت: نیت و قصد من در سرودن اشعار این مجموعه، ساده سازی غزل ترکی است چرا که این  موضوع باعث می شود تا شعر ترکی با اقبال بیشتر مخاطبان موجه شود.وی ادامه داد: ساده سازی به این معناست که در عین حفظ و رعایت زبان معیار و زبان ادبی در سروردن اشعار، مردم عادی نیز بتوانند آنها را بخوانند و با آن ارتباط برقرار کنند. بیانی اظهار داشت: رویکرد غزل های'یئددی یارپاق، بیر چینار' اغلب عاشقانه و اجتماعی است.علی محمد بیانی دارای تألیفات و ترجمه های متعددی است در حوزه زبان و ادبیات ترکی آذربایجانی است. وی در بخش دیگری از سخنان خود گفت: در مجموع در حوزه تالیف و تولید کتاب در استان زنجان با ضعف هایی مواجه هستیم، شاهد مثال آن که برای جمعیت بیش از 400 هزار نفری شهر زنجان فقط به تعداد انگشت شمار کتابفروشی در این شهر فعالیت دارند. بیانی توسعه کتاب و کتابخوانی را از عوامل ایجاد اشتغال نیز عنوان کرد و افزود: اگر در شهری مثل زنجان ما 20 کتافروشی برجسته داشتیم، این موضوع می توانست زمینه اشتغال افراد متعددی را در چرخه تولید و توزیع کتاب فراهم کند.به گزارش ایرنا، نهمین نمایشگاه کتاب ناشران کشور در زنجان از 9 تا 14 مهر درمحل نمایشگاه کاسپین این شهر در حال برگزاری است.به گفته مدیرکل فرهنگ و ارشاد اسلامی استان زنجان 400 ناشر از سراسر کشور بیش از هشت هزار و 500 عنوان از کتابهای خود را در قالب 300 غرفه در این نمایشگاه عرضه کرده اند.3088/8068            "}