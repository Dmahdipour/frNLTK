{"onTitr":" دبیر علمی گردهمایی بین المللی انجمن ترویج زبان و ادب فارسی:    ","titr":" ادبیات ، غیرکاربردی شده است","describe":" شیراز- ایرنا- دبیر علمی گردهمایی بین‌المللی انجمن ترویج زبان و ادب فارسی گفت: ادبیات بسیار غیرکاربردی شده و تولیدات دانشگاهی را فقط خودمان مصرف می‌کنیم.", "text":"به گزارش ایرنا، کاووس حسنلی چهارشنبه در مراسم افتتاحیه سیزدهمین گردهمایی بین المللی انجمن ترویج زبان و ادب فارسی و نشست علمی یادروز حافظ در شیراز با بیان اینکه در کمتر همایش ادبی این همه چهره‌های برجسته و با سلیقه‌های گوناگون زیر یک سقف جمع می‌شوند اضافه کرد: خطاب کارهایمان به مردم نیست درنتیجه باید تلاش‌ها برای بردن ادبیات به دل مردم باشد.وی ادامه داد: حضور استادان در سراسر جهان به ما دلگرمی می‌دهد که این همایش اعتبار و شکوهی فراوان دارد. این عضو هیات علمی دانشگاه شیراز بر ضرورت بازگشت به متن و تلاش برای کشف ظرفیت‌های پنهان در آن در پژوهش‌ها تاکید کرد و افزود: تلاش برای کسب دستاورد‌های تازه از دل متن بسیار مهم است و متاسفانه ما از متن فاصله گرفته‌ایم و اینکه بتوانیم نظریه‌های تازه را مطالعه کنیم و بر پایه آن ظرفیت‌های نهفته را بازیابی کنیم خوب است اما گاه خود متن را فراموش می‌کنیم.حسنلی عنوان داشت: بعد از انتشار فراخوان سیزدهمین گردهمایی بین‌المللی انجمن ترویج زبان و ادبیات فارسی بیش از 110 نفر از استادان و پژوهشگران مقاله ارسال کردند که همه مقالات داوری شده است.دبیر علمی گردهمایی بین المللی انجمن ترویج زبان و ادب فارسی ابراز داشت: 297 مقاله برای انتشار در لوح فشرده، 307 چکیده برای انتشار در کتاب چکیده‌ها و 70 مقاله برای ارائه در روزهای پیش رو برگزیده شده است.رئیس مرکز حافظ‌ شناسی با اشاره به اینکه اعلام نتایج یک هفته پیش از زمان اعلام‌شده و در 25 تیرماه صورت گرفته است، گفت:برای اولین بار در کشور نه تنها در رشته علوم انسانی که در همه در رشته‌ها موفق شدیم همه 297 مقاله را پیش از شروع همایش در پایگاه استنادی علوم جهان اسلام (ISC) نمایه ‌سازی کنیم. حسنلی ابراز داشت: چکیده مقالات این همایش نیز در کتاب چکیده‌ها منتشر شده و سه ویژه ‌نامه برای هر سه روز فراهم شده است. سیزدهمین همایش ملی انجمن ترویج زبان و ادب فارسی و نیز نشست علمی یادروز حافظ که از 18 مهر آغاز شده اند تا 20 همین ماه با حضور برجسته‌ ترین چهره‌های ادبی کشور و جهان در شیراز ادامه دارند.7375 /1876            "}