{"onTitr":" اختصاصی / تحلیلگر برجسته عراقی:    ","titr":" روحانی در نیویورک بخوبی چهره واقعی آمریکا را نشان داد","describe":" بغداد – ایرنا – 'هاشم الکندی' رئیس مرکز مطالعات استراتژیک 'هدف' عراق گفت: سخنان حسن روحانی رئیس جمهوری اسلامی ایران در مجمع عمومی سازمان ملل و رسانه های آمریکایی، بار دیگر چهره واقعی خیانت، دسیسه و تحریم محوری آمریکا را نشان داد.", "text":"الکندی روز دوشنبه در گفتگوی اختصاصی با خبرنگار ایرنا گفت: کارنامه آمریکا در ذهن ایرانیان بسیار تاریک و پر از خونریزی و خیانت از سوی دولت های مختلف حاکم در واشنگتن از ابتدای پیروزی انقلاب اسلامی ایران تا به امروز است.وی افزود: بدون شک عملکرد آمریکا نزد ملت ایران با ترور، بمبگذاری، دسیسه، توطئه، جنگ و تحریم های اقتصادی شروع و با نقض توافق هسته ای و اعمال تحریم های ناعادلانه و یکجانبه علیه ملت ایران پایان می یابد. این تحلیلگر عراقی اضافه کرد: دهها ترور در ایران از سوی گروه های تروریستی تحت حمایت و فرستاده شده از سوی آمریکا انجام شد که هدف از آن شکست انقلاب اسلامی و یا سرنگونی جمهوری اسلامی بود. وی گفت: پس از آنکه آمریکا در این پروژه شکست خورد، صدام را تحریک و با حمایت آل سعود و برخی کشورهای حاشیه خلیج فارس برای آسیب رساندن به جمهوری اسلامی و ملت آن و همچنین ملت عراق یک حمله را راه اندازی کند.رئیس مرکز مطالعات استراتژیک هدف در ادامه گفت: آمریکا به عملیات تروریستی که گروهک منافقین آن را انجام می دادند کفایت نکرد بلکه آنها را گردهم  آورده و از آنها حمایت و حفاظت کرد و برای آنها پوشش سیاسی و حمایت مالی فراهم کرد و صدام را تحت فشار قرار داد تا آنها را دور خود در عراق گرد آورد تا عراق جایگاه دشمنی علیه جمهوری اسلامی باشد.الکندی افزود: آمریکا دفاع از خود مانند آنچه ملت فلسطین و آنچه که حزب الله و ملت یمن و ملت بحرین انجام می دهند را محکوم می کند، همچنین آمریکا از جنایت هایی که در حق این ملت ها می شود چشم پوشی می کند و آنچه را که این ملت ها برای دفاع از خود انجام می دهند را محکوم می کند.وی گفت: به همین خاطر است که آمریکا تروریست ها را هنگامی که به غیر نظامیان حمله می کنند هدف قرار نمی دهد اما عملیات تروریستی اهواز که با هدف قراردادن آشکار غیرنظامیان، کودکان و زنان همراه بود را محکوم می کند که این امر نشانگر دورویی آمریکا است.وی گفت: آمریکا مدعی است با تروریسم می جنگد اما در حقیقت خود منبع اصلی تروریسم است که گروه های تروریستی را به وجود می آورد و آنها را به انجام عملیات تروریستی وامی دارد تا به تخریب چهره اسلام، به آشوب کشیدن منطقه و نیز  تقسیم عراق و سوریه بپردازند. وی در ادامه گفت: جمهوری اسلامی نیز از این توطئه های آمریکا مصون نماند و یکی از رهبران آمریکا اعتراف کرد که داعش ساخت آمریکا است و  آمریکا می داند که ایران بیشترین سهم را در شکست طرح های تروریست آمریکا و بویژه داعش داشته است.رئیس مرکز مطالعات استراتژیک هدف عراق تصریح کرد: آمریکا نقش ایران در مبارزه با تروریسم را به رسمیت نمی شناسد و هرگونه تلاش جمهوری اسلامی ایران برای شکست دادن تروریسم را رد می کند اما جهان می داند که جمهوری اسلامی صاحب بیشترین سهم مبارزه با تروریسم بوده است.الکندی در پایان سخنان خود گفت: همانطور که رئیس جمهور روحانی به خوبی تبیین کرد امروزه چهره واقعی آمریکا در جهان شناخته شده و به عنوان عامل اصلی گسترش تروریسم در تمام جهان رسوا شده است.خاورم*6**ع ص**380**            "}