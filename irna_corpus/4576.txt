{"onTitr":"","titr":" موکب داران استان بوشهر همدل و همگام باشند","describe":" گناوه-ایرنا- مسئول بازرسی ستاد بازسازی عتبات عالیات استان بوشهر گفت: موکب داران این استان به عنوان خادمان اهل بیت (ع) در خدمت رسانی و پذیرایی از زائران اربعین حسینی همدل، همراه و همگام باشند.", "text":"به گزارش ایرنا، علی ابراهیمی روز دوشنبه در جلسه هماهنگی و توجیهی موکب‌های گناوه درسالن اجتماعات سپاه این شهرستان افزود: موکب های به ثبت رسیده این استان از لحاظ ساختاری هیچ تفاوتی نسبت به دیگر موکب های کشور ندارند و همگی با یک هدف و زیر پرچم اهل بیت (ع) به زائران خدمات رسانی می کنند.وی اظهارداشت: این ستاد با ساماندهی موکب های استان آمادگی کامل در خدمت رسانی به زائران را دارد.مسئول بازرسی ستاد بازسازی عتبات عالیات استان بوشهر گفت: این ستاد در سال جاری 50 موکب و پارسال 45 موکب را به ثبت رسانده و دارای پرونده هستند که در مسیر عبور زائران در داخل کشور و عراق فعالیت می کنند.وی بیان کرد: تمهیدات لازم برای موکب های استان در شهرهای مذهبی عراق اندیشیده و امسال پرشورتر از سال های قبل از زائران پذیرایی خواهند کرد.ابراهیمی گفت: شهرستان گناوه از نظر تعداد موکب‌ها در استان پیشتار است و  امسال نیز با توان و همت بیشتری  آمادگی  پذیرای از زائران اربعین حسینی را دارند.وی افزود: تمامی مسایل و مشکلات مطرح شده موکب داران گناوه در این نشست در ستاد استان و مرکز بررسی و در رفع آنان تلاش می شود.رئیس ستاد بازسازی عتبات عالیات گناوه گفت: هشت موکب در این شهرستان به ثبت رسیده و 2 موکب نیز با عراق به صورت مشترک خدمات دهی می کنند.ضرغام مردانی افزود: باتوجه به اینکه دشمنان در کمرنگ کردن پیاده روی اربعین برنامه ریزی کردند، تمامی موکب داران این شهرسان همه توان و تلاش خودرا برای برای هرچه بهتر برگزارکردن این رویداد و پذیرایی از زائران سراسر جهان بکار بسته اند.وی از موکب داران خواست فعالیت های خودرا تنها معطوف به اربعین نکنند و بعد از آن نیز به فعالیت های خود ادامه داده و در ساخت 2 ضریح که در استان در دست ساخت است، مشارکت و مساعدت کنند.فرمانده سپاه انصارالحسین(ع) گناوه نیز با بیان اینکه انقلاب و نظام پرتویی از عاشورا است، گفت: خدمت به زائران آقا اباعبدالله الحسین (ع) توفیق و افتخاری است که ارزش والایی دارد.سرهنگ یاسین اکبا افزود: پیاده روی اربعین از نشانه های ظهور است و دشمن از این حرکت جهانی مسلمانان ترس و واهمه زیادی دارد.وی اضافه کرد:  دشمن از حرکت میلیونی مردم در اربعین حسینی وحشت و هراس دارد و باوجود توطئه و نقشه های آنان امسال این آیین باشکوه و عظمت بیشتری نسبت به سال های قبل برگزار می شود.دراین نشست موکب داران مشکلات و نیازهای خود را مطرح کردند که تامین یک دستگاه کپی رنگی در مرز ، سوخت و بودجه از مهم ترین آنان بود.شهرستان گناوه در شمال استان بوشهر قراردارد.6164/6043            "}