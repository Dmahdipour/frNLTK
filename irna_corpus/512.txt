{"onTitr":" رئیس دفتر رهبر معظم انقلاب:    ","titr":" کمرنگ کردن برکت کنگره اربعین از اهداف شوم استکبار است","describe":" ایلام - ایرنا - رئیس دفتر مقام معظم رهبری اظهار داشت: کمرنگ کردن  برکت و هدف اربعین و قیام خونین عاشورا در بین مردم ولایت مدار و‌ خداجوی ایران از اهداف پلید و‌ شوم استکبار است.", "text":"به گزارش ایرنا، آیت الله محمد محمدی گلپایگانی روز جمعه در آیین تودیع و ‌معارفه نمایندگان ولی فقیه و‌ ائمه جمعه جدید و قدیم استان ایلام در نشست شورای اداری این استان گفت: قیام سالار شهیدان حاوی پیام هایی سازنده از جمله اهتمام به فرایض نماز، امر به معروف و نهی از منکر، ظلم ستیزی و مبازره با ظلم است که دشمن از ترویج و اشاعه این آثار ارزشمند جامعه ساز واهمه دارد.وی افزود: دشمنان اکنون اربعین و شکوه اجتماع عظیم و‌ چندین میلیونی مردم در کربلا و امنیت این حماسه باعظمت را نشانه گرفته اند و هدف آنها خدشه دار و کمرنگ کردن حضور پرشور مردم از اقصی نقاط جهان در کربلای معلی است.رئیس دفتر رهبر معظم انقلاب  با یادآوری اینکه عربستان سعودی از تامین سه میلیون نفر زائر حاجی درمانده است، تاکید کرد: اما تامین امنیت انبوه زائران اربعین حسینی در عراق حیرت جهانیان را برانگیخته و این خود نشانه ای از مجد، شکوه و اعجاز حضرت اباعبدالله الحسین است که امنیت زائرانش را تامین می کند.آیت الله محمدی گلپایگانی در ادامه با اشاره به مشکلات اقتصادی کشور افزود: یکی از دغدغه های اصلی رهبری رفع مشکلات اقتصادی مردم است و معظم له در دیدارهای مکرر خود با مسئولان و سران قوا خواستار رفع مشکلات اقتصادی جامعه هستند و بر توجه خدمتگذاران نظام بر کاهش معضلات مردم تاکیذ دارند.وی یادآور شد: با توجه به مشکلات اقتصادی موجود در جامعه جایی برای اسراف و هدر رفت سرمایه ها و بیت المال نیست و باید در استفاده از منابع مدیریت مصرف را رعایت کرد.نماینده ولی فقیه استان ایلام و امام جمعه جدید ایلام نیز گفت: عملکرد من به عنوان نماینده رهبر و پل ارتباطی مردم و مسئولان فراجناحی عمل خواهم کرد و با آغوش و روی باز پذیرای همه احزاب، گروه ها و جناح ها با هر فکر و گرایشی هستم.اله نور کریمی تبار افزود: خط مشی من به عنوان نماینده ولی فقیه حمایت و همراهی با احزاب، گروه ها و‌جناح ها با گرایش های سیاسی موافق و‌ مخالف است که وفادار و در خدمت نظام و ولی فقیه هستند.وی تاکید کرد: همچنین از همه دستگاه های اجرایی برای توفیق در مسئولیت های محوله حمایت می کنم و به همان اندازه نیز مطالبه گر نیازها و خواسته های اقشار مختلف مردم نیز هستم و سوء استفاده در رابطه و انتساب اطرافیان و بستگان در نزد من جایگاهی ندارد.7172/6119            "}