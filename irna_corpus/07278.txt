{"onTitr":"","titr":" 40 میلیارد ریال کمک بلاعوض به آبیاری نوین در  بافق پرداخت شد","describe":" یزد- ایرنا- رئیس جهاد کشاورزی بافق گفت: به منظور صرفه جویی در مصرف آب زراعی، 40 میلیارد ریال کمک بلاعوض به کشاورزانی که از شیوه آبیاری نوین استفاده می کنند پرداخت شد.", "text":"حمید عسکری باقر آبادی روز شنبه در گفت و گو با خبرنگار ایرنا با اشاره به اینکه شهرستان کویری بافق سالهاست با پدیده خشکسالی دست و پنجه نرم می کند اظهار داشت: استفاده از شیوه آبیاری نوین بهترین راه برون رفت از این پدیده نامبارک است. وی افزود: هم اینکه از هفت هزار و 500 هکتار زمین های زراعی و باغی یکهزار و 100 هکتار به اجرای آبیاری نوین مجهز و تحت پوشش این طرح است. رئیس جهادکشاورزی بافق اضافه کرد: از این وسعت اراضی زراعی، 100 هکتار با روش تحت فشار و بقیه کم فشار و لوله گذاری آبیاری می شود. وی با بیان اینکه با روش آبیاری نوین 36 لیتر بر ثانیه آب کشاورزی صرفه جویی می شود خاطر نشان کرد: با این روش در مجموع 18 میلیون لیتر آب زراعی در بافق صرفه جویی می شود. این مسوول با بیان اینکه 90 درصد منابع آبی در کشاورزی مصرف می شود یادآور شد: هم اکنون بیش از 400 کشاورز بافقی از سیستم آبیاری نوین استفاده می کنند. عسکری تغییر کشت گیاهان کم آبخواه به جای پر ابخواه را از دیگر اقدامات جهاد کشاورزی اعلام کرد و افزود: کشت زعفران، گیاهان دارویی و کینوآ از عمده محصولات زراعی کم ابخواه است که در 70 درصد روستاهای شهرستان بافق انجام می شود. هفت هزار و 500 هکتار از زمین های کشاورزی بافق توسط 127 چاه عمیق و نیمه عمیق و همچنین 121 رشته قنات آبیاری می شود. مرکز شهرستان 50 هزار نفری بافق در فاصله 110 کیلومتری جنوب شرقی یزد قرار دارد. 7543/ 6197            "}