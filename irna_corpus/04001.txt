{"onTitr":"","titr":" ژاپن و ویتنام در دریای جنوبی چین را به چالش می کشند","describe":" پکن- ایرنا- ورود مشترک ژاپن و ویتنام به منازعات دریای جنوبی، یک چالش بسیار بزرگ برای چین است که مدعی مالکیت 90 درصد از تمامیت ارضی منطقه را دارد.", "text":"به گزارش ایرنا شبکه خبری 'ان اچ کی' ژاپن روز سه شنبه گزارش کرد 'شینزو آبه' نخست وزیر ژاپن و 'نگویانه شوان پوک' همتای ویتنامی او در توکیو با یکدیگر در این باره دیدار و گفت و گو کرده اند.هر دو کشور می گویند به دنبال همکاری های بیشتر در دریای جنوبی هستند اما تاکید ورزیده اند این همکاری ها فقط برای تضمین صلح و ثبات در منطقه است.با این وصف به دلیل آنکه ویتنام در مورد حاکمیت بر سر شماری از جزایر این منطقه از جمله جزایر اسپراتلی با چین منازعه دارد و پکن مخالف حضور نظامی ژاپن در این دریا است، این نوع همکاری حرکتی برای به چالش کشیدن پکن محسوب می شود.هر دو نخست وزیر روز دوشنبه درباره همکاری در دریای جنوبی گفت و گو کردند و همچنین خواستار آن شدند در زمینه تجارت آزاد نیز با یکدیگر مراودات بیشتری داشته باشند.ویتنام و چند کشور دیگر آسیای جنوب شرقی، درگیر مناقشات ارضی در دریای جنوبی با چین هستند و بارها به ساخت جزایر مصنوعی پکن در این منطقه اعتراض کرده اند.دو نخست وزیر در ملاقات خود مستقیما به نام چین اشاره نکردند اما همانند اظهارات مقام های آمریکایی گفتند که باید پرواز هواپیماها و کشتیرانی آزاد در دریای جنوبی مورد حراست قرار گیرد.ویتنام همچنین اعلام کرده است که از حضور ژاپن در این منطقه و همچنین اقیانوس هند و اقیانوس آرام برای حفاظت از صلح و امنیت پشتیبانی می کند.آساق**231**1904**            "}