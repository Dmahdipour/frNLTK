{"onTitr":"","titr":" 2 فروند زیر دریایی کلاس غدیر به نیروی دریایی ارتش الحاق شد","describe":" بندرعباس- ایرنا- 2 فروند زیردریایی کلاس غدیر با حضور فرمانده نیروی دریایی ارتش جهوری اسلامی، فرماندار و امام جمعه جاسک و جمعی از مسوولان محلی عصر سه شنبه به ناو تیپ منطقه دوم نیروی دریایی ولایت الحاق شد.", "text":"به گزارش ایرنا به نقل از روابط عمومی نیروی دریایی منطقه دوم ولایت، این 2 شناور مجهز به فناورهای روز دنیا بوده و برای پشتیبانی و حضور مقتدرانه نیروی دریایی ارتش به ناوگان این نیرو الحاق شده است.طول این زیردریایی 29 متر است و قابلیت شلیک اژدر از دو مقر جلویی، رهاسازی انواع مین دریایی، حمل نیروهای تکاور و موشک‌های دوش پرتاب را دارد.زیردریایی کلاس غدیر از جمله زیردریایی های بومی کشور است که توسط نیروهای متخصص و متعهد ایرانی در نیروی دریایی ارتش و صنایع دفاعی وزارت دفاع و پشتیبانی نیروهای مسلح طراحی و ساخته شده است.استان هرمزگان دارای 2 منطقه نیرو دریایی ارتش بوده که منطقه یکم در بندرعباس ومنطقه دوم موسوم به ولایت درجاسک واقع شده است. شهرستان جاسک یکی از شهرهای بندری با 50 هزار نفر جمعیت در 300 کیلومتری شرق بندرعباس مرکز استان هرمزگان واقع شده و به دریای عمان نزدیک است.7198/6048            "}