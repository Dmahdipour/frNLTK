{"onTitr":"","titr":" ترامپ: داستان های نسبتا بد درباره خاشقچی را دوست ندارم","describe":" تهران – ایرنا – تارنمای روزنامه وال استریت ژورنال نوشت: دونالد ترامپ رئیس جمهوری آمریکا گفت که نگران ناپدید شدن خبرنگار برجسته سعودی در استانبول است و 'داستان های نسبتا بد' پیرامون آن را دوست ندارد.", "text":"به گزارش روز سه شنبه ایرنا، جمال خاشقچی خبرنگار مفقود شده عربستانی که منتقد دولت سعودی است، آخرین بار در تاریخ 10 مهر هنگام ورود به کنسولگری عربستان در استانبول دیده شد. مقامات ترکیه احتمال می دهند که او در کنسولگری سعودی به قتل رسیده اما دولت ریاض این ادعا را نپذیرفته است.ترامپ روز دوشنبه به وقت محلی در واشنگتن اظهار داشت: دوست ندارم چیزی در مورد این موضوع بشنوم. خوشبختانه این موضوع مشخص خواهد شد. اکنون هیچ کس چیزی راجع به آن نمی داند، اما داستان های نسبتا بدی پیرامون آن است. این را دوست ندارم. سخنگوی سفارت عربستان در واشنگتن گفت: ناپدید شدن جمال مساله نگران کننده برای ماست و هر گونه ادعای دخالت در گم شدن وی را قاطع رد می کنیم. با اشاره به اظهارات دو مقام مسئول رسیدگی به این پرونده در مورد کنترل شبکه گسترده دوربین های امنیتی استانبول و زیر نظر گرفتن رفت و آمد چندین شخص به کنسولگری، وال استریت ژورنال به نقل از یک مقام نوشت: فقط یک تصویر مفقود شده که آن هم خروج خاشقجی از کنسولگری است. به نوشته وال استریت ژورنال برخی از نمایندگان آمریکا اعلام کرده اند که در صورت اثبات ادعاها آمریکا باید قاطع واکنش نشان دهد.برخی از مقامات وزارت خارجه آمریکا خواستار صراحت کلام از سوی 'مایک پمپئو' وزیر امور خارجه در این مساله شدند. اما دیگران معتقدند که انتقاد علنی از ریاض متحد نزدیک واشنگتن شاید نتیجه عکس داشته باشد. 'الیوت آبرامز' مشاور ویژه جورج بوش رئیس جمهوری اسبق آمریکا در مسائل خاورمیانه گفت که اگر دخالت عربستان در ناپدین شدن خاشقچی تایید شود، 'دولت ها و سرمایه گذاران خصوصی بسیاری می گویند: &#39;رفتار آنها غیرقابل پیش بینی است، باید عقب نشینی کنیم&#39;. چنین اتفاقی واقعا حامیان عربستان را در همه جا کمتر می کند و سلاحی را در اختیار منتقدان قرار می دهد.'یک منتقد دولت سعودی که خارج از عربستان زندگی می کند، گفت: الگویی وجود دارد. می دانیم که او وارد کنسولگری شد. دولت عربستان باید خروج وی را ثابت کند. وال استریت ژورنال به نقل از افراد آگاه نوشت: در ماه های اخیر حداقل سه شهروند سعودی با زور به عربستان بازگردانده شدند.اروپام**3234**2040            "}