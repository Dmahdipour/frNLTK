{"onTitr":"","titr":" چالش های اقتصادهای نوظهور محور اجلاس صندوق بین المللی پول","describe":" کوالالامپور- ایرنا- صندوق بین المللی پول اعلام کرد ، اجلاس سالانه خود را با محور چالش های کنونی اقتصادهای نوظهور مانند سقوط ارزهای ملی ، در بالی اندونزی برای حمایت از  آسیب دیدگان این کشور برگزار می شود.", "text":"به گزارش روز دوشنبه ایرنا، اجلاس سالانه  صندوق بین المللی پول با حضور کریستین لاگارد رئیس این صندوق ، وزیران مالی و نمایندگان اقتصادی 180 کشورهای مختلف در جزیره بالی اندونزی  از فردا به مدت یک هفته  در جزیره بالی اندونزی برگزار می شود.طبق این گزارش ، بررسی روند فزاینده حمایت  از اقتصاد، آسیب پذیری اقتصادهای نو ظهور و افزایش بدهی های جهانی محورهای اصلی این همایش بین المللی است.وزیران امور مالی و روسای بانک های مرکزی از 180 کشور جهان با  3 هزار و 200 نفر در این اجلاس در جزیره بالی اندونزی شرکت می کنند.این اجلاس از روز سه شنبه هفته جاری تا روز یکشنبه آینده در اندونزی برگزار می شود اما نشست تخصصی آن در  12 تا 14 اکتبر (20 تا 22 مهر) خواهد بود.جزیره بالی در نزدیکترین فاصله و یک هزار و 125 کیلومتری شهر پالو اندونزی در جزیره سولاوسی قرار دارد .زلزله 7.5 ریشتری و امواج سونامی که نیم ساعت پس از آن در روز جمعه 28 سپتامبر (6 مهر) برخاست تاکنون بیش از یک هزار و 700 کشته ، 5 هزار مفقود و هزاران نفر بی خانمان برجای گذاشته است.کریستین لاگارد رئیس صندوق بین المللی پول اعلام کرد که کارشناسان این نهاد مالی بین المللی رشد 3.7 درصدی را برای اقتصاد جهانی درسال جاری پیش بینی کرده اند که این رقم به دلایل مختلف از جمله روند فزاینده حمایت گرایی اقتصادی توسط آمریکا از رقم 3.9 درصد پیشین کاهش پیدا کرده است.وی اعلام کرد که تهدیدات اقتصاد جهانی، تحقق یافته و این تهدیدات رشد اقتصاد جهانی را کاسته است.افزایش موانع تجاری، کاهش تجارت ، کاهش سرمایه گذاری و تولید از جمله چالش های رشد اقتصاد جهانی است که در سال جاری افزایش یافته است.لاگارد در مورد میزان بسیار بالای بدهی های جهانی  هشدار داد و گفت این رقم در حال حاضر به  182 تریلیون دلار رسیده که تقریبا 60 درصد از سال 2007 بیشتر شده است.سیاست های دونالد ترامپ رئیس جمهوری آمریکا و اعلان جنگ تجاری علیه چین، اتحادیه اروپا و بسیاری از کشورهای با اقتصاد نوظهور ، رشد اقتصادی در جهان را با مخاطرات جدی روبه کرده است.درحال حاضر برخی از اقتصادهای نوظهور مانند آرژانتین از صندوق بین المللی پول برای نجات از شرایط بحرانی کنونی درخواست کمک کرده است.صندوق بین المللی پول درپاسخ به این درخواست 7 میلیارد دلار برای کمک به آرژانتین اختصاص داده که با ارقام گذشته به 57 میلیارد دلار افزایش یافته است.اندونزی به عنوان دیگر اقتصاد نوظهور در جنوب شرق آسیا نیز در سال جاری با نوسانات بسیار گسترده ارزی روبه رو شده به گونه ای که روپیه ارز ملی این کشور با 10 درصد کاهش بها در قبال دلار آمریکا روبه رو شده که این رقم در دو دهه اخیر بی سابقه بوده است.ترکیه یکی دیگر از اقتصادهای نوظهور نیز در سال جاری با کاهش شدید ارز ملی مواجه شد و به همین دلیل در معرض خروج سرمایه گذاری های خارجی از این کشور قرار دارد.کارشناسان صندوق بین المللی پول قرار است با شرکت در اجلاس سالانه این نهاد مالی در بالی اندونزی راهکارها برای بهبود شرایط نامساعد اقتصادجهانی ارائه دهند.شبس**آساق **1599 **1917            "}