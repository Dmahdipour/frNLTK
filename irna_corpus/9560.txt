{"onTitr":"","titr":" تقاضای غیرواقعی قیمت آهن را افزایش داد","describe":" مشهد- ایرنا- رئیس اتحادیه صنف آهن آلات و صنایع پروفیل مشهد گفت: قیمت آهن از ابتدای امسال تاکنون 50 درصد افزایش داشته و این رشد ناشی از تقاضاهای غیرواقعی در بازار است.", "text":"محمد طیرانی روز چهارشنبه در گفت و گو با خبرنگار ایرنا افزود: چند ماه پیش همزمان با افزایش اندک قیمتها برخی که در حال ساختمان سازی بودند نگران از رشد قیمت نسبت به خرید آهن بیش از نیاز خود اقدام کردند. وی گفت: خرید بیش از حد آهن از سوی عده ای باعث شد کارخانه ها نتوانند به اندازه تقاضا در بازار آهن را توزیع کنند و این مسئله منجر به کمبود آهن و گرانی بیش از حد انتظار آن شد. رئیس اتحادیه صنف آهن آلات و صنایع پروفیل مشهد افزود: این در شرایطی است که صنعت ساختمان دچار رکود بوده و حتی آهن مورد نیاز در داخل کشور تامین می شود اما خرید آهن بیش از نیاز انجام گرفته است. وی ادامه داد: به نظر می رسد با کاهش قیمت دلار بازار آهن نیز به تعادل رسیده و قیمت آن کاهش یابد. پیش بینی ها بر این است که آهن از ابتدای هفته آینده قیمت نزولی خواهد یافت. 250 واحد صنفی مجاز آهن فروشی در مشهد فعالیت دارند. 7489/1858            "}