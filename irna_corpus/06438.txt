{"onTitr":"","titr":" جلسه کمیسیون امنیت ملی برای بررسی CFT در مجلس آغاز شد","describe":" تهران - ایرنا - جلسه کمیسیون امنیت ملی درباره بررسی لایحه الحاق ایران به کنوانسیون مبارزه با تامین مالی تروریسم CFT دقایقی پیش در صحن مجلس به صورت غیر علنی آغاز شد.", "text":"به گزارش روز یکشنبه خبرنگار پارلمانی ایرنا، قرار است در این جلسه که به ریاست کمیسیون امنیت ملی و سیاست خارجی مجلس برگزار می شود، نمایندگان مجلس حضور داشته باشند و جرئیات لایحه CFT بررسی شود.نمایندگان مجلس از ساعت 8 صبح امروز نیز قرار است در جلسه علنی CFT را بررسی کنند.حشمت الله فلاحت پیشه رئیس کمیسیون امنیت ملی و سیاست خارجی مجلس پیش از این اعلام کرده بود که در جلسه غیرعلنی کمیسیون امنیت ملی در صحن مجلس منتقدان به مدت نیم ساعت به بیان انتقادات و پرسش هایشان می پردازند و دولت نیز در مدت نیم ساعت پاسخ های لازم را ارائه می کند.فلاحت پیشه همچنین روز گذشته اعلام کرده بود که قرار است وزیران امورخارجه، اطلاعات، سرپرست وزارت اقتصاد، رئیس بانک مرکزی و معاون حقوقی رئیس جمهوری نیز در این جلسه حضور داشته باشند.دولت برای بهبود جایگاه خود در گروه ویژه اقدام مالی، به تازگی لوایح الحاق ایران به کنوانسیون مبارزه با تامین مالی تروریسم و جرائم سازمان یافته، اصلاح قانون مبارزه با پولشویی و اصلاح قانون مبارزه با تامین مالی تروریسم را برای طی تشریفات قانونی به مجلس ارسال کرده است. گروه اقدام مالی (Financial Action Task Force) یا همان FATF در سال 1989 میلادی از سوی کشورهای گروه 7 شکل گرفت و یک گروه بین دولتی است که هدف توسعه و پیشرفت واکنش بین المللی نسبت به پولشویی را دنبال می کند. گروه بین المللی اقدام مالی (FATF) تیرماه سال 95 و به دنبال اجرای برجام و نیز برخی اقدام های ایران در مبارزه با پولشویی و تامین مالی تروریسم، نام ایران را از فهرست کشورهایی که لازم است علیه آنها اقدام های متقابل اتخاذ شود برای مدت یک سال تعلیق کرد. این گروه در نشست تیرماه امسال خود در والنسیای اسپانیا اعلام کرد که با توجه به پایبندی ایران به تعهدات خود برای شفاف سازی نظام پولی و بانکی، یکسال دیگر به ایران فرصت داد تا اصلاحات قانونی لازم را برای جرم انگاری پولشویی، جرایم سازمان یافته و تامین مالی تروریسم انجام دهد. شبد**سیام**9121**1953**            "}