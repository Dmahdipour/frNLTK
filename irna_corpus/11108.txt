{"onTitr":"","titr":" گواردیولا: هیچکدام از بازیکنانم را با امباپه عوض نمی کنم","describe":" تهران - ایرنا - «پپ گواردیولا» سرمربی تیم فوتبال منچستر سیتی با رد شایعه پیوستن «کیلین امباپه» ستاره باشگاه پاری سن ژرمن به این تیم، اظهار داشت: هچکدام از بازیکنانم را با امباپه یا هیچ بازیکن دیگری عوض نمی کنیم.", "text":"به گزارش ایرنا، تارنمای خبری «فاکس اسپورتس آسیا» روز سه شنبه نوشت: ستاره جوان تیم ملی فرانسه و باشگاه پاری سن ژرمن همچنان به روند درخشش خود در لوشامپیونه ادامه می دهد.تیم پاریسی که با وجود صدرنشینی در لیگ داخلی، نخستین بازی خود در لیگ قهرمانان اروپا را به لیورپول واگذار کرد، در ادامه این رقابت ها فردا (چهارشنبه) به مصاف ستاره سرخ بلگراد خواهد رفت.این در حالی است که شاگردان گواردیولا که آنها هم شرایط مشابهی را در لیگ برتر انگلیس دارند، با پذیرفتن شکست در نخستین بازی مرحله گروهی لیگ قهرمانان مقابل لیون، خود را برای دیدار با هوفنهایم آماده می کنند.در این بین، سرمربی سیتی ضمن رد گزارش ها مبنی بر فروش «رحیم استرلینگ» برای تامین بودجه خرید مهاجم 19 ساله پاریسی ها، اظهار داشت: این اتفاق رخ نخواهد داد، گاهی اوقات نمی دانم این اخبار از کجا منتشر می شود.وی ادامه داد: منچسترسیتی نه تنها پول خرید امباپه را ندارد بلکه قصد چنین هزینه ای را هم ندارد، مبلغی که شاید او یا پاری سن ژرمن سزاوارش هستند.سرمربی پیشین بارسلونا در ادامه افزود: علاوه بر این، فکر می کنم پی اس جی هم دست کم تا سال آینده، قصد فروش چنین بازیکنانی را به هیچ باشگاهی ندارد، بنابراین این اتفاق رخ نخواهد داد.وی در پایان تاکید کرد: امباپه به سیتی نمی آید و ما هم قصد نداریم تا استرلینگ یا هیچکدام از بازیکنان خوب خود را با کسی معاوضه کنیم.گزارشات روز گذشته حاکی از آن بود که تیم منچسترسیتی با تایید گواردیولا قصد دارد تا ژانویه آینده، با مبلغ 224 میلیون یورو، امباپه را به ورزشگاه اتحاد بیاورد.در گزارش مذکور گفته شده بود که این تیم در صدد است تا هزینه این قرارداد رکوردشکن را از طریق فروش «رحیم استرلینگ» تامین کند.ورزشی**3991**1597            "}