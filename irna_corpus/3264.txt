{"onTitr":" مدیرکل دفتر برنامه ریزی آموزش عالی وزارت علوم :    ","titr":" عقلانیت از ویژگی های سند راهبردی علوم حوزه ای است","describe":" تهران - ایرنا - مدیرکل دفتر برنامه ریزی آموزش عالی وزارت علوم گفت: ایجاد تعامل فعال با محیط جهانی و فرآیند های توسعه علم و فناوری ، توجه به اصل عقلانیت و تکریم علم و عالم، تلفیق آموزش با تربیت و پژوهش از ویژگی های سند راهبردی گروه علوم حوزه ای است.", "text":"به گزارش روز سه شنبه ایرنا از روابط عمومی وزارت علوم، محمدرضا آهنچیان در اجلاس روسا و معاونان آموزشی دانشگاه های حوزوی گفت: انجام مطالعات آمایش توسعه برنامه های درسی، شناسایی چشم انداز و تدوین برنامه راهبردی توسعه علمی و تمرکز بر برنامه های درسی نوآورانه همراه با مطالعات پشتیبان در گروه های حوزه ای از جمله سیاست های معاونت آموزشی وزارت علوم است.وی با مروری بر تاریخچه تشکیل گروه حوزوی _ دانشگاهی گفت: گروه گسترش و برنامه ریزی علوم حوزوی _ دانشگاهی در اواخر سال 1384 شکل گرفت و فعالیت خود را در قالب دبیرخانه گروه برنامه ریزی و گسترش علوم حوزه ای و با تشکیل 5 کمیته تخصصی شامل حوزه ای، علوم عقلی، علوم اجتماعی، اقتصاد و مدیریت و علوم تربیتی آغاز کرد.مدیرکل دفتر برنامه ریزی آموزش عالی افزود: این دبیرخانه از سال 1390 با چهار کمیته تخصص کار گروه علوم قرآن و حدیث، کارگروه علوم عقلی، کارگروه علوم انسانی و کارگروه فقه و حقوق به کار خود ادامه داده است.آهنچیان به آمار تعداد دانشگاه ها و مراکز آموزش عالی حوزوی اشاره کرد و افزود: در این بخش 15 دانشگاه، پنج پژوهشگاه، هشت موسسه غیر انتفاعی و 22 مرکز آموزش عالی و در مجموع 51 دانشگاه و مرکزآموزش عالی فعالیت می کنند.وی با اشاره به تعداد برنامه های اصلی درسی مصوب فعال علوم حوزه ای گفت: تعداد برنامه های مصوب دوره دکتری 44 برنامه، در دوره کارشناسی ارشد ناپیوسته 81، دوره کارشناسی ارشد پیوسته هشت و دوره کارشناسی پیوسته 28 برنامه مصوب است.9187** 1200            "}