{"onTitr":"","titr":" اهالی یک روستای گرگان گرفتار باند پولشویی شدند","describe":" گرگان - ایرنا - اهالی یک روستای گرگان وقتی یارانه نقدی آنها قطع شد تازه متوجه شدند که در دام یک باند پولشویی گرفتار شده اند.", "text":"رئیس کل دادگستری گلستان روز چهارشنبه در این پیوند گفت: افرادی با ظاهر خیرخواهانه و به بهانه دریافت کمک ماهانه برای افراد بی بضاعت مدارک شناسایی اقشار کم درآمد یک روستا را گرفته و به اسم آنها حساب بانکی باز می کردند.به گزارش دریافتی ایرنا از دادگستری گلستان؛ هادی هاشمیان افزود: این افراد پول های حاصل از معاملات غیرقانونی خود مانند تجارت مواد مخدر را به این حساب ها واریز و پس از چند گردش بانکی وجوه را به حساب خودشان منتقل می کردند.وی بدون اشاره به میزان ریالی پولشویی این باند گفت: پس از قطع یارانه تعدادی از روستائیان؛ آن ها برای پیگیری به بانک مراجعه کرده که متوجه شدند یارانه آن ها به علت گردش پولی بالا قطع شده است.هاشمیان ادامه داد: روستائیان پس از آگاهی از موضوع  به دادسرای گرگان مراجعه و شکایت خود را تسلیم کردند که پرونده هم اکنون در دست بررسی است.وی گفت: تاکنون رسیدگی به 15 حساب بانکی از اهالی روستا که مبالغ کلان به آن ها واریز شده آغاز و تحقیقات برای شناسایی اعضای باند پولشویی ادامه دارد.  3091/2729            "}