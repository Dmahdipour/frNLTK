{"onTitr":" گزارش مراکز تحقیقاتی:    ","titr":" آثار منفی گرمایش زمین بر اقتصادهای جنوب شرق آسیا بیشتر است","describe":" کوالالامپور- ایرنا- بررسی های دانشمندان زیست محیطی سازمان های بین المللی زیست محیطی حاکی است: تغییرات آب و هوایی و روند فزاینده دمای کره زمین تا 3 دهه آینده بر اقتصاد برخی از مناطق جهان از جمله آفریقا و جنوب شرق آسیا آثار منفی بیشتری نسبت به سایر نقاط جهان خواهد داشت.", "text":"به گزارش روزدوشنبه ایرنا، گزارش مرکز تحقیقات بین المللی در حوزه زیست محیطی  Verisk Maplecroft حاکی است که دو منطقه آفریقا و جنوب شرق آسیا در 30 سال آینده با گرمترین شرایط آب و هوایی درجهان روبه رو خواهند شد که این امر بر وضعیت صادرات آن تاثیر بسیار منفی خواهد گذاشت.Maplecroft یک مرکز بین المللی تجزیه و تحلیل داده های  کلیدی سیاسی، اقتصادی، اجتماعی و زیست محیطی است و تاثیر آن بر تجارت و سرمایه گذاری جهانی است.مشاوران این مرکز که پایگاه اصلی ان در انگلیس است در گزارش های مختلف ریسک ها و چالش های مرتبط با اقتصاد بین المللی را منتشر می کنند. متخصصان اقتصادی و زیست محیطی  این سازمان معتقدند گرمایش زمین آثار مخربی بر زیست بوم طبیعی و اقتصادی کشورهای جنوب شرق آسیا خواهد داشت اما جنوب شرق آسیا تا سال 2050 با  افزایش دمای حدود 1.5 درجه سلیسیوس روبه رو خواهد بود که این گرمایش در وجوه مختلف اقتصاد این منطقه آثار منفی خود را بر جای خواهد گذاشت.اگرچه پروسه گرمایش زمین در سراسر جهان محسوس است اما طبق گزارش سازمان ملل برخی نقاط کره زمین بیشتر از سایر نقاط دیگر از این روند تاثیر سوء می پذیرند که جنوب شرق آسیا دراین خط آتش مستقیم قرار دارد.طبق گزارش سازمان ملل تغییرات آب و هوایی در این منطقه می تواند میزان قدرت و فرکانس طوفان ها را افزایش دهد  و همچنین درجه حرارت را بشدت بالا برد که این موضوع سبب ایجاد دو شرایط کاملا متضاد خشکی و یا باران ها و طوفان های سیل آسیا می شود. روندی که منطقه در آغاز شروع آن قرار گرفته است.براساس این گزارش بحران زیست محیطی  در سال های آتی منجر به ایجاد بحرانی اقتصادی از طریق مهاجرت های اجباری گروهی، افزایش بی ثباتی سیاسی، ناآرامی های مدنی، انقراض های زیست محیطی و عدم امنیت موجود در مواد غذایی و آب برای کشاورزی و آشامیدنی خواهد شد.براساس تحقیقات سازمان ملل نیز برخی دلایل تاثیرگذاری شرایط زیست محیطی بر وضعیت اقتصادی کشورهای این منطقه از جهان بارزتر از دیگران اما برخی دیگر نیز به صورت غیر آشکار مانند کاهش جمعیت و نیروی انسانی کار بومی در کشورها به دلیل افزایش مهاجرت ها براین مساله تاثیرگذار خواهد بود.تغییرات اقلیمی می تواند میلیاردها دلار بر اقتصاد جهانی تاثیر داشته باشد و براساس برآوردها تا سال 2050 بین یک تا دو درصد تولید ناخالص داخلی جهانی (جی دی پی جهانی)را کاهش خواهد داد.طبق این گزارش این وضعیت در منطقه جنوب شرق آسیا بدتر بوده و تا 3 درصد برآورد شده است.شبکه تلویزیونی آسیا وان نیز در این زمنیه گزارش داد: در صورت عدم توجه به استراتژی های اقتصادی ووضعیت سرمایه گذاری ها، شوک های بلند مدت  اقتصادی در انتظار دولت ها، شرکت ها و جوامع  وابسته به آنهاست.بر اساس این گزارش افزایش دما به طور جدی صادرات در این منطقه را کاهش دهد و فشار بی سابقه ای را برای تامین برق که  مصرف آن با سرعت افزایش می یابد، ایجاد خواهد شد؛ چرا که کشورها سعی می کنند همزمان با روند گرم شدن زمین، خنک باقی بمانند.طبق گزارش مرکز بین المللی تحقیقات ورسیک ، تا اواسط قرن حاضر منطقه جنوب شرق آسیا با کاهش 16 درصد ظرفیت نیروی کار روبه رو خواهند شد که دراین منطقه نیز مالزی و سنگاپور بیشتر از کشورهای دیگر شامل اندونزی، برونئی، فیلیپین، میانمار، کامبوج، لائوس، میانمار و ویتنام با این چالش روبه رو خواهند شد. علاوه براین استرس حاصل از گرما می تواند کارایی کارکنان را با کمبود آب و افزایش خستگی های مفرط کاهش دهد، در نتیجه کارگران در بخش کشاورزی، نفت و گاز و بخش های تولیدی به دلیل شدت کار، بیشترین فشار را نسبت به سایر بخش ها باید متحمل شوند.آساق **1599**1337            "}