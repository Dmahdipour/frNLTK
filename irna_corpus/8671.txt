{"onTitr":"","titr":" 136 میلیارد ریال زکات در خراسان رضوی جمع آوری شد","describe":" سبزوار- ایرنا- رئیس اداره اجرایی زکات خراسان رضوی گفت: ظرف شش ماه نخست امسال 136میلیارد ریال زکات در سطح این استان جمع آوری شد که برای بسیاری از محرومان کارگشا بوده است.", "text":"حجت الاسلام والمسلمین سیدمحمد حسینی روز پنجشنبه در نشست شورای زکات شهرستان خوشاب افزود: امسال تعهد زکات در خراسان رضوی 280 میلیارد ریال است که تا پایان سال محقق می شود.وی ادامه داد: با توجه به مشکلات اقتصادی و جمعیت محرومان در خراسان رضوی اولویت هزینه زکات برای محرومان است و جذب زکات برای طرحهای عمرانی در مراحل بعد قرار دارد.رئیس اداره اجرایی زکات خراسان رضوی همچنین گفت: امسال سه میلیارد و 800 میلیون ریال زکات در خوشاب جمع آوری می شود که برای جمعیت دو هزار و 540 نفری زیر پوشش کمیته امداد این شهرستان هزینه می شود. وی افزود: تشکیل 'شورای زکات در مناطق روستایی' و شناسایی رابطان به عنوان بازوان توانمند از مهمترین برنامه های امسال این شورا است. او همچنین به آثار و برکات پرداخت زکات در زندگی فردی و اجتماعی اشاره و بیان کرد: زکات جمع آوری شده بر اساس اولویتها در همان مناطق هزینه می شود.پارسال تعهد خراسان رضوی جمع آوری 220 میلیارد ریال زکات بود که بطور 100 درصد محقق شد.فرماندار خوشاب نیز در این نشست گفت: در حوز ه اطلاع رسانی برای جمع آوری زکات ضعیف عمل شده از این رو نیاز به فرهنگسازی بیشتری دارد. حسن ابارشی جمع آوری زکات را نیازمند کار فرهنگی و تبلیغی ذکر و بیان کرد: تشکیل شورای فرعی زکات در روستاها اولویت شورای زکات شهرستان خوشاب است.خوشاب در فاصله 175 کیلومتری غرب مشهد قرار دارد. 8145/7495/1858            "}