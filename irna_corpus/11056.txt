{"onTitr":"","titr":" مهلت قانونی توقف کالا در گمرکات به 2ماه کاهش یافت","describe":" تهران- ایرنا- گمرک جمهوری اسلامی ایران اعلام کرد: بر اساس مصوبات جدید مهلت قانونی توقف و نگهداری کالا در مناطق و گمرکات به 2 ماه کاهش یافت و تا یک ماه نیز قابل تمدید است.", "text":"به گزارش روز سه شنبه ایرنا از گمرک، این تصمیم با هدف کاهش رسوب کالا در انبارهای بنادر و محوطه های گمرکی و تسریع در ترخیص کالاهای مورد نیاز مردم گرفته شده است.در صورتیکه صاحبان کالا حداکثر تا سه ماه نسبت به اظهار کالاهای موجود در مناطق و انبارهای گمرکی به گمرک نکنند، کالا در چارچوب مقررات مشمول قانون متروکه شده و وفق مقررات مربوطه رفتار و به سازمان جمع آوری و فروش اموال تملیکی اعلام می شود تا بر اساس ضوابط اقدام کند.  پیش از این مهلت توقف کالا در اماکن گمرکی تا سه ماه بود که با درخواست صاحب کالا تا 2 ماه تمدید می شد. در خصوص مناطق نیز مدت زمان توقف کالا پیش از این در اختیار مسوولان سازمان مناطق بود و اکنون بر اساس مصوبات جدید مدت زمان نگهداری کالا در مناطق به 2 ماه کاهش پیدا کرده که فقط تا یکم ماه دیگر با درخواست صاحب کالا قابل تمدید است. ** ترخیص لاستیک بدون معطلی انجام می شودگمرک ایران همچنین از کاهش رسوب کالا در گمرکات خبر داد و درخصوص واردات انواع لاستیک اعلام کرد: اکنون تشریفات گمرکی انواع لاستیک پس از اظهار صاحب کالا بدون معطلی از گمرکات سراسر کشور ترخیص می شود.براساس این گزارش انجام تشریفات گمرکی منوط به اظهار صاحب کالاست تشریفات گمرکی ترخیص انواع لاستیک از زمانی شروع می شود که صاحب کالا پس از ثبت سفارش و اخذ مجوزهای مرتبط نسبت به اظهار کالای خود به گمرک اقدام می کنند. پس از اظهار کالا با اعمال مقررات و قوانین مرتبط گمرکات نسبت به ترخیص انواع لاستیک اقدام می کنند و گمرک ایران اختیاری در رابطه تاخیر در اظهار صاحب کالا ندارد. اکنون با سیاست های جدید دولت در حوزه تسهیل در واردات لاستیک و کاهش تعرفه این کالا سرعت ترخیص انواع لاستیک از گمرکات کشور افزایش چشمگیری داشته است. در توضیحات گمرک در خصوص وضعیت واردات انواع لاستیک به کشور آمده است: با کاهش تعرفه واردات لاستیک خوودروهای سنگین از 26 درصد به 5 درصد از سوی هیات وزیران تمامی واردکنندگان لاستیک به گمرکات مراجعه و در حال ترخیص کالاهای خود هستند تا در سریع ترین زمان ممکن این کالاها در کشور توزیع شود.همچنین رئیس کل گمرک ایران به گمرکات کشور اعلام کرده است تمامی تسهیلات گمرکی از جمله ترخیص نسیه و درصدی را جهت آسان سازی فرآیند ترخیص محموله های لاستیک به واردکنندگان این کالا ارائه نمایند که 24 ساعته شدن گمرکات برای ترخیص انواع لاستیک در کنار کالاهای اساسی و ضروری از جمله این اقدامات است .اقتصام**9132*2025            "}