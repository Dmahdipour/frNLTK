{"onTitr":"","titr":" گردشگری همدان نیازمند نشست های فرا ملی است","describe":" همدان- ایرنا- معاون ارتباطات بین الملل جامعه المصطفی (ص) گفت: برای تقویت و معرفی بهتر جاذبه های گردشگری این استان باید نشست های بین المللی بیشتری در همدان برگزار شود.", "text":"حجت الاسلام محسن قنبری روز پنجشنبه در نشست خبری نخبگان و سفیران فرهنگی با رسانه های همدان اظهار داشت: همدان شهری غنی و ثروتمند به لحاظ آثار تاریخی است و در کمتر جای جهان همه جاذبه ها اینگونه جمع شده اند. وی با بیان اینکه همدان باید میزبان نشست های بین المللی بیشتری در همه ایام سال باشد زیرا هر کدام از مهمانان این نشست ها یک سفیر فرهنگی برای ایران هستند خاطرنشان کرد: این افراد به خوبی و با دقت و ریزبینی می توانند فضای فکری کشور خود را مدیریت کرده و تورهای گردشگری را به سمت ایران و همدان هدایت کنند.وی جامعه المصطفی را شبکه بزرگ فرهنگی در جهان دانست و اظهار داشت: همدان می تواند از این ظرفیت برای معرفی داشته های علمی، فرهنگی و دینی خود بهره گیرد. معاون ارتباطات بین الملل جامعه المصطفی تاکید کرد: برای تداوم بین المللی شدن گردشگری همدان با همه توان و امکانات تلاش می کنیم. وی به پیوند و ارتباط بیشتر پایتخت گردشگری آسیا با جامعه المصطفی تاکید کرد و افزود: تنوع ملت ها و اقوام جهان بهترین فرصت برای معرفی مفاخر جمهوری اسلامی ایران است. ** ظرفیت های گردشگری همدان برند جهانی شودمعاون امور عمرانی استانداری همدان نیز در این نشست با تاکید بر معرفی ظرفیت های گردشگری همدان به مردم جهان گفت: هر کدام از این ظرفیت ها باید تبدیل به برند جهانی شود که در این راستا رسانه ها و شبکه های اجتماعی نقش ویژه ای دارند. محمودرضا عراقی همدان را گنجینه ای ارزشمند از آثار تاریخی و طبیعی گردشگر پسند دانست و گفت: باید گرد و غبار از این گنجینه بزدائیم. وی با قدردانی از جامعه المصطفی در برگزاری این همایش بین المللی افزود: حضور سفیران و نخبه های فرهنگی فرصت مناسبی برای شناساندن جاذبه های گردشگری همدان به کشورهای مختلف است. عراقی با بیان اینکه زیرساختهای همدان برای جذب توریست آماده است خاطرنشان کرد: رشد و توسعه زیرساخت ها و امکانات همزمان با تعداد گردشگران و مسافران صورت می گیرد. معاون عمرانی امور عمرانی استانداری همدان به جاذبه های همدان اشاره کرد و گفت: لالجین شهری کوچک با 15 هزار جمعیت توانسته در کنار شهرهای بزرگ ایران مانند تبریز، اصفهان و خراسان به عنوان برند جهانی مطرح شود. عراقی یادآورشد: انتخاب همدان به عنوان پایتخت گردشگری آسیا شایسته این خطه است و این مهم به آسانی به دست نیامده است‌. در همایش بین المللی نخبگان و سفیران فرهنگی 150 نفراز نخبگان دینی 56 کشور اسلامی به تبیین موضوع گرشگری اسلامی و معرفی ظرفیتهای همدان پرداختند. 7523/ 7527            "}