{"onTitr":"","titr":" ساف :با هر تصمیم دولت سوریه برای بازسازی یرموک موافقیم","describe":" تهران - ایرنا - «انور عبدالهادی» رئیس سیاسی سازمان آزادی‌بخش فلسطین (ساف) روز چهارشنبه به رسانه های سوریه گفت: ما از حاکمیت ارضی سوریه حمایت می کنیم و با هر تصمیم دولت دمشق در خصوص بازسازی اردوگاه یرموک موافق هستیم.", "text":"به گزارش ایرنا، اردوگاه یرموک بزرگترین اردوگاه فلسطینی به شمار می آید و پیش از آغاز جنگ در سوریه، 160 هزار تن از جمله سوری ها در آن زندگی می کردند، اما جنگ و درگیری ها اردوگاه یرموک را در سال 2012 میلادی در معرض محاصره و خرابی قرار داد و ساکنانش مجبور به فرار از آن شدند.سرانجام ارتش و نیروهای مسلح سوریه به همراه بخشی از فلسطینی ها اواسط آوریل (اواخر اردیبهشت ماه) موفق شدند گروه تروریستی داعش در اردوگاه یرموک در جنوب دمشق به پایان برسانند.عبدالهادی در گفت و گو با روزنامه «الوطن» چاپ سوریه، گفت که تصمیم برای بازسازی اردوگاه یرموک در جنوب دمشق در انتظار موافقت دولت سوریه است و دولتمردان سوری درحال بررسی طرح بازسازی تمامی مناطق اطراف دمشق هستند و در حال حاضر بازگشایی خیابانهای اصلی و آواربرداری در این اردوگاه در حال اجرا است.رئیس بخش سیاسی ساف با بیان این که یک سوم ساکنان اردوگاه یرموک را شهروندان سوری تشکیل می دهند، افزود: دولت سوریه هم اکنون مشغول بررسی همه طرح های مربوط به بازسازی اردوگاه یرموک است.عبدالهادی با بیان این که ما در کنار دولت سوریه هستیم ، اظهار کرد: سازمان آزادی‌بخش فلسطین به عنوان یک نمایندگی سیاسی در سوریه حضور دارد، اما اردوگاه یرموک «بخشی از شهر دمشق بوده و تصمیمات مرتبط با آن، به دولت این کشور بستگی دارد».وی  درباره چگونگی ارتباط با آوارگان فلسطینی که در خارج از سوریه حضور دارند، افزود: نام نویسی فلسطینیان دواطلب بازگشت به سوریه در سفارت فلسطین در لبنان آغاز شده است و اسامی در اختیار وزارت کشور سوریه قرار می گیرد تا مقدمات بازگشت آوارگان را فراهم کند.یک هیات بلند پایه از کمیته اجرایی سازمان آزادی بخش فلسطین تیرماه گذشته برای بحث و بررسی در خصوص اردوگاه یرموک راهی سوریه شد. شبس**9363** 1917            "}