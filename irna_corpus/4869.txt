{"onTitr":"","titr":" پلاژ بانوان بوشهر باید چهار فصل فعال باشد","describe":" بوشهر- ایرنا- رئیس کمیسیون فرهنگی شورای شهر بوشهر گفت: فعالیت پلاژ بانوان در بوشهر با توجه به اهمیتی که در سلامت بانوان دارد باید چهار فصل باشد.", "text":"به گزارش ایرنا، طاهره شمشیری روز دوشنبه در نشست شورای شهر بوشهر افزود: در ارتباط با فعالیت پلاژ بانوان انتخاب پیمانکار تنها برای بازه زمانی فروردین تا آبان ماه است که انتظار می رود قرارداد جدید زمینه برای فعالیت 12ماهه پلاژ فراهم کند.وی بیان کرد: تامین آب شیرین این پلاژ نیز با مشکلاتی روبرو است که انتظار داریم با همکاری دستگاه های ذیربط برطرف شود.شمشیری ادامه داد: طرح رایگان بودن  فعالیت پلاژ بانوان نیز با استقبال خوب شهروندان همراه شده که انتظار است این رویه همچنان تداوم داشته باشد.وی دربخش دیگری از سخنان خود اظهار داشت: شورا یک بودجه پیش بینی شده برای کمک به مردم دارد اما میزان تقاضاها نسبت به این بودجه زیاد است.شمشیری تاکید کرد: در این ارتباط نیاز است با بررسی کارشناسی درخواست ها مدیریت شود تا از  وعده های بی نتیجه به مردم جلوگیری شود.وی افزود: برای پرهیز از خدشه دار شدن اعتماد عمومی نسبت به شورا انتظار است در ارتباط با درخواست های مردمی بازنگری جدی شود.دیگر عضو شورای اسلامی شهر بوشهر گفت: در ارتباط با پروژه تقاطع غیرهمسطح شهر بوشهر برخی از انتقادهای غیرمنصفانه انگیزه فعالیت را از مدیریت شهری می گیرد.کیوان هاشم زاده افزود: با این حال انتظار می رفت پس از افتتاح کار ساماندهی محدوده آن توسط شهرداری بوشهر با جدیت دنبال می شد که تاکنون این مهم محقق نشده است.وی یادآور شد: در ارتباط با طرح تقاطع غیرهمسطح شهید مطهری نیز امیدواریم با توجه به پایان یافتن مطالعات طرح زمینه اجرای آن فراهم شود.هاشم زاده ادامه داد: در ارتباط با پل عابر شهرک نیایش نیز باید با تسریع در روند اجرای آن از تلفات بیشتر در اثر نبود این پل جلوگیری شود.7212/6043            "}