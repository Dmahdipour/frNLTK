{"onTitr":" فرماندار تکاب:    ","titr":" نیروی انتظامی پشتوانه مقتدر امنیت کشور است","describe":" مهاباد- ایرنا- فرماندار تکاب گفت: نیروی انتظامی پشتوانه ای مطمئن، قدرتمند و قابل اتکا برای امنیت و آرامش کشور است.", "text":"به گزارش ایرنا، علی مکرمی روز شنبه در صبحگاه مشترک انتظامی تکاب با گرامیداشت هفته نیروی انتظامی و پاسداشت یاد و خاطره شهدای امنیت افزود: امنیت و آرامش موجود در کشور مرهون تلاش های شبانه روزی نیروهای مسلح از جمله نیروی انتظامی است.وی بیان کرد: ایثار و فداکاری نیروهای مسلح در حفاظت و حراست از جان هموطنان در حادثه تروریستی اهواز به بهترین شکل ممکن به نمایش درآمد و سبزپوشان نیروی انتظامی نیز از این آزمون سربلند بیرون آمدند.وی ادامه داد: تبعیت از ولایت فقیه و حرکت در مسیر ارزش های اسلامی و مردم محوری از ویژگی های متمایز کننده نیروی انتظامی جمهوری اسلامی ایران با نیروی پلیس در سایر کشورها به شمار می رود.فرماندار تکاب با قدردانی از تلاش بی وقفه ماموران انتظامی این شهرستان افزود: برقراری نظم و امنیت پایدار در شهرها و ایجاد آرامش در جاده های کشور حاصل زحمات و فداکاری های ماموران خدوم نیروی انتظامی است.مکرمی بیان کرد: ماموران انتظامی همواره در کنار مردم بوده و خطر را به جان خود میخرند تا شهروندان همواره طعم شیرین امنیت و آرامش را که به برکت خون پاک شهیدان به دست آمده، احساس کنند.امام جمعه تکاب نیز در این مراسم گفت: دشمنان نظام همچنان مشغول توطئه چینی برای برهم زدن نظم و امنیت کشور هستند اما اقتدار نیروهای مسلح و هوشیاری نیروی انتظامی این اجازه را به آنان نخواهد داد.حجت الاسلام عیسی برادری افزود: وجود پلیس مقتدر در کشور حاصل دینداری و مردم محوری ماموران انتظامی و حرکت آنان در مسیر ولایت فقیه است.وی بیان کرد: نیروهای مسلح کشورمان، امروز یکدل و یکصدا همگام با مردم و با تبعیت از مقام معظم رهبری برای ایستادگی در برابر دشمنان و تداوم عزت و اقتدار ایران اسلامی هم قسم شده اند.حجت الاسلام برادری ادامه داد: خواب شوم دشمنان نظام برای آشفته کردن امنیت پایدار کشور، با ایثارگری و فداکاری نیروهای مسلح همیشه بیدار و هوشیار، هیچگاه تعبیر نخواهد کرد.فرمانده انتظامی تکاب نیز در این مراسم در گزارشی به بیان اقدام ها و عملکرد یگان های مختلف این نیرو در برقراری نظم و امنیت در این شهرستان پرداخت.همچنین به مناسبت آغاز هفته نیروی انتظامی از خدمات و تلاش های چند تن از ماموران انتظامی تکاب در رده های مختلف تجلیل شد.13 تا 19 مهرماه هر سال به عنوان هفته نیروی انتظامی در کشور نامگذاری شده است.7514/6185/2093            "}