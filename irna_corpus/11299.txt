{"onTitr":"","titr":" پیرمرد بی خانمان قزوینی زیر چتر حمایت کمیته امداد قرار گرفت","describe":" قزوین – ایرنا – مدیر کل کمیته امداد استان قزوین گفت : پیرمرد 43ساله قزوینی که به علت نداشتن اجاره خانه بی خانمان شده بود مورد حمایت ویژه این نهاد قرار گرفت .", "text":"مجید مومنی روز سه شنبه در گفت وگو با خبرنگار ایرنا افزود:کمیته امداد پس از مطلع شدن از این موضوع  وارد عمل شد و پس از تحقیق  و بررسی مشخص شد که پدر این خانواده به دلیل پرداخت نکردن اجاره خانه از شب گذشته اثاث منزلش را به خرابه ای در بلوار پرستار قزوین انتقال داده  و شب را به همراه خانواده در این مکان سپری کرده است .وی اظهار داشت : با توجه به اینکه این خانواده در حال حاضر تحت پوشش کمیته امداد قزوین نیستند، تنها کاری که برای حمایت از آنها می توانستیم انجام دهیم پرداخت تهسیلات جهت پیش پرداخت اجاره منزل و یا پرداخت اجاره ماهانه بود.وی با بیان اینکه کمیته امداد امام خمینی (ره ) محلی برای توانمند سازی محرومان است ، تصریح کرد: این نهاد هوشمندانه به نیازمندان کمک می کند تا سبب از هم گسیختگی اجتماعی در میان آنها نشود .مدیر کل کمیته امداد استان قزوین اضافه کرد: تحت هر شرایطی محرومان جامعه باید در اولویت باشند و اگر مواردی هم وجود داشته باشد به طور ویژه حل خواهیم کرد.مومنی افزود:هم اکنون یک هزار و 530 خانوار مددجوی تحت پوشش این نهاد در استان مستاجر بوده و از داشتن مسکن محروم هستند.به گفته وی تامین مسکن مناسب و ایجاد اشتغالزایی از رویکردهای اصلی کمیته امداد در این استان بوده است.مومنی یادآور شد:سال گذشته و با تلاش های صورت گ4رفته و کمک خیران تعمیر جزیی و کلی یک هزار و 629 واحد مسکونی مددجویان در استان انجام شد.در حال حاضر 21 هزار خانوار (34 هزار و 900 مددجو) تحت حمایت کمیته امداد استان قرار داشته که از این تعداد یک هزار و 750 نفر ایتام هستند.7390/6012            "}