{"onTitr":" سرمدی:    ","titr":" جهان به دنبال بی اثرسازی تحریم های ضد ایرانی واشنگتن است","describe":" تهران- ایرنا- قائم مقام وزیر امورخارجه کشورمان با تاکید بر ایستادگی ایران در مقابل تحریم های جدید دولت ترامپ، از شکل گیری تدریجی اراده جهانی برای بی نتیجه ساختن تحریم ها خبر داد.", "text":"به گزارش جمعه شب ایرنا، مرتضی سرمدی قائم مقام وزیر خارجه در حاشیه هفدهمین اجلاس شورای روسای دولت های سازمان همکاری شانگهای که امروز در شهر دوشنبه تاجیکستان برگزار شد با عبدالله عبدالله رئیس اجرائی دولت افغانستان دیدار کرد.طرفین در این دیدار آخرین وضعیت روابط دو جانبه را بررسی و بر ضرورت تقویت آن تاکید کردند. سرمدی در این دیدار با آرزوی برگزاری موفقیت آمیز انتخابات آتی پارلمانی افغانستان گفت: موضوع های دو جانبه در چارچوب کمیته های پنجگانه کاری، به خوبی در حال پیگیری است. وی وضعیت امنیتی منطقه، شکست گروه های تروریستی در عراق، سوریه و انتقال عناصر این گروه ها به افغانستان و تهدید کشورهای آسیای مرکزی را تشریح کرد و ادامه داد: ما امنیت افغانستان را امنیت خود می دانیم و از هرگونه کمک برای مقابله با آنها دریغ نخواهیم کرد.قائم مقام وزیر خارجه کشورمان همچنین بر ایستادگی کشورمان در مقابل تحریم های جدید دولت ترامپ، رد یکجانبه گرایی در سطح جهان و شکل گیری تدریجی اراده جهانی برای بی نتیجه ساختن تحریم ها تاکید کرد.عبدالله نیز در این دیدار به ملاقات خود با رئیس جمهوری کشورمان در نشست مجمع عمومی سازمان ملل در سالجاری اشاره و آمادگی دولت افغانستان را برای تسریع در نهایی کردن سند جامع همکاری های دو کشور اعلام کرد. رئیس دولت اجرایی افغانستان افزود: موضوع های اساسی  همچون  امنیت، آب و همکاری های اقتصادی که در سند جامع آمده، از اولویت های دولت کابل  است و آنچه در توان داریم برای نهایی کردن این توافق ها و افزایش مناسبات دو کشور انجام خواهیم داد.شبد**1953**1010            "}