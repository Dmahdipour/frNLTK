{"onTitr":"","titr":" حدود47 میلیارد تومان خسارت به ایثارگران زلزله زده پرداخت شد","describe":" کرمانشاه - ایرنا - مدیرکل بنیاد شهید و امور ایثارگران کرمانشاه ، از پرداخت 46 میلیارد و 800 میلیون تومان خسارت به ایثارگران آسیب دیده در زلزله 7.3 ریشتری سال گذشته غرب استان خبر داد.", "text":"روابط عمومی بنیاد شهید استان کرمانشاه روز سه شنبه به نقل از حجت الاسلام هادی عسکری اعلام کرد: در جریان زلزله سال گذشته که 10 شهرستان استان را در بر گرفت به 13 هزار و 628 واحد مسکونی ایثارگران خسارت وارد شد. او اضافه کرد: از این تعداد 11 هزار و 857 واحد مسکونی برآورد خسارت شد که تاکنون به صاحبان هشت هزار و 665 واحد مسکونی خسارت پرداخت شده است.حجت الاسلام عسگری ، با اشاره به محدودیت های اعتباری بنیاد شهید، از پیگیری های نماینده ولی فقیه در استان، معاون رئیس جمهوری و ریاست عالی بنیاد شهید در راستای کمک رسانی هر چه بهتر به ایثارگران مناطق زلزله زده قدردانی کرد.وی در ادامه میزان پرداخت خسارت به هر واحد مسکونی را براساس نوع تخریب و تعمیری یک و 2 که ارزیابی آن توسط بنیاد مسکن انقلاب اسلامی صورت گرفته دانست و گفت: تاکنون با هم افزایی دستگاه های اجرایی و بیمه البرز 46 میلیارد و 800 میلیون تومان به آسیب دیدگان خسارت پرداخت شده است.او با اشاره به اینکه وضعیت 70 درصد ایثارگران زلزله زده مشخص شده است ، ابراز امیدواری کرد: تا شروع فصل سرما با هم افزایی دستگاه های مرتبط، بنیاد مسکن و بیمه البرز وضعیت واحدهای باقی مانده ایثارگران نیز روشن شود. استان کرمانشاه با 371 کیلومتر مرز مشترک با عراق در هشت سال دفاع مقدس به طور مستقیم درگیر جنگ بود و در این راه 9 هزار و 800 شهید و بیش از 21 هزار جانباز و آزاده تقدیم انقلاب اسلامی کرد. زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.3209/8066            "}