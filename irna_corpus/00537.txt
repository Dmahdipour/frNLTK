{"onTitr":"","titr":" میانگین اهدای خون در پارس آباد بالاتر از میانگین کشوری است","describe":" اردبیل - ایرنا - مدیرکل سازمان انتقال خون استان اردبیل گفت: میانگین اهدا خون در شهرستان پارس آباد نسبت به جمعیت از میانگین کشوری بسیار بالا است.", "text":"به گزارش روز جمعه ایرنا ، دکتر بابک رضازاده در نشستی با معاون عمرانی فرماندار پارس آباد از اهدای خون 2 هزار و 800 نفر از مردم پارس آباد در 6 ماه اول امسال خبر داد.او اظهارداشت: پارس آباد جزو برترین شهرستان های کشور در اهدا خون شناخته شده که به دلیل کیفیت خون اهدایی ضایعات فرآورده های خونی آن در حد بسیار ناچیزی می باشد.حجت الاسلام سید سعید رشادی ، امام جمعه پارس آباد مغان هم در این نشست با بیان اینکه مردم این شهرستان با داشتن فرهنگ غنی و اصیل عشایری در تمام عرصه های خیرخواهانه پیشقدم هستند، گفت: ظرفیت های بزرگی در منطقه وجود دارد و این ظرفیت در عواطف و انسان دوستی مردم در شرایط حساس به عینه ملموس بوده و همیشه در امورات خیر و پیشقدمی و سر آمدی اثبات شده استیاسر ندایی ، معاون عمرانی فرماندار پارس آباد نیز با اشاره به استقبال بالای مردم این شهرستان از اهدای خون از بررسی بهبود و ارتقا فضای اداری و آزمایشگاه پایگاه انتقال خون خبر داد.اردبیل در زمینه تولید پلاسما ، کرایول و پلاکت جز استان های پیشرو کشور است و بخشی از پلاسمای تولید شده در استان برای تبدیل به دارو و سایر فرآورده های خونی از جمله فاکتور هشت و آلبومین به کشور آلمان ارسال می شود.چهار پایگاه انتقال خون در شهرهای اردبیل ، مشگین شهر ، خلخال و پارس آباد برای خونگیری از مردم فعال بوده و در سایر مناطق استان نیز که فاقد پایگاه انتقال خون هستند مراکز ثابت و سیار خونگیری دایر است.6018/6016            "}