{"onTitr":" استاندار البرز:    ","titr":" راهیان نور ثروت معنوی ملت ایران است","describe":" کرج-ایرنا- استاندار البرز گفت: راهیان نور ثروت عظیم و معنوی برای ملت ایران است و نباید دستاوردهای ارزشمند دفاع مقدس به فراموشی سپرده شود.", "text":"به گزارش ایرنا، محمدعلی نجفی روز چهارشنبه در نشست ستاد راهیان نور استان که در سالن شهدای دولت استانداری البرز برگزار شد به تاثیر عمیق ایثارگری های شهدا و ماندگاری آن ها اشاره کرد و افزود: همانطور که امام راحل (ره) فرمودند، راه و رسم شهادت کورشدنی نیست وتربت پاک شهیدان تا قیامت مزار عاشقان و عارفان و دلسوختگان و دارالشفای آزادگان خواهد بود.وی یکی ازنشانه های ماندگار دفاع مقدس را اثرگذاری آن در کنگره شهدای استان البرز نام برد و گفت: دراین کنگره که همزمان هفته دفاع مقدس برگزار شد  بیش از 40 هزار نفر حضور یافتند.استاندارالبرز افزود: مقام معظم رهبری نیز از راهیان نور به عنوان یکی از جلوه های پاسداشت دفاع مقدس نام برده اند که بیانگر اهمیت والای ارزش های دفاع مقدس است.وی بیان داشت: بسیاری از کشورها برای سربازان کشته شده خود مقبره سرباز گمنام بنا کرده و حماسه های خود را با ایجاد موزه ارج می نهند لیکن درایران اسلامی که داشته ها و ایثارگری های دفاع مقدس بی نظیر است می بایست این همه زیبایی را به خوبی به نمایش بگذاریم.نجفی افزود: تاکید مقام معظم رهبری این بود که والدین شهدا، رزمندگان و کسانیکه در بخش های مختلف جنگ حضور داشتند و کسانیکه امروز پا به عرصه اجتماع گذاشته اند از آثار دفاع مقدس دیدن کنند.استاندار البرز تاکید کرد که یادمان ها و خاطرات مقدس باید مروج راه آینده کشورباشد.  وی گفت: چه زیباتر از اینکه ما تبیین جلوه های عملی که آن روز عزیزانمان در جبهه های نور علیه ظلمت داشتند را به تصویر بکشیم و این زیباترین شکلی است که ما می توانیم داشته باشیم.  وی تاکید کرد که برای هر چه بهتر برگزار شدن اردوهای راهیان نور و برای تامین امنیت این اردوها می بایست تمام متولیان دستگاه ها اهتمام داشته باشند تا شاهد حوادثی همچون حادثه سال گذشته دانش آموزان نظرآباد نباشیم. نجفی اظهار داشت: دستگاه هایی  مانند آموزش و پرورش، بنیاد شهید، فرهنگ و ارشاد اسلامی ، بهداشت و درمان، راه و شهرسازی، جهاد کشاورزی و دانشگاه ها باید در مناطق عملیاتی دفاع مقدس با توجه به وظایفی که دارند، حضور جدی داشته باشند.در نشست ستاد راهیان نور البرز مصوب شد تا تعدادی از اعضای قرارگاه فرهنگی راهیان نور با اعزام به منطقه عملیاتی جنوب کشور وضعیت امکانات برای ساماندهی کاروان ها را بررسی کنند.6156/ 6155            "}