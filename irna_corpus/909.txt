{"onTitr":"","titr":" بانک شهر 962 قطعه بن کارت خرید کتاب در سنندج توزیع کرد","describe":" سنندج - ایرنا - مدیر امور شعب بانک شهر کردستان از توزیع 962 قطعه بن کارت خرید کتاب به مبلغ یک میلیارد و 124 میلیون ریال در روز نخست نمایشگاه هشتمین نمایشگاه بین المللی کتاب کردستان خبر داد.", "text":"فریدون پوررضایی روز پنجشنبه در گفت و گو با خبرنگار ایرنا اظهارداشت: چند سالی است بانک شهر، به عنوان بانک عامل در نمایشگاه های کتاب کشور حضور دارد.وی اضافه کرد: در هفتمین نمایشگاه بین المللی کتاب کردستان که اسفند ماه سال گذشته برگزار شد استقبال مردم به حدی چشمگیر بود که طی 2 روز نخست نمایشگاه پنج هزار قطعه بن توافق شده با اداره کل فرهنگ و ارشاد اسلامی به فروش رفت.مدیر امور شعب بانک شهر کردستان از استقرار چهار باجه در نمایشگاه هشتم خبر داد و افزود: ما با نوآوری نرم افزاری و بهره مندی از تجهیزات مناسب توانسته ایم رضایت کامل مردم را در اینگونه رویدادهای فرهنگی بدست آوریم.پوررضایی با اشاره به اینکه 6 هزار قطعه بن خرید کتاب تا 14 مهر ماه امسال از سوی مردم خریداری شد، تاکید کرد: مبلغ بن کارت های خرید الکترونیکی از 500 تا یک میلیون ریال است که با تخفیف 20 درصدی عرضه می شود.وی یادآور شد: در روز نخست نمایشگاه هشتم 574 میلیون ریال و تا ظهر امروز 550میلیون ریال بن کارت به متقاضیان فروخته شده است.مدیر امور شعب بانک شهر کردستان با اشاره به اینکه بن کارت های تهیه شده پس از اتمام زمان نمایشگاه هم اعتبار دارد، گفت: دارندگان بن کارت ها می توانند از 17  کتابفروشی سطح شهر سنندج تا 15 روز بعد از اتمام نمایشگاه نیز اقدام به خرید کتاب کنند.هشتمین نمایشگاه بین المللی کتاب روز چهارشنبه با حضور جمعی از مسئولان کشوری و استانی از جمله مشاور وزیر فرهنگ و ارشاد اسلامی، آیت الله سید محمد حسینی شاهرودی نماینده ولی فقیه در کردستان، بهمن مرادنیا استاندار کردستان، سید احسن علوی نماینده مردم سنندج، کامیاران و دیواندره در مجلس شورای اسلامی، معاون وزیر فرهنگ و جوانان اقلیم کردستان عراق و اصحاب فرهنگ و هنر کردستان گشایش یافت.این نمایشگاه از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود.7348/9102            "}