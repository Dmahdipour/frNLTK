{"onTitr":"","titr":" ‍ 2 کیلو گرم هرویین در پلدختر کشف شد","describe":" خرم آباد - ایرنا - فرمانده ناحیه مقاومت بسیج پلدختر گفت:محموله 2 کیلوگرمی مواد مخدر از نوع هروئین در این شهرستان کشف شد.", "text":"سرهنگ محمد محمودند شامگاه سه شنبه در گفت و گو با خبرنگار ایرنا اظهار داشت: درپی مشکوک شدن گشت محله محور بسیج یک پایگاه مقاومت در اقدامی هوشیارانه و برنامه ریزی شده پس از بازرسی منطقه مورد نظر یک محموله مواد مخدر از نوع هروئین کشف شد.وی با بیان این که گشت های محله محور بسیج از برنامه های سپاه و مورد تاکید مقام معظم رهبری  انقلاب است افزود: این محموله توسط یک نفر از شهرستان های همجوار برای انتقال به استانی دیگر به پلدختر وارد شده بود.فرمانده ناحیه مقاومت بسیج پلدخترگفت: در این راستا یک نفر دستگیر،یک دستگاه موتورسیکلت و آلت قتاله سرد کشف وضبط شد.وی افزود: فرد متهم به همراه مواد مکشوفه و پرونده برای سیر مراحل قانونی به مرجع قضایی معرفی شد.سرهنگ محمودوند خاطرنشان کرد: گشت های محله محور بسیج در سطح پایگاه های مقاومت شهری وروستایی پلدختر ومعمولان در راستای تعالی برنامه های بسیج تشکیل شده است.  فرمانده ناحیه مقاومت بسیج پلدختراز عموم مردم دعوت کرد برای افزایش و حفظ امنیت به مقوله گشت های محله محور بسیج توجه وهمکاری بیشتر داشته باشند.  شهرستان پلدختر در 120 کیلومتری جنوب غربی مرکز استان لرستان واقع شده است .  7272/6060            "}