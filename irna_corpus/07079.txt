{"onTitr":"","titr":" پایان مهر آخرین مهلت محاسبه مرحله سوم یارانه نشریات","describe":" تهران - ایرنا - اداره کل مطبوعات و خبرگزاری‌های داخلی وزارت فرهنگ و ارشاد اسلامی طی اطلاعیه‌ای آخرین مهلت تایید اعلام وصول نشریات کشور برای محاسبه یارانه مرحله سوم را پایان مهر ماه جاری اعلام کرد.", "text":"به گزارش روز شنبه خبرنگار فرهنگی ایرنا از معاونت مطبوعاتی وزارت فرهنگ و ارشاد اسلامی، در این اطلاعیه آمده است:طبق ضوابط حمایتی رسانه‌ها در سال 1397، آن تعداد از شماره‌های نشریات که در بازه زمانی مورد حمایت، منتشر و اعلام وصول تأیید شده داشته باشند، در فهرست حمایتی قرار می‌گیرند. بر این اساس، گزارش‌گیری اداره حمایت، پس از پایان هر بازه زمانی اعلام شده انجام می‌شود و شماره‌هایی که پس از موعد مقرر اعلام وصول شوند، مشمول حمایت نخواهند بود؛ بنابراین فرایند اعلام وصول در موعد مقرر و تایید در سامانه، توسط کارشناسان وزارت فرهنگ و ارشاد اسلامی در محاسبه و تخصیص یارانه مطبوعات، اهمیت زیادی خواهد داشت.نشریات استانی و منطقه‌ای نیز می‌بایست فرآیند اعلام وصول خود را در تعامل با ادارات کل فرهنگ و ارشاد اسلامی استان‌ها تکمیل کنند.** فرایند اعلام وصول در یک نگاهبه گزارش ایرنا، تنها ملاک برای پرداخت یارانه مطبوعات انتشار مستمر و اعلام وصول نشریات در قانون تعیین شده است و در این زمینه به تمامی رسانه های استانها براساس طرح رتبه نشریات، یارانه تخصیص می یابد و لذا هیچ استانی بر دیگری برتری نخواهد داشت.طبق مصوبه اداره کل مطبوعات و خبرگزاری های داخلی، گزارش‌گیری اداره حمایت، 10 روز پس از پایان هر بازه زمانی اعلام شده، انجام می‌شود و شماره‌هایی که پس از موعد مقرر اعلام وصول شوند، مشمول حمایت نخواهند بود؛ بنابراین فرایند اعلام وصول در موعد مقرر و تایید در سامانه، توسط کارشناسان وزارت فرهنگ و ارشاد اسلامی در محاسبه و تخصیص یارانه مطبوعات، اهمیت زیادی خواهد داشت.بر این اساس باید تمامی نشریات که مشمول دریافت یارانه مطبوعات هستند به صورت منظم در پایان هر فصل نسبت به اعلام وصول اقدام کنند ازاین رو چنانچه این مهم انجام نگیرد به منزله انصراف از دریافت یارانه مطبوعات تلقی خواهد شد.معاونت مطبوعاتی و اطلاع رسانی وزارت فرهنگ و ارشاد اسلامی بر تنظیم دقیق و درست آمار و اعلام وصول منظم نشریات همواره تاکید دارد.فراهنگ ** 1355 ** 1701            "}