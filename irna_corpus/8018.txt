{"onTitr":" امام‌جمعه نوشهر:    ","titr":" پاسخ قاطع به تروریست‌ها، نشانهٔ توان نظامی و دیپلماتیک ایران است","describe":" نوشهر - ایرنا - امام ‌جمعه نوشهر با اشاره به حملهٔ موشکی سپاه پاسداران انقلاب اسلامی به مواضع داعش و بمباران تجهیزات و اقامتگاه آنان در شرق سوریه گفت: پاسخ قاطع به تروریست‌ها، نشانهٔ توان نظامی و دیپلماتیک ایران است.", "text":"به گزارش خبرنگار ایرنا، حجت‌الاسلام محمود مشایخ در خطبه‌های نماز جمعه نوشهر افزود: جمهوری اسلامی در کمتر از 10 روز پس از حادثهٔ تروریستی اهواز، با برنامه‌ریزی دقیق توانست ضمن شناسایی اهداف لازم، با موفقیت به عاملان و آمران این حادثهٔ تروریستی حملهٔ موشکی کند.وی تأکید کرد: بلافاصله بعد از حملهٔ موشکی نیز پهپادهای بمب‌افکن، باقیماندهٔ تروریست‌ها را نابود کردند.امام‌جمعه نوشهر گفت: جدا از بخش نظامی، این رخداد نشان می‌دهد ایران توانست با توان دیپلماتیک بالا، در مدتی کوتاه با عراق و سوریه هماهنگی‌های لازم را برای این عملیات انجام دهد.وی افزود: آمریکایی‌ها اظهار کرده‌اند که این حملهٔ موشکی در نزدیکی ما انجام شد که باید از آنان پرسید شما در کنار تروریست‌های داعش چه می‌کردید و این همان حرفی است که از مدت‌ها قبل می‌گفتیم و ثابت می‌کند که آمریکا حامی داعش است.او ادامه داد: همزمان با این اقدام نظامی، قوهٔ قضاییه با مفسدان اقتصادی برخورد قاطع کرد و در پی آن قیمت دلار و دیگر اقلام مهم، پایین آمد و این اقدامات با استقبال و حمایت مردم مواجه شد ولی مردم انتظار دارند برخورد قاطع با مفسدان اقتصادی ادامه یابد و مقطعی نباشد.مشایخ  با گرامیداشت هفته نیروی انتظامی گفت: از نعمت‌های بزرگ خدا به ما امنیت است و از ارکان مهم امنیت نیز نیروی انتظامی است.وی افزود: مردم باید برای ایجاد امنیت به نیروی انتظامی کمک کنند و از راه‌های آن، رعایت قانون و توجه به هشدارهای پلیس است.او همچنین با اشاره به روز روستا و عشایر گفت: در شهرستان نوشهر بیش از 120 روستا وجود دارد و دوسوم جمعیت آن ساکن مناطق روستایی‌اند. امام‌جمعهٔ نوشهر یادآور شد: بخش کُجُور جزء مناطق محروم است و باید طبق قانون، از دو درصد پول نفت بهره‌مند شود.7517/ 1602/1654            "}