{"onTitr":" بازیهای پاراآسیایی 2018 جاکارتا؛    ","titr":" آغاز کار شطرنج بازان ایران با 9 برد و 2 شکست","describe":" جاکارتا- ایرنا- شطرنج بازان زن و مرد ایران روز یکشنبه و نخستین روز رقابت های خود را در بازی های پاراآسیایی جاکارتا،  9 پیروزی، 2 شکست و یک تساوی بدست آوردند که از این تعداد پنج برد برای زنان ثبت شد.", "text":"به گزارش خبرنگار اعزامی ایرنا؛ تیم شطرنج معلولان ایران امروز (یکشنبه) رقابت های خود را در دو بخش زنان و مردان آغاز کرد که در کلاس بی یک «علیرضا قورچی بیگی» و «امید فلاح» حریفان خود را مغلوب کردند و در این کلاس «مازیار باقری» برابر نماینده هند تن به شکست داد.در بخش کلاس بی 2 «عرفان علیزاده« و «مهدی رومی فرد»  هم دور نخست را با پیروزی پایان دادند و  تنها «حسن قدیری» مغلوب حریف فلیپینی شد.در بخش زنان نیز «ملیحه صفایی»، «فریبا زنده بودی»، «فاطمه نقوی»، «زهرا سعیدی راد» و «فاطمه برقول» پنج پیروزی برای ایران کسب کردند و «لیلا زارع زاده» هم برابر نماینده فلیپین مساوی کرد.مربی تیم ملی شطرنج نابینایان پس از  پایان دیدار دور نخست نمایندگان ایران، این نتایج را رضایت بخش توصیف و اظهار امیدواری کرد که کسب چهار مدال برای کاروان ایران قابل پیش بینی خواهد بود.«بهروز مرادی» گفت: اگر بازیکنان به همین روند ادامه دهند، چند نشان خوشرنگ برای کاروان رقم خواهد خورد.«مهدی رومی فرد» عضو تیم ملی شطرنج نابینایان ایران هم پس برتری مقابل حریف خود اظهار داشت: با آمادگی کامل گام در مسابقات گذاشته و امروز نیز دو مسابقه با حریف هندی و علیزاده از ایران برگزار کردم که حاصل آن یک برد و یک تساوی بود.رومی فرد افزود: با توجه به اینکه نخستین دوره مسابقات شطرنج در حال برگزاری است، مسئولان تلاش فراوانی برای برگزاری اردوهای تدارکاتی داشتند و بازیکنان هم با آمادگی کامل به اندونزی اعزام شدند.ملیحه صفایی، زهرا محمدی راد، لیلا زارع زاده شهرک، فریبا زنده بودی، عاطفه نقوی مندی، فاطمه برقول، حسنعلی قدیری بیدهندی، مهدی رومی فرد، عرفان محمد علیزاده لشکری، علیرضا قورچه بیگی، امید کریمی و مجید باقری ترکیب تیم ملی شطرنج زنان و مردان اعزامی به این رویداد هستند.سومین دوره این بازی ها در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1584            "}