{"onTitr":" استاندارسمنان:    ","titr":" مهمترین سرمایه نظام اسلامی اعتماد مردم است","describe":" سمنان- ایرنا- استاندار سمنان گفت: بزرگترین سرمایه ایران اسلامی در کنار اقتدار نظامی، اعتماد عمومی به عنوان پشتوانه اصلی است.", "text":"به گزارش ایرنا، سید شهاب الدین چاوشی روز یکشنبه در نشست شورای برنامه ریزی و توسعه ستاد فرماندهی اقتصاد مقاومتی استان سمنان در سالن جلسات فرمانداری شهرستان مهدیشهر افزود: اکنون جمهوری اسلامی مقتدر تر از هر زمان دیگری است و مهم ترین سرمایه این نظام اعتماد مردم است.وی تاکید کرد: ایران اکنون توانایی ساخت انواع موشک را برای بازدارندگی دارد و کشورمان برای افزایش روز افزون اقتدار در کنار سلاح های نظامی اعتماد مردم را هم به همراه داشته باشد.استاندار سمنان خاطرنشان کرد: کشور ایران در منطقه به دنبال جنگ نخواهد بود و این دیدگاه به معنی هراس کشورمان از نبرد با مستکبران نیست.چاوشی ادامه داد: دشمنان می دانند که توان مقابله با ایران اسلامی به صورت جنگ نظامی را ندارند و در این مقطع به سوی جنگ اقتصادی و روانی گرایش پیدا کردند.استاندار سمنان اضافه کرد: نقض آشکار عهدنامه بین المللی از سوی آمریکا نشان از تحمیل جنگ اقتصادی علیه ملت ایران دارد و با خروج ایالات متحده از برجام چهره واقعی استکبار جهانی در بین افکار عمومی جهان نشان داده شد.چاوشی تصریح کرد: وظیفه مسئولان جلب رضایت مردم است و باید در چارچوب قانون اساسی با عشق و محبت برای خدمت رسانی به آحاد جامعه تلاش کنیم.وی افزود: با تلاش دولت تدبیر وامید عملیات ساخت بیمارستان مهدیشهر از سرگرفته شد و در آینده نزدیک با برنامه ریزی اداره کل مسکن و شهرسازی و دانشگاه علوم پزشکی استان سمنان شاهد ساخت و تجهیز این بیمارستان تخصصی خواهیم بود.استاندارسمنان گفت: در پرداخت اعتبارات استانی سهم هر شهرستان بر اساس اولویت و عدالت است و تا پایان سال جاری شاهد بهره برداری دهها طرح مهم عمرانی و اقتصادی در این منطقه از کشور خواهیم بود.به گزارش ایرنا، در جلسه ستاد اقتصاد مقاومتی استان سمنان، حشمت الله عسگری معاون هماهنگی امور اقتصادی و توسعه منابع استانداری، قدرت الله ابک سرپرست هماهنگی امورعمرانی استانداری، حسن ارگی فرماندار مهدیشهر و مدیران کل دستگاه های اجرایی سمنان حضور داشتند.7339/6103            "}