{"onTitr":"","titr":" فعالیت  موسسه رازی بر تولید واکسن های جدید متمرکز است","describe":" کرج- ایرنا- معاون تحقیق و تولید فرآورده های بیولوژیکی موسسه تحقیقات واکسن و سرم سازی رازی، تبدیل تهدیدها به فرصت را از اولویت های این مجموعه برشمرد و گفت: فعالیت این موسسه بر تولید واکسن های جدید متمرکز شده است.", "text":"به گزارش روز دوشنبه ایرنا از روابط عمومی موسسه رازی، دکتر علی آمقی رودسری با اشاره به برنامه های موسسه رازی برای تولید محصولات جدید، افزود: دراین موسسه بسیاری از واکسن های مورد نیاز جمعیت انسانی، دامی و طیور کشور تولید می شود و با توجه به ظرفیت ها و دانش موجود،  تولید چند محصول جدید در دستور کار قرار گرفته است.  وی اظهار داشت: با توجه به بررسی های به عمل آمده در معاونت تولید به ویژه مدیریت تحقیقات توسعه ای (R&amp;D)، به این نتیجه رسیدیم به راحتی می توانیم به یک یا دو محصول جدید فکر کنیم. آمقی گفت: اکنون واکسن های نیوکاسل کلون و برونشیتH120&#160;به صورت جداگانه در موسسه رازی تولید می شود و دوگانه این واکسن ها به کشور وارد می شود در حالی که ظرفیت تولید دوگانه نیوکاسل کلون - برونشیت&#160;H120&#160;در موسسه رازی وجود دارد و می توان با فرمولاسیون جدید و انجام پاره ای آزمایشات، به این واکسن با حفظ ویژگی های نوع تک گانه آنها دست یافت و از خروج ارز از کشور جلوگیری کرد.  معاون تحقیق و تولید فرآورده های بیولوژیکی موسسه رازی همچنین یادآور شد: البته محصولات دیگری مانند آنفلوانزای تیتر بالا، نیوکاسل مخصوص جوجه های گوشتی (برویلر) و واکسن های چند گانه در بخش تحقیقات توسعه ای (R&amp;D&#160;) موسسه رازی در دست بررسی هستند و در بخش های مختلف موسسه و شعب بر روی آن ها کار می شود.  به گفته دکتر آمقی، در موسسه رازی اصل بر تبدیل تهدیدها به فرصت است و فعالیت های تحقیقی و تولید محصولات جدید تلاشی برای این مهم و ارتقای صنعت واکسن سازی کشور است.  موسسه تحقیقات واکسن وسرم سازی رازی از سال 1303 در منطقه حصارک کرج فعالیت می کند.6156/ 6155            "}