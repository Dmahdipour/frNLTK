{"onTitr":"","titr":" چین آموزش افراطیون سین کیانگ را قانونی می کند","describe":" پکن- ایرنا- در حالی که چین پیشتر وجود «اردوگاه های آموزشی افراطیون» در سین کیانگ را انکار می کرد گزارش های منتشر شده حاکی است پکن اکنون قصد دارد این اردگاه ها را کاملا قانونی کند.", "text":"به گزارش ایرنا روزنامه مورنینگ پست هنگ کنگ روز جمعه گزارش کرد این اردوگاه ها محل نگهداری شماری از افراطیون است که از دیدگاه پکن باید مورد آموزش های سیاسی قرار گیرند.با این وصف مقام های چین پیشتر به رغم انتشار گزارش هایی مبنی بر اینکه نزدیک به یک میلیون نفر در این اردوگاه ها نگهداری می شوند، وجود این مراکز را انکار کرده بودند.اما دولت چین حالا قوانینی را به اجرا گذاشته است که بر اساس آن به مقام های محلی در سین کیانگ در شمال غرب اجازه داده می شود این افراطیون را در چنین مراکزی که «اردوگاه های فنی و حرفه ای» نامیده می شوند، مورد «بازآموزی» قرار دهند.بر اساس این گزارش قانون مذکور در واقع تجدید نظری در مقررات قبلی در سین کیانگ است و بلافاصله اجرایی شده است تا افراطیون در این مراکز مورد بازآموزی سیاسی قرار گیرند.در قانون قبلی که مربوط به مارس سال 2017 بود سخت گیری هایی برای افراطیون در نظر گرفته شده بود از جمله این موارد می توان به 'بلند کردن ریش' یا 'دیدن برنامه های مخرب و افراطی' که برای مسلمانان این منطقه ممنوع شده بود اشاره کرد.همین موارد باعث شده بود تا گروه های حقوق بشری از چین به دلیل نقض حقوق بشر و نادیده گرفتن حقوق مسلمانان انتقاد کنند.آساق**231**1904**            "}