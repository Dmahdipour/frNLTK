به گزارش ایرنا آیت الله سید کاظم نورمفیدی در خطبه های نماز جمعه این هفته شهر گرگان مرکز استان گلستان با رد برخی نظرات مبنی بر اینکه فشارها و تهدیدات آمریکا هیچ راهی برای کشور باقی نگذاشته است، تصریح کرد: راه های بسیاری برای برون رفت از این وضعیت و تداوم اقتدار کشور وجود دارد.وی با اشاره به این که امروز آمریکا از لحاظ اقتصادی و مشروعیت جهانی، جایگاه خود را از دست داده است، گفت: دشمنان این تفکر باطل را که جمهوری اسلامی ایران در برابر آن ها زانو می زند و تسلیم خواهد شد، به گور خواهند برد.خطیب جمعه گرگان به اجتماع 100 هزار نفر بسیجیان در ورزشگاه آزادی تهران و سخنرانی ارزشمند مقام معظم رهبری هم اشاره کرد و گفت: معظم له با این سخنرانی، پاسخ قاطعانه به رئیس جمهوری آمریکا دادند.وی خواستار اعلام نرخ تضمینی گندم در سال زراعی 98 – 97 از سوی شورای اقتصاد به صورت عادلانه شد و افزود: کشاورزان این خطه از قیمت خرید تضمینی گندم ناراضی هستند.نماینده ولی فقیه در گلستان همچنین به فرارسیدن روز جهانی استاندارد هم اشاره کرد و گفت: استاندارد واژه جدید نبوده و در معارف دینی، قرآنی و اسلامی به رعایت آن در تولید تاکید شده است.وی همچنین پرداختن به ورزش را یک امر پسندیده و اسلامی دانست و افزود: نباید از این مساله مهم غفلت کنیم چون سلامت فرد و جامعه را تضمین می کند.6204/1860
      
      