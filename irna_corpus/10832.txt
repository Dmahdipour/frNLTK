{"onTitr":" سرمایه گذار آلمانی:    ","titr":" تا پکن و واشنگتن به توافق برسند خون های زیادی ریخته می شود","describe":" تهران - ایرنا - یک سرمایه گذار آلمانی گفت: تا زمانی که چین و آمریکا به توافق تجاری دست پیدا نکنند، باید انتظار کشمکش و مقابله هرچه بیشتر این دو کشور را داشت.", "text":"به گزارش روز سه شنبه ایرنا، سی ان بی سی به نقل از ' مارک موبیوس' بنیانگذار شرکت موبیوس نوشت: 'چین بسیار سرسخت ظاهر شده و به راحتی میدان را خالی نخواهد کرد زیرا صحبت از کسری بودجه تجاری 300 میلیون دلاری به نفع این کشور است، بنابراین به راحتی تسلیم نخواهد شد.'وی افزود: 'چین و آمریکا ممکن است پس از 6 ماه به توافق برسند، اما در حال حاضر با وضع موجود، خون های زیادی در خیابان های چین ریخته خواهد شد.'پکن و واشنگتن از اوایل سال جاری و پس از اعمال تعرفه بر کالاهای چینی توسط آمریکا، درگیر جنگ تجاری تلافی جویانه ای شده اند؛ ایالات متحده، چین را به دلیل کسری بودجه تجاری سرزنش می کند بارها با اعمال تعرفه بر کالاهای چین آنها را تحت فشار قرار داده است. پکن نیز با این اقدامات آمریکا مقابله به مثل کرده است.مذاکره کنندگان تجاری هر دو کشور در سال جاری چندین بار دیدار کرده اند، اما این مذاکرات تاکنون به نتیجه ای نرسیده است. به گفته کارشناسان اگر این جنگ ادامه یابد پیامدهای ناخوشایندی برای اقتصاد دنیا در پی خواهد داشت.'زنگ چینگ هونگ' رئیس شرکت خودرو سازی چینی ' جی ای سی' در مصاحبه با شبکه سی ان بی سی گفت: 'ما تصمیم داشتیم تا اواخر سال آینده تولیدات خودرو ' ترامپچی' خود را در ایالات متحده آغاز کنیم اما با وجود اعمال تعرفه های 25 درصدی توسط این کشور، تاثیر بسیار زیادی بر برنامه ها تصمیمات ما داشته است. اما امیدواریم این ممنوعیت تجاری از میان برود و راه برای فعالیت های مشترک هموار شود.'آساق**9470**1663**            "}