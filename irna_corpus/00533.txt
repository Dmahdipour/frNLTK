{"onTitr":"","titr":" تنبیه بدنی در مدارس ممنوع است","describe":" بروجرد - ایرنا - مدیر آموزش و پرورش بروجرد گفت: براساس بخشنامه وزارت آموزش و پرورش هرگونه تنبیه بدنی در مدارس ممنوع است و در صورت مشاهده شخص خاطی به هیات بدوی معرفی و ابلاغ مدیرآموزشگاه نیز لغو خواهد شد.", "text":"به گزارش ایرنا شهاب روزبهانی روز جمعه در گفت و گو با خبرنگار ایرنا اظهار داشت: در صورتی که دانش آموزی مرتکب اشتباه شده و از قوانین مدرسه سرپیچی نماید کارشناسان و مسئولان آموزشی وظیفه دارند با رعایت قوانین و همه جوانب درصدد رفع اشتباه آنها اقدام نمایند.وی افزود: اصلاح رفتار اشتباه دانش آموز باید مرحله به مرحله و زیر نظر هسته روانشناسی اداره آموزش و پرورش شهرستان و بهره گیری از نظرات کارشناسان و اولیا دانش آموز باشد.مدیرآموزش و پرورش بروجرد بیان کرد: بهترین روش برای شناسایی استعدادها و افزایش سطح یادگیری دانش آموز، تشویق و تقویت روحیه اعتماد به نفس و ایجاد و تقویت حس مسئولیت پذیری دانش آموزان است.روزبهانی اضافه کرد: استفاده از تشویق به جای تنبیه و ایجاد رابطه تنگاتنگ اولیا با مربیان موجب بهبود رفتار و تقویت روحیه اعتماد به نفس در دانش آموزان می شود.وی ادامه داد: هر دانش آموز دارای استعداد و خصوصیات اخلاقی متفاوتی است و معلمان باید براساس ویژگی های اخلاقی و رفتاری و استعداد هر دانش آموز رفتار نمایند.مدیرآموزش و پرورش بروجرد گفت: تشویق در شکوفایی استعدادهای دانش آموزان و افزایش سطح یادگیری و بهبود روابط  اخلاقی و رفتاری آنها باید به شیوه صحیح و  گام به گام انجام شود.به گزارش ایرنا حدود 53 هزار دانش آموز در 459 واحد آموزشی شهرستان بروجرد سال تحصیلی جدید را آغاز کردند.6052/7273            "}