{"onTitr":" با وجود رای قاطع برهم صالح؛    ","titr":" حزب بارزانی همچنان ساز مخالف می زند","describe":" اربیل – ایرنا- با وجود رای قاطع برهم صالح و استقبال همگانی از  انتخاب وی بعنوان رئیس جمهوری جدید عراق، حزب دموکرات، مکانیزم انتخاب رئیس جمهوری را زیر سوال برده و می گوید وی را نماینده مردم کردستان عراق برای این پست نمی داند.", "text":"به گزارش ایرنا، این حزب که تحت رهبری مسعود بارزانی است با اعلام این موضع افزود: پست رئیس جمهوری متعلق به مردم کردستان عراق بود اما بدلیل مکانیزم انتخاب ما رئیس جمهوری را نماینده مردم کردستان عراق نمی دانیم.انتخاب رئیس جمهوری در عراق طی 15 سال گذشته بر اساس یک توافق سیاسی و نانوشته صورت گرفته است که مطابق آن احزاب کرد ابتدای روی یک نامزد توافق می کردند و سپس وی با رای اکثریت پارلمان بعنوان رئیس جمهوری انتخاب می شد. در این دوره بدلیل اختلافات مختلف احزاب کردی آنها با چندین نامزد از جمله دو نامزد اصلی از دو حزب عمده کردی وارد کورس ریاست جمهوری شدند.  حزب دموکرات پس از کسب آرای ضعیف فواد حسین در دور اول رای گیری در پارلمان عراق، طی  بیانیه ای خروج وی از رقابت را اعلام کرد اما رئیس پارلمان نپذیرفت و با برگزاری دور دوم رای گیری، بار دیگر نمایندگان با رای قاطع  برهم صالح را بعنوان سومین رئیس جمهوری برای چهارمین دوره ریاست جمهوری عراق انتخاب شد. با این حال حزب دموکرات کردستان  عراق، اتحادیه میهنی را به نقض توافقات سیاسی با حزب دموکرات متهم کرد و افزود که اقدام اتحادیه میهنی کردستان عراق در نحوه تعیین رئیس جمهوری بهم زدن توافقات سیاسی مشترک بود به نحوی که این اقدام سرآغازی منفی برای تعیین رئیس جمهوری در دوره های بعدی خواهد شد.حزب بارزانی در ادامه تاکید کرده است که آنها روند تشکیل دولت عراق را به دقت نظارت می کنند و ضروری است در عراق جدید ترکیبهای قومی و مذهبی براساس شایستگی انتخاباتی مسئولیت برعهده بگیرند.این در حالی است که انتخاب برهم صالح از سوی پارلمان عراق مورد استقبال همه جریانهای سیاسی در عراق و کشورهای جهان قرار گرفته است. دکتر برهم صالح روز  سه شنبه در پارلمان عراق با رای اکثریت قاطع (219 رای در برابر 22 فواد حسین رقیب اصلی وی و نامزد حزب دموکرات) به عنوان رئیس جمهوری جدید عراق تعیین شد.در پاسخ به واکنش حزب دموکرات کردستان عراق کوسرت رسول علی معاون اول اتحادیه میهنی کردستان عراق در مراسم اولین سالگرد فوت رهبر فقید اتحادیه میهنی کردستان عراق جلال طالبانی تاکید کرد که این حزب ادامه دهنده راه و مسلک طالبانی خواهد بود و این حزب تسلیم فشارها نخواهد شد.وی افزود: حفظ وحدت و توافقات سیاسی، با خشونت و عصبانیت محقق نمی شود.تنشها میان دو حزب دموکرات کردستان عراق و اتحادیه میهنی کردستان عراق بر سر تعیین رئیس جمهوری عراق در حالی تشدید شد که آمار غیررسمی از نتایج انتخابات محلی حکایت از پیروزی حزب دموکرات کردستان عراق دارد.براساس این آمار حزب دموکرات کردستان عراق موفق شده است که 45 کرسی از 111 کرسی را کسب کرده و اتحادیه میهنی کردستان عراق با 21 کرسی در رده دوم قرار دارد.به باور کارشناسان سیاسی با ادامه این روند اختلافات دو حزب کرد عراقی بر روند تشکیل دولت جدید محلی در منطقه کردستان عراق سایه خواهد انداخت.خاورم**351**10**380            "}