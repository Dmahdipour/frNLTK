{"onTitr":"","titr":" نوبخت: بودجه سال 98 در موعد مقرر تقدیم مجلس می شود","describe":" تهران - ایرنا - رییس سازمان برنامه و بودجه با اشاره به تلاطم فضای بین‌المللی، گفت: با توجه به این فضا، پیش بینی برای بودجه سال 98کار دشواری است، اما تلاش دولت این است که بودجه را با دقت ارزیابی کرده و در موعد مقرر آن را تقدیم مجلس کند.", "text":"به گزارش ایرنا، محمدباقر نوبخت افزود: با توجه به اینکه نیمی از سال 97 گذشته است، 50 درصد بودجه قابل ارزیابی است؛ بودجه 386 هزار میلیارد تومانی عمومی کشور در بین دستگاه‌های مختلف اجرایی کشور (حدود 31 دستگاه) توزیع می شود.وی اظهار داشت: هر کمیسیونی به اقتضای دستگاه‌های اجرایی که با آنها مرتبط  است علاقه مند است بداند در شش ماه نخست چه سهمی را دستگاه های مرتبط از بودجه و منابع داشته است.رییس سازمان برنامه و بودجه کشور با بیان این که ما از بودجه 386 هزار میلیارد تومانی در نیمه اول سال، بالغ بر 154 هزار میلیارد تومان از محل مالیات‌ها، فروش نفت و واگذاری اوراق مالی درآمد داشته‌ایم، ادامه داد: این درآمدها به تفکیک هر کدام از مالیات ها 63 هزار میلیارد تومان، نفت 63 هزار میلیارد تومان و اوراق مالی نیز 27 هزار میلیارد تومان بوده، البته 6 هزار 800 میلیارد تومان از اوراق بند(ز) است.وی با بیان این که 7 هزار و 200 میلیارد تومان هم توانسته ایم از تنخواه در بانک مرکزی استفاده کنیم، گفت: جمع 168 هزار میلیارد تومان توزیع شد و از این ارقام 136 هزار میلیارد تومان برای هزینه ای، 27 هزار میلیارد تومان برای طرح‌های عمرانی و 5 هزار میلیارد تومان هم برای خرید اوراق سررسید شده بوده است که البته 27 هزار میلیارد تومان مربوط به مسایل عمرانی است؛ در سال گذشته این موقع 7 هزار میلیارد تومان بود که از نظر طرح های عمرانی قابل توجه است.نوبخت با بیان این که همه ارقام ما در شش ماهه اول، نسبت به شش ماهه اول سال گذشته بیشتر است، افزود: همه این ارقام نسبت به آن چه که در قانون پیش‌بینی کرده بودیم کمتر است؛ امروز کمیسیون امنیت ملی و سیاست خارجی مجلس مایل بود که گزارشی داشته باشند و ببینند نیروهای مسلح، وزارت کشور، سازمان انرژی اتمی، وزارت دفاع، وزارت اطلاعات و سازمان هایی که مرتبط با این کمیسیون هستند، هر کدام چه سهمی از بودجه داشتند و به چه نحوی توانستند از این منابع شش ماهه اول برخوردار بشوند که بنده گزارشی را در کمیسیون برنامه و بودجه داشتم و از این فرصت استفاده کرده به کمیسیون امنیت ملی رفتم و گزارشی از عملکرد بودجه را تقدیم این کمیسیون کردم.وی با بیان این که ما خودمان را برای لایحه بودجه سال 98 آماده می‌کنیم، تاکید کرد: همان طور که مستحضر هستید 15 آذر ماه هر سال بودجه را به مجلس تقدیم می کنیم برای این که بودجه در زمان مناسب حاضر شود، از 15 مردادماه این کار را شروع کردیم و حداقل هشت جلسه به عنوان ستاد بودجه تشکیل داده‌ایم.وی با بیان این که ما در مراحل پایان کار لایحه بودجه هستیم، ادامه داد: در مراحل پایان کار لایحه بودجه قرار داریم و بعد باید آن را به دولت بدهیم، فرآیندی هم در دولت باید انجام شود و پس از آن به مجلس تقدیم می‌شود. رئیس سازمان برنامه و بودجه تاکید کرد: دستگاه‌ها و همچنین کمیسیون ها علاقه مند هستند که بدانند که چه مقدار از ماموریت دستگاه‌ها باقی مانده است که باید آن را در بودجه 98 که الان در دست تهیه است، به انجام برسانیم.نوبخت با تاکید بر این که تا الان مشکلی برای این که بودجه در 15 آذر ماه تقدیم شود نداشته‌ایم، ادامه داد: طی پنج سال گذشته فقط یک سال آن هم به دلیل مسائل سیاسی و برجام ما منتظر ماندیم تا اجرایی شود بعد بودجه را تقدیم مجلس کردیم در دولت یازدهم و دوازدهم دقیقا در همان وقت قانونی 15 آذرماه بودجه را تقدیم مجلس کرده ایم.وی تاکید کرد: امسال هم خودمان را آماده کرده ایم تا بودجه همان زمان مشخص تقدیم شود.به گزارش خانه ملت، رییس سازمان برنامه و بودجه با اشاره به ماده یک قانون محاسبات عمومی، تصریح کرد: البته با توجه به تعریفی که ماده یک قانون محاسبات عمومی و بودجه دارد و بودجه را یک پیش‌بینی از منابع و مصارف می‌داند؛ از الان ما برای سال آینده آن هم در شرایط تحریمی پیش بینی می کنیم که دقیقا چقدر نفت خواهیم فروخت و قیمت هر بشکه نفت چقدر خواهد شد با توجه به تلاطمی که در فضای بین‌المللی وجود دارد، کار دشواری است اما ما تلاش می‌کنیم تا آن جا که امکان دارد با دقت ارزیابی کرده و امیدواریم که با همه این اتفاقات به وقت بودجه را تقدیم مجلس کنیم.سیام**1751**1535            "}