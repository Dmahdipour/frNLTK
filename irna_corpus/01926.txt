{"onTitr":" قائم مقام شورای هماهنگی تبلیغات اسلامی:    ","titr":" دشمن جنگی ترکیبی را برای براندازی نظام به کار گرفته است","describe":" کرمان - ایرنا - قائم مقام شورای هماهنگی تبلیغات اسلامی با بیان اینکه باید باور داشته باشیم اکنون در شرایطی استثنایی قرار داریم گفت: دشمن یک جنگ ترکیبی و هوشمندانه را برای براندازی نظام اسلامی به کار گرفته است.", "text":"به گزارش ایرنا، نصرالله لطفی روز چهارشنبه در نشست تبیین نقش روابط عمومی ها در آیین بزرگداشت چهلمین سالگرد پیروزی انقلاب اسلامی در استانداری کرمان افزود: سردمداران شیطان صفت آمریکا با همدستی کشورهای همسو در منطقه جنگ ترکیبی را برای بزرگنمایی ضعف های این نظام و مایوس کردن مردم پیش گرفته اند.وی با بیان اینکه برای دفاع از کارآمدی دینی نظام اسلامی دستمان پُر است اظهار داشت: در 40 سالگی پیروزی انقلاب اسلامی باید با وضع موجود را با شرایط قبل از پیروزی انقلاب اسلامی مقایسه کرد زیرا دشمنان این نظام کارآمدی نظام جمهوری اسلامی را نسبت به قبل از پیروزی آن منفی قلمداد می کنند.لطفی به اقدامات قبل و بعد از پیروزی انقلاب اسلامی اشاره کرد و گفت: اصحاب رسانه و روابط عمومی این اقدامات را برای مردم تبیین و تشریح کنند.وی با اشاره به اینکه رسانه ها و روابط عمومی ها باید شرایط را برای مردم تبیین کنند تصریح کرد: امروز نیاز جامعه ما امید آفرینی است.وی ادامه داد: دشمن با استفاده از 300 شبکه ماهواره ای به دنبال سیاه نمایی نظام جمهوری اسلامی ایران است و قصد دارد مردم را نسبت به این نظام بی اعتماد کند.قائم مقام شورای هماهنگی تبلیغات اسلامی با تاکید بر اینکه نباید تحت تاثیر گفتمان و نوشته های عوام فریبانه قرار بگیریم گفت: امروز دشمن، این نظام را هدف قرار داده است.لطفی با بیان اینکه نگاه ما به مراسم 40 سالگی انقلاب اسلامی به عنوان جشن و آیین نیست بلکه نگاه ما آمادگی برای مقابله با دشمن است تصریح کرد: عرصه این آیین را به عنوان مدیریت جنگ قلمداد می کنیم زیرا دشمن مردم را هدف قرار داده است.قائم مقام شورای هماهنگی و تبلیغات اسلامی با بیان اینکه تجلی حضور مردم در راهپیمایی یوم الله 22 بهمن امسال مشت محکمی به دهان نظام سلطه و اسکتبار جهانی خواهد بود گفت: با بصیریت افزایی و همت ستودنی مردم باید 13 آبان امسال متفاوت تر از سال های گذشته باشد.وی با اشاره به اینکه وظیفه یک مسئول فراهم کردن رفاه مردم است اظهار داشت: امروز جوانان باید امیدوار و اعتماد به نفس داشته باشند.لطفی با بیان اینکه از این مقطع حساس نیز همانند جنگ تحمیلی عبور خواهیم کرد افزود: رسالت همه اقشار جامعه در این شرایط حساس بسیار سنگین است.وی با اشاره به اینکه همدلی و صمیمت در استان برای برگزاری برنامه های چهلمین سالگرد پیروزی انقلاب اسلامی مشهود است به برگزاری باشکوه همایش صبح امروز به عنوان باشکوه ترین همایش کشوری چهلمین سالگرد انقلاب اسلامی نسبت به سایر استانها اشاره کرد و افزود: امیدواریم از این مقطع حساس و پیچ تاریخی با چشم پوشی همه گرایش های سیاسی عبور کنیم.لطفی با اشاره به اینکه روابط عمومی و رسانه ها پل ارتباطی بین مردم و مسئولان هستند گفت: بزرگداشت 40 سالگی انقلاب اسلامی نسبت به سال های گذشته متفاوت و یک نگاه واقع بینانه است.وی گفت: کارآمدی این نظام قبل و بعد از پیروزی انقلاب اسلامی همزمان با چهلمین سالگرد پیروزی انقلاب برای مردم به صورت واقع بینانه تبیین شود.مهدی صدفی مسئول شورای هماهنگی تبلیغات اسلامی استان کرمان نیز در این نشست خطاب به روابط عمومی ها گفت: باید وحدت رویه، انسجام و تصمیم ریزی و تصمیم سازی برای بزرگداشت سالگرد پیروزی انقلاب اسلامی داشته باشیم. 3029/9895            "}