{"onTitr":"","titr":" بیش از 11 هزار لیتر سوخت قاچاق در جاسک کشف شد","describe":" بندرعباس- ایرنا - فرمانده پایگاه دریابانی جاسک گفت: مرزبانان این شهرستان موفق به شناسایی و کشف 11 هزار و 400 لیتر سوخت انباشت قاچاق شدند.", "text":"به گزارش ایرنا، سرهنگ محمد باقر نجفی نژاد روز پنجشنبه در جمع خبرنگاران افزود: ارزش سوخت کشف شده 456 میلیون ریال برآورد شده است. وی بیان داشت: مرزبانان و ماموران انتظامی جاسک درعملیات مشترک با انجام اقدام اطلاعاتی در سطح حوزه  خود از انباشت مقداری  قاچاق در روستاهای اطراف این شهرستان مطلع و برای بررسی بیشتر سریع به محل اعزام شدند.فرمانده پایگاه دریابانی جاسک اظهارداشت: در این راستا سوخت قاچاق کشف شده به مراجع قضایی تحویل شد و تلاش برای شناسایی و دستگیری قاچاقچیان در دستور کار اطلاعاتی پایگاه دریابانی این شهرستان قرار گرفت.هرمزگان بواسطه همسایگی با استان های سیستان و بلوچستان و کرمان به نوعی بستر و محل انباشت مواد مخدر شده، چرا که قاچاقچیان برای انتقال مواد مخدر از این استان ها باید از مسیر خشکی و دریایی هرمزگان عبور کنند.امروز روش حمل و نقل مواد مخدر از خشکی به دریا کشیده شده و با توجه به مرز طولانی هرمزگان از جاسک تا پارسیان به طول 900 کیلومتر، قاچاقچیان مواد مخدر این مسیر را با شناور و قایق های تندرو در پیش گرفته اند.7195/ 6048            "}