{"onTitr":"","titr":" طلب بازنشستگان آموزش و پرورش تا پایان مهرماه تسویه می شود","describe":" بجنورد - ایرنا- مدیرکل دفتر برنامه ریزی و بودجه وزارت آموزش و پرورش گفت: اعتبار مورد نیاز برای پرداخت بدهی این وزارتخانه به بازنشستگان از طرف سازمان برنامه و بودجه تخصیص یافته که تلاش داریم تا پایان مهرماه آنرا تسویه کنیم.", "text":"مهرداد خان ماکو روز پنجشنبه در گفت و گو با خبرنگار ایرنا با اشاره به تسویه تقریبی همه طلب بازنشستگان افزود: این وزارتخانه اکنون 2 هزار و 350 میلیارد ریال بابت پاداش و بازخرید مرخصی به بازنشستگان سال های 95 و 96 بدهکار است.وی اظهار داشت: اعتبارات این وزارتخانه، غیر از بودجه دستگاه های وابسته به این وزارت، 360 هزار میلیارد ریال است که قابلیت افزایش تا 390 هزار میلیارد ریال را دارد.وی افزود: امسال بودجه آموزش و پرورش در ردیف استانی 330 هزار میلیارد ریال و در کل ردیف های ملی حدود 26 هزار میلیارد ریال است. وی تصریح کرد: ردیف استانی شامل حقوق و مزایای فرهنگیان است و می توانیم تا 110 درصد تخصیص بگیریم.خان ماکو تصریح کرد: بابت رتبه بندی فرهنگیان و اجرای احکام مواد مختلف قانون جامع خدمات رسانی به ایثارگران نیازمند اعتبار هستیم.وی گفت: دیون انباشته شده سال های قبل در پنجره بدهی های دولت ثبت شده که هنوز مورد حسابرسی کامل قرار نگرفته از این رو نمی توان رقمی برای آن اعلام کرد. 7185/5132            "}