{"onTitr":"","titr":" گردشگری دینی در همدان توسعه می یابد","describe":" همدان- ایرنا- نماینده مردم ملایر در مجلس شورای اسلامی گفت: گردشگری دینی در کنار سایر جاذبه های گردشگری استان همدان توسعه می یابد.", "text":"به گزارش ایرنا حجت الاسلام احد آزادی خواه روز پنجشنبه در همایش بین المللی نخبگان و سفیران فرهنگی افزود: در رویداد همدان 2018 اتفاقات خوبی در همدان افتاد که یکی از این رویداد ها حضور شما سفیران فرهنگی برای توسعه گردشگری دینی بود.وی اظهار داشت: 220 بقعه در استان همدان وجود دارد که 60 بقعه به عنوان بقاع شاخص ملی و استانی معرفی شده است.حجت الاسلام آزادی خواه افزود: امام زاده کوه(محسن) یکی از بقاع شاخص استان است که به لحاظ آب و هوا، سرسبز بودن محیط و طبیعت بکر می تواند مقصد گردشگران دینی باشد.وی با اشاره به آرامگاه بوعلی سینا در همدان عنوان کرد: بوعلی سینا به عنوان یک عالم دینی آثارش ماندگار است و یکی از جاذبه های گردشگری استان محسوب می شود.نماینده مردم ملایر در مجلس شورای اسلامی ادامه داد: مشاهیری همچون باباطاهر، ملا حسین قلی شوندی، آیت الله بهاری و آخوند ملا علی معصومی از بزرگان همدان هستند.حجت الاسلام آزادی خواه  با گرامیداشت یاد و خاطر هشت هزار شهید استان همدان افزود: شهید محراب آیت الله مدنی، شهید ترور آیت الله مفتح ، شهید هسته ای مصطفی احمدی روشن و شهدای مدافع حرم و در راس آنها شهید حسین همدانی از شهدای همدان هستند.وی اظهار داشت: در سند چشم انداز برنامه ششم توسعه پیش بینی شده حدود 20 میلیون گردشگر، سالانه از اماکن گردشگری استان همدان بازدید کنند.در همایش بین المللی نخبگان و سفیران فرهنگی 150 نفراز نخبگان دینی 56 کشور اسلامی حضور دارند. نشست اجلاس جهانی گردشگری (UNWTO) از 21 تا 23 آبان به میزبانی همدان برگزار می شود.9904/2087            "}