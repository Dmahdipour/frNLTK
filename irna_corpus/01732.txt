{"onTitr":"","titr":" آمریکا برای بررسی مساله ناپدید شدن خاشقچی اعلام آمادگی کرد","describe":" تهران - ایرنا - «مایک پنس» معاون رئیس جمهوری آمریکا روز چهارشنبه اعلام کرد که واشنگتن آماده است به هر نحو ممکن به روند تحقیقات در مورد مساله ناپدید شدن «جمال خاشقچی» روزنامه نگار مطرح سعودی کمک کند.", "text":"به گزارش خبرگزاری رویترز از واشنگتن، وی در مورد احتمال اعزام کارشناسان اداره پلیس فدرال آمریکا (اف بی آی) به کنسولگری عربستان در ترکیه برای بررسی این مساله یادآور شد که ایالات متحده برای هر گونه کمکی در این زمینه آمادگی دارد. خاشقچی پس از انتخاب بن سلمان به عنوان ولیعهد عربستان، این کشور را ترک کرد و به آمریکا رفت. وی در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرد.منابع مطلع اعلام کردند که خاشقچی مورد شکنجه قرار گرفت و سپس به دست تیمی که از سوی دولت سعودی گماشته شده بود، به قتل رسید.در این میان، قتل خاشقچی از خطرناک بودن لفاظی های «دونالد ترامپ» رئیس جمهوری آمریکا علیه مطبوعات نشان دارد.رئیس جمهوری آمریکا بارها از مطبوعات به عنوان دشمن مردم نام برده است.اروپام**9109*شبس*1488 **            "}