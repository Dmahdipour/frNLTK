{"onTitr":"","titr":" یک محموله غیر مجاز چوب در آوج کشف و ضبط شد","describe":" قزوین - ایرنا - رییس اداره حفاظت محیط زیست آوج گفت: یک محموله چوب که به صورت غیرمجاز از داخل حریم رودخانه خررود و اراضی ملی قطع و برداشت شده بود با همکاری اداره منابع طبیعی این شهرستان شناسایی و ضبط شد.", "text":"به گزارش روز شنبه ایرنا و به نقل از اداره کل روابط عمومی اداره کل حفاظت محیط زیست استان قزوین، مجتبی خاکپور افزود: این محموله چوب غیرمجاز که از اراضی ملی و حریم رودخانه خررود با اره برقی قطع و برداشت شده بود با همکاری ماموران اجرایی محیط زیست و اداره منابع طبیعی آوج کشف و ضبط و متخلف جهت طی مراحل قانونی به مراجع محترم قضایی در دادسرای عمومی و انقلاب شهرستان معرفی شد.وی با تاکید بر تعامل و همکاری بین ادارات محیط زیست و منابع طبیعی، اضافه کرد: تخریب زیستگاه پرندگان و حیات وحش، تخریب بستر و برداشت های غیرمجاز شن و ماسه و قطع پوشش گیاهی از رودخانه خررود این اکوسیستم با ارزش را دچار مخاطره کرده است.خاکپور اضافه کرد: ماموران یگان حفاظت محیط ‌‌زیست شهرستان آوج به ‌صورت شبانه‌روزی به گشت و کنترل در مناطق مشغول بوده و در صورت مشاهده هر گونه تخلف براساس قانون با متخلفان برخورد و به طور قطع نیز از هیچ تخلفی چشم ‌پوشی نخواهند کرد.7388/8054            "}