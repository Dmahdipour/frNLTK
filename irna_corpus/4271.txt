{"onTitr":"","titr":" حوادث رانندگی میامی 25درصد افزایش یافت","describe":" شاهرود- ایرنا - فرمانده انتظامی شهرستان میامی گفت: حوادث و سوانح جاده‌ ای این شهرستان از ابتدای سال جاری تاکنون نسبت به پارسال 25 درصد افزایش یافته است.", "text":"به گزارش ایرنا ، سرگرد احمدحاج پروانه دوشنبه در نشستی با خبرنگاران به مناسبت هفته نیروی انتظامی بدون بیان میزان این تصادفات ، این امر را زنگ هشداری برای مردم و مسوولان خواند و افزود: برای کاهش تصادفات در این شهرستان ، شناسایی نقاط حادثه خیز و پر تصادف و رفع آن ها ضروری است .  فرمانده انتظامی میامی ترویج فرهنگ صحیح رانندگی را در کاهش تصادفات موثر خواند و تصریح کرد: بیشترین علت سوانح رانندگی عامل انسانی و راننده است، از این رو در این بخش باید کار بیشتری انجام شود.  حاج پروانه گفت : تعداد فوتی های 6ماه اول امسال نسبت به سال گذشته 44درصد و همچنین مجروحین نیز 23درصد رشد داشته است .وی بااشاره به نبود زیرساخت های لازم برای کاهش تصادفات اظهارکرد :  ساخت مراکز اقامتی وتفریحی درمحور میامی - سبزوار و باالعکس برای جلوگیری ازخواب آلودگی رانندگان ضروری است.   فرمانده انتظامی میامی با بیان اینکه برای کاهش آسیب ‌های اجتماعی مجموعه ای از کارهای آموزشی ضروری است، ادامه داد: اعتیاد و طلاق از مشکلات اساسی دراین شهرستان است،   اشتغالزایی گامی موثر برای کاهش جرم ،اعتیادوطلاق ودیگرآسیب ها ست .سرگرد حاج پروانه به رضایتمندی مردم از عملکرد پلیس دراین شهرستان هم اشاره کرد و گفت: تقدیر از پلیس 77درصد رشد داشته و انتقادات هم 33 درصد کاهش یافته که بیانگر اعتماد مردم به پلیس است.  براساس گفته کارشناسان ترافیک ، تصادف در راه های اصلی میامی بیشتر از محورهای فرعی است، بیشترین حوادث جاده ای مربوط به محور میامی - داورزن - سبزوار و باالعکس است.شهرستان میامی با 40 هزار تن جمعیت درشرق استان سمنان قرار دارد.7357/6167            "}