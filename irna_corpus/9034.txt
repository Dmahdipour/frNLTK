{"onTitr":"","titr":" هوای پایتخت با شاخص 76 سالم است","describe":" تهران- ایرنا- کیفیت هوای تهران امروز (پنجشنبه) با وجود افزایش سه عددی غلظت آلاینده ذرات معلق با قطر کمتر از 2.5 میکرون نسبت به روز گذشته با شاخص 76 در شرایط سالم قرار دارد.", "text":"به گزارش روز پنجشنبه شرکت کنترل کیفیت هوای تهران، میانگین غلظت آلاینده ذرات معلق با قطر کمتر از 2.5 میکرون هوای شهر تهران در 24 ساعت گذشته منتهی به 8 صبح امروز از 73 به 76 افزایش داشته و سالم است.در همین مدت میزان آلاینده ذرات معلق با قطر کمتر از 10 میکرون از 62 به 76 افزایش و آلاینده منوکسیدکربن نیز از33 به 32 کاهش یافته است.بر همین اساس، ایستگاه های شهرداری منطقه 21، شادآباد (منطقه 18) و شریف (منطقه 2) به ترتیب با شاخص های عددی 106، 100 و 91 بالاترین حجم آلودگی شهر تهران را در 24 ساعت گذشته داشته اند.همچنین ایستگاه های شهرداری منطقه 22 با شاخص 53، گلبرگ (منطقه 8) و پونک به طور مشترک با شاخص عددی 57 و اقدسیه(منطقه یک) با شاخص عددی 58 پاک ترین مناطق شهر تهران طی این مدت بودند.«شاخص کیفیت هوا (Air Quality Index = AQI) معیاری برای تعیین روزانه کیفیت هوا و میزان ارتباط آن با سطوح سلامتی افراد است که به ترتیب از صفر تا 50 در شرایط پاک (سبز)، 51 تا 100 در شرایط سالم (زرد و حدمجاز استاندارد یا حد سلامت)، 101 تا 150 در شرایط ناسالم برای گروه حساس (نارنجی)، 151 تا 200 در شرایط ناسالم (قرمز)، 201 تا 300 در شرایط بسیار ناسالم (بنفش) و 301 تا 500 در شرایط خطرناک (ارغوانی) تعیین شده است.»تهرام/9353            "}