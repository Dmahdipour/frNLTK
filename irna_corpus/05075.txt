{"onTitr":"","titr":" ادارات آبادان 100 میلیارد ریال عوارض به شهرداری بدهکارند","describe":" آبادان - ایرنا - شهردار آبادان میزان بدهی ادارات ، نهادها و سازمان ها به این شهرداری بابت عوارض را بیش از 100 میلیارد ریال عنوان کرد و گفت: گام اول شهرداری آبادان برای وصول مطالبات قانونی خود مذاکره با این نهادهاست و در صورت نتیجه نگرفتن از طریق قضایی اقدام می شود.", "text":"به گزارش ایرنا حسین حمیدپور یکشنبه شب در نشست خبری با اصحاب رسانه آبادان اظهار اشت: برخی سازمان ها و نهادها در آبادان با وجود بهره مندی از خدمات شهری از پرداخت عوارض سالیانه شهرداری سرباز می زنندکه این روند در تاخیر پیش آمده در پرداخت حقوق و مطالبات کارکنان این شهرداری تاثیر گذار می باشد.وی با بیان اینکه تنها یک درصد جمعیت شهری در آبادان عوارض شهرداری را پرداخت می کنند افزود: در شرایطی که شهرداری آبادان 2 هزار و 500 میلیارد ریال بدهکار است و انباشت بدهی مربوط به سالهای گذشته این شهرداری را با بحران مالی مواجه کرده است پرداخت عوارض از سوی ادارات ، نهادها و نیز مردم در شتاب بخشی روند توسعه شهری و ارایه خدمات مطلوب به شهروندان تاثیر گذار است.حمیدپور بدهی این شهرداری به سازمان تامین اجتماعی را 600 میلیارد ریال عنوان کرد و افزود: این رقم باید در گذشته تسویه می شد تا شهرداری ماهانه مشمول 2 درصد جریمه نشود.وی نگاه ویژه دولت به شهرداری آبادان را لازم و ضروری دانست و گفت: اجرا نشدن بسیاری از زیر ساخت های شهری از سوی سایر نهادها و دستگاه های اجرایی در آبادان روند اجرای طرح های عمران شهری به ویژه ساماندهی معابر و آسفالت خیابان ها را با مشکل مواجه کرده است. شهردار آبادان در ادامه در پاسخ به سئوال خبرنگار ایرنا مبنی به اعتراضات اخیر کارگران این شهرداری گفت: تاخیر در پرداخت حقوق کارگران این شهرداری به 2،5 ماه کاهش یافته و تلاش مجموعه شهرداری تامین اعتبار لازم برای پرداخت به موقع حقوق و مطالبات کارگران است.حمیدپور تصریح کرد: پس از پیگیری فراوان اعتباری از وزارت کشور، استانداری و شرکت پالایش نفت آبادان به شهرداری آبادان پرداخت شد که می توانستیم این اعتبار را صرف پرداخت حقوق به تاخیر افتاده کارگران کنیم اما پرداخت مطالبات معوق مربوط به سال های 94 تا اواخر سال 96 کارگران در اولویت قرار گرفت.**کاهش حق آلایندگی و ارزش افزودهوی با اشاره به مشکلات درآمدی شهرداری آبادان افزود: تا پیش از سال 96 سهم شهرداری آبادان از ارزش افزوده ماهیانه 30 الی 40 میلیارد ریال بود که پس از تجمیع در استان و تقسیم بر اساس جمعیت این اعتبار به 12 تا 17 میلیارد ریال کاهش یافته است.شهردار آبادان کاهش درآمد این شهرداری از محل آلایندگی با تغییر قانون را یکی از مشکلات فعلی شهرداری عنوان کرد و گفت: تا سال 94 حق آلایندگی که به شهرداری اختصاص می یافت 80 تا 90 میلیارد ریال بود که اکنون این رقم به 45 میلیارد ریال کاهش یافته است.حمیدپور به پیگیری شهرداری، نمایندگان مردم آبادان در مجلس شورای اسلامی و سازمان محیط زیست کشور برای اصلاح قانون حق آلایندگی اشاره کرد و گفت:علاوه بر این کاهش ،شاهد حذف 43 بند از دفترچه عوارض شهرداری ها هستیم که برای جبران آن باید به فکر درآمدهای پایدار و فعالیت در حوزه های درآمدزا بود.**کاهش بدهی و انضباط مالی در شهرداری آبادانشهردار آبادان در ادامه این نشست با اشاره به تورم نیرو در این شهرداری گفت: این موضوع از سال های گذشته وجود داشته و شهرداری 2 هزار و 200 نیرو را در بدنه خود جای داده ضمن اینکه به دلیل وجود نیروی مازاد در یک سال اخیر هیچ استخدامی صورت نگرفته و در عین حال 155 نفر از نیروهای این شهرداری با پرداخت  65 میلیارد ریال بازنشسته شدند.شهردار آبادان انضباط مالی را تنها راه موفقیت شهرداری عنوان کرد و اظهار داشت: ارگان شهرداری بعنوان تنها راه نجات و برون رفت از شرایط فعلی باید به انضباط مالی و سیاست انقباظی در بازه زمانی مشخص تن بدهد.**محرومیت 65 درصد آبادان از زیرساخت شهریشهردار آبادان در ادامه این نشست با اشاره به فقدان برنامه ریزی صحیح شهری گفت: ضعف مدیریت شهری در سالهای گذشته موجب شده تا با گذشت 30 سال از آغاز بازسازی تنها 35 درصد مناطق این شهر از زیرساخت بهره مند باشند.حمیدپور مساحت آبادان را پنج هزار و 500 هکتار عنوان کرد و افزود: بعد از 30 سال از پایان جنگ متاسفانه تنها 40 درصد از شهر آبادان دارای شبکه فاضلاب است که با وجود اختصاص بودجه های بین المللی درصد بسیار پایینی از شهر دارای شبکه فاضلاب است.وی ناوگان جمع آوری زباله آبادان را سنتی دانست و اظهار داشت: در 9 سال گذشته ماشین آلات مکانیزه جدید به این ناوگان افزوده نشده در حالی که روزانه باید 160 تن زباله از سطح شهر آبادان جمع آوری کرد.**اجرای طرح تفکیک زباله از مبداشهردار آبادان به آغاز طرح تفکیک زباله از مبدا در سه نقطه از این شهر اشاره کرد و گفت: در هر منطقه از مناطق سه گانه شهر آبادان به عنوان پایلوت در یک نقطه طرح تفکیک زباله از مبدا اجرا می شود و آموزش لازم نیز به شهروندان داده شده است.حمیدپور افزود: رویه جدید شهرداری حذف سطل های زباله محله به دلیل مشکلات بهداشتی است و در عین حال گرایش به تفکیک زباله از مبدا و بازیافت پسماند در این شهرداری در دستور کار قرار دارد.وی به تشریح طرح های آتی این شهرداری پرداخت و گفت: سه طرح مطالعاتی شامل طراحی و برآورد هسته مرکزی شهر، پروژه ساماندهی پنج ورودی شهر و ساحل سازی رودخانه بهمنشیر تهیه شده است.حمیدپور به چند پروژه عمرانی و گردشگری دیگر در آبادان اشاره کرد و افزود: برای پارک خلیج فارس حدود 100 میلیارد ریال و برای جزیره شادمانی 50 میلیارد ریال از محل منابع ملی بودجه در حال جذب است که پس از تخصیص اعتبار روند اجرای این پروژه ها آغاز می شود.وی سرانه فضای سبز آبادان را چهار الی پنج متر مربع برای هر شهروند عنوان کرد و اظهار داشت: این در حالیست که استاندارد این سرانه باید 12 تا 14 متر مربع باشد، برای اضافه کردن یک متر مربع به سرانه فضای سبز حدود 300 میلیارد ریال باید هزینه کرد.شهردار آبادان در پایان به مشکلات و معضلات حوزه کاری شهرداری اشاره کرد و گفت: تا امروز حدود 140 میلیارد ریال اجرائیه بر روی حساب های این شهرداری وجود دارد که با نشست و تفاهم با طلبکاران به تدریج این بدهی پرداخت می شود.به گزارش ایرنا معاون اداری و مالی شهرداری آبادان نیز در این نشست با اشاره به شرایط خاص اقلیمی و اقتصادی این شهر گفت: تنها 20 درصد از مردم آبادان عوارض پرداخت می کنند این در حالیست که پرداخت عوارض یکی از منابع درآمدی پایداری شهرداری ها محسوب می شود.آرش در اظهار داشت: انتظار می رود شهر آبادان از ارزش افزوده و حق آلایندگی صنایعی مانند کشت و صنعت امیرکبیر، گمرک خرمشهر و کارخانه الکل سازی خرمشهر برخوردار شود.معاونت مالی و اداری شهرداری آبادان به پیگیری دریافت عوارض کسبه و پیشه و فاز 2 پالایشگاه اشاره کرد و گفت: در صورت دریافت این مبالغ ضمن پرداخت حقوق کارکنان می توان بخشی از مطالبات مردم و هزینه های آماده سازی شهر برای فصل بارندگی و عید نوروز را تامین کرد.وی در خصوص آسفالت خیابان های این شهر نیز افزود: با پیگیری انجام شده شرکت نفت پاسارگاد تامین ماهانه 500 تن قیر اعتباری برای تولید آسفالت را پذیرفته است.7104/6068            "}