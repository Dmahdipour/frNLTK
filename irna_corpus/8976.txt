{"onTitr":" در گفت وگو با ایرنا اعلام شد    ","titr":" بانک مرکزی، بخشنامه تخصیص ارز خدماتی را اجرا نمی کند","describe":" تهران- ایرنا- بانک مرکزی که در مردادماه امسال مجوز پرداخت ارز با نرخ بانکی را به موسسه های برگزارکننده آزمون های بین المللی زبان (زیرنظر سازمان سنجش)، صادر و تاکید کرده بود تا پیش از مصوبه بسته جدید ارزی(در 15مردادماه) حواله های صادر شده باید پرداخت شود، اما خلاف بخشنامه عمل کرده و اکنون در این زمینه پاسخگو نیست.", "text":"به گزارش خبرنگار اقتصادی ایرنا، عصر یکشنبه پانزدهم مردادماه بود که هیات دولت سیاست های جدید پولی و مالی برای ساماندهی بازار ارز را بررسی و تصویب کرد و همان شب، رئیس کل بانک مرکزی با حضور در یک برنامه تلویزیونی به تشریح جزئیات این مصوبه درباره سیاست های جدید ارزی پرداخت. «عبدالناصر همتی» همان زمان اعلام کرد، کسانی که پیش از این، اقدامات لازم را انجام داده و بانک مرکزی مجوز دریافت ارز با نرخ رسمی(4200تومان) را صادر و بانکها اقدام به صدور حواله کرده اند، باید ارز خود را با نرخ قبلی(4200تومانی) تحویل بگیرند. یکی از بخش هایی که بانک مرکزی پیش از بسته جدید ارزی، مجوز دریافت ارز به نرخ رسمی را برای آنها صادر کرده بود، متقاضیان شرکت در آزمون های زبان انگلیسی (موسسه های برگزارکننده آزمون های بین المللی آیلتس و تافل) هستند که زیر نظر سازمان سنجش فعالیت می کنند. این آزمون ها توسط سازمان های بین المللی و در داخل کشورها به نمایندگی از آن سازمان ها توسط موسسه های ملی مورد تایید سازمان سنجش برگزار می شود. اجرای این آزمون ها در ایران، زیر نظر مرکز آی.دی.پی(idp) استرالیا است.بانک مرکزی بعد از بررسی مدارک و تایید آنها، این موسسه ها را برای دریافت ارز به بانک سامان معرفی کرد و آنها در چند مورد، موفق به دریافت ارز شدند. ** سکوت بانک مرکزی در پاسخگوییدر این پیوند، مسئول یکی از موسسه های برگزارکننده آزمون زبان به ایرنا گفت: هشتم مردادماه امسال طبق بخشنامه بانک مرکزی، اقدامات لازم را از طریق بانک سامان برای دریافت بخش دیگری از ارز مورد نیاز انجام دادیم و بخش نظارت بانک مرکزی نیز آن را تایید کرد و سه روز بعد، درخواست خرید در سامانه تامین ارز ثبت شد.موسوی افزود: با وجود ضرورت تسریع در تخصیص ارز به دلیل تعهدات ارزی به نمایندگی مربوطه در خارج از کشور، مسئولان بخش بین الملل بانک سامان اعلام کردند که بانک مرکزی از تخصیص ارز خودداری کرده است.وی ادامه داد: بانک سامان در نامه ای اعلام کرد اداره آمار و تعهدات ارزی بانک مرکزی برخلاف بخشنامه های وقت، درخواست خرید ارز را بازگشت داده و از تامین آن خودداری کرده است و برخلاف دستورالعمل و بخشنامه های خود اعلام کردند که ارز از طریق بازار دوم و سامانه نظام یکپارچه معاملات ارزی (نیما) قابل تامین خواهد بود.وی خاطرنشان ساخت: طبق این دستور، تخصیص ارز 4200 تومانی لغو شده است و باید به نرخ سامانه نیما تامین شود، آن هم در حالی که این موسسه ها با توجه به بخشنامه بانک مرکزی مبنی بر تخصیص ارز خدماتی به نرخ رسمی 4200 تومانی، از مشتریان هزینه مورد نیاز را دریافت و آزمون را برگزار کرده اند و اکنون امکان دریافت مابه التفاوت ریالی از مشتریان برای تامین ارز قابل پرداخت بابت آزمون های خارجی وجود ندارد.«این موسسه طبق بخشنامه بانک مرکزی عمل کرده بود و رییس بانک مرکزی نیز همزمان با اعلام بسته جدید ارزی (15 مردادماه) تاکید کرد، کسانی که تا پیش از ابلاغ بسته جدید، اقدامات لازم را انجام داده و بانک مرکزی مجوز دریافت ارز با نرخ رسمی(4200تومان) را صادر کرده است، باید ارز خود را با نرخ قبلی (4200تومانی) تحویل بگیرند اما خود بانک مرکزی خلاف بخشنامه عمل کرده است.» وی یادآوری کرد: با توجه به مصوبه جدید ارزی، قیمت آزمون از اول شهریورماه براساس نرخ ارز در بازار ثانویه محاسبه و ثبت نام انجام می شود اما بانک مرکزی تا پایان مردادماه متعهد به پرداخت های قبلی است. به گفته وی، بعد از پیگیری ها، 19 شهریورماه نامه ای از سوی بانک سامان به «اداره عملیات و تعهدات ارزی» بانک مرکزی ارسال شده است تا نسبت به تخصیص ارز براساس نرخ 4200 تومانی اقدام شود اما تاکنون هیچکدام از مسئولان بانک مرکزی پاسخگو نبوده اند. به گزارش ایرنا، 18 دی ماه پارسال قیمت شرکت در آزمون آیلتس (سامانه جهانی ارزیابی زبان انگلیسی) حدود یک میلیون و 45 هزار تومان بود که این رقم در نهم مردادماه امسال یک میلیون و 180 هزار تومان شد و از سی ام مردادماه پس از ابلاغ بسته جدید ارزی درباره تامین ارز از سامانه نیما، به 2 میلیون و 795 هزار تومان رسید. ایرنا از 2 هفته پیش، موضوع را از روابط عمومی و همچنین رئیس کل بانک مرکزی پیگیری کرده اما هنوز پاسخی دریافت نکرده است.اقتصام** 2023 **2025            "}