{"onTitr":"","titr":" 2 بازیکن روس به ضرب و شتم یک مامور دولتی متهم شدند","describe":" تهران - ایرنا - 2 تن از بازیکنان فوتبال لیگ برتر روسیه با اتهام حمله به یک مامور دولت در مسکو مواجه شدند.", "text":"به گزارش ایرنا، شبکه تلویزیونی راشا تودی روز سه شنبه نوشت: وزارت کشور روسیه آغاز روند رسیدگی به پرونده این حادثه را تایید کرد. به دنبال اعتراض «دنیس پاک» یکی از مقامات وزارت تجارت مسکو نسبت به رفتار این دو فوتبالیست و تعدادی از دوستان آن ها در کافه ای واقع در مسکو، «الکساندر کوکورین» و «پاول مامائف» به وی حمله ور شدند.در ویدیوی منتشر شده از درگیری مذکور در فضای مجازی، کوکورین مهاجم تیم زنیت سن پترزبورگ به همراه مامائف هافبک کراسنودار؛ در حال حمله و درگیری با مامور وزارت تجارت مسکو دیده می شوند؛ درگیری که در نهایت به انتقال این مامور به بیمارستان منجر شد.وزارت کشور مسکو با تایید این موضوع اعلام کرد که «تحقیقات در مورد حادثه و عناصر دخیل در آن در حال پیگیری است».علاوه بر این، دو بازیکن مذکور ساعاتی پیش از حادثه کافه، به یک راننده تاکسی نیز حمله ور شده بودند که پلیس مسکو از پیگیری تحقیقات در این خصوص نیز خبر داد.گزارش ها حاکی از آن است که هر 2 بازیکن تا زمان اعلام نتیجه تحقیقات از باشگاه های خود اخراج هستند.کوکورین 27 ساله و مامائف 30 ساله به ترتیب 48 و 15 بار پیراهن تیم ملی روسیه را بر تن کرده اند که تازه ترین حضور آن ها در پیراهن روسیه به سال 2016 باز می گردد.اتحادیه فوتبال روسیه نیز اعلام کرد که بازیکنان دخیل در این درگیری در حال حاضر جزو تیم ملی این کشور نیستند.لازم به ذکر است که کوکورین و مامائف پیش از این هم در کانون رسوایی بوده اند؛ در واقع پس از حضور فاجعه آمیز روسیه در رقابت های یورو 2016 فرانسه؛ این دو بازیکن در رسوایی اخلاقی به بار آمده در یک از باشگاه های شبانه موناکو نیز دخیل بودند.در نتیجه اتفاقات سال 2016؛ اتحادیه فوتبال روسیه فعالیت حرفه ای هر 2 بازیکن را تعلیق کرد، با این وجود کوکورین پس از عذرخواهی بابت حوادث پیش آمده بار دیگر به تیم ملی فراخوانده شد، اما مامائف از سال 2016 به بعد از همراهی تیم ملی روسیه محروم شد او همچنان یکی از مهره های تاثیر گذار تیم کراسنودار محسوب می شود.ورزشی**3991**1584            "}