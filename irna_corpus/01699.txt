{"onTitr":"","titr":" ناپایداری های جوی در استان بوشهر ادامه دارد","describe":" بوشهر-ایرنا-کارشناس اداره کل هواشناسی استان بوشهر گفت: ناپایداری های جوی در این استان تا پایان هفته جاری تداوم دارد.", "text":"پیام مساعدی چهارشنبه درگفت و گو با ایرنا افزود: این ناپایداری احتمالی در ساعاتی از شب در برخی نقاط استان بویژه در مناطق مرتفع بصورت افزایش ابر است.وی اظهارداشت: بررسی نقشه های پیش یابی جوی و دریایی همچنین نشان دهنده وزش بادهای جنوبی در استان بوشهر است.مساعدی ادامه داد: در 24 ساعت آینده آسمان استان بوشهر صاف تا کمی ابری همراه با غبار محلی و در برخی نقاط همراه با مه صبحگاهی و در برخی نقاط بویژه در ارتفاعات گاهی رشد ابر و احتمال وقوع ناپایداری های موقت جوی پیش بینی می شود.وی افزود: در این مدت جهت وزش باد بطور غالب جنوب غربی تا جنوب شرقی و گاهی شمال شرقی با سرعت هشت تا 30 کیلومتر در ساعت پیش بینی شده که گاهی تا 36 کیلومتر در ساعت نیز می رسد.مساعدی ادامه داد: در 24 ساعت آینده ارتفاع موج دریا 30 تا 60 و گاهی تا 90 سانتیمتر پیش بینی شده است.وی گفت: فردا در بندر بوشهر زمان جزر اول دریا ساعت 03:33، مد اول دریا ساعت 09:35 ، جزر دوم دریا ساعت 15:24 و مد دوم دریا ساعت 21:52 خواهد بود.7212/6045            "}