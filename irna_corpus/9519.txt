{"onTitr":" دبیرکل کانون صرافان ایرانیان در گفت و گو با ایرنا:    ","titr":" هدف بخشنامه بانک مرکزی، هدایت بازار به سمت صرافی هاست","describe":" تهران- ایرنا- دبیرکل کانون صرافان ایرانیان اعلام کرد: بخشنامه بانک مرکزی درباره اعطای مجوز به صرافی ها برای فروش ارز به خریداران تا سقف پنج هزار یورو با هدف بازگرداندن بازار آزاد از عملیات دلالی به صرافی ها صادر شده است.", "text":"به گزارش خبرنگار اقتصادی ایرنا، پس از تغییر سیاست های ارزی دولت در بیستم فروردین ماه امسال، خرید و فروش ارز در صرافی ها ممنوع شد که این امر به عملیات زیرزمینی و قاچاق ارزهای عمده دامن زد.بر این اساس چهاردهم مرداد دولت در مصوبه ای این سیاست را اصلاح کرد و به صرافی ها اجازه داد 23 نوع ارز خدماتی هموطنان از جمله ارز مسافرتی، دانشجویی و درمانی را تامین کنند.در گامی دیگر امروز (چهارشنبه) بانک مرکزی در بخشنامه ای به صرافی های مجاز اجازه داد نسبت به فروش ارز به صورت اسکناس تا سقف پنج هزار یورو یا معادل آن به سایر ارزها بر مبنای نرخ بازار اقدام کنند؛ بازرسان این بانک بر عملکرد صرافی ها نظارت می کنند.در این پیوند، دبیرکل کانون صرافان ایرانیان در گفت و گو با خبرنگار اقتصادی ایرنا، این بخشنامه را گامی برای مدیریت بهتر بازار ارز توصیف کرد و گفت: بر این اساس بجز 23 نوع ارز خدماتی که هموطنان از صرافی ها دریافت می کردند، می توانند تا سقف پنج هزار یورو یا معادل آن را به متقاضیان بفروشند.رضا ترکاشوند افزود: طبق این بخشنامه، فروش ارز بر اساس مقررات بانک مرکزی و با ارایه کارت ملی متقاضی امکان پذیر است و خرید و فروش انجام شده باید در سامانه نظارت ارز (سنا) ثبت شود.وی اضافه کرد: در مدتی که صرافی ها از عملیات ارزی کنار گذاشته شدند، معاملات زیرزمینی و قاچاق رونق گرفت و اکنون بانک مرکزی تلاش می کند فرآیند مبادلات ارزی را به شبکه صرافی ها بازگرداند.دبیرکل کانون صرافان ایرانیان در ارزیابی وضعیت بازار ارز گفت: امروز خرید و فروش چندانی انجام نمی شود؛ زیرا آینده بازار برای فروشندگان مبهم است.وی پیش بینی کرد تا چند روز آینده وضعیت بازار روشن تر می شود.به گزارش ایرنا، ریزش نرخ ارزهای عمده از 2 روز پیش (نهم مهر) آغاز شد.علاوه بر عوامل روانی و سیاسی موثر بر بازار، ورود بانک مرکزی نیز بر شکستن نرخ ها اثر مثبت گذاشته است.در کنار آغاز موج ریزش نرخ ها، امروز دیوان لاهه شکایت ایران از آمریکا درباره اعمال تحریم ها علیه کشور ما را وارد دانست و به لغو موقت تحریم های دارویی، غذایی، بشردوستانه و هوایی رای دادند که همین امر اثر روانی خود را بر بازار ارز نیز گذاشت و به کاهش قیمت ها کمک کرد.اقتصام*2025*1961*            "}