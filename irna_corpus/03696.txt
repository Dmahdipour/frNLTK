{"onTitr":" وزیر بهداشت:    ","titr":" هزار آمبولانس به ناوگان اورژانس افزوده می شود","describe":" تهران- ایرنا- وزیر بهداشت، درمان و آموزش پزشکی گفت: سه هزار دستگاه آمبولانس در چهار سال گذشته به ناوگان اورژانس کشور اضافه شده است و به زودی هزار دستگاه آمبولانس دیگر به این ناوگان ملحق می شود که در این زمینه در مرحله انعقاد قرارداد هستیم.", "text":"به گزارش خبرنگار حوزه سلامت ایرنا حسن قاضی زاده هاشمی روز سه شنبه در حاشیه مراسم توزیع 700 دستگاه آمبولانس به ناوگان اورژانس کشور در جمع خبرنگاران افزود: باید تجهیزات پیشرفته درمانی در پاسخ به نیازهای مردم در اختیار آنها گذاشته شود و به درخواست های مردم به موقع رسیدگی شود. وی با بیان اینکه تبدیل اورژانس 115 به یک سازمان مستقل از افتخارات حوزه سلامت است، اظهار داشت: در حال حاضر 700 دستگاه آمبولانس پیشرفته و معمولی با کمک شرکت ایران خودرو دیزل وارد ناوگان اورژانس کشور شده است.هاشمی اضافه کرد: این آمبولانس ها علاوه بر 39 آمبولانس هوایی و سه شناور است که وارد ناوگان اورژانس کشور شده است. موتورلانس نیز از بحث های مهم است که اکنون 200 دستگاه از این نوع در کشور فعال است و 500 دستگاه موتورلانس دیگر نیز به ناوگان اورژانس اضافه می شود. همچنین بالگردهایی نیز در ناوگان اورژانس وجود دارند که جایگزین آمبولانس های فرسوده شده اند.وی تصریح کرد: با توجه به وضعیت جاده ها، آسفالت جاده ها و ناهماهنگی ها در مناطق صعب العبور باید آمبولانس هایی در اورژانس باشند که کمترین آسیب را به بیمار وارد کنند.هاشمی افزود: مردم شایسته بهترین ها هستند و از دولت و مجلس شورای اسلامی برای پشتیبانی از وزارت بهداشت برای تهیه آمبولانس های جدید قدردانی می کنیم که امیدواریم این مسیر ادامه یابد.وی خاطرنشان کرد: باید آمبولانس های هوایی و شناور نیز در حد نیاز تولید شود که مراحل مقدماتی در این زمینه نیز در حال انجام است.اجتمام*9022*1834            "}