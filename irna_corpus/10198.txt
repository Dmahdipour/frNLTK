{"onTitr":"","titr":" حفظ و حمایت از حقوق کودکان تنها برعهده یک دستگاه نیست","describe":" قزوین - ایرنا - مدیرکل بانوان و خانواده استانداری قزوین گفت: حفظ و حمایت از حقوق کودکان تنها برعهده یک دستگاه نیست بلکه باید همه دستگاه ها در این زمینه بکوشند.", "text":"به گزارش ایرنا به نقل از روابط عمومی استانداری، معصومه مرادیان روز چهارشنبه در نشست هماهنگی برگزاری برنامه های هفته کودک در قزوین افزود: کانون پرورش فکری کودکان و نوجوانان یکی از فعال ترین دستگاه های متولی حقوق کودک در استان به شمار می رود که در این راستا فعالیت های چشمگیری داشته است. مدیرکل بانوان و خانواده استانداری قزوین همچنین اظهار داشت: مسئولیت اجرای حقوق کودک تنها برعهده دستگاه هایی همچون کانون پرورش فکری کودکان و نوجوانان، آموزش و پرورش و بهزیستی نیست بلکه این وظیفه تمامی دستگاه های اجرایی است که نسبت به این مهم کوشا باشند.مشاور استاندار قزوین در حوزه بانوان و خانواده در ادامه با اشاره به کنوانسیون حقوق کودک،افزود: با توجه به اهمیت برنامه های حوزه کودک و بررسی مواد 54 گانه آن، کنوانسیون زیر نظر اداره کل امور بانوان و خانواده استانداری مدت چهار سال است که فعالیت خود را آغاز نموده و دستگاه های اجرایی گزارش فعالیت های خود در حوزه کودک را به صورت متناوب  به این دفتر ارائه می کنند.   وی همچنین در بخش دیگری از صحبت های خود گفت: صدا و سیما یکی از مهم ترین نهادهای تاثیر گذار در جهت فرهنگ سازی آحاد جامعه است که فرهنگ رعایت حقوق کودک را نیز می تواند در جامعه جاری و ساری کند. وی در ادامه از بومی سازی آموزش حقوق کودک مطابق فرهنگ کشور، استان و حتی شهرستان ها به عنوان یکی از مهمترین رکن پیشگیری از خشونت های علیه کودکان یاد کرد و افزود: نقش صدا و سیما در این راستا کاملا بروز و ظهور پیدا می کند. مدیر کل امور بانوان و خانواده استانداری قزوین به طرح پویش شهری نیز اشاره کرد و افزود: تلاش داریم از طریق این طرح حقوق تمامی اقشار جامعه و بطور ویژه زنان وکودکان را با مشارکت و یاری تمامی نهادها، ائمه جمعه و جماعات، سازمان های مردم نهاد احیا کنیم.3013            "}