{"onTitr":" نطق های میان دستور مجلس؛    ","titr":" بیگلری: تحقیق و تفحص از صدا و سیما به زودی تقدیم مجلس می شود","describe":" تهران - ایرنا – نماینده مردم سقز در مجلس شورای اسلامی با بیان اینکه صدا و سیما در برخی برنامه ها به اقوام توهین می کند، گفت: بر حسب وظیفه تحقیق و تفحص از این نهاد را امضا و به زودی تقدیم هیات رییسه خواهم کرد.", "text":"به گزارش خبرنگار پارلمانی ایرنا، محسن بیگلری نماینده مردم سقز و بانه در جلسه علنی روز چهارشنبه مجلس و در نطق میان دستور خود با اشاره به کشته شدن کولبران در مناطق مرزی، اظهار داشت: این اتفاقات در این شرایط اقتصادی، داغی است که مردم مناطق مرزی روزهای سخت معیشتی خود را برای آنانی که برای لقمه نانی جانشان را از دست می‌دهند، فراموش کردند.وی افزود: در دوهفته اخیر اتفاقات ناگوار در مناطق کرد نشین افتاده و جای بسی تامل است که صدا و سیما به این حوادث کمترین توجه را دارد و در سخت‌ترین شرایط آنتن خود را صرفا بر اساس مبالغی به شرکت‌ها و سلبریتی‌ها اجاره می‌دهد و یا در برخی برنامه‌ها روزی به کردها، روزی به ترک‌ها یا لرها یا بلوچ‌ها توهین می‌کند که به هیچ وجه قابل قبول نیست.نماینده مردم سقز در مجلس خطاب به مسئولان صدا و سیما یادآور شد: به خدا قسم کودکان و کولبران که رهبری هم به خوبی به آنها پرداختند و حساب آنها را از حساب قاچاقچیان جدا کردند، ایرانی هستند و بر گردن رسانه ملی حق داشتند اما در رسانه ملی به این موضوعات نپرداختید، لذا بر حسب وظیفه تحقیق و تفحص از شما را امضا و به زودی تقدیم هیات رییسه خواهم کرد.** شرایط واردات از معابر کولبری برای مرزنشینان فراهم شودرسول خضری نماینده سردشت و پیرانشهر در مجلس هم در نطق میان دستور خود با اشاره به مرگ یک دانش آموز بر اثر ریزش دیوار مدرسه ای در یکی از روستاهای توابع شهرستان سنندج، اظهار داشت: هم اکنون وضعیت سخت معیشتی در کشور وجود دارد و بیشترین ظرفیت را  برای دور زدن تحریم ها معابر کولبری دارند وی افزود: از دولت  انتظار می رود با توجه به اینکه بیکاری در مناطق مرزی بیداد می کند، از معابر کولبری جهت واردات کالاهای اساسی، مواد اولیه صنعتی و کارخانجات استفاده کرد و می توان از ظرفیت آن برای بهتر شدن وضعیت معیشتی و بالا بردن سطح رفاه مرم بهره جست.نماینده سردشت ابراز امیدواری کرد کالاهای ضروری مصوب شده توسط دولت به مرزنشینان ابلاغ شده و بارهایی که در گمرکات مانده سریعا ترخیص شود و عوارض خروج زمینی به سال های قبل برگردد.** با انسجام و هوشیاری نقشه‌های اقتصادی دشمن را خنثی کنیمبیت الله عبداللهی نماینده مردم اهر و هریس در مجلس نیز در نطق میان دستور خود اظهار داشت: امروز در شرایطی به سر می بریم که آمریکا، آل سعود و صهیونیست ها با سیاست‌های استکباری روزی نیست که خون مسلمانی را بر روی زمین نریزند. استکبار مسئول فساد و بیکاری، تروریسم، عقب ماندگی و تفرقه و عامل ناامنی و مهاجرت‌های اجباری و به فقر کشاندن مردم محروم سراسر جهان است.وی تاکید: باید با انسجام و هوشیاری و تبعیت از رهبری و حمایت از دولت نقشه‌های جدید اقتصادی و نظامی دشمن را خنثی کنیم.نماینده مردم هریس در مجلس یادآور شد: اصلاح نظام اداری و بانکی، اصلاح روابط خارجی و اصلاح نظام آماری کشور، تصویب قوانین متناسب برای شرایط اقتصادی کشور، کاهش فاصله فقر و غنا، تفویض اختیار به استان‌ها، حذف بخشنامه‌ها و دستور العمل های ضد تولید و اشتعال، هدایت سرمایه‌گذاری به بخش‌های محروم و اعطای امتیازات مالیاتی و زیرساختی به آنها، جهت گیری گمرکات به صادرات و توجه به صادرات غیرنفتی بخشی از مسایلی است که می‌تواند در شرایط فعلی از مشکلات اقتصادی کشور بکاهد.** چرا از فحاشی به برجام کوتاه نمی آییدمعصومه آقاپور نماینده مردم شبستر در مجلس شورای اسلامی هم در نطق میان دستور خود با اشاره به این که از صدای شکستن استخوان هایمان ذوق نکنیم، اظهار داشت: اگر این بار اصولگرایی بشکند و اصلاح طلبی زمین گیر شود، آن کس که امروز تبر برداشته تا به خیال خود استخوان هایمان را ریز کند نه اصولی است نه اصلاحی و نه اعتدالی، بلکه غول صنعت و تجارت است.وی افزود: دشمن عزم جزم کرده بساط همه را جمع کند و ما چسان هنوز در جنگ فرساینده اصول و اصلاح و اعتدال سر خود و حریف خانگی را به دیوار می کوبیم. دیواری که از هر روزنه اش افعی نیش بر کشیده است. نماینده مردم شبستر یادآور شد: تا دیر نشده به خود آییم و یک بار و این بار برای همیشه و به خاطر کشور و سرنوشت و مشترکاتمان غوغای رقابت های تمام نشدنی را کنار بگذاریم. آقاپور خاطرنشان کرد: حضرات نه عطایش را به لقایش می بخشند و نه ول کن ناخن کشیدن بر چهره های نورانی یکدیگر هستند. اگر بود چرا به عهدشکن آن این همه ناسزا نمی گویید و اگر کمی تا قسمتی خوب بود چرا از فحاشی به برجام کوتاه نمی آیید.وی ادامه داد: وقت تنگ است، در این کش مکش های زمان گذشته، زمان حال را گم نکنید، مردم امید و امان اقتصادی می خواهند، زنان حضور فعال در عرصه های مدیریتی، سیاسی و اجتماعی می خواهند، قوانین حمایتی برای اجرا، شناسنامه برای فرزندان مادران ایرانی و پدران غیرایرانی، ممنوعیت ازدواج زیر 13 سال برای دختران، عدالت و انصاف، حذف محدودیت استفاده از فضای مجازی می‌خواهند.نماینده مردم شبستر در ادامه به وضعیت مردم سوریه اشاره کرد و گفت: سوریه به شرایط فعلی تبدیل شد چون سرمایه نمادین ملی نداشت و هرکس سر بر آورد و رهبری اعتراضات را به عهده گرفت، چنین شد. آقاپور تصریح کرد: ضمن حفظ آرامش و آمادگی کامل بر طبل جنگ نکوبیم، جنگ به صلاح کشور و نظام نیست مگر مجبور شویم ولی تهیه کننده آتش جنگ نباشیم.** کامیونداران درخواست صنفی دارند نه سیاسیزهرا سعیدی نماینده مردم مبارکه در مجلس شورای اسلامی نیز در نطق میان دستور خود با اشاره به مشکلات کامیونداران در کشور، اظهار داشت: کامیون داران و رانندگان صبورترین و زحمت کش ترین اقشار هستند که سهم خود را در این انقلاب ایفا کردند.وی با بیان این که 50 جلسه با کامیون داران برای حل مشکلات آن ها گذاشته است، افزود: وقت و زمان عمل که می رسد، فقط به آن ها قول می دهیم و آن زمان که آن ها راه می آیند، جور دیگری سر راه آن ها را می بندیم.نماینده مردم مبارکه تصریح کرد: من در بین آن ها بودم، صحبتشان را شنیدم، آن ها مباحث سیاسی ندارند و درخواست آن ها صنفی است.سعیدی از دولت خواست مسئول مستقیمی برای رسیدگی به مشکل کامیون داران قرار دهد تا بتواند وزارتخانه های مرتبط را به هم وصل کند و ادامه داد: برای رفع مشکل کامیون داران یک نفر پاسخگو باشد.سیام**9314**1535            "}