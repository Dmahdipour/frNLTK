{"onTitr":" شهردار اردکان:    ","titr":" کارکنان شهرداری از پرداختن به حاشیه ها پرهیز کنند","describe":" یزد- ایرنا- شهردار اردکان بر رعایت حقوق بیت‌المال، صرفه جویی هزینه‌ها و پرهیز از دوباره ‌کاری در طرح‌ها تاکید کرد و گفت: کارکنان شهرداری باید از پرداختن به حاشیه ها پرهیز کنند.", "text":"به گزارش روابط عمومی شهرداری و شورای اسلامی شهر اردکان 'احمد کمالی' روز سه شنبه در نشستی‌ با کارکنان واحد عمران شهرداری این شهر افزود: مردم از خدمت صادقانه و پرهیز از هرگونه اسراف استقبال می‌کنند از این رو باید در راستای خدمت به مردم گام برداریم.وی خاطرنشان کرد: اگر وظایف خود را به ‌درستی انجام دهیم می‌توانیم به اهداف پیش‌بینی شده دست ‌یابیم و به توسعه شهر شتاب بخشیم اما اگر به حاشیه مشغول شویم از کار بازخواهیم ماند و برنامه‌ها مغفول می‌ماند.شهردار اردکان، مبحث آسفالت معابر را ازجمله ساختارهای مهم طرح‌های عمران شهری بیان کرد و اظهار داشت: ایجاد انضباط فیزیکی در محیط شهر، علاوه بر تامین آرامش روانی شهروندان و تبعات بسیار مثبت اجتماعی آن، به ایجاد رفتارهای منضبط و واکنش‌های مسئولانه شهروندان در قبال حفظ و پاسداری محیط می ‌انجامد.  کمالی بر اولویت‌بندی و تسریع در اتمام طرح های نیمه ‌تمام تاکید کرد و افزود: فراوانی طرح های عمرانی مهم نیست بلکه رعایت کیفیت با کمترین هزینه و پرهیز از هزینه‌های دوباره‌ کاری قابل‌ توجه است.وی یادآور شد: با مدیریت توانمند و مشارکت مردم می‌توان گام‌های بلندی در مسیر توسعه اردکان برداشت و نظام جمهوری اسلامی زمانی سربلند است که به ‌خوبی به مردم خدمت کند و به ‌عنوان یک الگو بتواند در دنیا مطرح شود و بدرخشد.کمالی با اشاره به ترویج و توسعه فرهنگ شهرنشینی، ‌توجه بیشتر به یکپارچگی شهر و پرهیز از محله نگری را مورد تاکید قرار داد.در ادامه این نشست هر یک اعضا به بیان دیدگاه‌ها و نظرات خود پرداختند.مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}