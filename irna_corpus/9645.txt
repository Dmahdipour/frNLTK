{"onTitr":"","titr":" فهرست کمک های مورد نیاز برای زائران اربعین حسینی اعلام شد","describe":" اهواز- ایرنا - رییس کمیته جذب مشارکت های مردمی  اسکان و تغذیه ستاد اربعین حسینی خوزستان فهرستی از کمک های مورد نیاز را برای مشارکت در طرح اکرام و پذیرایی از زائران اربعین حسینی اعلام کرد.", "text":"حجت الاسلام سیدمحمود موسوی روز چهارشنبه در گفت و گو با خبرنگار ایرنا با اشاره به اینکه همه ساله هزینه های پذیرایی از زائران اربعین حسینی که از 2 گذرگاه مرزی چذابه و شلمچه راهی عتبات عالیات می شوند توسط مردم نیکوکار خوزستان تامین شده افزود: در ایام اربعین امسال نیز کمک های مردمی برای پذیرایی مطلوب تر از زائران حسینی به مرزهای شلمچه و چذابه روانه می شود.وی ، ظروف یک بار مصرف، زیرانداز(برزنت و موکت) ، مواد شوینده ، چادر نسوز برای نمازخانه و مواکب، لوله داربست همراه با متعلقات، تانکر آب آشامیدنی ثابت و چرخدار ، صندوق جایخی ، دستمال کاغذی ، پلاستیک رولی ، پلاستیک زباله ، کولرآبی ، کانکس اداری، پتو ، تنور دستی ، تخم مرغ ، سیب زمینی ، آب معدنی 300سی سی ، آرد برای پخت نان، نان بسته بندی ، کنسروجات ، شربت ، عرقیجات ، ماست تک نفره ، کیک و کلوچه ، برنج ، روغن ، رب گوجه ، چای ، قند و شکر ، حبوبات ، مرغ و گوشت ، خرما ، میوه و یخ بهداشتی را از اقلام مورد نیاز کمیته جذب مشارکت های مردمی ، اسکان و تغذیه ستاد اربعین خوزستان بیان کرد.رییس ستاد بازسازی عتبات عالیات خوزستان از عموم مردم ولایی و دوستدار اهل بیت عصمت و طهارت(ع) خواست هدایا ، کمک ها و نذورات خود را به ستادهای شهرستانی عتبات عالیات تحویل دهند.به گفته حجت الاسلام موسوی ، مردم نیکوکار می توانند وجوه نقدی خود را برای خرید نیاز زائران اربعین حسینی به حساب 214542903831 و یا شماره کارت 6273811091471414 بانک انصار به نام ستاد بازسازی عتبات عالیات واریز کنند.به گزارش ایرنا در اربعین امسال یک هزار موکب مردمی در گذرگاه های مرزی چذابه و شلمچه و مسیرهای منتهی به این گذرگاه ها برپا می شود.حرکت تدریجی کاروان های زائران اربعین حسینی از اوایل ماه صفر شروع و تا 2 روز مانده به روز اربعین ادامه دارد.اربعین پارسال 380هزار زائر از مرز چذابه در 110کیلومتری شمال غرب اهواز و 650هزار زائر از مرز شلمچه در 16کیلومتری غرب خرمشهر راهی کربلای معلی و نجف اشرف شدند.بر اساس تقویم رسمی کشور ، هشتم آبان روز اربعین حسینی است.6065/ 6037            "}