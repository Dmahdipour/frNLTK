{"onTitr":"","titr":" نظرسنجی ایسپا درباره اعتماد مردم به رسانه‌ها","describe":" تهران-ایرنا- براساس نتایج نظرسنجی مرکز افکارسنجی دانشجویان ایران با مضمون «بررسی مسائل روز کشور از منظر افکار عمومی مردم ایران» از یک جامعه آماری بیش از یک هزار نفره، 46.4 درصد پاسخگویان معتقد بودند صدا و سیما واقعیت جامعه را منعکس نمی‌کند.", "text":"به گزارش روز سه شنبه ایرنا از مرکز افکارسنجی دانشجویان ایران (ایسپا)، طرح نظرسنجی «بررسی مسائل روز کشور از منظر افکار عمومی مردم ایران» از سوی ایسپا به شیوه تلفنی از یک جامعه آماری با حدود یک هزار و 281 نفر بالای 18 سال، اوایل مهرماه انجام شد.در بخشی از این طرح میزان اعتماد مردم به منابع کسب خبر در ایران با طرح سوال هایی همچون «شما به کدام یک از رسانه‌های زیر بیشتر اعتماد دارید؟» و «به نظر شما صدا و سیما واقعیت جامعه را منعکس می‌کند؟» سنجیده شد.به دنبال طرح این سوال ها 45.3 درصد پاسخگویان صداوسیما، 13.4 درصد شبکه‌های اجتماعی مجازی، 10.4 درصد سایت‌های خبری، 7.3 درصد شبکه‌های ماهواره‌ای، 6.6 درصد دوستان و آشنایان و 6 درصد مطبوعات را منبع مورد اعتماد برای کسب عنوان کردند.همچنین 5.6 درصد پاسخگویان گزینه هیچکدام و 5.4 درصد گزینه بی‌پاسخ را انتخاب کردند. 46.4 درصد پاسخگویان در پاسخ به سوال «به نظر شما صدا و سیما واقعیت جامعه را منعکس می‌کند؟» جواب منفی دادند، 41.5 درصد معتقد بودند این سازمان، واقعیت را منعکس می‌کند و 12 درصد پاسخگویان در این خصوص اظهار بی‌اطلاعی کردند.فراهنگ**3009** 1055            "}