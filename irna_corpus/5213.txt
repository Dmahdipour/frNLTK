{"onTitr":"","titr":" ووشو بانوان البرز در سکوی پیشرفت","describe":" کرج-ایرنا- رئیس هیات ووشو البرز گفت: بانوان ووشوکار این استان  تاکنون با کسب مدال های مختلف در سطح ملی و بین المللی ، البرز را به عنوان قطب ووشو معرفی کنند.", "text":"اسماعیل سایه افکن روز دوشنبه در گفت وگو با ایرنا اظهار داشت: کسب 2 مدال در مسابقات جهانی بلغارستان توسط فاطمه رمضان زاده بانوی ووشو کار البرزی از جمله افتخارآفرینی های بانوان این استان است. وی اضافه کرد: سال گذشته نیز کیمیا شوشتری و ستایش تک فلاح ووشوکاران البرزی به ترتیب مدال طلا و مقام چهارم جهانی را از آن خود کردند.سایه افکن گفت: همچنین محبوبه کریمی و خدیجه زینال زاده دیگر بانوان البرزی هستند که مربیگری تیم های ملی تالو و ساندا را بر عهده داشتند.وی در بخش دیگری از سخنان خود با اشاره به اینکه سه هزارو800 ووشو کار در 2 بخش بانوان و آقایان در باشگاه های خصوصی استان مشغول فعالیت هستند، خاطر نشان کرد: مشکلات ساختاری یکی از مسائلی بود که ووشو البرز با آن درگیر بود که تلاش به نتیجه رسید و بهمن ماه  امسال صاحب خانه ووشو خواهیم شد.سایه افکن  گفت: همچنین با موافقت رئیس فدراسیون ووشو قرار است سکوی ووشو مخصوص ساندا در خانه ووشو البرز ایجاد شود.وی افزود: البرز در آذر ماه  امسال نیز میزبان مسابقات کشوری المپیاد نخبگان برتر بخش بانوان در رده سنی 12 تا 15 سال با هدف استعداد یابی است که 320 ورزشکار از 31 استان کشور در این دوره از رقابت ها شرکت دارند.استان البرز دارای حدود 120 هزار ورزشکار سازمان یافته  دررشته های مختلف است.7414/ 6155            "}