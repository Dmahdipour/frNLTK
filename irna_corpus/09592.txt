{"onTitr":"","titr":" بارش های پراکنده اصفهان را فرا می گیرد","describe":" اصفهان- ایرنا- کارشناس ارشد پیش بینی اداره کل هواشناسی اصفهان گفت: بارش خفیف و پراکنده، امروز و فردا مناطق مختلف این استان را فرا می گیرد.", "text":"ساناز جعفری روز چهارشنبه در گفت و گو با ایرنا افزود: براساس تحلیل نقشه های هواشناسی، امواج ناپایدار ضعیف تا دو روز آینده بر روی استان عبور می کند.وی افزود: بر این اساس در بیشتر نقاط استان افزایش ابر، گاهی وزش باد و احتمال بارش های خفیف و پراکنده پیش بینی می شود.کارشناس ارشد پیش بینی اداره کل هواشناسی اصفهان گفت: برای امروز و فردا، بارش پراکنده و خفیف و احتمال وقوع بارش های پراکنده پیش بینی می شود.وی با بیان اینکه فعالیت سامانه ناپایدار دیگری از ابتدای هفته آینده بر روی استان اصفهان پیش بینی می شود، اظهارکرد: دمای هوا بویژه برای روزهای یکشنبه و دوشنبه روند کاهشی پیدا خواهد کرد و از روز جمعه تا اوایل هفته آینده با افت محسوس دما مواجه خواهیم شد.به گفته جعفری دمای هوای اصفهان در 24 ساعت آینده تغییر محسوسی نخواهد کرد و طی این مدت دمای این کلانشهر در گرم ترین زمان روز به 31 درجه سانتیگراد و در خنک ترین زمان حداقل به 14 درجه سانتیگراد خواهد رسید.وی گرمترین نقطه استان در 24 ساعت آینده را چوپانان با 35 درجه سانتیگراد و خنک ترین نقطه را بویین و میاندشت با چهار درجه سانتیگراد بالای صفر عنوان کرد.کارشناس ارشد پیش بینی اداره کل هواشناسی اصفهان برای هوای این کلانشهر در روز پنجشنبه، هوای صاف، گاهی افزایش ابر و وزش باد به نسبت شدید و برای روز جمعه، کمی ابری، در بعد از ظهر افزایش ابر و وزش باد به نسبت شدید پیش بینی کرد. 7150 / 2093            "}