به گزارش خبرنگار ایرنا، حجت الاسلام علی مرادی در خطبه های نماز جمعه این هفته بیجار اظهار داشت: یکی از حیله های به کار رفته دشمن در وضعیت فعلی کشور، ناامیدی و القای بن بست در پیشرفت نظام و انقلاب است که در داخل کشور نیز عده ایی به آن دامن می زنند.وی افزود: در مقابل یاوه گویی های دشمنان اسلام و ملت ایران، مردم همیشه در صحنه، جوانان انقلابی و جهادگر در راه خدا، ایستاده اند و هیچگاه نخواهند گذاشت خواب دشمنان تعبیر شود. حجت الاسلام مرادی تاکید کرد: مشکلات در کشور هست ولی راه حل هم وجود دارد لذا همه باید بدانیم به فرموده رهبر معظم انقلاب هیچ بن بستی در کشور داریم.وی در بخش دیگری با اشاره به در پیش بودن ایام اربعین یادآور شد: پیاده رویی عظیم و حماسی اربعین حسینی باید مورد توجه بیش از پیش مردم قرار گیرد و این حرکت با حفظ مردمی بودن آن، باید تقویت و حمایت شود. امام جمعه بیجار به استقرار موکب های بیجاری ها در ایام اربعین حسینی برای خدمات رسانی به زائرین کربلای معلا اشاره کرد و گفت: فرصت کوتاهی برای حمایت مالی و معنویی از موکب ها باقی مانده و مردم باید کمک های خود را تحویل این موکب ها بدهند. شهرستان بیجار با جمعیتی حدود 89 هزار نفر در 140 کیلومتری شرق سنندج قرار دارد. 7350/9102
      
      