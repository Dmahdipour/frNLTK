{"onTitr":"","titr":" وزنه بردار گیلانی مدال برنز مسابقات پاراآسیایی را کسب کرد","describe":" رشت - ایرنا - سامان رضی ورزشکار شایسته گیلانی مدال برنز مسابقات وزنه برداری بازی های پاراآسیایی 2108 اندونزی را کسب کرد.", "text":"مدیرکل اداره ورزش و جوانان استان گیلان روز جمعه در مصاحبه اختصاصی با خبرنگار ایرنا اظهار داشت: سامان رضی دقایقی پیش در رقابت های وزنه برداری دسته 107 کیلوگرم با مهار وزنه 235 کیلوگرم موفق به کسب مقام سوم و مدال برنز این دوره از رقابت ها شد.   مریم بخشی افزود: این ورزشکار شایسته و ملی پوش گیلانی در جریان این رقابت ها ،  با مهار کردن وزنه 224 کیلوگرمی در حرکت اول  شانس کسب مدالش در این دوره از رقابت ها را مسجل کرد .   وی ادامه داد: این ملی پوش شایسته کشور در حرکت دوم ، وزنه 228 کیلوگرمی را مهار کرد و در حرکت سوم نیز موفق به مهار وزنه 235 کیلوگرمی شد تا علاوه بر ترقی رکورد شخصی خود به میزان شش کیلوگرم ، موفق به کسب مدال برنز مسابقات پاراآسیایی 2018 اندونزی نیز شود.   وی بیان کرد: در دسته 107 کیلوگرم نیز سامان رضی موفق به کسب مدال برنز شد، ورزشکار مغولستانی مدال طلا و علی اکبر غریب شی دیگر ورزشکار ایرانی حاضر در این رقابت ها مدال نقره را کسب کردند.   مدیرکل اداره ورزش و جوانان گیلان اضافه کرد: این ورزشکار شایسته گیلانی که در دوره قبلی مسابقات پارا آسیایی 2014 کره جنوبی حضور و موفق به کسب مدال نقره شده بود، ماه گذشته در رقابت های قهرمانی کشور رکورد 229 کیلوگرم را ثبت و پس از غریب شی موفق به کسب مقام نایب قهرمانی شده بود.   وی خاطرنشان کرد: پیش از این نیز ، روز پنجشنبه و در جریان این رقابت ها ، میثم علیپور بازیکن تیم ملی والیبال نشسته ایران با درخشش در رقابت های پارا آسیایی موفق به کسب عنوان قهرمانی و مدال طلای این دوره از مسابقات شد، مهری فلاحی دیگر ورزشکار شایسته گیلانی حاضر در بازی های پارا آسیایی 2018 اندونزی با تیم ملی والیبال نشسته بانوان ایران موق به کسب مقام نایب قهرمانی شد و مدال نقره این دوره از مسابقات را بر گردن آویخت و صابر رحیم پور از گیلان در رشته دوچرخه سواری چهارم شد.    وی یادآور شد: همچنین فهیمه عباسی و راضیه کاظم پور در رشته بوچیا، نادر عیوضی در رشته قایقرانی و زهرا غلامزاده در رشته تیراندازی دیگر ورزشکاران گیلانی همراه کاروان ورزشی ایران در بازی های پاراآسیایی 208 اندونزی حضور دارند.    در دوره گذشته بازی های پاراآسیایی در اینچئون کره جنوبی ورزشکاران گیلانی موفق به کسب چهار مدال طلا و دو مدال نقره شده بودند که صادق حسنی و رسول آتش افروز از گیلان به همراه تیم فوتبال هفت نفره و مرتضی رمضانی دیگر ورزشکار گیلانی نیز همراه با تیم فوتبال پنج نفره ایران به مدال طلا و عنوان قهرمانی بازی های پاراآسیای 2014 رسیده بودند.    میثم علیپور نیز که در این دوره هم حضور دارد، به همراه تیم والیبال نشسته ایران به مدال طلای رقابت های پاراآسیایی اینچئون دست یافت، مهری فلاحی مدال نقره در رشته تیمی والیبال نشسته بانوان را کسب کرد و در وزنه برداری قدرتی نیز سامان رضی در دسته 97 کیلوگرم مردان توانست به مدال نقره بازی های پاراآسیایی 2014 دست یابد. 7285 /6030            "}