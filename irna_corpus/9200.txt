{"onTitr":"","titr":" ضخامت سنجی 16هزار نقطه ازخطوط لوله صنعت نفت انجام شد","describe":" گچساران- ایرنا-مدیرعامل شرکت بهره برداری نفت و گاز گچساران گفت: عملیات ضخامت سنجی و عیب یابی 16 هزار نقطه از خطوط لوله این شرکت به روش التراسونیک در سال جاری انجام شده که تاثیر بسزایی در پیشگیری از نشت خطوط لوله و نفت ریزی در حوزه‌ عملیاتی این شرکت داشته است.", "text":"مهندس هوشنگ صیدالی روز چهار شنبه در گفت و گو با خبرنگار ایرنا با اشاره به اهمیت و ضرورت اجرای این عملیات افزود: این عملیات به منظور جلوگیری از حوادث غیر مترقبه احتمالی ناشی از کاهش ضخامت بر اثر خوردگی داخلی انجام شد.وی بیان کرد: این شرکت دارای هشت آزمایشگاه شیمیایی، 6 هزار و 964 کیلومتر انواع خطوط لوله و 790 حلقه چاه نفت و گاز است.صیدالی تولید و صیانت از مخازن نفت و گاز، حفظ منابع و تأسیسات، نگهداری و بهینه سازی و تعمیر کلیه تأسیسات، اجرای پروژه‌های توسعه‌ای در زمینه نگه داشت اولیه، ایمن سازی خطوط لوله، اجرای پروژه‌های سرمایه‌ای، جلوگیری از آلودگی محیط زیست و افزایش بهره‌وری را از مهمترین اهداف این شرکت اعلام کرد.وی بیان کرد: تعمیر و تجهیز قطعات اساسی مورد نیاز صنعت نفت با هدف مقابله با تحریم‌ها و جلوگیری از کاهش تولید نفت در شرکت بهره برداری نفت و گاز گچساران انجام می‌شود.صیدالی نظارت بر360 مورد تعمیرات اساسی تجهیزات ایستگاه های تقویت فشار گاز شماره-1 و 2 گچساران، کارخانجات نمک زدایی گچساران-2 و بینک و تفکیک گرهای سرچاهی و بیش از یک هزارو 100 مورد بازرسی کارشناسی از مهمترین اقدامات انجام شده این شر کت در سالجاری ذکر کرد.وی اظهار داشت:  بررسی وضعیت خوردگی و نظارت بر ایمن سازی خطوط لوله ورودی و خروجی مجتمع گاز و گاز مایع-900 و بخشی از خطوط لوله درون تلمبه خانه حیاتی گوره  از مهمترین طرح های در دست اجرای مدیریت فنی این شرکت است.صیدالی تصریح کرد: برای جلوگیری از بروز خوردگی تاسیسات نفتی در سال جاری این شرکت اقدام به رنگ آمیزی و تمیز کاری تلمبه خانه گوره و واحد بهره برداری بی بی حکیمه-1 و گچساران کرده است.هم اکنون روزانه 635 هزار بشکه نفت در شرکت بهره برداری نفت و گاز گچساران تولید می‌شود.شرکت بهره برداری نفت و گاز گچساران در چهار استان فارس، بوشهر، کهگیلویه و بویراحمد و خوزستان فعالیت دارد.این شرکت دارای 10 واحد بهره برداری، 10 واحد تقویت و تزریق فشار گاز، سه پالایشگاه گاز و گاز مایع، پنج واحد نمک زدایی و بیش از 6 هزار و 700 کیلومتر خط لوله انتقال نفت است.شرکت بهره برداری نفت و گاز گچساران یکی از شرکت‌های تابعه مناطق نفت خیز جنوب است.میدان نفتی گچساران دومین میدان بزرگ نفتی ایران است که در محدوده شهرستان گچساران در استان کهگیلویه و بویراحمد و در فاصله 220 کیلومتری جنوب شرقی اهواز قرار دارد.این میدان با ذخیره درجای 66٫7 میلیارد بشکه و ذخیره نهایی 23٫7 میلیارد بشکه نفت خام، پس از میدان نفتی اهواز دومین میدان بزرگ نفتی ایران بشمار می‌آید.شرکت بهره‌برداری نفت و گاز گچساران زیرمجموعه‌ شرکت ملی مناطق نفت‌خیز جنوب، در زمینه استخراج، پالایش و انتقال نفت خام، گاز طبیعی و تولید میعانات گازی فعالیت می‌کند.شهرستان 120 هزار نفری گچساران در جنوب غربی کهگیلویه و بویراحمد قرار دارد.2082/1662            "}