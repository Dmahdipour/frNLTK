{"onTitr":" بازی های پاراآسیایی 2018؛    ","titr":" رستمی با ثبت رکورد وزنه برداری جهان مدال طلا گرفت","describe":" جاکارتا - ایرنا- روح الله رستمی نماینده وزنه برداری ایران علاوه بر کسب مدال طلای بازیهای پاراآسیایی 2018، رکورد جدیدی را در دسته 72 کیلوگرم جهان به نام خود ثبت کرد.", "text":"به گزارش خبرنگار اعزامی ایرنا از جاکارتا، امروز سه شنبه و در دومین روز از رقابت های وزنه برداری، رستمی وزنه بردار دسته ٧٢ کیلوگرم کشورمان به رقابت با حریفانش پرداخت و در پایان مدال طلای این دسته را از آن خود کرد.رستمی در سه حرکت خود به ترتیب موفق به مهار وزنه های ٢١٣،   ٢١٨ و ٢٢٥ کیلوگرم شد.این وزنه بردار کشورمان در حرکت چهارم و برای رکوردشکنی وزنه ٢٢٩ کیلوگرم را انتخاب کرد که با مهار آن موفق به ثبت رکورد جدیدی در جهان به نام خود شد.رستمی پیش از این موفق به کسب مدال نقره پاراالمپیک لندن ٢٠١٢ شده بود. او در بازیهای پاراآسیایی اینچئون ٢٠١٤ و پاراالمپیک ریو ٢٠١٦ در ترکیب ایران حضور نداشت.در مسابقات عصر امروز، پس از نماینده ایران، وزنه بردار عراق با مهار وزنه ٢٢٠ کیلوگرم به مدال نقره رسید و نماینده ترکمنستان با بلند کردن وزنه ١٨٥ کیلوگرم نشان برنز را از آن خود کرد.سومین دوره بازی‌های پاراآسیایی از 14 تا 21 مهر با حضور بیش از سه هزار و 500 ورزشکار از 43 کشور در 18 رشته برگزار می شود و کاروان ورزشی ایران با 209 ورزشکار در این رقابت ها شرکت کرده است. ورزشی **2052**1584            "}