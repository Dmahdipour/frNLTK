{"onTitr":"","titr":" مجلس آذربایجان قراردادیک میدان انرژی جدید در خزر راتصویب کرد","describe":" باکو – ایرنا – مجلس ملی جمهوری آذربایجان، روز جمعه قرارداد توسعه میدان انرژی اکتشافی D230 با مشارکت شرکت دولتی نفت این کشور و شرکت بریتیش پترولیوم ، را تصویب کرد.", "text":"به گزارش پایگاه خبری 'رپورت'، قرارداد توسعه میدان انرژی اکتشافی D230 واقع در دریای خزر در ماه آوریل امسال با حضور «الهام علی اف» رئیس جمهوی آذربایجان و «ترزا می» نخست وزیر انگلیس از سوی رونق عبد الله اف رئیس شرکت دولتی نفت آذربایجان ( سوکار ) و «باب دادلی» مدیر اجرایی شرکت بریتیش پترولیوم در لندن امضا شد . میدان انرژی D230 در 135 کیلومتری شمال – شرق باکو در دریای خزر به مساحت 3200 کیلومتر مربع بوده و  عمق لایه های حاصل خیز این میدان انرژی 3500 متر تخمین زده می شود . شرکت دولتی نفت جمهوری آذربایجان (سوکار) و شرکت بریتیش پترولیوم هر کدام 50 درصد در این میدان انرژی سهم دارند . بر اساس قرارداد امضا شده به مدت 25 سال ، شرکت بریتیش پترولیوم پیمانکاری کارهای اکتشافی این میدان انرژی را بر عهده خواهد داشت  . سوکار و بریتیش پترولیوم در ماه می سال 2016 میلادی تفاهمنامه انجام کارهای اکتشافی زمین شناسی در میدان انرژی  D230 را امضا کرده بودند. شرکت بریتیش پترولیوم همچنین پیمانکار چند طرح انرژی بزرگ از جمله طرح توسعه میادین نفتی 'آذری – چراغ – گونشلی ' و میدان گازی ' شاه دنیز ' جمهوری آذربایجان  در دریای خزر است .خاورم ** 337** 1579            "}