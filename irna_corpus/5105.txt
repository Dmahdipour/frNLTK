{"onTitr":" براساس جدیدترین نظرسنجی تلفنی ایسپا :    ","titr":" اکثر مردم ایران معتقدند آمریکا حامی اصلی تروریست های حادثه اخیر اهواز است","describe":" تهران _ ایرنا_ نتایج جدیدترین نظرسنجی تلفنی موسسه افکارسنجی دانشجویان ایران با هدف رصد و سنجش افکار عمومی راجع به مهم‌ترین تهدیدات امنیتی پس از حادثه تروریستی اهواز،  منتشر شده است.", "text":"طرح نظرسنجی «بررسی مسائل روز ایران از نظر افکار عمومی مردم» توسط ایسپا  با پرسشگری از هزار و دویست و هشتاد و یک نفر از افراد بالای 18 سال به بالای کشور در روزهای 2 و 3 مهرماه 1397 به شیوه تلفنی انجام شده است . در بخشی از طرح مذکور، از پاسخگویان پرسیده شده است: «به نظر شما حادثه اخیر اهواز با حمایت چه کسانی انجام شده است؟»38.9 درصد پاسخگویان آمریکا، 28.4 درصد داعش، 26.5 درصد عربستان و سایر کشورهای عربی متحد وی، 23درصد اسرائیل و 13 درصد هم گروه های تجزیه طلب عرب را حامی تروریست های حادثه اهواز می دانند. همچنین 15.4 درصد پاسخگویان گزینه هیچکدام و  11.2درصد گزینه بی پاسخ و نمی دانم را انتخاب کرده اند. شایان ذکر است پاسخگویان می توانستند به چند مورد اشاره کنند.61.6 درصد مردم ایران فکر می کنند از این قبیل اتفاقات تروریستی دوباره در ایران رخ می دهد و  18.8 درصد معتقدند دیگر چنین اتفاقی نخواهد افتاد. 19 درصد پاسخگویان اظهار بی اطلاعی کرده و  0.5 درصد به این سوال پاسخ نداده اند.در ادامه از پاسخگویان پرسیده شد «آیا از اینکه ممکن است شما هم در معرض یک حادثه تروریستی قرار بگیرید احساس نگرانی می کنید؟» 68.5 درصد پاسخگویان اعلام کردند احساس نگرانی می کنند و  29.7 درصد احساس نگرانی نمی کنند. 1.9 درصد نیز به این سوال پاسخ نداده اند.منبع : ایسپا            "}