{"onTitr":"","titr":" داشتن سند سرمایه گذاری برای خراسان رضوی ضروری است","describe":" مشهد- ایرنا- رئیس کمیسیون سرمایه ‌گذاری و تامین مالی اتاق بازرگانی، صنایع، معادن و کشاورزی خراسان رضوی گفت: این استان باید دارای یک سند سرمایه گذاری باشد که در آن مشخص شود سرمایه گذاری در استان چگونه باید انجام شود.", "text":"جواد باقری روز پنجشنبه در نشست کمیسیون سرمایه‌ گذاری و تامین مالی اتاق بازرگانی، صنایع، معادن و کشاورزی خراسان رضوی افزود: بخش خصوصی و اتاق بازرگانی باید در زمینه سرمایه گذاری در استان به کمک دولت بیایند.وی اظهار داشت: حمایت از سرمایه گذاریها و هدایت آنها باید اثربخش باشد و منجر به ایجاد ارزش افزوده برای استان شود.وی گفت: نه تنها خراسان رضوی بلکه کل کشور با مشکل جدی در زمینه سرمایه ‌گذاری مواجه است به عنوان مثال هنگام ایجاد اختلاف بین عربستان و قطر این کشور به شدت تمایل داشت که بتواند محصولات و تولیدات ایران را خریداری کند اما به جای ما ترکیه این نقش را بر عهده گرفت.باقری افزود: هنگام ایجاد اختلاف سیاسی بین روسیه با آمریکا و غرب فرصت بی‌ نظیر و ویژه ‌ای برای خراسان رضوی به وجود آمد تا بتواند از ظرفیت صادرات به روسیه نهایت بهره را ببرد اما به دلیل مشکلات متعدد که عمده آن به دلیل مقیاس تولید پدید آمده بود به توفیق چندانی دست پیدا نکردیم.وی اظهار داشت: با توجه به مشکلاتی که به خاطر قیمت دلار در کشور به وجود آمده فرصت داشتیم واردات را مدیریت کنیم و مهلتی ایجاد کنیم تا تولیدات داخلی رشد کند اما امروزه تولید کننده ما از این فضا نمی‌ تواند استفاده کافی و لازم را ببرد چرا که به علت کافی نبودن تولیدات داخلی با مشکل کمبود کالا در کشور مواجه هستیم.1922/ 6053            "}