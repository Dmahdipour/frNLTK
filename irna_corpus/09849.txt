{"onTitr":"","titr":" دو بازیکن فرش آرا به تیم ملی فوتسال دعوت شدند","describe":" مشهد- ایرنا- سرمربی تیم فوتبال فرش آرای مشهد گفت: بر اساس اعلام سرمربی تیم ملی فوتسال دو بازیکن تیم فرش آرا به تیم ملی دعوت شدند.", "text":"محسن حسن زاده روز چهارشنبه در گفت و گو با خبرنگار ایرنا افزود: سروش احمد نیا و مجید خزایی بازیکنان دعوت شده به اردوی تیم ملی فوتسال کشور هستند.وی با بیان اینکه 15 بازیکن دیگر از تیمهای فوتسال کشور همه به اردو دعوت شده اند گفت: این افراد باید روز 13 مهر ماه خود را به کادر فنی تیم ملی معرفی کنند. اردوی آنها تا 15 مهر ماه در محل برگزاری اردوهای تیم ملی در تهران برگزار می شود.سرمربی تیم فوتسال فرش آرای مشهد گفت: اردوی تیم ملی فوتسال به منظور آمادگی برای دیدار دوستانه با تیم ملی فوتسال برزیل است که هفتم آبان ماه در این کشور برگزار می شود.7507/1858            "}