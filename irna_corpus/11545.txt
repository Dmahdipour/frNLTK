{"onTitr":"","titr":" 70 هزار پاکت نامه ویژه جشن عاطفه ها در مدارس گنبد توزیع شد","describe":" گنبدکاووس - ایرنا - روسای کمیته امداد امام خمینی(ره) منطقه یک و 2 گنبدکاووس از توزیع 70 هزار پاکت نامه ویژه جشن عاطفه ها درمدارس این شهرستان برای جمع آوری کمک های دانش آموزی خبر دادند.", "text":"روسای این دو نهاد خدماتی که در مجموع افزون بر 900 دانش آموز را زیر پوشش دارند، روز سه شنبه در گفت و گو با خبرنگار ایرنا گفتند: توزیع این تعداد پاکت نامه بین افزون بر 500 آموزشگاه مدارس دولتی و غیر دولتی مناطق شهری و روستایی گنبدکاووس با همکاری آموزش و پرورش این شهرستان انجام شده است. رییس کمیته امداد منطقه یک گنبدکاووس از توزیع 30 هزار پاکت نامه بین مدارس حوزه فعالیت این نهاد برای جمع آوری کمک های دانش آموزان جهت اهدای به همنوعان نیازمند شان خبر داد.محمد باقرپور گفت: مرحله دوم جشن عاطفه ها درسال جاری که ویژه مدارس است، روز چهارشنبه 11 مهر در مدارس سراسر کشور و این شهرستان برگزار می شود.وی اضافه کرد:  کمک های جمع آوری شده ابتدا به حساب کمیته امداد واریز و با 10 درصد افزایش از سوی این نهاد مجددا در اختیار مدیر مدرسه برای توزیع بین دانش آموزان نیازمند مدرسه شان یا دیگر مدارس قرار می گیرد.علی حسنی رییس کمیته امداد منطقه دو گنبدکاووس نیز به ایرنا گفت: برای جمع آوری کمک های دانش آموزی تعداد 40 هزار پاکت نامه بین مدارس حوزه فعالیت این نهاد توزیع شده است.لازم به توضیح است در مرحله نخست جشن عاطفه ها در سال جاری که روزهای 15 و 16 شهریور برگزار شد، مردم خیر و نیکوکار گنبدکاووس حدود یک و نیم میلیارد ریال به این جشن مردمی به صورت نقدی و غیرنقدی کمک کردند.براساس اعلام رییس کمیته امداد منطقه یک گنبدکاووس از محل کمک های مردمی به حساب هر یک از دانش آموزان زیرپوشش این نهاد درمقطع ابتدایی و متوسطه اول مبلغ 700 هزار ریال و به دانش اموزان متوسطه دوره دوم مبلغ 800 هزار ریال واریز شده است.باقرپور گفت: علاوه بر مبالغ واریزی، یک عد کیف مدرسه و نوشت افزارهای مورد نیاز برای دانش آموزان زیر پوشش هر کدام به ارزش تقریبی یک میلیون و 500 هزار ریال تهیه شده که بزودی بین آنان توزیع می شود. در همین پیوند مدیر آموزش و پرورش گنبدکاووس نیز به خبرنگار ایرنا گفت: مراسم نمادین زنگ جشن عاطفه ها فردا چهارشنبه ساعت 10 صبح در دبستان پسرانه شاهد این شهر نواخته می شود.فرج الله رزاقی افزود: سال گذشته دانش آموزان گنبدی 255 میلیون ریال به جشن عاطفه ها کمک کردند که پس از انجام مراحل اداری بین مدرسه با کمیته امداد، بین دانش آموزان نیازمند توزیع شد.آموزش و پرورش شهرستان 350 هزار نفری گنبدکاووس درشرق گلستان افزون بر 70 هزار دانش آموز و حدود پنج هزار فرهنگی شاغل دارد./3039/1860            "}