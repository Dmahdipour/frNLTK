{"onTitr":" مشاور وزیر نیرو:    ","titr":" زیرساخت های زائران اربعین در مرز خسروی فراهم است","describe":" قصرشیرین - ایرنا - مشاور وزیر نیرو و رئیس ستاد اربعین این وزارتخانه گفت: هم اکنون زیرساخت های مورد نیاز زائران اربعین حسینی در مرز خسروی در بخش آب و برق فراهم شده و در این زمینه مشکلی وجود ندارد.", "text":"به گزارش خبرنگار ایرنا ، یعقوب محمدمرادی روز سه شنبه در جلسه بررسی زیرساخت های اربعین در فرمانداری قصرشیرین ، با بیان اینکه آبرسانی مهمترین کار در بخش خدمات رسانی به زائران است ، افزود: کار آبرسانی و اصلاح شبکه های برق و آب در دستور کار است و تانکرهای آبرسانی هم به اندازه کافی پیش بینی شده و مشکلی در این بخش نیست.وی اظهارداشت: در حوزه خدمات رسانی به زائران در ایام اربعین ، از ظرفیت و امکاتات دیگر دستگاه ها و نهادها از جمله وزارت دفاع ، ستاد اجرایی فرمان امام (ره) و بنیاد مستضعفان نیز استفاده می شود.به گفته مشاور وزیرنیرو ، پارسال اقدام های خوبی در زمینه احداث حمام برای زائران اربعین  انجام گرفت که در این بخش یک هزار و 100 چشمه حمام در کربلا و نجف احداث شد.مرادی ادامه داد: با توجه به اینکه در هر مکانی که موکب دایر شود امکان خدمات رسانی وجود ندارد ، استانداری کرمانشاه باید طرح جامعی را برای احداث موکب ها در مسیر تهیه کند تا بر اساس این طرح وزارت نیرو ، خدمات مورد نیاز به زائران را انجام دهد.این مقام مسئول ، در وزارت نیرو اضافه کرد که برای مرز خسروی هم استقرار 50 چشمه حمام پیش بینی شده است تا خدمات مناسبتری به زائران اربعین حسینی ارائه شود.مرادی بیان کرد: نمایندگان وزارت نیرو و نمایندگان شرکت های مادر تخصصی این وزارتخانه در استان کرمانشاه برای خدمت بیشتر به زائران حسینی مستقر خواهند شد تا هماهنگی های بیشتری در این زمینه انجام شود.شهرستان قصرشیرین دارای 14 واحد اقامتی شامل هتل و مهمانپذیر درجه یک تا سه با 322 اتاق و یک هزار و 200 تخت است که بیشتر این اماکن در اوایل دهه 80 ساخته شده است تا زائران عتبات عالیات در مسیر تردد خود به عراق یک شب را در این منطقه مرزی اقامت داشته باشد. مرز خسروی نزدیکترین نقطه از کشورمان به بغداد، کربلا، کاظمین و سامراست که این مرز رسمی تا بغداد پایتخت کشور عراق 190، نجف 380، کربلا 300، کاظمین 203 و تا سامرا 326 کیلومتر فاصله دارد. عملیات ساخت پایانه بین المللی مرز خسروی از سال 77 در نقطه صفر مرزی آغاز شد و این مجموعه در سال 81 با 75 میلیارد ریال اعتبار به بهره برداری رسید. قصرشیرین با 27 هزار تن جمعیت در غرب کرمانشاه، بیش از 186 کیلومتر مرز مشترک با عراق دارد و در امتداد این مرزهای طولانی 2 مرز رسمی خسروی و پرویزخان قرار دارد که اولی هم مرز با حوزه حکومت مرکزی (بخش عربی) و دومی هم مرز با اقلیم کردستان عراق است. مرز خسروی در 20 کیلومتری شهر قصرشیرین واقع شده است.در تقویم رسمی کشورمان ، هشتم آبان امسال اربعین حسینی (ع) است.7079/3012/8066            "}