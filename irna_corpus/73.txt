«علی شیخ زاده» روز شنبه در گفت و گو با ایرنا، افزود: ساخت انواع بویلر و مخازن پتروشیمی اصفهان، مبدل های پتروشیمی کنگان، بویلرهای پتروشیمی گچساران و بویلرهای نیروگاه 500 مگاواتی عسلویه از مهمترین طرح های شرکت صنایع آذرآب اراک  است. وی ادامه داد: شرکت آذرآب اراک از واحد های پیمانکار مادر و تجهیزات ساز است که با اجرای این طرح ها علاوه بر تامین نیاز کلیدی صنایع کشور به تجهیزات تخصصی با استفاده از توان داخلی، در سودآوری و تضمین حفظ اشتغال نیز نقش آفرینی کرده است. مدیرعامل شرکت صنایع آذرآب اراک بیان کرد: عملیات ساخت 2 برج بزرگ پالایشگاه جفیر اهواز به طول 50 متر هفته قبل در این شرکت پایان یافت و برای نصب در این واحد مهم نفت و گاز کشور تحویل شد. وی اظهار داشت: عملیات ساخت این برج ها بیش از 18 ماه به طول انجامید و ساخت هرکدام از این تجهیزات در آذرآب بیش از یک میلیون دلار صرفه جویی ارزی به همراه داشت. شیخ زاده گفت: همچنین قراردادی با نیروگاه بوشهر در دست انعقاد است که بیش از پنج سال فعالیت شرکت آذرآب را تضمین می کند و فصل جدیدی از فعالیت های  این شرکت را رقم خواهد زد. شرکت صنایع آذرآب اراک از صنایع پیمانکاری عمده کشور است که در سال 1364 در اراک آغاز به کار کرد.این شرکت مادر تخصصی در حوزه طراحی، ساخت و نصب انواع بویلرهای نیروگاهی و صنعتی ،مخازن تحت فشار، مبدل های حرارتی و تجهیزات نفت، گاز، پتروشیمی، فولاد، صنایع قند، شکر و سیمان فعالیت دارد.شرکت صنایع آذرآب اراک از صنایع پیمانکاری عمده کشور است که در سال 1364 در اراک آغاز به کار کرد.این شرکت مادر تخصصی در حوزه طراحی، ساخت و نصب انواع بویلرهای نیروگاهی و صنعتی ،مخازن تحت فشار، مبدل های حرارتی و تجهیزات نفت، گاز، پتروشیمی، فولاد، صنایع قند، شکر و سیمان فعالیت دارد.این شرکت در سال 1389 به بخش خصوصی واگذار شده و هم اکنون به 16 هزار و 400 سهم تقسیم شده است.  3017/6013/
      
      