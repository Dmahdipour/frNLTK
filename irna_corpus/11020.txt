{"onTitr":"","titr":" ساخت و سازهای غیرمجاز همچون بیماری به جان دماوند افتاده است","describe":" تهران-ایرنا- فرماندار دماوند با اشاره به معضل ساخت و سازهای غیر مجاز گفت: ساخت و سازغیرمجاز و تفکیک اراضی و باغات همچون بیماری و دلهوره ایی به جان این شهرستان افتاده که باید تمام توان خود را برای مقابله با آن بکار بگیریم.", "text":"به گزارش ایرنا، مجید صفری روز سه شنبه در جلسه شورای اداری شهرستان دماوند که با حضور مسئولان منطقه در فرمانداری این شهرستان برگزار شد  ضمن گلایه از عملکرد شوراهای روستا در کنترل ساخت و سازهای غیر مجاز، افزود: اخبار خوبی در خصوص ساخت و سازها از روستاها نداریم و این برای شهرستان نگران کننده است.وی تاکید کرد: ما باید به آیندگان پاسخگو باشیم؛ وضع ساخت و ساز در شهرستان مطلوب نیست و جلوگیری از این مهم تعامل و برخورد قاطع مسئولان را می خواهد.فرماندار دماوندبا اشاره به شرایط کنونی کشور و تاکید بر تعامل بیشتر بین مسئولان در خدمت رسانی بهتر، اظهار داشت: باتوجه به شرایط کنونی، مسئولان شهرستان تمامی توان خود را برای خدمت رسانی بهتر بکار گیرند تا نوسانات اقتصادی، مسائل سیاسی و ... موجب کندی و خلل در ارائه خدمت نشود.وی با بیان اینکه مسئولان ذره ایی از مسئولیت شانه خالی نکنند و شک و تردید به خود راه ندهند، گفت: نباید برای حل مسائل و مشکلات ساده ترین راه را انتخاب کنیم بلکه برای به نتیجه رسیدن باید با مدیریت صحیح بهترین و کامل ترین راه را برگزید.این مقام مسئول تاکید کرد: در شرایط ویژه و حساس باید روحیه تعامل و همکاری مسئولان دو صد چندان شود و اگر در حوزه ایی دچار مشکل شدیم همه باید دست به دست هم مشکل را حل کنیم؛ اگر قرار بود هر کس برای خود کار کند نیازی به نظام حاکمیتی محلی و یا منطقه ایی نبود.نماینده عالی دولت در شهرستان دماوند با اشاره به اینکه امورات و سیاست های کلان شهری محقق نمی شود مگر آنکه همه با هم اتفاق نظر داشته باشند، افزود: در هر زمان و هر لحظه امکان وقوع مسئله و یا اتفاق هست و نباید با عملکرد خود شرایط را به معضل تبدیل کنیم. صفری در ادامه با تاکید بر تکریم ارباب رجوع در ادارات، خاطرنشان کرد: ارتباط مستقیم با مردم می تواند بیش از 90 درصد مشکلات آنان را در دستگاه های اجرایی و خدماتی رفع کند.وی ادامه داد: تنها 10 درصد مسائل و مشکلات مردم به روند قانونی و فرادستی مربوط می شود که در این خصوص، کمتر از ظرفیت‌های لازم استفاده می‌کنیم.فرماندار شهرستان دماوند ادامه داد: مسئولان نباید به برخی از کمبودهای موجود در جامعه دامن بزنند بلکه آنان با تسریع بخشیدن و رفع مشکلات مردم با هدف ایجاد آرامش در جامعه بسیار حائز اهمیت است.وی با تاکید براینکه خوشبختانه تعامل و هماهنگی بین مسئولان در سطح شهرستان بسیار بالا است، گفت: این شرایط فرصت خدمت رسانی بهتر و فراهم سازی زمینه توسعه شهرستان را دوچندان می کند.این مقام مسئول به سند توسعه شهرستان و تشکیل جلسات متعدد در این خصوص اشاره کرد و گفت: زمانی که تمامی ادارات برنامه محور باشند، شهرستان به سوی توسعه و پویایی پیش خواهد رفت.صفری همچنین از مسئولان شهرستان خواست در صورت داشتن عملیات های عمرانی، انفجار معادن، تخریب و ... حتما اطلاع رسانی در سطح شهرستان صورت گیرد تا شاهد نگرانی شهروندان نباشیم.وی به اجرای پروژه های عمرانی در روستاها با تخصیص اعتبارات استانی و ارزش افزوده، اشاره کرد و گفت: پروژه های عمرانی مطلوبی در برخی روستاهای منطقه در حوزه آب، گاز و ... صورت گرفته است.فرماندار دماوند ادامه داد: پروژه هایی همچون اجرای طرح شبکه فاضلاب شهری و کمربندی سرهار از جمله اقدامات مهم و بسیار سنگینی است که به زودی شاهد به ثمر رسیدن آن هستیم؛ مدیران باید نسبت به تکمیل پروژه‌های نیمه تمام اهتمام ویژه ایی داشته باشند.وی در خصوص مصوبات نشست مشترک شورای برنامه‌ریزی استان تهران و کمیته برنامه‌ریزی شهرستان دماوند گفت: برخی دستگاه‌ها در خصوص مصوبات این نشست تعهدات خود را به ثمر نرسانده‌اند؛ مصوبات این نشست طبق قانون به مثابه مصوبات هیأت دولت است و دستگاهی که کوتاهی می کند، باید پاسخ‌گو باشد.**برپایی نماز جماعت را در مدارس جدی بگیریمهمچنین حجت الاسلام و المسلمین کاظم فتاح دماوندی، امام جمعه شهرستان دماوند در ادامه این نشست به آغاز سال تحصیلی جدید و توجه به اهمیت تعلیم و تربیت اشاره کرد و گفت: دانش آموزان و دانشجویان آینده سازان این مملکت هستند؛ امام (ره) همواره به تحصیل و تهذیب و ورزش تاکید داشتند که این مهم باید تقویت شود.وی با بیان اینکه آموزش و پرورش باید ارتباط بین اولیای دانش آموزان و مدرسه را با مسجد بیشتر کنند، افزود: برپایی نماز جماعت را در مدارس جدی بگیریم و بر حضور بیشتر دانش آموزان به مسجد تلاش کنیم زیرا مسجد پایگاه مذهبی و اجتماعی است. امام جمعه دماوند در ادامه با اشاره به شرایط کنونی کشور و وجود مشکلات اقتصادی، تصریح کرد: کنترل جو روانی جامعه مهم است که در این میان نقش اصناف و کسبه بسیار تاثیرگذار است.تهرام/7246/ 1539            "}