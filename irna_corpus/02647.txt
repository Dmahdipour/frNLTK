{"onTitr":"","titr":" کابل‌گذاری فیبر نوری در فرودگاه جهرم انجام شد","describe":" شیراز-ایرنا- طرح کابل ‌گذاری فیبر نوری فرودگاه جهرم به طول 2کیلومتر با اعتبار یک و نیم میلیارد ریال به پایان رسید.", "text":"معاون استاندار فارس و فرماندار ویژه جهرم چهارشنبه در این زمینه به ایرنا گفت:با بهره ‌برداری از عملیات اجرای فیبر نوری، ارتباط میان واحدهای مختلف فرودگاه جهرم برقرار شد و جریان اطلاعات سیستم ناوبری هوایی در فرودگاه بهبود می‌یابد.علیرضا صحراییان اضافه کرد: جریان اطلاعات سیستم ناوبری هوایی در فرودگاه اهمیت بسیاری دارد و در همین زمینه اطمینان از صحت عملکرد این سیستم‌ها و وجود جایگاه ارتباطی مطمئن، ضروری است.فرماندار ویژه شهرستان جهرم اظهار کرد: عملیات اجرای این طرح برای ارتقای کیفی خدمات‌ رسانی به شهروندان عزیز و توسعهٔ فرودگاه جهرم، با دستور مساعد وزیر ارتباطات و فناوری اطلاعات انجام شد و انتظار می‌رود با تکمیل این پروژه، ارتباط بهینه‌ای بین واحدهای مختلف برقرار شود و با کاهش معایب موجود به کیفیت و اطمینانی بالاتر دست یابیم.صحراییان با اشاره به بهسازی بلوار فرودگاه جهرم گفت:عملیات ترمیم و بهسازی بلوار ورودی فرودگاه جهرم با هدف زیباسازی شهری و رفاه حال همشهریان به همت مرکز بهره‌ برداری خطوط لولهٔ گاز جهرم که در مجاورت فرودگاه قرار دارد، آغاز شده است.وسعت این فرودگاه که در سال 1348 تاسیس شد 124هکتار است که براساس توافق های صورت گرفته 80هکتار دیگر به آن افزوده می شود‌. شهرستان جهرم در فاصلهٔ 193 کیلومتری از جنوب شرق شیراز قرار دارد.9910 /1876            "}