{"onTitr":"","titr":" حدود 30 هزار فرهنگی در کلاسهای درس آذربایجان غربی حضور دارند","describe":" ارومیه- ایرنا- معاون توسعه مدیریت و پشتیبانی اداره کل آموزش و پرورش آذربایجان غربی گفت: 29 هزار و 900 فرهنگی از مجموع 36 هزار نفر از کارکنان این نهاد اعم از رسمی، پیمانی و قراردادی در کلاس های درس حضور دارند.", "text":"بهرام صمدی روز سه شنبه در دومین شورای انجمن اولیا و مربیان استان در ارومیه افزود: امسال نزدیک به یکهزار و 231 نفر از فرهنگیان استان از این مجموعه خارج شده اند که این تعداد از بازنشستگان و سرباز معلمان بوده اند.وی اضافه کرد: تعداد 754 نفر نیروی جدید از طریق دانشگاه فرهنگیان و استخدام ماده 28 و سرباز معلم به مجموعه آموزش و پرورش استان اضافه شده است.وی بیان کرد: از یکهزار و 329 نفر متقاضی نقل و انتقال استانی، با انتقال 420 نفر از فرهنگیان موافقت شد که در داخل استان انتقال آنان انجام شده است.صمدی بیان کرد: از بین 430 متقاضی انتقال خارج از استان با درخواست 240 نفر موافقت شد و ورودی به استان نیز امسال 133 نفر می باشد .رییس اداره انجمن اولیا و مربیان اداره آموزش و پرورش آذربایجان غربی نیز در این نشست گفت: سند تحول بنیادین یک طرح بزرگ و اساسی بوده که تبیین آن و تشریح ساحت های 6 گانه تعلیم و تربیت برای اولیای دانش آموزان ضروری است.قلی ابرازه افزود: امسال برای شورای انجمن اولیا و مربیان استان مبانی سند تحول بنیادین برای آشنایی بیشتر تبیین و تشریح می شود.وی با بیان اینکه یکی از وظایفی که انجمن اولیا و مربیان تشریح موضوع و مفاد سند تحول بنیادین می باشد، ادامه داد: تشریح ساحت های یاد شده و الگوهای نظری زیرنظام های اصلی نیز برای اولیا انجام می شود.به گزارش ایرنا این جلسه با حضور نمایندگان اولیا، نمایندگان مدیران و روسای مناطق 24 گانه آموزش و پرورش برگزار شد.تشریح و تبیین مبانی نظری تحول بنیادین نظام تعلیم و تربیت رسمی و عمومی جمهوری اسلامی، ارائه راه حل ها و پیشنهادها برای تقویت بنیان خانواده و کمک به افزایش سطح توانایی و مهارت های خانواده ها در ایفای نقش تربیتی با نیازهای جامعه و پربار کردن جلسات و رده های آموزش خانواده از اهداف برگزاری این جلسه بود.به گزارش ایرنا آذربایجان غربی دارای بیش از پنج هزار مدرسه با بیش از 583 هزار دانش آموز است.7125/7129/3072            "}