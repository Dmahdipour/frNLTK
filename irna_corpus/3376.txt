{"onTitr":" امام جمعه پلدختر:    ","titr":" خبرنگاران امید و نشاط را در جامعه ایجاد کنند","describe":" خرم آباد - ایرنا - امام جمعه پلدختر گفت: خبرنگاران و اصحاب رسانه در جهت ایجاد امید ونشاط در جامعه گام بردارند چرا که امروز بیش از هر زمانی جامعه نیاز به این دو مولفه دارد.", "text":"به گزارش خبرنگار ایرنا ، حجت الاسلام احمد علی حسین زاده آملی روز سه شنبه در نشست با خبرنگاران و اصحاب رسانه شهرستان پلدختر اظهار داشت: مدیریت صحیح برنامه ها و ایجاد امید به آینده از مسایل مهم جامعه هستند که باید مورد توجه همه اقشار قرار گیرند.وی افزود: خبرنگاران باید برای انعکاس و انتشار خبرها ، انتقاد و یا مسایل مربوط به وظایف خود به دور از عقده گشایی و خشم با عدالت ، تعامل و مشورت رفتار کنند تا دیدگاه ها را نسبت به خود پاکیزه تر کنند.امام جمعه پلدختر گفت: خبرنگاری حرفه ای شریف با ارزش و در جامعه اسلامی دارای جایگاه رفیعی است که بر اساس آیات قرآن برای انتشار اخبار صحیح باید نسبت به آن تفحص کرده و یقین پیدا کنند. حجت الاسلام حسین زاده آملی خاطر نشان کرد: بر اساس فرمایشات مقام معظم رهبری خدمات مدیران را باید بیان کرد که اصحاب رسانه نیز برحسب رسالت خطیری که بر عهده دارند باید در راستای ایجاد امید در مردم تنها نقاط ضعف را نبینند و خدمات مدیران را نیز بر اساس عدالت به مردم انعکاس دهند.وی افزود: خبرنگار باید به دور از حاشیه و تخریب با حسن نیت و حسن خلق با همدلی به وظایف خود عمل کند و امروز با وجود جنگ اقتصادی پیش روی جامعه دنبال تعامل و همکاری باشد.وی افزود: ما باید قدر امنیت امروز حاکم بر جامعه خود را بدانیم که اگر به واسطه این آرامش هر کس می تواند با آزادی بیان حرف خود را مطرح کند.حجت الاسلام حسین زاده آملی خاطرنشان کرد: همه باید با وحدت ، همدلی و تعامل، عادل و منصفانه  برای ایجاد امید در جامعه و غلبه بر مشکلات تلاش کنیم تا بتوان ضعف ها را بر طرف کرد که اصحاب رسانه نیز از این مهم مستثنی نیستند.شهرستان پلدختر در 120 کیلومتری جنوب غربی مرکز استان لرستان واقع شده است . 7272/6060            "}