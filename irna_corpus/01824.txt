{"onTitr":" در قالب طرح مشارکت عمومی – خصوصی؛    ","titr":" 33 پروژه دولتی درخوزستان به بخش خصوصی واگذار می شود","describe":" اهواز- ایرنا- مسئول دبیرخانه مشارکت عمومی- خصوصی سازمان مدیریت و برنامه ریزی خوزستان گفت: امسال باید در قالب طرح مشارکت عمومی – خصوصی ( تبصره 19 قانون بودجه) 33 پروژه کلان استان به بخش خصوصی واگذار شود.", "text":"به گزارش ایرنا فریده مرتضایی چهارشنبه در ستاد اقتصاد مقاومتی استان در تالار شهید رجایی استانداری خوزستان بیان کرد: همچنین تعمیر و بازسازی پروژه ها در استان نیز می تواند امسال از سوی دستگاه های اجرایی به بخش خصوصی واگذار شود.وی گفت: با تبصره 19 قانون بودجه محدودیت ها برداشته شده است و به دولت اجازه داده می شود که با رعایت قوانین با جلب مشارکت بخش خصوصی و تعاونی در اجرای طرح های نیمه تمام و جدید ورود کند.مرتضایی ادامه داد: برای تشویق بخش خصوصی نیز 20 هزار میلیارد ریال اعتبار اختصاص گرفته شده تا در قالب تسهیلات ارزان قیمت به سرمایه گذار برای اجرای پروژه ها کمک شود. مسئول دبیرخانه مشارکت عمومی- خصوصی سازمان مدیریت و برنامه ریزی خوزستان عنوان کرد: لازم است در اجرای این طرح دستگاه های اجرایی پروژه ها را برای بخش خصوصی جذاب و توجیه پذیر کنند تا بخش خصوصی برای اجرای این پروژه ها رغبت و تمایل داشته باشند.وی افزود: مشوق های دیگری هم برای بخش خصوصی به منظور ساخت و تحویل پروژه ها از دستگاه های اجرایی مشخص شده است که از آن جمله می توان به معافیت های مالیاتی بر درآمد، ارائه تضامین حاکمیتی، خرید تضمینی محصول طرح، عدم محدودیت سازی قیمت ها است.وی گفت: در صورتی که دستگاههای اجرایی برای واگذاری پروژه ها اقدام نکنند سازمان مدیریت و برنامه ریزی استان ورود خواهد کرد.مرتضایی ادامه داد: در گذشته محدودیت های زیادی برای واگذاری و فروش پروژه ها از سوی دستگاه های اجرایی وجودداشت و اخذ مصوبه هیات وزیران برای فروش پروژه ها لازم بود که بر اساس تبصره 19 قانون بودجه این مورد حذف شده است.مسئول دبیرخانه مشارکت عمومی- خصوصی سازمان مدیریت و برنامه ریزی خوزستان اولویت واگذاری را برای پروژه های نیمه تمام اعلام کرد که دارای پیشرفت بالایی هستند.وی گفت: بر اساس این طرح صداو سیما در اجرای این طرح باید همکاری لازم را داشته باشد که متاسفانه این سازمان مبالغ زیادی را برای اطلاع رسانی این طرح پیشنهاد کرده است.رئیس انجمن انبوه سازان مسکن خوزستان درادامه این همایش بیان کرد: با توجه به اینکه دولت نقدینگی لازم را برای اجرای پروژه ها ندارد لازم است که برای پیشبرد طرح طرح ها از بخش خصوصی استفاده کرد اما متاسفانه در پنج سال اخیر هیچ مشارکتی با بخش خصوصی برای اجرای پروژه ها انجام نشده است.فرشید پورحاجت درادامه بیان کرد: خوزستان دچار یک سردرگمی است هیچ پروژه ای در استان به درستی تعریف نمی شود و یا نمی خواهند که تعریف شود.وی با اشاره به اینکه سرمایه گذاران تمایل خوبی در استان برای ساخت پروژه ها وجود دارد بیان کرد: پروژه هایی که توسط دستگاه ها تعریف می شود اغلب مربوط به همان دستگاه نیست و همین موضوع سرمایه گذار را سردرگم می کند.** اغلب پروژه ها کارشناسی نمی شونددبیر کل اتاق بازرگانی، صنایع، معاون و کشاورزی خرمشهر گفت: متاسفانه به گونه ای با بخش خصوصی رفتار می شود که اعتمادی به دستگاه های اجرایی برای دریافت پروژه های آن ها ندارند.کامران مالکیان درادامه افزود: اکثر پروژه هایی که به سرمایه گذاران معرفی می شوند یا زیان ده هستند و یا توجیه اقتصادی ندارند  و نظرات کارشناسی برای پروژه ها انجام نمی گیرد ، همین موضوع مشکلاتی را برای بخش خصوصی ایجاد می کند.وی گفت: معافیت های مالیاتی که برای سرمایه گذاران تعریف می شود در اغلب موارد اجرایی نمی شوند. دبیر کل اتاق بازرگانی، صنایع، معاون و کشاورزی خرمشهر بیان کرد: هدف از اجرای طرح مشارکت عمومی – خصوصی عملیاتی کردن اصل 44 قانون است که متاسفانه به دلیل اینکه پروژه های زیان ده از سوی دستگاه های اجرایی به بخش خصوصی معرفی می شود نمی توان بر عملیاتی کردن اصل 44 که همان خصوصی سازی اقتصاد است رسید.7158/6002            "}