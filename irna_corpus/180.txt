به گزارش عصر روز جمعه روابط عمومی جمعیت هلال‌احمر یزد، محسن حرازی زاده افزود: در این طرح کودکان وسایلی از قبیل اسباب‌بازی، عروسک ، نوشت‌افزار خود را برای هدیه به کودکان مناطق محروم اهدا کردند. وی ادامه داد: چادر‌های جمعیت و همچنین مهدکودک‌های شهرستان‌ها هدایا را تحویل گرفتند تا از طریق کاروان‌های نیکوکاری به دست کودکان مناطق کم برخوردار برسانند. این مسئول بدون اشاره به میزان کمک‌ها، هدف از اجرای این طرح را تشویق غنچه‌های جمعیت هلال‌احمر به نیکوکاری و تقویت فرهنگ نوع‌دوستی آینده‌سازان این سرزمین از کودکی اعلام کرد. حرازی زاده تصریح کرد: بی‌شک این امر در راستای اهداف جمعیت هلال‌احمر است و موجب بالا بردن حس نوع‌دوستی در میان کودکان می‌شود. وی خاطرنشان کرد: این طرح شاید در نگاه اول کار ساده‌ای باشد، اما کودکان با هدیه اسباب‌بازی‌های خود که دل‌بستگی خاصی به آن‌ دارند، از مهم‌ترین دارایی‌های خود به نفع کودکان دیگر می‌گذرند به‌این‌ترتیب کمک به هم نوع را می‌آموزند و کمک به هم نوع یکی از اهداف اصلی فعالیت‌های جمعیت هلال‌احمر است . هفته کودک از 14 مهرماه آغازشده است. استان یزد بر پایه سرشماری آبان سال 1395، یک‌میلیون و 138 هزار نفر جمعیت دارد که 85 درصد در 21 شهر و بقیه در روستاها ،آبادی‌ها و مناطق عشایری زندگی می‌کنند. 7536/ 2047/
      
      