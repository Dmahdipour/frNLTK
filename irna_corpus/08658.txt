{"onTitr":" پاراآسیایی 2018،    ","titr":" دبیرکل کمیته پارالمپیک: هدف اصلی ما بازی های 2020 توکیو است","describe":" تهران- جاکارتا- دبیرکل کمیته ملی پارالمپیک ایران هدفگذاری اصلی این کمیته را بازی های پارالمپیک 2020 توکیو عنوان کرد و گفت: اکنون در میانه یک راه چهار ساله یعنی بازی های پاراآسیایی 2018 اندونزی قرار داریم.", "text":"به گزارش خبرنگار اعزامی ایرنا، «مسعود اشرفی» روز پنجشنبه در این باره افزود: برنامه ریزی کمیته ملی پارالمپیک چهار ساله است و همواره بازی های پاراآسیایی بین المپیک ها قرار دارد. بر این اساس اردوهای تدارکاتی از شهریور ماه سال گذشته آغاز شد تا پرقدرت در جاکارتا حاضر شویم.وی این کاروان را کیفی دانست تا با این انتخاب شانس رفتن روی سکو بیشتر شود.عضو هیات اجرایی کمیته پارالمپیک اضافه کرد: ورزشکارانی که شانس کسب مدال طلا دارند اولویت بندی شده و شرایط بهتری از نظر حقوق و دستمزد و اردوهای مناسب و طولانی تر برای آنها فراهم شده است.اشرفی ادامه داد: ما در این دوره برای عبور از کره جنوبی و ژاپن برنامه ریزی کرده ایم. اما این همه ماجرا نیست زیرا از یک طرف برای عنوان سومی با این دو کشور رقابت می‌کنیم و از طرفی دیگر کشورهای مانند ازبکستان به دنبال جایگاه چهارمی ما هستند. البته نباید از میزبان و تایلند هم به سادگی گذشت.عضو هیات رئیسه کمیته پارالمپیک اظهار داشت: اندونزی تلاش کرد با استفاده از شرایط میزبانی بعضی از رشته‌ها مانند فوتبال هفت نفره و پنج نفره که ما از شانس زیادی برای قهرمان شدن برخوردار بودیم در این دوره حدف کند تا شانس ما برای چهارم شدن کمتر شود.اشرفی اضافه کرد: اندونزی مانند بازی های آسیایی، رشته‌های محلی ندارد که به این بازی ها اضافه کند اما ورزشکاران این کشور در بدمینتون می‌توانند مدال های زیادی دریافت کنند. با این وجود ضمن رقابتی که با ژاپنی‌ها و کره‌ای ها داریم، باید مراقب دیگر کشورهایی که برای رسیدن به جایگاه ما تلاش می کنند از جمله اندونزی و تایلند هم باشیم.سومین دوره این بازی ها در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1597            "}