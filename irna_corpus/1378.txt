{"onTitr":" با حضور 122 فیلم از 52 کشور جهان:    ","titr":" جشنواره بین المللی فیلم سلیمانیه عراق آغاز بکار کرد","describe":" اربیل – ایرنا- سومین فستیوال بین المللی سلیمانیه با حضور 122 فیلم از 52 کشور جهان کار خود را شروع کرد.", "text":"به گزارش ایرنا، این فستیوال عصر چهارشنبه با حضوری شماری از مقامات محلی در کردستان عراق با شعار« زنان قهرمان از انسانیت دفاع می کنند» بطور رسمی آغاز بکار کرد.در سومین فستیوال بین المللی فیلم سلیمانیه همچنین شمار زیادی از فیلم های ایرانی با سایر فیلم های خارجی رقابت می کنند.سومین دوره جشنواره بین‌المللی فیلم «سلیمانیه» توسط کمپانی سینمایی مستی فیلم»  با نمایش فیلم‌هایی از کارگردانان کشورهای مختلف جهان؛ در دو بخش مسابقه اصلی «سینمای جهان» و بخش رقابتی «سینمای کُردی» وهمچنین برپایی کارگاه‌های تخصصی سینمایی و چندین نشست علمی و آکادمیک درروزهای 18 تا 24 مهر ماه جاری (10 تا 16 اکتبر 2018) در 5 سالن «سیتی سینما»، سینما «سالم» و هم‌چنین در تالار «هنر» شهر سلیمانیه  برگزار می‌شود.نمایندگان ده فستیوال بین المللی فیلم از جمله فستیوال بین المللی فیلم فجر در این فستیوال به طرح تجارب خود در خصوص سینما خواهند پرداخت.سومین فستیوال بین المللی فیلم سلیمانیه در پایان فعالیت خود 14 جایزه تعیین شده را به برندگان اعطا خواهد کرد.خاورم**351**4**380            "}