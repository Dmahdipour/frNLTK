{"onTitr":"","titr":" رقابت های رفاقت مهر هلال حمر در استان بوشهر برگزار شد","describe":" بوشهر- ایرنا- مدیرعامل جمعیت هلال احمر استان بوشهر گفت: بیست و نهمین دوره رقابت های فرهنگی و امدادی رفاقت مهر با شعار جوانان، رفاقت مهر و توسعه فرهنگ بشر دوستی در این استان برگزار شد.", "text":"به گزارش ایرنا، حسین درویشی روز پنجشنبه در آیین اختتامیه مسابقه رفاقت مهر در بوشهر افزود: در این دوره از رقابت ها 190 نفر از اعضای جوان کانون های مختلف دختران و پسران جمعیت هلال احمر از 10 شهرستان این استان به مدت 2 روز باهم رقابت کردند.وی اظهار داشت: این رقابت ها با هدف ایجاد حس نوع دوستی، پرورش روحیه مشارکت جویی وتعاون، تعامل و همدلی بین اعضا و ارتقا توانمندی های علمی و امدادی اعضای جمعیت هلال احمر برگزار شد.درویشی اضافه کرد: در این مسابقات شرکت کنندگان در رشته های حمل مصدوم، اسکان اضطراری، امداد و کمک های اولیه  و احیای قلبی ریوی بصورت تیم هشت نفره باهم به رقابت پرداختند.مدیر عامل جمعیت هلال احمراستان بوشهر افزود: تیم های شهرستان دیلم در بخش دختران و شهرستان جم در بخش پسران به عنوان تیم های نخست این دور از رقابت ها، به مسابقه کشوری که آذرماه امسال برگزار می شود اعزام می شوند.6047/6043            "}