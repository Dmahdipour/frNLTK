{"onTitr":"","titr":" انتخابات هیات مدیره نظام مهندسی ساختمان استان ایلام آغاز شد","describe":" ایلام - ایرنا - با حضور استاندار و جمعی از مسئولان استانی هشتمین دوره انتخابات هیات مدیره نظام مهندسی ساختمان استان امروز چهارشنبه همزمان با سراسر کشور در شهر ایلام و دو حوزه انتخاباتی دیگر آغاز شد.", "text":"مدیرکل راه و شهرسازی استان ایلام در حاشیه برگزاری این انتخابات به خبرنگار ایرنا گفت: این انتخابات بر اساس قانون نظام مهندسی هر سه سال یکبار برای تعیین اعضای هیات مدیره برگزار می شود.علی اصغر کاظمی افزود: انتخابات هشتمین دوره هیات مدیره نظام مهندسی ساختمان استان در سه حوزه برگزار می شود که حوزه اصلی در ایلام و دو حوزه فرعی دیگر در شهرستان های دهلران و دره شهر است.وی تاکید کرد: پس از پایان رای گیری که تا ساعت 16 امروز ادامه دارد و تایید انتخابات از سوی اداره کل راه و شهرسازی استان ایلام به عنوان دستگاه نظارت بر انتخابات، نتایج اعلام می شود.مدیرکل راه و شهرسازی ایلام ادامه داد: در این انتخابات 11 نامزد در رشته های عمران، برق، مکانیک و نقشه برداری شرکت کرده که از این تعداد چهار نفر اصلی و هفت نفر علی البدل برای یک دوره سه ساله به عنوان عضو هیات مدیره با کسب آرای اکثریت انتخاب خواهند شد.به گزارش ایرنا، سازمان نظام مهندسی استان ایلام بیش از 2 هزار نفر عضو دارد که از این تعداد یک هزار و 372 نفر دارای پروانه اشتغال حرفه مهندسی هستند.3032/6034            "}