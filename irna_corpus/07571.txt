{"onTitr":" امام جمعه گنبدکاووس:    ","titr":" نیروی انتظامی در حد ارزش های انقلاب فعالیت می کند","describe":" گنبدکاووس - ایرنا - امام جمعه گنبدکاووس با قدردانی از تلاش های نیروی انتظامی در تامین امنیت و نظم عمومی، گفت: این نیرو در حد ارزش های انقلاب فعالیت می کند و با آمادگی رزمی، اقتدار نیروهای ارزشی و حضور بموقع در همه صحنه ها، کارنامه درخشانی در انجام افزون بر 30 ماموریت محوله دارد.", "text":"به گزارش خبرنگار ایرنا، حجت الاسلام و المسلمین محمود ترابی روز شنبه در آیین صبحگاه مشترک نیروهای مسلح به مناسبت هفته نیروی انتظامی (13 تا 19 مهر)، پا به کار بودن، به روز بودن، همراهی با انقلاب، تبعیت از فرماندهی کل قوا و مجهز و مقتدر بودن را از مهمترین شاخصه های نیروی انتظامی در نزد مردم دانست و خاظرنشان کرد:  ملت با چشم بزرگی و اعتماد به این نیرو و پرسنل آن نگاه می کند.وی گفت: مردم و مسئولان به شاخص ها و کارنامه درخشان نیروی انتظامی شهادت می دهند و این بالاترین افتخار برای فرماندهان و پرسنل این نیروی نظامی است.وی به برگزاری رزمایش سراسری بسیجیان و نیز تجمع 100 هزار نفری آنان در تهران که روز پنجشنبه گذشته باحضور رهبر معظم انقلاب برگزار شد نیز اشاره کرد و گفت: این رزمایش و منویات رهبر انقلاب بار دیگر مواضع اسلام و انقلاب را در برابر دشمنان تثبیت و روشنفکر نماها را که ترویج وابستگی به دشمن می کردند را نیز منکوب کرد.به گزارش ایرنا، فرمانده انتظامی گنبدکاووس نیز دراین مراسم با تبریک آغاز هفته ناجا و با گرامیداشت یاد و خاطره شهیدان، گفت: ولایتمداری و مردمی بودن دو شاخصه مهم و ایجاد امنیت و احساس آن درجامعه نیز دو محور مهم فعالیت های انتظامی است.سرهنگ محمود علی فر با اشاره به شعار امسال نیروی انتظامی 'پلیس مقتدر امین مردم' افزود: امروز اقتدار انتظامی به مردمی بودن آن است که بحمدالله رابطه خوبی بین مردم با پلیس و بالعکس وجود دارد.وی اضافه کرد: امروز پلیسی مقتدر است که رابطه مهربانانه با مردم داشته باشد، سخنان آنان را بشنود و درحد توان و قوانین، مطالبات مردم را برآورده کرده و در برخورد با گردنکشان و افرادی که مخل نظم و امنیت هستند، با صلابت و اقتدار عمل کند.سرهنگ علی فر همچنین گزارشی از عملکرد انتظامی گنبدکاووس درنیمه نخست امسال ارئه کرد و از کاهش 25 درصدی سرقت به عنف، 300 درصدی سرقت مسلحانه، 12 درصدی سرقت های مهم، 50 درصدی قتل و 27 درصدی نزاع و درگیری نسبت به مدت مشابه سال قبل خبر داد. وی تصریح کرد: درنیمه نخست امسال کشف انواع موادمخدر 51 درصد، جرائم فضای مجازی هفت درصد و سرقت های خرد سه درصد نسبت به مدت مشابه سال قبل افزایش داشته است.به گزارش ایرنا، دراین مراسم که در مقر ستاد فرماندهی انتظامی گنبدکاوس برگزار شد، از پرسنل پایور و وظیفه انتظامی و هنگ مرزی اترک، خانواده معظم شاهد و جانبازان و پلیس افتخاری با اهدای لوح سپاس و هدایایی تجلیل شد. شهرستان گنبدکاووس با 350 هزار نفر جمعیت درشرق استان گلستان واقع است.1860/3039/            "}