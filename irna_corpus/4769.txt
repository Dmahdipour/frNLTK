{"onTitr":"","titr":" طرح ایران سیمیت در اراضی دیم گندم آوج اجرا می شود","describe":" قزوین - ایرنا - معاون بهبود تولیدات گیاهی سازمان جهاد کشاورزی قزوین گفت: طرح ایران سیمیت در سال زراعی جاری در اراضی دیم گندم شهرستان آوج اجرا می شود.", "text":"به گزارش ایرنا، مجید اسماعیلی روز دوشنبه در جمع کارشناسان فنی سازمان جهاد کشاورزی قزوین افزود: همکاری مشترک ایران و مرکز بین المللی سیمیت برای رشد 25 درصدی تولید گندم در اراضی گندم اجرا می شود.وی یادآور شد: اجرای این طرح در پنجاه و نهمین جلسه کمیته فنی گندم کشور به تایید رسیده است.این مسئول یادآور شد: افزایش 25 درصدی عملکرد در هکتار گندم دیم از اهداف پروژه مشترک ایران-سیمیت است.شاپورزاده گفت: در این طرح سه اصل مهم فائو در کشت زراعت شامل حذف گاو آهن برگردان ( کشاورزی حفاظتی)، حفظ 30 درصدی بقایای گیاهی و تناوب درکشت مزارع دیم رعایت می شود.معاون بهبود تولیدات گیاهی سازمان جهاد کشاورزی قزوین افزود: این طرح در سال اول در سطح 10هکتار از اراضی دیم روستای چاه برف شهرستان آوج اجرا می شود و در نظر داریم در یک برنامه پنج ساله عملکرد محصول را 25 افزایش دهیم.وی یادآور شد: این طرح در سطح 43 هزار هکتار از اراضی شهرستان آوج نیز قابلیت اجرا دارد که در آینده در دستور کار قرار می گیرد.شهرستان آوج به مرکزیت شهری به همین نام در جنوب غربی قزوین قرار دارد و یکی از قطب های کشت دیم در استان است. 3013            "}