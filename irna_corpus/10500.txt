{"onTitr":" نماینده ولی‌فقیه در خراسان شمالی:    ","titr":" خیرآفرینی و خیرگستری باید ملاک عمل معلمان باشد","describe":" بجنورد - ایرنا - نماینده ولی فقیه در خراسان شمالی گفت: خیرآفرینی و خیرگستری باید ملاک عمل همه معلمان و دانشگاه فرهنگیان مصداق بارز این ویژگی ها باشد.", "text":"به گزارش ایرنا حجت الاسلام والمسلمین ابوالقاسم یعقوبی سه شنبه در آیین استقبال از نودانشجو معلمان دانشگاه فرهنگیان خراسان شمالی با اشاره به نقش خطیر معلمان در تربیت آینده سازان جامعه، گفت: معلم باید تلاش کند تا در انتقال علم از آسان‌ترین و درست‌ترین شیوه استفاده کند تا دانش‌آموز بهتر و مفیدتر علم را بیاموزد.وی افزود: در این‌میان دانشجویان دانشگاه فرهنگیان به عنوان معلمان متعهد با توجه به این‌که دغدغه یافتن شغل آینده را ندارند باید بهتر از دیگر دانشجوها در امر تحصیل و تهذیب نفس بکوشند.یعقوبی اظهار کرد: شخصیت دانشجویان با ورود صادقانه به دانشگاه‌ها تولد می‌یابد و می‌توانند در این دوران مؤثر زندگی به بهترین نحو به پرورش اندیشه و باور و مهارت خود بپردازند.رئیس شورای استانی حوزه علمیه خراسان شمالی با اشاره به فرصت مناسبی که برای نودانشجویان معلم دانشگاه‌های تربیت‌معلم به وجود آمده، گفت: معلمان آینده کشور باید در راه کسب مهارت بیشتر و تعهد به خدمت به جامعه همت بیشتری داشته باشند.حجت الاسلام یعقوبی با بیان اینکه بر اساس روایات و احادیث زمین و آسمان و دریاها برای معلم خوب و خیرگستر دعا می‌کنند، اظهار کرد: دانشگاه فرهنگیان مصداق بارز خیرگستری و خیرسازی هستند و شغل آن‌ها شغل انبیاء و عبادت است.سرپرست دانشگاه فرهنگیان خراسان شمالی نیز  در این ‌مراسم اظهار کرد: لذتمندترین شغل در جامعه، معلمی است که برگرفته از شغل اولیاء و پیامبران است.حبیب صفرزاده افزود: با توجه به اینکه چاشنی معلمی، عشق است باید به آن عشق ورزید و در این دوران به فکر تهذیب نفس بود.561 دانشجو در سال جدید تحصیلی جذب دانشگاه فرهنگیان خراسان شمالی شده اند.ط/5132            "}