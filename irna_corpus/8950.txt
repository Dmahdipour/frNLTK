{"onTitr":"","titr":" 70 برنامه فرهنگی ورزشی در هفته تربیت بدنی نهاوند تدوین شد","describe":" همدان-ایرنا- رئیس ورزش و جوانان نهاوند گفت: 70 برنامه فرهنگی ورزشی در گرامیداشت هفته تربیت بدنی در این شهرستان تدوین و در مرحله اجرا قرار گرفت.", "text":"مهرداد سعدی نژاد روز پنجشنبه در گفت وگو با خبرنگار ایرنا اظهار داشت: برگزاری مسابقات مختلف ووشو، کشتی، والیبال، کوهنوردی، فوتسال، کاراته، بدمینتون، فوتبال و مسابقات بومی محلی در سطح استان و شهرستان از مهمترین برنامه های اجرایی در هفته تربیت بدنی است.وی تجلیل از پیشکسوتان ورزش، برگزاری مراسم به مناسبت هفته تربیت بدنی در زورخانه پوریای ولی، دیدار با امام جمعه و خانواده معظم شهدای ورزشکار و برگزاری همایش پیاده روی را از دیگر برنامه های مهم اجرایی در این هفته عنوان کرد.سعدی نژاد خاطرنشان کرد: اجرای ورزش صبحگاهی، غبارروبی و عطر افشانی گلزار شهدا توسط هیات های ورزشی، ورزشکاران و کارکنان اداره ورزش و جوانان از دیگر برنامه های گرامیداشت هفته تربیت بدنی در این شهرستان است.وی توسعه و ترویج ورزش در خانه و خانواده، هدایت جامعه به ورزش‏ های همگانی، توجه به ورزش و تلاش بر توسعه آن در میان همه اقشار جامعه و افزایش توانایی های جسمی و روحی را از اهداف این برنامه ها عنوان کرد.هم اکنون بیش از 6 هزار ورزشکار سازمان یافته در سطح شهرستان نهاوند فعال هستند.7520/2090            "}