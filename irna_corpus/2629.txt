{"onTitr":"","titr":" بارش نخستین باران پاییزی به هوای مهاباد طراوت بخشید","describe":" مهاباد- ایرنا- بارش نخستین باران پاییزی امروز /چهارشنبه/ در مهاباد باعث پاک شدن گرد و خاک از چهره این شهر شد و به هوا طراوت بخشید.", "text":"به گزارش خبرنگار ایرنا بارش نخستین باران پاییزی در مهاباد بامداد روز چهارشنبه روی داد و با توجه به رگباری بودن این بارش به آبگرفتگی معابر و ریزش برگ درختان منجر شد.رییس اداره هواشناسی مهاباد در این زمینه به خبرنگار ایرنا گفت: با ورود جریان های هوای سرد از عرض های شمالی به این منطقه، شرایط برای بارش باران مهیا شده و این روند تا پایان هفته ادامه می یابد.اردلان محمدپور میزان بارش باران در مهاباد را 2.5 میلی متر اعلام کرد و افزود: این بارش ها به صورت رگباری و همراه با رعد و برق بوده و احتمال دارد باعث سیلابی شدن رودخانه ها شود.وی اضافه کرد: در شبانه روز گذشته دمای هوای مهاباد بین 13 و 24 درجه سانتی گراد در نوسان بود و تکاب با حداقل دمای 10 درجه و شاهین دژ با دمای 28 درجه سانتیگراد به ترتیب خنک ترین و گرم ترین شهرهای جنوب آذربایجان غربی بود.به گزارش ایرنا سال آبی گذشته (1397- 1396) در مجموع 471 میلی متر بارندگی در این شهرستان ثبت شد که این مقدار در مقایسه با 324 میلی متر سال قبل 45 درصد و در مقایسه با 410 میلی متر میانگین بلند مدت 15 درصد افزایش یافته است.ایستگاه هواشناسی مهاباد در سال 1335 به عنوان ایستگاه باران سنجی راه اندازی شده و از سال 1364 به ایستگاه سینوپتیک (اصلی) ارتقا یافته است و در طول شبانه روز (هر ساعت یک بار) تغییرات هواشناسی در آن اندازه گیری و ثبت می شود. شهرستان مهاباد علاوه این ایستگاه هواشناسی سینوپتیک، دارای هفت ایستگاه باران سنجی است.3020/7129/3072            "}