{"onTitr":"","titr":" کارگاه معرقکاری کانون اصلاح و تربیت زندان یزد افتتاح شد","describe":" یزد- ایرنا- کارگاه معرقکاری با دستگاه برش سی ان سی روز پنجشنبه طی مراسمی در کانون اصلاح و تربیت زندان یزد افتتاح شد.", "text":"به گزارش ایرنا، آئین افتتاح همزمان با بازدید روسای اندرزگاه های استان های هرمزگان، کرمان و سیستان بلوچستان از کانون اصلاح و تربیت یزد انجام شد.در این کارگاه با ظرفیت اشتغال 15 مددجو، آموزش های لازم به مددجویان ارائه می شود و همچنین تولیدات آن در فروشگاه های سطح شهر عرضه خواهد شد.طراحی و برش طرح های سه بعدی، ساخت تندیس، طراحی و برش روی چوب و شیشه از جمله آموزش هایی است که در این کارگاه توسط مربیان فنی و حرفه ای به مددجویان ارائه می شود.کانون اصلاح و تربیت، مرکز برای نگهداری، اصلاح و تربیت و تهذیب اطفال بزهکار غیر بالغ و بزهکار یا بزهکارانی است که کمتر از 18 سال تمام سن داشته باشند.افزون بر چهار هزار نفر در زندان های استان یزد در تمام گروه های سنی اعم از بانوان و آقایان به سر می برند.استان یزد یک میلیون و 138 هزار نفر جمعیت دارد.7536/ 6197            "}