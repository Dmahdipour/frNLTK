{"onTitr":"","titr":" «زندانی‌ها» آماده نمایش شد","describe":" تهران- ایرنا- فیلم سینمایی «زندانی‌ها» تازه ترین محصول مرکز فیلم و سریالِ سازمان هنری رسانه ای اوج پس از طی مراحل فنی آماده نمایش شد.", "text":"به گزارش روز یکشنبه گروه فرهنگی ایرنا از روابط عمومی فیلم، «زندانی‌ها» به کارگردانی و تهیه کنندگی مسعود ده نمکی پس از پایان تدوین و اصلاح رنگ، آماده نمایش شد. تازه ترین محصول سازمان هنری رسانه ای اوج از دوم تیرماه امسال کلید خورد و پس از پایان مراحل تصویربرداری و انجام مراحل فنی، آماده اکران در سینماهای سراسر کشور شد.   طنز اجتماعی «زندانی‌ها»، داستان دانشجوی جوانی است که قصد دارد برای پایان نامه‌اش روی تعدادی زندانی‌ تحقیق کند. ده‌نمکی قصد دارد در این فیلم تاثیر معنویات بر زندانی‌ها را به تصویر بکشد.در این فیلم بازیگرانی چون هدایت هاشمی، هومن برق نورد، بهنام تشکر، برزو ارجمند، بهاره افشاری، بهنوش بختیاری، اصغر نقی زاده و امیر نوری حضور دارند.عوامل دیگر این فیلم عبارتند از: تهیه کننده و کارگردان: مسعود ده نمکی، مجری طرح: علیرضا نجف زاده، مدیر تولید: امیر ابراهیمی، مدیر فیلم برداری: فرشاد گل سفیدی، طراح صحنه و لباس: بهزاد جعفری، طراح گریم: شهرام خلج، صدابردار: فرشید احمدی، مدیر تدارکات: جواد قاسمی، تدوین: خشایار موحدیان،  برنامه ریز و دستیار اول کارگردان: امید جزینی، جلوه های ویژه میدانی: ایمان کرمیان، جلوه های ویژه بصری: سعید خلیلی و عکاس: حسن شجاعی.فراهنگ**9246** 1055            "}