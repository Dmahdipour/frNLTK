{"onTitr":"","titr":" 370 هنرجو در هنرستان های علوم و فنون دریایی هرمزگان مشغول به تحصیل هستند","describe":" بندرعباس- ایرنا- رییس اداره آموزش بندر شهید رجایی گفت: با راه اندازی هنرستان علوم و فنون دریایی &#39;ناخدا بایندر&#39; و &#39;کاپیتان احراری&#39; با همکاری اداره کل بنادر و دریانوردی و آموزش و پرورش استان هرمزگان تعداد هنرجویان این هنرستان ها به 370 نفر رسیده است.", "text":"به گزارش ایرنا، سید مسلم کشفی روز چهارشنبه در حاشیه نشست نمایندگان وزارت آموزش و پرورش و اداره کل بنادر و دریانوردی استان هرمزگان در جمع خبرنگاران افزود: در حال حاضر 270 هنرجو در سه پایه دهم تا دوازدهم در هنرستان علوم و فنون دریایی ناخدا بایندر مشغول به تحصیل هستند و سال آینده نخستین گروه آنها دانش آموخته می شوند.ناخدایکم کوروش بایندر در سال 36 به دانشگاه افسری وارد و تا سال 39 دوره های متعددی را در کشورهای انگلستان و آمریکا سپری کرد. وی از سال 58 تا اردیبهشت ماه 59 در سمت معاون طرح و برنامه نیروی دریایی ارتش مشغول خدمت بود و از سال 59 تا سال 62 به عنوان معاون عملیات اداره سوم ستاد مشترک ارتش منصوب و مسوولیت هدایت و هماهنگی عملیات رزمی بین نیروهای سه گانه ارتش را برعهده داشت. مرحوم ناخدایکم کوروش بایندر از سال 62 به سمت معاون هماهنگ کننده نیروی دریایی ارتش منصوب و از اواخر همان سال با حفظ سمت به عنوان فرمانده قرارگاه عملیاتی دریا – ساحل مستقر در خلیج فارس مشغول انجام وظیفه شد.رییس اداره آموزش بندر شهید رجایی با اشاره به تحصیل 100 نفر هنرجو چنین درهنرستان کاپیتان احراری ناحیه 2 بندرعباس افزود: پیگیری ها برای اضافه شدن مهارت های بندری و دریایی به رشته های کار و دانش وارد فاز تازه ای از همکاری های دوجانبه می شود.کشفی ابراز داشت: در راستای توانمندسازی نیروهای بومی منطقه با توسعه زیرساخت های علمی و پژوهشی صورت گرفته تا نیروهایی پویا، خلاق، پژوهشگر و دارای مهارت با توجه به علوم روزآمد دریایی و بندری تربیت شوند. مسوول برنامه ریزی آموزشی و ارتباطات فراسازمانی دفتر کارو دانش وزارت آموزش و پرورش نیز گفت: با همکاری سازمان بنادر و دریانوردی در تلاش هستیم تا یک بخش اصلی از آموزش های کارودانش را به حوزه های بندر و دریا در استان های ساحلی اختصاص دهیم.علی شایان افزود: این رشته ها هدف گذاری خود را آموزش نیروی انسانی بر حسب نیاز بازار کار به ویژه در حوزه بخش خصوصی قرار داده که در نهایت به یک شغل ختم می شود و حداقل یکهزار و 400 ساعت مهارت طی 3 سال آموزش داده می شود.به گفته وی، استانداردهای آموزشی رشته های بندری و دریایی توسط سازمان بنادر و دریانوردی تدوین می شود و آموزش و پرورش مجری ارایه آموزش های مهارتی در هنرستان های کار و دانش خواهد بود. این مسوول خاطرنشان کرد: در صورت مشخص شدن عنوان های رشته ها و تدوین استانداردها تا اسفندماه سال جاری، سال آینده شاهد راه اندازی حداقل یک رشته کارودانش در هنرستان های استان های ساحلی از جمله هرمزگان خواهیم بود.به گزارش ایرنا، آیین افتتاح هنرستان علوم وفنون دریایی شهید دریادار پایندُر پنجشنبه 14 آبان سال 94 با زیر بنای 2 هزار مترمربع فضای آموزشی و با اعتبار بیش از ۲۳میلیارد ریال در فضایی به مساحت هفت هزار و ۵۰۰ متر مربع در 3 طبقه برگزار شد.این هنرستان علوم وفنون دریایی ناحیه یک بندرعباس دارای ۱۲کلاس آموزشی در 3 رشته ناوبری، مخابرات و مکانیک موتورهای دریایی است. 9887 /6048            "}