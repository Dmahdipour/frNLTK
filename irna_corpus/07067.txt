{"onTitr":"","titr":" روسیه در دریای خزر رزمایش برگزار کرد","describe":" مسکو - ایرنا- رئیس روابط عمومی حوزه نظامی جنوب روسیه اعلام کرد: روسیه در دریای خزر رزمایش برگزار کرد که در چارچوب آن چند موشک بالدار به سوی اهداف دشمن فرضی پرتاب شد.", "text":"به گزارش ایرنا، «وادیم استافیف» روز شنبه اعلام کرد: ناوهای موشک انداز داغستان و تاتارستان در چارچوب رزمایش بزرگ حوزه جنوب روسیه در دریای خزر چندین موشک بالدار از نوع «کالیبر-ان.کا» پرتاب کردند. آستافیف افزود: موشک ها به اهداف زمینی دشمن فرضی در فاصله 180 کیلومتری در جزیره «چچن» در دریای خزر اصابت کردند. ژنرال آلکساندر دوورنیکوف فرمانده نیروهای حوزه جنوب روسیه بر این رزمایش در دریای خزر نظارت داشت.به گفته رئیس روابط عمومی حوزه نظامی جنوب روسیه، رزمایش ناوهای روسی در دریای خزر بخشی از رزمایش بزرگی است که در این حوزه برگزار شد.در این رزمایش هفت هزار نیروی نظامی با بیش از 2500 قبضه تسلیحات و ادوات جنگی و حدود 20 فروند هواپیما و 60 فروند بالگرد شرکت داشتند.   اروپام*391* 1346** 1546            "}