{"onTitr":"","titr":" امنیت در کشور کام مردم را شیرین کرده است","describe":" قزوین - ایرنا - نماینده ولی فقیه در استان و امام جمعه قزوین با بیان اینکه امنیت موجود در کشور کام مردم را شیرین کرده، گفت: هر گونه خدمت در جهت ایجاد امنیت برای مردم برای دست اندرکاران آن فرصت ارزشمندی محسوب می شود.", "text":"به گزارش بعدازظهر شنبه ایرنا و به نقل از دفتر امام جمعه قزوین، آیت‌الله عبدالکریم عابدینی در دیدار فرماندهان نیروی انتظامی استان که به مناسبت آغاز هفته نیروی انتظامی برگزار شد، افزود: نیروی انتظامی در راستای مشیت الهی و برای برقراری امنیت مردم به میدان آمده و این مهم فرصت بسیار گران قیمتی را برای شما عزیزان قرار داده است.وی با بیان اینکه موضوع امنیت در آیین اسلام و ادیان الهی بسیار محترم و مهم است، تاکید کرد: با توجه به اینکه خداوند درباره خانه خدا می‌فرماید 'هر کسی که وارد آن شود، امنیت دارد' این مساله بیانگر اهمیت و جایگاه والای امنیت است.امام جمعه قزوین ادامه داد: امام صادق (ع) می‌فرمایند 'اینکه اگر کسی وارد خانه خدا شود امنیت می‌یابد'، شرطی دارد و شرط آن ما هستیم و اگر عده‌ای در خانه خدا کشته می‌شوند، به خاطر آن است که ائمه اطهار (ع) مجریان امنیت خانه خدا نیستند.نماینده ولی فقیه در استان قزوین در ادامه دروازه ورود به دین را عدالت و امنیت برشمرد و یادآور شد: مهمترین شعار همه انبیاء (ع) و ائمه اطهار (ع) برقراری قسط و عدل بوده و مردم نیز از دروازه عدالت و امنیت وارد دین می‌شوند.وی با بیان اینکه به برکت رشادت و جانفشانی‌ های رزمندگان اسلام کشورهای منطقه امنیت پیدا کرده‌اند، گفت: تا زمانی که نا امنی‌های منطقه را مشاهده نکرده بودیم، تا این اندازه پی به اهمیت و برکات آن نمی‌بردیم و خوشبختانه امنیت بالای کشور کام مردم را شیرین کرده است.8054            "}