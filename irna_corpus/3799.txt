{"onTitr":"","titr":" اورژانس 115 آذربایجان شرقی بیش از 53 هزار ماموریت انجام داد","describe":" تبریز- ایرنا- سخنگوی اورژانس آذربایجان شرقی گفت: کارشناسان این مرکز در 6 ماهه سالجاری به 53  هزار و 217 ماموریت تصادفی و غیر تصادفی اعزام شدند.", "text":"وحید شادی نیا روز سه شنبه در گفت و گو با ایرنا با بیان اینکه بیشترین اعزامی ها در سطح شهر تبریز انجام شده است، افزود: از این تعداد 34هزار و 539 ماموریت در شهرستان تبریز و 18 هزار و 678 ماموریت در سایر نقاط استان بود. وی گفت: از 11 هزار و 731 ماموریت تصادفی انجام شده، 5 هزار و 344 مورد ماموریت تصادف در شهرستان تبریز و 6 هزار و 387 مورد ماموریت تصادفی در سایر شهرستان ها بود. شادی نیا با اشاره به اینکه کارشناسان مرکز مرگ 166 نفر بر اثر شدت سوانح رانندگی در محل را تایید کردند، گفت: 11 هزار و 542مصدوم حوادث رانندگی در این مدت توسط کارشناسان اورژانس 115 به مراکز درمانی منتقل شدند و یک هزار و 9 نفر نیز به صورت سرپایی درمان شدند. وی اظهارداشت: در این مدت برای 2 هزار و 987 بیمار قلبی و یک هزار و 438 بیمار که دچار سکته مغزی شده بود و یک هزار و 427 بیمار تنفسی امدادرسانی شده. سخنگوس اورژانس آذربایجان شرقی با بیان اینکه 235 نفر به دلیل گاز گرفتگی با مونواکسید کربن مسموم شدند، افزود: 3 نفر نیز به دلیل مسمومیت با مونواکسید کربن جان خود را از دست دادند.6120/3071            "}