{"onTitr":" وزیر صنعت، معدن و تجارت:    ","titr":" مشکل واحدهای تولیدی زلزله زده در هیات دولت مطرح می شود","describe":" قصرشیرین - ایرنا- وزیر صنعت، معدن و تجارت از مطرح شدن مشکل واحدهای تولیدی زلزله زده برای دریافت تسهیلات بازسازی در آینده نزدیک در هیات دولت خبر داد.", "text":"به گزارش خبرنگار ایرنا؛ محمد شریعتمداری روز پنجشنبه در حاشیه بازدید از واحدهای تولیدی شهرستان زلزله زده سرپل ذهاب در گفت و گو با خبرنگاران افزود: امروز بازدیدی از 30 واحد صنعتی تولیدی در زمینه نیازمندهای کوچک صورت گرفت که برخی از این واحدها نیازمند تسهیلات بانکی متناسب با حجم سرمایه گذاری صورت گرفته هستند.وی اظهار داشت: برخی از واحدهای تولیدی نیازمند کمک های بیشتری هستند و در زمینه تامین وثیقه برای دریافت تسهیلات مشکلاتی دارند که امروز در جلسه کارگروه اشتغال و سرمایه گذاری که ددر استانداری کرمانشاه برگزار می شود درباره آن ها تصمیم گیری می شود.وزیر صنعت معدن و تجارت همچنین به استمهال بدهی های بانکی واحدهای تولیدی نیز اشاره کرد و افزود: عدم پرداخت مالیات واحدهای تولیدی و همچنین بدهی های تامین اجتماعی واحدهای 100 درصد تخریبی به علت حجم بالای آسیب دیدگی ناشی از زلزله از دیگر مشکلات فراروی واحدهای تولیدی است.شریعتمداری افزود: رفع این مشکلات نیازمند مصوبه هیات دولت است که در آینده نزدیک مطرح می شود تا از سوی هیات وزیران مصوبه های لازم در این خصوص صادر گردد.وی از بانک های عامل خواست تا اهتمام بیشتری در رابطه با استمهال تسهیلات واحدهای تولیدی آسیب دیده از زلزله داشته باشند.وی همچنین از بانک ها خواست تا با اخذ وثیقه از واحدهای تولیدی نسبت به پرداخت تسهیلات مورد نیاز به آن ها اقدام کنند.وی در ادامه همچنینن از طرح افزایش تسهیلات ساخت و ساز واحدهای مسکونی آسیب دیده با زیربنای بیش از 100 متر مربع با توجه به کافی نبودن میزان تسهیلات پرداختی در هیات دولت خبر داد.افتتاح 90واحد مسکونی آسیب دیده در زلزله، بازدید از شهرک صنعتی و انبار آهن آلات و عرضه مصالح ساختمانی و حضور در جلسه ستاد بازسازی مناطق زلزله زده استان کرمانشاه در فرمانداری سرپل ذهاب از جمله برنامه های وزیر صنعت، معدن و تجارت در سفر به استان کرمانشاه است.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.3012/7079/3033            "}