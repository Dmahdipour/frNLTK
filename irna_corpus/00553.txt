{"onTitr":" مدیر جمعیت امدادرسانی پزشکی فلسطین:    ","titr":" صهیونیست ها سه امدادرسان را شهید کردند","describe":" غزه- ایرنا- «عائد یاغی» مدیر جمعیت امدادرسانی پزشکی فلسطین در گفت و گو با ایرنا اعلام کرد که از شروع راهپیمایی های بازگشت در غزه در فروردین امسال، نظامیان صهیونیست سه تن از کادر پزشکی را شهید و بیش از 400 تن از آنها را زخمی کرده است.", "text":"به گزارش ایرنا، وی افزود: نظامیان صهیونیست در مقابل جنایت های وحشیانه خود در حق تظاهرکنندگان فلسطینی در مرزهای غزه با فلسطین اشغالی مانعی نمی بینند، از این رو صحنه های کشتار مردم و هدف قرار دادن جوانان به ویژه کادر امدادی و پزشکی هر بار تکرار می شود.یاغی ادامه داد: حمله به کادر پزشکی از سوی ارتش اشغالگر اسرائیل به یک روند عادی تبدیل شده است؛ در صورتی که طبق قوانین بین المللی کادر پزشکی باید مصونیت داشته باشند.مدیر جمعیت امدادرسانی پزشکی فلسطین افزود: صهیونیست ها به بیش از 80 خودروی امدادی و آمبولانس حمله کرده اند و آسیب های زیادی چه جزئی و چه کلی در این بازه زمانی کوتاه به آنها زده اند.وی با بیان اینکه فلسطین پس از سوریه در رتبه دوم تجاوزها و جنایت های غیر انسانی و ضدبشری قرار گرفته، از جامعه جهانی خواست تا با مسئولیت پذیری به رژیم صهیونیستی فشار آورد تا به قوانین بین المللی به ویژه کنوانسیون ژنو 4 احترام بگذارد.یاغی اظهار داشت: جنایت های اسرائیل در حق فلسطینی ها در همه زمینه ها بسیار خطرناک است، به ویژه افزایش هدف قرار دادن کودکان و نوجوانان در راهپیمایی های بازگشت که به صورت مسالمت آمیز از 30 مارس (دهم فروردین) برگزار می شود.این مسئول فلسطینی از همه گروه های این سرزمین خواست تا با پایان دادن به تقسیم بندی ها و حفظ وحدت و یکپارچگی، ایستادگی ملت را تقویت کنند و بدین ترتیب در داخل از آنان حمایت و از حقوقشان در نهادهای بین المللی حفاظت کنند.از 10 فروردین 97 که راهپیمایی های مسالمت آمیز بازگشت توسط فلسطینیان در مرزهای غزه با فلسطین اشغالی آغاز شده، ارتش اشغالگر رژیم صهیونیستی تاکنون دستکم 197 تظاهرات کننده را به شهادت رسانده است که اکثریت آنان جوان و کم سن و سال بودند.در میان شهدا حدودا 30 کودک و 4 زن دیده می شوند که جرمشان حضور در کنار موانع مرزی و فریاد زدن برای مطالبه حق بازگشت به سرزمین شان و پایان محاصره 12 ساله غزه بوده است.همچنین بیش از 21 هزار نفر هم با گلوله ها و گازهای سمی اسرائیلی ها زخمی شده که کادر پزشکی برای امدادرسانی به سرعت بر بالین آنها حاضر می شود، اما خود نیز هدف گلوله های نظامیان وحشی صهیونیست قرار می گیرند.خاورم**387**2054**1211            "}