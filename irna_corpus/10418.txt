{"onTitr":"","titr":" جشن عاطفه ها در مدارس سیستان و بلوچستان آغاز شد","describe":" زاهدان - ایرنا - همزمان با سراسر کشور جشن عاطفه ها در 6 هزار و 600 مدرسه سیستان و بلوچستان با شعار 'لبخند مهر بسته به مهر شما' امروز/ چهارشنبه/ آغاز شد.", "text":"مدیر کل کمیته امداد امام خمینی(ره) سیستان و بلوچستان در حاشیه این مراسم در گفت و گو با خبرنگار ایرنا گفت: مرحله نخست جشن عاطفه ها به منظور جمع آوری کمک های مردمی 15 و 16 شهریور در380 پایگاه ثابت و سیار استان برگزار شد.سید مهدی عبادی افزود: در این مرحله افزون بر 33 میلیارد کمک های مردمی در سطح سیستان و بلوچستان جمع آوری شد.وی گفت: 70 هزار پاکت به منظور جمع آوری کمکهای دانش آموزان و والدین آنان همزمان با مرحله دوم جشن عاطفه ها بین دانش آموزان مدارس سیستان و بلوچستان توزیع شده بود.مدیر کل کمیته امداد امام خمینی(ره) سیستان و بلوچستان افزود: این نهاد به 34 هزار دانش آموز خدمات رسانی می کند که از این تعداد 19 هزار و 581 دانش آموز در مقطع ابتدایی و 14 هزار و 492 نفر در مقطع متوسطه اول و دوم مشغول تحصیل هستند.عبادی اظهار داشت: سال گذشته 39 میلیارد و 636 میلیون و 819 هزار ریال کمک های نقدی و غیرنقدی مردم خیر و نیکوکار سیستان و بلوچستان در قالب جشن عاطفه ها جمع آوری شد که امسال پیش بینی می شود با همکاری موسسه های خیریه و سازمان های مردم نهاد و اقشار مختلف جامعه شاهد افزایش آن باشیم.وی افزود: خیران می توانند علاوه بر حضور در پایگاه‌ های ثابت کمیته امداد امام خمینی (ره) سیستان و بلوچستان کمک ‌های نقدی خود را به شماره‌ حساب 0107073434006 واریز یا از طریق سامانه پیامکی #3*5*054*8877* اقدام کنند.به گزارش ایرنا هم اینک 108 هزار خانوار با جمعیت بیش از 270 هزار نفر تحت حمایت و از خدمات این نهاد در سیستان و بلوچستان بهره‌ مند هستند.7316**3213            "}