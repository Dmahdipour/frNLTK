{"onTitr":"","titr":" دمای هوا در گلستان افزایش می یابد","describe":" گرگان - ایرنا - معاون توسعه و پیش بینی اداره کل هواشناسی گلستان گفت: با خروج سامانه سرد و بارشی، از صبح دوشنبه روند افزایش تدریجی دما در سراسر استان آغاز شد.", "text":"محمدرضا رحمن نیا در گفت و گو با خبرنگار ایرنا اظهار داشت: در روزهای آینده شاهد افزایش سه تا چهار درجه ای دما در شهرهای مختلف استان گلستان هستیم.وی افزود: در 24 ساعت گذشته گرگان با 9 درجه و شهرهای گنبدکاووس، کلاله، بندرترکمن و هاشم آباد گرگان با 23 درجه سانتیگراد به ترتیب سردترین و گرمترین نقاط استان بودند.معاون هواشناسی گلستان ادامه داد: دمای کنونی شهر گرگان 13 درجه سانتیگراد است و تا آخر هفته جوی پایدار بر استان حاکم خواهد بود.به گفته رحمن نیا، از اواخر هفته جاری سامانه بارشی جدید وارد استان گلستان می شود.وی در خصوص بارش های اوایل هفته جاری نیز گفت: در مجموع روزهای جمعه و شنبه بیشترین بارندگی مربوط به بندرگز با 151 میلی متر بود و در ایستگاه فرودگاه گرگان نیز 44،8 میلی متر بارندگی گزارش شد.به گزارش ایرنا، استان مرزی گلستان واقع در شمال کشور با داشتن یک میلیون و 869 هزار نفر جمعیت ساکن در 14 شهرستان از لحاظ آب و هوایی هفت اقلیم از 13 اقلیم دنیا را دارد.3042/1648            "}