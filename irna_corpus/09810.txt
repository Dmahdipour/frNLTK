{"onTitr":"","titr":" اردکانیان: عمده دستاوردهای کشور در شرایط دشوار محقق شده است","describe":" تهران- ایرنا- وزیر نیرو گفت: محدودیت ها هر چند مشکلاتی ایجاد می کند و ممکن است تا مدتی این مشکلات باقی بماند، اما به یاد داشته باشیم که دستاوردهای فنی و مدیریتی ما در چهار دهه گذشته، همیشه در دورانی به دست آمده که ما با مشکلات سر و کار داشته ایم.", "text":"به گزارش خبرنگار اقتصادی ایرنا، «رضا اردکانیان» امروز (چهارشنبه) در حاشیه افتتاح نمایشگاه صنعت آب، در جمع خبرنگاران افزود: امسال نیز قطعاً از این فرصت و از این دوره استفاده خواهیم کرد و هم مردم و هم مجموعه ظرفیت تخصصی ما با سربلندی از آن بیرون می آیند.وی ادامه داد: در شرایط فعلی که به هر صورت یک نوع جنگ روانی برای ما فراهم کرده اند و امید و ارامش خاطر مردم را هدف قرار داده اند، برگزاری چنین نمایشگاه هایی نقشی موثر دارد که نشان داده شود فعالیت های متنوع تامین، انتقال و توزیع آب و همچنین جمع آوری و تصفیه فاضلاب با سرعت در حال انجام است.وزیر نیرو اظهار داشت: اینکه برگزاری این نمایشگاه استمرار دارد کاری درست و اصولی است؛ سالها پیش این حرکت را شروع کردیم و من در آن زمان مسوولیت امور آب را به عهده داشتم که نخستین نمایشگاه بین المللی را برگزار کردیم.وی اظهار داشت: در شرایط فعلی تعداد شرکت کنندگان در نمایشگاه عدد بسیار خوبی است؛ 244 شرکت که 28 شرکت آن خارجی هستند در این نمایشگاه حضور یافته اند.اردکانیان اضافه کرد: برگزاری این نمایشگاه ادامه یک روال صحیح به شکل پایدار است که در آن ظرفیت های داخلی به نمایش داده می شود؛ فعالان این صنعت در بخش های دولتی و خصوصی از نزدیک گفت و شنود سازنده ای برقرار می کنند و با فناوری های نوین این صنعت آشنا می شوند.وی در مورد چالش های فعالان صنعت آب نیز گفت: وزارت نیرو در ارتباط با مواد اولیه مورد نیاز، مشکلات ارزی، بحث مابه التفاوت ها، ستادی تشکیل داده است و همزمان با دولت و دستگاه های مسئول - مثل بانک مرکزی و سازمان برنامه و بودجه - مسایل را پیگیری می کند.وی اظهار امیدواری کرد که با این هماهنگی ها، وقفه ای در طرح های مهم وزارت نیرو که ارتباطی مستقیم با آسایش مردم دارد ایجاد نشود.** آب به این زودی ها گران نمی شودوزیر نیرو در مورد قیمت آب و احتمال گران شدن آن، گفت: اگر ارزش واقعی آب را در نظر بگیریم به این زودی ها قیمت آب گران نمی شود بلکه ممکن است به سمتی حرکت کنیم که تا حدودی به ارزش واقعی خود نزدیک شود.اردکانیان اظهار داشت: امسال افزایش هفت درصدی قیمت آب از طرف دولت تصویب شد که از اردیبهشت ماه اعمال شد؛ در کارگروه سازگاری با کم آبی با توجه به تجربه تابستانی که پشت سر گذاشتیم، تصمیم گرفته شده است که تعرفه پر مصرف ها به جهت تشویق آنها برای پیوستن به رعایت الگوی مصرف اصلاح شود.وی افزود: این برنامه کارگروه سازگاری با کم آبی در حال طی کردن مراحل خود بوده و اکنون در دستور کار کمیسیون مربوطه در دولت است.وزیر نیرو در این خصوص ادامه داد: در این ارتباط ایده هایی مطرح است که ما در بخش برق هم کار مشابهی را انجام دهیم؛ برنامه مفصلی برای تابستان 98 تدارک دیده ایم تا حدود سه هزار مگاوات را به شکلی مدیریت مصرف کنیم؛ یکی از آن برنامه ها اصلاح تعرفه پر مصرف ها و تشویق کسانی است که از الگوی مصرف کممتر مصرف می کنند؛ بخشی از این تشویق مابه ازای مادی دارد که الان در حال طراحی و برنامه ریزی برای آن هستیم.به گزارش ایرنا، چهاردهمین دوره نمایشگاه بین‌المللی صنعت آب و تاسیسات آب و فاضلاب امروز (چهارشنبه) با حضور «رضا اردکانیان» وزیر نیرو و مشارکت 244 شرکت داخلی و خارجی در محل نمایشگاه‌های بین‌المللی تهران آغاز بکار کرد.در این دوره از نمایشگاه بین‌المللی صنعت آب و تاسیسات آب و فاضلاب 244 شرکت داخلی و خارجی حضور پیدا کرده‌اند که از این تعداد 216 شرکت از داخل کشور و 28 شرکت خارجی هستند.این رویداد بین‌المللی از امروز به مدت چهار روز در فضایی به وسعت 21 هزار مترمربع دایر خواهد بود که در این دوره آخرین دستاوردهای صنعت آب و تاسیسات فاضلاب شامل لوله واتصالات، سامانه‌های تصفیه، فیلتراسیون و نمک‌زدایی آب، شیرآلات، سامانه‌های اتوماسیون، ابزارهای دقیق، سیستم اندازه‌گیری و تجهیزات آزمایشگاهی و تجهیزات صنعتی در معرض دید صنعتگران و بازدیدکنندگان قرار خواهد گرفت.نمایندگان 12 کشور خارجی شامل کشورهای ایتالیا، چین، آلمان، اتریش، ترکیه، دانمارک، اسپانیا، هلند، انگلستان، یونان، آمریکا و فرانسه در این دوره از نمایشگاه حاضر هستند که کشورهای آلمان، چین و ترکیه به صورت ویژه (پاویون اختصاصی) در این دوره حضور دارند.هدف اصلی برگزاری این نمایشگاه، کاهش تصدی‌گری دولت و سپردن حوزه‌های تخصصی به بخش خصوصی ذکر شده است این امر در راستای توجه ویژه دولت تدبیر و امید به فعالان بخش خصوصی است.همزمان با چهاردهمین نمایشگاه بین‌المللی صنعت آب و تاسیسات آب و فاضلاب، کارگاه تعاملی «روزنامه‌نگاری تخصصی آب» نیز برگزار می‌شود. چهاردهمین نمایشگاه بین‌المللی صنعت آب و تاسیسات و فاضلاب همه روزه از 9 صبح تا 17 عصر میزبان متخصصات صنعت آب و فاضلاب است.اقتصام*9189*2025            "}