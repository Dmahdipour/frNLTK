{"onTitr":" قلعه نوبی:    ","titr":" چشم انداز سپاهان خوب است","describe":" اصفهان -ایرنا - سرمربی تیم فوتبال سپاهان گفت : تیم ما روند و چشم انداز خوبی در پیش دارد.", "text":"به گزارش ایرنا، امیر قلعه نویی عصر روز پنجشنبه در نشست خبری قبل از دیدار با نساجی مازندران در مرحله یک هشتم نهایی جام حذفی کشور افزود:  بازی بسیاری سختی داریم ، مسابقه  قبلی را تجزیه و تحلیل کردیم و فوتبال بسته ارائه می دهد.وی اظهارداشت: ولی ما هم این سپاهان هستیم و مطمئن هستم طرفدارانمان در این بازی حضور بیشتری خواهند داشت و تیم ما هم هفته به هفته بهتر می شود.قلعه نویی ادامه داد : دو سه بازی  نساجی مازندران را  تحلیل کردیم و نقاط ضعف و فوت آنها را مورد بررسی قرار دادیم تا در دیدار فردا بتوانیم موفق باشیم.وی تصریح کرد : امیدوارم بتوانیم با یک بازی خوب به مرحله بعد صعود کنیم هر چه بازی سختی است و خوشحال هستم تیم ما روند صعودی دارد و بازیکنان ما به شرایط آرمانی رسیدند.این مربی تیم فوتبال سپاهان در پاسخ به سوالی در باره اعلام اسامی تیم ملی قبل از دیدار با نساجی مازندران و نبود بازیکنی از سپاهان در این فهرست، گفت: به هر حال هر مربی سلیقه ای دارد و بالاخره من هم توقع دارم چند بازیکن ما لیاقت دارند حداقل در اردو باشند ولی باید به نظر وارد فنی احترام گذاشت و حتما بازیکنان سپاهان دیده خواهند داشت.وی در پاسخ به سوالی در باره مصاحبه تابش مبنی بر قهرمانی سپاهان در فصل جاری لیگ برتر فوتبال کشور گفت: همه تیم های که در این برتر برتر هستند همه برنامه دارند و هزینه می کنند و من با سند اعلام می کنم تیم ما پنجم جدول است از نظر هزینه ای و چهار تیم دیگر بیشتر از ما هزینه کردند.به گفته وی هر مربی وقتی وارد تیمی شود و قول قهرمانی بدهد آن مربی نیست.وی گفت: منچستر یونایتد از تیم های انگلیسی را ببینید بعد از رفتن مربی شان فرگوسن هنوز به شرایط آرمانی نرسیده و هیچ مشکلی در زمینه مربی و بازیکن و زمین و هزینه ندارند.قلعه نویی اضافه کرد : خدمت تابش مدیرعامل باشگاه سپاهان و شما خبرنگاران اعلام می کنم چشم انداز خوبی داریم و هفته به هفته هم بهتر خواهیم شد.وی تصریح کرد : اگر هر مربی در حال حاضر قول می دهد سپاهان را قهرمان کند دستش را می بوسم و از طرفداران سپاهان تشکر می کنم و تیم را تحویل او می دهم.وی افزود: من از روزی که مسئولیت بر عهده گرفتن هیچ قولی ندادم و الان هم به آقای تابش اعلام می کنم شما هر مدیر و فوتبالیست و هر مربی که قول قهرمانی می دهد حاضرم بیاید و من هم طرفدار سپاهان می شوم.وی بیان کرد : فوتبال این چنین نیست ،سپاهان در فصل جاری هفت تغییر داشت و سال گذشته چهاردهم بود و یک مقدار این حرفا به این فشار می آورد. وی افزود: هر مربی بر اساس بضاعت خود سبکی دارد و باید بلد باشیم با هر نوع بازی به میدان برویم شرایط تیمی مان خوب و آماده این بازی هستیم.به گزارش ایرنا، جواد نکونام سرمربی تیم فوتبال نساجی مازنداران  در نشست خبری قبل از دیدار با سپاهان در مرحله یک هشتم نهایی جام حذفی فوتبال کشور حضور نیافت. به گزارش ایرنا، نشست خبری پیش از دیدار سپاهان اصفهان با نساجی مازندران از ساعت 16 امروز پنجشنبه طبق اعلام قبلی باشگاه سپاهان در هتلی در اصفهان برگزار شد.دیدار تیم های سپاهان و نساجی مازنداران در مرحله یک هشتم نهایی جام حذفی عصر فردا در ورزشگاه نقش جهان اصفهان برگزار می شود.8114/6026            "}