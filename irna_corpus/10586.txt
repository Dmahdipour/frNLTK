{"onTitr":"","titr":" 5 پیست دو و میدانی اصفهان نیازمند بهسازی است","describe":" اصفهان  - ایرنا - رئیس هیات دو و میدانی استان اصفهان گفت: پنج پیست در شهرستان های مختلف این استان به بهسازی، نوسازی و تجهیز نیازمند است.", "text":"رسول یزدی زاده روز سه شنبه در گفت و گو با ایرنا افزود: عملیات مرمت و تجهیز باید در پیست های دو و میدانی آران و بیدگل، سمیرم، انقلاب اصفهان، دهاقان و نجف آباد انجام شود و این امر مستلزم حمایت اداره ورزش و جوانان شهرستان ها نیز هست.وی هزینه عملیات یاد شده را حدود 30 میلیارد ریال برآورد کرد و گفت: کارهای زیرساختی، خرید تجهیزات، ترمیم و تعویض تارتان و استانداردسازی از مواردی است که باید برای این پیست ها انجام شود.این رئیس هیات خاطرنشان کرد: ورزشکاران رشته ها و ماده های گوناگون دو و میدانی در 12 شهرستان استان فعالیت می کنند و برخی از مناطق از جمله شهرهای شرقی فعالیتی در این عرصه ندارند.وی تاکید کرد: یکی از دلایل رونق نداشتن دو و میدانی در این شهرها، نبود مربی و ورزشکار شاخص است که با محوریت آنها، سایر ورزشکاران فعالیت کنند.رئیس هیات دو و میدانی اصفهان خاطرنشان کرد: در این استان بالغ بر 700 ورزشکار در ماده ها و رشته های مختلف دو و میدانی فعالیت می کنند که حدود نیمی از آنان را زنان تشکیل می دهند.یزدی زاده تصریح کرد: پیست دو و میدانی گلپایگان که حدود هشت سال شرایط نامناسبی داشت، بهسازی شده است و برای مسابقات چند جانبه جایزه بزرگ غرب کشور که 27 مهر برگزار می شود، آماده خواهد بود.به گفته او، تیم هایی از استان های چهارمحال و بختیاری، لرستان، مرکزی، اصفهان، همدان، قم و تیم دیار خودرو گلپایگان در ماده های دو 100، 800، 1500، 5000 متر، پرش طول، پرتاب نیزه، پرتاب دیسک و دو 3000 متر رده سنی نوجوانان در این مسابقات به رقابت خواهند پرداخت./6027/6020            "}