{"onTitr":"","titr":" تلاش های نیروی انتظامی قابل تقدیر است","describe":" یزد - ایرنا- رییس سازمان فرهنگی، اجتماعی ورزشی شهرداری یزد ضمن قدردانی از تلاش های نیروی انتظامی گفت: نظم و امنیت حاکم بر استان و شرایط مطلوب آن نسبت به سایر استان ها مرهون و مدیون تلاش افرادی است که شبانه روز در مجموعه نیروی انتظامی در حال فعالیت هستند.", "text":"به گزارش روز شنبه روابط عمومی این سازمان ، عباس ملازینلی در دیدار با رییس اداره آموزش معاونت اجتماعی فرمانده انتظامی یزد افزود: افرادی با عشق خدمت به این مرز و بوم در تلاش اند تا آسایش، آرامش و امنیت در استان حکم فرما شده و زمینه اعتلای این سرزمین و آسایش و رفاه عموم مردم فراهم شود.وی با تاکید بر اهمیت گرامیداشت هفته ناجا و قدردانی از خدمتگزاران و حافظان امنیت نظام کشور اظهار داشت: با توجه به فعالیت ارزشمند و پویای مجموعه نیروی انتظامی در استان  مجموعه شهرداری بر خود موظف می داند تا در گرامیداشت هفته ناجا مشارکت کند و این مشارکت به حول و قوه الهی در طول سال نیز با قوت ادامه خواهد یافت.وی در ادامه با تاکید بر پیگیری امضای تفاهم نامه جامع همکاری مجموعه شهرداری و نیروی انتظامی یزد خواستار همکاری ویژه معاونت اجتماعی ناجا در حوزه آموزش شهروندی سازمان فرهنگی اجتماعی ورزشی شهرداری یزد شد. سرگرد حمیدرضا کریمی زاده رییس اداره آموزش معاونت اجتماعی فرمانده انتظامی یزد هم ضمن ارائه برنامه های مجموعه نیروی انتظامی در هفته ناجا، خواستار مشارکت سازمان فرهنگی اجتماعی ورزشی شهرداری یزد با نیروی انتظامی به ویژه در برگزاری شایسته رویدادهای گرامیداشت هفته ناجا شد. 13 تا 19 مهرماه هفته نیروی انتطامی نامگذاری شده است.2088/ 6197            "}