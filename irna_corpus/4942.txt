{"onTitr":"","titr":" موکب بنیاد شهید در اربعین حسینی برپا می شود","describe":" تهران- ایرنا- مدیرکل دفتر دانش ‌پژوهان و تشکل ‌های شاهد و ایثارگر گفت: موکب بنیاد شهید برای ارائه خدمات به زائران عتبات عالیات به همت تشکل های شاهد و ایثارگر در ایام اربعین حسینی در منطقه مرزی شلمچه مستقر می شود.", "text":"به گزارش ایرنا از بنیاد شهید، اسلام کریمی در نشست تبیین برنامه ‌های اجرایی موکب اربعین حسینی با حضور اعضای قرارگاه فرهنگی تشکل‌ های شاهد و ایثارگر، افزود: به همین منظور قرارگاه فرهنگی تشکل‌ های شاهد و ایثارگر از 29 مهر تا 5 آبان ماه در شلمچه به مناسبت فرارسیدن اربعین حسینی استقرار می یابد.وی تصریح کرد: سال گذشته موکب اربعین حسینی توسط تشکل ‌های شاهد و ایثارگر در شلمچه برپا شد که مورد تقدیر هیات دولت و سازمان ‌ها قرار گرفت و با توجه به شرایط فعلی کشور عراق، برنامه‌ های قرارگاه فرهنگی تشکل‌ های شاهد و ایثارگر به‌ صورت درون‌ مرزی انجام می‌ شود و هشت تشکل دستاوردهای فرهنگی جامعه ایثارگری را به نمایش خواهند گذاشت.کریمی ادامه داد: کمیسیون فرهنگی تشکل ‌های شاهد و ایثارگر در راستای ترویج فرهنگ ایثار و شهادت برنامه‌ های مختلفی را به مناسبت پیروزی انقلاب اسلامی و اربعین حسینی برگزار می‌ کند و امیدواریم گزارش مناسبی از برپایی موکب سال جاری نیز پس از برگزاری این مراسم ارائه شود.وی با اعلام آمادگی مرکز تشکل‌ های شاهد و ایثارگر برای حمایت از طرح ‌های خلاق و نو در راهپیمایی اربعین حسینی اظهار داشت: فضا برای برگزاری تئاتر خیابانی در شلمچه وجود دارد، از سوی دیگر معاونان و مدیران بنیاد شهید نیز به این موکب دعوت شده اند که در مراسم افتتاحیه قرارگاه فرهنگی تشکل‌های شاهد و ایثارگر در شلمچه حضور داشته باشند.مدیرکل دفتر دانش ‌پژوهان و تشکل ‌های شاهد و ایثارگر با اشاره به فعالیت هشت تشکل در موکب اربعین حسینی در شلمچه خاطرنشان کرد: کانون هنری نخبگان شاهد و ایثارگر برنامه‌ هایی نظیر نقاشی، خیاطی، صنایع‌ دستی، عکاسان ویژه، روایت گری خارجی، خوش‌ نویسی، سنج و دمام، طب سنتی، ماساژ درمانی و پاسخگویی به سوالات مذهبی را در دستور کار دارند.وی افزود: انجمن خادمان شهدای حرم نیز مداحی، ارائه فلسفه حریم تا حرم، موزه سیار، بیعت هر زائر با یک شهید و قرائت زیارت عاشورا به نیابت از شهید، تفال به وصیت‌ نامه شهدا، نشست و گفت ‌و گو و تبیین فرهنگ ایثار و شهادت را برای بازدیدکنندگان اجرایی خواهند کرد.کریمی ادامه داد: جمعیت حمایت از مصدومان شیمیایی هم 2 هزار ماسک تنفسی، 10 هزار پیشانی‌ بند، 10 هزار بسته فرهنگی، بنر و پوستر مرتبط به بازدیدکنندگان اهدا خواهند کرد و تشکل پیام ‌آوران ایثار، ارتباط با زوار خارجی از طریق روایت گری به زبان ‌های انگلیسی، عربی، فرانسه را به عهده ‌دارند.وی اقدامات انجمن کارآفرینان برتر شاهد و ایثارگر صنایع‌ دستی و جمعیت یادگاران اسوه ایثار را مستندسازی، تصویربرداری و عکاسی عنوان کرد و گفت: کانون فرهنگی خانه آفتاب «سوگواره عکس شور حسینی» را اجرایی خواهند کرد و اجرای برنامه‌ های فرهنگی نیز به عهده کانون همبستگی فرزندان شاهد خواهد بود.محمدرضا امیرحسینی رئیس قرارگاه فرهنگی اربعین حسینی نیز در این نشست با اشاره به فعالیت ‌های این قرارگاه خاطرنشان کرد: برگزاری نمایشگاه در راهپیمایی دهه فجر سال 1395 و برنامه ‌های فرهنگی در دهه فجر 1396، دیدار با ایثارگران و برگزاری نشست‌های تخصصی زنان ایثارگر انقلاب اسلامی، حضور تشکل‌ها در مراسم تجدید میثاق با امام خمینی (ره) و مراسم میهمانی لاله‌ها و برگزاری موکب فرهنگی اربعین با حضور پنج تشکل در سال 1396 از جمله فعالیت ‌های قرارگاه فرهنگی تشکل ‌های شاهد و ایثارگر بوده است.وی با اشاره به آماده شدن فضا برای برپا کردن موکب اربعین حسینی تصریح کرد: 180 متر فضا برای برپایی موکب در نظر گرفته شده است و همچنین تصمیم گرفته شد برای کاهش هزینه‌، برخی تشکل‌ ها ادغام و برخی برنامه ‌ها حذف و از اجرای برنامه‌های تکراری سال گذشته خودداری شود.اجتمام* 7268*1834            "}