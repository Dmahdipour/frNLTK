{"onTitr":" معاون آموزشی دانشگاه تربیت مدرس در گفت وگو با گروه دانشگاه ایرنا:    ","titr":" نوسانات نرخ ارز مانع تحقیقات دانشجویی است","describe":" تهران-ایرنا- معاون آموزشی دانشگاه تربیت مدرس گفت: افزایش و نوسانات نرخ ارز طی یک سال گذشته در روند امور آموزشی و پژوهشی دانشگاه ها و برقراری روابط بین الملل در عرصه علمی کشور اختلال ایجاد کرده است.", "text":"محمدرضا کلباسی روز شنبه در گفت و گو با خبرنگار گروه دانشگاه ایرنا درباره تأثیر نرخ ارز در روند امور آموزشی دانشگاه ها اظهار کرد: در حال حاضر نیازهای ارزی آموزش عالی با نرخ ارز آزاد در بازار محاسبه می شود که در بلندمدت لطمات بسیاری به حوزه دانشگاه وارد می کند.وی افزود: دانشجویان در دوره تحصیلات تکمیلی نیاز به انجام تحقیقات گسترده در حوزه های مختلف دانش با استفاده از ابزارهای پیشرفته دارند.معاون آموزشی دانشگاه تربیت مدرس به رابطه مستقیم نوسانات و افزایش نرخ ارز با خرید مواد اولیه برای انجام تحقیقات اشاره کرد و افزود: در سال های گذشته مبلغی حدود 10 میلیون تومان از سوی دانشگاه و کمک های مالی استادان برای انجام تحقیقات به هر دانشجو تعلق می گرفت.کلباسی ادامه داد: در حال حاضر با کاهش ارزش پول ایران و چند برابر شدن هزینه تحقیقات، دانشجویان ناچارند سوژه های کم کیفی را انتخاب کنند که در نهایت این موضوع باعث تنزل تحقیقات علمی در کشور می شود.وی در ادامه به اهمیت روابط بین المللی در عرصه علم و دانشگاه پرداخت و گفت: ارتباطات بین المللی یکی از مهم ترین نیازهای کشور در تمامی حوزه هاست اما با توجه به افزایش نرخ ارز هزینه رفت و آمد استادان و دانشجویان به سایر کشورها برای شرکت در انواع کنفرانس های علمی افزایش چشمگیری داشته است.معاون آموزشی دانشگاه تربیت مدرس افزود: در یک سال گذشته با برگزاری جلسات متعدد از مسئولان خواستار تعیین نرخ ارز دولتی برای دانشگاه ها شده ایم اما تاکنون دانشگاه در فهرست اولویت های نرخ ارز دولتی قرار نگرفته است.** اهمیت گسترش رشته های بین رشته ایکلباسی همچنین درباره ایجاد و گسترش رشته های بین رشته ای در دانشگاه تربیت مدرس اظهار کرد: نزدیک به 2 سال پیش در دانشگاه تربیت مدرس دانشکده ای با نام فناوری های بین رشته ای با هدف تدریس رشته های بین رشته ای تأسیس شد.وی افزود: در حال حاضر رشته های بین رشته ای با نام های علوم داده، اقلیم شناسی، ساختمان هوشمند، بیومتریال و انرژی های تجدید پذیر در ساختمان فناوری های بین رشته ای تدریس می شود. این استاد دانشگاه به لزوم گسترش رشته های بین رشته ای اشاره کرد و یادآور شد: در چند سال گذشته تعداد متقاضیان برخی رشته ها کاهش یافته بنابراین تصمیم گرفتیم رشته های مورد علاقه دانشجویان را در آینده ای نزدیک در دانشگاه تربیت مدرس توسعه دهیم. کلباسی ادامه داد: در بسیاری  مواقع برگزاری کلاس های درسی رشته های بین رشته ای با دشواری های بسیاری انجام می شود اما کاربرد و نیاز این جامعه و بازارکار، دانشگاه ها را به سمت گسترش رشته های جدید سوق می دهد.** لزوم رعایت شاخص نسبت استاد به دانشجومعاون آموزشی دانشگاه تربیت مدرس  در ادامه از آمادگی دانشگاه تربیت مدرس برای پذیرش دانشجو در ترم جدید خبر داد و گفت: این دانشگاه در مقطع کارشناسی ارشد حدود 12 نفر و دکتری حدود 7 نفر دانشجو پذیرش می کند.کلباسی افزود: دانشگاه تربیت مدرس مناسب ترین شاخص نسبت استاد به دانشجو را دارد چرا که پذیرش نکردن دانشجو برای مقطع کارشناسی سبب شده که 750 استاد در اختیار دانشجویان تحصیلات تکمیلی قرار گیرند.وی نسبت استاد به دانشجویان دانشگاه تربیت مدرس را یک به 13 عنوان کرد و گفت: رعایت شاخص مناسب نسبت استاد به دانشجو باعث می شود تا دانشجویان فرصت بیشتری برای تعامل با استادان و تبادل دانش داشته باشند.معاون آموزشی دانشگاه تربیت مدرس ادامه داد: هرم مرتبه اعضای هیأت علمی از دانشیار تا پروفسور در تربیت مدرس بسیار مناسب است و تعداد پروفسور و استاد تمام های این دانشگاه بیشتر از دانشیارهاست.** حضور مستمر دانشجو در دانشگاهکلباسی همچنین درباره برنامه ریزی تشکیل کلاس های درسی دانشجویان اظهار کرد: براساس قانون وزارت علوم کلاس های دانشگاه تربیت مدرس با حداقل 5 نفر در مقطع کارشناسی ارشد و 3 نفر در دوره دکتری تشکیل می شود.وی افزود: انتخاب واحد در دانشگاه تربیت مدرس به دلیل اندک بودن تعداد دانشجویان با انتخاب گروه آموزش انجام می شود، سبد دروس اختیاری با توجه به شرایط استادان و آزمایشگاه ها مشخص می شود و دربرنامه دانشجو قرار می گیرد.معاون آموزشی دانشگاه تربیت مدرس در باره تعامل دانشجو با استادان و محیط دانشگاه افزود: دانشجو با حضور مستمر در دانشگاه ها و فعالیت های دانشجویی باید علاوه بر یادگیری دروس به تحقیق در موضوعات مختلف بپردازد. شرایط تشکیل کلاس های درسی در دانشگاه تربیت مدرس به گونه ای است که دانشجو بیش از دو روز در محل تحصیل حضور فعال دارد. ن.م**1601            "}