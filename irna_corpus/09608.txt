{"onTitr":"","titr":" 12 هزار کلاس درس استان تهران به نوسازی نیاز دارد","describe":" تهران – ایرنا – مدیرکل آموزش و پرورش شهرستان های استان تهران گفت: 12 هزار کلاس درس در مناطق مختلف شهرستان های استان به نوسازی و مقاوم سازی نیاز دارد که این امر طی 4 سال آینده اجرایی می شود.", "text":"به گزارش ایرنا ، عبدالرضا فولادوند روز چهارشنبه در آئین افتتاح دبیرستان خیّرساز فاطمه عرب که در روستای قشلاق جیتو از توابع بخش مرکزی برگزار شد اظهار داشت: خیرّین به عنوان بازوان توانمند کشور، نقش به سزایی در توسعه فضاهای آموزشی بر عهده دارند به گونه ای که اگر تلاش این افراد نبود، امروز مدارس شهرستان های استان تهران باید در سه شیف اداره می شد.وی افزود: مهاجر پذیری استان تهران نسبت به سایر مناطق کشور باعث شده تا امسال بیش از 70 هزار دانش آموز به مدارس شهرستان های استان افزوده شود.وی یکی از علل تراکم بالای دانش آموزی در استان تهران را مهاجر پذیری و احداث تعداد بسیاری واحد مسکن مهر اعلام کرد.فولادوند اظهار داشت: وضعیت اقتصادی جامعه و افزایش بی رویه کرایه مسکن در شهر تهران، مهاجرت به شهرستان های استان را تا دو برابر افزایش داده به گونه ای که 90 درصد از مدارس شهرستان قرچک به صورت دو نوبته اداره می شود.وی گفت: علاوه بر احداث مدرسه جدید، شهرستان های استان تهران به نوسازی و بازسازی مدارس نیز نیاز دارد و تلاش می شود تا ظرف 4 سال آینده ، 12 هزار کلاس درس نوسازی و بازسازی شود.مدیرکل آموزش و پرورش شهرستان های استان تهران گفت: ساخت مدرسه باعث کاهش تراکم دانش آموزی و در نتیجه افزایش کیفیت آموزشی و پرورش می شود.قرچک یکی از بالاترین تراکم دانش آموزی استان تهران را دارد.سرپرست فرمانداری قرچک نیز در این مراسم با اشاره به این که تراکم دانش آموزان در برخی از مدارس 45 نفر است اظهار داشت: قرچک یکی از بالاترین تراکم های دانش آموزی را در استان تهران دارد.بهمن خطیبی گفت: امروز کشور در شرایط حساسی برخوردار است و گذر از مشکلات اجتماعی و اقتصادی موجود نیازمند همراهی مردم با مسئولان دارد.وی افزود: تراکم دانش‌آموزی در شهرستان‌های استان تهران به‌خصوص در قرچک بالاتر از استاندارد است، بی توجهی و برنامه ریزی به مقوله مهاجرت ، افزایش ساخت و ساز و خوابگاه بودن شهرستان باعث شده تا تراکم دانش آموزی در این شهرستان افزایش پیدا کند.خطیبی تصریح کرد: اداره کل نوسازی، خیرین مدرسه‌ساز کشور و مسئولان شهرستان باید به کمک آموزش‌ و پرورش بیایند تا شهرستان‌ها را از این معضل بزرگ تراکم دانش آموزی خارج کنند.رشد 6.5 درصدی دانش آموزان در شهرستان قرچکمدیر آموزش و پرورش قرچک از رشد 6.5 درصدی تعداد دانش آموزان نسبت به سال تحصیلی گذشته خبر داد و افزود: در سال تحصیلی جدید 2 هزار و 700 دانش آموز به مجموعه آموزش و پرورش افزوده شده است.مهدی نیکبخت در حاشیه این مراسم به خبرنگار ایرنا گفت: در حال حاضر بیش از 52 هزار و 500  هزار دانش آموز در 84 فضای آموزشی مشغول به تحصیل هستند که این مدارس به غیر از مدارس نمونه ، شاهد ، تیزهوشان و هنرستان ها ، همگی به صورت دو نوبته اداره می شود.وی در خصوص مشخصات مدرسه خیرساز فاطمه عرب گفت: این مدرسه با زیربنای یک هزار و 200 متر مربع ، در سه طبقه و در زمینی به مساحت 3 هزار متر مربع شامل 14 فضای آموزشی ، اداری ، نمازخانه ، آزمایشگاه و سرویس بهداشتی احداث شده است.نیکبخت گفت : تمامی کلاش های این مدرسه هوشمند است.قرچک با 270 هزار نفر جمعیت در 30 کیلومتری جنوب شرق تهران واقع شده است.تهرام/7254//1348            "}