{"onTitr":"","titr":" سیل راه 22 روستای خراسان شمالی را قطع کرد","describe":" بجنورد- ایرنا- بخشدار جرگلان از توابع شهرستان راز و جرگلان گفت: وقوع سیل بامداد امروز راه ارتباطی 22 روستای این بخش مرزی را با مرکز شهرستان و مرکز استان خراسان شمالی قطع کرده است.", "text":"پولاد نجاهی روز شنبه در گفت و گو با خبرنگار ایرنا اظهار داشت: وقوع سیلاب در کل مناطق این بخش گزارش شده که اکنون راه ارتباطی 15 روستا به دلیل رسوب گذاری های سطح جاده همچنان قطع است.وی افزود: راه ارتباطی هفت روستای دیگر نیز که بین «بچه دره» و «اشتوت» قرار دارند به علت تخریب پل جاده اصلی، مسدود است.وی با بیان اینکه این روستاها در انتهای منطقه جرگلان قرار دارند، افزود: هم اکنون راه این روستاها به طور کامل بسته است و تردد در این مسیرها امکانپذیر نیست.بخشدار جرگلان گفت: راه ارتباطی روستاهایی که سیل در جاده آن رسوب گذاری کرده، پس از فروکش کردن سیل با انجام عملیات راهداری بازگشایی خواهد شد.وی افزود: 80 کیلومتر از مسیر اصلی جاده بخش جرگلان بر اثر جاری شدن سیل رسوب گرفته که هم اکنون راهداران مشغول پاکسازی سطح این جاده هستند.*مدارس چهار روستای جرگلان تعطیل شدبخشدار جرگلان با اشاره به تعطیلی مدارس چهار روستای این بخش، گفت: به علت جاری شدن سیل و سختی تردد، مدارس روستاهای مرزی بهار، قره قانلو، قوری دره و ابریشم، تعطیل اعلام شد.نجاهی گفت: وقوع سیلاب به بخش کشاورزی این بخش نیز خساراتی وارد آورده است و همچنین تعداد معدودی از منازل مسکونی دچار آبگرفتگی شده است.جرگلان از بخش‌های شهرستان راز و جرگلان در استان خراسان شمالی است که مرکز آن روستای یکه سعود پایین است.شهرستان 70 هزار نفری راز و جرگلان در 120 کیلومتری شمال غرب بجنورد مرکز خراسان شمالی قرار دارد که بخش عمده ساکنان آن را ترکمن های اهل سنت تشکیل می دهند.3007/5132            "}