{"onTitr":"","titr":" مخزن آب شرب شاهو 90 درصد پیشرفت فیزیکی دارد","describe":" کرمانشاه - ایرنا - مدیر امور آب و فاضلاب شهری روانسر گفت: عملیات ساخت مخزن 2 هزار متر مکعبی آب شرب شهر شاهو با 90 درصد پیشرفت فیزیکی در حال انجام است.", "text":"به گزارش ایرنا، غفار صالحی روز سه شنبه در جریان بازدید فرماندار روانسر از اجرای این طرح افزود: این پروژه از ابتدای سال 95 آغاز شده و تاکنون 14 میلیارد ریال از محل اعتبارات تنش آبی برای آن هزینه شده است.وی تصریح کرد: برای تکمیل این مخزن به 6 میلیارد ریال اعتبار دیگر نیاز است.مدیر امور آب و فاضلاب شهری روانسر ادامه داد: سال گذشته هفت میلیارد ریال برای تکمیل این مخزن و یک میلیارد ریال نیز برای اصلاح شبکه های آب شرب شهر شاهو هزینه شده ا ست.فرماندار روانسر نیز شتاب بخشیدن در ساخت این طرح زیربنایی را خواستار و تاکید کرد: مردم شهر شاهو مشکل کم آبی دارند و سرعت بخشیدن به این طرح موجب خواهد شد تا حدودی دغدغه های مردم این شهر برطرف شودحسین ویسمرادی با بیان اینکه مهمترین دغدغه ساکنان شاهو رفع مشکل کم آبی است ، اضافه کرد: شبکه آب این شهر فرسوده است و بازسازی آن باید در اولویت باشد.وی اظهار داشت: برای اصلاح شبکه و تکمیل مخزن آب شرب شهر شاهو در  سالجاری هفت میلیارد ریال اعتبار در نظر گرفته ایم که با تخصیص اعتبار عملیات اجرایی  پروژه ها آغاز خواهد شد.شهر شاهو 2 هزار و 200 مشترک دارد و آب شرب آن از 2 حلقه چاه و چند دهنه چشمه تامین می شود و 2 باب مخزن  آن نیز 530 متر مکعب ظرفیت دارد. شهر شاهو از توابع شهرستان روانسر است و در سال 87 و از الحاق 2 روستای همجوار قشلاق و منصورآقایی ایجاد شد و از آنجاییکه زیر ساخت های شهری مناسب و استاندارد نداشت با مشکلاتی از جمله مشکل تامین آب مواجه است.شاهو هم اکنون حدود چهار هزار نفر جمعیت دارد. 7455/3033            "}