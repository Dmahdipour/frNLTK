{"onTitr":" مسئول نهاد نمایندگی مقام معظم رهبری در دانشگاه تربیت مدرس:    ","titr":" مشکلات مانع شکوفایی استعداد دانشجویان نیست","describe":" تهران-ایرنا- مسئول نهاد نمایندگی مقام معظم رهبری در دانشگاه تربیت مدرس گفت: مشکلات اقتصادی و اجتماعی در هر برهه زمانی و در هر سرزمینی وجود دارد اما باید بدانیم که این مشکلات گذرا هستند بنابراین هر فردی می تواند در جامعه با برنامه ریزی های خاص به دنبال شکوفایی استعدادهای دانشجویان", "text":"به گزارش خبرنگار گروه دانشگاه ایرنا، علی فلاح رفیع روز سه شنبه در مراسم گردهمایی دانشجویان ورودی جدید دانشگاه تربیت مدرس درباره توانایی دانشجویان در مسیر کسب علم اظهار کرد: انسان همواره گوهر گرانمایه ای را در درون خود حمل می کند که ممکن است در طول سال های زندگی قادر به کشف بسیاری از این استعدادها نباشد.وی افزود: خداوند انسان را با توانایی های بی نهایت آفریده بنابراین باید با برنامه ریزی های منسجم در جهت شکوفایی استعدادهای خود گام بردارد.مسئول نهاد نمایندگی مقام معظم رهبری در دانشگاه تربیت مدرس با اشاره به لزوم تقویت روحیه کارآفرینی در میان جوانان گفت: درست است که نهادهای مختلف در جامعه وظیفه شکوفایی استعداد جوانان و بهره برداری از ایده های خلاق آنها را دارد اما دانشجویان باید به گونه ای عمل کنند که خودشان بتوانند شرایطی برای بکارگیری توانایی هایشان را ایجاد کنند.رفیع در ادامه با اشاره به اهمیت واقع بینی در میان دانشجویان، یادآور شد: ترس از فقر و غرور و خودبینی انسان را هلاک می کند و تنها واقع بینی نسبت به جامعه، دانشجویان را به جایگاه واقعی می رساند.وی همچنین به لزوم مدیریت شبکه های مجازی اشاره کرد و افزود: دانشجویان باید به شدت نسبت به مدیریت فضای مجازی اهتمام ورزند چرا که در بسیاری از مواقع فضای مجازی زمان تفکر را از جوانان می گیرد و آنها را از واقیت دور می کند.ن.م**1601**            "}