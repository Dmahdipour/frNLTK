{"onTitr":"","titr":" ماهشهر رطوبت 85 درصدی را در فصل پاییز تجربه کرد","describe":" اهواز - ایرنا - مدیر کل هواشناسی خوزستان گفت: میزان رطوبت ماهشهر در صبح پانزدهمین روز از آغاز فصل پاییز به 85 درصد رسید.", "text":"محمد سبزه زاری یکشنبه در گفت و گو با خبرنگار ایرنا اظهار داشت: همچنین میزان رطوبت در هندیجان 80، ایستگاه کشاورزی اهواز 72 و شهر اهواز 63 درصد گزارش شده است.وی افزود: آسمان استان تا 24 ساعت آینده صاف تا قسمتی ابری با احتمال رگبار پراکنده و رعد و برق به ویژه در نواحی شرقی و شمالی و ارتفاعات پیش بینی می شود.سبزه زاری ادامه داد: در بعضی ساعات وزش باد قابل ملاحظه همراه با گرد و غبار محلی به ویژه در مناطق جنوبی و مرکزی و افزایش رطوبت و مه رقیق صبحگاهی در شهرهای ساحلی قابل انتظار است.مدیر کل هواشناسی خوزستان بیان کرد: در 24 ساعت گذشته کشاورزی اهواز با  43 و  ایذه با   18 درجه سانتیگراد به ترتیب گرمترین و خنک ترین نقاط استان و  حداکثر دمای اهواز 43 و  حداقل 26درجه سانتیگراد گزارش شده است.شهریور ماه نیز پدیده شرجی با شدت و ضعف در برخی نقاط استان حاکم بود و در برخی نقاط به بیش از 90 رسید.3004/6002            "}