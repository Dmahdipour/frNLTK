{"onTitr":"","titr":" رگبار و رعد و برق پدیده غالب جوی قزوین است","describe":" قزوین - ایرنا - کارشناس هواشناسی قزوین گفت: بارش های رگباری همراه با رعد و برق در ارتفاعات شمالی استان پیش بینی می شود.", "text":"مهدی آخوندی روز چهارشنبه در گفت و گو با خبرنگار ایرنا افزود: با توجه به آخرین تصاویر ماهواره ای و نقشه های پیش یابی، از بعدازظهر امروز و با گذر امواج ناپایدار از سطح منطقه، افزایش ابر و در پاره ای از مناطق استان، به ویژه در ارتفاعات بارش های رگباری و رعد و برق پیش بینی می شود.وی با اشاره به وضعیت جوی پایدار و پدیده مه در ارتفاعات شمالی قزوین برای روز پنجشنبه، تاکید کرد: از بعدازظهر جمعه هفته جاری با توجه به نفوذ زبانه های پرفشار و وزش بادهای شدید شمالی، در ارتفاعات نیمه شمالی بارش های رگباری و افزایش ابر را خواهیم داشت.این کارشناس هواشناسی اضافه کرد: به لحاظ دمایی از روز جمعه به تدریج با نفوذ توده هوای سرد در منطقه، شاهد کاهش دمای احساسی، به ویژه در روز شنبه هفته آینده هستیم.آخوندی تصریح کرد: با توجه به سرمای شنبه شب، احتمال سرمازدگی برخی محصولات صیفی در سطح منطقه نیز وجود دارد.وی ادامه داد: طی شبانه روز گذشته آوج با 11 و رازمیان در بخش رودبار الموت غربی با 35 درجه سانتیگراد بالای صفر به ترتیب خنک ترین و گرمترین مناطق این استان بودند.این کارشناس هواشناسی اظهار داشت: طی همین مدت دمای شهر قزوین 14 تا 31 درجه سانتیگراد بالای صفر در نوسان بوده است.وضعیت جوی استان قزوین را 10 ایستگاه سینوپتیک اصلی و تکمیلی،پنج ایستگاه اقلیم شناسی،33 ایستگاه باران سنجی مکانیکی،9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.8054            "}