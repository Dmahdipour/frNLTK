{"onTitr":"","titr":" هشت ایده دانشگاه بوشهر به مرحله تجاری سازی رسید","describe":" بوشهر-ایرنا- رئیس مرکز کارآفرینی و نوآوری دانشگاه خلیج فارس بوشهر گفت: از سال گذشته تاکنون هشت ایده این مرکز به مرحله تجاری سازی رسیده است.", "text":"به گزارش ایرنا، حسین شیرکانی روز یکشنبه در جمع خبرنگاران افزود: ایده های یاد شده در زمینه های مختلفی از جمله فناوری اطلاعات، کشاورزی، زیست فناوری، فنی و مهندسی و علوم انسانی است.وی ادامه داد: مرکز کارآفرینی و نوآوری دانشگاه خلیج فارس از سال گذشته با هدف حمایت از ایده های نوآورانه دانشجویان و فارغ التحصیلان دانشگاه‌ها راه اندازی شده است.شیرکانی اظهار داشت: تاکنون بیش از 30 هسته نوآور در این مرکز پذیرش شده که از مجموع  آنها هشت ایده به مرحله تجاری سازی رسیده است. وی یادآور شد: دانشجویان ممکن است در زمینه های مختلف  برای آینده شغلی خود ایده‌هایی را در سر داشته باشند که به تنهایی قادر به انجام آن نباشند و یا با مسیر حرکت در این زمینه آشنایی ندارند.شیرکانی ادامه داد: در چنین شرایطی دانشجویان با دریافت آموزش و مشاوره‌های لازم می توانند تیم کاری خود را تشکیل و با حمایت مرکز کارآفرینی و نوآوری شروع به تولید محصول و تجاری سازی آن کنند.وی بیان کرد: حمایت های این مرکز شامل حمایت مالی، خدمات اداری و پشتیبانی، کارگاهی و آزمایشگاهی، مشاوره ای، اطلاع رسانی، تبلیغات و نمایشگاهی است.دانشگاه خلیج فارس با حدود هفت هزار دانشجو در 29 رشته کارشناسی، 48 رشته کارشناسی ارشد و 13 رشته دکترا، جهت گیری خود را در حوزه کار آفرینی قرار داده و این دانشگاه از طرف وزارت علوم، تحقیقات و فناوری به عنوان پایلوت دانشگاه کار آفرین انتخاب شده است.7212/6043            "}