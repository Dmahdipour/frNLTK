{"onTitr":"","titr":" تامین 2 بالگرد اورژانس برای خراسان رضوی در دست پیگیری است","describe":" مشهد- ایرنا- دبیر کارگروه امداد و نجات استان خراسان رضوی گفت: تامین 2 فروند بالگرد اورژانس برای شهرستان های نیشابور و تربت حیدریه در این استان در دست پیگیری است.", "text":"دکتر سید مجتبی احمدی روز چهارشنبه در گفت و گو با خبرنگار ایرنا افزود: تلاش می شود با تامین این 2 فروند بالگرد، روند امدادرسانی در حوادث غیر مترقبه و سوانح در استان بیش از گذشته تسریع شود.وی اظهار داشت: هم اکنون چهار فروند بالگرد امدادی و اورژانسی در این استان فعالیت دارد که سه بالگرد اورژانس در شهرهای مشهد، گناباد و سبزوار و یک بالگرد امدادی در شهر مشهد است.مدیر عامل جمعیت هلال احمر خراسان رضوی با بیان اینکه تمام ساختمانهای بیش از 9 طبقه باید با ایجاد پد فرود بالگرد، امدادرسانی به حوادث احتمالی را تسهیل نمایند گفت: به دلیل اینکه خدمات رسانی آتش نشانی در طبقات بالا امکان پذیر نیست، در صورت بروز هرگونه حادثه و آتش سوزی در این طبقات می توان با استفاده از بالگرد امدادرسانی و مدیریت حادثه را بهتر و آسانتر انجام داد.وی افزود: ایجاد پد فرود بالگرد در بیمارستانهای شهر نیز ضروری است که اکنون بیمارستان های طالقانی، رضوی و امام رضا (ع) در مشهد دارای این امکان هستند.استان خراسان رضوی دارای حدود 6.5 میلیون نفر جمعیت است.7496 / 6053            "}