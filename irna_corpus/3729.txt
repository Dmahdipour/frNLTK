{"onTitr":"","titr":" 18 تن امسال بر اثر حوادث کار جان باختند","describe":" همدان- ایرنا- مدیرکل پزشکی قانونی همدان گفت: 18 تن بر اثر حوادث کار در نیمه نخست سال جاری جان خود را از دست دادند.", "text":"علی احسان صالح روز سه شنبه در گفت و گو با ایرنا اظهار داشت: آمار متوفیان حوادث کار نسبت به 6 ماهه سال گذشته پنج تن افزایش داشته است.وی اضافه کرد: همچنین 216 شهروند شامل چهار زن و 212 مرد امسال بر اثر حوادث کار مجروح و مصدوم و به مراکز درمانی منتقل شدند.مدیرکل پزشکی قانونی همدان یادآوری کرد: در سال 96 نیز، بر اثر حوادث کار 29 تن فوت کرده و 439 نفر مجروح شدند که 16 تن از مجروحان زن و مابقی مرد هستند. صالح یادآوری کرد: هفته جاری نیز ریزش آوار یک خانه قدیمی منجر به مرگ کارگر 38 ساله در روستای نامیله شهرستان ملایر شد.وی با بیان اینکه این فرد در حال تخریب یک خانه خشتی، زیر آوار دفن شد اضافه کرد: حاضران در صحنه کارگر مجروح را از زیر آوار خارج و به بیمارستان منتقل کردند اما پیش از رسیدن به مرکز درمانی فوت کرد.17 مرداد سال جاری نیز بر اثر گود برداری و ریزش آوار در شهرستان نهاوند چهار کارگر جان خود را از دست دادند.7526/2087            "}