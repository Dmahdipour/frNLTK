{"onTitr":" همزمان با هفته نیروی انتظامی    ","titr":" قبور 313 شهید شهرستان مهریز گلباران شد","describe":" یزد - ایرنا - همزمان با آخرین روز هفته نیروی انتظامی (13 الی 19 مهر)، عصر پنجشنبه با حضور امام‌جمعه، فرماندار، تعدادی از مسئولان محلی و قشرهای مختلف مردم مهریز، قبور 313 شهید این شهرستان غبارروبی و گلباران شد.", "text":"به گزارش خبرنگار ایرنا، این مراسم در شهر مهریز در کنار قبور مطهر سه شهید گمنام همراه با قرائت زیارت عاشورا و سخنرانی امام‌جمعه و فرمانده منطقه انتظامی شهرستان انجام شد. همچنین برنامه مشابهی با حضور مردم و خانواده‌های شهدا و ایثارگران در 36 گلزار شهدای دیگر در بخش مرکزی و در پنج دهستان بهادران، خورمیزات، ارنان، میانکوه و تنگ چنار مهریز برگزار شد. شرکت‌کنندگان در مراسم گلباران قبور مطهر شهدای شهرستان با ادای احترام نسبت به مقام شامخ آن‌ها بر تداوم راه شهیدان و تبعیت از ولایت‌فقیه تأکید کردند. همچنین با لوح تقدیری از طرف امام‌جمعه و فرماندار مهریز از تلاش‌های سرهنگ احمد خدایی فرمانده منطقه انتظامی این شهرستان قدردانی به عمل آمد. مرکز شهرستان 50 هزارنفری مهریز در 30 کیلومتری جنوب شهر یزد قرار دارد. 7541/ 2047/            "}