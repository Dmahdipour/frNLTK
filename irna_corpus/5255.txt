{"onTitr":" رییس جمهوری کره جنوبی؛    ","titr":" 'کیم' به روسیه و 'شی' به کره شمالی می رود","describe":" پکن- ایرنا- رییس جمهوری کره جنوبی گفت: در راستای تحولات جدید شبه جزیره، 'کیم جونگ اون' رهبر کره شمالی به روسیه و 'شی جین پینگ' رییس جمهوری چین نیز در آینده نیز به کره شمالی سفر خواهد کرد.", "text":"به گزارش ایرنا 'مون جائه این' روز دوشنبه در نشست پارلمان کره جنوبی در سئول با اشاره به اینکه نظم جدیدی در شبه جزیره کره ایجاد شده است تصریح کرد: نظم جدید شبه جزیره کره منجر به شکلگیری نظم جدید در شمال شرقی آسیا خواهد شد.او گفت: من فکر می کنم همه این ها فرایندهایی لازم و ضروری برای تحقق خلع سلاح هسته ای و صلح پایدار در شبه جزیره کره هستند.او با اشاره به سفر 'مایک پمپئو' وزیر امور خارجه آمریکا به پیونگ یانگ و دیدار با رهبر کره شمالی تاکید کرد پمپئو در این سفر راه را برای دومین اجلاس سران آمریکا و کره شمالی همواره کرده است.رییس جمهوری کره جنوبی تصریح کرد: غیر از نشست 'کیم' و 'ترامپ'، رییس جمهوری چین و رهبر کره شمالی هم در پیونگ یانگ با یکدیگر دیدار خواهند کرد همچنین انتظار می رود که 'کیم' در روسیه به دیدار 'ولادیمیر پوتین' برود.مون تصریح کرد در راستای تحولات جدید شبه جزیره، امکان دیدار سران ژاپن و کره شمالی هم دور از ذهن نیست.رییس جمهوری کره جنوبی افزود: کشورش باید در کنار سایر کشورها با آمریکا همکاری بیشتری کند تا بحران شبه جزیره که او از آن به عنوان 'آخرین جنگ سرد' یاد کرد از بین برود.مایک پمپئو' وزیر امور خارجه آمریکا که به منظور گفت و گو و رایزنی در مورد خلع سلاح هسته ای و تعیین جزییات دور دوم نشست سران آمریکا و کره شمالی به پیونگ یانگ سفر کرده بود روز گذشته با 'کیم جونگ اون' دیدار کرد.پمپئو در پیامی توئیتری نوشت «دیدار خوبی در پیونگ یانگ با کیم داشتم ما به پیشرفت هایی در مورد توافق سنگاپور دست یافتیم بخاطر پذیرایی از من و تیم همراهم تشکر می کنم.»او همچنین شب گذشته با وزیر امور خارجه و رییس جمهوری کره جنوبی در سئول دیدار کرد.پایان بخش سفر سه روزه وزیر امور خارجه آمریکا به آسیا سفر او به چین و دیدار با مقامات این کشور است که قرار است امروز دوشنبه انجام شود.**آساق**1904**            "}