{"onTitr":"","titr":" مراسم بزرگداشت سالگرد شهید اشرفی اصفهانی برگزار می شود","describe":" کرمانشاه - ایرنا - فرماندار کرمانشاه با تاکید براینکه یادبود شهیدان ، انقلاب را بیمه می کند ، از برگزاری بزرگداشت سی و ششمین سالگرد شهید آیت الله اشرفی اصفهانی در کرمانشاه خبر داد.", "text":"فضل اله رنجبر روز یکشنبه در گفت و گو با ایرنا، با اشاره به شخصیت ارزشمند و والای شهید اشرفی که عمری به اسلام و انقلاب اسلامی خدمت کرد، اظهار داشت: مراسم سالگرد شهادت این یار دیرین امام راحل فردا (دوشنبه) ساعت 10 صبح در محل دانشکده علوم قرآنی برگزار می شود.وی افزود: حجت الاسلام رستگاری در این مراسم سخنرانی خواهد داشت و در شب شهادت شهید آیت الله اشرفی اصفهانی در مساجد شهر و همچنین در بیت این شهید والامقام مراسم یادبودی نیز برپا خواهد شد.رنجبر اضافه کرد: همچنین در همه مدارس گوشه ای از زندگینامه و پیام امام راحل در باره ابعاد شخصیتی شهید آیت الله اشرفی اصفهانی تشریح می شود.فرماندار کرمانشاه تاکید کرد، باید همواره مناسبت های انقلاب اسلامی باشکوه و عظمت برگزار شود.وی افزود: هنگامی که در آیینها حضور پررنگ داشته و یاد شهیدان را گرامی بداریم دشمن عقب نشینی می کند و شکست خواهد خورد.وی ادامه داد: همه ادارات موظفند یاری رسان ما در برپایی یادبود شهدا و آیین های ویژه انقلاب اسلامی باشند.  آیت‌الله عطاالله اشرفی اصفهانی، امام جمعه وقت کرمانشاه در 23 مهر ماه 1361 توسط یکی از عوامل منافقین در محراب نماز جمعه کرمانشاه مورد سوءقصد قرار گرفت و به شهادت رسید.7460/8066            "}