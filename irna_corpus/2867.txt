{"onTitr":" معاون استاندار کهگیلویه و بویراحمد:    ","titr":" واگذاری زمین برای اجرای طرح ها بدون بررسی لازم تصویب نشود","describe":" یاسوج- ایرنا- معاون عمرانی استاندار کهگیلویه و بویراحمد گفت: روند واگذاری زمین های کشاورزی یا اراضی ملی این استان برای اجرای طرح های گردشگری، کشاورزی و صنعتی بدون بررسی لازم، بازدید میدانی و لحاظ کردن تمامی جوانب امر به تصویب اعضای کارگروه امور زیربنایی استان نرسد.", "text":"به گزارش ایرنا، عزیز فیلی روز سه شنبه در نشست کارگروه امور زیربنایی و شهرسازی کهگیلویه و بویراحمد در یاسوج بر لزوم دقت و حساسیت هر چه بیشتر متولیان امر در زمینه واگذاری زمین های کشاورزی یا اراضی ملی این استان برای اجرای طرح ها تأکید کرد.وی اظهار داشت: زمین های کشاورزی یا اراضی ملی کهگیلویه و بویراحمد به افراد دارای صلاحیت فنی و اقتصادی واگذار شوند تا طرح ها نیز در موعد مقرر تکمیل و به بهره برداری برسند.فیلی افزود: آن دسته از طرح هایی که تا 6 ماه اجرا نشوند باید زمین های کشاورزی یا اراضی ملی واگذاری به متقاضیان آنها بازپس گرفته شده و در اختیار افراد دیگری قرار گیرند.معاون عمرانی استاندار کهگیلویه و بویراحمد بیان کرد: نباید تا حد امکان زمین های کشاورزی این استان به منظور واگذاری به متقاضیان برای اجرای طرح ها تغییر کاربری داده شوند.فیلی عنوان کرد: پس از واگذاری زمین های کشاورزی یا اراضی ملی کهگیلویه و بویراحمد برای اجرای طرح ها باید موضوع مهم رعایت بستر و حریم رودخانه های استان نیز مدنظر باشد.وی ابراز داشت: دستگاه های اجرایی کهگیلویه و بویراحمد برای پاسخگویی به استعلام های مورد نیاز در زمینه اجرای طرح ها در زمین های کشاورزی یا اراضی ملی این استان شتاب بخشی کنند.در این نشست روند واگذاری و تغییر کاربری زمین های کشاورزی یا اراضی ملی کهگیلویه و بویراحمد برای اجرای 14 طرح در حوزه های گردشگری، کشاورزی و صنعتی بررسی شد.از این تعداد با هشت مورد موافقت شد و 6 مورد نیز برای تصویب نهایی نیازمند بازدید میدانی است.7535/1662            "}