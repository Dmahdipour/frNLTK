{"onTitr":"","titr":" نماینده اتحادیه جهانی کشتی از امکانات ایران بازدید می کند","describe":" تهران - ایرنا - نماینده اتحادیه جهانی کشتی روز پنجشنبه، برای بررسی میزبانی جام‌های جهانی کشتی آزاد و فرنگی در سال 2019 میلادی از امکانات کشورمان بازدید می‌کند.", "text":"به گزارش روز چهارشنبه ایرنا، پس از جلسه اخیر هیأت رئیسه اتحادیه جهانی هم زمان با رقابت‌های جوانان جهان در اسلواکی، زمان بازدید نماینده اتحادیه جهانی از ایران، برای میزبانی جام جهانی کشتی آزاد و فرنگی در سال 2019 میلادی قطعی شد.بر این اساس «دولت تورلیخانوف» عضو هیأت رئیسه اتحادیه جهانی کشتی و رئیس شورای کشتی قاره آسیا به عنوان نماینده اتحادیه جهانی روز پنجشنبه هفته جاری با حضور در ایران از امکانات کشورمان برای میزبانی جام‌های جهانی کشتی آزاد و فرنگی در سال 2019 بازدید و گزارش خود را در این زمینه به اتحادیه جهانی کشتی ارسال می کند.طبق تقویم اتحادیه جهانی کشتی، جام‌های جهانی کشتی فرنگی و آزاد، آذر سال 1398 به ترتیب در تهران و مشهد برگزار خواهد شد.ورزشی**1067**1584            "}