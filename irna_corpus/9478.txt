{"onTitr":"","titr":" بیش از 2 میلیارد تومان صدقه در خراسان جنوبی جمع آوری شد","describe":" بیرجند - ایرنا - معاون توسعه مشارکت های مردمی کمیته امداد امام خمینی (ره) خراسان جنوبی گفت: 6 ماه نخست امسال بیش از 2 میلیارد و 302 میلیون تومان صدقه در استان جمع آوری شده است.", "text":"احمد رفیعی روز چهارشنبه در گفت و گو با خبرنگار ایرنا اظهار داشت: 121 هزار و 189 مشترک صدقات در خراسان جنوبی وجود دارد که برای این مشترکان  116 هزار و 211 صندوق کوچک، یک هزار و 949 صندوق متوسط و 3هزار و32  صندوق بزرگ توزیع شده است.وی بیان کرد: به طور میانگین در 6 ماهه نخست امسال ماهانه بیش از 384 میلیون تومان صدقه از صندوق های صدقات سطح استان جمع آوری شده است.معاون توسعه مشارکت های مردمی کمیته امداد امام خمینی (ره) خراسان جنوبی یادآور شد: بیشترین صدقات جمع آوری شده مربوط به ادارات بیرجند، طبس و فردوس بوده است.به گفته وی کمک های مردمی در بخش صدقات 6 ماهه نخست سال گذشته بالغ بر 2 میلیارد و 299 میلیون تومان بوده است. رفیعی گفت: صدقات جمع آوری شده مردم بر اساس موازین شرعی در سرفصل های مختلفی از قبیل خدمات درمانی، فرهنگی، ازدواج، مسکن و غیره مددجویان تحت حمایت و اقشار نیازمند هزینه می شود.  وی با تاکید بر فرهنگ سازی برای استفاده از روش های نوین کمک به نیازمندان افزود: در این راستا برای کاهش هزینه ها هزار و 200 صندوق بزرگ صدقات در معابر اصلی شهرها و روستاهای استان جمع آوری شده تا مردم بتوانند کمک های خود را سریع، آسان ومطمئن با استفاده از روش های نوین پرداخت کنند.معاون توسعه مشارکت های مردمی کمیته امداد خراسان جنوبی بیان کرد: آنچه حائز اهمیت است طراحی حرکت اصولی و هدفمند در راستای ارتقای عملکرد طرح صدقات بوده که با اقدامات گسترده از طریق افزایش ضریب نفوذ و حضور آحاد مردم، توسعه آن با اتکاء به روش های نوین محقق می شود .وی افزود: هم استانی های خیر وسخاوتمند می توانند با استفاده از گوشی تلفن همراه و با شماره گیری #056*8877*، ارسال یک پیام بدون متن به سر شماره 8877 ، شماره گیری تلفن گویای 0968877 کمک های نقدی و غیرنقدی خود را به نیازمندان پرداخت کنند.9893 * 6054            "}