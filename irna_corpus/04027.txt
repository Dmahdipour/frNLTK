{"onTitr":"","titr":" اولین پشتیبانی مالی هفته آینده به سیل زدگان مازندران می رسد","describe":" ساری- ایرنا- استاندار مازندران گفت که گفت که اولین پشتیبانی مالی برای سیل زدگان استان با تخصیص اعتبارات از سوی دولت عملیاتی می شود.", "text":"به گزارش خبرنگار ایرنا، محمد اسلامی دوشنبه شب در گفت و گو با خبرنگار ایرنا افزود که برآورد میزان خسارت ناشی از سیل هم تا ظهر فردا سه شنبه نهایی و به مراجع بالادستی اعلام می شود.وی با اعلام این که در حال حاضر مرحله نخست رسیدگی به وضعیت سیل زدگان و امدادرسانی در حال انجام است، گفت: امداد رسانی به روستاهای آسیب دیده همچنان ادامه دارد و پشتیبانی غذایی و امکانات زیستی و توزیع بسته های غذایی توسط هلال احمر در حال انجام است.نماینده عالی دولت در مازندران عمده خسارت بارندگی شدید و سیلاب را مربوط به حوزه های زیربنایی از جمله راهها، پل ها، 2 سد تنظیمی و تاسیسات برق، گاز و آب دانست و افزود: به مزارع و باغ ها و واحدهای پرورش آبزیان هم خسارت وارد شد.اسلامی آبگرفتگی واحدهای مسکونی را هم از دیگر خسارت های سیل اخیر برشمرد و گفت که تاکنون 2 هزار و 650 واحد مسکونی خسارت دیده از سیل شناسایی شده است که از این تعداد 82 واحد به طور کلی تخریب شده و به 2 هزار و 570 واحد هم بین 30 تا 60 درصد خسارت رسید.وی با اعلام این که شناسایی واحدهای آسیب دیده همچنان ادامه دارد، افزود: خوشبختانه تلفات انسانی در جریان سیل نداشته‌ایم و چند نفری که فوت کردند متاثر از جریان آب بردگی نبوده اند مگر یک مورد که از خانواده یک مسافر بوده است.استاندار مازندران گفت: بر اساس پیش‌بینی هواشناسی ستاد بحران پیش از بارندگی در استان تشکیل و تمهیدات لازم پیش بینی شده بود و به همین خاطر غافلگیری وجود نداشت و این پیش بینی ها باعث شده بود جاده های فرعی بویژه در منطقه چالوس و تنکابن مورد نظارت قرار گیرد و تردد به جاده ها را در زمان بارندگی ممنوع کرده بودیم.وی بیشترین میزان خسارت سیل را مربوط به شهرستان های تنکابن و رامسر دانست و افزود: در منطقه تنکابن 14 روستا گرفتار آبگرفتگی شده بودند و یک پل هم به طور کامل تخریب شد.اسلامی توضیح داد: میزان بارش ها در کل مازندران بویژه این دو شهرستان سنگین و بی سابقه بود و در کمتر از 16 ساعت 264 میلی متر در غرب استان بارش داشتیم که رکورد تازه ای است.وی افزود: حجم آبی که در رودخانه های این منطقه جاری شده، طبق برآورد کارشناسان طی 150 سال گذشته سابقه نداشته است.استاندار مازندران گفت: تا این لحظه 18 روستا از آب آشامیدنی محروم اند و در شهر رامسر هم کمبود آب دارد که امیدواریم تا فرداشب مشکل آبرسانی به این روستاها و رامسر حل شود.** آوار برداری و ساخت و ساز مراحل بعدی نماینده عالی دولت در مازندران پاکسازی و آواربرداری را مرحله دوم و ساخت و ساز را مرحله سوم مدیریت بحران در مناطق سیل زده استان معرفی کرد و گفت: سعی می‌کنیم بخش اول برنامه ریزی ها تا فردا شب به اتمام برسد.وی با اعلام این که انضباط مهندسی عملیات و تدبیر مدیریتی در اجرای امور امداد رسانی در مناطق سیل زده مورد تاکید است، افزود: چند اقدام را پیش رو داریم که از جمله آن عملیات فوری و اضطراری برای بازگشت مردم به زندگی عادی، پرداخت تسهیلات بلاعوض برابر با ضوابط دولت برای بازسازی زندگی مردم و پروژه های فوری از جمله ایمن سازی، پل سازی و رسوب برداری از رودخانه‌هاست.اسلامی یکی از مهم ترین علت خسارت زایی بارندگی اخیر را علاوه بر شدت و تداوم کم سابهق بارش ها، تغییرات ایجاد شده در رودخانه های استان برشمرد و توضیح داد: یکی از مشکلات ما در بخش رودخانه های بالادست بوده است که بستر رودخانه به خاطر احداثات صورت گرفته گم و این تبدیل به معضلی شده است.وی افزود: در سال های گذشته به دلیل ساخت و سازهای غیرقانونی مسیر رودخانه ها اشغال شده که پیشگیری از این کار در حال حاضر با قاطعیت ادامه دارد و اجازه هیچگونه ساخت و ساز غیر قانونی داده نمی‌شود و دستگاهها در این زمینه مواخذه می شوند.استاندار مازندران تاکید کرد: لایروبی هم مشکل دیگر رودخانه های استان است که دستگاههای مربوطه و نظارتی در نوع و شیوه های گوناگون اعمال نظرات داشته اند و برداشت مصالح از بستر آنها هم طی سال‌های گذشته آسیب سنگینی به این تاسیسات طبیعی وارد کرد.وی با تاکید بر نقش ویژه رودخانه ها در اقتصاد مازندران از جمله اقتصاد آبزی پروری و ذخایر آبزیان دریای خزر، گفت: موضوع ساماندهی و توجه به وضعیت رودخانه ها در حال حاضر در شورای معادن استان مطرح شده و ابلاغ کرده ایم که محور تصمیم گیری برای میزان برداشت از رسوبات رودخانه ها سازمان آب است.نماینده عالی دولت در مازندران با اعلام این که برداشت زیاد مصالح باعث خالی شدن زیر پل ها و دیوارهای ایمن رودخانه ها شده است، افزود:یکی از مهم ترین پروژه ها در حال حاضر این است که بتوانیم هرچه سریع تر مسیرها را آزاد سازی کنیم تا در صورت اتفاق مشابه از خسارت پیشگیری کنیم.استاندار مازندران گفت : از معاون اول رئیس‌جمهور تقاضا کردیم ردیف بودجه مستقلی برای ساماندهی بستر و مسیر رودخانه های استان داشته باشیم که در لایحه بودجه 98 برای مازندران لحاظ شود.  9919/1654            "}