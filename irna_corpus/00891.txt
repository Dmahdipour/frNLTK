{"onTitr":"","titr":" افخمی فیلمی با موضوع جنگ می‌سازد","describe":" تهران- ایرنا- کارگردان فیلم سینمایی «روباه» از ساخت فیلمی با موضوع دفاع مقدس خبر داد.", "text":"به گزارش خبرنگار فرهنگی ایرنا، بهروز افخمی کارگردان پیشکسوت سینما در سری جدید برنامه باهمستان، درباره اینکه آیا کسانی که جنگ را تجربه نکرده اند، می توانند در مورد جنگ فیلم بسازند؟ گفت: شاید این افراد از روبه رو شدن با چنین مهلکه ای ترس دارند و بخواهند چیزهایی را به مردم نشان دهند که با نگاه دیگری با آن روبه رو می شویم؛ بنابراین در سینمای داستانی شاید نگاه های متفاوت خریدار داشته باشد ولی چون سینمای مستند ملاک تشخیص قرار می گیرد، معمولا با افراد باتجربه جواب می دهد.  وی افزود: کسانی که مستند دنیا در جنگ را از جنگ جهانی دوم ساختند، خود تجربه حضور در جنگ را داشتند ولی بعد از آن فیلم های دیگری که از جنگ جهانی دیدم توسط افرادی که جوان بودند و سابقه حضور در جنگ را نداشتند، ساخته شده و خوب از آب در نیامده بودند.کارگردان فیلم سینمایی «شوکران» در مورد فیلم سازان دفاع مقدس نیز گفت: از ابتدا به جز ابراهیم حاتمی‌کیا و رسول ملاقلی‌پور متخصص ساختن فیلم جنگی نداشتیم این دو نفر خود جنگ را درک کرده اند و در آن حضور داشته اند. افخمی اظهار داشت: اکثر افراد یا در زمان جنگ به دلیل ترس آن را تجربه نکردند یا مشغول سینمای خصوصی خود بوده اند یا افرادی بودند که در عین تجربه حضور در جنگ فیلمسازی نمی دانستند. اما این دو کارگردان تجربه دسته اول داشتند.وی در پاسخ به این سوال که جنگ به فیلم سازها چگونه کمک کرد، گفت: جنگ باعث پدید آمدن نسلی شجاع و باتجربه شد که می توانستند با سختی ها روبه رو شوند. کارگردان فیلم سینمایی «عروس» درباره تجربه خود از جنگ نیز توضیح داد: من یک ماه اول جنگ آبادان بودم بعد یک بار برای آزادی بوستان و سوسنگرد به منطقه رفتم و حدود چند هفته هم قبل از عملیات والفجر مقدماتی بودیم. ولی در مجموع فکر نمی کنم جز کسانی باشم که صلاحیت داشته باشم در مورد جنگ فیلم بسازم. اما درباره آن زیاد فکر کرده ام.وی در پاسخ به سوال که اگر پیش بیاید فیلم جنگی می سازید، گفت: بله به عنوان فیلمبردار به منطقه رفتم ولی هیچ وقت نجنگیدم تعدادی از همکاران مثل محمد داودی، آرپی جی دست می گرفتند و می جنگیدند. من اصلا تفنگ دست نگرفتم یک بار هم که به شوخی اسلحه به سمت دشمن گرفتم، با شلیک رگباری باعث شدم خمپاره های زیادی از سمت دشمن دریافت کنیم.این کارگردان سینما درباره نساختن فیلم جنگی توسط خود توضیح داد: از اواخر جنگ روی یک موضوع جنگی کار می کردم با محوریت آزادسازی آبادان ولی هر دفعه نمی شد اسم فیلم گرگ و میش بود الان به نام خمسه خمسه تغییر کرده و سه یا چهار سال است که در حال ساخت هستم ولی به سرانجام نرسیده است. اما قصد ساختن آن را دارم.افخمی در پایان درباره خاطراتش با مرحوم یدالله صمدی نیز گفت: یکی از شاخصه های او سر صحنه این بود که با تکلیف مشخص حاضر می شد، یعنی در ذهنش فیلم را ساخته بودد و می دانست چه کاری می خواهد انجام دهد. البته اگر کسی از گروه نظر درستی داشت این نکته را لحاظ می کرد و حرف همه را در عین کامل بودن برنامه می شنید.سری جدید برنامه «باهمستان» هر هفته سه شنبه ها ساعت ٢٢ به صورت زنده از شبکه جام جم روی آنتن رفته و در بخش های مختلف به مساله سینما و تئاتر می پردازد و تهیه کنندگی آن برعهده محمد جواد عبدالرحمانی است.فراهنگ**9246**1834            "}