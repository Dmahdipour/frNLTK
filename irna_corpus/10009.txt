{"onTitr":"","titr":" یگان ویژه ناجا برای خدمات رسانی به زائران اربعین آمادگی کامل دارد","describe":" ایلام - ایرنا - فرمانده یگان ویژه ناجا گفت: این یگان با تمام توان برای تسهیل تردد و تامین امنیت کامل زائران اربعین حسینی آمادگی کامل دارد.", "text":"به گزارش ایرنا، سردار حسن کرمی روز چهارشنبه در اولین نشست قرارگاه ظفر اربعین حسینی (ع) یگان های ویژه ناجا در شهرستان مهران اظهار داشت: این یگان با تمام توان،آمادگی کامل، روحیه جهادی و تجربه ای که از سال های گذشته همزمان با برگزاری راهپیمایی بزرگ اربعین دارد،برای تسهیل تردد و تامین امنیت کامل زائران خدمت رسانی می کند.وی افزود: یکی از معضلات سال گذشته بحث تجمع زائران بدون ویزا و گذرنامه در مرز مهران بوده که امسال همچون سال گذشته پنج گیت کنترلی از پل زائر تا پایانه مرزی مهران برای جلوگیری از ورود این افراد اندیشیده شده است.فرمانده یگان ویژه ناجا با تاکید بر لزوم آماده‌سازی و تقویت زیرساخت‌ها در حوزه های مختلف، خاطرنشان کرد: سالانه تغییرات خوبی در روند تردد زائران صورت می پذیرد که باید با احصاء نقاط ضعف و تقویت قوت ها، برنامه های بهتر و دقیق تری برای تسهیل در تردد زائران داشته باشیم.سردار کرمی همراه داشتن گذرنامه و ویزا از سوی زائران برای شرکت در مراسم اربعین را الزامی دانست و تصریح کرد: خروج زائران اربعین حسینی بدون گذرنامه و ویزا ممنوع است.وی بیان کرد: ملاحظات امنیتی و انتظامی از اولویت های یگان ویژه ناجا در اربعین امسال است به نحوی که طرح های ویژه ای در همین راستا در رده های مختلف یگان ویژه تدوین شده که به مرحله اجرا در می آید.7177/6034            "}