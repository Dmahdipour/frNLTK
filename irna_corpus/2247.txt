{"onTitr":" خبرگزاری کوبایی پرنسالاتینا:    ","titr":" صندوق بین المللی پول از جنگ تجاری تحت هدایت آمریکا نگران است","describe":" تهران - ایرنا - خبرگزاری کوبایی پرنسالاتینا نوشت: صندوق بین المللی پول نسبت به جنگ تجاری که آمریکا علیه چین به راه انداخته و بر بازارهای جهانی نیز تاثیر منفی گذاشته، نگران است.", "text":"به گزارش ایرنا، در این گزارش آمده است: صندوق بین المللی پول در جدیدترین گزارش خود رشد اقتصادی پایین تر از پیش بینی های گذشته برای اقتصاد جهان در سالهای 2018 و 2019 مطرح کرد که یکی از  دلایل اصلی آن جنگ تجاری است که امریکا به راه انداخته است .صندوق بین المللی پول انتظار دارد که نرخ رشد تولید ناخالض داخلی اقتصاد جهان حدود 3.7 درصد در هر دو سال شود که کاهش 0.2 درصدی نسبت به پیش بینی قبلی خود داشته است.براساس این گزارش ؛ صندوق بین المللی پول همچنین در مورد بحران اقتصادی که برخی از کشورهای در حال ظهور با آن روبرو هستند، ابراز نگرانی کرد.این نهاد مهم بین المللی  همچنین بر این باور است که مناقشه تعرفه ای میان امریکا و چین نه تتها بر بازار دو کشور بلکه بر کل بازار جهان تاثیر منفی گذاشته است. این تاثیر منفی و برخی از سیاستهای اقتصادی واشنگتن در اقتصاد کشورهای آسیایی و همچنین کشورهای اسیب پذیرتری همچون ترکیه، آرژانتین و برزیل  نقش مخربی داشته است.به گزارش ایرنا، صندوق بین المللی پول همچنین به کاهش ارزش پول برخی از کشورهای جهان اشاره کرده و در خصوص تنش های تجاری در جهان ابراز نگرانی کرده است.رشد اقتصادی آمریکا در سال 2019 کند خواهد بود و به 2.5 درصد می رسد اما رشد اقتصادی چین در سال آینده میلادی (2019) به 6.2 درصد خواهد رسید. کارشناسان پیش تر پیش بینی کرده بودند اقتصاد هند در سال مالی جاری رشدی 7.4 درصدی را تجربه کند که بالاتر از نرخ رشد پیش بینی شده است.اروپام**9234** 1546            "}