{"onTitr":"","titr":" درگیری با تروریست ها در غرب عراق سه کشته بجاگذاشت","describe":" بغداد – ایرنا - منابع خبری عراق اعلام کردند: بر اثر درگیری نیروهای امنیتی عراق با تروریست های داعش در غرب این کشور سه نیروی دولتی کشته شدند.", "text":"به گزارش ایرنا، خبرگزاری 'الغدپرس' به نقل از وزارت بهداشت عراق در بیانیه ای اعلام کرد که این درگیری در منطقه هیت در استان الانبار در غرب عراق رخ داد و طی آن دو سرباز ارتش و یک رزمنده الحشد عشایری کشته و و یک رزمنده دیگر زخمی شد.درهمین حال یک منبع دیگر در الحشدالشعبی استان الانبار به خبرگزاری 'المعلومه' گفته است که درگیری یادشده یک شهید و یک زخمی بجا گذاشته است.به گفته این منبع امنیتی، نیروهای ارتش عراق در منطقه 'جسر سهیله' (شهر هیت) توسط تروریست های داعش مورد حمله قرار گرفتند.این منبع امنیتی گفت: حمله و درگیری نیروهای ارتش عراق با تروریست ها سبب شد تا گروهی از 'الحشد عشایری' برای کمک به نیروهای ارتش به این منطقه اعزام شوند.به گفته این منبع، اوضاع منطقه اکنون در کنترل نیروهای امنیتی است و جستجو برای دستگیری دست اندرکاران این حمله تروریستی آغاز شده است. گفتنی است: وضعیت امنیت عمومی عراق از جمله بغداد پایتخت در طول سالجاری نسبت به سنوات گذشته آرام تر بوده اما هر از چندی عناصر پراکنده داعش که در عراق از آنها به &#39;هسته های خفته&#39; تعبیر می شود دست به عملیات ناامنی برای برهم زدن ثبات در عراق می زنند. با وجود آن، نیروهای امنیتی عراق در طول این سال عملیات اطلاعاتی و امنیتی گسترده ای را برای ردگیری و بازداشت یا نابود کردن این هسته های خفته داعش در مناطق مختلف عراق آغاز کرده اند. خاورم*17*380**            "}