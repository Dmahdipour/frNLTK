{"onTitr":" طی 9 ماه سال جاری میلادی    ","titr":" کسری تراز تجاری ترکیه از 51 میلیارد دلار گذشت","describe":" آنکاراـ ایرناـ داده های اقتصادی وزارت تجارت و مرکز آمار ترکیه نشان می دهد که کسری تجاری این کشور در سال جاری میلادی به بیش از 51 میلیارد دلار رسیده است.", "text":"به گزارش روز سه شنبه ایرنا و بر اساس اطلاعات اقتصادی مرکز آمار و وزارت تجارت ترکیه، میزان صادرات این کشور با گذشت هشت ماه از سال جاری میلادی به رقم 123 میلیارد و 279 میلیون دلار و میزان واردات این کشور نیز در همین مدت به 174 میلیارد و 463 میلیون دلار رسیده است.ارقام منتشر شده مرکز آمار و وزارت گمرک ترکیه نشان می دهد که میزان کسری تجاری ترکیه در هشت ماه گذشته سال جاری 51 میلیارد و 184 میلیون دلار بوده است.کسری تراز تجاری ترکیه از ابتدای سال 2017 تا پایان ماه سپتامبر همان سال در حدود 53 میلیارد و 804 میلیون دلار بود که آمار جدید اعلامی در خصوص میزان واردات و صادرات نشان می دهد که کسری تراز تجاری ترکیه نسبت به مدت مشابه سال قبل بیش از 2.5 میلیارد دلار کاهش یافته است.بنا بر اعلام این مرجع آماری ترکیه، میزان صادرات ترکیه در ماه گذشته میلادی نسبت به مدت مشابه آن در سال گذشته 22.6 درصد افزایش را نشان می دهد و به میزان 14 میلیارد و 500 میلیون دلار رسید.بنا بر اعلام این مرجع تجاری، کشورهای آلمان، انگلیس، عراق و ایران مهمترین مقاصد صادراتی این کشور محسوب می شوند. به گزارش ایرنا، میزان صادرات ترکیه در سال 2017 میلادی با حدود 10.2 درصد افزایش 157 میلیارد و 55 میلیون دلار بوده است.میزان میزان واردات این کشور در سال گذشته نیز با 17.7 درصد افزایش نسبت به سال قبل 233 میلیارد و 792 میلیون دلار بود.بررسی آمار تجارت خارجی ترکیه در سال گذشته نیز نشان می دهد که این کشور 76.73 میلیارد دلار موازنه منفی در تجارت خارجی خود داشته و بیشتر واردات محور بوده است.خاورم/1905**1144            "}