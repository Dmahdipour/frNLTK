{"onTitr":"","titr":" روسیه: داعش درحال مهیا شدن برای بی ثباتی آسیای مرکزی است","describe":" تهران- ایرنا- نماینده ویژه رئیس جمهوری روسیه در افغانستان طی سخنانی با اشاره به گسترش فعالیت های تروریستی گروه داعش در منطقه آسیای مرکزی و جذب نیروهای جدید نسبت به برنامه های داعش و مهیا شدن آن برای بی ثبات کردن این منطقه هشدار داد.", "text":"به گزارش خبرگزاری آکی پرس قرقیزستان، زمیر کابولواف نماینده ویژه رئیس جمهوری روسیه در افغانستان طی سخنانی در بیانیه سازمان پیمان امنیت جمعی کشورهای مستقل مشترک المنافع گفت، تعداد دوهزار و 500 نیروی گروه افراطی داعش هم اکنون در مرز میان پاکستان و افغانستان مستقر شده اند.به گفته کابولواف، اکثر نیروهای داعش در این منطقه از اتباع کشورهای آسیای مرکزی هستند و مستقر شدن آنان در مرز پاکستان و افغانستان برای مبارزه با نیروهای خارجی نیست بلکه هدف اصلی آنان برهم زدن ثبات و سیاست داخلی منطقه آسیای مرکزی است. گفتنی است در اولین نشست دبیران و مشاوران امنیت ملی افغانستان، ایران، چین، روسیه و هند که در تهران برگزار گردید طرفین در مورد انتقال نیروهای داعش از سوریه و عراق به افغانستان ابراز نگرانی کرده و بر ضرورت اقدام هماهنگ و همه‌جانبه در جلوگیری از انتقال گروه‌های تروریستی به افغانستان و آسیای میانه تأکید کردند.مقام‌های ارشد امنیتی کشورهای حضور یافته در این نشست در عین حال از ایجاد صلح و ثبات و کمک به توسعه و بازسازی افغانستان حمایت کرده و سایر کشورها را برای کمک به دولت افغانستان در فرآیند صلح با طالبان تشویق نمودند.پیش از این نیز ژنرال آندری نیوکوف رئیس مرکز ضد تروریستی کشورهای مشترک المنافع در حاشیه دومین مرحله از مانور ضد تروریستی 2018 گفت، گروه تروریستی داعش که در کلیه کشورهای مشترک المنافع به عنوان گروه غیرقانونی شناخته می شود به دنبال تاسیس گروهی تحت عنوان 'گروه خفته' می باشد. ژنرال نیوکوف گفت، کلیه اطلاعات حضور نیروهای داعش در منطقه جمع آوری شده و فعالیت های این گروه تروریستی با دقت تمام مورد رصد قرار می گیرد و یکی از دلایل برگزاری مانورهای متعدد ضد تروریستی تقویت نیروهای دفاعی امنیتی برای مقابله با چنین گروه های تروریستی می باشد.  نیوکوف در ادامه افزود، ما البته در ابتدا تمام توجه و نیروی خود را بر هسته اصلی مشکل کشورهای آسیای مرکزی نسبت به قرارگرفتن در مقابل تهدیدات گروه های تروریستی متمرکز کرده ایم و براساس تحقیقات و تحلیل های صورت گرفته، ریشه یکی از دلایل حضور چنین گروه هایی در منطقه حضور جماعت های اسلام گرا می باشد. همچنین آناتولی سیداراف رئیس ستاد کل نیروهای مسلح سازمان پیمان امنیت جمعی با توجه به برگزاری مانور آتی 'برادران هم رزم 2018' در نشست خبری گفت، منطقه آسیای مرکزی در حال حاضر با تنش های بسیار روبرو شده و مهمترین تهدیدات کنونی کشورهای این منطقه فعالیت های گروه تروریستی داعش است. متاسفانه کشور افغانستان هم اکنون به محل امن این گروه تروریستی در منطقه تبدیل شده است.  به گفته سیداراف، داعش قصد دارد از افغانستان به عنوان مرکز مهم آموزش نیروهای خود استفاده کند که برای تحقق طرح موسوم به خلافت بزرگ که قلمرو کشورهای آسیای مرکزی و جنوب شرق آسیا را شامل می شود، وارد عمل شوند، زیرا این گروه تروریستی همچنان به جذب اتباع کشورهای آسیای مرکزی از جمله ازبکستان و تاجیکستان به صفوف خود ادامه می دهد.همچنین به گفته آلبیر کرگان‌اف رئیس مجمع معنوی مسلمانان روسیه، در چند سال اخیر در میان مهاجرین مسلمان تاجیک ‌تبار افراط‌ گرایی به صورت جدی مشاهده می‌شود و یکی از دلایل اصلی آن تشدید فعالیت استخدام‌کنندگان داعش است.طبق اطلاعات یوری خاچاتوراف دبیر کل سازمان پیمان امنیت جمعی کشورهای مشترک المنافع، تعداد داعشی‌هایی که در جنگ با سوریه و عراق شکست خورده اند در شمال افغانستان در نزدیکی مرزهای تاجیکستان، ازبکستان و ترکمنستان افزایش یافته است. خاچاتاراف خاطرنشان کرد: در شمال افغانستان گروه بزرگی از طالبان متمرکز هستند. علاوه بر این، در آنجا داعش نیز ظهور یافته که تعداد آنها در شمال افغانستان حدود 7 هزار نفر برآورده شده است. این مسئله بسیار جدی است. سرلشکر الکساندر مانیل‌اف رئیس سازمان هماهنگی شورای فرماندهان نیروهای مرزی کشورهای مستقل مشترک‌المنافع اظهارات وی را تایید کرده و افزود: گروه‌ های بزرگ شبه ‌نظامیان در بخش تاجیکی مرز افغانستان مشاهده می‌شود. آنها شامل گروه‌های 50 تا 100 نفری بوده و با وخامت اوضاع افغانستان خطرات و تهدیدات خاصی را در این مرز ایجاد می‌کنند.  سرلشکر آندری نوویک‌اف رئیس مرکز ضد تروریستی کشورهای مستقل مشترک‌المنافع با اشاره به تغییر مکان استقرار نیروهای داعش پس از شکست در سوریه و عراق، گفت: با توجه به فعالیت داعش در افغانستان می‌توان پیش‌بینی کرد که وظیفه استراتژیک این گروهک در میان مدت، گسترش حضور در شمال کشور برای دسترسی به مناطق نزدیک مرزهای کشورهای آسیای مرکزی و منطقه خودمختار سین‌کیانگ-اویغور چین خواهد بود.به گفته مانیل‌اف، در میان داعشیان متمرکز شده در نزدیکی مرزهای کشورهای پساشوروی، تعداد بومیان کشورهای مستقل مشترک‌المنافع زیاد هستند. محققان مستقل نیز این موضوع را تایید می‌کنند. در میان آنها حدود سه هزار روس تبار، بیش از هزار تاجیک تبار و بیش از هزار و 500 ازبک تبار حضور دارند. با توجه به اینکه بیشتر شبه‌ نظامیان داوطلب عضویت در گروه داعش حامیان ایدئولوژی افراط ‌گرایی رادیکال هستند، بعید است که بازگشت این افراد به خانه به معنای خداحافظی با تروریسم باشد. این یک وقفه کوچک قبل از مبارزات جدید است که برای استخدام افراد جدید به کار می‌رود.از طرف دیگر مسلمانان روسیه هم این موضوع را درک می‌کنند. اما متاسفانه همکاران روحانی آنها در تاجیکستان دعوت مسلمانان روسیه به همکاری در زمینه جلوگیری از افراط ‌گرایی و تروریسم را درک نمی‌کنند. آلبیر کرگان‌اف خاطرنشان می‌کند: افراط‌ گرایی مهاجرین پدیده‌ای خطرناک است، چرا که این پدیده در مرحله اول به امنیت کشور آسیب می‌رساند. سازمان‌های ملی و سفارتخانه‌های ما باید به طور خاص در این حوزه فعالیت کنند. اما فعلا چنین همکاری مشاهده نمی‌شود. آساق**ع.ه**1337            "}