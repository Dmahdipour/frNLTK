{"onTitr":"","titr":" سرمربی السد: قدرت بدنی پرسپولیس راههای نفوذ ما را بست","describe":" دوحه - ایرنا - 'والدو ویرا' سرمربی تیم السد قطر با بیان اینکه بازی بسیار مشکلی در مقابل تیم پرسپولیس داشته است ،گفت : تیم ایرانی با قدرت بدنی خود راههای نفوذ ما را بسته بودند.", "text":"به گزارش سه شنبه شب ایرنا ، وی در نشست خبری بعد از بازی به خبرنگاران اظهار داشت : متاسفانه باختیم اما یک نیمه در تهران باقی مانده است و ما چون تیم السد هستیم باید در فینال باشیم و تنها راه رسیدن به این مهم پیروزی در تهران است .ویرا درباره نحوه بازی پرسپولیس هم گفت : پرسپولیس بلند بازی می کرد و در صدد تلف کردن وقت بود. نیمه دوم تا دقیقه 75 بازی را کنترل می کردیم و می خواستیم تیم پیروز میدان باشیم ولی نتوانستیم .وی افزود : این شکست ما را برای بازی برگشت با انگیزه می کند و مطمئن هستیم که تیم خوبی داریم و می توانیم فینال را به قطر بیاوریم .تیم فوتبال پرسپولیس تهران سه شنبه شب در بازی رفت مرحله نیمه نهایی لیگ قهرمانان آسیا موفق شد با حساب یک بر صفر تیم پر ستاره السد قطر را شکست دهد و یک گام دیگر به بازی نهایی لیگ قهرمانان آسیا نزدیک شود. بازی برگشت دو تیم اول آبان ماه در ورزشگاه آزادی تهران برگزار خواهد شد. خاورم**1508 **1908            "}