{"onTitr":"","titr":" کشتی گیر آستارایی به اردوی تیم ملی دعوت شد","describe":" آستارا - ایرنا - رئیس اداره ورزش و جوانان آستارا از دعوت شدن امیر حسین اشترابه کشتی گیر  بخش لوندویل این شهرستان به اردوی تیم ملی کشتی آزاد نونهالان ایران خبر داد.", "text":"وحید خاصی پور روز چهارشنبه به خبرنگار ایرنا گفت: این کشتی گیر در وزن 57 کیلوگرم به همراه 35 کشتی گیر از شهرستان های مختلف به اردوی تیم ملی نونهالان دعوت شد و تمرینات آنها در 12 وزن در خانه کشتی قزوین تا 20 مهرماه در حال اجراست.وی افزود: این تمرینات زیر نظر عباس حاج کناری، نادر ناظری، محمد اصلانی، اکبر بهتری، مرتضی علیزاده و بیژن چنگیزی فر به عنوان مریبان تیم ملی، به منظور استعداد یابی و آماده سازی کشتی گیران برای رقابت های جهانی برگزار می شود.وی بیان کرد: آستارا ظرفیت و استعداد خوبی در کشتی دارد و در صورت برنامه ریزی پایه و اصولی، درخشش ورزشکاران آن را در میدان های ملی و جهانی شاهد خواهیم بود.تیم ملی کشتی آزاد نونهالان ایران در نخستین دوره رقابت های آسیایی در مرداد ماه سال جاری در شهرستان کرج، به مقام قهرمانی رسید.شهرستان آستارا با 91 هزار نفر جمعیت در منتهی الیه غرب استان گیلان واقع و سه هزار و 500 ورزشکار در 35 هیات ورزشی آن ساماندهی شده است.7105 / 7124 /6030            "}