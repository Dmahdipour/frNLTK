{"onTitr":"","titr":" سیلاب به تأسیسات زیربنایی 12 شهرستان گیلان آسیب زده است","describe":" رشت - ایرنا - استاندار گیلان گفت: بارش باران شدید و وقوع سیلاب، به تاسیسات زیربنایی 12 شهرستان استان آسیب جدی وارد کرده است.", "text":"به گزارش خبرنگار ایرنا، مصطفی سالاری شامگاه شنبه در تشریح آخرین میزان خسارت ها و اقدامات انجام شده در جریان سیل در گفت وگوی زنده تلویزیونی در شبکه خبر افزود: 34 محور ارتباطی استان قطع شده و بالغ بر 11 هزار خانوار، آب آشامیدنی ندارند.وی اضافه کرد: همچنین چهار پل به طور کامل تخریب شده که بایستی از فردا (یکشنبه) احداث راه و تعیین راه های جایگزین را شروع کنیم ضمن اینکه بر اثر وقوع سیلاب، برق و گاز به ویژه در مناطق روستایی با مشکلاتی مواجه است.به گفته سالاری، بسیاری از راه های ارتباطی و شبکه گاز، برق و آبرسانی براثر بارش شدید باران و وقوع سیلاب در 12 شهرستان آسیب جدی دیده و واحدهای مسکونی و تجاری مردم در شهرها و روستاها دچار آبگرفتگی شده و به مردم بویژه در حریم رودخانه ها ، خسارت هایی وارد شده است.استاندار گیلان با تصریح اینکه آبگرفتگی  در شهرها و روستاها طی صبح امروز بیشتر از روز گذشته بود، خاطرنشان کرد: امروز آب مناطق کوهستانی هم به آب مناطق جلگه ای افزوده شد و بارندگی با تاخیر به سواحل رسید که موجب شد شاهد آبگرفتگی شدیدتری نسبت به شب گذشته در بعضی از شهرستان ها باشیم.وی با اشاره به قطعی برق در برخی مناطق استان گفت: برق بیشتر مناطق وصل شده اما 69 روستای ما با مشکل قطعی آب مواجه هستند چرا که لوله ها دچار شکستگی شده و بایستی پس از گذر از سیلاب، آنها را مرمت کنیم و اکیپ ها در این رابطه، آماده هستند.سالاری اضافه کرد: همچنین برخی خطوط لوله انتقال گاز در روستاها شکسته شده و ازانجایی که بسیاری از راه های ارتباطی ما بر اثر این سیلاب آسیب جدی دیده، اهتمام داریم در جاهایی که دسترسی ما قطع نشده؛ آب و گاز مردم را هرچه سریع تر برقرار کنیم.وی خاطرنشان کرد: تلاش می کنیم ظرف دو روز اینده شرایط به حالت عادی برگردد؛ از مردم هم به سبب همکاری خوبی که با دستگاه های خدمات رسان داشتند، قدردانی می کنیم و این امر، مهمترین دلیل برای نبود تلفات جانی در این سیلاب است.سالاری در خاتمه سخنانش از معاون اول رئیس جمهوری و وزیر کشور برای پیگیری موضوعات استان و دستورات ویژه ای که برای رفع مشکلات دادند، قدردانی و اظهار امیدواری کرد که با پشتیبانی دولت، هرچه سریع تر زندگی مردم به شرایط عادی برگردد.7296/2007            "}