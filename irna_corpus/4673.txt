{"onTitr":"","titr":" کشتی گیران نونهال خود را برای مسابقات جهانی کودک آماده می کنند","describe":" قزوین - ایرنا - مربی تیم ملی کشتی آزاد نونهالان کشور گفت: تیم ملی نونهالان خود را برای رقابت های جهانی کودک که 28 آبان ماه سال جاری و به میزانی کشورمان برگزار می شود، آماده می کند.", "text":"امیر توکلیان روز دوشنبه و در حاشیه برگزاری اردوی آمادگی تیم ملی در خانه کشتی قزوین، به خبرنگار ایرنا گفت: اردوی قزوین برای شناخت و استعداد یابی هر چه بهتر کشتی گیران رده سنی نونهالان کشور برگزار شده است. وی ادامه داد: کشتی گیران نونهال حاضر در رقابت های کشور به منظور آموزش فنون و تکنیک های این رشته به مدت پنج روز در اردوی قزوین حاضر شده اند. سرپرست تیم های پایه کشتی کشور نیز در این رابطه اظهار داشت: اردوی آمادگی قزوین پس از مسابقات قهرمانی آسیا که با قهرمانی تیم کشورمان نیز همراه بود به جهت فراهم شدن بستری مناسب و با حضور 36 کشتی گیر از استان های مختلف کشور برگزار شده است.تورج ظفری یادآور شد: با توجه به حساسیت های این رده سنی و ارایه آموزش های صحیح تکنیک و فنون اقدام به برگزاری این اردو در قزوین کردیم.اردوی آمادگی تیم ملی کشتی آزاد نونهالان کشور که به میزبانی قزوین برگزار شده تا 20 مهر ماه جاری در خانه کشتی این شهر ادامه خواهد داشت.9905            "}