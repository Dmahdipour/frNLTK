{"onTitr":"","titr":" مشمولان غایب برای دریافت کارت پایان خدمت سریعتر اقدام کنند","describe":" سنندج - ایرنا - معاون نظام وظیفه عمومی فرماندهی انتظامی کردستان گفت: مشمولان نظام وظیفه ای که هشت سال غیبت دارند تنها تا پایان امسال می توانند با پرداخت جریمه برای دریافت کارت پایان خدمت اقدام کنند.", "text":"به گزارش خبرنگار ایرنا، سرهنگ محمد کولیوند روز سه شنبه در جمع خبرنگاران اظهار داشت: این مشمولان می توانند به دفاتر خدمات الکترونیک انتظامی (پلیس + 10) مراجعه و جریمه مورد نظر را پرداخت کنند.وی اضافه کرد: دارندگان کارت های پایان خدمت مربوط به سال های 62 تا 90 که نسبت به دریافت کارت های هوشمند اقدام نکرده اند نیز باید نسبت به تعویض آن اقدام کنند چون کارت های قدیمی فاقد اعتبار است.سرهنگ کولیوند افزود: برابر قانون خدمت وظیفه عمومی مشمولانی که با کمتر از سه ماه تاخیر خود را معرفی کنند نیز به مدت 90 روز و مشمولانی که بیش از سه ماه تاخیر در معرفی خود داشته باشند به میزان 180 روز اضافه خدمت سنواتی تنبیه می شوند.وی با اشاره به اینکه با توجه به شان و شخصیتی که برای مشمولان به عنوان هموطن قائل می شویم دیگر آنها بازداشت نمی شوند، گفت: افراد یا کارفرمایانی که مشمولان غایب را بکارگیری کنند برای بار اول به میزان هزینه سالیانه یک سرباز که 42 میلیون ریال است و برای بار دوم به میزان هزینه سالیانه سه سرباز جریمه می شوند.سرهنگ کولیوند تاکید کرد: تلفن گویای 096480 برای پاسخگویی مستقیم به شهروندان در حوزه نظام وظیفه فعال است البته مردم می توانند نظرات، پیشنهادات و انتقادات یا هر اطلاعات دیگری در حوزه نظام وظیفه به شماره 110206010 پیامک کنند.6108/9102            "}