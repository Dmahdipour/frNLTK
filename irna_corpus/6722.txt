{"onTitr":"","titr":" هفت واحد غیرمجاز پرورش طیور در اردستان شناسایی شد","describe":" کاشان- ایرنا- رئیس شبکه دامپزشکی اردستان از شناسایی هفت واحد غیرمجاز پرورش طیور در این شهرستان و معرفی به تعزیرات حکومتی و دستگاه قضائی در 6 ماهه نخست سال جاری خبر داد.", "text":"به گزارش ایرنا، میثم استکی شنبه به مناسبت روز دامپزشکی در جمع خبرنگاران گفت: بوقلمون، بلدرچین و مرغ در این واحد ها پرورش داده می شد که از نظر بهداشتی و بیماری امکان آلودگی وجود داشت.وی افزود: تعداد 730 راس گوسفند، 472 راس بز، 280 راس گاو و 117 نفر شتر نیمه نخست امسال در کشتارگاه مشارکتی اردستان کشتار و از این تعداد پنج راس گوسفند، هشت راس بز، 2 راس گاو و 72 کبد از چرخه مصرف کنار گذاشته شد. رئیس شبکه دامپزشکی اردستان با اشاره به رتبه نخست این شهرستان در جوجه ریزی گوشتی استان اصفهان بیان کرد: سه واحد پرورش مرغ پولت (جوجه تخم گذار کمتر از سه ماهه) و 133 واحد مرغداری فعال گوشتی به طور میانگین ماهانه یک میلیون جوجه ریزی می کند.وی همچنین اضافه کرد: افزون بر چهار میلیون 360 هزار قطعه جوجه گوشتی 6 ماهه نخست سال جاری در مرغداری های این شهرستان پرورش و چهار میلیون و 300 هزار قطعه جوجه گوشتی به کشتارگاه های استان تحویل شده است.استکی یادآور شد: 10 واحد پرورش مرغ تخمگذار در شهرستان اردستان وجود دارد که در نیمه نخست امسال 2 هزار تن تخم مرغ به نقاط مختلف از جمله شهرهای جنوبی کشور صادر کردند.اردستان در فاصله 118 کیلومتری شمال شرقی اصفهان واقع است.7431/8123            "}