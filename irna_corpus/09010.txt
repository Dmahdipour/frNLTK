{"onTitr":"","titr":" سخنرانی رهبر انقلاب در همایش ده ها هزار نفری بسیجیان","describe":" تهران - ایرنا - همایش ده ها هزار نفری خدمت بسیجیان از دقایقی پیش با سخنرانی رهبر معظم انقلاب در ورزشگاه آزادی آغاز شده و ایشان در حال سخنرانی در این مراسم هستند.", "text":"به گزارش خبرنگار سیاسی ایرنا، حضرت آیت‌الله خامنه‌ای رهبر معظم انقلاب اسلامی برای سخنرانی در اجتماع ده‌ها هزارنفری جهادگران بسیجی وارد استادیوم آزادی شده اند و در حال سخنرانی در این مراسم هستند. این مراسم از شبکه‌های رادیویی و تلویزیونی و سایت KHAMENEI.IR بصورت زنده در حال پخش است.**بخش هایی از بیانات رهبر معظم انقلاب: ایام بسیار مهم بعداز عاشورا است؛ در واقع ایام حماسه زینبی است.در چنین روزهایی مسیر کربلا و کوفه و شام و بعداز آن مدینه، مسیر حرکت نورانی پرشکوه حماسی زینب کبری و حضرت امام سجاد و بقیه‌ی اسرای عاشورا است. اینها که توانستند با این حرکت خود ماجرای عاشورا را ابدیت ببخشند، آن را دائمی و زوال ناپذیر کنند.ما هم امروز در چنین روزهایی احساس ارتباط قلبی بیشتری با آن شهیدان عظیم‌الشأن میکنیم.اربعین هم در پیش است. ملت ما و ملت عراق و مردمان زیادی از ملتهای دیگر در تدارک حماسه‌ی بزرگ اربعین هستند.حماسه‌ی اربعین یک پدیده‌ی فوق العاده‌ای است که به لطف و فضل الهی در هنگامی که دنیای اسلام نهایت نیاز را به اینچنین حماسه‌ای دارد، به وجود آمده است.یاد سرور شهیدان را در دلهای خودمان در ذهن خودمان مغتنم میشماریم و عرض میکنیم:ای صبا ای پیک دور افتادگاناشک ما بر خاک پاک او رسان...حاضران در این همایش، گروه‌های جهادی بسیجی‌ هستند که شهریور ‌ماه امسال در رزمایش خدمت بسیجیان شرکت کرده و به ارائه خدمات مختلف به اقشار محروم در عرصه‌های عمرانی، بهداشتی، فرهنگی و آموزشی پرداخته بودند.براساس این گزارش حدود 150 هزار نفر در موضوع خدمت‌رسانی در سراسر کشور در محلات شهری و حاشیه شهرها به ارائه خدمات مختلف در عرصه‌های فرهنگی و اجتماعی، آموزشی، اشتغال‌زایی، عمرانی و بهداشت و سلامت حاضر شدند.این همایش برای سنجش آمادگی بسیجیان برای خدمت‌رسانی به اقشار محروم انجام شد و حلقه پایانی رزمایش یک تجمع 700 هزار نفری در مراکز استان‌ها است که ده‌ها هزار نفر آن‌ها امروز در تهران تجمع کردند.سیام** 9121** 1200            "}