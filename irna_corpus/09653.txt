{"onTitr":"","titr":" شاخص بورس 2 هزار و 700 پله پایین آمد","describe":" تهران- ایرنا- شاخص بورس امروز (چهارشنبه) 2 هزار و 700 پله افت کرد و در جایگاه 185 هزار و 559 واحدی قرار گرفت.", "text":"به گزارش خبرنگار اقتصادی ایرنا، شاخص بورس که از دیروز (سه شنبه) وارد مدار اصلاحی شده بود، امروز نیز بیش از 2 هزار واحد تعدیل شد.بخش عمده تعدیل شاخص بورس توسط شرکت های مرتبط با ارز انجام شد به طوری که گروه شیمیایی و فلزی افت قابل توجهی را تجربه کردند.اصلاح و تعدیل، جزیی از روند حرکت شاخص بورس است که پس از رشد رخ می دهد که بر اساس شرایط اقتصادی از چند روز تا چند ماه به درازا می کشد؛ پس از پایان روند اصلاح، شاخص بورس موج جدید رشد را در پیش می گیرد.بر این اساس، در معاملات امروز نمادهای فملی (ملی صنایع مس) تاپیکو (سرمایه گذاری نفت و گاز تامین)، پارسان (نفت وگاز پارسیان)، پارس (پتروشیمی پارس) و فخوز (فولاد خوزستان) بیشترین تاثیر منفی را بر شاخص داشتند و آن را پایین کشیدند.**اصلاح دسته جمعی شاخص های اصلیدر معاملات امروز، پنج میلیارد و 718 میلیون سهم، حق تقدم و اوراق بهادار به ارزش 18 هزار و 54 میلیارد ریال در 290 هزار نوبت داد و ستد شد.بررسی شاخص های اصلی بازار سرمایه نشان می دهد شاخص قیمت (وزنی - ارزشی) که در آن ارزش سهام شرکت های بزرگ اثر بیشتری بر شاخص می گذارد، 789 واحد افت کرد و شاخص کل (هم وزن) که در آن ارزش و وزن همه شرکت های بزرگ و کوچک در محاسبه شاخص کل، یکسان در نظر گرفته می شود، 823 واحد کاهش داشت.شاخص قیمت (هم وزن) نیز 581 واحد پایین آمد؛ این شاخص بیانگر سطح عمومی قیمت سهام شرکت های پذیرفته شده در بورس است.شاخص آزاد شناور نیز سه هزار و 150 واحد کاهش یافت؛ این شاخص بخشی از سهام قابل معامله شرکت ها در بورس را نشان می دهد.شاخص بازار اول (مربوط به شرکت های بهتر از نظر سرمایه، سودآوری و درصد سهام آزاد شناور) یک هزار و 647 واحد افت کرد و شاخص بازار دوم بورس نیز هفت هزار و 21 واحد کاهش یافت.** ادامه صدرنشینی بانک ها گروه بانک در معاملات امروز بورس صدرنشین شد؛ در این گروه 2 میلیارد و 195 میلیون سهم به ارزش چهار هزار و 83 میلیارد ریال دادوستد شد.گروه فرآورده های نفتی به ارزش 2 هزار و 577 میلیارد ریال و شیمیایی به ارزش 2 هزار و 525 میلیارد ریال جایگاه های بعدی را به خود اختصاص دادند.همچنین در رده چهارم معاملات امروز گروه فلزات اساسی با دادوستدی به ارزش 2 هزار و 102 میلیارد ریال قرار گرفت و گروه خودرو نیز با معاملاتی به ارزش 923 میلیارد ریال، رده پنجم را از آن خود کرد.** افت فرابورسشاخص فرابورس (آیفکس) در معاملات امروز 51 پله افت کرد و در جایگاه 2 هزار 114 واحدی قرار گرفت.در بازار فرابورس، بیش از یک میلیارد و 294 میلیون سهم و اوراق بهادار به ارزش بیش از هفت هزار و 810 میلیارد ریال دادوستد شد.برپایه معاملات امروز نمادهای مارون (پتروشیمی مارون)، هرمز (فولاد هرمزگان جنوب)، میدکو (هلدینگ معدنی خاورمیانه) و ارفع (آهن و فولاد ارفع) بیشترین تاثیر منفی را بر شاخص وارد کردند.اقتصام*2022*2025            "}