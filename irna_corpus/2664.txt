{"onTitr":"","titr":" 25 میلیارد ریال اعتبار در دانشگاه بوشهر هزینه شد","describe":" بوشهر- ایرنا- معاون فرهنگی و دانشجویی دانشگاه خلیج فارس بوشهر گفت: در تابستان امسال 10 میلیارد ریال برای تعمیر و تجهیز سالن های غذاخوری و 15 میلیارد ریال تعمیر و تجهیز خوابگاه های دانشجویی این دانشگاه هزینه شد.", "text":"سید موسی گلستانه روز چهارشنبه در گفت و گو با ایرنا افزود: آشپزخانه دانشگاه سلف سرویس بطور کامل بهسازی شده و دستگاه هایی از قبیل کباب گیر، اجاق گاز، چرخ گوشت به آن افزوده شد.گلسانه ادامه داد: یک فضای اختصاصی جدید نیز برای آماده سازی مواد اولیه طبخ غذا اختصاص یافته است.وی اظهار داشت: با اقدام های صورت گرفته یک ظرفیت 200 نفره به سالن غذا خوری برادران و یک ظرفیت 100 نفره به سالن غذاخوری خواهران دانشگاه خلیج فارس افزوده شده است.گلستانه ادامه داد: سالن های غذاخوری دانشگاه نیز بطور کامل نوسازی شده و 30 دستگاه کولرگازی و پنج دستگاه آبسردکن در آن نصب شده است. وی اظهار داشت: تعمیر سرویس بهداشتی، حمام، آشپزخانه، رنگ آمیزی اتاق ها و سالن ها نیز در خوابگاه های یادگار1 تا 3  و کوثر 2 انجام شده است.گلستانه اظهارداشت: خرید 42 دستگاه یخچال، 60 دستگاه کولر، 50 اجاق گاز، 220 کمد، بیش از سه هزار متر موکت،  آینه، جاکفشی و غیره و توزیع آن در خوابگاه ها از دیگر اقداماتی است که برای آماده سازی یک محیط اسکان مناسب برای دانشجویان انجام شده است.معاون فرهنگی و دانشجویی دانشگاه خلیج فارس بوشهر در ارتباط با میزان اسکان دانشجویان کارشناسی دانشگاه در خوابگاه ها عنوان کرد: امسال از 599 دانشجوی دختر متقاضی خوابگاه 344 نفر در خوابگاه دولتی و استیجاری و مابقی نیز در خوابگاه خودگردان (نیمه دولتی)  از 540 دانشجوی پسر متقاضی خوابگاه نیز 335 نفر در خوابگاه دولتی و استیجاری و مابقی نیز در خوابگاه خودگردان اسکان یافتند.7212/6043            "}