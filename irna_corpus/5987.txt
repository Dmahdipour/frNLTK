{"onTitr":"","titr":" کودک منوجانی در دیگ حلیم جان باخت","describe":" جیرفت – ایرنا – فرماندار منوجان گفت: دختربچه ای در این شهرستان  براثر بی احتیاطی والدین در دیگ حلیم افتاد و جان باخت.", "text":"محمد حجتی فر روز یکشنبه در گفت و گو با خبرنگار ایرنا افزود: زهرا سالاری دختر بچه سه ساله اهل روستای عباس آباد پاتَک از توابع بخش نودژ منوجان هنگام پختن حلیم بر اثر بی احتیاطی والدین در دیگ حلیم افتاد و دچار سوختگی شد.وی ادامه داد: بلافاصله این دختر بچه به بیمارستان امام حسین (ع) منوجان منتقل گردید که به دلیل سوختگی شدید از این بیمارستان به بیمارستان 12 فروردین کهنوج منتقل شد که به علت سوختگی بالا، کودک جان خود را از دست داد.شهرستان منوجان با وسعتی معادل هفت هزار و 500 کیلومتر در فاصله 430 کیلومتری جنوب مرکز کرمان قرار دارد. این شهرستان از جنوب و غرب با شهرستان های رودان استان هرمزگان و از شمال و شرق با شهرستان کهنوج همسایه است.7450/7429/ 5054            "}