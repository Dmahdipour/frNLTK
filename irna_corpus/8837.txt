{"onTitr":"","titr":" افزایش بهره وری کار مهمترین معروف است","describe":" بوشهر- ایرنا- جانشین دبیر ستاد امر به معروف و نهی از منکر استان بوشهر گفت: استفاده بهینه از وقت، انرژی و افزایش بهره وری کار، مهمترین معروف است که باید مورد توجه قرار گیرد.", "text":"به گزاری ایرنا، حجت الاسلام علی اکبری روز پنجشنبه در نشست تخصصی ستاد امر به معروف و نهی از منکر در امور زنان و خانواده افزود: در هر امری سه موضوع فرصت یابی، فرصت سوزی و فرصت سازی وجود دارد که باید در هر بخش بیشترین استفاده را داشته باشیم.وی با بیان اینکه براساس آمار سال 1395 مجلس شورای اسلامی میزان مفید ساعت کار اداره ها 2 ساعت در روز است اظهار داشت: این موضوع زنگ خطری به لحاظ اتلاف وقت، انرژی، کاهش میزان بهره وری، سردرگمی ارباب رجوع و بسیاری از مسائل دیگر است و  به عنوان بزرگترین منکر اداری به شمار می رود.اکبری بیان کرد: از مشاوران امربه معروف و نهی از منکر به عنوان بازوی اجرایی این استان در دستگاه ها و بویژه  اعضای کمیسیون زنان و خانواده انتظار است در مسائل و مشکلات اداری و شخصی کارکنان همه سعی و توان خود را بکار گیرند.وی افزود: یکی از راه های رسیدگی به مشکلات کارکنان ادارات تعیین وقت برای بیان مشکلات آنان در خارج از ساعت اداری است که نقشی مهم در وضعیت روحی کارکنان دارند.اکبری بیان کرد: اجرای این طرح باعث افزایش بهره وری در محیط اداری، نشاط و امیدواری در مجموعه خانواده می شود.6047/6043            "}