{"onTitr":" رئیس نهاد نمایندگی مقام معظم رهبری در دانشگاه ها:    ","titr":" فضای دانشگاه پرتحرک و تحلیل کننده شبهات است","describe":" تهران- ایرنا- رئیس نهاد نمایندگی مقام معظم رهبری در دانشگاه‌ها گفت: فضای دانشگاه فضایی پرتحرک، پذیرا، تحلیل‌ کننده شبهات و فضای دسترسی به آخرین دستاوردها است.", "text":"به گزارش ایرنا از نهاد نمایندگی مقام معظم رهبری در دانشگاه‌ها، حجت الاسلام مصطفی رستمی روز سه شنبه در جلسه اعضای شورای دانشکده معارف و اندیشه اسلامی دانشگاه تهران با بیان این مطلب افزود: نهاد، نماینده تفکر دینی و اعتقادی رهبری در دانشگاه‌ها است و بخشی از رسالت انقلاب اسلامی در دانشگاه‌ها در قالب دروس معارف تجلی می‌یابد.وی فضای دانشگاه را فضایی بی‌نظیر در کشور دانست و گفت: فضای دانشگاه فضایی پرتحرک، پذیرا، تحلیل‌ کننده شبهات و فضای دسترسی به آخرین دستاوردها است و این توفیق نصیب ما شده است که در چنین فضایی فعالیت کنیم.وی ادامه داد: نهاد نمایندگی مقام معظم رهبری در دانشگاه ها نقش تقویت‌ کننده علمی گروه‌ها و اساتید معارف اسلامی را در کشور دارد. نهاد نماینده تفکر دینی و اعتقادی رهبری در دانشگاه‌ها است و بخشی از رسالت انقلاب اسلامی در دانشگاه‌ها در قالب دروس معارف تجلی پیدا می کند.رئیس نهاد نمایندگی مقام معظم رهبری افزود: آنچه که رسالت امروز ماست شناخت جبهه فرهنگی و وظیفه جهادی ما در این جبهه است. استاد معارف هم معلم اخلاق است، هم مشاور دانشجو، هم مدافع نظام و هم پاسخگو به شبهات اعتقادی دانشجویان است و لذا بایستی این رسالت به نحو شایسته انجام پذیرد.**نحوه صدور مجوز خروج از کشور دانشجویان مشمول برای ایام اربعین به گزارش ایرنا از نهاد نمایندگی مقام معظم رهبری در دانشگاه‌ها، طبق اطلاعیه پایگاه اطلاع ‌رسانی لبیک، دانشجویان مشمول برای دریافت مجوز خروج از کشور زیارت اربعین، باید به موارد زیر به دقت توجه کنند:1- دانشجویان مشمول برای صدور مجوز خروج از کشور زیارت اربعین به سامانه سقا به آدرس: sagha-noor.ir مراجعه و ثبت‌نام کنند.2- صدور مجوز خروج از کشور نیازمند معرفی یک نفر ضامن جهت بازگشت زائر به کشور و ودیعه گذاری در سامانه نظام وظیفه به مبلغ ده میلیون ریال خواهد بود.3- تمامی مراحل از ثبت درخواست تا صدور مجوز خروج از کشور در سامانه سقا انجام می ‌شود.4- برای پیگیری صدور مجوز خروج از کشور به دفاتر بسیج در دانشگاه خود مراجعه کنند.5- از آنجا که تمامی مراحل صدور مجوز خروج از کشور در سامانه سقا انجام می ‌شود، از مراجعه حضوری به دفاتر ستاد عمره و عتبات دانشگاهیان جهت صدور مجوز خروج از کشور خودداری شود.6- به دلیل توقف اعزام کاروانی عتبات توسط سازمان حج و زیارت در ایام اربعین، ستاد عمره و عتبات دانشگاهیان نیز هیچ کاروانی برای اربعین نخواهد داشت.**9103**9129            "}