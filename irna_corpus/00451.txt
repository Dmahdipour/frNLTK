{"onTitr":" رئیس بانک مرکزی لیبی:    ","titr":" جنگ داخلی سالانه 48میلیارد دلار به لیبی زیان زد","describe":" الجزیره-ایرنا- «الصدیق الکبیر» رئیس بانک مرکزی لیبی روز جمعه در خصوص تاثیر جنگ و درگیری های داخلی بر اقتصاد این کشور گفت، این درگیری ها سالانه دست کم 48.6 میلیارد دلار به اقتصاد لیبی زیان وارد کرده است .", "text":"به گزارش ایرنا و به نقل از تارنمای لیبیایی «الوسط»، الکبیر افزود، چالش های کنونی لیبی به دلیل شرایط سیاسی ، اقتصادی و امنیتی حاکم بر کشور از سال 2011 است و از سوی دیگر بازارهای جهانی و کاهش قیمت نفت نیز در این امر بی اثر نبوده است.رئیس بانک مرکزی لیبی در ادامه گفت، شرایط امنیتی و سیاسی بر اقتصاد کشور تاثیر منفی گذاشته و باعث ایجاد مشکلات زیادی شده است.الکبیر در مورد درآمدهای دولتی لیبی که اقتصادی کاملا وابسته به نفت دارد نیز گفت، در سال 2012 درآمدهای دولت 53.2 میلیارد دلار بود اما این رقم در سال 2016 به 4.6 میلیارد دلار رسید زیرا از سال 2013، تولید نفت در لیبی به دلیل درگیری های مسلحانه و به دلایل سیاسی کاهش قابل توجهی یافت و بسیاری از تاسیسات نفتی تعطیل شد و پس از آن نیز در سال 2014 قیمت نفت در بازارهای جهانی کاهش یافت.این مقام لیبیایی در خصوص درآمدهای نفتی این کشور در سال 2017 گفت، با اینکه در سال 2017 درآمدهای نفتی نسبت به سال های گذشته افزایش یافته و به 19.2 میلیارد دینار( هر دلار آمریکا برابر با 1.38 دینار لیبی است ) رسید  اما این رقم در مقایسه با سال 2012 کاهش  71.3درصدی را نشان می دهد .الکبیر درآمدهای نفتی این کشور در 6 ماه نخست سال جاری را نیز 15 میلیارد و 605 میلیون دینار دانست.الکبیر درآمدهای غیر نفتی لیبی را نیز طی چهار سال گذشته یک میلیارد و 929 میلیون دینار دانست و گفت، این رقم در مقایسه با سال 2012 کاهش 39.6 درصدی را نشان می دهد زیرا در آن سال درآمدهای غیر نفتی لیبی سه میلیارد و 199 میلیون دینار بود.رئیس بانک مرکزی لیبی ، اختلافات سیاسی را یکی دیگر از عوامل فروپاشی موسسات مالی و اقتصادی این کشور دانست و گفت این امر بر زندگی مردم تاثیر زیادی داشته است و مردم با کمبود کالاها و بحران نقدینگی و تورم مواجه بوده اند.با اینکه از سال 2017 به بعد تولید نفت لیبی بهبود یافته و بر اساس اعلام «مصطفی صنع الله» رئیس شرکت ملی نفت این کشور طی هفته های اخیر تولید نفت این کشور روزانه یک میلیون بشکه بوده است اما با توجه به شرایط امنیتی در این کشور همچنان بیم آن می رود که بار دیگر تولید نفت در لیبی کاهش یابد.لیبی از زمان سرنگونی نظام «معمر قذافی» در سال 2011 با مشکل هرج و مرج و بی ثباتی روبه رو است. اکنون دو دولت شامل دولت &#39;وفاق ملی&#39; به ریاست &#39;السراج&#39; در طرابلس که مورد حمایت جامعه جهانی است و دولت «طبرق» در شرق لیبی به ریاست «عبدالله الثنی» که از ژنرال «خلیفه حفتر» فرمانده نیروهای مسلح این کشور حمایت می کند؛ در این کشور وجود دارد. پارلمان لیبی نیز از دولت مستقر در شرق لیبی حمایت می کند. خاورم **2041**1586            "}