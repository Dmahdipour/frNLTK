{"onTitr":"","titr":" وزیربوسنیایی بر گسترش مناسبات فرهنگی با ایران تاکید کرد","describe":" بلگراد-ایرنا- وزیر امور مدنی بوسنی و هرزگوین در دیدار سفیر کشورمان در سارایوو گفت: از گسترش مناسبات فرهنگی با جمهوری اسلامی ایران استقبال می کنیم.", "text":"به گزارش چهارشنبه شب ایرنا به نقل از سفارت ایران در سارایوو، عادل عثمانویچ وزیر امور مدنی بوسنی هرزگوین در ملاقات با محمود حیدری به اشتراک های فرهنگی دو کشور اشاره کرد و ادامه داد: زبان فارسی و فرهنگ ‌ایرانی نزد مردم بوسنی شناخته شده و بخشی از آثار دانشمندان بوسنیایی در گذشته به زبان فارسی تالیف شده است.وزیر امور مدنی بوسنی هرزگوین یادآورشد که از سال 2015میلادی که اینجانب مسئولیت این وزارتخانه را به عهده گرفتم همواره ارتباط بسیار خوبی با سفارت ایران داشتیم و این سفارتخانه نیز برنامه های فرهنگی ارزشمندی در بوسنی برگزار کرده که قدردان آنها هستیم.وی تاکید کرد که  اطمینان دارم این روند همکاری ها در آینده نیز استمرار خواهد داشت.سفیر ایران در سارایوو نیز در این دیدار به تشریح برنامه ها و فعالیت های فرهنگی کشورمان در بوسنی پرداخت و از حمایت ها و همکاری های قبلی آقای عادل عثمانویچ و وزارت امور مدنی بوسنی و هرزگوین قدردانی کرد.حیدری با معرفی امیر حسام نوری رایزن فرهنگی جدید سفارت کشورمان در سارایوو بر آمادگی وزارتخانه ها و نهادهای ذیربط ایرانی برای همکاری با سفارت بوسنی و هرزگوین در تهران برای اجرای برنامه های مشابه فرهنگی تاکید کرد.رایزن فرهنگی سفارت کشورمان در سارایوو نیز اطلاعاتی درباره برنامه های فرهنگی در ماه های آتی ارائه و برگزاری هفته فرهنگی، نمایش فیلم های ایرانی، دوره آموزش زبان فارسی و تبادل تجارب در زمینه کتب و نسخ خطی را از برنامه های آتی رایزنی فرهنگی برشمرد.همچنین در این دیدار کتاب میراث جهانی ایران توسط سفیر کشورمان به وزیر امور مدنی بوسنی هرزگوین اهدا شد.شبد**اروپام**436**1010            "}