{"onTitr":" مقام دانشگاه پوزنان لهستان در گفت و گو با ایرنا:    ","titr":" زمینه همکاری های بین المللی در دانشگاه های ایران فراهم است","describe":" تهران - ایرنا - رئیس بخش مهندسی پلیمر دانشکده مهندسی مکانیک و مدیریت دانشگاه پوزنان فناوری(Poznan University Of Technology) لهستان با بیان این که زمینه همکاریهای بین المللی در دانشگاه های ایران فراهم است، گفت: پذیرش دانشجویان ممتاز ایرانی در دانشگاه های لهستان بخوبی انجام می شود.", "text":"توماس استرزینسکی( Tomasz Sterzynski) در حاشیه نخستین نشست مشترک هم اندیشی علمی بین المللی دانشگاه صنعتی امیر کبیر با استادانی از 13کشور جهان در گفت و گو با خبرنگار گروه دانشگاه ایرنا درباره همکاری های دانشگاهی ایران و دانشگاه های خارجی اظهار داشت: من در این باره دید کلی ندارم اما همکاری ها بین دانشگاه های لهستان با دانشگاه های ایران آغاز شده و چند ماهی است روی پروژه های مشترک اعم از پذیرش استاد و دانشجو فعالیت دارند.وی تصریح کرد: پذیرش دانشجویان ممتاز ایرانی در دانشگاه های لهستان به خوبی انجام می شود.استرزینسکی همچنین درباره نقش دانشگاه ها در توسعه جوامع گفت: در سال های گذشته نیازمند زمان برای تولید ماشین آلات و دیگر تجهیزات بودیم و اکنون این ماشین آلات توسعه یافته که در توسعه یافتگی، دانشگاه ها به خوبی ایفای نقش کرده اند.وی افزود: در هر کشوری دانشگاها به سمت توسعه ماشین آلات رفتند و استعدادهای دانشگاهی بسیاری در دانشگاه های ایران وجود دارد که می توانند به همکاری های دانشگاهی و توسعه دو جانبه کمک کنند.استرزینسکی در عین حال درباره پیشرفت های علمی ایران گفت: بهبود زمینه همکاری های بین المللی از اهمیت بسیاری برخوردار بوده و در دانشگاه های ایران این امر فراهم است.وی در این پیوند به اقدام های مشترک ایران و آلمان در زمینه های دانشگاهی اشاره کرد و از آن به عنوان نمونه بارزی از همکاری های بین المللی دوجانبه نام برد. این مقام دانشگاه پوزنان لهستان افزود: ما همیشه به داشتن آینده ای بهتر امیدواریم و این مساله نیازمند تغییرات در افراد و بهبود موقعیت هاست.وی بر این نکته هم تاکید کرد که ایران به پیشرفت های علمی خوبی دست یافته و شرایط را برای ارتقای بیشتر بخش های دانشگاهی و علمی بهبود می دهد. **6984** 1200            "}