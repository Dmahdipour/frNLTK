{"onTitr":"","titr":" ماراتن نامزدهای تصدی مدیریت شهری رشت به پایان نرسید","describe":" رشت - ایرنا - درحالیکه نزدیک به سه ماه از پذیرش استعفای شهردار سابق توسط اعضای شورای اسلامی رشت می گذرد؛ رقابت نزدیک شش نامزد تصدی مدیریت شهری این کلانشهر، به پایان نرسید و همچنان ادامه دارد.", "text":"به گزارش خبرنگار ایرنا، سه نفر از هفت نامزد تصدی مسئولیت شهرداری رشت، شامگاه سه شنبه با حضور در صحن شورای اسلامی کلانشهر با ارائه برنامه هایشان برای جلب آرای اعضای شورا به منظور به دست گرفتن کلید شهرداری رشت با هم رقابت کردند.شش نفر شامل مسعود موسوی با 10 رای ، حامد عبدالهی با 9 ، رضا ساغری با هشت رای، علی مبصر با هشت رای، سینا مقدادی با هفت رای و بهزاد نیک فهم با شش رای برای رقابت در تصدی مسئولیت شهرداری این کلانشهر از سوی اعضای شورا حضور دارند.فاطمه مقیمی نیز شامگاه سه شنبه با درخواست و امضای هشت نفر از اعضای شورای اسلامی کلانشهر رشت به رئیس شورا مبنی بر حضور او برای ارائه برنامه هایش در صحن شورا، در این رقابت راه یافت.به دلیل به اتمام رسیدن سقف جلسه (چهار ساعت) بقیه نامزدهای راه یافته برای رقابت در تصدی مسئولیت شهرداری رشت صبح امروز (چهارشنبه) برنامه هایشان را ارائه می دهند.  قرار است تا اعضای شورا با شنیدن برنامه های نامزدهای راه یافته برای تصدی پست شهرداری رشت در نهایت، یک نفر را برای به دست گرفتن سکان مدیریت شهری این کلانشهر انتخاب و معرفی کنند.رضا ساغری، علی مبصر و حامد عبدالهی شامگاه سه شنبه برنامه هایشان را ارائه دادند.**کلانشهر رشت نیاز به تحولات اساسی در امور شهری داردرضا ساغری با تشریح برنامه های خود در حوزه های مختلف از جمله عمران و توسعه شهری، برنامه ریزی، مدیریت و فناوری اطلاعات، مالی و اقتصادی، محیط زیست و خدمات شهری و فرهنگی و اجتماعی گفت: کلانشهر رشت نیاز به تحولات اساسی و عمیق در امور شهری دارد.وی با اشاره به رودخانه های زرجوب و گوهرود و اینکه رشت با همین رودخانه ها متولد شد، افزود: امروز نیاز است تا لایروبی این رودخانه ها، ساماندهی شود و رشت با این رودخانه ها به حیات خود ادامه دهد.وی اظهار داشت: معتقدم با ساماندهی رودخانه ها و حرایم آن و تعریف مازاد حریم کمی و کیفی آن به باندی برسیم و نقاط آزادسازی شده را به عنوان سرمایه اولیه در مشارکت استفاده کنیم.ساغری در ادامه سخنانش با بیان اینکه استراتژی توسعه کلانشهر رشت هنوز بسته نشده، خاطر نشان کرد: به همین دلیل در پروژه های کوتاه مدت خودمان را گم کرده ایم.وی با اشاره به پروژه پیاده راه فرهنگی در کلانشهر رشت بیان داشت: هیچ تاسیسات و زیرساختی در این پروژه در نظر گرفته نشده، تعجب می کنم که چگونه با یک سنگ فرش افتتاح شده است.وی در بخش دیگری از ارائه برنامه های خود با اشاره به بدهکاری شهرداری رشت اظهار داشت: شهرداری را با این بدهکاری می توانم احیاء کنم، شهرداری رشت در حال غوطه ور شدن است اما هنوز غرق نشده است.ساغری تهاتر را راه حل نجات شهرداری رشت از بدهی ها عنوان و خاطرنشان کرد: درآمد ما تنها به صورت مکانیزه فایده ندارد، جستجوی میدانی نسبت به عوارض و تعداد آن از نظر کمی را بایستی افرایش دهیم، در شهرهای دیگر نه تنها عوارض را زیاد می کنند بلکه فرمول های عوارض را نیز تغییر می دهند.وی با تاکید بر این مطلب که اولویت اول شهردار و معاونان بایستی بحث درآمدی باشد، تصریح کرد: نیروهای مالی توانمند در شهرداری بایستی در پست های اول و دوم سازمان های شهرداری حضور داشته باشند.وی پروژه های نیمه تمام شهرداری رشت دارای بالای 60 و 70 درصد پیشرفت فیزیکی را از اولویت ها دانست و اظهار داشت: ما می توانیم رشت را بار دیگر روی خط توسعه قرار دهیم.ساغری با بیان این که راهبرد ترافیک رشت را بایستی بنویسیم، اضافه کرد: مخالف پروژه بی آر تی در این کلانشهر بودم، این کار آبروی متخصصان ترافیک را زیر سئوال برد، بایستی این موضوع مهم را سر و سامان می دهم.** املاک شهرداری یکی از منابع مهم درآمد استعلی مبصر یکی دیگر از نامزدهای به دست گرفتن کلید شهرداری رشت نیز در ارائه برنامه های خود در حوزه درآمدی گفت: یکی از منابع مهم درآمد، املاکی است که شهرداری طی سال ها به دست آورده، املاک و دارایی های شهرداری بایستی دارای بانک اطلاعات اسناد باشد.وی با تاکید بر تقویت درآمد شهرداری بر مبنای مشارکت شهروندان در پرداخت به موقع عوارض و افزایش درصد مشارکت آنها افزود: لزوم وجود رژیم پرداخت در امور مالی شهرداری و ضرورت اعلام بدهی شهرداری از اشخاص حقیقی و حقوقی با ریز اطلاعات اعم از میزان دقیق بدهی ، اولویت پرداخت، نحوه پرداخت و ... نیز در این حوزه درآمدی حائز اهمیت است.وی روان سازی جریان ترافیک، هوشمند سازی سیستم های حمل و نقل، ایجاد هماهنگی میان نوع استفاده از زمین و تقاضای سفر در حمل و نقل را از جمله برنامه های خود در حوزه حمل و نقل عنوان و اضافه کرد: در حوزه فرهنگی نیز نجات کودکان کار، ساخت المان های مفهومی در سطح شهر، ترویج ورزش همگانی با بهبود شرایط پارک ها و ایجاد زمین های بازی در محلات مسکونی و برگزاری جشنواره های فرهنگی، ایجاد کتابخانه و بوستان کتاب به منظور ترویج فرهنگی کتابخوانی مورد توجه است.مبصر در ادامه سخنانش با بیان اینکه فساد در یک اداره موجب می شود که کارایی افراد سالم را بگیرد، تصریح کرد: 90 درصد مسایل در این بخش با کمک، صحبت و فرهنگ سازی توسط مدیران حل شدنی است.**رشت ظرفیت های خوبی برای سرمایه گذاری داردحامد عبدالهی عضو هیات رئیسه شورای اسلامی رشت و دیگر نامزد تصدی شهرداری این کلانشهر نیز در ارائه برنامه های خود با بیان اینکه رشت ظرفیت های خوبی برای سرمایه گذاری دارد، گفت: راه نجات رشت از وضعیت موجود، ورود سرمایه گذار است.وی با اشاره به مشکلات در شهرداری رشت افزود: بزرگترین مشکلات در حوزه اصلاح نظام اداری و منابع انسانی است، تعدد نوع وضعیت خدمتی موجب کاهش بهره وری و نارضایتی در بین نیروها شده است.وی با بیان اینکه در مواردی انتصاب ها در شهرداری رشت به صورت موردی و بر اساس سلایق و نوع ارتباطات انجام می گیرد، اظهار داشت: از افراد باید بر اساس شایستگی، مدرک تحصیلی و تجربه بهره گرفته شود و این مهم مورد توجه ام است.عبدالهی به مشکلات در حوزه پسماند اشاره و خاطر نشان کرد: در این بخش نیز بایستی با آموزش، فرهنگ سازی، اعتماد سازی و مشارکت حجم زباله در کلانشهر رشت را کاهش دهیم.وی با بیان اینکه ارباب رجوع از شهرداری نارضایتی دارند، اظهار داشت: مردم بایستی به شهرداری اعتماد کنند و در این بخش از شهرهای موفق در حوزه اعتمادسازی بهره بگیریم.عبدالهی  با بیان این که پروژه های نیمه تمام را بایستی در کلانشهر رشت پیش ببریم، تصریح کرد: شهرداری رشت امکانات و منابع خوبی دارد اما از ظرفیت ها به خوبی بهره گرفته نشده است.عبدالهی با تاکید بر این مطلب که پرسنل و مدیر پاره وقت نمی خواهم، بیان داشت: شهرداری رشت نیاز به سه شیفت کار دارد.وی با بیان اینکه این شجاعت را داریم که جلوی فساد مالی را بگیریم، خاطرنشان کرد: افراد را با تمام مشخصه ها می شناسم؛ نیروهای دارای صلاحیت را در سمت ها می گذارم و با افراد سوء استفاده گر مقابله می کنم. به گزارش ایرنا مسعود نصرتی قزوینی نژاد آخرین شهردار کلانشهر رشت که با انتخاب اعضای شورای دوره پنجم، با شعار رشت به سوی شکوفایی به عنوان شصت و پنجمین شهردار سکان مدیریت شهری رشت را به دست گرفته بود؛ سی ام تیرماه سال جاری پس از 10 ماه، استعفایش را به رئیس شورا تقدیم کرد. اعضای شورای اسلامی رشت نیز پس از قبول استعفای نصرتی ، علی بهارمست را به عنوان سرپرست شهرداری این کلانشهر انتخاب کردند. شورای اسلامی کلانشهر رشت 11 عضو دارد. کلانشهر رشت حدود 700 هزار نفر جمعیت ثابت دارد که در طول روز به بیش از یک میلیون و 200 هزار نفر می رسد. 7286/2007            "}