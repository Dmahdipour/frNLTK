{"onTitr":"","titr":" 1660 مورد ازدواج در بروجرد ثبت شد","describe":" بروجرد - ایرنا - رئیس اداره ثبت احوال بروجرد گفت: در 6 ماهه نخست امسال یک هزار و 660 مورد ازدواج در بروجرد ثبت شده که در مقایسه با مدت مشابه سال گذشته هشت درصد کاهش داشته است.", "text":"محمد زراسوند روز پنجشنبه درنشست ثبت وقایع حیاتی بروجرد که در فرمانداری این شهرستان برگزار شد، افزود: در 6 ماهه نخست امسال 392مورد طلاق در بروجرد ثبت شد که نسبت به مدت مشابه سال قبل آن 17 درصد افزایش داشته است.وی اظهار داشت: در 6 ماهه امسال تعداد 2 هزار و 415 مورد ولادت ثبت شد که در مقایسه با سال قبل آن 12 درصد کاهش داشته است.رئیس ثبت احوال بروجرد بیان کرد: از ابتدای سال جاری تا کنون 932 مورد فوت در بروجرد ثبت شده که نسبت به مدت مشابه سال قبل 2 درصد کاهش داشته است.زراسوند اضافه کرد: از تعداد 2 هزار و 415 ولادت در بروجرد یک هزار و 255 نوزاد پسر و یک هزار و 160 نوزاد دختر که نسبت پسر به دختر ها 100 به 108 می باشد.وی ادامه داد: در بین انتخاب اسامی پسر حسین، امیر حسین، امیرعلی، امیر عباس و محمد بیشترین فراوانی را دارند و در بین اسامی دختر فاطمه زهرا، آوا، باران، بهار و حلما بیشترین فراوانی را دارند.رئیس ثبت احوال بروجرد گفت: در 6 ماهه نخست امسال تعداد چهار هزار و 77 جلد شناسنامه مکانیزه صادر شده است و همچنین در این مدت 29 هزار و 217 نفر درخواست کارت ملی هوشمند داشته اند  و تعداد 31 هزار و 376 نفر نیز کارت ملی هوشمند خود را تحویل گرفته اند.شهر بروجرد دارای حدود 250 هزار نفر جمعیت است.7190/7273            "}