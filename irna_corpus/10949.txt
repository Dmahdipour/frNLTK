{"onTitr":"","titr":" طرح نهاد قانونگذاری فوتبال برای جلوگیری از وقت‌کشی در بازیها","describe":" تهران - ایرنا - هیات بین المللی فوتبال (IFAB) قصد دارد به منظور جلوگیری از اتلاف عامدانه زمان بازی توسط بازیکنان، زمان مشخصی را برای به گردش در آمدن مجدد توپ تعیین کند.", "text":"به گزارش ایرنا، خبرگزاری رویترز روز سه شنبه نوشت: به دنبال تاخیرهای عامدانه زیادی که توسط بازیکنان در دیدار تیم های کاردیف سیتی و برنلی در لیگ برتر جزیره به وجود آمد، هیات بین المللی فوتبال، قصد دارد زمان مشخصی را به منظور جلوگیری از اتلاف زمان بازی تعیین کند.در جریان بازی این دو تیم که در نهایت با نتیجه 2 – 1 به سود برنلی به پایان رسید، توپ به طور میانگین در مجموع 90 دقیقه به ازای هر نیمه 42 دقیقه و 2 ثانیه در زمین بازی به گردش در آمد.براساس گزارش ها، «سین موریسون» مدافع تیم کاردیف برای پرتاپ هر اوت دستی به طور میانگین تقریبا 25 ثانیه از زمان بازی را تلف کرده است.این آمار، پس از رکورد 40 دقیقه و 50 ثانیه که در بازی تیم های استوک سیتی و استون ویلا در دسامبر 2013 ثبت شد، کمترین زمانی است که در یک بازی، توپ در جریان بوده است.گزارش روزنامه های انگلیسی حاکی از آن است که ایفاب بالاترین نهاد قانونگذاری ورزش فوتبال، در راستای استراتژی «بازی جوانمردانه» و به منظور بهبود زمان به گردش در آمدن توپ در جریان بازی، چندین ایده جدید را مورد نظر قرار داده است.بر این اساس، هرگونه تغییر یا طرح آزمایشی در جلسه سالانه این نهاد که در ماه مارس آینده در اسکاتلند برگزار می شود، به بحث و تبادل نظر گذاشته خواهد شد.ورزشی**3991**1584            "}