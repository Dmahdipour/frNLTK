{"onTitr":"","titr":" وقوع سرقت در خوشاب کاهش یافت","describe":" سبزوار- ایرنا- فرمانده انتظامی خوشاب گفت: ظرف یک سال اخیر با افزایش گشتهای پلیسی و اطلاعاتی وقوع سرقت در این شهرستان 10 درصد کاهش یافته است.", "text":"سرهنگ علی مرادی علی آبادی روز شنبه در جمع خبرنگاران افزود: همچنین امسال تاکنون 30 فقره تصادفات جرحی و 12 مورد تصادفات خسارتی در خوشاب رخ داد. وی ادامه داد: آمار مجروحان درون شهری در این مدت 34 نفر و مجروحان تصادافات برون شهری 123 نفر بود که نسبت به سال گذشته 23 مورد افزایش داشته است. فرمانده انتظامی خوشاب همچنین گفت: حجم کشف مشروبات الکلی در این شهرستان طی یک سال منتهی به شهریور امسال نسبت به مدت مشابه ماقبل 550 برابر بیشتر شده است. بیشترین کشفیات مشروبات الکلی مربوط به مراسم عروسی و زنگ خطری در این بخش است.وی افزود: برخی جوانان با صرف مشروب در ساعات پایانی شب مراسم عروسی، نزاع و مزاحمت برای نوامیس ایجاد می کنند. مدیران و مسئولان فرهنگی شهرستان باید با فرهنگسازی و همکاری بیشتر با پلیس مصرف مشروبات الکلی را که به انسانیت و اخلاق آسیب وارد می کند ریشه کن کنند.او ادامه داد: همچنین در این مدت 18 قطعه سلاح و مهمات از متخلفان در خوشاب کشف شد که در مقایسه با مدت مشابه پارسال 64 درصد افزایش دارد. سرهنگ مرادی علی آبادی گفت: همچنین ظرف یک سال اخیر 9 هزار و 347 مورد تماس با فوریتهای پلیسی مرکز خوشاب برقرار شد که افزایش هفت درصدی داشت. مرکز شهرستان 40 هزار نفری خوشاب در فاصله 175 کیلومتری غرب مشهد واقع است.8145/7495/1858            "}