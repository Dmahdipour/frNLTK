{"onTitr":"","titr":" دفن غیراصولی پسماندهای بیمارستانی قابل اغماض نیست","describe":" ارومیه- ایرنا- سرپرست معاونت هماهنگی امور عمرانی استاندار آذربایجان غربی با بیان اینکه پسماندهای بیمارستانی باید در شرایط ایمن و بی خطر دفن شوند، گفت: دفن غیراصولی این پسماندها قابل اغماض نیست و با متخلفان برخورد می شود.", "text":"به گزارش ایرنا پیمان آرامون روز پنجشنبه در چهارمین جلسه کارگروه مدیریت دفن پسماند آذربایجان غربی افزود: پسماندهای بیمارستانی از جمله زباله های بسیار حساس و پرخطری است که باید با رعایت ضوابط و اتخاذ تدابیر ویژه و در شرایط ایمن و بدون خطر دفن شود.وی ادامه داد: برای دفن این نوع پسماندها باید با رعایت اصول بهداشتی و تثبیت زباله های بیمارستانی در محفظه های ویژه و ایمن، عملیات دفن نیز با رعایت تمهیداتی برای جلوگیری از انتشار آلودگی و نشت شیرابه انجام شود.وی اضافه کرد: تا زمان اتمام مطالعات جامع مدیریت پسماندهای دارویی و شیمیایی در استان، سازمان مدیریت پسماند شهرداری ارومیه و دانشگاه علوم پزشکی در قالب همکاری مشترک نسبت به معدوم سازی ایمن این نوع از زباله ها اقدام می کنند.آرامون در خصوص نحوه جمع آوری و دفن پسماندهای شهرهای سردشت، میرآباد و ربط نیز گفت: با توجه به ضرورت حفاظت از منابع آب در مقابل نشت آلودگی و شیرابه زباله ها، شهرداری سردشت حداکثر تا 2 ماه آینده با بازبینی مطالعات دفن پسماند شهری و جانمایی محل دفن زباله ها اقدامات لازم را انجام دهد.سرپرست معاونت هماهنگی امور عمرانی استاندار آذربایجان غربی افزود: آلودگی های ناشی از دفن غیراصولی پسماندها، محیط زیست و جوامع انسانی را با خطرهای شدیدی مواجه کرده است.مدیرکل حفاظت از محیط زیست آذربایجان غربی نیز در این جلسه گفت: آمار مشخص و دقیقی از میزان تولید پسماندهای بیمارستانی در استان در دست نیست و در حال حاضر به علت نبود زیرساخت های لازم و مناسب، آمادگی برای دفع اصولی و مهندسی این پسماندها در استان وجود ندارد. پرویز آراسته اضافه کرد: برای دفن این پسماندها ایجاد لندفیل پزشکی ضروری است که به علت نبود چنین محلی بر اساس آیین نامه ابلاغی، در حال حاضر باید این پسماندها پس از جمع آوری و بی خطر سازی، در ظروف مخصوص و ایمن نگهداری شود.وی ادامه داد: برای ایجاد لندفیل پزشکی مکاتبه هایی با استانداری آذربایجان غربی انجام شده است که در این زمینه به دنبال جذب سرمایه گذاری بخش خصوصی برای ایجاد زیرساخت های لازم هستیم.سرپرست دفتر امور روستایی و شوراهای اسلامی استانداری آذربایجان غربی نیز در این جلسه گفت: 95 درصد روستاهای استان دارای دهیاری است و گستردگی و پراکندگی روستاهای استان و تغییر الگو و سبک زندگی خانوارهای روستایی در افزایش میزان زباله های تولیدی در مناطق روستایی تاثیرگذار بوده است.عارف خدرلو افزود: کمبود نیروی انسانی در دهیاری ها و ماشین آلات مورد نیاز برای جمع آوری و دفن زباله از مشکلات حوزه مدیریت پسماندهای روستایی استان است.وی بیان کرد: تاکنون 473 خودرو ویژه جمع آوری پسماند در میان دهیاری های استان توزیع شده است.به گزارش ایرنا در این نشست مقرر شد، پسماندهای بیمارستانی پس از جمع آوری و بی خطر سازی، به صورت جداگانه در محلی نزدیک سایت دفن زباله نازلو در ظروف مخصوص و ایمن نگهداری شود.زباله به مجموعه مواد ناشی از فعالیت‌های انسان و حیوان که معمولا جامد است و به صورت ناخواسته یا غیرقابل استفاده دور ریخته می‌شود، اطلاق می‌ گردد.این تعریف به صورت کلی در برگیرنده همه منابع، انواع طبقه‌بندی‌ها، ترکیب و خصوصیات مواد زاید است و به چهار دسته کلی زباله‌های شهری، زباله‌های صنعتی و زباله‌های خطرناک و زباله‌های بیمارستانی تقسیم می‌ شود.8137/3072            "}