{"onTitr":"","titr":" دختر نابغه تنیس روی میز همدان در جمع بزرگان","describe":" همدان- ایرنا- «شیما صفایی» نابغه تنیس روی میز همدان تنها با 15 سال سن توانسته است حریفان قدرتمند خود را حتی در رده سنی بزرگسالان شکست دهد و در جمع بزرگان ملی پوش کشورمان قرار بگیرد.", "text":"به گزارش ایرنا، این نابغه تنیس ایران که محصول طرح «هوپس» و دست پرورده مربیان استعدادیاب همدانی به شمار می رود، هم اکنون با عبور از سد ستاره های تنیس روی میز کشور توانسته است عنوان نابغه بزرگ را به خود اختصاص دهد.صفایی در شرایطی که تنها 15 سال سن دارد مقابل بزرگان تنیس روی میز ایران به پیروزی های ارزشمند دست یافته است.این افتخار ارزنده مرهون تلاش و پشتکار صفایی در تمرین و رقابت های رسمی است ضمن اینکه در اردوهای تیم ملی نیز به دنبال اثبات توانایی خود برای حضور در میادین مختلف بین المللی است.شروع درخشش این دختر ورزشکار همدانی به مهرماه سال گذشته باز می گردد؛ زمانی که در رقابت های تور ایرانی بانوان بزرگسالان کشور به عنوان فنی ترین بازیکن شناخته و معرفی شد.نوار موفقیت های وی به سرعت سپری شد تا اینکه امسال برابر بهترین های تنیس روی میز کشور که دارای رتبه جهانی هستند نیز چیره شد.** سربلند در تور ایرانیاننائب رئیس هیات تنیس روی میز همدان روز شنبه در این باره اعلام کرد: صفایی نابغه تنیس همدان شب گذشته عنوان قهرمانی رقابت های تور ایرانیان در رده سنی بزرگسالان را کسب کرد.دومین دور مسابقات تور ایرانی بانوان بزرگسال کشور گرامیداشت دکتر «فرانک حیدری» نائب رئیس سابق فدراسیون و قهرمان گذشته تیم ملی بانوان و با حضور «مهرداد علی قارداشی» رئیس فدراسیون و «جمیل لطف اله نسبی» سرمربی تیم ملی بزرگسالان کشورمان به میزبانی کرمانشاه برگزار شد.زهره ابوطالبیان اظهار داشت: صفایی پدیده جدید تنیس روی میز ایران در فینال تور ایرانی با نتیجه 4 بر 2 «مهشید اشتری» را شکست داد و قهرمان این دوره از رقابت ها شد.وی اضافه کرد: این ورزشکار همدانی در شرایطی در مسابقات تنیس روی میز تور ایرانیان عنوان قهرمانی را کسب کرد که تنها 15 سال سن دارد.ابوطالبیان بیان کرد: صفایی در این دوره از مسابقات مقابل ورزشکاران المپیکی و بین المللی قرار گرفت و پیروزی وی مقابل «ندا شهسواری» بانوی المپیکی تنیس روی میز کشورمان و نیز پیروزی مقابل «مهشید اشتری» در فینال که برترین بانوی ایرانی رنکینگ جوانان دختر جهان به شمار می رود، خیره کننده بود.** صفایی افتخار تاریخ ورزش همدانرئیس هیات تنیس روی میز همدان نیز با تمجید از عملکرد این بانوی 15 ساله در مسابقات بزرگسالان تور ایرانیان گفت: صفایی افتخار ارزنده در تاریخ ورزش این استان است.محسن افروخته افزود: تلاش چندین ساله مجموعه تنیس روی میز همدان با کسب نتایج درخشان در سال جاری نوید بخش به ثمر رسیدن همت اجتماعی مجموعه فعال تنیس روی میز استان همدان ارزیابی می شود.وی بیان کرد: در همین راستا قهرمانی صفایی در تور ایرانیان بزرگسال کشور تبلور این حرکت گروهی و اجتماعی است.افروخته افزود: صفایی نوجوان با اراده و پرتلاش همدان در سایه حمایت هیات تنیس روی میز استان و خانواده علاقمندش هم اکنون به نتایج مثبت و مهم دست یافته است.وی با تمجید از نگرش فدراسیون در ایجاد بسترهای لازم برای درخشش استعدادهای تنیس روی میز، گفت: بدون تردید سیاست های مدیریتی فدراسیون در ایجاد انگیزه مضاعف و فضای رقابتی برای نوجوانان با انگیزه دلیل نتایج این مسابقات بشمار می رود.وی با قدردانی از مجموعه مربیان موثر در نتایج اخیر ورزشکاران همدانی، اظهار داشت: این قهرمانی ثمره تلاش همه جانبه اعضای هیات، حمایت های صورت گرفته دستگاه ورزش همدان و همدلی مجموعه خانواده تنیس روی میز استان است.شیما صفایی یکی از نابغه های تنیس روی میز کشور به شمار می رود و موفقیت چشمگیر این بازیکن در ماه های اخیر سبب شد تا فدراسیون حمایت جدی از وی داشته باشد و عنوان نابغه تنیس روی میز را به او لقب دهد.7520/2090            "}