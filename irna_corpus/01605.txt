{"onTitr":" زیرگروه لیگ دسته اول فوتبال ساحلی    ","titr":" پاس گناوه و چلیچه شهرکرد صعود کردند","describe":" گناوه-ایرنا- تیم های پاس گناوه و مقاومت شهیدنوروزی چلیچه شهرکرد به مرحله بعدی رقابت های زیرگروه لیگ دسته اول فوتبال ساحلی کشور راه یافتند.", "text":"به گزارش ایرنا، در دومین روز این رقابت ها  که به میزبانی بندرگناوه در جریان است ابتدا تیم های مقاومت شهید نوروزی چلیچه و قدس ماهشهر در مجموعه ورزشی ساحلی شهدای خلیج فارس بمصاف هم رفتند که در پایان نماینده شهرکرد در وقت های اضافی 6 بر 5 به پیروزی رسید.در دیدار دوم پاس گناوه با نتیجه 8 بر 3 سرخپوشان کرمانشاه را شکست داد و با کسب این برد در یک روز مانده به پایان رقابت ها موفق شد به همراه نماینده شهرکرد به دور بعدی زیرگروه لیگ دسته اول کشور راه یابند.در آخرین روز این رقابت ها (پنجشنبه) جاری تیم های سرخپوشان کرمانشاه با قدس ماهشهر و پاس گناوه با نماینده شهرکرد دیدار می کنند.مرحله اول رقابت های زیرگروه لیگ دسته اول فوتبال ساحلی کشور در 4 گروه برگزار می شود و از هر گروه 2 تیم به مرحله بعدی صعود می کنند.شهرستان ساحلی گناوه در شمال استان بوشهر قراردارد.6164/6045            "}