{"onTitr":" امام جمعه فردیس :    ","titr":" اقتدار و جلب اعتماد مردم 2 ویژگی مهم برای پلیس است","describe":" کرج-ایرنا-امام جمعه شهرستان فردیس گفت: اقتدار و جلب اعتماد مردم 2 ویژگی مهم برای نیروی انتظامی است که می تواند پلیس را پیش ببرد.", "text":"به گزارش ایرنا،حجت الاسلام علی اکبر ایمانی در خطبه های این هفته نماز جمعه فردیس افزود: این اقتدار و اعتماد باید در جامعه بیش از پیش در سایه  ایمان، اعتقاد و معنویت مورد توجه قرار گیرد.وی گفت: وجود فرماندهی کل قوا و مقام معظم رهبری در راس نیروهای مسلح جمهوری اسلامی ایران افتخاری بزرگ برای این نیروها است.ایمانی افزود: اتکاء به خداوند ، کسب معنویت و حمایت مردم  از ویژگی های  مهم نیروهای مسلح در ایران اسلامی است.خطیب جمعه فردیس اظهار داشت: نیروی انتظامی  باید  مردم هر روز ارتباط خود را با مردم بیشتر کند و سختکوشی، مجاهدت و آمادگی برای فداکاری از مولفه های است که موجب می شود مردم به این نیرو اعتماد کنند.وی ارتقای امنیت اجتماعی را از وظایف مهم پلیس  برشمرد و گفت:به برکت  مجاهدت های نیروی انتظامی وشهدای این نیزو  امروز از امنیت خوبی برخوردار هستیم.وی اعتماد به نفس را یکی از ویژگی های اقتدار نیروی انتظامی دانست و افزود: در هر مجموعه و سازمانی ممکن است کم و کاستی هایی وجود داشته باشد و نباید بخاطر آن ضعف ها و کاستی ها این خدمت و رشادت ها  نادیدهگرفته شود.ایمانی در بخش دیگری از سخنانش افزود: فرمایشات دیروز مقام معظم رهبری در جمع بسیجیان  موضع محکمی  در مقابل غرب و آمریکا بود.وی در بخش دیگر خطبه های نماز گفت: صدور رای دادگاه لاهه به نفع  ایران و به ضرر آمریکایی ها از خبرهای خوب چند روز اخیر بود.ایمانی افزود: از سوی دیگر  جبهه مقاومت در کشور عراق توانست زمام امور را بدست بگیرد که جای خوشحالی دارد.7413/ 6155            "}