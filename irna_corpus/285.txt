رضا رفیعی روز جمعه در گفت و گو با خبرنگار ایرنا ، اظهارداشت: حادثه ریزش سنگ آبشار امروز در ساعت 12:40 دقیقه رخ داد که در نهایت منجر به مصدومیت این افراد شد.وی با اشاره به اینکه این حادثه هیچگونه فوتی نداشته است، عنوان کرد: دو نفر از مصدومین در محل درمان و یک نفر دیگر نیز برای رسیدگی و مراقبت های بیشتر به نزدیک ترین مرکز درمانی منتقل شد.بر اساس این گزارش ، روستای شیوند در دل منطقه حفاظت شده منگشت و شالو از توابع شهرستان ایذه جای گرفته که رودخانه کارون از مجاور آن می گذرد و علاوه بر این آبشار بلند شیوند نیز از دل کوه فاصله ای حدود چهار کیلومتر را می پیماید و به دریاچه می ریزد که به محلی برای حضور گردشگران تبدیل شده است.گفتنی است، اورژانس 115 خوزستان 200 دستگاه آمبولانس و 142 پایگاه شامل 51 شهری و 91 جاده ای دارد که از این تعداد 96 پایگاه شامل 37 شهری و 59 جاده ای مربوط به دانشگاه علوم پزشکی اهواز است.7148/6002
      
      