{"onTitr":"","titr":" بارش پراکنده در ارتفاعات البرز و زاگرس","describe":" تهران - ایرنا - مدیرکل پایش سازمان هواشناسی گفت: از بعد از ظهر امروز تا روز چهارشنبه شاهد بارش پراکنده همراه با رعد و برق در ارتفاعات البرز و زاگرس خواهیم بود.", "text":"مسعود حقیقت روز دوشنبه در گفت و گو با خبرنگار علمی ایرنا افزود: امروز بعدازظهر در ارتفاعات کردستان ، لرستان، جنوب آذربایجان غربی ، غرب همدان ، کرمانشاه، چهارمحال و بختیاری، شمال ایلام، شمال خوزستان ، غرب اصفهان ، ارتفاعات کرمان ، جنوب یزد، جنوب فارس و غرب هرمزگان بارش های پراکنده همراه با رعد و برق رخ خواهد داد.وی اظهار داشت: بعدازظهر فردا برای استان های آذربایجان شرقی ، آذربایجان غربی، اردبیل، گیلان، غرب مازندران ، دامنه های زاگرس و  دامنه های البرز ناپایداری به شکل رگبار و رعد و برق پیش بینی شده است.مدیرکل پایش سازمان هواشناسی ادامه داد: چهارشنبه در شمال غرب به ویژه استان های آذربایجان شرقی ، آذربایجان غربی، اردبیل، گیلان، غرب زنجان ، شرق کرمانشاه، لرستان ، همدان و جنوب کردستان احتمال بارش همراه با رعد و برق وجود دارد.حقیقت گفت: همچنان در منطقه شرق کشور به ویژه استان های خراسان جنوبی، جنوب خراسان رضوی، شرق کرمان، شرق یزد ، شرق و جنوب هرمزگان و منطقه زابل وزش باد شدید همراه با گرد و خاک وجود دارد.وی افزود: در روزهای آینده دمای هوا در نوار شمالی کشور به شکل تدریجی 3 تا 5 درجه افزایش خواهد یافت.*** وضعیت هوای تهران / گرمترین و سردترین نقاط کشور مدیر کل پایش سازمان هواشناسی افزود: فردا در تهران احتمال بارش های پراکنده در ارتفاعات وجود دارد، بیشینه دمای دیروز تهران 21 درجه و کمینه امروز صبح 14 درجه بود که امروز به 22 درجه می رسد، دمای پایتخت تا چهارشنبه به 25 تا 26 درجه افزایش می یابد.حقیقت گفت: دیروز اهواز با 42 درجه گرمترین و امروز صبح فریمان در استان خراسان رضوی منفی دو سردترین نقاط کشور بودند.علمی 9014**1440            "}