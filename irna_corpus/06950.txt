{"onTitr":"","titr":" واشنگتن و شرکای تجاری اش در صدد اعمال فشار بر پکن هستند","describe":" تهران - ایرنا - وزیر بازرگانی آمریکا با اشاره به جایگزینی توافقنامه همکاری تجاری آمریکا،مکزیک و کانادا به جای توافقنامه تجارت آزاد آمریکای شمالی، از همکاری با شرکای تجاری بیشتری در اعمال فشار به بازارهای چین خبر داد.", "text":"به گزارش ایرنا به نقل از ژاپن تودی در روز شنبه، 'ویلبر راس' وزیر بازرگانی آمریکا اعلام کرد که این قرارداد تلاشی دیگر در رفع نقاط ضعف آمریکا در معاملات تجاری با چین است که به مشروعیت تجارت این کشور از جمله مالکیت معنوی و کمک هزینه های صنعتی پکن کمک خواهد کرد.به نوشته 'ژاپن تودی' ، 'ایالات متحده در حال حاضر در مراحل اولیه مذاکره با ژاپن و اتحادیه اروپا در جهت کاهش تعرفه ها و موانع نظارتی توکیو است و در تلاش برای کاهش کسری بودجه خودرو سازی و سایر کالاهای آمریکایی است.'«امضای توافق نامه مقرراتی مشابه با توافق نامه جدید آمریکا- مکزیک- کانادا توسط ژاپن و اتحادیه اروپا، بدین معنی خواهد بود که ژاپن هم سو با واشنگتن برای اعمال بیشتر فشار بر دومین اقتصاد بزرگ دنیا یعنی چین، وارد عمل خواهد شد.»'راس' با بیان اینکه تا پیش از انتخابات 6 نوامبر کنگره آمریکا، انتظار پیشرفت چندانی در مذاکرات چین و آمریکا نداشته است تصریح کرد که ظاهرا در حال حاضر مقامات چینی تمایلی برای مذاکره ندارند.به نوشته ' ژاپن تودی'، مقررات مندرج در توافقنامه آمریکا- مکزیک- کانادا که انتظار می رود جایگزین قرارداد تجارت آزاد آمریکای شمالی شود، به واشنگتن حق رای خواهد داد تا از اینکه کانادا، مکزیک و دیگر شرکای تجارت آزاد، بر اساس اصول بازار اداره می شوند، اطمینان حاصل کند زیرا این موضوع، هسته مرکزی جنگ تجاری آمریکا علیه چین است.«تحت مقررات این توافقنامه، اگر هر یک از این سه کشور ذکر شده، مبادله تجاری با بازارهای ممنوعه داشته باشند، دو کشور دیگر آزاد هستند تا ظرف 6 ماه از این قرارداد خارج شوند و روابط دوجانبه خود را آغاز کنند.»راس دراین باره می گوید: 'این موضوع کاملا منطقی است.'به گفته وی با وجود قرارداد از پیش تنظیم شده، افزودن این قوانین به به معاملات تجاری دیگر ساده تر خواهد بود؛ مردم متوجه خواهند شد که این قرارداد پیش نیاز معامله های دیگر خواهد بود.'ژاپن تودی در این خصوص نوشت'، تعویق مذاکرات اتحادیه اروپا و ژاپن تهدیدی برای تعرفه های 25 درصدی اعمال شده توسط آمریکا بر خودرو و قطعات خودرو این کشور خواهد بود، وزارت بازرگانی آمریکا نیز در حال تحقیق درباره این موضوع است که آیا این گونه واردات تهدیدی برای امنیت ملی خواهد بود یا خیر. بر طبق قرارداد امضا شده بین آمریکا- مکزیک- کانادا، مکزیک و کانادا از این گونه تعرفه ها معاف خواهند بود.به گفته راس: 'شیوه عملکرد ما در این خصوص، طی مذاکره و گفت و گو مشخص خواهد شد،و به شیوه های مختلف حل این مشکل خواهیم پرداخت. ما خواهان تولیدات گسترده در تمامی زمینه ها در ایالات متحده هستیم.'رئیس جمهور آمریکا 'دونالد ترامپ' در سخرانی روز پنج شنبه خود اعلام کرد که 'شینزو آبه' نخست وزیر ژاپن از افزایش سرمایه گذاری خودروسازان ژاپنی در آمریکا خبر داده است.راس در پی این اظهارات اعلام کرد که در پی امضای قرارداد با مکزیک و کانادا، تقاضا افزایش خواهد یافت و برخی خودرو سازان خارجی در آمریکا کارخانه هایی در راستای پاسخ گویی به این نیازهای فزاینده، خواهند ساخت. به گفته وی برخی خودرو سازان آسیایی ممکن است با مشکلاتی در تطابق با پیمان تجاری جدید رو به رو شوند، اما برای حل این مشکل می توانند به تولیدی های آمریکا بپیوندند.شرکت جنرال موتورز، فولکس واگن، تویوتا موتور و دیگر خودروسازان هشدار داده اند که تعرفه ها می توانند هزینه های اضافی مشاغل و افزایش قیمت خودروها را در پی داشته باشد.**آساق**9470**1663            "}