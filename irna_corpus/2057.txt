{"onTitr":" استاندار ایلام:    ","titr":" نوسان قیمت ها در اجرای پروژه های اشتغالزایی لحاظ شود","describe":" ایلام - ایرنا - استاندار ایلام گفت: در ارزیابی طرح های اشتغالزایی و متاثر شدن طرح ها از افزایش قیمت ها باید این موضوع مورد توجه قرار گیرد تا از بدهکارشدن متقاضیان جلوگیری شود.", "text":"به گزارش ایرنا، قاسم سلیمانی دشتکی روز چهارشنبه در نشست کارگروه اشتغال و سرمایه گذاری استان اظهار داشت: سرمایه گذارانی که به دنبال تولید، اشتغال و توسعه هستند اگر برای آنها این تغییرات قیمت مد نظر قرار نگیرد، به یک بدهکار بانکی تبدیل شده و نمی توانند به اهداف خود دست یابند.وی افزود: باید در ارزیابی میزان سرمایه ثابت و جاری با توجه به افزایش قیمت ها تغییراتی ایجاد شود تا طرح ها به تولید و اشتغال برسند.استاندار ایلام خواستار ابلاغ سریع مرحله دوم طرح تسهیلات اشتغالزایی شد و گفت: استان هایی که جذب بالایی در بحث تسهیلات اشتغالزایی داشته اند باید سهم آنها در مرحله دوم افزایش یافته و تشویق شوند.سلیمانی دشتکی به موضوع رسته طرح های اشتغالزایی اشاره کرد و یادآور شد: در این خصوص نیز باید اختیارات استان ها افزایش یابد و 20 تا 30 درصد به نسبت مزیت ها قابل تغییر باشند و استان ها بتوانند با توجه به مزیت ها و پتانسیل های منطقه خود نسبت به تغییر این رسته ها اقدام کنند.وی ادامه داد: 10 درصد تسهیلات در سطح ملی به بخش معدن اختصاص یافته و این ظرفیت یکی از مزیت های اقتصادی در استان ایلام است که باید اعتبار و تسهیلات بیشتری به آن اختصاص یابد.سلیمانی دشتکی به اختصاص تسهیلات اشتغال روستایی به شهرک های صنعتی مستقر در شهرهای زیر 20 هزار نفر اشاره کرد و گفت: بیشتر شهرهای استان ایلام دارای جمعیت زیر 20 هزار نفر هستند و با توجه به زیرساخت های مناسب برای اجرای طرح های تولیدی و اشتغالزایی اگر این شهرک ها در زمره روستاها به حساب آیند و شامل تسهیلات اشتغال زایی روستایی باشند امکان تعریف طرح های بسیاری در آنها وجود خواهد داشت. وی تاکید کرد: برخی از بانک های تخصصی از ارائه تسهیلات محرومند و شایسته است این بانک ها به بحث ارائه تسهیلات اشتغال زایی وارد شوند و از ظرفیت آنها نیز استفاده شود.مدیرکل تعاون، کار و رفاه اجتماعی نیز در این نشست گفت: مجموع اعتبارات ابلاغی مرحله اول تسهیلات اشتغال روستایی، یک هزار و 211 میلیارد ریال است و تا هجدهم مهرماه جاری 2 هزار و 30 پرونده در بانک ها با اعتبار یک هزار و 319 میلیارد ریال و اشتغالزایی سه هزار و 841 نفر مصوب شده اند.شکراله شیرخانی افزود: تاکنون بر اساس سهم ابلاغی مرحله اول استان، یک هزار و 912 قرارداد با اعتبار یک هزار و 233 میلیارد ریال و اشتغالزایی 3 هزار و 492 نفر منعقد شده و کل پرداختی های استان با توجه به یک هزار و 740 پرونده 580 میلیارد ریال بوده است.وی یادآور شد: بانک های عامل نیز تاکنون بر اساس یک هزار و 211 میلیارد ریال اعتبار تخصیصی استان، پست بانک 124 طرح مصوب با اعتبار 221 میلیارد ریال و 122 عقد قرارداد با اعتبار 218 میلیارد ریال و بانک کشاورزی 949 طرح مصوب با 654 میلیارد ریال اعتبار و 895 طرح و اعتبار 620 میلیارد ریال قرارداد منعقد شده است.به گفته شیرخانی صندوق کارآفرینی امید با 751 طرح مصوب و اعتبار 182 میلیارد ریال، 693 عقد قرارداد با اعتبار 16 میلیارد ریال و بانک توسعه تعاون با 230 طرح مصوب و 266 میلیارد ریال اعتبار و205  قرارداد با اعتبار 238 میلیارد ریال منعقد شده است.به گزارش ایرنا، نشست کارگروه اشتغال و سرمایه گذاری استان ایلام روز چهارشنبه با حضور استاندار، مشاور وزیر و مدیرکل اشتغال وزارت تعاون، کار و رفاه اجتماعی در سالن جلسات استانداری برگزار شد.7180/6119            "}