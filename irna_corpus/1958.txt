{"onTitr":"","titr":" 92 درصد جرم های فضای مجازی در میاندوآب کشف شد","describe":" مهاباد- ایرنا- فرمانده انتظامی میاندوآب گفت: امسال با تلاش کارشناسان پلیس فتای این منطقه، 92 درصد جرم های سایبری /فضای مجازی/ در این شهرستان کشف شده است.", "text":"سرهنگ حسن شیخ نژاد روز چهارشنبه در گفت و گو با خبرنگار ایرنا افزود: برداشت غیرمجاز از حساب اشخاص و مزاحمت اینترنتی از جمله جرایم سایبری در میاندوآب بوده و در این رابطه 146 فقره پرونده قضایی توسط پلیس فتا تشکیل شده بود که 134 فقره منجر به کشف شد.وی بیان کرد: در این مدت همچنین 126 نفر در رابطه با جرایم فضای مجازی دستگیر و تحویل مقام قضایی شده اند.فرمانده انتظامی شهرستان میاندوآب با بیان اینکه خانواده ها تهدیدات و آسیب های فضای مجازی را برای فرزندان خود جدی بگیرند، تاکید کرد:  خانواده‌ها مراقب فعالیت کودکان خود به ویژه در شبکه‌های اجتماعی باشند.وی گفت: خانواده ها باید هوشیار باشند که در دنیای مجازی، افراد یکدیگر را نمی بینند و مجرمان در این فضا جای خوبی را برای تاخت و تاز پیدا کرده اند تا به اهداف خود برسند و هرچند پلیس نقش پیشگیری و مقابله را بر عهده دارد ولی نقش خانواده ها و افراد مختلف برای مراقبت از آسیب های فضای مجازی یک امر ضروری و مهم است.شهرستان میاندوآب با بیش از 277 هزار نفر جمعیت در جنوب آذربایجان غربی واقع است.&#160;9871/3020/2093            "}