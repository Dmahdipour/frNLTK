{"onTitr":" دادستان قم:    ","titr":" مبارزه قاطعی با جرائم اقتصادی و احتکار درقم صورت گرفته است","describe":" قم - ایرنا-  دادستان عمومی و انقلاب قم گفت: دادستانی این استان با تشکیل اکیپ گشت مشترک با سازمان تعزیرات ، صنعت ، معدن و تجارت ، بازسی و نظارت اصناف ، معاونت اطلاعات سپاه و نیروی انتظامی به صورت عملیاتی نسبت به مبارزه با جرائم اقتصادی و تخلف احتکار اقدامات قاطعی انجام داده است.", "text":"به گزارش عصر شنبه ایرنا به نقل از روابط عمومی دادستانی قم ، مهدی کاهه در گفت وگویی افزود: کشف انبار احتکار آلومینیوم به ارزش 2.8 میلیارد تومان و 23تن جو که باهماهنگی سازمان جهاد کشاورزی نسبت به عرضه آن به نرخ رسمی اقدام شد از جمله کشفیاتی است که توسط این اکیپ ویژه صورت گرفته است. همچنین 129 تن گندم که پرونده آن هم اکنون در حال بررسی است از جمله کشفیات در ایام اخیر بوده است.وی به نمونه‌های دیگری از کشف انبارهای احتکاری اشاره کرد و گفت: در یک مورد دیگر انباری که برنج ایرانی و خارجی درآن احتکار شده بود کشف که پس از بررسی، دستور توزیع این برنج‌ها به قیمت رسمی در سطح فروشگاه‌های زنجیره‌ای داده شد. وی افزود: علاوه بر این انبار دیگری که در آن مقادیر زیادی چای به ارزش 137میلیون تومان دپو شده بود کشف که متهم آن علاوه بر الزام به عرضه کالا، به پرداخت جزای نقدی معادل ده درصد میزان ارزش کالا محکوم شد.کاهه در رابطه با کشف گوشت، مرغ و لوازم خانگی هم گفت: در پی انجام گشت مشترک دادستانی با سایر ارگان‌ها حدود 2تن مرغ کشف شد که متهم آن به اتهام اختفا و امتناع از عرضه به توزیع کالا به نرخ رسمی در بازار محکوم گردید. همچنین در پی اخبار واصله مبنی بر احتکار و عدم اعلام موجودی یک انبار لوازم خانگی، پس از انجام بررسی‌های لازم، تعداد 86 دستگاه یخچال و 285 دستگاه اجاق گاز و 300دستگاه انواع بخاری و 303 دستگاه آبگرمکن از انبار یک فرد کشف گردید که پرونده این فرد در حال بررسی بوده و متهم آن به اتهام اخلال در نظام اقتصادی تحت تعقیب می‌باشد.وی افزود: 13هزار بند کاغذ گلاسه نیز به ارزش 3.2 میلیارد تومان تحت اتهام احتکار درحال رسیدگی است که با دستور قضایی نسبت به توزیع گلاسه‌های مذکور در بازار اقدام شد.کاهه در رابطه  با تخلف عرضه خارج از شبکه کالا هم گفت: به علاوه موارد فوق در راستای مبارزه با جرائم اقتصادی در روزهای گذشته 129تن گندم، 926 کیلوگرم گوشت گوساله وارداتی و میزان زیادی شمش آلومینیوم به ارزش 6.7 میلیارد تومان  کشف شده است..وی در رابطه با تخلف اخفاء و امتناع از عرضه کالا به بازار تصریح کرد: کالا‌های متفاوتی از جمله مرغ منجمد، برنج ایرانی و پاکستانی، شکر و چای، نوشابه و انواع نوشیدنی، کابل و فویل آلومینیوم، و ... به ارزش‌تقریبی مجموعا 20.99 میلیارد تومان از متهمان کشف گردیده است.وی در رابطه با ارزش تقریبی کالاهای احتکاری گفت: 5.55 میلیارد تومان ارزش تقریبی مجموع کالا‌های احتکار شده از جمله آب معدنی، کاغذ، لاستیک سواری، شکر سفید و ... می‌باشد.کاهه در پایان گفت: برای تعدادی از متهمین به اتهام اخلال در نظام اقتصادی پرونده قضایی تشکیل شده که برخی از این متهمان در بازداشت هستند. 6133/            "}