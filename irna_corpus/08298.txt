{"onTitr":"","titr":" عربستان با کارخانه اسلحه سازی آفریقای جنوبی وارد مذاکره شد","describe":" تهران - ایرنا - رئیس صنایع دفاع عربستان شامگاه پنجشنبه به خبرگزاری رویترز گفت: گفت وگو با تولید کنندگان عمده سلاح در آفریقای جنوبی جریان دارد و ما خرید بخشی از سهام شرکت ' دنل داینمیکس ' که با مشکلات (مالی) روبروست، بررسی می کنیم.", "text":"به گزارش ایرنا، 'آندریاس شویر' مدیر اجرایی صنایع نظامی عربستان بدون ذکر اسامی شرکای احتمالی اش گفت: پیش بینی ما این است که نخستین شراکت میان ریاض و کیپ تاون پایان سال جاری میلادی انجام شود.از سوی دیگر، مدیریت پروژه های عمومی آفریقای جنوبی که بر شرکت دنل داینمیکس نظارت دارد، با تایید آغاز  گفت و گو با شرکت های عربستانی، اعلام کرد: سخن گفتن درباره جزئیات این مشارکت احتمالی بسیار زود است.تولیدات شرکت دنل داینمیکس که یک شرکت ساخت سلاح و مهمات به شمار می رود، شامل ساخت پهپادهای «یو ای وی»، « موشک های هوا به هوا»، «موشک های ضد زره» است.آفریقای جنوبی در سال‏های اخیر تلاش کرده تا سهم خود از بازار فروش تسلیحات را افزایش دهد. یکی از اصلی‏ ترین مزیت‏های این کشور برخورداری از تنوع اقلیمی و محیط‏ های فیزیکی مختلف برای آزمایش و ارزیابی تجهیزات نظامی است.این حوزه به یکی از اصلی‏ ترین زمینه‏ های همکاری صنایع دفاعی این کشور و شرکت‏های پیشرو خارجی تبدیل شده است.صنایع نظامی در آفریقای جنوبی تلاش می کنند، در قالب همکاری با سایر کشورها توانمندی‏ های فناورانه خود را ارتقا داده و محصولات دفاعی متنوع‏ تری را به بازارهای بین‏ المللی عرضه کنند.شبس *9363** 1917            "}