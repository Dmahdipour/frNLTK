{"onTitr":"","titr":" تجهیز اراضی آذربایجان غربی به آبیاری نوین سرعت می گیرد","describe":" ارومیه- ایرنا- مدیر آب و خاک و امور فنی و مهندسی سازمان جهاد کشاورزی آذربایجان غربی گفت: سیستم های نوین آبیاری در سطح 58 هزار و 400 هکتار از اراضی کشاورزی استان اجرا و مقرر شده تجهیز اراضی استان به این سیستم ها تسریع شود.", "text":"فیض الله شمس روز دوشنبه در گفت و گو با خبرنگار ایرنا افزود: در سال جاری سیستم آبیاری نوین در سطح یکهزار و 800 هکتار از اراضی  زراعی و باغی استان اجرا شده است.وی بیان کرد: در سال جاری برای اجرای 6 هزار و 250 هکتار آبیاری تحت فشار برنامه ریزی شده است.وی اضافه کرد: روند تجهیز اراضی به آبیاری نوین در سال های اخیر برای کمک به احیای دریاچه ارومیه سرعت گرفته است.مدیر آب و خاک و امور فنی و مهندسی سازمان جهاد کشاورزی آذربایجان غربی افزود: هیچ گونه محدودیت اعتباری در اجرای این طرح ها  وجود ندارد و سازمان جهاد کشاورزی آماده اجرای همه طرح های پیشنهادی از طرف بهره برداران است.شمس ادامه داد: سیاست سازمان اجرای طرح های تجمیعی در سطح استان است که در روستاهای دریاس، توت آغاج، کوسه کهریز شهرستان مهاباد، بابا احمد شهرستان چالدران، روستاهای بالو و حصار بهرام خان ارومیه اجرا می شود.وی بیان کرد: همزمان با بزرگداشت چهلمین سالگرد پیروزی انقلاب اسلامی این طرح ها به بهره برداری خواهند رسید.به گزارش ایرنا در سال گذشته چهار هزار و 900 هکتار از اراضی استان به سیستم های آبیاری بارانی و قطره ای تجهیز شد.7125/2093            "}