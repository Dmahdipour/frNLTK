{"onTitr":"","titr":" مکرون ادعای وزیرش درباره ایران را رد کرد","describe":" تهران- ایرنا- در حالی که وزیر خارجه فرانسه وزارت اطلاعات ایران را به دست داشتن در بمب گذاری نشست گروهک مناققین متهم کرده بود، رئیس جمهوری این کشور اظهارات وزیر خود را رد کرد.", "text":"به گزارش جمعه شب ایرنا به نقل از خبرگزاری رویترز، امانوئل مکرون رئیس جمهوری فرانسه نقش داشتن مقام های ایران در طرح بمب گذاری ناموفق ادعایی در نشست منافقین در پاریس را رد کرد.مکرون در گفت و گو با تلویزیون فرانس 24 گفت: همانطور که می دانید جناح های مختلفی در ایران وجود دارد و نمی توانم بگویم که دستور (این بمب گذاری) از مقام های بالا یا از فلان سرویس یا جناح صادر شده باشد.وی همچنین تصریح کرد که هیچ اطلاعات دیگری در این زمینه ندارد.رئیس جمهوری فرانسه در این گفت و گو هشدار داد که پیامدهای خروج از تواق هسته ای ایران فاجعه بار خواهد بود.اظهارات مکرون در حالی است که پیشتر ژان ایو لودریان وزیر خارجه فرانسه مدعی شده بود که وزارت اطلاعات ایران پشت این بمب گذاری ناموفق بوده است.پاریس همچنین دهم مهر ماه با طرح این اتهام اعلام کرد که دارایی های دو فرد ایرانی و وزارت اطلاعات ایران را در فرانسه توقیف می کند.یکی از این افراد اسدالله اسدی دیپلمات ایرانی بود که در آلمان به اتهام واهی مشارکت در این بمب گذاری دستگیر و سه شنبه گذشته به مقام های بلژیک تحویل داده شد.دستگیری این دیپلمات ایرانی پس از آن انجام شد که یک زوج ایرانی الاصل در بلژیک در این رابطه بازداشت شدند و مقام های آن کشور گزارش دادند که در خودرو آنها مواد منفجره کشف کرده اند.دستگاه قضایی آلمان اواخر تیر ماه امسال حکم زندان موقت دیپلمات بازداشت شده ایرانی را صادر کرده بود. وی به عنوان دیپلمات در کشور اتریش فعالیت داشت.خبر بازداشت این افراد در حالی از سوی رسانه های غربی مطرح شد که بلافاصله ایران هرگونه نقش داشتن در آن را رد و آن را توطئه ای از پیش طراحی شده خواند.&#39;بهرام قاسمی&#39; سخنگوی وزارت خارجه ایران پیشتر در این باره اعلام کردکه سناریوی بی پایه و اساس دخالت دیپلمات ایرانی در یکی از کشورهای اروپایی، برای تخریب روابط ایران و اروپا در این مقطع مهم و حساس طراحی و اجرا شده است.به دنبال این موضوع، وزارت خارجه ایران، سفرای کشورهای فرانسه، اتریش و کاردار آلمان را فرا خواند و مراتب اعتراض شدید تهران را به آنها منتقل کرد.شبد**9416**1010            "}