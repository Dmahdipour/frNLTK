{"onTitr":"","titr":" 655 میلیارد ریال تسهیلات اشتغالزا در چهارمحال و بختیاری پرداخت کرد","describe":" شهرکرد- ایرنا- مدیر شعب بانک کشاورزی چهارمحال و بختیاری گفت: این بانک در نیمه نخست امسال 655 میلیارد ریال تسهیلات اشتغالزا در استان پرداخت کرد.", "text":"هوشنگ طاهری میرقائد روز پنجشنبه در گفت و گو با خبرنگار ایرنا تاکید کرد: این مبلغ نخستین بار از سوی بانک کشاورزی چهارمحال و بختیاری به 305 طرح تولیدی استان پرداخت شده است.وی افزود: با بهره برداری از این طرح ها زمینه اشتغال مستقیم 903 نفر در چهارمحال و بختیاری فراهم می شود.طاهری میرقائد تصریح کرد: تسهیلات اشتغالزایی پرداختی بانک کشاورزی چهارمحال و بختیاری در نیمه نخست امسال از محل اعتبارات ایجاد اشتغال پایدار روستایی و عشایری به فعالان واجد شرایط بخش کشاورزی استان پرداخت شد.به گزارش ایرنا، سهمیه چهارمحال و بختیاری از محل اعتبارات ایجاد اشتغال پایدار روستایی و عشایری در سال جاری سه هزار و 140 میلیارد ریال است.پرداخت تسهیلات اشتغال پایدار روستایی و عشایری با هدف ایجاد اشتغال در مناطق محروم و کمتر توسعه یافته، کاهش نرخ بیکاری و بهبود وضعیت معیشتی مردم صورت می گیرد.7362/2097            "}