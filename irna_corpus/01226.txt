{"onTitr":" رئیس جمهوری ترکیه:    ","titr":" توافقنامه ترکیه و آمریکا در رابطه با منبج سوریه پابرجاست","describe":" تهران - ایرنا - روزنامه حریت به نقل از 'رجب طیب اردوغان' نوشت، با وجود تاخیر در اجرای توافق حاصله بین ترکیه و آمریکا بر سر شهر منبج سوریه، این توافق پابرجاست.", "text":"به نوشته حریت، چاپ ترکیه، آنکارا و واشنگتن، پس از ماه ها اختلاف، در مه امسال بر سر منبج به توافق رسیدند. طبق این توافق، شبه نظامیان موسوم به یگان های حفاظت از مردم کرد، از شهر منبج سوریه خارج خواهند شد و نیروهای ترکیه و آمریکا تامین امنیت و ثبات این منطقه را به عهده خواهد گردفت.  اردوغان، پنجشنبه به هنگام بازگشت از مجارستان، به خبرنگاران گفت: گرچه اجرای این توافقنامه به تاخیر افتاده اما، کاملا بی مصرف نشده است. وزرای خارجه و دفاع آمریکا گفتند که اقدامات لازم را انجام خواهند داد.طبق این توافقنامه، ترکیه در منبج، گشت زنی های هماهنگ اما، مستقل انجام خواهد داد.وزیر دفاع ترکیه سه شنبه از شروع آموزش مشترک سربازان آمریکا و ترکیه برای گشت زنی در منبج خبر داد.آنکارا نگران پیشروی یگان های حفاظت از مردم در منبج و در نهایت، ترغیب شبه نظامیان کرد در داخل ترکیه است.روابط ترکیه و آمریکا در پی محاکمه 'آندره برونسون'، کشیش آمریکایی به اتهام فعالیت های تروریستی در ترکیه در ماه های گذشته متشنج شده است.اردوغان در رابطه با محاکمه برونسون به خبرنگاران گفت، من تابع رای تشکیلات قضایی هستم. جلسه بعدی محاکمه برونسون، فردا(جمعه) برگزار می شود. اروپام**1088**1663**            "}