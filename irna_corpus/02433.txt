{"onTitr":"","titr":" دفعات وقوع طوفان در مشهد افزایش یافته است","describe":" مشهد- ایرنا- مدیرکل هواشناسی خراسان رضوی گفت: تعداد طوفانهای رخ داده در مشهد طی شش ماه نخست امسال نسبت به مدت مشابه پارسال بیشتر شده است.", "text":"محسن عراقی زاده روز چهارشنبه در گفت و گو با خبرنگار ایرنا افزود: نیمه نخست امسال دو طوفان در ماههای فروردین و خرداد در شهرستان مشهد رخ داد در حالی که پارسال در این بازه زمانی فقط یک طوفان اتفاق افتاد.وی گسترش جریانهای ناپایدار جوی را از علل افزایش طوفان در مشهد عنوان و بیان کرد: بادها به چند گروه شامل 'خفیف، ملایم، متوسط، شدید، خیلی شدید و طوفان' تقسیم می شوند. سرعت طوفان بیشتر از 72 کیلومتر در ساعت است. مدیرکل هواشناسی خراسان رضوی گفت: سرعت وزش 'بادهای خفیف' کمتر از هفت کیلومتر در ساعت، 'بادهای ملایم' بین هفت تا 18 کیلومتر در ساعت، 'بادهای شدید' بین 36 تا 54 کیلومتر در ساعت و سرعت وزش 'بادهای خیلی شدید' بین 54 تا 72 کیلومتر در ساعت است.وی افزود: میزان وقوع 'بادهای متوسط' نیز در مشهد افزایش داشته بطوری که ظرف شش ماه نخست امسال 146 مورد باد متوسط در این منطقه رخ داد. این میزان پارسال 129 مورد بود.عراقی زاده ادامه داد: با این وجود میزان وقوع 'بادهای شدید و خیلی شدید' در شهرستان مشهد کاهش یافته است. امسال تاکنون دو مورد وزش 'باد خیلی شدید' رخ داد اما این تعداد در مدت مشابه پارسال پنج مورد گزارش شد. وی گفت: دفعات وقوع 'بادهای شدید' نیز در مشهد طی نیمه نخست امسال 22 مورد بود. این میزان در مدت مشابه پارسال 42 مورد بود. بیشترین سرعت وزش باد در مشهد طی دوره آماری بلندمدت 90 کیلومتر در ساعت است که 17 اردیبهشت ماه 1394 رخ داد. 3027/1858            "}