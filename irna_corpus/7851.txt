{"onTitr":"","titr":" دستیار کی روش: تمرین رضائیان با تیم ملی مشکلی ندارد","describe":" تهران - ایرنا - «اوسیانو کروز» مربی تیم ملی فوتبال ایران و دستیار «کارلوس کی روش» گفت: «رامین رضائیان» فعلا در تیم خاصی بازی نمی کند و با وجود اینکه برای دیدار با تیم بولیوی دعوت نشده، مشکلی برای حضور او در تمرینات وجود ندارد.", "text":"به گزارش ایرنا کروز امروز جمعه در حاشیه نخستین تمرین تیم ملی برای دیدار دوستانه با تیم ملی فوتبال بولیوی در سخنانی اظهار داشت: بازی های رضائیان را به خاطر دارم و او در جام جهانی روسیه در ترکیب ایران بود که باید هر چه زودتر در یک تیم باشگاهی فعالیت کند.وی درباره اردوی پیش رو گفت: برگزاری مرحله دوم اردوی آماده‌سازی به کادر فنی و بازیکنان کمک می کند تا انتظارات یکدیگر را بدانند، البته مرحله اول اردو با بازی با ازبکستان سپری شد و فرصت پیش رو به کادر فنی این امکان را می دهد تا زمان بیشتری در کنار بازیکنان باشند و تمرینات آماده‌سازی را پیگیری کنند.مربی تیم ملی فوتبال ایران ادامه داد: تا آخر هفته لیگ‌های اروپایی هنوز ادامه دارند و لژیونرها بعد از این بازی‌ها به اردوی تیم ملی اضافه می‌شوند، همچنین ملی پوشان تیم تراکتورسازی از فردا شنبه و&#160;سایر بازیکنان از روز&#160; یکشنبه در اختیار کادر فنی تیم ملی خواهند بود.او در خصوص تعداد کم بازیکنان دعوت شده از تیم پرسپولیس به اردوی تیم ملی تصریح کرد: به پرسپولیس برای پیروزی مقابل السد تبریک می گویم و الان باید تمرکز آنها برای بازی برگشت باشد، البته اعضای کادر فنی عملکرد بازیکنان در همه تیم‌ها را دنبال می‌کنند اما در حال حاضر یک نفر حق انتخاب دارد و نام آن شخص کارلوس کی‌روش است.کروز درباره دعوت «سردار آزمون» و غیبتش در مرحله قبلی گفت: ما تلاش زیادی برای کار سردار انجام می‌دهیم و جلسه‌ای بین کی‌روش و تاج برگزار خواهد شد و بعد از این جلسه مطالبی خواهیم داشت که به رسانه‌ها خواهیم گفت. مطمئن هستیم خبر خوشی برای فوتبال ایران داریم.تیم ملی فوتبال ایران نخستین تمرین خود را برای دیدار دوستانه با تیم ملی بولیوی در راستای&#160;آماده سازی جام ملت های آسیا از ساعت 17 و 30 دقیقه در ساختمان پک (مرکز توانمندسازی حرفه ای فوتبال) آغاز کرد.همچنین مهدی ترابی هافبک هجومی تیم ملی فوتبال ایران نیز در سخنانی درباره اردوی پیش رو گفت: از حضور دوباره در جمع ملی پوشان&#160;خوشحالم و قطعا تلاش همه اعضای تیم و بازیکنان در جهت ارائه بهترین عملکرد در تمرینات و دیدار پیش رو است.وی گفت: مصاف دوستانه با تیم هایی مانند بولیوی به جوان های تیم مانند خودم کمک می کند تا تجربه بیشتری کسب کنیم و برای جام ملت ها به آمادگی بهتری برسیم.دومین دیدار دوستانه تیم ملی پس از جام جهانی 2018 روسیه، 24 مهر ساعت 19 و 30 دقیقه در ورزشگاه آزادی مقابل بولیوی برگزار می شود.هفدهمین دوره جام ملت های آسیا از 15 دی ماه در کشور امارات متحده عربی برگزار می شود و ملی پوشان فوتبال ایران در مرحله گروهی با تیم های یمن، ویتنام و عراق رقابت خواهند کرد.ورزشی**9029**1597            "}