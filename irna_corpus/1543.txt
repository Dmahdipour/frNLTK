{"onTitr":"","titr":" 10 میلیارد ریال برای آبرسانی به روستای جلاران اختصاص یافت","describe":" بیرجند - ایرنا - فرماندار درمیان گفت: 10 میلیارد ریال توسط بنیاد برکت برای آبرسانی پایدار به روستای جلاران شهرستان اختصاص یافت.", "text":"به گزارش ایرنا محمد بشیری زاده روز چهارشنبه در بازدید مدیران کل کمیته امداد و بنیاد مسکن خراسان جنوبی از روستاهای محروم «ذکری، جلاران و گل نی» شهرستان درمیان افزود: آبرسانی به روستای جلاران از شهرستان سربیشه انجام خواهد شد و پیگیری آبرسانی پایدار به روستاهای گل نی و ذکری با همکاری سایر دستگاه‌ها هستیم.وی گفت: در حال حاضر آب هر سه روستای مذکور با تانکر تامین می شود و حجم آب ارسالی نیاز این روستاییان را رفع می کند.فرماندار درمیان تصریح  کرد: هم اکنون مردم روستاهای ذکری، جلاران و گل نی در کپر و آلونک زندگی می کنند که با همکاری بنیاد مسکن، کمیته امداد و بهزیستی 64 واحد مسکونی با پیشرفت فیزیکی بالا و به صورت رایگان در این روستاها در حال احداث است. وی با تاکید بر اینکه به جد پیگیر مسئله اشتغال این روستاییان مرزی و محروم هستیم بیان کرد: در تلاش هستیم با آموزش صنایع دستی کارگاه های صنایع دستی را در این روستاها راه اندازی کنیم و  محصولات تولیدی اهالی این روستاها را در مرکز کشور به فروش برسانیم.بشیری زاده گفت: در حال حاضر مرکز آموزش فنی و حرفه ای شهرستان آموزش های صنایع دستی را به زنان این روستاها ارائه می دهد.وی با بیان اینکه پارک روستایی با همکاری دهیاری ها در این روستاها احداث می شود گفت: با تلاش دولت گازرسانی به روستای ذکری انجام شده و پیگیر گازرسانی به روستاهای جلاران و گل نی هستیم. «جلاران، گل نی و ذکری» از محروم ترین روستاهای مرزی خراسان جنوبی است که به دلیل محرومیت زیاد و شیوع بیماری های پوستی در این روستاها در خردادماه امسال استاندار خراسان جنوبی تیمی را برای بررسی وضعیت این مناطق به ریاست معاون عمرانی استاندار به این روستاها اعزام کرد و از تمامی دستگاه های اجرایی استان خواست با حرکت جهادی برای رفع غبار محرومیت از این روستاها تلاش کنند. شهرستان درمیان با وسعت پنج هزار و 797 کیلومتر مربع از شمال به شهرستان قاینات از جنوب به شهرستان سربیشه و از غرب به شهرستان بیرجند و شرق به طول70 کیلومتر با افغانستان مرز مشترک دارد. شهر اسدیه مرکز شهرستان مرزی درمیان در 105 کیلومتری شرق بیرجند قرار دارد.7556*3028            "}