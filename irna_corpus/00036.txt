{"onTitr":" به مناسبت هفته تربیت بدنی:    ","titr":" مسابقات کاراته با 60 کاراته کا در قشم برگزار شد","describe":" قشم - ایرنا - مسابقات کاراته در بخش مبارزه (کومیته) کنترلی به مناسبت هفته تربیت بدنی روز جمعه با حضور بیش از 60 کاراته کا به همت هیات کاراته شهرستان قشم در این شهر برگزار شد.", "text":"به گزارش ایرنا، در این مسابقات ورزشکارانی از شهرستان قشم و بندرعباس، در 18 رده های جوانان، نوجوانان، نونهالان و خردسالان و در وزن های مختلف تا شامگاه به مبارزه پرداختند.در بخش جوانان و در وزن مثبت 40 کیلوگرم، ابراهیم امام دادی مقام نخست را کسب کرد و امیر حسین خادمی به مقام دوم رسید.در رده سنی نوجوانان و در وزن منفی 40 کیلوگرم نیز علی رضا زیبایی اول شد و مهدی مختاری به مقام دوم بسنده کرد.در بخش نونهالان نیز رضا فیروزی در وزن منفی 40 کیلوگرم، سپهر طارمی زاده در وزن منفی 37 و مصطفی محمدی در وزن منفی 35 مدال طلا را کسب کردند.همچنین علی اصغر رییسی زاده در وزن مثبت 33 کیلوگرم، علی زارعی در وزن مثبت 30 آماتور و کورش جلیلی در وزن مثبت 30 نیمه حرفه ای مقام های نخست را در بخش نونهالان کسب کردند.در رده خردسالان نیز توحید صالحی در وزن منفی 33 کیلوگرم، رضا علیپور در وزن منفی 30 آماتور و امیر طاها عزت آبادی در وزن منفی 30 نیمه حرفه ای اول شدند.همچنین در همین بخش، طاها پور عباسی در وزن منفی 26 کیلوگرم، یاشار امام دادی در وزن منفی 25 نیمه حرفه ای و آرتیمان مومیوند در وزن منفی 25 آماتور به مقام نخست رسیدند.  در ادامه مسابقات در بخش خردسالان نیز محمد یاسین پای فشرده در وزن منفی 23، میکاییل حیدری در وزن منفی 20 آماتور، ابوالفضل سالاری در وزن منفی 20 نیمه حرفه ای مقام اول را از آن خود کردند.در پایان این مسابقات احکام قهرمانی توسط  مدیر ورزش و جوانان شهرستان و مسوولان هیات کاراته شهرستان به برندگان اهدا شد.در تقویم رسمی کشور، 26 مهر تا 2 آبان به عنوان هفته تربیت بدنی و ورزش در نظر گرفته شده است.در شهرستان قشم 12 هیات ورزشی فعالیت می کنند.این شهرستان شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}