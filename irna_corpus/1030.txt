{"onTitr":" برای توضیح در مورد خونگیری از دانش آموزان    ","titr":" مدیر و معاون مدرسه سماء تاکستان بازداشت شدند","describe":" قزوین - ایرنا - سرپرست فرمانداری تاکستان گفت: مدیر و معاون مدرسه دخترانه سماء تاکستان برای انجام بازپرسی و ادای توضیحات در خصوص ماجرای خونگیری مشکوک فردی از دانش آموزان این واحد آموزشی بازداشت شدند.", "text":"محمد مبین روز پنجشنبه در گفت و گو با خبرنگار ایرنا افزود: این 2 تن برای انجام اقدامات بازپرسی به طور موقت بازداشت شده اند.وی اظهار داشت: با توجه به آزمایش های انجام شده این اطمینان خاطر به والدین دانش آموزان داده شده که همگی آنها در صحت و سلامت هستند.سرپرست فرمانداری تاکستان گفت: به منظور جلب اطمینان اولیا، دانش آموزان این مدرسه تا مدتی تحت مراقبت های دانشگاه علوم پزشکی خواهند بود.مبین گفت: آزمایشات فرد خونگیر نیز که پسری 17 ساله و دانش آموز است نیز نشان می دهد وی سالم بوده و مشکل خاصی ندارد.این مسئول در پایان اظهار داشت: این فرد انگیزه خاصی برای این اقدام نداشته و امکان دارد که به قصد ماجراجویی این کار را کرده باشد اما تحقیقات پلیسی و قضایی در خصوص این اتفاق که روز گذشته رقم خورد همچنان ادامه دارد.روز گذشته فرد یاد شده با حضور در مدرسه دخترانه سماء تاکستان خود را از نیروهای هلال احمر معرفی کرده و از دانش آموزان این مدرسه اقدام به تست قند خون کرده بود.3013            "}