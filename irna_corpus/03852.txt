{"onTitr":" بازی های پاراآسیایی 2018؛    ","titr":" ملی پوش دوومیدانی: برای کسب مدال نقره 14 رقیب داشتم","describe":" جاکارتا - ایرنا - دارنده مدال نقره پرتاب نیزه بازی های پاراآسیایی 2018 جاکارتا گفت: مسابقات این رشته در سطح بسیار بالایی برگزار شد و برای کسب مدال نقره 14 رقیب داشتم.", "text":"به گزارش روز سه شنبه خبرنگار اعزامی ایرنا، «الهام صالحی» که روز گذشته موفق به کسب مدال نقره پرتاب نیزه بازی‌های پاراآسیایی 2018 در کلاس F53/54 شده بود اظهار داشت: البته پیش از آغاز این بازی ها، پیش بینی کسب مدال را کرده بودم و خدا را شکر توانستم به مدال نقره دست پیدا کنم.وی اظهار داشت: پیش‌بینی‌ام کسب مدال نقره بود و خوشبختانه در ماده تخصصی‌ خود به مدالی که مورد نظرم بود، رسیدم.صالحی در مورد شرایط برگزاری بازی‌های پاراآسیایی 2018 نیز گفت: همه چیز خوب و عالی است به غیر از غذای دهکده که باب میل ما ایرانی‌ها نیست. ما فقط غذا می‌خوردیم که سیر باشیم و در زمان مسابقه کم نیاوریم.**صفرزاده: می‌دانستم مدال می‌گیرم اما رنگش را نمی‌دانستم«هاجر صفرزاده» بعد از دستیابی به مدال نقره دوی 200 متر بانوان کلاس T22 مسابقات دوومیدانی بازی‌های پاراآسیایی 2018 جاکارتا گفت: مسابقه خوب و در سطح بالایی بود که با اختلاف خیلی کم به مدال نقره رسیدم و حریفم طلا گرفت.وی افزود: پیش‌بینی می‌کردم بتوانم در بازی‌های پاراآسیایی جاکارتا به مدال دست پیدا کنم، اما رنگ آن را نمی‌دانستم.صفرزاده که در مسابقات دوی نابینایان و کم‌بینایان موفق به کسب مدال شد، تصریح کرد: شاید این نتیجه‌ای نبود که انتظارش را داشتم، اما در کل بد نبود. من توانستم ضمن کسب مدال نقره، رکورد شخصی‌ام را یک ثانیه ارتقا دهم.بانوی پارادوومیدانی‌کار کشورمان همچنین خاطر نشان کرد: ماده شخصی من دوی 400 متر است و فردا در 100 متر و دو روز بعد در ماده 400 متر خواهم دوید. امیدوارم در مواد بعدی نتیجه بهتری کسب کنم.وی در خاتمه اظهار داشت: مسابقات دوومیدانی بازی‌های پاراآسیایی 2018 در رده بزرگسالان است و من نوجوانم و در این رده شرکت کرده‌ام. برخی از حریفانم 13 سال از من بزرگتر هستند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار و 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**1067**1584            "}