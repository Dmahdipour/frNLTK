{"onTitr":" فرمانده سپاه انصارالرضا (ع):    ","titr":" ملت ایران پای آرمان های خود ایستاده است","describe":" بیرجند - ایرنا - فرمانده سپاه انصارالرضا (ع) خراسان جنوبی گفت: ملت ایران پای آرمان‌های خود ایستاده‌ است و هیچ وحشتی از توطئه دشمن ندارد.", "text":"به گزارش ایرنا سردار علی قاسمی روز پنجشنبه در نمایش بزرگ اقتدار عاشورایی سپاهیان حضرت محمدرسول الله (ص) 2 در ورزشگاه آزادی بیرجند افزود: امروز «هیهات من الذله» را باید در برابر ایالات متحده آمریکا و صهیونیست ها سر داد چون آنها با هم متحد شده اند و نقشه می ‌ریزند تا جهان اسلام را بترسانند.وی اظهار داشت: تجمع امروز ما و نمایش اقتدار ما برای این است که دشمن بداند ملت ایران پای انقلاب و نظام خود ایستاده و همواره توطئه‌های دشمن شکست خورده است.فرمانده سپاه انصارالرضا خراسان جنوبی گفت: پیام مردم استان و کشور این است که ما آماده‌ و ایستاده ایم تا راه امام حسین (ع) را ادامه دهیم و برای همیشه عاشورایی بمانیم.وی بیان کرد: آرامش و امنیت پایدار در سایه توانمندی و اقتدار گردان‌های رزمی بسیج مانند گردان‌های بیت المقدس، عاشورا، الزهرا (س)، امام علی (ع)، امام حسین (ع) و کوثر است  که در این اجتماع هم حضور دارند.سردار قاسمی تصریح کرد: پیام ما به دشمنان این است که مایوس و ناامید باشید و بدانید که هیچ غلطی نمی‌ توانید بکنید.وی گفت: پیام ما به ملت‌های آزادیخواه دنیا این است که حامی مستضعفان، محرومان و انقلابیون مسلمان هستیم و هرچند دشمن به ظاهر قوی است اما دچار پوکی استخوان شده و امروز توطئه هایش یکی پس از دیگری افشا می‌شود.فرمانده سپاه انصارالرضا (ع) خراسان جنوبی گفت: ملت ایران متحدتر و منسجم‌ تر مقابل دشمن می‌ایستد و مسیر دشمن را تنگ کرده و راه‌های نفوذ دشمن را می‌بندیم.وی تاکید کرد: حضور مردم در صحنه همواره نقشه‌های دشمن را خنثی کرده است و آنها را از رسیدن به اهداف و نیت شوم شان باز می دارد.سردار قاسمی گفت: ما در این اجتماع بزرگ اعلام می‌ کنیم همواره بر خط امام و رهبری هستیم و از ارزش‌های انقلاب اسلامی حراست می کنیم.نمایش اقتدار عاشورایی همزمان با سراسر کشور در بیرجند با حضور گردان های مختلف بسیج، نماینده ولی فقیه در خراسان جنوبی، معاون سیاسی، امنیتی و اجتماعی استاندار و جمعی از مسئولان استانی در ورزشگاه آزادی برگزار شد. 7559*3028            "}