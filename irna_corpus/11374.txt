{"onTitr":"","titr":" جشنواره روستاهای دوستدار کتاب در اردکان، فراخوان شد","describe":" یزد- ایرنا- رئیس اداره فرهنگ و ارشاد اسلامی اردکان از فراخوان پنجمین جشنواره سراسری روستاها و عشایر دوستدار کتاب در بخش های مرکزی ، ‌عقدا و خرانق این شهرستان خبر داد .", "text":"نسرین سبحان اردکانی روز سه شنبه در گفت و گو با ایرنا افزود: هـدف از برگزاری ایـن جشـنواره حمایـت و پشتیبانی از فعالیت ها و پیشنهادهای ابتکاری برای ترویج فرهنگ کتـاب و کتابخوانـی در روسـتاها و معرفـی فعالیت هـای فرهنگـی و ترویجـی مرتبـط بـا آن اسـت.وی اضافه کرد: در این جشنواره مجموعه طرح ها و برنامه هایی که برای ترویج کتابخوانی در هر روستا به اجرا خواهد آمد توسط مجریان و داوران جشنواره در معرض نقد و بررسی قرار خواهد گرفت.رئیس اداره فرهنگ و ارشاد اسلامی تصریح کرد: یکی از مهم‌ترین کارکردها و اهداف این جشنواره ، گردآوری ایده های ناب و کاربردی در حوزه ترویج کتاب و کتاب خوانی و قرار دادن ایده ها و در دسترسی دیگر علاقه مندان در سراسر کشور می باشد .سبحان اردکانی اظهار داشت: مهمترین شاخص‌های داوری این طرح ها در نظر گرفتن نیازهای محلی، آیین های بومی و ارزش های دینی و ملی است.وی با بیان اینکه در اجرای این طرح دستگاه‌های اجرایی می‌توانند با مشارکت مردم نسبت به  تأمین هزینه‌ها و سرمایه گذاری اقدام نمایند یادآور شد: آنچه  در این طرح ، اهمیت ویژه ای دارد اجرای برنامه برای زنان ، کودکان و نوجوانان است که این اجرا باید از خلاقیت و نوآوری برخوردار باشد.رئیس اداره فرهنگ و ارشاد اسلامی اردکان اظهار داشت: این طرح به صورت کارگاه های آموزشی در کلیه بخش ها و روستاهای شهرستان به اجرا در خواهد آمد .سبحان اردکانی تصریح کرد: از برگزیدگان استانی در سومین جشنواره استان یزد می توان روستای رئیس آباد ابرکوه و شمسی اشکذر را نام برد.وی گفت: از جمله طرح های اثرگذار در سال های گذشته می توان قصه گویی، کتابخانه سیار، هدیه کتاب ، کرسی کتابخوانی ، یک روز شاد با کتاب، جشن عروسی در کتابخانه ، کلبه کتاب،  گلریزان کتاب و یک لقمه کتاب نام برد.این مسئول افزود: هر فرد و نهادی که مایل باشد می تواند از این پیشنهادات برای ترویج کتابخوانی استفاده و بر اساس تجربیاتش، پیشنهاداتی به این مجموعه در استان ارائه دهد . مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}