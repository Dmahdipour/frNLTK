{"onTitr":"","titr":" فیلم کوتاه علم بندی تا علم واچینی در لاهیجان آماده نمایش شد","describe":" لاهیجان - ایرنا - رئیس انجمن سینمای جوان لاهیجان گفت: ساخت فیلم کوتاه علم بندی تا علم واچینی به عنوان تازه ترین فیلم کوتاه این انجمن آماده نمایش شده است.", "text":"ساسان عادلی روز چهارشنبه به ایرنا افزود: فیلم کوتاه  علم بندی تا علم واچینی  در قالب فیلم مستند و در مدت زمان 14 دقیقه، پنجمین ساخته سعید شیروانی از فیلمسازان  انجمن سینمای جوان لاهیجان است.  وی سایر عوامل مشارکت کننده در ساخت این فیلم کوتاه مستند را سعید شیروانی  به عنوان  نویسنده فیلمنامه ، تصویربردار ، تدوینگر ، کارگردان و تهیه کننده، زلیخا علیزاده پژوهشگر ، مهدی آقاپور  دستیار تصویربردار و عکاس ،  علی شعبانی گوینده متن و دفتر سینما جوانان لاهیجان به عنوان مجری طرح عنوان کرد.وی خاطرنشان کرد: موضوع این فیلم کوتاه  مستند  درباره مراسم علم بندی ماه محرم در روستای سلکابن از توابع اشکورات شهرستان رودسر در شرق استان گیلان است که از هفتم محرم آغاز و تا دهم محرم و روز عاشورا را در بر می گیرد. به گفته عادلی، سعید شیروانی پیش از این فیلم های کوتاه  توهم تلخ ، مثل زندگی من ، مهران و لاله را هم ساخته بود.لاهیجان با شش انجمن ادبی و هنری یکی از شهرستان های فعال در عرصه های فرهنگی و هنری است که انجمن سینما جوان آن با بیش از 30سال سابقه آموزش عکاسان و فیلم سازان شرق گیلان را برعهده دارد.لاهیجان در شرق استان گیلان واقع است.6029/2007            "}