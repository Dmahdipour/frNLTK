{"onTitr":"","titr":" ووشوکاران ایران مهیای حضوری قدرتمند در جام جهانی می شوند","describe":" تهران - ایرنا - تمرینات ملی پوشان اعزامی ووشوی ایران به جام جهانی ساندا از روز چهارشنبه هفته جاری در آکادمی ووشو آغاز خواهد شد.", "text":"به گزارش روز دوشنبه ایرنا؛ رقابت های جام جهانی ساندا طی روزهای 5 و 6 آبان ماه به میزبانی چین و در شهر «هانژو» برگزار می شود. در این پیکارها، مدال آوران رقابت های جهانی 2017 روسیه در اوزان مختلف حضور خواهند داشت.«محسن محمدسیفی»، «حمیدرضا قلی پور»، «یوسف صبری»، «معین تقوی» و «میلاد عارفی مقام» در بخش مردان و «الهه منصوریان»، «شهربانو منصوریان» و «فریناز نذیری» در بانوان، نفرات اعزامی ایران به جام جهانی ساندا هستند که در اردوی آماده سازی حضور دارند.در بخش بانوان و به دلیل اینکه «مریم هاشمی» پس از رقابت های قهرمانی جهان 2017 از دنیای قهرمانی خداحافظی کرد، نذیری جایگزین شده است.«حسین اوجاقی» و «لیلا بندانی» هدایت ووشوکاران ایران در جام جهانی چین را برعهده خواهند داشت.تیم ملی ووشوی ایران سال گذشته در مسابقات جهانی کازان برای نخستین بار در بخش ساندا به عنوان قهرمانی دست یافت و به سال ها حکومت چین در این رشته پایان داد.ورزشی**3783**1584            "}