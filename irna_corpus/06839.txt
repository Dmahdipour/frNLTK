{"onTitr":"","titr":" دمای هوای مازندران افزایش می یابد","describe":" ساری - ایرنا - بعد از بارش شدید باران و کاهش 12 درجه ای دمای هوای استان مازندران در روز شنبه ، اداره کل هواشناسی استان خبر داد که دمای هوای مازندران در روزهای اینده تا 10 درجه افزایش می یابد.", "text":"به گزارش خبرنگار ایرنا، بارش شدید باران روز گذشته جمعه در مازندران دمای هوای استان را روز شنبه تا 12 درجه کاهش داد و حتی این سرمای هوا در ارتفاعات از جمله علم کوه کلاردشت و روستاهای لاریجان آمل را سفید پوش از برف کرد. رئیس اداره پیش بینی و پیش آگاهی جوی هواشناسی مازندران روز شنبه به خبرنگار ایرنا گفت: این شرایط جوی سرد و بارانی تا فردا نیز ادامه دارد. علی اصغر بسطامی افزود: از فردا مناطق غربی و ارتفاعات مازندران نیمه ابری با بارش پراکنده و مناطق مرکزی و شرقی صاف تا نیمه ابری خواهد بود. وی تداوم این شرایط جوی بارانی را تا روز یکشنبه اعلام کرد و بعد از ان هوای مازندران صاف تا نیمه ابری همراه با افزایش دما خواهد شد. به گفته رئیس اداره پیش بینی هواشناسی مازندران گرم شدن هوای استان در هر روز تا چهارشنبه هفته جاری یک تا 2 درجه در هر روز به نسبت روز گذشته اش خواهد بود.بسطامی ادامه داد: به طوریکه این افزایش تدریجی دما تا چهارشنبه به 10 درجه سانتی گراد به نسبت امروز شنبه خواهد رسید. دمای هوای ساری، مرکز مازندران امروز 18 درجه سانتی گراد است که در گرمترین ساعت این دما امروز به 20 درجه سانتی گراد خواهد رسید . ** ثبت بارندگی بیش از یکصد میلیمتر در 6نقطه مازندران رئیس اداره پیش بینی هواشناسی مازندران با اشاره به اینکه بارندگی های 2 روز اخیر بی سابقه بود، گفت: رامسر با 289 میلی متر و نوشهر با 240 میلی متر بیشترین بارندگی در 24 ساعت اخیر را داشته اند.بسطامی همچنین اضافه کرد: ایستگاههای هواشناسی گلوگاه، ساری، دشت ناز و بابلسر نیز با ثبت میزان بارندگی به ترتیب 157 ، 106 ، 104 و 103 بیشترین بارندگی اخیر را داشته اند. بسطامی شرایط دریای خزر را در 24 ساعت آینده مواج اعلام کرد .  2096/1899            "}