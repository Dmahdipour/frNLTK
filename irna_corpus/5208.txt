{"onTitr":"","titr":" هشت هزار مشترک جدید به مصرف کنندگان گاز در لرستان افزوده شد","describe":" خرم آباد - ایرنا - مدیرعامل شرکت گاز لرستان گفت: هشت هزار مشترک جدید طی 6 ماهه امسال به مصرف کنندگان استان افزوده شده است.", "text":"غلامرضا لطفعلیان روز دوشنبه در گفت و گو با ایرنا افزود: هم اکنون بیش از 500 هزار مشترک از خدمات شرکت گاز لرستان استفاده می کنند که بیش از 120 هزار مشترک روستایی و 380 هزار نیز شهری هستند.وی با اشاره به اینکه شرکت گاز لرستان حرکت رو به رشد و پرشتابی را در توسعه خدمات رسانی دارد، اظهار داشت: بیش از 99 درصد جمعیت شهری و 82 درصد جمعیت روستایی استان از نعمت گاز بهره مند هستند. وی افزود: در حال حاضر 24 شهر استان از نعمت گاز بهره مند هستند و با گازرسانی به شهر شول آباد طی امسال و سال آینده ١٠٠ درصد جمعیت شهری استان از این امکان برخوردار می شوند.لطفعلیان تصریح کرد: با توجه به برنامه ریزی صورت گرفته تا پایان سال جاری تعداد روستاهای متصل به شبکه سراسری گاز در استان به بیش از یک هزار و 400 روستا می رسد.وی ادامه داد: با اجرای طرح های گازرسانی روستایی، کمبودهایی که در این بخش نسبت به میانگین کشوری وجود داشت برطرف شده و درصد جمعیت روستایی برخوردار از گاز استان در سطح میانگین کشوری قرار گرفته است.مدیرعامل شرکت گاز لرستان همچنین گفت: 77 واحد صنعتی استان در 6 ماهه نخست امسال گازرسانی شدند که منجر به صرفه جویی 150 میلیون لیتر گازوییل شد.لطفعلیان افزود: با تجهیز این صنایع به انرژی پاک، سالانه 120 میلیون متر مکعب گاز مصرف می شود.وی اعتبار هزینه شده برای گازرسانی به این واحدها را 20 میلیارد ریال عنوان کرد و اظهار داشت: در حال حاضر بیش از یکهزار و 300 واحد صنعتی استان از گاز استفاده می کنند که عمده ترین آنها کارخانه سیمان، نیروگاه دورود و چند مرکز انتقال نفت می باشند.وی ادامه داد: سال گذشته صنایع استان بیش از 481 میلیون متر مکعب گاز مصرف کردند.7269/6060            "}