{"onTitr":"","titr":" ارتقا سطح بهداشت کشتارگاه بروجرد ضروری است","describe":" بروجرد - ایرنا - رئیس شبکه بهداشت و درمان بروجرد گفت: ارتقا سطح بهداشت، نصب پیش سرد کن و دفع اصولی و بهداشتی پسماند فاضلاب کشتارگاه صنعتی دام این شهرستان ضروری است.", "text":"کامران سبزیان روز یکشنبه در گفت وگو با خبرنگار ایرنا با انتقاد از برطرف نشدن نواقص موجود کشتارگاه صنعتی دام بروجرد اظهارداشت: شورای شهر و شهرداری به عنوان متولیان اصلی این واحد کشتارگاهی باید نسبت به ارتقا سطح بهداشت آن به منظور حفظ سلامت شهروندان اقدام جدی نمایند.وی با اشاره به اینکه وضعیت بهداشتی کشتارگاه به صورت مستمر بازرسی می شود، افزود: در صورتی که این سه نقص عمده و پایه ای تا اوایل آذرماه سال جاری برطرف نشود کشتارگاه با هدف حفظ سلامت شهروندان از سوی شبکه بهداشت تعطیل خواهد شد.رئیس شبکه بهداشت و درمان بروجرد بیان کرد: عدم رعایت موارد بهداشتی کشتار و ارائه گوشت قرمز ناسالم به بازار موجب بروز بیماری های متنوع در بین مصرف کنندگان خواهد شد و این مسئله خسارت های زیادی به حوزه درمان شهرستان وارد می کند.سبزیان اضافه کرد: در حال حاضر نیز دستگاه کلریناتور( شستشوی لاشه دام ذبح شده) در کشتارگاه صنعتی بروجرد نصب شده است.به گزارش ایرنا پس از کشتار دام باید لاشه ها حداقل بمدت 24 تا 72 ساعت در دستگاه پیش سرد کن نگهداری شوند، تا ضمن تغییرات پس از کشتار و طی مرحله صلابت نعشی در اثر تغییراتی که در ترکیب و ساختار گوشت حاصل می شود رنگ گوشت قرمز روشن و کمی متمایل به قهوه ای شده و علاوه بر آن گوشت دارای بو و طعم مطلوبی و موجب کاهش ph می شود.7273/6052            "}