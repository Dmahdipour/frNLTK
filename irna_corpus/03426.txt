{"onTitr":" کارشناس نظامی صهیونیست:    ","titr":" حزب الله، اسرائیل را به قرون وسطا می برد","describe":" بیروت - ایرنا - «اوری باریوسف» کارشناس نظامی صهیونیست و نویسنده روزنامه «هاآرتص» با اشاره به قدرت موشکی مقاومت در هدف قراردادن عمق استراتژیک سرزمینهای اشغالی تاکید کرد: حزب الله قادر است که اسرائیل را به قرون وسطا ببرد.", "text":"به گزارش ایرنا، روزنامه لبنانی «الاخبار» در شماره امروز (سه شنبه) خود به نقل از این کارشناس صهیونیست در گفت و گو با کانال 10 تلویزیون رژیم صهیونیستی نوشت: اسرائیل نمی تواند از حزب الله موشک های سنگین و ویرانگرش را بگیرد و این حزب از جنگ سال 2006 این را آموخته که چطور مانع اسرائیل شود.باریوسف در عین حال افزود: اگر جنگی روی دهد، اسرائیل نقاطی را که از آنجا موشک های حزب الله شلیک می شود، هدف قرار خواهد داد. از این رو پیش بینی می کنیم که حزب الله این موشک ها را در زمین دفن و پنهان کرده و در سریعترین وقت ممکن، آنها را به سوی اهداف خود در اسرائیل شلیک کند.وی با هشدار درباره دقت موشک های حزب الله گفت که این موشک ها حداکثر با فاصله 10 متر به هدف برخورد می کند و هر تلاشی از سوی اسرائیل باعث می شود که هزینه هنگفت و غیر عادی را بپردازد.این کارشناس صهیونیست تاکید کرد: حزب الله با وسایلی عادی به آنچه کشورهای بزرگ هسته ای انجام دادند، دست یافت و این سلاح سنتی می تواند ویرانی بسیار بزرگی را برای اسرائیل بار آورد.اشاره باریوسف به هشدار کارشناسان مسائل نظامی بود که اگر چند موشک حزب الله به تاسیسات هسته ای یا انبار «گازهای آمونیاک» رژیم صهیونیستی برخورد کند، نتیجه اش انفجارهایی به مراتب شدیدتر از انفجار اتمی است.همچنین کارشناسان مسائل راهبردی صهیونیستها در مورد تنش آفرینی های «بنیامین نتانیاهو» نخست وزیر رژیم اشغالگر علیه ایران و حزب الله نیز واکنش منفی نشان دادند و این سخنان را پس از اظهارات «سیدحسن نصرالله» درباره اینکه حزب الله دارای موشک های نقطه زن می باشد، تهدیدی برای امنیت رژیم صهیونیستی دانستند.نتانیاهو در نشست اخیر مجمع عمومی سازمان ملل با نشان دادن چند نقشه و عکس مدعی شد که حزب الله با پنهان کردن موشک های خود در محله ها و تاسیسات ورزشی جنوب بیروت و در نزدیکی فرودگاه بین المللی این شهر، از مردم به عنوان سپر انسانی استفاده می کند.ارتش رژیم صهیونیستی هم با انتشار همین تصاویر تهدید به اقدام علیه لبنان کرده و به مسافران و شهروندان هشدار داده بود.اما وزارت خارجه لبنان با ترتیب دادن یک بازدید برای سفرا و دیپلمات های کشورهای دیگر که در بیروت مقیم هستند، کذب بودن این ادعاها را در برابر افکار عمومی نشان داد.«الکساندر زاسپکین» سفیر روسیه به خبرنگاران از جعل مدارک و تصاویر توسط اسرائیلی ها سخن گفت و خاطر نشان کرد که باید از این دروغ ها به واقعیت موجود رسید و برای افکار عمومی نقل کنیم که آنچه اسرائیل ادعا می کند، حقیقت ندارد.«احمد حسینی» کاردار سفارت ایران هم در گفت و گویی با شبکه های تلویزیونی لبنانی با تمسخر نتانیاهو گفت که اگر هم موشکی وجود داشته باشد، حزب الله عاقل تر از آن است که نزدیک فرودگاه و در تماس با شهروندان آن را کار بگذارد.خاورم**2054**1651            "}