{"onTitr":"","titr":" شفر:برخی از بازیکنان باید روش بازی استقلال را یاد بگیرند","describe":" اهواز – ایرنا – سرمربی تیم استقلال تهران گفت: برخی از بازیکنان ما به دلیل این که از تیم های دیگری به ما اضافه شده اند باید نحوه بازی استقلال را یاد بگیرند.", "text":"به گزارش ایرنا وینفرد شفر بامداد چهارشنبه در نشست خبری بعد از برتری تیمش در مقابل با نفت مسجد سلیمان اظهار داشت: در 20 دقیقه اول بازی موقعیت های زیادی روی دروازه حریف خلق کردیم و باید کار را تمام می ‌کردیم، هر چند طولانی شدن بازی برای مردم مسجدسلیمان که نظاره گر بودند خوب بود ولی برای مربیان 2 تیم بسیار حساس و نفس گیر بود.وی با بیان این که تیم نفت در ضد حملات به خوبی کار کرد افزود:  تیم خوبی است که ضدحملات خوبی ایجاد می‌کند. من بازی قبل این تیم را دیدم و بردن مقابل این تیم کار راحتی نیست.شفر گفت: نفرات جدید تیم تا بخواهند از یکدیگر شناخت پیدا کنند به زمان نیاز دارند، وقتی شما در تیم استقلال بازی می ‌کنید شاید یک میلیون نظر در مورد بازی شما در فضای مجازی منتشر شود در حالی که وقتی در باشگاه کوچکتر هستید توجه به شما کمتر است، یک بازیکن زمانی ممکن است هزار فالوور داشته باشد اما وقتی که به تیم استقلال می‌ آید یک باره تعداد فالوورهایش 100 هزار می ‌شود.وی افزود: قبل از این که نفت مسجد سلیمان موقعیت جدی داشته باشد ما سه فرصت خوب گلزنی داشتیم که اگر تبدیل به گل می ‌شد بازی به طور کل تغییر می ‌کرد، در ادامه حریف بهتر کار کرد و وقتی ما توپ را از دست می ‌دادیم از فرصت‌ها استفاده می ‌کردند، امیدوارم تیم نفت مسجدسلیمان بعد از بازی روز شنبه در لیگ برتر موفق تر باشد.سرمربی تیم استقلال در مورد اینکه چه زمانی استقلال به شرایط خوبش برمی ‌گردد گفت: ما هفت بازیکن جدید داشتیم که همه آن ها در یک زمان به تیم اضافه نشدند بلکه در زمان ‌های مختلف به اردوی تیم آمدند همچنین در اردوی تدارکاتی پیش از فصل همه بازیکنان را یکجا در اختیار نداشتیم. وی با اشاره به این که شرایط ما بهتر از فصل قبل می شود گفت: از استقلال همیشه توقع برد هست ولی فقط با اسم استقلال نمی ‌شود برنده شد و بازیکنان باید تلاش کنند، ما در تیم‌ مان نفراتی مثل منتظری و رحمتی با تجربه را داریم که تلاش می‌ کنند ولی جوان ‌ها هم باید بیشتر زحمت بکشند تا تیم به موفقیت برسد.شفر در خصوص این که آیا مهدی قائدی بعد از تعویضش ناراحت بود، گفت: این چنین نیست، قائدی یک بازیکن حرفه ‌ای است و می ‌داند ما در آن دقایق به یک بازیکن بلند قد نیاز داشتیم، بعد از اخراج غفوری سیستم را تغییر دادیم و تبریزی، چشمی و روح‌ الله باقری را برای زدن ضربات بلند به کار گرفتیم.دیدار بین تیم های استقلال و نفت مسجدسلیمان در مرحله یک شانزدهم جام حذفی با برتری یک بر صفر استقلال به پایان رسید.9879/6002            "}