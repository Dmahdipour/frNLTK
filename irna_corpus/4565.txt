{"onTitr":"","titr":" تقدیر از محیط بانان برتر کشور","describe":" تهران - ایرنا - در روز سوم از هفته نیروی انتظامی و مصادف با رزمایش نیروهای یگان حفاظت، از محیط‌ بانان برجسته کشور تقدیر شد.", "text":"به گزارش ایرنا از پایگاه اطلاع ‌رسانی سازمان حفاظت محیط زیست، در این رزمایش که امروز - دوشنبه - در ستاد فرماندهی نیروهای انتظامی برگزار شد، جمعی از فرماندهان یگان حفاظت محیط زیست به نمایندگی از بیش از سه هزار نیروی محیط‌بان کشور حضور داشتند.در این رزمایش سردار اسکندر مومنی جانشین فرماندهی نیروی انتظامی با اشاره به اهمیت نقش امنیت در جامعه آن را به مثابه اکسیژن برای حیات دانست و گفت: همه دستگاه‌ها باید در تامین امنیت حضورداشته باشند. وی اظهار داشت: فعالیت یگان ‌های حفاظت محیط زیست همواره با ایثار، شهادت و جانبازی همراه است و این یگان‌ها هستند که مقابل مجرمان ایستادگی می‌کنند و افتخار بزرگی است که ما در این راه شهید یا جانباز شویم.وی تاکید کرد: یگان حفاظت در همه دستگاه‌ها باید فعال شود و هر جا که لازم باشد نیروی انتظامی تجهیزات لازم را در اختیار یگان‌های حفاظت دستگاه‌ها خواهد گذاشت.در این مراسم سردار مؤمنی از سرهنگ جمشید محبت خانی فرمانده یگان حفاظت سازمان حفاظت محیط زیست به دلیل ایجاد رابطه مناسب بین دستگاهی تقدیر کرد.همچنین جانباز محیط‌ بان منصور احمدی محیط‌ بان خوزستانی که در درگیری با قاچاقچیان جانباز شده بود تقدیرنامه خود را از جانشین فرماندهی نیروی انتظامی دریافت کرد.در این رزمایش نیروهای یگان حفاظت نیروی انتظامی، پروین فرشچی معاون محیط زیست دریایی سازمان حفاظت محیط زیست و کریم شافعی معاون توسعه مدیریت، حقوقی و امور مجلس به نمایندگی از عیسی کلانتری، ریاست سازمان حضور داشتند.علمی 9014**1440            "}