{"onTitr":"","titr":" همایش سه ساله های حسینی با حضور 600 کودک قزوینی اجرا می شود","describe":" قزوین - ایرنا - همزمان با هفته کودک همایش سه ساله های حسینی (ع) 21 مهرماه با حضور 600 تن از مهدهای کودک در یکی از حسینیه های قزوین برگزار می شود.", "text":"علیرضا وارثی روز شنبه در گفت و گو با خبرنگار ایرنا افزود:این برنامه با هدف آشناسازی کودکان با سیره ائمه اطهار (ع) و ارزش های دینی برگزار می شود.مدیرکل بهزیستی قزوین گفت: به مناسبت گرامیداشت هفته ملی کودک برنامه های متنوعی برای کودکان مهدهای کودک اجرا می شود.وی اضافه کرد: امروز 15 مهر همزمان با روز میراث فرهنگی کودکان مهدهای کودک از اماکن تاریخی و موزه ها بازدید خواهند کرد.وارثی در ادامه از شروع به کار باشگاه های کتابخوانی در مهدهای کودک خبر داد و گفت:مراسم افتتاح این باشگاه ها فردا 16مهرماه با حضور مدیرکل فرهنگ و ارشاد اسلامی و مدیرکل تبلیغات اسلامی قزوین در مهد گل های زندگی برگزار خواهد شد.وی، برگزاری مراسم بزرگداشت روز جهانی کودک با حضور 600 کودک  پنج و 6 ساله مهدهای کودک، بازدید مسئولان استانی از مراکز مهد کودک، شبه خانواده و توانبخشی به مناسبت گرامیداشت هفته ملی کودک  و برگزاری جشنواره پرواز بادبادک ها با شرکت کودکان به همراه خانواده ها در بوستان فدک را نیز از دیگر برنامه های این هفته عنوان کرد.وارثی همچنین از استقرار پایگاه های روز ملی کودک برای برپایی ایستگاه های نقاشی در مهدهای کودک خبر داد و افزود: این پایگاه ها با موضوع آرزوی من، نمایش، سرود، قصه گویی وبازی های گروهی در راستای رشد و تکامل کودکان درمحوطه برخی از مهدهای کودک در ساعت های 12-10 و عصرها از ساع ت18-16 راه اندازی می شود.14 تا 20 مهر ماه به عنوان هفته ملی کودک نامگذاری شده است.7388*3013            "}