{"onTitr":"","titr":" مسافرگیری قطار ساوه - مشهد آغاز شد","describe":" ساوه - ایرنا - نماینده مردم شهرستان های ساوه و زرندیه در مجلس شورای اسلامی از آغاز بلیت فروشی و مسافرگیری قطار ساوه - مشهد،‌ خبر داد.", "text":"محمدرضا منصوری روز چهارشنبه در گفت و گوی اختصاصی با ایرنا،‌ اظهار داشت: شهروندان ساکن در شهرستان های ساوه و زرندیه می توانند از طریق سایت شرکت راه آهن ایران (رجا) برای سفر به مشهد مقدس با استفاده از قطار اقدام به تهیه بلیت کنند.وی افزود: به دلیل کمبود بودجه، استخدام نیروی انسانی در ایستگاه ساوه صورت نگرفته اما مردم می توانند به صورت اینترنتی بلیت سفر از مبدا ساوه به مقصد مشهد مقدس را تهیه کنند.منصوری ادامه داد: هر چند نرخ بلیت از ایستگاه همدان تا مشهد یک میلیون و 360 هزار ریال تعیین شده بود اما نرخ بلیت از ایستگاه ساوه کمتر از این میزان است.نماینده مردم شهرستان های ساوه و زرندیه در خانه ملت بیان کرد: برای برقی کردن قطار در این خط ریلی رایزنی هایی با وزیر راه و شهرسازی انجام داده شده  که با تحقق آن، 100 کیلومتر به سرعت قطارها افزوده می شود و امکان انتقال مسافران با سرعت 250 کیلومتر در ساعت نیز فراهم می شود.منصوری گفت: مقدمات اجرایی کردن این طرح فراهم شده است و تاکنون نیز چند نوبت وزیر راه و شهر سازی و 2 تن از معاونان رئیس جمهوری برای بررسی این طرح در ساوه حضور پیدا کرده اند و همکاری و زایزنی ها در این خصوص با مقامات عالی دولت و نیز نمایندگان شهرهای برخوردار از این خط ریلی همچنان ادامه دارد.به گفته این عضو کمیسیون صنایع و معادن مجلس شورای اسلامی مراحل ساخت ایستگاه راه آهن در شهرستان ساوه هشت ماه زودتر از همدان به اتمام رسید و اکنون نیز در مدار بهره برداری قرار گرفته است.منصوری اظهار کرد: تلاش می شود با رایزنی هایی که در دستور کار است،‌ به زودی امکان جابه جایی مسافران شهرستان های ساوه و زرندیه از ایستگاه راه آهن این منطقه به مقصد تهران فراهم شود تا مردم با مدت زمانی کمتر و سفری ایمن تر به پایتخت مسافرت کنند.ایستگاه راه آهن ساوه در 10 کیلومتری شمال شهر ساوه و نزدیکی آزاد راه ساوه - تهران قرار دارد که در اریبهشت سال 96 با حضور وزیر راه و شهرسازی بهره برداری شد.راه آهن تهران - سنندج که از شهرهای ساوه و همدان نیز عبور می کند به طول 420 کیلومتر و با هدف ایجاد کوتاه ترین مسیر ریلی بین این شهرها و پس از آن اتصال به مسیر راه آهن کرمانشاه به خسروی (ایستگاه سمنگان) در دست ساخت است.9921/6539/3075            "}