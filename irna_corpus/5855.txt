{"onTitr":"","titr":" کمیته امداد مانه و سملقان را دزد زد","describe":" بجنورد- ایرنا- یک سارق بامداد یکشنبه با ورود به کمیته امداد امام خمینی (ره) در شهرستان مانه و سملقان مقداری از وجوه صندوق صدقات سالن این اداره را به سرقت برد.", "text":"مدیر کمیته امداد امام خمینی (ره) مانه و سملقان با تایید این مطلب گفت: سارق با شکستن شیشه در ورودی، وارد اداره شده و مقدار اندکی پول صندوق صدقات را سرقت کرده است.غلام عباس صادقی در گفت و گو با خبرنگار ایرنا اظهار داشت: صبح امروز نیروی خدماتی اداره هنگام ورود به ساختمان متوجه شکسته شدن شیشه در ورودی شده و فورا با پلیس 110 تماس گرفته بود که با ورود پلیس، شناسایی سارق آغاز شد.وی افزود: با بررسی تصاویر دوربین های مدار بسته، سارق که فردی حدودا 40 ساله و معتاد به مواد مخدر است، شناسایی و جست و جوی پلیس برای دستگیری وی آغاز شد.کمیته امداد امام خمینی (ره) مانه و سملقان 6 هزار و 124 نفر مددجو را در قالب سه هزار و 924 خانوار زیر پوشش خدمات حمایتی دارد.آشخانه، مرکز شهرستان 110 هزار نفری مانه و سملقان در 45 کیلومتری غرب بجنورد واقع است.7183/5132            "}