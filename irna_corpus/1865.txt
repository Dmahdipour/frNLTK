{"onTitr":"","titr":" روسیه نسبت به بازگشت تروریست ها به افغانستان هشدار داد","describe":" تهران - ایرنا - معاون وزیر خارجه روسیه طی مصاحبه ای نسبت به بازگشت تروریست ها از سوریه و عراق به افغانستان به رهبران کشورهای آسیای مرکزی هشدار داد.", "text":"به گزارش خبرگزاری کانیوز، اولگ سر مولوتوف معاون وزیر خارجه روسیه در مصاحبه با رسانه ها گفت، ما باید بسیار نسبت به شرایط کنونی افغانستان نگران باشیم. متاسفانه در حال حاضر این کشور تبدیل به محل امن تروریست ها تبدیل شده و طبق اطلاعات بدست آمده، هجوم تروریست ها از صحنه جنگ سوریه و عراق به افغانستان آغاز شده است. به گفته سر مولوتوف، موج انتقال تروریست ها از خاورمیانه به افغانستان و اندونزی می تواند باعث بی ثباتی منطقه گردد و اروپا نیز باید نسبت به نحوه این انتقال ها هشیار باشد زیرا تروریست ها به راحتی می توانند از طریق بلاروس و اکراین وارد کشور روسیه و منطقه اروپا شوند. سر مولوتوف در ادامه افزود، خوشبختانه عملیات ضد تروریستی در کشور عراق و سوریه با موفقیت همراه بوده و تنها بخشی از شهر ادلب سوریه در کنترل گروه های تروریستی است و دولت عراق باید بسیار مراقب انتقال تروریست ها از این کشور باشد. پیش از این نیز، الکساندر لاپین فرمانده نیرو‌های نظامی مرکزی روسیه اظهار داشت: پس از شکست داعش در عراق و سوریه، گروه‌های تروریستی در حال کوچ به دیگر مناطق هستند و فرماندهان این گروه‌ها توجه ویژه‌ای به کشور‌های آسیای مرکزی دارند.همچنین، سرگئی لاوروف وزیر خارجه روسیه چندی پیش ضمن ابراز نگرانی از حضور رو به افزایش داعش در افغانستان گفته بود که نظامیان آمریکایی و ناتو تمام تلاش خود را می‌کنند تا حضور داعش در افغانستان را تکذیب کنند.گفتنی است، براساس برآورد‌های روسیه حدود 10 هزار تروریست که بیشتر آن‌ها از اعضای داعش هستند در خاک افغانستان متمرکز شده‌اند.آساق*ع.ه**1663**            "}