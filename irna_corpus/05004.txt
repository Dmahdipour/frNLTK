{"onTitr":" فرماندار پارس آباد:    ","titr":" امنیت در پارس آباد مغان پایدار است","describe":" اردبیل - ایرنا - فرماندار پارس آباد مغان گفت: امنیت و آرامش در این شهرستان مرزی در سایه تلاش های بی وقفه مرزبانان و نیروهای انتظامی پایدار است.", "text":"به گزارش ایرنا ، علی علایی روز دوشنبه در نشستی با فرمانده و کارکنان ناجا بمناسبت هفته نیروی انتظامی با بیان اینکه بیش از 101 کیلومتر از مرزهای شمالی کشور در حوزه شهرستان پارس آباد واقع شده است، افزود: برغم این گستره بالای مرزی امنیت در منطقه کاملا ملموس و مردم به نیروهای انتظامی و مرزبانی اعتماد کامل داند.وی اظهار داشت: بخش عظیمی از امنیت و اقتدار جمهوری اسلامی ایران منبعث از تلاش‌های بی ‌دریغ نیروهای انتظامی است که خاضعانه جان بر کف اخلاص نهاده و از امنیت نظام مقدس جمهوری اسلامی ایران حراست و محافظت می کنند.حجت الاسلام سید سعید رشادی امام جمعه پارس آباد نیز در این نشست گفت: بزرگترین نیرویی که کشور ما را از گزند دشمنان مصون می کند نیروی باور و ایمان و ولایت مداری است.او افزود: نیروهای نظامی و انتظامی تحت لوای ولایت و فرماندهی کل قوا ادامه دهنده راه شهیدان  و آرمان های والای انقلاب اسلامی بوده و با اقتدار عمل می کنند.پارس آباد مغان در شمال اردبیل و در نوار مرزی جمهوری آذربایجان قرار دارد.6018/6016            "}