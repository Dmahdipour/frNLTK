{"onTitr":"","titr":" 300 اصله نهال جنگلی در ارتفاعات تنگ خور لارستان کاشته شد","describe":" شیراز-ایرنا- روابط عمومی اداره کل منابع طبیعی و آبخیزداری استان فارس اعلام کرد: 300 اصله نهال با هدف احیای عرصه های جنگلی، تقویت و حفاظت از پوشش گیاهی در ارتفاعات روستای تنگ خور شهرستان لارستان کاشته شد.", "text":"این روابط عمومی در گزارش روز یکشنبه خود از قول رئیس اداره منابع طبیعی و آبخیزداری شهرستان لارستان بیان داشت: این نهال ها شامل گونه هایی از آتغوزه، بادام کوهی، کُنار و بذرهای بوته ای است که با آب و هوای منطقه یاد شده، سازگاری دارد.منصور رضایی افزود: کاشت این نهال ها با توجه به اهمیت حفاظت آب و خاک، احیای پوشش گیاهی و پیشگیری از فرسایش خاک صورت گرفته و برای انجام این کار، 150 نفر از گروه های مردمی، مرتعداران، سازمان های مردم نهاد، حافظان و دوستداران طبیعت مشارکت داشتند. او گفت: طرح های جنگل کاری یکی از مهم ترین اولویت های اداره منابع طبیعی و آبخیزداری شهرستان لارستان است که در سال های اخیر با شتاب بیشتری در حال اجراست.رضایی ادامه داد: مشارکت مردم در احیای جنگل های مخروبه این شهرستان با توجه به افزایش جهانی دمای کره زمین، تغییر اقلیم و خشکسالی های پی در پی، اقدامات مخرب انسانی، چرای دام و کمبود اعتبارات، بسیار مهم است.وی اضافه کرد: موفقیت های بسیار خوبی در چارچوب اجرای طرح های جنگل کاری مشارکتی و تشویق مردم نسبت به حفظ و احیای عرصه های منابع طبیعی حاصل شده است و این مهم ضمن فرهنگ سازی و سهیم کردم مردم در حفاظت از اراضی ملی، نقش بسزایی در جلوگیری از تخریب و تصرف اراضی دارد. در ادامه آیینی که برای کاشت این 300 نهال برگزار شد، از 2 نفر از فعالان انجمن سبز اندیشان روستای تنگ خور لارستان نیز با اهدای لوح سپاس تقدیر شد. شهرستان لارستان به مرکزیت لار در فاصله 378 کیلومتری جنوب شیراز قرار دارد.9873 /6118            "}