{"onTitr":"","titr":" همسر مدیرعامل سکه ثامن بازداشت شد","describe":" تبریز- ایرنا - دادستان عمومی و انقلاب تبریز از بازداشت همسر مدیرعامل سکه ثامن خبر داد.", "text":"موسی خلیل اللهی عصر یکشنبه در گفت وگو با خبرنگار قضایی ایرنا گفت: همسر مدیرعامل سکه ثامن امروز (یکشنبه) دستگیر و بازداشت شده است. این مقام قضایی در دادگستری کل استان آذربایجان شرقی در پاسخ به این پرسش که آیا اتهامی توجه این فرد است یا خیر، افزود: پرونده این فرد فعلاً در مرحله تحقیقات است و بعد از تکمیل تحقیقات، اعلام می کنیم. به گزارش ایرنا، نیروی انتظامی روز گذشته (شنبه) 14 مهر با صدور اطلاعیه ای از دستگیری فرهاد زاهدی فر، مدیر عامل متواری شرکت تجارت الکترونیکی ثامن معروف به سکه ثامن خبر داد.در این اطلاعیه آمده است: فرهاد زاهدی فر، مدیرعامل شرکت تجارت الکترونیکی ثامن معروف به سکه ثامن است که از هزاران نفر از طریق سایت سکه ثامن، صدها میلیارد تومان در چند استان کلاهبرداری و از کشور متواری شده بود، با اقدامات فنی، عملیاتی و اطلاعاتی پلیس فتا در یکی از کشورها شناسایی و با همکاری پلیس بین الملل ناجا و قوه قضائیه بازداشت و شب گذشته از طریق فرودگاه بین المللی امام خمینی (ره) به کشور بازگردانده شد.سردار سید کمال هادیانفر، رئیس پلیس فتا هم روز گذشته به ایرنا گفته که تاکنون 1700 پرونده علیه مدیر عامل دستگیر شده شرکت تجارت الکترونیکی ثامن معروف به سکه ثامن تشکیل شده است.اجتمام *ع.ی * 3063            "}