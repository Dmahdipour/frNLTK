{"onTitr":"","titr":" 72 درصد مصدومان تصادف های البرزعابران هستند","describe":" کرج -ایرنا- رئیس راهنمایی و رانندگی البرز گفت: عابران پیاده 72 درصد مصدومان تصادف های این استان را تشکیل می دهند که کاهش این رقم نیازمند اجرای طرح های پیشگیرانه است.", "text":"به گزارش ایرنا، غلامعلی شرق روز یکشنبه در همایش طلایه داران ترافیک در سالن اجتماعات دانشگاه آزاد اسلامی کرج افزود: خط کشی محل های گذرعابر پیاده و نصب پل های هوایی در کاهش حوادث برای عابران تاثیرگذار است.وی ادامه داد: 18 درصد مصدومان مربوط به راکبان موتورسیکلت و دوچرخه سواران، 6 درصد سرنشینان خودروها و چهار درصد رانندگان هستند.وی خاطرنشان کرد: تصادف های  فوتی نیمه نخست امسال نیز به رغم اقدامات موثر صفر نشد اما نسبت به مدت مشابه سال قبل 6درصد کاهش داشته است .شرق اضافه کرد: پلیس راهور البرزدر بخش اعمال قانون امسال سه درصد نسبت به پارسال افزایش فعالیت داشته است.وی گفت: کمبود پارکینگ عمومی  از علل افزایش تخلفات در زمان های پر ترافیک البرز است.شرق اضافه کرد: در سطح معابر درون شهری 105 نقطه حادثه ساز شناسایی شده که 51 نقطه آن رفع شده است.وی با اشاره به اقدامات انجام شده در حوزه فرهنگ سازی ترافیک گفت:440هزار دانش امور در البرز داریم که 200هزار تن از آنان طی سال های گذشته به عنوان همیار پلیس در ماموریت های مختلف یاری رسان بوده اند.رئیس پلیس راهور البرزافزود: با توجه به آسیب پذیری بیشتر کودکان در ترافیک لازم است از سنین پایین از آموزش های این حوزه مهم برخوردار شوند.وی گفت: ایمنی موتور سوران و ترویج فرهنگ دوچرخه سواری و اجرای همایش های پیاده روی خانوادگی با همکاری اداره کل ورزش و جوانان البرز از دیگر اقدامات انجام شده در بخش فرهنگ سازی ترافیک است.طبق گزارش اورژانس البرز در نیمه نخست امسال بیش  حدود 12 هزار براثر تصادفات در این استان مصدوم شدند.8029/ 6155            "}