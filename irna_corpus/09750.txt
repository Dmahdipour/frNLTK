{"onTitr":" استاندار مازندران :    ","titr":" بهداشت و درمان متاثر از سبک زندگی مخاطره آمیز شده است","describe":" ساری - ایرنا - استاندار مازندران بر ضرورت به کارگیری ظرفیت های علمی و پژوهشی برای بهبود شرایط بهداشتی و درمانی تاکید کرد و گفت: بهداشت و درمان متاثر از سبک زندگی مخاطره آمیز شده است.", "text":"به گزارش خبرنگار ایرنا، محمد اسلامی روز چهارشنبه در کنگره جراحان مغز و اعصاب ایران در بابل افزود: میزان بیماری هایی نظیر سکته های قلبی و عروقی، فشار خون و ... در استان بالا و ناشی از سبک زندگی است.وی با بیان این که مهم ترین جلوه توسعه یافتگی، کارآمدی و اثربخشی است، ادامه داد: ایران اسلامی داعیه احیای ارزش ها را دارد و سلطه پذیر نیست و مسیرش برای پیشرفت هموار نیست و طبیعی است که برای پیشرفت باید هزینه بپردازد.مقام عالی دولت در مازندران با اشاره به توطئه های مختلف دشمنان در ۴۰ سال از عمر انقلاب اسلامی، گفت: برای وارد شدن در راس هرم توسعه یافتگی همواره با مزاحمت های متعدد و پیچیده رو به رو بوده ایم و در این شرایط و فضا ایران اسلامی به پیشرفت های زیادی رسیده است.اسلامی افزود: این مزاحمت ها به گونه ای بود که در حوزه پژوهش نیز با ملاحظات و مزاحمت هایی رو به رو بودیم چرا که استکبار معتقد است که فقط یک پرچم می تواند تمدن ساز باشد و بقیه ملت ها چنین اجازه یی ندارند.استاندار مازندران تاکید کرد: برای همواره کردن مسیر پیشرفت باید در حوزه سیاستگذاری و توسعه قابلیت عملکرد توجه خاصی داشته داشتیم تا برای متعالی سازی سازمان و جامعه به سمت هرم برتر گام برداریم.وی افزود: راه رسیدن به تراز برتر این است که همواره دغدغه بهبود وضع موجود را داشته باشیم و بتوانیم منابع و ظرفیت های پژوهشی و اجرایی را در خدمت بهبود قرار دهیم و به تحقیقات نتیجه گرا توجه کنیم.اسلامی به فعالیت های پیشرفته در حوزه جراحی مغز و اعصاب از سوی پزشکان ایرانی اشاره کرد و گفت: امروز متخصصان در حوزه جهانی قادرند خدماتی به بشریت ارائه و کشور را در تراز برتر قرار دهند.وی از نیروی انسانی فرهیخته به عنوان یک ظرفیت والا که می تواند در گسترش ظرفیت های انسانی و ارایه خدمات برای جمعیت ثابت و شناور بالاتر از نرم پذیرفته شده موثر باشد، یاد کرد و افزود: باید ظرفیت های مورد نیاز برای تربیت دانشجویان پزشکی را در استان فراهم کنیم تا وضعیت مازندران را در منطقه رشد دهد.کنگره بین المللی جراحان مغز و اعصاب ایران با حضور متخصصان و پژوهشگران داخلی و خارجی برای نخستین بار از سوی دانشگاه علوم پزشکی بابل در حال برگزاری است و به مدت سه روز ادامه دارد.    رئیس هیات مدیره انجمن جراحان مغز و اعصاب ایران هم در مراسم آغازین این کنگره گفت که یکصد عنوان مقاله در حوزه های نوین مغز و اعصاب برای ارائه در این کنگره ارسال شده است که در آنهانتایج تازه ترین مطالعات حوزه جراحی مغز و اعصاب تشریح شده است.دکتر سید ابراهیم کتابچی افزود: شرکت کنندگان در این کنگره در باره روش های جدید جراحی دیسک، جراحی مغز، روش های باز کردن مغز، جراحی عروق مغز، جراحی تومورهای مغز، جراحی قاعده مغز، جراحی اعصاب کودکان، ضربه های سر، ضایعات اعصاب محیطی و جراحی ستون فقرات بحث و تبادل نظر می کنند.وی گفت که در این کنگره 150 جراح مغز و اعصاب از ایران و همچنین متخصصان ایرانی مقیم کشورهای استرالیا، ایتالیا، آلمان ، پاکستان، تاجیکستان و افغانستان حضور دارند.  7343/1654            "}