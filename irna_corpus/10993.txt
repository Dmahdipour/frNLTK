{"onTitr":"","titr":" برداشت گردو از باغ های آستارا آغاز شد","describe":" آستارا - ایرنا - مدیر جهاد کشاورزی آستارا از آغاز برداشت گردو در سطح 427 هکتار از باغ های این شهرستان خبر داد.", "text":"ایرج شیارکار روز سه شنبه در مصاحبه با خبرنگار ایرنا گفت: عملکرد باغ های گردوی آستارا در هر هکتار، 2 هزار و 500 کیلوگرم است و میزان درآمد گردوکاران این شهرستان از برداشت و فروش محصول گردو، 42 میلیارد و 700 میلیون ریال پیش بینی می شود. وی با بیان این که  کاشت گردو در مناطق بالادست روستاهای حیران، چملر، کوته کومه و کانرود این شهرستان رایج است افزود: برداشت محصول از باغ های گردو تا نیمه آبان ماه ادامه خواهد داشت. وی خاطرنشان  کرد: به لحاظ ضرورت بیمه کشاورزی و بیمه نبودن بیشتر باغ های گردوی آستارا، به گردوکاران توصیه می شود با مراجعه به شرکت های بیمه اقدام  به بیمه محصولات خود نمایند.آستارا هفت هزار و 500 هکتار اراضی کشاورزی دارد.** توزیع پیمان نامه حقوق کودک در آستارا آغاز شدبر اساس گزارش دیگری از خبرنگار ایرنا؛ صابر فرضی زاد مسئول کانون پرورش فکری کودکان و نوجوانان آستارا روز سه شنبه گفت: این پیمان نامه به عنوان کنوانسیون بین المللی حقوق اجتماعی، سیاسی، اقتصادی، مدنی و فرهنگی کودکان را بیان می کند و پنج هزار نسخه آن تا پایان هفته کودک در بین دانش آموزان، بازاریان و کارکنان اداره ها توزیع می شود.وی همکاری نهادها و دستگاه های دولتی برای برگزاری پربار برنامه های هفته ملی کودک را خواستار شد و مسابقات نقاشی، قصه گویی، نمایش عروسکی و عیادت از کودکان بستری شده در بیمارستان را از برنامه های این هفته برشمرد.15 تا 21 مهرماه به عنوان هفته ملی کودک نامگذاری شده است. شهرستان آستارا با 91 هزار نفر جمعیت در غرب استان گیلان دارای   دو کانون پرورش فکری کودکان و نوجوانان آن سه هزار و 500 عضو است.7105 / 7124 /6030            "}