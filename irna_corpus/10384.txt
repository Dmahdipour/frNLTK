{"onTitr":"","titr":" کشت صیفی جات در شوش آغاز شد","describe":" دزفول - ایرنا - مدیر جهاد کشاورزی شوش گفت: کشت صیفی جات پاییزه در سه هزار و 80 هکتار از زمین های کشاورزی شوش آغاز شده است.", "text":"علیرضا ملک زاده روز چهارشنبه در گفت و گو با خبرنگار ایرنا افزود: این محصولات صیفی شامل خربزه، هندوانه، بادمجان، خیار و گوجه، جعفری، تره ایرانی، فلفل، کاهو، هویج، پیاز و کلم می باشند. وی اظهار داشت: پیش بینی می شود کشت صیفی جات در شهرستان شوش به 11 هزار هکتار برسد.مدیر جهاد کشاورزی شوش افزود: سال گذشته حدود 10 هزار و500 هکتار به کشت صیفی جات اختصاص یافته بود.وی گفت: صرفه جویی در مصرف آب و بذر، کاهش خسارت ناشی ازسرمازدگی، ایجاد مزارع یکنواخت و کاهش مبارزه با آفات و بیماری‌ها از مهمترین مزایای کشت نشاء است.ملک زاده افزود: محصولات صیفی این شهرستان علاوه بر رفع نیاز شهری به سایر شهرستان های کشور ارسال می شود. وی اظهار داشت: کشت صیفی جات علاوه بر ایجاد اشتغال و درآمد کشاورزی در نابودی علف های هرز نقش موثری دارد.کشت مرحله دوم محصولات صیفی در شهرستان شوش از اوایل دی ماه آغاز می شود.3022/7280            "}