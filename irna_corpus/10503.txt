{"onTitr":"","titr":" آتش سوزی جمعه بازار یاسوج تلفات جانی نداشته است","describe":" یاسوج - ایرنا - رئیس مرکز حوادث و فوریت های پزشکی کهگیلویه و بویراحمد گفت: آتش سوزی جمعه بازار یاسوج که سه شنبه شب اتفاق افتاد توسط نیروهای آتش نشانی مهار شد و این آتش سوزی مصدوم و تلفات جانی نداشت.", "text":"جلال پورانفرد سه شنبه شب در گفت و گو با خبرنگار ایرنا افزود: حدود ساعت 9و 30دقیقه آتش سوزی در یکی از مغازه های جمعه  گفته می شود پارچه فروشی بوده رخ داد.وی ادامه داد: آتش سوزی در کمتر از یک ساعت توسط نیروهای آتش نشانی مهار و از بروز اتش سوزی در سایر مغازه های جمعه بازار جلوگیری شد.  شهردار یاسوج پیشتر گفته بود که همه غرفه‌های فعال جمعه بازار این شهر غیر استاندارد بوده و از لحاظ ایمنی به‌گونه‌ای است که در صورت بروز حوادث مختلف‌ از جمله آتش‌سوزی امکان خدمات رسانی کمتر وجود دارد. ساماندهی و جمع آوری جمعه بازار فعلی یاسوج به ‌طور جدی در دستور کار شهرداری یاسوج قرار دارد. شهرداری در تلاش است که مغازه‌داران جمعه بازار را با میل خود به مکان جمعه بازار جدید نقل و مکان دهد . به گفته شهردار یاسوج،جمعه بازار فعلی یاسوج با توجه به خطر آفرین بودن آن برای حفظ جان مردم به‌زودی ساماندهی و جمع آوری خواهد شد. مدیرکل بحران استانداری کهگیلویه و بویراحمد نیز گفت: آتش سوزی در یکی از مغازه های جمعه بازار به طور کامل مهار شده اما ازدحام مردم مانع از ادامه فعالیت نیرو های امدادی در محل جمغه بازار شده است. مدیرعامل سازمان آتش نشانی و خدمات ایمنی شهرداری یاسوج نیز پیش از این گفته بود که روز به روز احتمال وقوع حادثه از جمله آتش سوزی در صنوف جمعه بازار شهر یاسوج وجود دارد. رستمی عنوان کرد: جمعه بازار یاسوج از جمله کانون های حادثه خیزی است که احتمال وقوع حادثه در آن وجود دارد. وی افزود که وجود تعداد زیادی غرفه های پارچه فروشی، لباس و فرش در این مکان خطر وقوع آتش سوزی را افزایش می دهد. وی بیان کرد: سازه های موجود در جمعه بازار مقاوم نبوده و هر لحظه امکان تخریب  انهاوجود دارد. مدیرعامل سازمان آتش نشانی و خدمات ایمنی شهرداری یاسوج ابراز داشت: با بررسی کارشناسان تاکنون یکصدمین اخطار ایمنی به جمعه بازار در این شهر از سوی این نهاد به متولیان ابلاغ شده است. 900 غرفه و مغازه از صنوف مختلف در جمعه بازار یاسوج وجود دارد. شهر یاسوج مرکز استان کهگیلویه و بویراحمد نزدیک به 130هزار نفر جمعیت دارد. 9868/1662            "}