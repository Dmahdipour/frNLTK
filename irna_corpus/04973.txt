{"onTitr":"","titr":" مدیران قرارگاه های اربعین حسینی در چذابه و شلمچه معرفی شدند","describe":" اهواز - ایرنا - غلامرضا شریعتی استاندار خوزستان در نشست ستاد اربعین حسینی خوزستان، علی حسین حسین زاده معاون سیاسی اجتماعی استانداری و قدرت ا... دهقان معاون امنیتی انتظامی استانداری را به ترتیب به عنوان مدیران قرارگاه اربعین حسینی در مرزهای چذابه و شلمچه معرفی کرد.", "text":"به گزارش ایرنا استاندار خوزستان در این نشست که روز یکشنبه در پایانه مرزی چذابه در 110کیلومتری شمال غرب اهواز و یکی از گذرگاه های رسمی و بین المللی تردد زائران اربعین حسینی است برگزار شد بر هماهنگی و هم افزایی دستگاه های خدمات رسان با قرارگاه اربعین در این 2 مرز تاکید کرد.وی ابراز امیدواری کرد در اربعین امسال با هماهنگی بیشتر ، شاهد افزایش سطح کمی وکیفی خدمت رسانی به زائران اربعین حسینی باشیم.قرارگاه اربعین حسینی در مرزهای چذابه و شلمچه که متشکل از فرماندهان انتظامی و امنیتی ، مدیران و دست اندرکاران خدمات رسانی به زائران اربعین حسینی است تا پایان بازگشت کامل زائران اربعین به کشور به کار خود ادامه خواهد داد.قرار است شهردار معنوی چذابه در روزهای آینده معرفی و کار خود را شروع کند.در نشست ستاد اربعین حسینی در چذابه آخرین وضعیت پروژه ها و طرح های خدمات رسانی که قرار است تا 10روز دیگر تکمیل شود مورد بررسی قرار گرفت.گذرگاه های چذابه و شلمچه در خوزستان و گذرگاه مهران در استان ایلام سه گذرگاه رسمی تردد زائران اربعین حسینی هستند.در اربعین پارسال 380هزار زائر از گذرگاه مرزی چذابه و 650هزار زائر از مرز شلمچه به کربلای معلی و نجف اشرف مشرف شدند.حرکت پرشور کاروان های اربعین حسینی از اوایل ماه صفر شروع و تا 2 روز مانده به اربعین ادامه خواهد داشت.براساس تقویم رسمی کشور ، هشتم آبان روز اربعین حسینی است.6065/ 6037            "}