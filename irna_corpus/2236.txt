{"onTitr":"","titr":" طرح آمارگیری مسکن در 13 روستای فیروزکوه اجرا می شود","describe":" تهران- ایرنا- رئیس بنیاد مسکن فیروزکوه گفت: طرح آمارگیری از ویژگی روستایی در 13 روستا این شهرستان از 21 تا مهر تا 21 آبان امسال اجرا می شود.", "text":"حسین کیانی روز چهارشنبه در گفت و گو با خبرنگار ایرنا بیان داشت: این طرح در روستاهای فرح آباد، جلیل آباد، دریابک، گورسفید، تهنه، پیرده، سلمان، کتالان، طارس، مهاباد، حصاربن، جیلیزجند، لزوز شهرستان فیروزکوه اجرا می شود.وی تاکید کرد: روستاها به شکل تصادفی با توجه به مواردی همچون گردشگری، سکونت دائم و موقت، روستاهای کوچک و بزرگ انتخاب شده اند.رئیس بنیاد مسکن فیروزکوه گفت: این 13 روستای منتخب از هر دو بخش مرکزی و ارجمند و پنج دهستان دو بلوک، پشتکوه، شهرآباد، حبله رود، قزقانچای شهرستان فیروزکوه هستند.به گفته وی 187 روستا از 530 روستای استان تهران شامل آمارگیری این طرح می شوند.کیانی تصریح کرد: طرح آمارگیری از ویژگی های مسکن روستایی، برای نخستین بار در سال 1387 برگزار شد و پس از آن هر دوره با فاصله پنج ساله تکرار می شود.رئیس بنیاد مسکن فیروزکوه هدف این آمارگیری را شناخت هر چه بهتر و بیشتر خصوصیات فنی و مهندسی و معماری بناهای موجود در روستا و به دست آوردن اطلاعات کامل و جامع از ویژگی های مسکن روستایی اعلام کرد.وی گفت: هر ساله به طور میانگین 300 فقره تسهیلات برای مقاوم سازی به مردم روستا ارائه می دهیم.به گفته وی این تسهیلات اکنون به مبلغ 25 میلیون تومان با سود 5 درصد پس از 3 سال استمهال و 12 سال بازپرداخت  است .شهرستان فیروزکوه با 34 هزار نفر جمعیت در 120 کیلومتری شمال شرقی پایتخت واقع شده است.تهرام/9897 / 1539            "}