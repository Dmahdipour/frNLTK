{"onTitr":"","titr":" جریمه قریب الوقوع کمیته انضباطی یوفا برای شیاطین سرخ","describe":" تهران - ایرنا - باشگاه منچستریونایتد به علت دیر رسیدن به ورزشگاه اولدترافورد برای برگزاری بازی شب گذشته این تیم مقابل والنسیا در لیگ قهرمانان اروپا، از سوی کمتیه انضباطی اتحادیه فوتبال اروپا (یوفا) در معرض خطر جریمه قرار گرفت.", "text":"به گزارش ایرنا، تاخیر خوزه مورینیو سرمربی تیم منچستریونایتد در فرستادن تیمش به ورزشگاه موجب شد تا سوت آغاز  بازی این تیم برابر والنسیا نیز دیر به صدا درآید.مورینیو و شاگردانش دقیقا 43 دقیقه مانده تا آغاز دیدار وارد ورزشگاه شدند، اتفاقی که موجب شد تا مسوولان این تیم برای آماده شدن تیم، درخواست کنند تا بازی با تاخیر آغاز شود.بر این اساس، داور میدان تنها 5 دقیقه به این تیم فرصت داد تا خود را به داخل زمین رسانده و بازی را آغاز کنند.در صورت تنبیه شیاطین سرخ توسط کمیته انضباطی یوفا، شرایط اسفناک رختکن این تیم، از بد به بدتر تنزل پیدا خواهد کرد.شاگردان مورینیو که به تازگی با پذیرفتن شکست مقابل تیم دسته دومی دربی کانتی از گردونه رقابت های جام اتحادیه انگلیس حذف شده اند و در لیگ برتر جزیره هم نتایج ناامیدکننده ای ثبت کرده اند، با تساوی بدون گل مقابل والنسیا، بدترین شروع را در 29 سال گذشته این تیم به نام خود ثبت کردند.ورزشی**3991**9129            "}