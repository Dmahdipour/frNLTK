{"onTitr":" واکنش یک عضو هیأت رئیسه مجلس به تهدید پیامکی نمایندگان؛    ","titr":" وکیلی:‌به پیگیری قضایی امید نداریم، وزیر ارتباطات پیگیری کند","describe":" تهران-ایرناپلاس-یک عضو هیأت رئیسه مجلس شورای اسلامی می‌گوید نمایندگان مجلس نسبت به پیگیری قضایی پیامک‌های تهدیدآمیز امیدی ندارند، به همین خاطر از وزیر ارتباطات می‌خواهیم هویت شناسنامه‌ای صاحبان شماره‌ها را روی سایت بگذارد و افشا کند.", "text":"دور جدید پیامک‌های تهدیدآمیز به نمایندگان مجلس بعد از تصویب CFT آغاز شده است. پیامک‌هایی که رسماً نمایندگان را به مرگ تهدید می‌کند. محمدعلی وکیلی، عضو هیأت رئیسه مجلس شورای اسلامی به ایرناپلاس گفته که پیامک‌های تهدیدآمیز برای اعضای هیأت رئیسه نیز ارسال شده است.به گفته او این پیامک‌ها ابتدا با توهین و تهدید علی لاریجانی، ریاست مجلس آغاز می‌شود و سپس سایر نمایندگان را تهدید می‌کند و مورد اهانت قرار می‌دهد. وکیلی با بیان اینکه دیروز بعد از تصویب CFT برای من پیامک تهدیدآمیز ارسال شد، درباره جزئیات این پیام تصریح کرد: در این پیام‌ها توهین و تهدید، آن هم در اشکال مختلف دیده می‌شود.این عضو هیأت رئیسه مجلس شورای اسلامی با بیان اینکه این پیام‌ها با پیش‌شماره‌های 0912 ارسال شده که شناسایی آن‌ها برای دستگاه‌های امنیتی و انتظامی کار دشواری نیست،‌ گفت: من از وزیر ارتباطات می‌خواهم در شناسایی و افشای هویت شناسنامه‌ای این افراد کمک کند. ما برخورد قضایی و امنیتی نمی‌خواهیم، ما فقط می‌خواهیم هویت شناسنامه‌ای این افراد اعلام شود.وکیلی با اظهار ناامیدی از پیگیری قضایی این مسئله از وزارت ارتباطات خواست هویت صاحبان این شماره‌ها را روی سایت بگذارند.گفت‌وگو از زینب نورانیان**اداره کل اخبار چندرسانه‌ای**ایرناپلاس**            "}