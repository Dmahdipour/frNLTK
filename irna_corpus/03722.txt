{"onTitr":"","titr":" پیش فروش بلیت قطار ایام اربعین از 21 مهر آغاز می شود","describe":" تهران- ایرنا- معاون مسافری شرکت راه آهن، از آغاز پیش فروش بلیت 160 رام قطار برای ایام اربعین حسینی(ع)، به صورت اینترنتی و حضوری خبر داد.", "text":"به گزارش ایرنا، «میرحسن موسوی» روز سه شنبه در نشست خبری، زمان پیش فروش بلیت ها را از ساعت 10 صبح روز 21 مهرماه سال جاری اعلام کرد و گفت: امسال در ایام اربعین حسینی، 280 هزار صندلی برای خدمت رسانی به عزاداران آماده شده است که نسبت به سال گذشته، 27 درصد رشد نشان می دهد.به گفته معاون شرکت راه آهن، قرار است در ایام اربعین حسینی (ع) مسافران از تهران به کرمانشاه و از کرمانشاه تا مهران را با اتوبوس جابجا شوند و در مسیر دیگری، قطارها زائران ایرانی را از تهران تا خرمشهر و از آنجا به مرز شلمچه منتقل کنند.موسوی گفت: در ایام اربعین، 134 قطار ترکیبی از تهران به کرمانشاه و 26 رام قطار فوق العاده در مسیر جنوب به خرمشهر تردد خواهد کرد.«طبق برنامه یک دستگاه ریل باس نیز مانند سالهای گذشته از خرمشهر تا مرز شلمچه به صورت 24 ساعته تردد می کند تا زائران ایرانی رایگان در این مسیر جابجا شوند.»وی یادآور شد: نرخ بلیت قطارها با توجه به 4 تخته، 6 تخته بودن یا به صورت صندلی متفاوت خواهد بود اما نسبت به قیمت های موجود، امسال در مسیرهای تعیین شده هیچگونه افزایش قیمتی در ایام اربعین نخواهیم داشت.معاون مسافری شرکت راه آهن گفت: زائران برای کسب اطلاعات بیشتر از قطارهای ایام اربعین می توانند با شماره تلفن 5149-021 تماس بگیرند.وی در ادامه با اشاره به عملکرد شرکت های ریلی در 6 ماه نخست امسال نیز گفت: در این مدت، 13 میلیون و 800 هزار نفر با قطار سفر کرده اند که نسبت به سال گذشته 10 درصد رشد نشان می دهد.موسوی افزود: در 6 ماه نخست امسال، 10 میلیون 739 هزار نفر با قطارهای مسافری بین شهری و 3 میلیون 100 هزار نفر نیز با قطارهای حومه ای جابجا شده اند که نسبت به سال گذشته در بخش بین شهری، حدود 11 درصد و در بخش حومه ای، حدود 7 درصد افزایش مسافر داشته ایم.اقتصام*1108*1070**2025            "}