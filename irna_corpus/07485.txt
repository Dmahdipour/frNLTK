{"onTitr":"","titr":" حمایت از شرکت های دانش بنیان برای حضور در نمایشگاه جیتکس","describe":" تهران – ایرنا -دبیر ستاد توسعه فناوری اطلاعات، ارتباطات و فضای مجازی معاونت علمی و فناوری ریاست جمهوری گفت: از شرکت‌های دانش‌بنیان برای حضور در سی و هشتمین نمایشگاه بین‌المللی الکترونیک، کامپیوتر و تجارت الکترونیک خاورمیانه (جیتکس) امارات، با هدف بازار سازی و تبادل فناوری حمایت می‌شود.", "text":"به گزارش روز شنبه گروه علمی ایرنا از معاونت علمی و فناوری ریاست جمهوری؛ مهدی فقیهی با اشاره به وجود ظرفیت مناسب توسعه بازار‌های جهانی شرکت‌های نوآور ایرانی در نمایشگاه  جیتکس گفت: به شرکت‌هایی که تمایل دارند در این نمایشگاه حضور پیدا کنند،تا 70 درصد تسهیلات تعلق خواهد گرفت.وی اظهارکرد:شرکت‌های دانش بنیان و فناور می‌توانند در غالب غرفه دار در نمایشگاه جی تکس دبی حضور یابند و علاقه‌مندان با هماهنگی‌های صورت گرفته تنها با پرداخت 6 هزار درهم می‌توانند در این نمایشگاه حضور یابند.فقیهی، خدمات مشاوره تجاری‌سازی، مترجم، چاپ در کتاب نمایشگاه و هماهنگی برای انجام مذاکرات دوجانبه را از جمله تسهیلاتی نام برد که قرار است به شرکت های دانش بنیان در نمایشگاه جی تکس ارائه شود.وی با اشاره به برگزاری نمایشگاه جی تکس امارات از 22 الی 26 مهرماه  در دبی افزود: علاقه‌مندان می‌توانند برای حضور در این رویداد به سایت معاونت علمی و ستاد فناوری اطلاعات مراجعه کنند و یا با تلفن 88604175 تماس بگیرند.به گزارش ایرنا،  سی و هشتمین نمایشگاه بین‌المللی الکترونیک، کامپیوتر و تجارت الکترونیک خاورمیانه (جیتکس) در هفته فناوری امارات از 22 تا 26 مهر 1397(14 تا 18اکتبر 2018) همه ساله به میزبانی امارات در مرکز تجارت جهانی شهر دبی برگزار می‌شود. در این نمایشگاه، شرکت های کشورهای مختلف جهان به ارائه محصولات و دستاوردهای خود در زمینه‌های دولت الکترونیک، تجارت الکترونیک، الکترونیک و مخابرات، ماهواره و ارتباطات بی‌سیم، کامپیوتر (نرم‌افزار و سخت‌افزار)، سیستم‌های مداربسته، دوربین‌های فیلمبرداری و عکسبرداری، تلویزیون‌های غول‌پیکر و دیگر ابزارهای فناوری اطلاعات و ارتباطات می‌پردازند.علمی ** 1836 **1440            "}