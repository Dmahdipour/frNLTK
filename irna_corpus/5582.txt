{"onTitr":"","titr":" شجاعی: مسئولان از تیم ملی فوتبال حمایت نمی کنند","describe":" تهران - ایرنا - کاپیتان تیم ملی فوتبال ایران با بیان اینکه بازیکنان تلاش خود را برای موفقیت به کار گرفته اند، گفت: مسئولان وظیفه خود را که حمایت از تیم ملی است انجام نمی دهند.", "text":"به گزارش ایرنا؛ «مسعود شجاعی» در حاشیه تمرین امروز (یکشنبه) تیم ملی فوتبال ایران، اظهار داشت: اولین روزی است که در مرحله جدید اردوی تیم ملی حضور یافته ام. تمرینات مثل سابق ادامه دارد و لژیونرها نیز دیرتر به سایر نفرات اضافه می شوند که این امر به دلیل برنامه بازی های باشگاهی آنان است.وی با بیان اینکه تمرینات با نظم خوبی دنبال می شود، افزود: دیدار دوستانه با بولیوی محک خوبی برای تیم ملی ایران در مسیر جام ملت های آسیا خواهد بود اما این مساله خوب نیست که در روزهای فیفا که می توانیم 2 بازی تدارکاتی داشته باشیم، تنها یک بازی برگزار کنیم.بازیکن تیم تراکتورسازی تبریز، عنوان کرد: متاسفانه به این مشکل عادت کرده ایم و باید بدانیم که موفقیت اینگونه کسب نمی شود.شجاعی در مورد عملکرد خوب تیم ملی فوتبال ایران در سال های اخیر، توضیح داد: در تورنمنت های مهم به خصوص جام جهانی عملکرد خوبی داشته ایم و نیاز است تا امکانات استاندارد داشته باشیم. البته امکانات، زمین تمرین و توپ نیست و انجام دیدارهای تدارکاتی سطح بالا از مهمترین نکات است.کاپیتان تیم ملی فوتبال ایران با بیان اینکه چنانچه به دنبال موفقیت هستیم باید همه تلاش کنیم، ادامه داد: ما تلاش می کنیم، مردم همراه تیم هستند، اما مسئولان کارشان را انجام نمی دهند و حمایت نمی کنند.وی افزود: همیشه امیدواریم و با تمام وجود می جنگنیم. خیلی ها انتظار نداشتند در جام جهانی خوب باشیم، ولی عالی بازی کردیم. در جام ملت های آسیا نیز بعد از مرحله گروهی، حریفان قدرتمندی خواهیم داشت که به بهترین نحو مهیای حضور در امارات می شوند.شجاعی گفت: همیشه غیرت و حس وطن پرستی جواب نمی دهد و داشتن امکانات مطلوب و بازی های تدارکاتی سطح بالا اهمیت زیادی دارد.ورزشی**3783**9029**1597            "}