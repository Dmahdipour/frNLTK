{"onTitr":"","titr":" «جشنواره تئاتر فولکلوریک آذربایجان» به مرحله انتخاب اثر رسید","describe":" ارومیه- ایرنا- دبیر «نخستین جشنواره تئاتر فولکلوریک آذربایجان» گفت: این جشنواره ویژه متون علی صابررضایی، نمایشنامه نویس ارومیه ای است و 16 کارگردان آثاری به زبان «ترکی آذربایجانی» را از 15 نمایشنامه ارائه شده جهت اجرا انتخاب کردند.", "text":"علی صابررضایی روز چهارشنبه در گفت و گو با خبرنگار ایرنا افزود: ولی لطف دوخت، فریبرز یاریجانی و رضاخوفی نمایشنامه «اصلی کرم» و کریم علیخواه، صبا اکبری و قاسم عیسی نژاد اثر «آغلاما اورمیا» را برای اجرا انتخاب کرده اند.وی با اشاره به اینکه رسول بانگین نمایشنامه «ملک جمشید» را برای اجرا انتخاب کرده است، اضافه کرد: رضا نصرتمند «آدی یوخ اوغلان»، توحید نجف زاده «آینا ایچینده آینالار»، سهیل شلیله «اوتوبوس ایستگاهی»، حسن رجبی «قیزیل پاپاق» و ناصر بیضایی «گرچک رویا» را برای کارگردانی انتخاب کرده اند.وی ادامه داد: رضامحمدخانی «کیم گوردو ، کیم گور مه دی»، شهریار نیریز «آچیلمامیش چیچکلر»، هوشنگ بابایی «سوناخاتین» و سحر نصرت «دوغومدان دوغوما قدر» را برای کارگردانی در این جشنواره انتخاب کرده اند.وی گفت: هنر تئاتر رساترین امکان برای حفظ و نشر سنت ها، افسانه ها و همچنین فرهنگ عامه و فولکلور است و این جشنواره با دستیابی به چنین هدفی برگزار می شود.وی افزود: پیش از این تئاتر «ترکی آذربایجانی» مورد غفلت قرار گرفته بود و این جشنواره درصدد غنی تر کردن و افزایش توجه عموم مردم نسبت به آن است.وی با اشاره به اینکه پنج تا 15 مهر سال جاری زمان تعیین شده برای انتخاب متن و ارائه به دبیرخانه این جشنواره بود، اعلام کرد: این آثار طبق فراخوان منتشر شده سوم تا ششم دی سال جاری بازبینی می شود و هشتم همین ماه نتایج مرحله بازبینی به استحضار کارگردان ها می رسد.وی ادامه داد: این رویداد هنری از 17 تا 22 دی سال جاری در ارومیه برگزار می شود و مراسم اختتامیه این جشنواره 22 همین ماه خواهد بود.وی با اشاره به اینکه هر نمایش باید پنج اجرا در طول زمان برگزاری جشنواره داشته باشد تا مورد داوری قرار بگیرد، گفت: جوایز این جشنواره در بخش های کارگردانی، بازیگری مرد، بازیگری زن، طراح صحنه، طراحی لباس، موسیقی، گریم، نمایش برگزیده و رتبه تقدیر اهدا می شود.به گزارش ایرنا گروه تئاتر «راد» این جشنواره را با همکاری اداره کل فرهنگ و ارشاد اسلامی آذربایجان غربی، حوزه هنری و انجمن هنرهای نمایشی استان برگزار می کند.نمایشنامه های «آغلاما اورمیا»، «آدی یوخ اوغلان»، «اصلی کرم»، «آچیلمامیش چیچکلر»، «آینا ایچینده آینالار»، «اوتوبوس ایستگاهی»، «سونا خاتین»، «ملک جمشید»، «گرچک رویا»، «دوغومدان دوغوما قدر»، «کیم گوردو کیم گورمه دی»، «گول آغا»، «قره پاپاق گلینی»، «قیزیل پاپاق» و «ملک محمد» جهت کارگردانی در این جشنواره ارائه شده بود.علی صابر رضایی متولد 1333 در ارومیه بوده، لیسانس حقوق، قاضی بازنشسته دادگاه‌های تجدید نظر آذربایجان غربی و وکیل دادگستری است؛ وی در سال 1392 پس از 33 سال قضاوت بازنشسته شد و از آن به بعد به وکالت مشغول است.تنوع موضوع و سبک در نمایشنامه های صابررضایی تحسین برانگیز است؛ چنانکه «گول آغا» سمبلیک، «اتوبوس ایستگاهی» طنز، «کابوس های آقای پاک سرشت» طنز آمیخته با انتقاد، «طالوت بر داود» مذهبی و «گرسنگی» پانتومیم است.اثر «دایی جان پاپیل» وی مسایل اجتماعی روز آذربایجان را به زبان هنر بیان و در کتاب دیگری سه نمایشنامه با مضامینی برگرفته از ادبیات کهن ایران چون عطار نیشابوری، عبید زاکانی و مولوی را خلق کرده است؛ وی در نمایشنامه «در انتظار لحظه ها» نیز بحث خانواده و روابط نادرست بین همسران و تداخل دنیای کار و دنیای خانواده را به تصویر کشیده است.ماجرای درخت نارون وی نیز یک نمایشنامه اجتماعی است که به بررسی معضلات فرهنگی جامعه امروزی در قالب تقابل سنت و مدرنیته می پردازد. سمبلیک بودن ویژگی غالب آثار علی صابررضایی است و واکاوی لایه های سمبلیک در بیشتر آثار وی به پژوهشی جامع نیاز دارد.جشنواره نمایشنامه خوانی آثار علی صابررضایی در سال 1393 با استقبال 12 گروه در سه روز و در سال 1395 نیز دومین دوره آن با شرکت 15 گروه در آذربایجان غربی برگزار شد.7129/3072            "}