{"onTitr":"","titr":" کتاب منشا اصلی رشد و توسعه جامعه است","describe":" سنندج – ایرنا – نماینده ولی فقیه در کردستان گفت: اصل کتاب امری است که در زندگی انسان نقشی اساسی ایفا می کند و می تواند منشا اصلی در رشد و توسعه جامعه باشد.", "text":"به گزارش خبرنگار ایرنا، آیت الله سید محمد حسینی شاهرودی روز چهارشنبه در آیین گشایش هشتمین نمایشگاه کتاب کردستان اظهار داشت: اگر امروز از عظمت دانشمندان و بزرگان جهان به وجد می آییم همگی در سایه وجود و کتابت کتاب هایی است که از آنان به جای مانده است.وی اضافه کرد: دین مبین اسلام پیام خود را با کتاب به جامعه ابلاغ کرده و در آن به قلم قسم می خورد از این جهت می توان گفت که کتاب و علم نشات گرفته از آن باعث می شود که زندگی به سمت نور و روشنایی هدایت شود.نماینده ولی فقیه در کردستان با بیان اینکه کتابت کتاب امری بسیار مهم و شایسته است اظهار داشت: باید در این موضوع به تولید اطلاعات و محتوا که مجموعه ای از فرهنگ را تشکیل می دهد توجه کنیم.آیت الله سید حسینی شاهرودی اضافه کرد: استان کردستان از قبل به عنوان یک استان فرهنگی شناخته شده و کتاب در آن از اهمیت برخوردار بوده است.وی افزود: اهمیت کتاب در جامعه به ویژه جمهوری اسلامی در آن زمانی بیشتر مشخص می شود که دشمنان اسلامی در تحریم های خود علیه این جامعه به دنبال آن بودند که با جلوگیری از ورود علم به داخل کشور عرصه علمی آن را متوقف کنند.نماینده مردم کردستان در مجلس خبرگان یادآور شد: از این رو لازم است کتاب و کتابخوانی در تمام استان های کشور به ویژه کردستان که از گذشته در آن به کتاب و کتابت توجه شده مورد اهمیت بیشتری قرار گیرد و در تولید کتاب و محتوای آن از تنوع بیشتری استفاده شود.وی همچنین به عادت دادن فرزندان جامعه به مطالعه کتاب تاکید کرد و گفت: باید برای این مهم از روش های مختلف از جمله مطالعه کتاب های فیزیکی و مطالعه کتاب ها و محتواهای مجازی نیز استفاده کرد.به گزارش ایرنا، هشتمین نمایشگاه بین المللی کتاب روز چهارشنبه با حضور جمعی از مسئولان کشوری و استانی از جمله مشاور وزیر فرهنگ و ارشاد اسلامی، آیت الله سید محمد حسینی شاهرودی نماینده ولی فقیه در کردستان، بهمن مرادنیا استاندار کردستان، سید احسن علوی نماینده مردم سنندج، کامیاران و دیواندره در مجلس شورای اسلامی، معاون وزیر فرهنگ و جوانان اقلیم کردستان عراق و اصحاب فرهنگ و هنر کردستان گشایش یافت.این نمایشگاه از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود.3034/6108            "}