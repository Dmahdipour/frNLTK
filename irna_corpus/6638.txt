{"onTitr":"","titr":" معاون وزیر کشاورزی: بازار زعفران باید احیا و اصلاح شود","describe":" تهران - ایرنا- معاون وزیر جهاد کشاورزی در سازمان مرکزی تعاون روستایی ایران بر ادامه برنامه دولت برای خرید حمایتی و عرضه صادراتی محصول زعفران تاکید کرد و گفت: باید به دنبال احیا و اصلاح این بازار باشیم.", "text":"به گزارش شنبه تارنمای سازمان مرکزی تعاون روستایی ایران، حسین شیرزاد افزود: تاکنون 65 تن زعفران در بورس کالا فروش رفته و بخش قابل توجهی نیز صادر شده است.شیرزاد ادامه داد: دولت علاوه بر خرید حمایتی و عرضه صادراتی، راه اندازی بورس بین المللی زعفران در ایران را دنبال می کند. رییس سازمان مرکزی تعاون روستایی ایران درباره چگونگی روند عرضه زعفران روی تابلو بورس در آینده گفت: یگانه مرجع تعیین قیمت زعفران در جهان، جمهوری اسلامی ایران و بورس بین المللی آن خواهد بود و در عین حال شاهد یک شفافیت کم نظیر در قیمت و کیفیت خواهیم بود.معاون وزیر جهاد کشاورزی تصریح کرد: در آینده با ایجاد و تجهیز بستر مناسب برای حفظ و نگهداری، زمینه تعادل (قیمت و بازار) این محصول را فراهم می کنیم تا ضمن حمایت از تولیدکنندگان در خرید بموقع هنگام اوج برداشت محصول، منافع مصرف کنندگان را نیز در نظر گرفته و از طریق صادرات آن برای تقویت تراز تجاری قدم موثری برداریم. وی تاکید کرد تلاش می شود از این پس، صادرات زعفران فقط با گواهی بورس ممکن باشد.به گفته وی، ایران به عنوان بزرگ ترین تولیدکننده زعفران، نزدیک به 85 درصد تولید جهان را در اختیار دارد و پارسال در چارچوب خرید توافقی، 67 تن انواع زعفران رشته ای بریده شامل نگین و شبه نگین (یا سرگل)، رشته ای درجه یک شامل پوشال مرغوب و پوشال معمولی بر اساس استانداردهای ملی از کشاورزان خریداری شد. به گزارش ایرنا، پارسال هر کیلوگرم زعفران به قیمت چهار میلیون و 400 هزار تا پنج میلیون و 500 هزار تومان از کشاورزان خریداری شد.ظرفیت تولید زعفران در ایران از 30 تن در سال 1368 به بیش از 300 تن در سال های اخیر رسیده است و سالیانه حدود 200 تن به کشورهای هدف صادر می شود.طبق آمارها مصرف سرانه زعفران در ایران برای هر نفر یک گرم است که در مجموع سالیانه بیش از 80 تن از این محصول به مصرف داخلی می رسد.این گیاه دارویی و نشاط آور روزانه باید 10 تا 20 میلی گرم و ماهانه نزدیک به پنج گرم مصرف شود.سازمان مرکزی تعاون روستایی ایران در سال 1348 با ماهیت شرکت سهامی دولتی و با هدف توسعه بخش روستایی و کشاورزی از طریق تعاونی ها و تشکل های بخش کشاورزی تشکیل شد.این سازمان هر ساله با خرید تضمینی برخی محصولات کشاورزی تلاش می کند از تولیدکنندگان بخش کشاورزی و روستایی حمایت کند.اقتصام**9186*1961*            "}