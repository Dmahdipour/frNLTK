{"onTitr":"","titr":" 121 میلیون دلار کالا از فارس به خارج صادر شد","describe":" شیراز- ایرنا- رئیس سازمان صنعت، معدن و تجارت استان فارس گفت: طی شش ماهه اول سالجاری ، 172هزار تن کالا به ارزش 121میلیون دلار از استان به کشورهای مختلف صادر شده است.", "text":"به گزارش ایرنا علی همتی دوشنبه در جمع خبرنگاران افزود: این صادرات نسبت به مدت مشابه پارسال از نظر ارزش افزایش 18 درصدی و از نظر وزنی 62 درصد افزایش داشته است. وی ادامه داد: از جمله کشور های هدف صادراتی استان فارس، افغانستان، عراق، امارات متحده عربی، پاکستان، ویتنام، کویت، آلمان، ترکیه،هند،اندونزی و قطر بوده است.همتی افزود:عمده کالاهای صادراتی استان فارس شامل مواد غذایی، مواد شیمیایی، مصالح ساختمانی،اوره، سیمان، کاشی و سرامیک، آرد گندم،خرما،محصولات لبنی،شیره و عصاره شیرین بیان و انواع سنگ های معدنی بود.رئیس سازمان صنعت، معدن و تجارت استان فارس در مورد کالاهای وارداتی اظهار داشت : واردات استان نیز در این مدت بیش از 10 هزار تن کالا به ارزش بالغ بر 49 میلیون دلار بوده است.همتی اضافه کرد: کشورهای ترکیه، امارات متحده عربی، چین، پاکستان، ازبکستان ،لهستان،سوئد و آلمان نیز مهمترین کشورهای شریک وارداتی استان به شمار می روند.وی افزود: اقلام عمده وارداتی استان طی این دوره شامل ماشین آلات و دستگاه های برقی،مصنوعات از چدن ،آهن و فولاد، آلومینیوم، روغن های اسانسی،محصولات شیمیایی،مواد پلاستیکی،کاغذ،مقوا و تجهیزات پزشکی بوده است. 9873/ 1876            "}