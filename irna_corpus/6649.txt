{"onTitr":"","titr":" 50 هزار مسافر با خطوط ریلی بین مشهد و کرمانشاه جابه جا شدند","describe":" مشهد-ایرنا- مدیر کل راه آهن خراسان گفت: طی نیمه نخست امسال 50 هزار و 862 مسافر از طریق راه آهن به صورت رفت و برگشت بین شهرهای مشهد و کرمانشاه جابه جا شدند.", "text":"محمد هادی ضیایی مهر روز شنبه در گفت و گو با خبرنگار ایرنا افزود: این خط ریلی جدید 19 فروردین ماه امسال افتتاح شد و هر چهار روز یکبار مسافران را از طریق قطارهای چهار تخته و 6 تخته پارسی و پلور بین استان های خراسان رضوی و کرمانشاه جابه جا می کند.وی اظهار داشت: 50 درصد سفرهای ریلی کشور در این مدت به مقصد خراسان رضوی و مشهد بوده و مسافران این مسیر با 14 هزار و 294 رام قطار به صورت ورودی و خروجی در آن جا به جا شدند. پارسال 12میلیون مسافر ورودی و خروجی در مسیر ریلی خراسان رفت و آمد کردند. از مجموع 10 هزار کیلومتر ظرفیت شبکه ریلی ایران هزار و 400 کیلومتر آن معادل 14 درصد در خراسان رضوی قرار دارد. تراکم ریل در این استان نیز نسبت به مساحت آن 2 برابر میانگین کشوری است. سالانه 42 درصد قطارهای مسافربری کشور به مشهد رفت و آمد می کنند. 3221 / 6053            "}