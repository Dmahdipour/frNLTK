{"onTitr":"","titr":" همه دستگاهها برای افزایش آمار ازدواج تلاش کنند","describe":" زاهدان - ایرنا - مسئول برگزاری کمیته ازدواج جوانان دلگان در جنوب سیستان و بلوچستان گفت: از آنجایی که امروزه پایین بودن آمار ازدواج یکی از نگرانی های اصلی جامعه محسوب می شود باید همه دستگاههای دست اندرکار راهکارهای مناسب برای بالا بردن این آمار اتخاذ کنند.", "text":"به گزارش ایرنا حامد فکور روز پنجشنبه در نشست تخصصی بررسی مشکلات جوانان دلگان اظهار داشت: ضروری است برای فرهنگ سازی ازدواج آسان در بین خانواده ها و تغییر نگرش در بین جوانان برای گرایش به ازدواج تلاش شود.مسئول نمایندگی سپاه ناحیه دلگان نیز در این نشست بیکاری، تبلیغات جنگ نرم و فضاهای مجازی را علت اصلی بالا بردن سن ازدواج در بین جوانان ذکر کرد.حجت السلام حسن شیبک افزود: دشمن با بهره گیری از جنگ نرم و شبکه های ماهواره ای و فضاهای مجازی مسموم باهدف ضربه زدن به نسل جوان نقش عمده ای در پایین بودن آمار ازدواج داشته است.خرم حوتی رئیس دانشکده سما دلگان نیز در این نشست از تلاش برای برگزاری ازدواج آسان و دانشجویی در این شهرستان خبر داد و اظهار داشت: این دانشکده همکاری های لازم برای برگزاری ازدواج های دانشجویی را انجام خواهد داد.مسئول سمن ازدواج جوانان در حوزه جنوب شرق کشور نیز در این نشست به اهمیت ازدواج در بین جوانان پرداخت و گفت: ازدواج یکی از آرزوهای اصلی جوانان در هر جامعه ای است که باید زمینه آن  به خوبی مهیا شود.مجید شهلی بر، بر انتقال سنت های گذشتگان به نسل جوان پرداخت و افزود: فرهنگ بجار یا همان جمع آوری هزینه های مورد نیاز ازدواج توسط اطرافیان و حنابندان یکی از سنت های بسیار خوب گذشتگان برای کمک به جوانان است.وی ادامه داد: از آنجایی که برخی از سنت های اشتباه و چشم و همچشمی در جامعه باعث آسیب جدی در بین جوانان فقیر و کاهش ازدواج شده ضروری است این فرهنگ های غلط از جامعه حذف شود.به گزارش ایرنا دلگان از توابع سیستان و بلوچستان در 400 کیلومتری جنوب زاهدان مرکز این استان واقع شده و دارای یک شهر، 2 بخش، پنج دهستان و 277 پارچه آبادی است.7316            "}