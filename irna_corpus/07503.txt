{"onTitr":"","titr":" تیراندازی به آمبولانس در چابهار 2 زخمی برجاگذاشت","describe":" زاهدان - ایرنا - رئیس مرکز فوریت های پزشکی دانشکده علوم پزشکی و خدمات بهداشتی درمانی ایرانشهر گفت: براثر تیراندازی افراد مسلح ناشناس به آمبولانس اورژانس 115 نوبندیان چابهار در حین انجام ماموریت راننده و تکنسین فوریت های پزشکی زخمی شدند.", "text":"محمود رضا ناصح روز شنبه در گفت و گو با خبرنگار ایرنا اظهار داشت: صبح امروز با تماس تلفنی مبنی بر درخواست کمک به علت سقوط یک نفر از ارتفاع به اورژانس 115 نوبندیان (از توابع شهرستان چابهار) یک دستگاه آمبولانس به روستای بلوچی در سه کیلومتری نوبندیان اعزام شد.وی ادامه داد: افراد مسلح در مسیر به طرف آمبولانس تیراندازی کردند که بر اثر آن راننده و تکنسین اورژانس زخمی شدند.رئیس مرکز فوریت های پزشکی دانشکده علوم پزشکی و خدمات بهداشتی درمانی ایرانشهر گفت: مجروحان این حادثه به بیمارستان امام علی(ع) چابهار منتقل شدند.وی ادامه داد: علت این تیراندازی توسط نیروهای انتظامی در حال پیگیری است.سیستان و بلوچستان به عنوان پهناورترین استان کشور به سبب گستردگی جغرافیایی و قرار گرفتن در همسایگی 2 کشور افغانستان و پاکستان در حوزه بهداشت و درمان به سه بخش تقسیم شده که شهرستان های شمالی شامل زابل، هیرمند، زهک، هامون و نیمروز زیر پوشش دانشگاه علوم پزشکی زابل، شهرستان های زاهدان، میرجاوه، خاش، سراوان و سیب و سوران زیر نظر دانشگاه علوم پزشکی زاهدان و شهرستان های ایرانشهر، سرباز، نیکشهر، مهرستان، چابهار، کنارک، دلگان، فنوج و قصرقند زیر پوشش دانشکده علوم پزشکی ایرانشهر قرار دارد.7314**3213**6081            "}