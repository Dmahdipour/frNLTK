{"onTitr":"","titr":" افزون بر 118 هزار سند مالکیت در خراسان رضوی صادر شد","describe":" مشهد- ایرنا- مدیرکل ثبت اسناد و املاک خراسان رضوی گفت: 118 هزار و 555 جلد سند مالکیت طی شش ماه نخست امسال توسط دفاتر ثبت اسناد و املاک در این استان صادر شده است.", "text":"عبدالحسین رامشی روز دوشنبه در گفت و گو با خبرنگار ایرنا افزود: این رقم نسبت به مدت مشابه پارسال 24 درصد بیشتر شده است.وی ادامه داد: همچنین در این مدت هزار و 633 جلد سند در خراسان رضوی به نام دولت صادر شد که 70 سند از این تعداد مربوط به زمینها و املاک کلی و منابع طبیعی است.مدیرکل ثبت اسناد و املاک خراسان رضوی گفت: دو هزار و 111 برگ سند نیز از طریق قانون تعیین و تکلیف وضعیت ثبتی زمینها و ساختمانهای فاقد سند رسمی صادر شد که نسبت به مدت مشابه رشد 14.73 درصدی کرده است. وی به افزایش 24 درصدی معاملات در خراسان رضوی نیز اشاره و بیان کرد: در این مدت 478 هزار و763 معامله در این استان ثبت شد که 119 هزار و415 مورد آنها معامله منقول و بقیه معامله اموال غیرمنقول است.رامشی افزود: همچنین اداره کل ثبت اسناد و املاک خراسان رضوی طی نیمه نخست امسال 582 میلیارد و 590 میلیون ریال درآمد کسب کرد که نسبت به مدت مشابه پارسال 36 درصد بیشتر شده است. وی ادامه داد: در این مدت همچنین هزار و 343 اجرائیه برای چکهای بلامحل و هفت هزار و 944 اجرائیه برای مهریه در سطح خراسان رضوی صادر شد. 506 دفترخانه اسناد رسمی در سطح خراسان رضوی فعالیت دارند که 338 واحد آن مربوط به مشهد است. تعداد دفترخانه های فعال ازدواج نیز در سطح این استان 230 و تعداد دفترخانه های طلاق 107 واحد است. 7505/1858            "}