{"onTitr":"","titr":" هواشناسی خراسان رضوی در خصوص رخداد آبگرفتگی هشدار داد","describe":" مشهد- ایرنا- اداره کل هواشناسی خراسان رضوی با صدور اطلاعیه ای نسبت به وقوع بارشهای رگباری توام با رعد و برق همراه با افت دمای هوا و احتمال آبگرفتگی معابر و مسیلها در این استان هشدار داد.", "text":"مرکز پیش بینی اداره هواشناسی خراسان رضوی روز پنجشنبه اعلام کرد: بارندگی از اواخر وقت جمعه 13 مهر از نواحی غرب و شمال ‌غرب استان همراه با رعد و برق، احتمال بارش تگرگ و وزش باد شدید لحظه ‌ای آغاز می شود. روز شنبه 14 مهر بر حجم بارشا به ویژه در نیمه شمالی خراسان رضوی افزوده خواهد شد. با توجه به رگباری بودن بارشها امکان وقوع آبگرفتگی معابر در شهرستانها و سیلابی شدن مسیلهای استان خراسان رضوی در فاصله زمانی شنبه تا ظهر یکشنبه هفته آتی وجود دارد.طبق مدلهای پیش یابی هواشناسی بیشترین حجم بارش در شهرستانهای درگز، قوچان، چناران، کلات، شمال سبزوار، نیشابور، ارتفاعات بینالود، فریمان، ارتفاعات تربت حیدریه، کاشمر و مشهد پیش بینی شده بنابراین احتمال وقوع سیلاب در این مناطق وجود دارد.مرکز پیش بینی اداره هواشناسی خراسان رضوی در اطلاعیه خود افزود: با فعالیت این سامانه و نفوذ جریانات سرد شمالی از روز شنبه آتی شاهد کاهش 13 تا 15 درجه ای دمای هوا در سطح استان رضوی نسبت به امروز 12 مهر خواهیم بود بطوری که دمای حداقل شبانه در نواحی سردسیر و کوهستانی طی روزهای یکشنبه و دوشنبه هفته آینده به صفر و کمتر از صفر درجه سلسیوس خواهد رسید.همچنین طی این مدت با توجه به گذر جبهه سرد و افت محسوس دمای هوا احتمال تشکیل مه و کاهش دید در اکثر جاده های خراسان رضوی وجود دارد.3027/1858            "}