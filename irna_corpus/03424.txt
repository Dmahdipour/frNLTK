{"onTitr":"","titr":" سردیس بخشو و ناخدا عباس در بوشهر نصب شود","describe":" بوشهر- ایرنا- عضو شورای اسلامی شهر بوشهر گفت: سردیس جهانبخش کردی زاده (بخشو) و ناخدا عباس دریانورد نوحه خوانان بنام و مفاخر بوشهر در یکی از میدان ها یا پارک های اصلی این شهر نصب شود.", "text":"به گزارش ایرنا، ندا عبدالله زاده روز سه شنبه در جمع خبرنگاران افزود: بوشهر از دیرباز مهد پرورش استعدادهای توانمند، چهره های افتخارآفرین و مفاخر ارزشمندی است که غنای فرهنگی، ظرفیت مجاهدت های علمی، ادبی، قرآنی و هنرمندی آنها زمینه ساز رشد و تعامل فرهنگ ناب اسلامی و تقویت باورهای عمیق دینی در منطقه شده است.وی بیان کرد: ناخدا عباس دریانورد نوحه خوان بنام بوشهری و بخشو اعجوبه نوحه خوانی محرم در جنوب کشور از جمله مفاخری هستند که با آثار خود تداوم بخش این مسیر ارزشمند شدند.عبدالله زاده ادامه داد: برای گرامیداشت این دو چهره مذهبی که نقشی بسیار مهم در عزاداری سنتی مردم این دیار داشتند پیشنهاد می شود سردیس آنها در یکی از میدان ها یا پارک ها  و مقبره آنها نصب شود. عبدالله زاده تاکید کرد: همچنین پیشنهاد می شود نصب تندیس مشاهیر، شهدا و المان های شهری و مذهبی در اولویت شهرداری بوشهر قرار گیرد.وی اظهار داشت: تندیس ها می تواند بیانگر بخشی از فرهنگ، نماد و یا ویژگی های آنها باشد و هویت منطقه ای و بومی هرمنطقه در حافظه شهروندان و زندگی روزمره آنان را شکل دهد.دیگر عضو شورای اسلامی شهر بوشهر گفت: هر ساله شمار قابل توجهی از دانشجویان بوشهری از دانشگاه های مختلف فارغ التحصیل می شوند که دغدغه اصلی آنها ورود به بازار کار و اشتغال است.مهرزاد آسایش افزود: در این ارتباط با توجه به حجم بالای مناقصه های عمرانی در شهرداری بوشهر انتظار می رود با طراحی ساز و کار مناسب پیمانکاران و مدیران شرکت ها ملزم به جذب دانشجویان متخصص بومی شوند.وی در بخش دیگری ازسخنان خود اظهار داشت: با توجه به ضرورت ترویج فرهنگ اهدا عضو در این زمینه یشنهاد می شود شهرداری بوشهر قطعه ای از آرامستان بوشهر را به بیماران مرگ مغزی اهدای عضو اختصاص دهد.آسایش بیان کرد: ترویج فرهنگ اهدا عضو پس از مرگ سنت حسنه ای است که می تواند گوهر ارزشمند زندگی را به افراد نیازمند هدیه کند.7212/6043            "}