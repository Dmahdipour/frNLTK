{"onTitr":"","titr":" باد و باران و تندر دوباره ناخوانده مهمان گیلان می شود","describe":" رشت- ایرنا- با گذشت کمتر از پنج روز از باران سیل آسا ، وزش باد ، رگبار و رعد و برق بار دیگر  گیلان سرسبز را فرا می گیرد .", "text":"سرپرست اداره پیش بینی و هشدار سریع اداره کل هواشناسی گیلان عصر چهارشنبه در گفت و گو با ایرنا در این رابطه  اظهار داشت: نقشه های هواشناسی نشان دهنده فعالیت توده هوای کم و بیش ناپایدار در منطقه است.وی اضافه کرد: براین اساس طی 48 ساعت آینده در بعضی نقاط افزایش ابر ، وزش باد و رگبار باران و رعدو برق ( ارتفاعات و دامنه ها به طور موقتی شدید) و در مناطق مستعد احتمال تگرگ پیش بینی می شود . غلامی تصریح کرد :بر اساس همین نقشه های هواشناسی آسمان استان برای امروز (چهارشنبه) در بعضی نقاط افزایش ابر ، وزش باد ،  رگبار باران و رعدو برق ( بویژه ارتفاعات و دامنه ها بطور موقتی شدید) و برای روز پنجشنبه بعضی نقاط فزایش ابر، وزش باد ،  رگبار باران و رعدو برق ( بویژه عصر و شب در پاره ای نقاط شدید) پیش بینی می شود.وی  با بیان اینکه در بعضی ساعات بارندگی و وزش باد تا اوایل هفته آینده مورد انتظار است؛ افزود: از روز جمعه ناپایداری ها  تقویت می شود و  بنابراین برای روز جمعه نیز گیلانی ها باید در انتظار  آسمانی نیمه ابری تا ابری و مه آلود ، بعضی ساعت بارندگی ، وزش باد و رعدو برق ( پاره ای نقاط شدید) و کاهش نسبی دما باشند. غلامی خاطرنشان کرد؛ پیش بینی های یادشده براساس نقشه های پیش یابی تهیه شده و احتمال تغییر در نقشه ها طی روزهای پیش رو وجود دارد. بیشینه دما در استان طی 24 ساعت گذشته ( بازه زمانی 9:30 تا 9:30 روزبعد) رشت و منجیل با 25 درجه سلسیوس و کمینه دما طی همین مدت 10 درجه سلسیوس ثبت شده است. در باران چند روز گذشته  فقط در شهرستان رودسر طی  تنها  24 ساعت 301 میلیمتر باران بارید.7296 /6030            "}