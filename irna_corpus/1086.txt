{"onTitr":"","titr":" همسر قهرمان آسیا مهریه اش را صرف آزادی 2 زندانی کرد","describe":" شیراز- ایرنا- زهرا موسوی، همسر حسین رحیمی قهرمان پاورلیفتینگ آسیا مهریه اش را صرف آزادی 2 زندانی جرایم غیر عمد کرد.", "text":"قهرمان پاورلیفتینگ آسیا در گفت وگو با خبرنگار ایرنا اعلام کرد: همسرم مهریه کامل خود را برای 2 نفر از زندانیان نیازمند جرائم غیرعمد در اختیار ستاد دیه استان فارس قرار داد.حسین رحیمی ادامه داد: جرائم غیر عمد مانند تصادف، محکومیت های مالی، حوادث کارگاهی، مهریه و نفقه از محکومیت هایی است که ممکن است برای هریک از افراد جامعه اتفاق بیفتد.وی اضافه کرد: با زندانی شدن این دست از محکومین بدون شک مصائب و مشکلات که زندانیان و خانواده شان را تهدید می کند، از فشارهای روحی و آسیب های روانی فراتر می رود و لطمه های جبران ناپذیری را در پی خواهد داشت.این قهرمان آسیا ادامه داد: چتر حمایتی ستاد دیه فارس، خیرین و نیکوکاران در آزاد سازی اینگونه زندانیان بسیار مهم است چرا که آزادی انها کمک زیادی به بازگشت کانون گرم خانواده خواهد کرد.در مراسمی که به همین منظور و با حضور غلام پیروانی پیشکسوت فوتبال کشور برگزار شد، مقدمات آزاد سازی 2 نفر از زندانیان جرایم غیر عمد فراهم شد.7368 /1876            "}