{"onTitr":"","titr":" 3 هزار مترمربع زمین جهت تامین مسکن محرومان نقده اهدا شد","describe":" ارومیه- ایرنا- فرماندار نقده گفت: سه هزار مترمربع زمین جهت تامین مسکن محرومان به اداره بنیاد مسکن این شهرستان واگذار شد.", "text":"به گزارش ایرنا مرتضی فرامرزی روز چهارشنبه در جلسه کمیته تامین مسکن محرومان این شهرستان افزود: با واگذاری این زمین برای 40 خانوار واجد شرایط این شهرستان مسکن ساخته می شود.وی ادامه داد: رسیدگی به محرومان باعث کم شدن فاصله مالی میان آنان و قشرهای پردرآمد می شود و فاصله طبقاتی در جامعه را کاهش می دهد.وی اضافه کرد: اصلی ترین فلسفه انقلاب اسلامی حمایت از مستضعفان است و بنیاد مسکن انقلاب اسلامی نیز به همین منظور توسط رهبرانقلاب، امام خمینی(ره) بنیان گذاری شد.فرماندار نقده ادامه داد: رسیدگی به محرومان و مستضعفان و توجه به آنان هدف اصلی انقلاب و نظام مقدس جمهوری اسلامی به شمار می رود زیرا این نظام بر پایه عدالت اجتماعی بنا شد.فرامرزی اضافه کرد: حل مشکلات محرومان در جامعه باید در اولویت مسوولانی شهرستانی باشد و این امر با برنامه ریزی و مدیریت صحیح امکان پذیر است.به گزارش ایرنا در این جلسه 2 قطعه زمین از سوی شهرداری و شورای اسلامی شهر برای تامین مسکن به بنیاد مسکن این شهرستان اهدا شد؛ پرداخت 470 میلیون ریال برای تکمیل 25 واحد مسکونی از محل حساب 100 امام (ره) از دیگر مصوبه های این جلسه بود.9918/3072            "}