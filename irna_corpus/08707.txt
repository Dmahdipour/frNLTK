{"onTitr":" در گفت و گو با ایرنا:    ","titr":" بنگاه های صنعت آب با 30 درصد ظرفیت کار می کنند","describe":" تهران- ایرنا- دبیر انجمن صنفی شرکت های صنعت آب و فاضلاب گفت: کل بنگاه های صنعت آب کشور اعم از تولیدی ها، مشاوران و پیمانکاران با 20 تا 30 درصد ظرفیت خود کار می کنند.", "text":"«بهرام فیاضی» امروز پنجشنبه در حاشیه چهاردهمین نمایشگاه صنعت آب و تاسیسات آب و فاضلاب در گفت و گو با خبرنگار اقتصادی ایرنا افزود: بخشی از مشکلات بنگاه های فعال در صنعت آب، چالش هایی است که همه بنگاه های اقتصادی کشور با آن مواجه هستند و بخشی از مشکلات نیز مختص فعالان صنعت آب است.وی ادامه داد: در ماه های اخیر مشکلاتی حاصل از شرایط اقتصادی کشور به مشکلات قبلی فعالان اقتصادی اضافه شده که اولویت های جدیدی در دستور کار تشکل های صنفی قرار داده است.دبیر انجمن صنفی شرکت های صنعت آب و فاضلاب یکی از مشکلات بخش خصوصی فعال در صنعت آب را تامین منابع مالی ذکر کرد و افزود: تا 5 سال گذشته فعالان بخش خصوصی وجوه خود را به صورت نقدی از کارفرما دریافت می کردند اما در سالهای اخیر اوراق قرضه جای آن را گرفته است.وی تاخیر در بازپرداخت ها و هزینه تنزیل این اوراق را از مشکلاتی ذکر کرد که بخش خصوصی با آن مواجه است.فیاضی اظهار داشت: تولیدکنندگان، پیمانکاران و مشاوران امروز کالای خود را عرضه کرده یا پروژه را اجرا می کند اما با دریافت اوراقی همچون اسناد خزانه اسلامی، وجوه خود را سه سال بعد دریافت می کنند.وی گفت: در صورتی که تولیدکنندگان یا پیمانکاران بخواهند اوراق را زودتر از سررسید نقد کنند و به عبارتی ساده تر آن اوراق را بفروشند، حدود 40 درصد از رقم آن بابت هزینه تنزیل کاهش پیدا می کند.به گزارش ایرنا، چهاردهمین دوره نمایشگاه بین‌المللی صنعت آب و تاسیسات آب و فاضلاب دیروز (چهارشنبه) با حضور «رضا اردکانیان» وزیر نیرو و مشارکت 244 شرکت داخلی و خارجی در محل نمایشگاه‌های بین‌المللی تهران آغاز بکار کرد.در این دوره از نمایشگاه بین‌المللی صنعت آب و تاسیسات آب و فاضلاب 244 شرکت داخلی و خارجی حضور پیدا کرده‌اند که از این تعداد 216 شرکت از داخل کشور و 28 شرکت خارجی هستند.این رویداد بین‌المللی از امروز به مدت چهار روز در فضایی به وسعت 21 هزار مترمربع دایر خواهد بود که در این دوره آخرین دستاوردهای صنعت آب و تاسیسات فاضلاب شامل لوله واتصالات، سامانه‌های تصفیه، فیلتراسیون و نمک‌زدایی آب، شیرآلات، سامانه‌های اتوماسیون، ابزارهای دقیق، سیستم اندازه‌گیری و تجهیزات آزمایشگاهی و تجهیزات صنعتی در معرض دید صنعتگران و بازدیدکنندگان قرار خواهد گرفت.نمایندگان 12 کشور خارجی شامل کشورهای ایتالیا، چین، آلمان، اتریش، ترکیه، دانمارک، اسپانیا، هلند، انگلستان، یونان، آمریکا و فرانسه در این دوره از نمایشگاه حاضر هستند که کشورهای آلمان، چین و ترکیه به صورت ویژه (پاویون اختصاصی) در این دوره حضور دارند.هدف اصلی برگزاری این نمایشگاه، کاهش تصدی‌گری دولت و سپردن حوزه‌های تخصصی به بخش خصوصی ذکر شده است این امر در راستای توجه ویژه دولت تدبیر و امید به فعالان بخش خصوصی است.چهاردهمین نمایشگاه بین‌المللی صنعت آب و تاسیسات و فاضلاب همه روزه از 9 صبح تا 17 عصر میزبان متخصصات صنعت آب و فاضلاب است.اقتصام*9189*2025            "}