{"onTitr":"","titr":" هنر راهی برای مقابله با خشم و استرس در جامعه است","describe":" تهران- ایرنا- هنرمند نقاش و مجسمه ساز با انتقاد از پیامدهای مدرنیته چون بروز خشم و استرس در جامعه، گفت: هنر با نشان دادن ارزش‌های انسانی در مسیر تکامل خلقت، می‌تواند آرامش و بهبود فرهنگ جامعه را به ارمغان بیاورد.", "text":"محمدرضا غنی زاده نقاش، خوشنویس و مجسمه‌ساز از آن دسته هنرمندانی است که به صورت شهودی هنر را برای هنر کشف کرده است و به گفته خود، حاج ابراهیم کیمند تنها استادش، در کنار آموزش دست و نگاه به پرورش روح و جانش نیز می پرداخته است.غنی زاده هنر را برای خود چنین تعریف کرده است: «هنر عشق است و هستی با عشق بنا شده و تنها هنرمند حقیقی خالق زیبایی هاست که عالم را هنرمندانه سراسر با شور و شوق آفریده، هنر ذات اوست و او مالک و منشا و مقصد تمام احساسات و عواطف انسانی و هر آنچه از این احساسات سرچشمه می‌گیرد از اوست.»غنی زاده در گفتگو با خبرنگار ایرنا، گفت: از کودکی علاقه زیادی به هنر داشتم و ساعتها به تصاویر نقاشی شده توسط هنرمندان خیره می‌شدم و همیشه آرزو می کردم روزی بتوانم چهره‌های مردم را با احساسات مختلفشان نقاشی کنم.این هنرمند نقاش در مورد رابطه هنرمند و آثارش گفت: «هنرمندان با آثارشان مراحل تعالی روح را که فقط با بصیرت هنر قابل مشاهده است را نشان می‌دهند و روش درست دیدن، درست لمس کردن و درست درک کردن زندگی را به نمایش می‌گذارند.»غنی زاده با اشاره به نقش هنرمند در جامعه اظهار کرد: هنرمندان باید مردم را  به سوی بینشی غایت محور هدایت کنند، البته نظریه‌های اشتباه که مدعی است مردم از هنر چیزی نمی‌فهمند شکاف عمیقی میان هنرمندان و مردم ایجاد کرده است در صورتیکه شاید مردم به علت مشغله‌های زیاد زندگی روزمره از ذات خود فاصله بگیرند، اما یکی از وظایف هنر این است که مانند یک آیینه خود واقعی انسان را نشان دهد و فضای سخت و سرد روزمرگی را برای انسان ها تلطیف کند.این هنرمند مجسمه‌ساز افزود: هنر همیشه برای ایجاد فرهنگ و بینش در جامعه نقش مهمی داشته است و اگر زندگی گذشتگان را بررسی کنیم متوجه خواهیم شد که انسانها توسط هنر با هم در ارتباط بودند و در واقع هنر از دیرباز یکی از راه‌های ارتباط روح با دنیای اطراف بوده است. وی گفت: در ادبیات ایران در دوره اسلامی این معنا دوباره دگرگون شد و هنر به معنای دلیری، کمال، فضیلت، هوشیاری، فضل، تقوی، دانش و کیاست به کار رفته است.این هنرمند نقاش با اشاره به ضرورت وجود هنر در فضاهای شهری گفت: هنر تجسمی ناجی آشفتگی بصری در شهر است که می‌تواند با نظم و هماهنگی مطلوب و مناسب در محیط‌های شهری فضایی مهیا کند تا انسان بتواند بدون فشارهای ناخواسته از اطراف، رشد کند. وی با انتقاد از گسست هنر در زندگی مردم، گفت: هنر در ایران قدمتی دیرینه دارد و ضرب المثل‌هایی مثل «هنر نزد ایرانیان است و بس»؛ بیانگر این حقیقت است که هنر نه در خون و گوشت و پوست ما، بلکه با جان ما پیوند ناگسستنی دارد اما درحال حاضر هنر جایگاه واقعی خود را در جامعه پیدا نکرده است و بیگانگی مردم با هنر در نبود فضاهای عمومی عرضه آثار هنری باعث ضعف سواد بصری جامعه می شود.این هنرمند با آسیب‌شناسی عوامل موجود در مسیر پیشرفت هنر کشور گفت: فقدان سیاستهای کلان حمایتی در دولت، ضعف‌های مدیریتی و نداشتن ساز و کار مشخص برای ارزشگذاری آثار هنری، مهمتر از همه ضعف‌های آموزشی و تامین نشدن نیازهای اجتماعی و حقوقی هنرمندان، امنیت هنرمند و در مقیاس بزرگتر جامعه هنری و فرهنگ را آسیب‌پذیر می‌کند.غنی زاده با تاکید بر نقش آموزش صحیح در پیشرفت هنر، گفت: ارتقای سطح سواد بصری جامعه و اصلاح ضعف‌های آموزشی در دانشگاه‌ها از ضرورت های حال حاضر است که با تاسیس مدارس تخصصی هنری برای شناسایی استعدادهای این حوزه می‌توان به این ضرورت پاسخ داد.این هنرمند نقاش با اشاره به اقتصاد هنر در کشور افزود: هنر از مهمترین زمینه‌های اقتصاد خلاق است که در بازار جهانی یک نظام قانونمند دارد اما در ایران تنها چند دهه است که اقتصاد هنر مطرح شده است به این ترتیب که در مواجهه با یک اثر هنری، علاوه بر ارزش معنویی و هنری به ارزش تجاری و سرمایه‌ای آن نیز توجه می‌شود. وی با اشاره به نبود شیوه حرفه‌ای و صحیح ارزشگذاری آثار، گفت: امروز به اثر هنری تنها به دید یک کالای قابل معامله نگاه می‌شود و  ارزش معنایی و هنری آن نادیده گرفته می‌شود.فراهنگ **9031**9053            "}