{"onTitr":"","titr":" 125 میلیارد ریال تسهیلات اشتغال‌زایی در ایذه پرداخت شد","describe":" اهواز-ایرنا- مدیر جهادکشاورزی ایذه گفت: 125 میلیارد ریال تسهیلات برای اشتغال‌زایی روستایی به متقاضیان دراین شهرستان پرداخت شد .", "text":"مصطفی هنرمندیان چهارشنبه در گفت ‌و گو با خبرنگار ایرنا اظهار داشت: باتوجه به بالا بودن نرخ بیکاری در شهرستان ایذه این مبلغ از ابتدای سال جاری تاکنون برای ایجاد اشتغال در روستاها پرداخت شد، طرح‌های مختلفی مانند توسعه گلخانه‌های صیفی جات و قارچ، دامداری‌های صنعتی، پرورش گاوهای شیری و پرواربندی، توسعه پرورش زنبور عسل و مزرعه گیاهان دارویی از این تسهیلات بهره‌مند شده اند.وی افزود: این تسهیلات به 120 کارآفرین پرداخت شد و در نتیجه آن برای 182 نفر شغل مستقیم و 350 شغل غیر مستقیم ایجاد شد.هنرمندیان از ثبت‌نام حدود 2 هزار طرح برای دریافت تسهیلات در سامانه کارا خبر داد و تصریح کرد: این طرح‌ها در کارگروه اشتغال شهرستان نیز تأیید شده‌اند، تسهیلات در نظرگرفته شده برای آنها حدود 700 میلیارد ریال است که منتظر تأمین اعتبار توسط بانک‌های عامل هستیم تا این تسهیلات پرداخت شود.9434/6002            "}