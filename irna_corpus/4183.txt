{"onTitr":"","titr":" آرامش اجتماعی نقطه عطف رضایت مردم از امنیت است","describe":" سنندج - ایرنا - معاون سیاسی، امنیتی و اجتماعی استاندار کردستان گفت: آرامش اجتماعی نقطه عطف رضایتمندی مردم از برقراری امنیت در جامعه است که نیروی انتظامی بیشترین نقش را در ایجاد این مقوله مهم دارد.", "text":"به گزارش ایرنا، حسین خوش اقبال روز دوشنبه در بازدید از فرماندهی انتظامی کردستان اظهار داشت: اگر امروز شاهد آرامش و امنیت در سطح استان هستیم در سایه تلاش نیروهای انتظامی بدست آمده است.وی افزود: تلاش این نیروها با همکاری سایر ارگان ها باعث شده امنیت کردستان در حوزه های مختلف الگویی برای سایر نقاط کشور باشد.خوش اقبال اضافه کرد: در سایه این امنیت مسئولان بدنبال آن هستند تا سرمایه گذاران مختلف را برای حضور در این استان جذب کنند و در کنار آن  صنعت و گردشگری کردستان را نیز توسعه دهند.معاون استاندار کردستان در خصوص نقش نیروی انتظامی در امنیت کشور گفت: بخشی مهمی از اقتدار جمهوری اسلامی برخواسته از امنیتی است که با حضور نیروی انتظامی در جامعه و تعامل مردم با آنها، حاکم می شود.وی یادآور شد: تعامل نیروی انتظامی با مردم و جلب رضایت و مشارکت بیشتر آنها زمینه ساز مبارزه با جرایم و ناامنی‌های اخلاقی و اجتماعی در جامعه است.خوش اقبال تاکید کرد: با توجه به شاخص های مختلف این تعامل در کردستان علاوه بر ارتقای امنیت باعث بالا رفتن سطح رضایت مندی مردم نیز شده است.فرمانده انتظامی کردستان نیز با اشاره به تلاش این نیرو در جامعه با تاسی گیری از تاکیدات رهبر معظم انقلاب برای ارتقای آرامش و امنیت روانی جامعه اشاره کرد و گفت: کارکنان نیروی انتظامی در صددند در کنار تامین امنیت مظهر اقتدار، نظم، مهربانی و رافت اسلامی به صورت توامان در جامعه باشند.سردار مسعود خرم نیا یادآور شد: تمام تلاش های این فرماندهی در این راستا معطوف شده به طوری که طبق شاخص های انتظامی و نظرخواهی مستقیم و غیر مستقیم از مردم هم اکنون سطح رضایتمندی اجتماعی از پلیس کردستان به بیش از 98 درصد رسیده است.13 تا 19 مهر ماه به عنوان هفته نیروی انتظامی نامگذاری شده است.3034/9102            "}