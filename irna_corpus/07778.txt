{"onTitr":"","titr":" دبیرکل جهاد اسلامی: امید به آمریکا، وابستگی به شیطان است","describe":" تهران-ایرنا-'زیاد النخاله'دبیرکل جنبش جهاد اسلامی فلسطین گفت: کسانی که به آمریکا امید بسته بودند و همچنان امید بسته اند، به شیطان امید می بندند.", "text":"به گزارش پایگاه اخبارفلسطین، النخاله روز جمعه در جمع شرکت کنندگان در راهپیمایی بازگشت درغزه افزود: آمریکا از اسرائیل حمایت می کند و همه نیازهای آن و سلاح هایی که روزانه ما با آن کشته می شویم را دراختیار این رژیم قرار می دهد. وی بیان کرد: آمریکا هم پیمان ملت و امت ما نخواهد بود و ما از آن انتظار دفاع از خودمان را نداریم.النخاله گفت: هیچ کس در هر مقام و جایگاهی نمی تواند فلسطین را فدا و قربانی عرش و پادشاهی خود کند و این با تاریخ در تناقض است و جغرافیا را نابود و عقیده را پاره می کند.دبیرکل جنبش جهاد اسلامی فلسطین اضافه کرد: به آنهایی که فکر می کنند می توانند با پول های خود فلسطین و قدس را ببخشند همانطور که اموال و نفت خود را به متجاوزان و قاتلان می بخشند و تاریخ و اخلاق خود را می بخشند می گوییم شما اشتباه می کنید زیرا فلسطین سربار شما نیست.النخاله گفت: فلسطین، جواهر و مروارید تاریخ و جغرافیا و اسلام است، دست از توطئه و معامله بردارید و اگر نمی توانید به ما کمک کنید ما را رها کنید و به خاطر عرش زوال پذیر و فانی خود برعلیه ما توطئه نکنید.وی اضافه کرد: مقاومت قهرمان توانایی و امکانات لازم را دارد که شهرک های اطراف غزه را به مکانی غیرقابل سکونت برای زندگی تبدیل کند.النخاله افزود: سکوت گردان های قدس، قسام و همه گروه های مقاومت زیاد به طول نمی انجامد و در زمان مناسب برای مهاررژیم صهیونیستی اقدام خواهند کرد.وی بیان کرد: باید بدانیم که آزادی هزینه سنگینی دارد و باید این هزینه را بدون هیچ تردیدی بپردازیم.شبک**6116**1708            "}