{"onTitr":"","titr":" جاده کرج- چالوس یک طرفه شد","describe":" کرج-ایرنا- رئیس پلیس راه البرز گفت: محدودیت ترافیکی آخر هفته با هدف روان سازی مسیر در جاده کرج - چالوس به اجرا درآمد.", "text":"سرهنگ رضا گودرزی روز جمعه در گفت وگو با ایرنا افزود: براین اساس از ساعت 15 روز جمعه 13 مهر ماه تا ساعت 24 همان روز تردد وسایل نقلیه از کرج به سمت مرزن آباد ممنوع است. وی اضافه کرد: همچنین تردد وسایل نقلیه ازساعت 17روز جمعه 13 مهر ماه جاری الی ساعت 24 همان روز از مرزن آباد به سمت کرج یک طرفه است. گودرزی خاطر نشان کرد: تردد انواع تریلر، کامیون و کامیونت از جاده کرج - چالوس در روز جمعه 13مهر ماه جاری ممنوع است. به گفته وی، ممنوعیت تردد موتورسیکلت نیز تا پایان محدودیت ترافیکی در جاده کرج - چالوس و بالعکس ادامه دارد. گودرزی گفت: این ممنوعیت به دلیل تخلیه بار ترافیکی مسافران در حال بازگشت از سفر در این مسیر اجرا می شود. وی به رانندگان توصیه کرد علاوه بر حفظ آرامش و رعایت نکات ایمنی، مقررات راهنمایی و رانندگی را مورد توجه قرار دهند. وی گفت: مرکز کنترل ترافیک پلیس راه ناجا با شماره تلفن 88255555 به صورت شبانه روزی پاسخگوی وضعیت راه های کشور و آماده امدادرسانی به حادثه دیدگان احتمالی است. استان البرز یک هزار و 450 کیلومتر آزاد راه، بزرگراه و راه اصلی و فرعی دارد که 18 درصد ترافیک جاده ای کشور مربوط به راه های این استان است. نیمی از جاده 160 کیلومتری کرج - چالوس درحوزه استحفاظی استان البرز قراردارد. روزانه به طور متوسط حد‌ود 20 هزار تردد در جاده کوهستانی کرج - چالوس انجام می شود. 7414/ 6155            "}