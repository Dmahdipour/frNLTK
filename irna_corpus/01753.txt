{"onTitr":"","titr":" پمپ بنزین های 18 کلانشهر سنجش کیفیت می شود","describe":" شهرری- ایرنا- رئیس سازمان ملی استاندارد ایران از نمونه برداری از بنزین توزیعی جایگاه های سوخت 18 کلانشهر کشور در سال جاری خبر داد و گفت: این نمونه برداری تعیین سنجش کیفیت بنزین تولید داخل مطابق با استاندارد یورو 4 انجام می شود.", "text":"نیره پیروز بخت روز چهارشنبه در حاشیه مراسم تجدید میثاق با آرمان های امام خمینی (ره) در گفت و گو با خبرنگار ایرنا اظهار داشت: طبق قانون، مسئولیت هوای پاک و رسیدگی به سوخت به سازمان محیط زیست واگذار شده است با این وجود سازمان ملی استاندارد نسبت به موضوع سلامتی مردم بی تفاوت نیست.وی عنوان کرد: هر ساله در فصول سرد و گرم کار نمونه برداری انجام می شود و نتایج آن به اطلاع عموم و مسئولان دولت و وزارت نفت می رسد.پیروز بخت با بیان اینکه در سال گذشته از هشت کلانشهر کشور کار نمونه برداری از سوی سازمان استاندارد ملی ایران انجام شد، افزود: نتایج نمونه برداری از بنزین توزیعی جایگاه های سوخت کشور که مربوط به فصل گرم سال است نیز به زودی اطلاع داده خواهد شد و این نمونه برداری در فصل سرما به 18 کلانشهر افزایش یافته است.وی ادامه داد: با ورود سرما و شروع فصل زمستان از دی ماه کار نمونه برداری از بنزین توزیعی جایگاه های سوخت انجام خواهد گرفت.رئیس سازمان ملی استاندارد ایران با بیان اینکه نمونه برداری سبب مشخص شدن میزان آلودگی ها می شود، تاکید کرد: توجه به موضوع استاندارد سازی در افزایش سلامتی مردم نقش موثری دارد.وی یادآور شد: هم اکنون بنزین در کلانشهرها از نظر «آروماتیک و بنزن» به سطح استاندارهای یورو 4 رسیده است و با نمونه برداری به قطعیت می رسیم.مدیران و کارکنان سازمان ملی استاندارد امروز (چهارشنبه) در آستانه هفته ملی استاندارد با آرمان های والای بنیانگذار انقلاب اسلامی ایران تجدید میثاق کردند.22 مهر به نام روز جهانی استاندارد نامگذاری شده است.1970/6003/1772            "}