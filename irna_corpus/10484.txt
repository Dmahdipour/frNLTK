{"onTitr":"","titr":" پزشکان بدون مرز فعالیت های خود را در ضالع یمن متوقف کردند","describe":" تهران – ایرنا – سازمان پزشکان بدون مرز روز سه شنبه در بیانیه ای اعلام کرد که تا اطلاع ثانوی تمام فعالیت های خود را در استان ضالع واقع در جنوب یمن به دلیل خطرات امنیتی متوقف کرده است.", "text":"به گزارش خبرگزاری آناتولی ترکیه، در بیانیه ای که سازمان پزشکان بدون مرز منتشر کرده، آمده است: دوشنبه شب محل سکونت کارکنان این نهاد در ضالع هدف حمله یک کامیون بمب گذاری شده قرار گرفت.سازمان پزشکان بدون مرز افزوده است: در این حمله هیچ یک از کارکنان این نهاد آسیبی ندیدند. این دومین حمله طی یک هفته گذشته به کارکنان سازمان پزشکن بدون مرز در ضالع است.این نهاد بین المللی در ادامه بیانیه خود آورده است: این حملات سازمان را ناگزیر کرد تا کارکنانش را از شهر ضالع خارج و برنامه های پزشکی خود را در این شهر تا اطلاع ثانوی تعلیق کند.بنابراین گزارش، سازمان پزشکان بدون مرز هیچ یک از طرف های درگیر در یمن را مسئول حمله به کارکنانش معرفی نکرده است.این در حالی است که بخش هایی از استان ضالع یمن در کنترل نیروهای وابسته به عربستان سعودی و تروریست ها قرار دارد.عربستان از روز ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن منصور هادی رئیس جمهوری مستعفی این کشور به قدرت، به اهداف و زیاده خواهی های سیاسی خود جامه عمل بپوشاند.تجاوز سعودی ها به یمن تاکنون منجر به کشته شدن بیش از 16هزار یمنی بی گناه و ویرانی این کشور شده است.شبک**9365**1908            "}