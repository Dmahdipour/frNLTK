{"onTitr":"","titr":" فروشگاه متخلف در آستارا به تعزیرات حکومتی معرفی شد","describe":" آستارا - ایرنا - رئیس اداره صنعت، معدن و تجارت آستارا از معرفی یک فروشگاه متخلف به اداره تعزیرات حکومتی این شهرستان برای پرداخت 178 میلیون ریال جریمه خبر داد.", "text":"محسن آهنی عصر سه شنبه به خبرنگار ایرنا گفت: تخلف این فروشگاه بزرگ و زنجیره ای، گرانفروشی گوشت گوساله بود و با مصادیق تخلف اقتصادی، بدون چشم پوشی و برابر قانون برخورد می کنیم.وی افزود: فروشگاه های بزرگ و زنجیره ای نقش تنظیم بازار و ارائه کالا با نرخ رقابتی و پایین تر از قیمت بازار را دارند، اما بعضی از آنها با تخطی از این مسئولیت اجتماعی و اقتصادی، مشمول جریمه می شوند.وی ادامه داد: تخلف اقتصادی پنج واحد صنفی عرضه گوشت نیز محرز و برای تعیین جرم و مجازات متولیان آنها، به اداره تعزیرات حکومتی ارجاع داده شده است.آهنی اظهار کرد: اداره صنعت، معدن و تجارت آستارا تنظیم بازار را با جدیت پیگیری می کند و برای تنظیم بازار گوشت در این شهرستان، از قصابان و فروشگاه های بزرگ به صورت تخصصی بازرسی شد.شهرستان مرزی بندر آستارا با 91 هزار نفر جمعیت و حدود پنج هزار واحد صنفی در منتهی الیه غرب مرکز استان گیلان و همسایگی جمهوری آذربایجان قرار دارد.7124/2007            "}