{"onTitr":"","titr":" مرکل: درباره مساله هسته ای ایران با اسرائیل اختلاف نظر داریم","describe":" تهران - ایرنا - «آنگلا مرکل» صدراعظم آلمان که به سرزمین های اشغالی سفر کرده است، شامگاه پنجشنبه گفت : تلاش خواهیم کرد مانع دستیابی ایران به سلاح هسته ای شویم؛ اما با اسرائیل در شیوه این کار، اختلاف نظر داریم.", "text":"به گزارش تارنمای «آی 24» رژیم صهیونیستی، مرکل این سخنان را در  کنفرانس مطبوعاتی با «بنیامین نتانیاهو» نخست وزیر رژیم صهیونیستی در تل آویو بیان کرده است.صدراعظم آلمان ضمن اظهار این مطلب که با مقام های اسرائیلی، بر ضرورت عقب نشینی نظامیان ایرانی از سوریه سخن گفته است، اعلام کرد که وی، همچنین این موضوع را با «ولادیمیر پوتین» رئیس جمهوری روسیه نیز در میان گذاشته است.وی افزود: ایران اجازه ندارد که در نزدیکی مرزهای اسرائیل حضور نظامی داشته باشد.مرکل با طرح این اظهارات که برلین با تل آویو هم عقیده است باید تمامی تلاش ها را به کار گرفت تا مانع از دستیابی ایران به سلاح هسته ای شد، تصریح کرد: برلین در نظر دارد بحث و بررسی در خصوص پرونده هسته ای تهران را با تل آویو ادامه دهد.صدراعظم آلمان افزود: ما اطلاع داریم که امروز منطقه خاورمیانه به مانند گذشته نیست؛ همچنان  که کاملاً درک می کنیم اسرائیل در صورتی که مورد حمله قرار گیرد، حق دفاع از خود را دارد.نتانیاهو نیز در این کنفرانس مطبوعاتی با تکرار ادعاهای تاریخ مصرف گذشته و پوچ خود، مدعی شد: بر کسی پوشیده نیست که توافق هسته ای با ایران موجب شد میلیاردها دلار به ماشین جنگ در خاورمیانه تزریق شود؛ افزون بر آن که اقدامات خصمانه ایران اخیراً تا اروپا گسترش یافته است.وی در ادامه ادعاهای بی اساس خود گفت: تمامی کشورها باید دست به دست هم دهند تا فعالیت های ایران در تمامی نقاط جهان برچیده شود؛ همچنان که نظامیان ایرانی باید از سوریه خارج شوند.نتانیاهو بار دیگر مدعی شد: اسرائیل تمامی اقدامات ضروری برای دفاع از خود را به کار خواهد گرفت و به تلاش های ضد اسرائیلی ایران در لبنان و سوریه پایان می دهیم.سفر مرکل به سرزمین های اشغالی یک هفته پس از آن صورت می گیرد که نتانیاهو از تلاش کشورهای اروپایی از جمله آلمان برای نجات توافق هسته ای ایران سخت خشمگین است و اروپایی ها را به دلیل این اقدام سخت مورد انتقاد قرار داده است.صداعظم آلمان چهارشنبه شب در راس هیاتی بلندپایه متشکل از 14 وزیر وارد سرزمین های اشغالی شد.شبس**9363**1504            "}