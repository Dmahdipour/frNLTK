{"onTitr":" فرمانده انتظامی آذربایجان غربی:    ","titr":" ملت ایران راه نفوذ اقتصادی دشمن در عرصه اقتصادی را می بندد","describe":" ارومیه- ایرنا- فرمانده انتظامی آذربایجان غربی گفت: ملت ایران راه نفوذ اقتصادی دشمن در عرصه اقتصادی را نیز می بندد و در این برهه نیز پیروز میدان خواهد بود.", "text":"سردار ناصر اصلانی روز سه شنبه در جمع کارکنان یگان ویژه انتظامی آذربایجان غربی که به مناسبت هفته ناجا برگزار شد، افزود: راه اندازی جنگ اقتصادی آخرین حربه دشمنان نظام مقدس جمهوری اسلامی برای مقابله با پیشرفت روزافزون ملت عزتمند ایران بوده که نظام سلطه در این عرصه همه توان خود را به کار گرفته است.وی با اشاره به شکست های دشمنان ایران اسلامی در عرصه جنگ نظامی و دیگر عرصه ها اضافه کرد: ایران اسلامی در 40 سال گذشته همواره توطئه های دشمنان را نقش برآب کرده و پیروز شده است.وی بیان کرد: یکی دیگر از عرصه های جنگ دشمنان علیه ملت ایران، نفوذ فرهنگی است که در این راستا از ظرفیت فضای مجازی استفاده کرده اند و همواره در پی پمپاژ ناامیدی و یاس در بین مردم هستند.فرمانده انتظامی آذربایجان غربی ادامه داد: در این خصوص نیز باید ملت ایران با حفظ هوشیاری، توطئه های دشمنان را خنثی کرده و ظرفیت بالای فرهنگی خود را نشان دهند.سردار اصلانی مهمترین افتخار نیروی انتظامی را سربازی امام زمان (عج) دانست و گفت: امروز عظمت و افتخار نیروهای مسلح در این است که دستورات خود را از ولی فقیه زمان دریافت می کنند.وی امنیت را یکی از مولفه های مهم توسعه در دنیا و کشور برشمرد و افزود: در کنار تلاش نیروهای مسلح، مردم نیز در راستای ایجاد امنیت و احساس امنیت نقش دارند و باید هرکدام نقش خود را به خوبی ایفا کنند.به گزارش ایرنا، هفته ناجا از سیزدهم مهرماه جاری آغاز شده و تا نوزدهم همین ماه ادامه دارد.8137/7129/3072            "}