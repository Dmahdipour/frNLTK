{"onTitr":"","titr":" اولین مدال انفرادی گلستان در بازی های پاراآسیایی کسب شد","describe":" گرگان - ایرنا - اولین مدال انفرادی ورزش گلستان در تاریخ بازی های پاراآسیایی توسط پرتابگر گلستانی ماده پرتاب وزنه در جاکارتا کسب شد.", "text":"به گزارش روز پنجشنبه خبرنگار ایرنا، در این رقابت ها که به میزبانی اندونزی در حال برگزاری است نورمحمد آرخی موفق شد با رکورد 12/64 متر مدال نقره این رقابت ها را کسب کرده و به اولین ورزشکار گلستانی مدال آور بازی های پاراآسیایی تبدیل شود. پیش از این و در دو دوره قبلی برگزار شده مسابقات پاراآسیایی در گوانگ ژو چین و اینچئون کره جنوبی، ورزشکاران گلستانی در والیبال نشسته زنان و مردان موفق به کسب 2 مدال طلا و یک نقره شده بودند. پیش از جاکارتا ورزشکاران گلستانی فقط در رشته والیبال نشسته به پاراآسیایی اعزام شده بودند و آرخی اولین ورزشکار گلستان در رشته های انفرادی بازی های پاراآسیایی محسوب می شود. مدال طلا و برنز مسابقات جهانی کره جنوبی، مدال طلا و نقره مسابقات جهانی امارات و مدال برنز مسابقات جهانی تونس از جمله افتخارات نورمحمد آرخی عضو تیم ملی دوومیدانی نابینایان و کم بینایان است. در جاکارتا همانند دوره گذشته احمد ایری در تیم ملی مردان و زهرا دانای طوس در تیم ملی زنان نمایندگان والیبال نشسته گلستان هستند که هر دو این تیم ها به فینال رشته های خود صعود کرده اند. نکته جالب توجه حضور سه باره احمد ایری در بازی های پاراآسیایی است که او را در میان ورزشکاران استان گلستان دست نیافتنی تر از همیشه کرده است. دیگر گلستانی حاضر در این رویداد عبدالجلیل قرنجیک ملی پوش بسکتبال با ویلچر است. سومین دوره بازی های پاراآسیایی و بزرگترین رویداد ورزش معلولان قاره کهن از شنبه 14 مهر ماه در جاکارتا پایتخت کشور اندونزی آغاز شدبازی‌های پاراآسیایی یک رویداد ورزشی چهارساله برای ورزشکاران معلول است که اولین دوره آن سال 2010 به همراه شانزدهمین دوره بازی‌های آسیایی در گوانگ ژو چین و دومین دوره آن در اینچئون کره جنوبی برگزار شد.7333/3091/1860            "}