{"onTitr":"","titr":" بخشدار مرکزی و شهردار سروآباد معرفی شدند","describe":" سنندج - ایرنا - بخشدار مرکزی و شهردار جدید سروآباد روز سه شنبه در مراسمی با حضور فرماندار، امام جمعه و برخی مدیران این شهرستان معرفی شدند.", "text":"به گزارش خبرنگار ایرنا، فرماندار سروآباد در این مراسم با تبریک روز روستا گفت: با توجه به اینکه بیشتر جمعیت این شهرستان روستانشین هستند این روز از اهمیت ویژه ای برخوردار است ضمن اینکه دولت تدبیر و امید هم توجه ویژه ای به روستاها دارد.کوهسار دادور با بیان اینکه توجه ویژه به روستاها در توسعه تاثیرگذار است، افزود: روستا در گذشته مرکز تولید بود و امروز بسیاری از روستاها خالی از سکنه شده و در این مناطق کمتر به امر تولید توجه می شود.وی یادآور شد: در سروآباد بیش از هر شهرستان دیگری به اقتصاد مقاومتی نیاز داریم و باید سیاست های مهم آن را اجرایی کرده تا زمینه توسعه و پیشرفت و شکوفایی فراهم شود.دادور اضافه کرد: اقتصاد مقاومتی، اقتصادی دانش بنیان است که اگر مدیران و ادارات شهرستان بر پایه این دانش بنیان حرکت کنند، نتیجه هتری هم از اقدامات می گیرند.  فرماندار سروآباد بر لزوم جذب سرمایه گذاران بخش خصوصی تاکید کرد و افزود: فرمانداری و ادارات برای ورود سرمایه گذاران فرش قرمز پهن می کنند و دست هر سرمایه گذار بخش خصوصی را به گرمی برای حضور در این شهرستان می فشاریم.  وی اولویت شهرستان سروآباد را تکمیل پروژه های نیمه تمام اعلام کرد و گفت: یکی از اولویت های مهم، تکمیل پروژه های نیمه تمام است لذا پروژه جدیدی تعریف نخواهد شد.دادور با بیان اینکه تکریم ارباب رجوع یک ضرورت است، تاکید کرد: مردم ولی نعمتان نظام و مسئولان هستند لذا باید بدون منت و صادقانه پاسخگوی مطالبات مردم باشیم.وی به پرداخت 9 میلیارد ریال تسهیلات اشتغالزایی اشاره کرد و یادآور شد: تا اول مهر امسال 9 میلیارد تسهیلات اشتغال پایدار روستایی برای ایجاد اشتغال و درآمدزایی به متقاضیان پرداخت شده و مرحله دوم پرداخت تسهیلات نیز به زودی آغاز می شود.دادور جوانگرایی در مدیریت را یکی از رویکردهای کشوری دانست و گفت: در سروآباد تلاش می کنیم از نیروهای جوان، ماهر و توانمند در پست های مدیریتی استفاده کنیم.به گزارش ایرنا، در این مراسم حکم انتصاب بخشدار مرکزی سروآباد به بهروز علی نژاد از نیروهای بومی و فعلی فرمانداری این شهرستان اعطا شد و از زحمات عطا حسینی تقدیر به عمل آمد.همچنین حکم شهردار جدید سروآباد نیز به فرزاد اخترکاوان (شهردار قبلی هورامان) اعطا شد و از زحمات سه ماهه دلیر عبدی در دوره سرپرستی شهرداری نیز تقدیر شد.شهرستان سروآباد با 2 بخش مرکزی و هورامان و جمعیتی بیش از 50 هزار نفر در فاصله 90 کیلومتری از سنندج مرکز استان کردستان واقع شده و 24 کیلومتر مرز با کشور عراق دارد. 7354/9102            "}