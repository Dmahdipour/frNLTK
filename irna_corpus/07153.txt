{"onTitr":" فرمانده سپاه البرز:    ","titr":" ناجا  نقش بارزی در امنیت پایدار کشوردارد","describe":" کرج- ایرنا- فرمانده سپاه امام حسن مجتبی (ع)  استان البرز در پیامی آورده است که بدون تردید نیروی انتظامی نقش بازری در برقراری نظم و استقرار امنیت پایدار در اقصی نقاط کشور دارد.", "text":"به گزارش روز شنبه ایرنا از روابط عمومی سپاه امام حسن مجتبی (ع) استان البرز، سردار سید یوسف مولایی در پیام تبریک به فرماندهی نیروی انتظامی استان البرز به مناسبت هفته نیروی انتظامی، نوشت: هفته نیروی انتظامی بهانه‌ ای برای گرامیداشت و پاسداشت دلاوری‌ها و جانفشانی‌های سبزجامگان نیروی انتظامی است.فرمانده سپاه البرز می افزاید:این هفته پاسداست دلاورمردی های آنانی است که در راه برقراری و حفظ نظم و امنیت نظام مقدس جمهوری اسلامی ایران جان را در طبق اخلاص نهاده اند و در این راه شب و روز نمی‌شناسند.  وی ادامه داد: بدون تردید نیروی انتظامی و پرسنل جان بر کف و همیشه بیدار و هوشیار آن به عنوان بازوان توانمند نظام با فداکاری و کار و تلاش مجدانه و شبانه روزی نقش مهم و بارزی در برقراری نظم و استقرار امنیت پایدار در اقصی نقاط کشور ایفا می‌نمایند.  مولایی افزود: در تقدیر از شما حافظان و پاسداران امنیت در هفته گرامی داشت نیروی انتظامی که با شعار ' پلیس مقتدر امین مردم ' نامگذاری شده است ،&#160;ضمن گرامیداشت یاد و خاطره شهدا و ایثارگران ناجا، هفـته نیروی انتظامی را خدمت حضرتعالی و همکاران تان در استان البرز، تبریک و تهنیت عرض می نمایم. &#160;امید است با توکل به خداوند متعال و در سایه ی ولایت علوی فرمانده معظم کل قوا حضرت آیت الله العظمی امام خامنه ای (مدظله العالی) در ادامه خدمت به نظام جمهوری اسلامی ایران همچون گذشته موید و منصور باشید. 13 تا 19 مهرماه هفته نیروی انتظامی نامگذاری شده است.6156/ 6155            "}