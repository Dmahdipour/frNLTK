{"onTitr":"","titr":" قطار خرمشهر- شلمچه آماده جا به جایی زائران اربعین است","describe":" آبادان - ایرنا - معاون مدیر کل راه آهن جنوب و مدیر پایانه راه آهن خرمشهر گفت: یک دستگاه قطار ریل باس برای جابجایی رایگان زائران اربعین حسینی در مسیر خرمشهر - شلمچه و بالعکس آماده شده است.", "text":"غلامحسین فارسیان روز جمعه در گفت و گو با خبرنگار ایرنا با بیان اینکه کلیه زیرساخت های راه آهن در خرمشهر و شلمچه برای خدمت رسانی هرچه بهتر به زائران اباعبدالله الحسین (ع) آماده است افزود: طبق برنامه ریزی انجام شده فعالیت قطار ریل باس خرمشهر - شلمچه در ایام اربعین شبانه روزی است.وی اظهار داشت: راه آهن این آمادگی را دارد که به هر میزان تقاضای سفر هموطنان پاسخ مثبت داده و با افزایش تعداد رام قطارهای فوق‌العاده زائران و اتباع خارجی را مانند سال های گذشته به خرمشهر و مرز شلمچه جا به جا کند.وی آغاز فعالیت ریل باس خرمشهر به شلمچه را از 15 مهر بیان کرد و گفت: اولویت راه آهن رفاه و سلامت زائران اباعبدالله الحسین (ع) است.فارسیان در بخش دیگری به جا به جایی بسیجیان خرمشهر برای شرکت در همایش اقتدار بسیجیان استان خوزستان اشاره کرد و گفت: تعداد 400 نفر از بسیجیان گروه های جهادی خرمشهر برای شرکت در همایش اقتدار بسیجیان استان خوزستان از خرمشهر به اهواز جا به جا شدند.وی اضافه کرد: در ایام اربعین موکب اداره کل راه آهن جنوب نیز در ایستگاه شلمچه مستقر و پذیرای زوار ابا عبدالله الحسین (ع) خواهد بود.مرزهای شلمچه و چذابه در استان خوزستان و مرز مهران در استان ایلام از مبادی تردد زائران اربعین حسینی به عراق هستند. مرز شلمچه در 15 کیلومتری شهر خرمشهر قرار دارد. اربعین پارسال بیش از یک میلیون زائر از مرزهای چذابه و شلمچه به کشور عراق سفر کردند. هشتم آبان 1397 اربعین شهادت سرور و سالار شهیدان حضرت امام حسین(ع) است. 7100/6068            "}