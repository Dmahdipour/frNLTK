{"onTitr":" امام جمعه کرمان:    ","titr":" بخش خصوصی و دولتی صنعت گردشگری کرمان را توسعه دهند","describe":" کرمان - ایرنا - نماینده ولی فقیه در استان و امام جمعه کرمان با اشاره به اینکه صنعت گردشگری می تواند برای کشور بسیار کارگشا و مفید باشد گفت: بخش خصوصی و دولتی باید در کنار هم حوزه گردشگری را توسعه دهند.", "text":"به گزارش ایرنا؛ حجت الاسلام حسن علیدادی سلیمانی روز شنبه در دیدار مدیرکل میراث فرهنگی و فعالان گردشگری استان کرمان با وی به مناسبت هفته گردشگری افزود: بخش های دولتی و خصوصی می توانند موتور محرکه بسیار قوی در حوزه گردشگری باشند و امیدواریم با همکاری بیشتر بتوانند در این حوزه فعالیت و کار کنند.وی با بیان اینکه در دنیای امروز گردشگری، صنعتی بسیار کم هزینه و زودبازده است اظهار داشت: بدون شک این صنعت می تواند برای کشور کارگشا و مفید باشد.نماینده ولی فقیه در استان کرمان با اشاره به اینکه رونق گردشگری یک بحث علمی است بیان کرد: باید برای حل مسائل حوزه گردشگری به شکل کاملاً علمی اقدام شود.حجت الاسلام علیدادی سلیمانی با تأکید بر اینکه صنعت گردشگری دچار نقاط قوت و ضعف هایی است تصریح کرد: این صنعت نیاز به شفاف سازی دارد و بخش دولتی و خصوصی باید در راستای تحقق آن جدی و پیگیر باشند.وی با اشاره به اینکه گاهی دچار فرافکنی در برخی اتفاقات می شویم که لازمه آن شفاف سازی است گفت: در مواردی دنبال علت هایی می گردیم که معلول آن، صرفا رونق نیست.نماینده ولی فقیه در استان کرمان با بیان اینکه بخشی از مسائل حوزه گردشگری درون مجموعه و برخی مربوط به بیرون از آن است خاطرنشان کرد: برای ایجاد تحول باید داخل و خارج از مجموعه را به دقت مد نظر قرار داده و به راهکارها توجه کرد.**گردشگری استان کرمان هنوز به جایگاه اصلی خود نرسیده استرئیس کمیسیون گردشگری اتاق بازرگانی، صنایع، معادن و کشاورزی کرمان نیز گفت: در حال حاضر بخش های دولتی و خصوصی صنعت گردشگری استان کرمان با همدلی و تعامل در کنار یکدیگر فعالیت می کنند که این همکاری در کشور سرآمد است و مطمئناً می تواند سبب رونق گردشگری این استان شود.مهدی سیاوشی با اشاره به نقش گردشگری در ایجاد اشتغال و توسعه استان و کشور افزود: اشتغال دغدغه همه مسئولان نظام است که در بخش گردشگری می توان اشتغال ارزان، سریع و پایدار ایجاد کرد.وی با بیان اینکه گردشگری استان کرمان هنوز به جایگاه اصلی خود نرسیده است عنوان کرد: در حال حاضر صنعت گردشگری بیش از هر چیزی درگیر مسائل فرابخشی است.رئیس کمیسیون گردشگری اتاق بازرگانی کرمان با تأکید بر اینکه بیش از 30 دستگاه با صنعت گردشگری مرتبط هستند افزود: بدون شک گردشگری در روحیه، نشاط و شادابی مردم بسیار تاثیرگذار است و همه باید در این راستا همکاری کنند.سیاوشی، خواهان همکاری بیشتر ائمه جمعه و جماعات استان در مباحث مرتبط با صنعت گردشگری شد و خاطرنشان کرد: باید این باور در زمینه رونق گردشگری در ذهن همه ایجاد شود که گردشگری می تواند بسیاری از مشکلات جامعه بویژه حوزه اشتغال را حل و فصل کند.3029/9895            "}