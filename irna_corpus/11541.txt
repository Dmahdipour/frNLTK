{"onTitr":"","titr":" 169 مدرسه در خراسان رضوی بهره برداری شدند","describe":" سبزوار- ایرنا- 169 مدرسه شامل 843 کلاس درس با هزینه هزار و 450 میلیارد ریال روز سه شنبه طی مراسمی در سبزوار با حضور استاندار خراسان رضوی به صورت ویدئوکنفرانس در سطح این استان مورد بهره برداری قرار گرفتند.", "text":"استاندار خراسان رضوی در این مراسم گفت: با بهره برداری این طرحها 94 هزار مترمربع زیربنا به فضای آموزشی در خراسان رضوی اضافه شد و 25 هزار دانش آموز از آن بهره مند شدند. علیرضا رشیدیان افزود: خیرین نیک اندیش خراسان رضوی در 50 درصد هزینه های احداث این مدارس مشارکت داشته اند.وی گفت: در این چارچوب 82 طرح در مناطق روستایی و 87 مورد در مناطق شهری اجرا شده اند که بیانگر توجه به عدالت آموزشی در نقاط جغرافیایی مختلف استان خراسان رضوی است.استان شش میلیون و 400 هزار نفری خراسان رضوی یک میلیون و 222 هزار دانش آموز در مقاطع تحصیلی مختلف دارد.7495/8145/1858            "}