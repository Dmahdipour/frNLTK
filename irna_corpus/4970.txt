{"onTitr":"","titr":" سد مخزنی کهیر کنارک تا پایان سالجاری آبگیری می شود","describe":" چابهار- ایرنا - سرپرست فرمانداری کنارک در جنوب سیستان و بلوچستان گفت: سد مخزنی کهیر این شهرستان با پیشرفت فیزیکی حدود 85 درصدی بزودی تکمیل و تا پایان سالجاری آبگیری و در خرداد ماه سال آینده افتتاح می شود.", "text":"ابابکر بلوچ روز دوشنبه در گفت و گو با خبرنگار ایرنا اظهار داشت: سد مخزنی کهیر با ظرفیت 314 میلیون مترمکعب از سال 1390 عملیات اجرایی آن آغاز شده است.وی افزود: طول دریاچه این سد 21 کیلومتر، ظرفیت سرریز آن هشت هزار و 560 مترمکعب در ثانیه، مساحت مخزن آن 23 کیلومترمربع و نوع سرریز آن اوجی بدون دریچه است.سرپرست فرمانداری کنارک مشکلات مالی و تامین نکردن به موقع اعتبار این سد اشاره کرد و گفت: عقب ماندگی حقوق هفت ماهه حدود 700 کارگر سد کهیر نگران کننده است و کارگران این طرح با مشکلات زیادی مواجه هستند.وی افزود: برای پیگیری حل مشکلات مالی و پرداخت حقوق کارگران چندین نشست و بازدید حضوری داشته ایم که امیدواریم این مشکل بزودی مرتفع شود.بلوچ اظهار داشت: تامین آب کشاورزی سالانه به میزان 20 میلیون مترمکعب به روش آبیاری تحت فشار، مصارف صنعت چابهار و کنارک به میزان 13 میلیون مترمکعب، تامین آب آشامیدنی چابهار و کنارک به میزان 15 میلیون مترمکعب، تامین آب روستایی به میزان یک میلیون و400 هزار مترمکعب و تغذیه مصنوعی پائین دست سد کهیر به میزان پنج میلیون مترمکعب از اهداف کلی ساخت سد کهیر است.وی بیان کرد: طول تاج سد کهیر 382 متر، عرض تاج پنج متر، ارتفاع از پی 54 متر و حجم مخزن آن 314 میلیون مترمکعب در رقوم نرمال خواهد بود.سرپرست فرمانداری کنارک ادامه داد: سد کهیر از نوع RCC بتونی کوبیده غلطکی است و پس از تکمیل و بهره برداری موجب رونق کشاورزی و ایجاد اشتغال برای هزاران نفر می شود.وی تصریح کرد: پس از بهره برداری از این سد 2 هزار و 450 هکتار از زمین های کشاورزی پایین دست با استفاده از سامانه های آبیاری تحت فشار و قطره ای زیرکشت انواع محصولات کشاورزی خواهد رفت.بلوچ گفت: پس از بهره برداری از این سد خط انتقال پایین دست آن نیز اجرا خواهد شد.به گزارش ایرنا شهرستان کنارک با 2 بخش مرکزی و زرآباد دارای چهار دهستان کهیر، زرآباد غربی، جهلیان و زرآباد شرقی است.این شهرستان ساحلی با 11هزار و 567 کیلومتر مربع وسعت، 98 هزار و 212 نفر جمعیت در 640 کیلومتری جنوب زاهدان مرکز سیستان و بلوچستان و در ساحل دریای عمان (مکران) واقع شده است.3043**3213            "}