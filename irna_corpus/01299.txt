{"onTitr":" ملی پوش اسکواش ایران:    ","titr":" باید در میان 20 اسکواش باز برتر دنیا قرار بگیرم","describe":" تهران- ایرنا- بازیکن تیم ملی اسکواش ایران گفت: با توجه به سن مناسبی که دارم تمام تلاش خود را خواهم کرد تا در سالیان آینده به جمع 20 بازیکن برتر دنیا صعود کنم.", "text":"سجاد زارعیان روز پنجشنبه در گفت و گو با خبرنگار ورزشی ایرنا در خصوص کسب مقام سوم مسابقات بین المللی اسکواش روسیه گفت: در مسابقات بسیار سطح بالایی شرکت کردم و توانستم برای نخستین بار در مسابقات زیر نظر انجمن حرفه ای اسکواش بازان دنیا در خارج از ایران به مدال برنز برسم. وی ادامه داد: ورزشکاران بسیار خوبی در این رقابت ها حضور پیدا کردند، اما اگر کمی خوش شانس بودم قطعا می توانستم به مدال طلا این مسابقات برسم. ملی پوش اسکواش ایران گفت: باید 2 ماه دیگر در مسابقات بسیار سخت پاکستان حضور پیدا کنم و قطعا بعد از این رقابت ها برای نخستین بار در تاریخ اسکواش ایران به رده زیر 100 دنیا خواهم رسید. وی در خصوص اهمیت قرار گرفتن میان 100 اسکواش باز برتر دنیا تصریح کرد: قرار گرفتن در میان 100 بازیکن برتر دنیا باعث می شود بتوانم در مسابقات بسیار سطح بالاتری حضور پیدا کنم و رنکینگ خود را بهبود بخشم. زارعیان اظهار داشت: تمامی این سفرها را با هزینه شخصی و کمک فدراسیون اعزام می شوم و در شرایط ارزی فعلی دشواری های فراوانی را تحمل می کنم. باید از مسئولان فدراسیون و سید محمد حسین سنایی سرمربی تیم ملی تشکر کنم که در این مدت کمک زیادی به من کردند. وی با اشاره به اهداف خود گفت: به تازگی وارد 21 سال شده ام و زمان زیادی برای پیشرفت در اسکواش دارم. تمام تلاش من این است که در آینده نزدیک در میان 20 بازیکن برتر دنیا قرار گیرم. ورزشی**9118**9129**1584            "}