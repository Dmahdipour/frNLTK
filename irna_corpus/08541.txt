{"onTitr":"","titr":" قدردانی امام جمعه رشت از بسیجیان حاضر در تجمع اقتدار عاشورایی","describe":" رشت - ایرنا - نماینده ولی فقیه در استان گیلان از تجمع بزرگ 20 هزار نفری اقتدار عاشورایی بسیجیان استان در ورزشگاه شهید عضدی رشت قدردانی کرد.", "text":"گزارش روابط عمومی دفتر نماینده ولی فقیه در گیلان به ایرنا حاکیست؛ آیت‌الله فلاحتی با حضور در تجمع بسیجیان عاشورایی گیلان اظهار کرد: سلام و صلوات خدا بر شما بسیجیان دلاور، خواهران و برادرانی که امروز به ندای مسؤولان عالی نظام و به ندای فرماندهان بلندپایه سپاه لبیک گفتید و از اقصی نقاط استان در شهر رشت گرد آمدید تا اینکه حمایت خود را از نظام و ارزرش‌های والای نظام اسلامی اعلام کنید.وی با سلام و صلوات بر ارواح مطهر شهدا بیان کرد: سلام و صلوات خدا بر ارواح مطهر شهیدان مدافع حرم، سلام و صلوات خدا بر خانواده شهدا، جانبازان و آزادگان و سلام و درود الهی بر رهبر فرزانه انقلاب که این کشتی بزرگ را در این دنیای متلاطم هدایت می‌کند تا بشریت را به سوی سعادت برساند.امام جمعه رشت به حضور خود در تجمع بزرگ عاشورایی بسیجیان گیلان اشاره و اضافه کرد: حضور بنده و مسؤولان گیلان برای تجلیل و تقدیر از مجاهدان راه خدا و مدافعان ارزش‌های انقلاب و نگهبانان خون شهیدان است و از خدای متعال برای شما در صحنه‌های زندگی سعادت و بهروزی را مسألت دارم.آیت‌الله فلاحتی ادامه داد: برای شما و فرزندان شما و برای همه نسل‌هایی که می‌آیند تا این نظام ارزشمند الهی را حمایت و همیاری کنند؛ آرزوی بهروزی، سعادت و حشر با انبیا و اهل بیت(ع) را مسألت دارم.امروز (پنجشنبه) تجمع بزرگ 20 هزار نفری اقتدار عاشورایی بسیجیان استان گیلان در ورزشگاه شهید عضدی رشت برگزار شد.2007            "}