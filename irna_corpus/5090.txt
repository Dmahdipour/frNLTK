{"onTitr":" نماینده ولی فقیه در کردستان:    ","titr":" دشمن از طریق جنگ اقتصادی و فرهنگی اهداف خود را دنبال می کند","describe":" سنندج - ایرنا - نماینده ولی فقیه در کردستان گفت: تلاش دشمنان سرمایه گذاری در حوزه فرهنگ کشورمان و تهاجم فرهنگی و اقتصادی است تا با جنبه های روانی این تهاجم به اهداف شوم خود برسند.", "text":"به گزارش خبرنگار ایرنا، آیت الله سیدمحمد حسینی شاهرودی شامگاه یکشنبه در گردهمایی استانی کمیته همکاری های حوزه های علمیه و آموزش و پرورش اظهار داشت: دشمنان با اشکال مختلف و استفاده از ابزارهای جدید و ایجاد شبهات بر روی افکار نسل جوان بشدت کار می کنند.وی با اشاره به تاکیدات مقام معظم رهبری در خصوص تهاجم و شبیخون فرهنگی دشمن افزود: آنان با این تهاجم در صدد همراه کردن نسل جوان و آینده ساز با برنامه های خود هستند.نماینده ولی فقیه در کردستان با بیان اینکه آموزش و پرورش به تنهایی نمی تواند با این هجمه ها مقابله کند، تاکید کرد: در این شرایط که تلاش های دشمن از راه های مختلف برای رسیدن به اهداف خود بیشتر شده وظیفه همه ما کمک به آموزش و پرورش است.وی کمیته همکاری های حوزه های علمیه و آموزش و پرورش را ظرفیتی برای انجام اقدامات مشترک دانست و بر ضرورت بهره گیری از این پتانسیل و امکانات موجود تاکید کرد.معاون پژوهش و برنامه ریزی ستاد همکاری حوزه های علمیه و وزارت آموزش و پرورش نیز در این گردهمایی گفت: مسئولیت امور فرهنگی به عهده 2 نهاد آموزش و پرورش به عنوان مروج فرهنگ عمومی و حوزه علمیه به عنوان مروج فرهنگ دینی است و وقتی این 2 نهاد در کنار هم باشند کارهای بزرگی انجام می شود.علیرضا رحیمی افزود: امروز با تصویب و اجرای سند تحول، آموزش و پرورش بیش از گذشته زمینه را برای حضور و فعالیت دستگاه های فرهنگی برای کمک به حوزه تعلیم و تربیت فراهم کرده است.وی با تاکید بر اینکه همکاری آموزش و پرورش و حوزه های علمیه تاریخ انقضا ندارد، اظهار داشت: آموزش و پرورش بی نیاز از حوزه نیست و حوزه ها نیز باید در تربیت نیروی انسانی تاثیرگذار کمک کنند.معاون پژوهش و برنامه ریزی ستاد همکاری حوزه های علمیه و وزارت آموزش و پرورش نیز در این گردهمایی همکاری تعاملی، مطالبه گری و ظرفیت سازی را سه رویکرد ستاد همکاری ها دانست و گفت: امروز فضای لازم برای فعالیت وجود دارد و باید از همدیگر مطالبه گری کرده تا همکاری ها منجر به ظرفیت سازی شود.مدیرکل آموزش و پرورش کردستان نیز با اشاره به سند تحول بنیادین آموزش و پرورش و تهیه و تدوین زیر نظام های آن یادآور شد: از 6 ساحت سند تحول، سه ساحت اخلاقی، اعتقادی و اجتماعی به صورت مستقیم با اقدامات و برنامه های کمیته همکاری ها مرتبط است.رشید قربانی افزود: آموزش و پرورش یک نهاد صرف اداری نیست بلکه یک دستگاه اجتماعی است که با همه بخش های جامعه ارتباط دارد و همه می توانند به این نهاد کمک کنند.وی یکی از پتانسیل های بالا برای همکاری در قالب کمیته همکاری ها حوزه های علمیه و مدارس علوم دینی دانست و اضافه کرد: باید در راستای تربیت دینی دانش آموزان و نهادینه سازی تربیت دینی در مدارس از توانمندی روحانیون و ماموستایان استفاده شود.سال تحصیلی جدید در استان کردستان با حضور 290 هزار دانش آموز و بیش از 24 هزار نفر پرسنل در سه هزار و 800 مدرسه با 15 هزار کلاس درس آغاز شده است.7348/9102            "}