{"onTitr":"","titr":" کاهش هزینه‌ های بیمارستانی رضایت مردم را افزایش داده است","describe":" قزوین – ایرنا - نماینده ولی فقیه در استان و امام جمعه شهر قزوین گفت: کاهش هزینه‌های بیمارستان‌های دولتی رضایت مردم را به همراه داشته است و باید از مسئولان بابت این امر قدردانی کرد.", "text":"به گزارش ایرنا به نقل از پایگاه خبری نماینده ولی فقیه در استان قزوین آیت‌الله عبدالکریم عابدینی روز چهارشنبه در دیدار رییس و جمعی از مدیران دانشگاه علوم پزشکی قزوین با تقدیر از رفع مشکلات تامین دارو افزود: خوشبختانه نظارت‌های بسیار خوبی در توزیع دارو صورت می‌گیرد اما باید برای رفع کمبودهای موجود اقدامات جدی‌تری انجام شود.وی بر ضرورت فراهم کردن امکانات بهداشتی برای شهرهای پر جمعیت حاشیه قزوین تاکید کرد و ادامه داد: برخی از شهرهای حاشیه‌ای قزوین، نیازمند رسیدگی‌های بیشتر در حوزه سلامت هستند و از مسئولان می‌خواهیم نگاه ویژه‌ای به این مناطق داشته باشند.امام جمعه قزوین با اشاره به مشکلات و کمبودهای بیمارستان‌های استان خاطرنشان کرد: رفع مشکل کمبود تخت‌های بیمارستانی و تسریع در نوبت دهی پزشکان متخصص، خواسته مردم است که با ایجاد ظرفیت‌های جدید و نظارت بیشتر برطرف می‌شوند.نماینده ولی فقیه در استان قزوین بر تکمیل بیمارستان دولتی الوند تاکید کرد و گفت: امیدواریم هرچه سریعتر با تکمیل و بهره برداری از بیمارستان های نیمه تمام کمبود تخت های بیمارستانی در استان مرتفع شده و رضایت مردم برای دریافت خدمات پزشکی افزایش یابد.منوچهر مهرام، رییس دانشگاه علوم پزشکی قزوین نیز در ابتدای این دیدار گزارشی از اقدامات انجام شده در حوزه سلامت استان قزوین ارایه کرد. 6101            "}