{"onTitr":"","titr":" عضو گیری بسیج رسانه در جنوب کرمان آغاز شد","describe":" جیرفت - ایرنا - مسئول کانون بسیج رسانه جنوب استان کرمان از آغاز عضوگیری این کانون خبر داد و گفت: فعالان عرصه رسانه می توانند عضو این کانون بسیج شوند.", "text":"حمیدرضا عظیمی روز سه شنبه در گفت و گو با خبرنگار ایرنا افزود: متقاضیان عضویت با مراجعه به حوزه بسیج عشایری واقع در ادره کل عشایری جنوب استان کرمان نسبت به ثبت نام و تکمیل پرونده در کانون بسیج رسانه اقدام کنند.وی ادامه داد: تا زمان راه اندازی کانون بسیج رسانه در مکان اصلی خود، محل استقرار این کانون در حوزه بسیج عشایر جیرفت خواهد بود. وی بر جایگاه بسیج رسانه در تبیین و پیشبرد اهداف نظام و منویات مد نظر مقام معظم رهبری تاکید کرد و گفت: رسانه ها اتاق فکر جریان های انقلابی نظام جمهوری اسلامی هستند از این رو با فعال کردن کانون بسیج رسانه در جنوب استان کرمان رسانه ها را در تعالی و رشد فرهنگ سیاسی اقتصادی و اجتماعی و توسعه منطقه سهیم کنیم.مسئول کانون بسیج رسانه جنوب استان کرمان از تدوین سیاست های کاری این کانون در راستای اهداف بسیج رسانه در منطقه خبر داد و افزود: به دنبال جلب مشارکت حداکثری اصحاب رسانه در پیشبرد برنامه ها و اهداف بسیج رسانه هستیم.خانه مطبوعات و رسانه های جنوب کرمان مستقل از مرکز استان، هفت شهرستان جیرفت، عنبرآباد، کهنوج، منوجان، رودبار جنوب، قلعه گنج و فاریاب را تحت پوشش دارد./3029/7450/7429            "}