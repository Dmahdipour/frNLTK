{"onTitr":"","titr":" شعار دادن گره ای از مشکلات مردم حل نمی کند","describe":" بوشهر-ایرنا-استاندار بوشهرگفت:امروز بیش از هر چه چیز نیازمند عمل هستیم و گفتن و دادن شعار بطور صرف نمی تواند گره ای را از مشکلات مردم باز کند.", "text":"به گزارش ایرنا، عبدالکریم گراوند روز جمعه در نشست شهرداران و رئوسای شوراهای اسلامی شهرهای استان بوشهر با حضور مهدی جمالی نژاد معاون عمرانی و توسعه امور شهری و روستایی وزارت کشور افزود: پیش زمینه اصلی برای آغاز فعالیت ها درمنطقه ویژه انرژی پارس شمالی آسیب شناسی فعالیت های پارس جنوبی است.وی یادآورشد:فعالیت در منطقه پارس جنوبی آسیب هایی به دنبال داشته که باید از طریق آسیب شناسی برای رفع آن اقدام کرد.استاندار بوشهر اظهارداشت: با تمام احترامی که برای بخش صنعت استان بوشهر باید قائل شد داشته های این استان در بخش های فرهنگ، تاریخ، ادبیات و پیشینه آن خیلی بیشتر از منطقه ویژه انرژی پارس در عسلویه است.گراوند ادامه داد: این ظرفیت ها که قابلیت آن بسیار فراتر از بخش های صنعتی است باید از آن بهره برداری مناسبی صورت گیرد.وی افزود: استان بوشهر در بحث گردشگری نیز ظرفیت های فراوانی دارد که باید بیش از پیش به این ظرفیت ها توجه شود.گراوند یادآور شد: در نوروز گذشته هفت میلیون و 450 هزار نفر گردشگر نوروزی وارد استان بوشهر شدند که نشان از ضرورت نگاه ویژه به حوزه گردشگری استان است.وی ادامه داد: سال گذشته در یکی از روستاهای شهرستان دشتی یکی از دهیاران با خلاقیت و برنامه و تدبیر خود موفق به جذب 150 گردشگر خارجی شد.گراوند تاکید کرد: این مهم نیاز به مقوله برنامه محوری در فعالیت های شهرداران و دهیاران را بیش از پیش ضرورت بخشیده است.وی افزود: در راستای فراهم سازی زیرساخت های مورد نیاز ورود گردشگران به استان بوشهر از اردیبهشت ماه اقدام های متناسب با آن آغاز و به شهرداران و دهیاران استان اطلاع رسانی لازم صورت گرفته است.وی اظهار داشت: یکی از ضعف های شهرهای ساحلی موضوع ساماندهی فاضلاب و زباله های است که توجه نکردن به آن می تواند محیط زیست مناطق شهرهای ساحلی را تهدید کند.گراوند در ارتباط با وضعیت آب شرب بوشهر نیز اظهار داشت: دولت در بوشهر برای هر مترمکعب 70 هزار ریال یارانه می دهد که این امر صرفه جویی در منابع آب شرب را ضرورت بخشیده است.وی افزود: در این راستا استفاده از آب غیرقابل شرب برای فضای سبز شهرهای استان یکی از اقدام هایی است که برای صرفه جویی در پیش گرفته شده است.7212/6045            "}