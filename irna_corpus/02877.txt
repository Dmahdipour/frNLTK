{"onTitr":" بازی های پاراآسیایی 2018؛    ","titr":" رستمی: با هوشیاری مربیانم طلا گرفتم","describe":" جاکارتا- ایرنا- «روح الله رستمی» پس از کسب عنوان قهرمانی و مدال طلا دسته 72 کیلوگرم وزنه برداری بازی های پارا آسیایی گفت: نماینده عراق اصلی ترین و قدرتمندترین رقیب من دراین بازی ها بود که با هوشیاری مربیانم از او عبور کرده و طلا گرفتم.", "text":"به گزارش خبرنگار اعزامی ایرنا از جاکارتا؛ روح الله رستمی با ابراز خرسندی از اینکه با کسب مدال طلا به زحمات مربیانش پاسخ مناسب داده است، افزود: به طور حتم دعای تمامی ایرانی ها پشت سر کاروان ما در این بازی هاست و بر همین اساس از آنان که با دعاهای خیر خود از ما حمایت می کنند، نیز قدردانی و تشکر می کنم.وی درباره رقابت با «محسن رسول» نماینده قدرتمند عراق در این دسته نیز  اظهار داشت: رسول حریف قدرتمند و قابل احترامی است، امروز با کمک خدا و هوشیاری مربیان  که به خوبی او را  آنالیز کرده و در انتخاب وزنه درست عمل کردند، توانستم به پیروزی رسیده و طلا کسب کنم.روح الله رستمی در رقابت های وزنه برداری دسته 72 کیلوگرم بازی های آسیایی در حرکت اول وزنه 213، در حرکت دوم وزنه 218 و در حرکت سوم وزنه 225 کیلوگرم را مهار کرد.وزنه بردار ایران در حرکت چهارم و برای رکوردشکنی وزنه ٢٢٩ کیلوگرم را انتخاب کرد که با مهار آن موفق به ثبت رکورد جدیدی در جهان به نام خود شد.ورزشی **9144 **2052**9129            "}