{"onTitr":"","titr":" اشتباه های داوری مانع قهرمانی شهرداری بندرعباس شد","describe":" بوشهر-ایرنا- سرمربی تیم فوتبال ساحلی شهرداری بندرعباس گفت: اشتباه های متعدد داوری در طول فصل مانع قهرمانی این تیم در لیگ برتر فوتبال ساحلی کشور شد.", "text":"به گزارش ایرنا، 'حمید رضایی پور' جمعه شب پس از شکست 4 بر 2 تیمش برابر تیم فوتبال ساحلی پارس جنوبی بوشهر در جمع خبرنگاران افزود: تیم شهرداری بندرعباس در این دور از رقابت ها از مدعیان اصلی قهرمانی بود ولی در برخی از بازی ها از داوری ضربه خورد.وی بیان کرد: این تیم امسال با اختلاف گل های زیاد تیم های ایفا اردکان و گلسا پوش یزد را شکست داد ولی در برخی از بازی ها با اختلاف یک گل نتیجه را واگذار کرد.رضایی پور ادامه داد: دلیل این شکست فنی نبود و از روی اشتباه های داوری رقم خورد.وی گفت: بدون شک تیمی که با هفت و هشت گل تیم های ایفا اردکان و گلساپوش یزد را شکست داد در برابر سایر تیم ها نیز می توانست برنده بازی باشد.رضایی پور ادامه داد: امسال نخستین باخت تیم فوتبال ساحلی شهرداری بندرعباس در برابر تیم شهریار ساری رقم خورد که سال گذشته نیز اشتباه های داوری در جریان بازی نماینده ساری بسیار فاحش بود.سرمربی تیم فوتبال ساحلی شهرداری بندرعباس افزود: در این ارتباط امسال قبل از بازی برابر تیم شهریار ساری به مسئولان تیم هشدار داده بودیم که از طریق مذاکره با مسئولان برگزاری مسابقه این مهم را گوشزد کنند تا از تضییع حق تیم ما جلوگیری شود.وی در ارتباط با تیم فوتبال ساحلی پارس جنوبی بوشهر گفت: این تیم با برخورداری از چندین بازیکن ملی پوش در تمامی دوره های لیگ لیاقت قهرمانی داشته و امسال نیز توانست به خوبی به این مهم دست یابد.تیم فوتبال ساحلی پارس جنوبی در این بازی 53 امتیازی شد و در یک هفته مانده به پایان رقابت ها قهرمانی زودهنگام خود را جشن گرفت.تیم فوتبال ساحلی شهرداری بندرعباس در هفته پایانی رقابت ها با منطقه آزاد چابهار دیدار می کند و تیم فوتبال ساحلی پارس جنوبی نیز در دیداری تشریفاتی به مصاف شهرداری سمنان می رود.شبک**7212/6047**1392            "}