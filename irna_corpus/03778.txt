{"onTitr":"","titr":" بیش از 188 هزار خدمت پستی در سردشت ارائه شد","describe":" مهاباد- ایرنا- رییس اداره پست سردشت گفت: امسال 188 هزار و 515 ارتباط از طریق 56 درگاه ارتباطی وابسته به پست شامل ادارات دولتی، دفاتر پیشخوان، دفاتر ICT، نمایندگی های پستی و صندوق های معابر در شهر و روستاهای این شهرستان برقرار شده است.", "text":"کمال عثمانی روز سە شنبه در گفت و گو با خبرنگار ایرنا افزود: این خدمات از نوع فیزیکی، الکترونیکی و مالی در قالب سرویس های متنوع پستی بوده است.وی بیان کرد: امسال با همکاری فرماندار و بخشداری وزینه در قالب طرح USO وزارت کشور سه دفتر ICT روستایی به منظور ارائه خدمات پستی تجهیز شد تا با استفاده از این طرح در نقاط کم برخوردار خدمات پایه پستی ارائه شود.وی درباره خدمات انجام شده نیز بیان کرد: طی ماه های مرداد و شهریور سال جاری نزدیک به یکهزار خدمت انجام گرفته است و انتظار می رود تا پایان سال این رقم به بیش از هشت هزار خدمت برسد.عثمانی اضافه کرد: در سال گذشته هم با تجهیز دفتر پستی «میرآباد» به امکانات ثبت نام و تحویل کارت ملی هوشمند با کمترین هزینه که با یاری ثبت احوال شهرستان صورت گرفته، تاکنون بیش از 8 هزار و 500 خدمت در این دفتر پستی ارائه شده است.وی گفت: هدف اداره پست از اجرای طرح های ملی و خدماتی در نقاط کم برخوردار در مرحله نخست در دسترس بودن امکانات برای همشهریان، ارتقای سطح دسترسی و آسایش آنان بوده و در مرحله بعدی و در سطح ملی مزایای اقتصادی و زیست محیطی با کاهش ترددها و خطرات و مشکلات دیگر است.وی ادامه داد: این اداره باوجود مشکلات موجود، در ارائه خدمات نوین و استفاده از تمام ظرفیت های موجود در جهت ارائه خدمات پایه پستی و سایر قراردادها و خدمات در اقصی نقاط شهرستان تلاش کرده است.عثمانی اداره پست سردشت را پیشرو در ارائه خدمات پستی در سطح کشور معرفی کرد و افزود: در زمینه توزیع مرسولات باوجود کاستی های موجود ازجمله نبود آدرس استاندارد و وجود موانع دیگر، بیش از 97 درصد توزیع موفق از جمله موفق ترین ادارات پست آذربایجان غربی است.وی اظهار داشت: در همین زمینه امسال با عقد قرارداد نمایندگی پستی در سطح شهر «ربط» و «نلاس» توزیع نقطه به نقطه شروع شده است.به گزارش ایرنا 17 مهر به نام روز ملی پست نامگذاری شده است.شهرستان مرزی سردشت در جنوب آذربایجان غربی و همجوار با مرز عراق واقع شده است.7562/3020/7129/3072            "}