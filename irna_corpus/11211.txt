{"onTitr":"","titr":" طرح « هر هفته همرکابی » در اصفهان آغاز شد","describe":" اصفهان - ایرنا - « هر هفته همرکابی »  طرحی است که از بامداد سه شنبه در شهر اصفهان آغاز شد و قرار است مدیران و کارکنان دستگاه های دولتی و خصوصی  فرهنگ دوچرخه سواری را با رکاب زدن از خانه تا محل کار گسترش دهند.", "text":"به گزارش روز سه شنبه ایرنا، هفته نخست اجرای طرح هر هفته همرکابی امروز با حضور کارکنان منطقه سه شهرداری در شهر انجام شد که در حاشیه آن شهروندان و جوانان نیز با دوچرخه های خود به مدیران و کارکنان این دستگاه ها پیوستند. معاون حمل و نقل و ترافیک شهرداری اصفهان درباره اجرای این طرح به خبرنگار ایرنا گفت: اجرای طرح هر هفته همرکابی، فرهنگ دوچرخه سواری را به مرور در همه مناطق شهری فراگیر می کند و امید است به زودی دوچرخه در سبد حمل و نقل شهروندان قرار بگیرد. علیرضا صلواتی افزود: از لحاظ ابعاد زیرساختی و نرم افزاری این حرکت بسیار موثر خواهد بود. وی با بیان اینکه این طرح همه اقشار و سنین را شامل می شود و نشان دهنده این است که دوچرخه مخصوص یک قشر نیست و همه می‌ توانند از آن استفاده کنند تصریح کرد: به دنبال اجرای همایش‌ های بزرگ دوچرخه سواری با حضور شهروندان و نیز دخیل ساختن سازمان های مردم نهاد به این میدان هستیم. وی خاطرنشان کرد: براساس برنامه ریزی منسجم انجام شده در پویش مردمی ترافیک و همکاری با ارگان‌ های مختلف قرار شد هر هفته با همکاران ادارات، شرکت‌ها و نهادها، در بخشی از مسیر همراهی کنیم.معاون حمل و نقل و ترافیک شهرداری اصفهان اظهار داشت: دوچرخه سواری علاوه بر افزایش نشاط روحی و سلامت جسمی در بین شهروندان موجب حل معضل ترافیک و آلودکی هوا و صرفه جویی در هزینه ها در کلان شهر اصفهان خواهد بود. هرهفته همرکابی، ساعت شش و نیم صبح امروز با حضور مدیران و کارمندان شهرداری منطقه سه اصفهان از خیابان کمال تا میدان نقش جهان برگزار شد. این طرح  قرار است سه شنبه های هر هفته با حضور مدیران و کارکنان دستگاههای مختلف اداری دولتی و خصوصی استان اصفهان برگزار شود.هم اکنون 10 ایستگاه دوچرخه فعال در سطح شهر اصفهان وجود دارد. این میزان 40 ایستگاه بوده است که  به دلیل واگذاری ایستگاه ها به بخش خصوصی 30 ایستگاه به حالت تعطیلی درآمده است. گ/7135 / 6022            "}