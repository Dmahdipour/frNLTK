{"onTitr":"","titr":" رکود شکنی 17 ساله شدت بارندگی در مازندران","describe":" ساری- ایرنا- مدیرکل هواشناسی مازندران گفت که که بارش 262 میلمتری باران در میانلاب رامسر در کمتر از 24 ساعت طی 17 سال گذشته بی سابقه بوده است.", "text":"محمدرضا رضوی روز شنبه در گفت و گو با خبرنگار ایرنا افزود: سابقه بارش بیش از 250 میلمتری در غرب مازندران که همواره شهرستان رامسر رکورددار آن بود، مربوط به 10 مهر سال 80 بود که در زمان کمتر از 24 ساعت حدود 318 میلمتر بارش ثبت شد.مدیرکل هواشناسی مازندران شدت و میزان بارندگی در شرق استان را هم کم سابقه دانست و گفت که در 24 ساعت گذشته حدود 140 میلمتر بارندگی در ایستگاه گلوگاه در شرق مازندران به ثبت رسید که بیش از یک دهه اخیر سابقه نداشت.وی افزود: احتمال می رود این رکود زنی بیشتر از یک دهه اخیر باشد، ولی به دلیل نبود ایستگاه هواشناسی در این شهرستان محاسبه از زمان استقرار ایستگاه انجام شد.** حرکت شدت بارش ها به شرق مازندران رضوی پیش بینی کرد که از میزان بارش ها در غرب مازندران از عصر امروز شنبه کاسته می شود و بارش ها بیشتر در شرق استان رخ می دهد.مدیرکل هواشناسی مازندران اظهارداشت : بارش باران در این استان تا بامداد فردا یکشنبه 16 مهرماه ادامه خواهد داشت و این سامانه بارشی شمالی پس از آن از مازندران خارج می شود.وی افزود: سامانه دیگر بارشی اواسط هفته جاری از جنوب وارد استان می شود که ولی بارش ها از شدت کمتری برخوردار خواهد بود.در سال زراعی گذشته (97-96) 504 میلمتر در مازندران باران بارید که نسبت به مدت مشابه سال قبل 10 درصد کاهش داشت.بیشترین کاهش بارندگی در سال زراعی گذشته با 30 درصد مربوط به امیرآباد در شرق مازندران و بیشترین بارش نیز با بیش از یک هزار میلمتر مربوط به شهرستان رامسر بوده است است.  /1654/6982            "}