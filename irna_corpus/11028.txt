{"onTitr":"","titr":" تولید آلو در نیشابور 45 درصد افزایش یافت","describe":" مشهد- ایرنا- معاون سازمان و مدیر جهاد کشاورزی نیشابور گفت: در سال زراعی جاری 46 هزار و 700 تن آلو از باغ های نیشابور برداشت شد که نسبت به سال گذشته 45 درصد افزایش دارد.", "text":"محمدعلی فرهمند راد روز سه شنبه در گفت و گو با خبرنگار ایرنا افزود: پارسال میزان برداشت آلو در نیشابور 32 هزار تن و میانگین برداشت این محصول در هر هکتار 10 هزار و 400 کیلو بود.وی اظهار داشت: میانگین تولید آلو در این شهرستان طی سال جاری به 15 هزار کیلو گرم در هکتار رسید و از محل تولید و عرضه این محصول بیش از یک هزار و 620 میلیارد ریال سود ناخالص عاید کشاورزان شد.وی گفت: در مجموع سه هزار و 600 هکتار از باغ ‌های نیشابور زیر کشت انواع آلو از جمله شمس، طرقبه، قطره طلا، درگزی، ساتتروزوا و بخارا است که از این میزان سه هزار و 100 هکتار بارور می باشد.فرهمند راد افزود: برخی باغداران این شهرستان با مدیریت صحیح، به کارگیری توصیه های فنی کارشناسان و استفاده از کودهای آلی و ریز مغذی و استفاده از ارقام پرمحصول و پایه‌ های مقاوم به آفات و بیماری ‌ها موفق به برداشت 50 هزار کیلو آلو از هر هکتار شده‌ اند.وی اظهار داشت: نیشابور در تولید محصولات باغی از جایگاه ویژه ‌ای در خراسان رضوی برخوردار است و رتبه اول کاشت و تولید آلو در استان را دارد.شهرستان 450 هزار نفری نیشابور در 127 کیلومتری غرب مشهد واقع است. 9869 / 6053            "}