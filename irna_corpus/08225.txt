{"onTitr":" استاندار چهارمحال و بختیاری    ","titr":" 30 درصد درآمد دولت در استان ها توزیع می شود","describe":" شهرکرد- ایرنا- استاندار چهارمحال و بختیاری گفت: 30 درصد درآمد دولت در استان ها و در قالب بودجه استانی توزیع می شود.", "text":"به گزارش ایرنا، اقبال عباسی شامگاه پنجشنبه در شورای اداری شهرستان بروجن تاکید کرد: بخش دیگری از درآمدهای دولت را مجلس شورای اسلامی به پروژه های ملی اختصاص می دهد و قسمتی هم از سوی وزارتخانه ها برای پروژه های ملی و توزیع در استان ها تخصیص می یابد.وی افزود: در سال جاری از این بودجه پنج هزار و 800 میلیارد ریال در قالب 13 فصل به چهارمحال و بختیاری ابلاغ و در شهرستان های استان توزیع شد که سهم شهرستان بروجن 760 میلیارد ریال بوده است.عباسی تصریح کرد: این اعتبارات در کمیته برنامه ریزی شهرستان ها به ریاست فرمانداران و با حضور نماینده مردم در مجلس شورای اسلامی توزیع می شود.وی یادآور شد: مدیران دستگاه های اجرایی استان برای تکمیل و بهره برداری طرح های نیمه تمام خود از طریق مسئولان استانی و ملی پیگیر جذب اعتبارات باشند.استاندار چهارمحال و بختیاری در بخش دیگری از سخنان خود با اشاره به ضرورت تسریع در تکمیل و بهره برداری کامل از جاده چهار خطه شهرکرد – بروجن اظهار داشت: زیرسازی محل های بدون معارض در 12 کیلومتر باقیمانده از این محور ارتباطی با کمک اعضای شوراهای اسلامی و مسئولان محلی آغاز شود.به گزارش ایرنا، مسیر ارتباطی شهرکرد – بروجن – لردگان از مهمترین محورهای ارتباطی استان های فلات مرکزی ایران به بنادر جنوبی و جنوب غرب کشور است.عباسی گفت: راهکارهای عملی و قانونی تامین نیاز پروژه 239 تختخوابی بیمارستان بروجن و تحویل موقت آن به دانشگاه علوم پزشکی در نشست با مسئولان اجرایی استان بررسی شد.به گزارش ایرنا، این بیمارستان با 239 تخت و 16 هزار و 680 متر مربع زیربنا از سال 1388 آغاز و هم اینک به پیشرفت 95 درصدی رسیده است.عباسی تاکید کرد: اداره کل راه و شهرسازی برای تحویل شهرک الهیه به شهرداری بروجن توافقاتی داشته که باید در اجرای آن تسریع شود.وی افزود: دولت در سال جاری ردیف ملی برای پروژه های جدید را ممنوع کرده و این در حالی است که اعتبارات استانی هم پاسخگوی نیازها نیست.رئیس سازمان مدیریت و برنامه ریزی چهارمحال و بختیاری نیز گفت: دولت در سال جاری برای تکمیل و بهره برداری از طرح های نیمه تمام اهتمام ویژه دارد.طهمورث الیاسی بختیاری تصریح کرد: در نیمه نخست امسال اعتبارات استانی چهارمحال و بختیاری 53 درصد و اعتبارات ملی 81 درصد تخصیص یافته است.وی یادآور شد: انتظارات توسعه ای باید در حد منابع و امکانات تعریف و در این راستا فرمانداران از خُرد کردن اعتبارات جلوگیری کنند.الیاسی بختیاری اظهار داشت: استفاده از تمامی ظرفیت های دولتی، نیمه دولتی و بخش خصوصی در روند تکمیل و بهره برداری از طرح های نیمه تمام ضرورت دارد.وی گفت: به همین منظور کمیته برنامه ریزی شهرستان های استان بایستی اولویت ها، محدودیت های بودجه و ضرورت های هر شهرستان را به صورت شفاف مشخص کنند.7362/6021            "}