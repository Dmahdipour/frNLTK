{"onTitr":"","titr":" بیش از 17 تن مواد غذایی غیربهداشتی در مهاباد کشف شد","describe":" مهاباد- ایرنا- مسوول بهداشت محیط و حرفه‌ای مرکز بهداشت و درمان مهاباد گفت: 17 هزار و 600 کیلوگرم انواع مواد غذایی فاسد و غیربهداشتی طی نیمه نخست امسال در سطح این شهرستان کشف و ضبط شد.", "text":"قاسم امینی روز دوشنبه در گفت و گو با خبرنگار ایرنا، ارزش این میزان مواد غذایی را بیش از یک میلیارد ریال اعلام کرد و افزود: این مواد شامل مواد خوراکی و روغن حیوانی، شیر، پنیر، انواع سوسیس، کالباس، نوشیدنی و برخی دیگر از اقلام مواد غذایی است.وی ادامه داد: این میزان مواد غذایی کشف شده پس از طی مراحل قانونی، به دستور مراجع قضایی و با حضور نماینده دادستان معدوم می شود.امینی اضافه کرد: امسال تیم های بهداشتی این مرکز 6 هزار و 702 مورد بازرسی بهداشت محیطی از مراکز تهیه و توزیع و عرضه مواد غذایی حساس با اولویت کنترل بهداشت فردی و بهداشت مواد غذایی انجام داده اند.وی بیان کرد: امسال 23 مورد نمونه انواع مواد غذایی از این شهرستان به آزمایشگاه اداره کل بهداشت و درمان آذربایجان غربی جهت نمونه برداری ارسال شده است.امینی از عموم مردم و همشهریان خواست که مایحتاج غذایی خود را از مراکز معتبر و فروشگاه‌ های دارای محصولات با مشخصات بهداشتی کامل از قبیل پروانه ساخت، مواد تشکیل دهنده، تاریخ تولید و انقضا و آدرس محل تولید تهیه و خریداری کنند.مسوول بهداشت محیط حرفه‌ای شبکه بهداشت و درمان مهاباد همچنین از شهروندان خواست در صورت مشاهده هرگونه تخلف با شماره تلفن گویای 190 یا شماره تلفن 42442250 واحد بهداشت محیط این شهر تماس بگیرند و موارد تخلف بهداشتی را اطلاع دهند.به گزارش ایرنا، مواد غذایی فاسد تهدیدی برای سلامتی شهروندان محسوب می شود به طوری که ممکن است بیماری هایی از جمله سرطان معده و مسمومیت ها را در پی داشته باشد.مهاباد با 237 هزار نفر جمعیت در جنوب آذربایجان غربی واقع است، 6 هزار و 800 واحد صنفی و چهار هزار و 63 مرکز تهیه و توزیع و فروش مواد غذایی در این شهرستان فعالیت دارد.9903/6185/2093            "}