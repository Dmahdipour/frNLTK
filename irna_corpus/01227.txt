{"onTitr":"","titr":" سه انبار احتکاری کولر گازی در ارومیه کشف شد","describe":" ارومیه- ایرنا- رییس پلیس آگاهی فرماندهی انتظامی آذربایجان غربی گفت: با تلاش ماموران این پلیس، سه انبار احتکاری در ارومیه کشف و افزون بر یک هزار و 400 دستگاه کولر گازی از آنها کشف شد.", "text":"سرهنگ سامان غنی زاده روز پنجشنبه در گفت و گو با خبرنگار ایرنا افزود: این انبارها در راستای اجرای طرح مبارزه با احتکار کالا و با اقدامات اطلاعاتی صورت گرفته شناسایی شد و پس از کسب مجوز قضایی مورد بازرسی قرار گرفت.وی اضافه کرد: در این عملیات، یکهزار و 440 دستگاه کولر گازی به ارزش بیش از 50 میلیارد ریال کشف و ضبط شد.وی همچنین از کشف انبار احتکاری مواد شوینده خبر داد و بیان کرد: در بازرسی از این محل نیز 20 تن انواع مواد شوینده کشف و ضبط شد.رییس پلیس آگاهی فرماندهی انتظامی آذربایجان غربی ادامه داد: کارشناسان ارزش ریالی مواد شوینده کشف شده را 850 میلیون ریال برآورد کرده اند.وی با اشاره به کشف انبار لوازم یدکی احتکاری در ارومیه نیز گفت: در بازرسی از این انبار 17 هزار و 417 قلم لوازم یدکی به وزن بیش از 300 تن کشف و ضبط شد که ارزش ریالی آنها چهار میلیارد ریال برآورد می شود.سرهنگ غنی زاده افزود: کشف انبار روغن نباتی نیز از دیگر اقدامات پلیس آگاهی طی روزهای گذشته است که در این انبار 10 تن روغن نباتی احتکاری کشف و ضبط شد.وی اضافه کرد: طبق نظر کارشناسان، ارزش ریالی این روغن ها 520 میلیون یال برآورد شده است.وی بیان کرد: صاحبان این انبارها شناسایی و دستگیر شده و کالاهای احتکاری نیز در اختیار سازمان صنعت، معدن و تجارت قرار گرفته تا در بازار توزیع شود.به گزارش ایرنا به نقل از فرمانده انتظامی آذربایجان غربی مقابله با سرقت، مقابله با کالای قاچاق، مبارزه با مواد مخدر، مبارزه با ناهنجاری ها و بد اخلاقی های اجتماعی و کاهش تصادف ها از اولویت های پنج گانه نیروی انتظامی این استان در سال جاری است.6009/2093            "}