{"onTitr":"","titr":" ژاپن و تاجیکستان 7 قرارداد همکاری امضا کردند","describe":" پکن-ایرنا- در جریان سفر 'امامعلی رحمان' رئیس جمهوری تاجیکستان به ژاپن و دیدار با 'شینزو آبه' نخست وزیر این کشور، 7 قرارداد همکاری دو میان دو کشور امضا شد.", "text":"به گزارش ایرنا روزنامه ژاپن تایمز روز شنبه گزارش کرد اسناد این تفاهم نامه ها با حضور مسئولان دو کشور و در زمینه های تجاری، انرژی، اقتصادی، اجتماعی و همچنین اجرای پروژه‌های مشترک توسط متخصصان دو کشور امضا شد.تفاهم نامه همکاری میان وزارت خارجه ژاپن و تاجیکستان، تفاهم نامه بورس تحصیلی و کمک‌های بلاعوض ژاپن به دانشجویان تاجیک، تفاهم نامه میان کمیته ملی المپیک تاجیکستان و شهر «آئوموری» ژاپن و تفاهم نامه کمیته ملی المپیک تاجیکستان و کمیته المپیک ژاپن از جمله تفاهم نامه های امضا شده میان دو کشور بودند.یادداشت تفاهم همکاری میان کمیته جوانان و ورزش تاجیکستان، تفاهم نامه همکاری وزارت آموزش و پرورش و فرهنگ و ورزش دو کشور و یادداشت تفاهم میان اتاق‌های بازرگانی دو کشور از دیگر تفاهم نامه های امضا شده میان دو کشور بود.'شینزو آبه' نخست وزیر ژاپن و 'امامعلی رحمان' رئیس جمهوری تاجیکستان نیز در پایان این سفر، بیانیه مشترکی در زمینه تقویت و توسعه مشارکت بین دو کشور امضا کردند.رییس جمهوری تاجیکستان در دیدار با نخست وزیر ژاپن، با اشاره به سطح توانمندی ها و تکنولوژی های ژاپن اظهار امیدواری کرد تاجیکستان بتواند از این ظرفیت ها برای توسعه بهره مند شود.رحمان، ژاپن را یک شریک مهم توصیف نمود و گفت: تاجیکستان حمایت های زیادی از ژاپن دریافت می کند.'شینزو آبه' نخست وزیر ژاپن هم با اعلام آمادگی کشورش برای توسعه روابط همه جانبه با تاجیکستان، بر تقویت همکاری های دو جانبه تاکید کرد.آبه گفت تاجیکستان یک کشور کلیدی برای ثبات منطقه است و ژاپن برای روابطش با این کشور اهمیت قایل است.رهبران ژاپن و تاجیکستان همچنین توافق کردند جهت کنترل شدیدتر مرزی به منظور جلوگیری از گسترش تروریسم و افراطی گرایی از افغانستان به این کشور آسیای مرکزی، با یکدیگر همکاری کنند.این دو رهبر در این باره که تروریست ها و تندروها از جمله ستیزه جویان داعش می توانند از افغانستان وارد تاجیکستان شوند ابراز نگرانی کردند.رهبران دو کشور  همچنین توافق کردند به منظور دست یابی به غیرهسته سازی کره شمالی و حل فصل مساله ربودن اتباع ژاپنی توسط آن کشور، اقدامات تحریمی علیه کره شمالی را حفظ کنند.**آساق**1904**231**            "}