{"onTitr":"","titr":" مرحله اول پروژه آب شیرین کن بندرعباس به بهره برداری می رسد","describe":" بندرعباس- ایرنا- مدیرعامل شرکت آب و فاضلاب هرمزگان گفت: براساس برنامه ریزی های انجام شده مرحله اول پروژه آب شیرین کن 100هزار مترمکعبی بندرعباس بزودی با حضور معاون اول رییس جمهوری به بهره برداری می رسد.", "text":"امین قصمی  روز چهارشنبه در گفت و گو با ایرنا اظهار داشت: معاون راهبردی و نظارت بر بهره برداری آب و فاضلاب کشور بازدیدی از این پروژه انجام دادند و مراحل اجرای آن را مورد بررسی قرار دادند.وی افزود: در حال حاضر مرحله اول این پروژه با ظرفیت 20 هزار مترمکعب در شبانه روز به صورت آزمایشی در حال تولید است.وی خاطرنشان کرد: آب تولیدی این آب شیرین کن از کیفیت و استانداردهای لازم برخوردار است و هم اکنون در حال توزیع در شبکه آب شهر بندرعباس می باشد.مدیرعامل شرکت آب و فاضلاب هرمزگان بیان داشت: در حال حاضر نیاز آبی شهر بندرعباس ، بندر خمیر و صنایع غرب بندرعباس ، حدود 3 هزار لیتر بر ثانیه است که این میزان با اعمال مدیریت فشار، توزیع و مصرف ، کاهش سهم صنایع و محدود کردن آن به مجتمع های مسکونی صنایع به 2 هزار و 400 لیتر بر ثانیه کاهش یافته است.قصمی تصریح کرد: این درحالیست که میزان تولید فعلی این شهر در مجموع حدود دو هزار لیتر بر ثانیه است که 400 لیتر بر ثانیه کمبود آب داریم و از همین رو پروژه آب شیرین کن 100 هزار مترمکعبی بندرعباس از اهمیت ویژه ای برخودار است.وی یاد آور شد: با بهره برداری از مرحله اول آب شیرین کن بندرعباس 85 هزار نفر از مردم بندرعباس از آب آشامیدنی بهره مند می‌شوند.قصمی خاطرنشان کرد: با بهره برداری از آب شیرین کن 100 هزار متر مکعبی بندرعباس 60 درصد از نیاز آبی استان هرمزگان برطرف می‌شود.عملیات ساخت آب شیرین کن 100 هزار متر مکعبی بندرعباس از تیر سال 91 آغاز شده است که مرحله اول آن به صورت آزمایشی از مردادماه وارد مدار تولید شده است.18سال خشکسالی و کم آبی موجب خشک شدن 365 حلقه چاه آب آشامیدنی، 18 دهنه چشمه و قنات، 100 حلقه چاه و کاهش آب 135 حلقه چاه در هرمزگان شده است.هرمزگان دارای جمعیتی افزون بر یک میلیون و 600 هزار نفر است که شرکت آب و فاضلاب شهری هرمزگان این استان 37 شهر با جمعیتی حدود یک میلیون و 100هزار نفر را تحت پوشش خدمات خود دارد.7198/6048            "}