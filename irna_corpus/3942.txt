{"onTitr":" از آثار در حال تولید سینما چه خبر؟    ","titr":" تدارک پاییزی سینما در تولید","describe":" تهران- ایرنا- در ادامه اخبار مربوط به تولیدات سینمای ایران این هفته نیز خبرهایی از هفت پروژه‌ بلند سینمایی در حال ساخت منتشر شده است.", "text":"به گزارش روز سه شنبه خبرنگار سینمایی ایرنا، همیشه شش ماه در سال بحث تولید در سینمای ایران داغ می‌شود و فیلمسازان تلاش می‌کنند تا آثار خود را برای حضور در جشنواره فیلم فجر آماده کنند.البته شرایط آب و هوایی فیلم های در حال تولید نیز باید با زمان فیلمبرداری این آثار تطابق داشته باشد و اگر ماجرایی در تابستان اتفاق افتاده است باید در همین زمان نیز فیلمبرداری شود.از آنجا که فیلمسازان علاقه زیادی به کار در ماه پاییز دارند عموما این ماه بازار تولید در سینما داغ تر است. **«دختر شیطان» در راه تدویندر تازه ترین اخبار از فیلم های در حال تولید، می توان به فیلم سینمایی «دختر شیطان» ساخت قربان محمدپور اشاره کرد.این فیلم که بعد از «سلام بمبئی» دومین فیلم مشترک ایران ‌و هند محسوب می‌شود این روزها توسط حسین زندباف در حال تدوین است.هادی اسلامی نیز ساخت جلوه‌های ویژه «دختر شیطان» را بر عهده داشته و دلشاد شیخ موسیقی فیلم را خواهد ساخت.بنا بر گفته عوامل فیلم «سونو نیگام» و «آریجیت سینک» دو خواننده سرشناس هندی، دو ترانه از شش ترانه دختر شیطان را خوانده‌اند.حمید فرخ نژاد، ایشا روات، جکی شروف، گلشن گروور، سیمران میشکروتی، محمدرضا شریفی‌نیا و فردین حفیظی از بازیگران اصلی فیلم هستند.**کار در سکوت خبریدیگر فیلم در حال تولید این روزهای سینمای ایران که در سکوت خبری در حال تولید است «24 ساعت» به نویسندگی و کارگردانی سهیل عبدالهی‌ست. عبداللهی تهیه‌کننده و کارگردان این فیلم درباره پروانه ساخت «24 ساعت» با اشاره به اینکه این فیلم محصول کمپانی فیلمسازی خودش در ترکیه با نام «رستاک فیلم» است، توضیح داده است: از این منظر برای تولید آن نیاز به پروانه ساخت نبود اما از آنجا که تاکید داریم کار به‌عنوان یک فیلم ایرانی عرضه و اکران شود حتما پس از اتمام تولید، نسخه‌ای از آن را به وزارت ارشاد ارائه می‌دهیم تا برای آن پروانه نمایش دریافت کنیم.محیا دهقانی، امیرعلی سوری، مهدی صدیقی، سپیده بیرامی، اندی تاوسماران و آنیتا رمضانپور از بازیگران فیلم «24 ساعت» هستند.«24 ساعت» نخستین فیلم بلند عبدالهی در ژانر وحشت است که فیلمبرداری آن در سکوت خبری در شهرهای بانکوک و پوکت در تایلند و چوام در کامبوج انجام شده و این روزها گروه در حال انجام مراحل فنی فیلم هستند و تیزر اولیه آن به تازگی منتشر شده است.در خلاصه داستان این فیلم آمده است: دکتر کیمیا مدنی روانشناس و درمانگر بیماران مازوخیسم است، او تصمیم می‌گیرد برای تحقیقات عازم کشور ژاپن شود تا درباره جنگلی معروف به جنگل خودکشی تحقیق کند، اما با ورود به جنگل شرایط آنگونه که او فکر می‌کند پیش نمی‌رود.**علیقلی آهنگساز «ما همه با هم هستیم» فیلم پُربازیگر «ما همه با هم هستیم» نیز از دیگر آثار در حال تولید سینماست که حالا به مرحله ساخت موسیقی رسیده است. محمدرضا علیقلی آهنگساز پیشکسوت سینما در هفتمین تجربه همکاری با سیدرضا میرکریمی و سومین همکاری با کمال تبریزی، موسیقی فیلم سینمایی «ما همه با هم هستیم» را می‌سازد.علیقلی پیش از این با «امکان مینا» به کارگردانی کمال تبریزی، «خیلی دور خیلی نزدیک» و «دختر» به کارگردانی رضا میرکریمی، سه سیمرغ بلورین کسب کرده است.«ما همه با هم هستیم» به کارگردانی کمال تبریزی و تهیه کنندگی سیدرضا میرکریمی، روایتی کمدی از سقوط یک هواپیما و رازهای مسافران آن است.مهران مدیری، محمدرضا گلزار، لیلا حاتمی، ویشکا آسایش، هانیه توسلی، پژمان جمشیدی، مانی حقیقی، جواد عزتی، سروش صحت، حسن معجونی، مهران غفوریان، نادر فلاح، سیروس گرجستانی، علی شادمان، رضا ناجی، سام نوری، فرزین محدث، بهادر مالکی، یدالله شادمانی، محمدمهدی حسینی‌نیا، شیرین آقا کاشی، بهزاد قدیانلو، اشپیتیم آرفی، لیدا فتح‌اللهی، شیوا بلوچی و دانیال کاظمی در این فیلم ایفای نقش کرده‌اند.**پایان فیلمبرداری «رقص کنان ...» فیلم «رقص کنان ...» به کارگردانی جواد راهزانی که علی مصفا مشاور کارگردانی آن را بر عهده دارد نیز دیگر فیلم در حال تولید است که فیلمبرداری آن به پایان رسید.این فیلم روایتی است از مراسم آئینی تاسوعا در روستای راهزان از توابع شهرستان اراک که قدمت آن به 300 سال می‌رسد.«رقص کنان ...» مستندی از این آئین خاص با ویژگی‌های منحصر به خود که توسط هشت دوربین به علاوه هلی شات فیلمبرداری شده و پس از تدوین صداگذاری آن توسط ایرج شهزادی انجام می شود.این فیلم اولین کار جواد راهزانی در مقام کارگردانی است که سابقه همکاری با کارگردان‌هایی همچون بهمن فرمان آرا، پیمان معادی، صفی یزدانیان، تینا پاکروان و ماهان حیدری را داشته است.**«دینامیت» دنبال پروانه نمایشفیلم سینمایی «دینامیت» تازه ترین ساخته مسعود اطیابی نیز حالا بعد از پایان مراحل فنی آماده نمایش شده است تا پس از دریافت پروانه نمایش، اکران شود.این فیلم که مضمون کمدی دارد، دومین همکاری مشترک اطیابی و ابراهیم عامریان تهیه کننده سینما، بعد از «تگزاس» است. پژمان جمشیدی، احمد مهرانفر، محسن کیایی، نازنین بیاتی، نادر سلیمانی، میرطاهر مظلومی، امید روحانی، مجید شهریاری و زیبا کرمعلی در این فیلم سینمایی به ایفای نقش می‌پردازند.**پایان فیلمبرداری «مدیترانه» همچنین سکانس پایانی فیلم سینمایی «مدیترانه» به کارگردانی هادی حاجتمند که داستان عشق و امیدواری را روایت می‌کند با بازی مهراوه شریفی نیا به پایان رسید.تدوین فیلم توسط مهدی سعدی و جلوه های ویژه رایانه ای توسط حسن پیله ور انجام و مراحل صداگذاری و ساخت موسیقی نیز به زودی آغاز می شود.علاوه بر شریفی نیا، پوریا پورسرخ، بهرنگ علوی، علیرضا اسحاقی، قاسم زارع، محمد الهی، سعید توکلی و علیرضا رواندل تعدادی از بازیگران این فیلم هستند.در خلاصه داستان «مدیترانه» به تهیه کنندگی رشید حاجتمند آمده است: «یعنی میشه یه بارم که شده از دل یه فاجعه یه نفر زنده بیرون بیاد و آخر قصه رو تعریف کنه؟ ... .»**سکانس‌ پایانی «رویای سهراب»فیلم سینمایی «رویای سهراب» نیز که به زندگی سهراب سپهری شاعر پرآوازه می پردازد به سکانس های پایانی رسیده و به زودی تدوین آن آغاز می شود.این فیلم در واقع سهراب را به نوعی کشف و شهود می‌کند و از عارفانگی و فلسفه شعرهای سهراب سخن می‌گوید.در «رویای سهراب» هنرمندانی چون بهاره کیان افشار، مهدی سلطانی، لاله اسکندری، ترلان پروانه، ابوالفضل میری، غزاله اکرمی، مینا جعفر زاده، محمد برسوزیان، فروغ امجدی، حسین محمدیان، حسن علیرضایی، داود خلیلی، شادی عزیزی، مرتضی مرتضایی، فاطمه کرمپور، مهرداد داوری، سمیه  آقایی، ریحانه بابا رضایی ایفای نقش می کنند.**آماده شدن «زندانی ها» همچنین فیلم سینمایی «زندانی ها» به کارگردانی مسعود ده نمکی تازه ترین محصول مرکز فیلم و سریال سازمان هنری رسانه ای اوج پس از طی مراحل فنی آماده نمایش شد.این فیلم که تازه ترین محصول سازمان هنری رسانه ای اوج است از دوم تیر ماه امسال کلید خورد و پس از پایان مراحل تصویربرداری و انجام مراحل فنی، آماده اکران در سینماهای سراسر کشور شده است.طنز اجتماعی «زندانی ها»، داستان دانشجوی جوانی است که قصد دارد برای پایان نامه‌اش روی تعدادی زندانی‌ تحقیق کند. ده‌نمکی قصد دارد در این فیلم تاثیر معنویات بر زندانی‌ها را به تصویر بکشد.در این فیلم بازیگرانی چون هدایت هاشمی، هومن برق نورد، بهنام تشکر، برزو ارجمند، بهاره افشاری، بهنوش بختیاری، اصغر نقی زاده و امیر نوری حضور دارند.فراهنگ**9246** 1055            "}