{"onTitr":"","titr":" برنامه ورزشی شش ماهه دوم سال 97 جزیره کیش بررسی شد","describe":" کیش - یرنا- برنامه های ورزشی شش ماهه دوم سال 97 کیش در نشست شورای مدیران و با حضورمدیر عامل موسسه ورزش، مدیران بخش های ورزشی این جزیره بررسی و تدوین شد.", "text":"به گزارش روز سه شنبه روابط عمومی و امور بین الملل سازمان منطقه آزاد کیش  در جلسه که نمایندگان امورمالی- اداری، دریایی ، نماینده بخش بانوان و حراست موسسه ورزش و تفریحات سالم  حضور داشتند، مسؤلان مربوطه ابتدا گزارشی از عملکرد شش ماهه بخش ورزش جزیره ارائه کردند و سپس برنامه آینده را تشریح و مورد باز بینی قرار گرفت. محمودافشاردوست مدیر عامل موسسه ورزش در این جلسه با تشریح  عملکرد 6 ماهه اول سال، کسب 127 مدال ورزشی در مسابقات مختلف، برگزاری 242 برنامه ورزشی وآموزشی و اجرای اردوهای مختلف را از شاخصه های عملکردی شش ماهه اول بخش ورزش کیش عنوان کرد .افشار دوست با تاکید بر ایجاد فرصت های جدید درآمدزایی، ارتقاء کیفیت برنامه های ورزشی و دریایی  گفت:برنامه ریزی بهتر برای کلاس های ورزشی، آموزشی و برنامه های آموزشی پرسنل و مربیان و ارتقاء آنها نیز در دستور کار قرار دارد.در پایان جلسه نیز مشکلات موجود و راهکارهای رفع آن مورد بحث و تبادل نظر قرار گرفت و مقرر شد هر هفته گزارشی از سوی مدیران در جلسات مطرح شود.1339            "}