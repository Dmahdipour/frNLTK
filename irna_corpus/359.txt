روزنامه دیده بان در شماره 187 این نشریه در مطلبی با عنوان مهر چهارمحال و بختیاری با کمبود 722 کلاس درس آغاز شد به بررسی این موضوع پرداخته است.در بخش هایی از این مطلب آمده است: چند هفته ای است که زنگ کلاس درس در سراسر کشور نواخته شده است و در چهارمحال و بختیاری 202 هزار دانش آموز سال تحصیلی جدید را آغاز کرده اند اما با این وجود هنوز جای خالی 772 باب مدرسه در استان احساس می شود و نیاز است تا مسئولان در این خصوص تدبیری بیاندیشند.هفته نامه ایل بختیاری نیز در شماره 623 این نشریه با اشاره به هفته ملی کودک و نوجوان به اهمیت پرورش خلاقیت کودکان در دبستان پرداخته است.در بخش هایی از این مطلب آمده است: در سیستم آموزشی کشورهای موفق همچون ژاپن کودکان برای پرورش خلاقیت تحت آموزش های خلاق قرار می گیرند اما در کشورهای در حال توسعه از جمله ایران از این موضوع غفلت شده است.روزنامه عصرقلم نیز در شماره 192 این نشریه در ستون تکذیبیه به حواشی پیرامون شرکت برفاب استان پرداخته و آورده است: شرکت برفاب همچنان در حال تعدیل نیرو است. این شرکت تسهیلات بانکی زیادی با حمایت مسئولان از چندین سال گذشته تاکنون در راستای اشتغالزایی دریافت کرده اما اکنون مسئولان در برابر اقدامات این شرکت سکوت اختیار کرده اند.7363/6021
      
      