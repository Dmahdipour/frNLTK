{"onTitr":" امام جمعه بروجرد:    ","titr":" سپاه اقتدار ایران را به نمایش گذاشت","describe":" بروجرد - ایرنا - امام جمعه بروجرد گفت: حمله موشکی سپاه به مقر تروریستها ، اقتدار ایران اسلامی را به نمایش گذاشت.", "text":"به گزارش ایرنا حجت الاسلام والمسلمین سید علی حسینی در خطبه های این هفته نماز جمعه بروجرد افزود: آمریکا در پی حمله موشکی سپاه به تروریستها در سوریه نیز هیچ اقدامی نتوانست انجام دهد و این پیروزی بزرگی برای  ایران اسلامی است.وی با اشاره به کاهش قیمت ارز در کشور اظهار داشت: با کاهش قیمت ارز ابهت دشمنان که به دنبال اغتشاش و آشوب اقتصادی در کشور بودند شکست و این پیروزی بزرگی برای انقلاب بود.خطیب جمعه بروجرد با اشاره به وقایع کشور عراق گفت: برخلاف میل و نظر آمریکا و عربستان در عراق کسانی روی کار آمدند که  طرفدار جبهه انقلاب هستند.حجت الاسلام والمسلمین حسینی افزود: نفوذ ایران اسلامی در منطقه هر روز بیشتر می شود و این به برکت نظام مقدس جمهوری اسلامی ایران است.وی همچنین با اشاره به سخنان مهم رهبر معظم انقلاب در جمع بسیجیان در ورزشگاه آزادی گفت: عده ای به دنبال پیاده کردن اهداف دشمن هستند و تا جایی که توان داریم اجازه این کار را نخواهیم داد و ما هم به دنبال پیام رهبری تا آخرین نفس با خائنین به نظام و انقلاب مبارزه خواهیم کرد.وی بیان کرد: از مسئولان به خاطر کاهش قیمت ارز تشکر می کنیم.وی با اشاره به هفته نیروی انتظامی گفت: نیروی انتظامی با مردم همراه باشند و از انتقادات مردم در جهت پیشبرد اهداف خود استفاده کنند بخشی از امنیت ایران اسلامی مرهون رشادتهای ماموران نیروی انتظامی است.امام جمعه بروجرد با اشاره به اینکه شهرستان بروجرد دارای ۵هزار و ۴۰۰ ماشین سنگین است گفت: مسئولان باید مشکلاتشان را بررسی کنند.حجت الاسلام والمسلمین حسینی افزود: نیروی انتظامی و سپاه با اخلالگران فعالیت کامیوداران در جاده برخورد خواهند کرد وکامیونداران باید به فعالیت خود ادامه دهند.7190/6060            "}