{"onTitr":"","titr":" دانش آموزان 200 مدرسه عضو همیار پلیس قطار می شوند","describe":" تهران- ایرنا- رئیس پلیس راه آهن کشور گفت: دانش آموزان 200 مدرسه دخترانه و پسرانه در حاشیه خطوط راه آهن تا پایان امسال به عنوان عضو همیار پلیس قطار آموزش های لازم ارایه می شود.", "text":"سرهنگ حشمت الله ملکی روز سه شنبه در حاشیه برگزاری دومین جشنواره همیاران پلیس راه آهن که در سالن بین المللی راه آهن برگزار شد در گفت و گو با خبرنگار اجتماعی ایرنا، اظهارداشت: در پنجمین روز از هفته نیروی انتظامی قرار داریم و بر همین اساس و به مناسبت روز جهانی کودک با دعوت نمادین از تعداد 100 دانش آموزان دو مدرسه پسرانه جلال ال احمد و دخترانه پیام آزادی جنوب تهران، آنان را با نحوه خدمات رسانی مسئولان راه آهن و پلیس قطار به مسافران آشنا می کنیم.وی افزود: تا کنون 91 مدرسه در حاشیه خطوط راه آهن آموزش های لازم اعم از برخورد با متخلفان در مسیرهای ریل قطار، سنگپرانی و ایجاد خطر برای مسافران قطار، با حضور کارشناسان و مربیان نیروهای پلیس قطار به دانش آموزان ارائه شده است.سرهنگ ملکی با اشاره به این مطلب که شعار این نیرو در سالجاری « قطار نظم و دوستی، همیار پلیس» است، تصریح کرد: ارائه آموزش های لازم در راستای چگونه یک سفر خوش و خاطره انگیز برای هموطنان در قطار داشته باشیم و سالم به مقصد برسیم، تنها برای مدارسی که در حاشیه خطوط راه آهن هستند، نخواهد بود بلکه در صورت درخواست مناطق مختلف آموزش و پرورش آمادگی لازم برای آموزش به دیگر مدارس را داریم.وی افزود: قطار در عین حالی که وسیله ای مطمئن و کم هزینه برای مسافرت است ولی نگهداری و سرویس دهی آن بسیار پرهزینه است بنابراین با همکاری این نیرو و مسئولان راه آهن کشور تمهیدات لازم برای آموزش برای بالا بردن اطلاعات دانش آموزان به عنوان همیاران پلیس و آینده سازان کشور و همچنین ارتقاء سطح فرهنگ عمومی و انعکاس خدمات و تلاش تمام دست اندرکاران در راه آهن کشور است.  سرهنگ ملکی روند هدف گذاری برای آموزش و آشنایی دانش آموزان را طی سالهای قبل مثبت ارزیابی کرد و افزود: برگزاری جشنواره همیاران پلیس قطار و آموزش دانش آموزان به مقطع متوسطه آموزش و پرورش نیز ادامه خواهد داشت.در این مراسم که مسئولان راه آهن تهران و تعدادی از پرسنل نیروی انتظامی حضور داشتند، برنامه گردش با قطار و اجرای نمایش توسط مجریان برنامه کودک سیمای جمهوری اسلامی ایران برای دانش آموزان برگزار شد. اجتمام * 1417 * 3063            "}