{"onTitr":"","titr":" ارتش یمن مواضع مزدوران سعودی را هدف قرار داد","describe":" تهران - ایرنا - یگان توپخانه ای و پشتیبانی موشکی ارتش و کمیته های مردمی یمن، محل تجمع و مواضع مزدوران سعودی در صحرای 'البقع' در 'نجران' را هدف قرار داد.", "text":"به گزارش شبکه خبری 'المسیره'، یگان توپخانه ای و پشتیبانی موشکی ارتش یمن صبح امروز (شنبه) محل تجمع و مواضع مزدوران سعودی را هدف حملات خود قرار داد و خسارات و تلفات زیادی به آنها وارد کرد. هنوز رسانه های سعودی در این خصوص واکنشی نشان نداده اند.** تلاش نظامیان سعودی برای پیشروی در عسیر خنثی شدشبکه المسیره همچنین گزارش داد که نیروهای ارتش و کمیته مردمی یمن دیروز با دفع حمله نظامیان عربستانی، تلاش آنها برای پیشروی به سمت گذرگاه 'علب' در 'عسیر' را خنثی کردند .در عملیات نیروهای یمنی شماری از نظامیان سعودی کشته و یا زخمی شدند.یک منبع نظامی در این ارتباط گفت: نیروهای ارتش و کمیته های مردمی ضمن دفع حمله نظامیان عربستانی به مواضع خود در گذرگاه علب، تلفات انسانی و خسارات مالی زیادی از جمله انهدام چند خودروی نظامی به آنها وارد کردند. یگان موشکی یمن همچنین دیروز در راستای دفع حملات نظامیان سعودی، دو موشک 'زلزال 1 ' به محل تجمع آنها شلیک کردند.یگان توپخانه ای ارتش یمن نیز با حمله به متجاوزان عربستانی در گذرگاه های علب و 'مجازه'، خسارات زیادی به آنها وارد ساختند.  ** حمله توپخانه ای یمن به مواضع مزدوران عربستان توپخانه ارتش و کمیته های مردمی یمن دیروز مواضع نظامیان عربستانی و مزدوران آنها در جیزان و نجران را هدف قرار دادند.یک منبع نظامی گفت: یگان توپخانه ای ارتش یمن محل تجمع نظامیان عربستانی در 'رقابه مراش' در نجران را هدف قرار داده و خسارات زیادی به آنها وارد کردند.** یمن خواهان صلح شرافتمندانه است  'محمد علی الحوثی' رئیس کمیته انقلابی 'جنبش انصارالله' در راه پیمایی دیروز در 'صنعا' پایتخت یمن در مخالفت با  تداوم جنایات ائتلاف سعودی و گرسنگی مردم این کشور گفت: ما طرفدار صلح شرافتمندانه هستیم و برای آن آمادگی داریم، اما حاضر به تسلیم شدن نیستیم .وی خواستار مناظره تلویزیونی با  سران ائتلاف سعودی برای افشای عوامل بحران اقتصادی در یمن شد.الحوثی ادامه داد که مردم مقاوم یمن توانست با طاغوت مقابله کند و آمادگی دارد تا روز قیامت پایداری نماید .    وی افزود: دشمن همانطور که با هشیاری نیروهای ما در میادین جنگ مواجه شد، در جنگ اقتصادی نیز با آن مواجه می شود.وی برای حفظ ثبات نقدینگی یمن، خواستار بازگشت درآمدهای ای کشور به بانک مرکزی برای پرداخت حقوق کارمندان شد.** سازمان ملل نسبت به بحران گرسنگی در یمن هشدار داد'لیزا گراندی' هماهنگ کننده امور انسانی سازمان ملل در یمن گفت: بحران پول ملی این کشور میلیون ها تن را با گرسنگی مواجه کرده است .وی افزود: کاهش سریع ارزش پول یمن موجب شیوع گرسنگی میان میلیون ها یمنی شده است.گراندی بحران انسانی در یمن را مخاطره آمیز توصیف کرد و گفت: شمار زیادی از مردم این کشور سالهاست که برای زنده ماندن با مرگ دست و پنجه نرم می کنند.وی افزایش قیمت گندم، روغن یا شیر حتی به صورت جزیی را دارای عواقب فاجعه آمیز برای مردم یمن دانست.وی به اقدام برنامه جهانی غذا وابسته با سازمان ملل و شرکای آن برای ارائه کمک غذایی ماهانه به حدود 8 میلیون یمنی اشاره کرد.عربستان از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشاند. تجاوز عربستان به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است.خاورم** 1453**1651            "}