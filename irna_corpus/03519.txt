{"onTitr":"","titr":" هیات های ورزشی برتر همدان معرفی شدند","describe":" همدان- ایرنا- معاون توسعه ورزش قهرمانی اداره کل ورزش و جوانان همدان، هیات های برتر و ضعیف حوزه ورزش این استان را معرفی کرد.", "text":"عباس قهرمانی روز سه شنبه در جمع رئیس و نائب رئیس هیات های ورزشی استان همدان اظهار داشت: قایقرانی در ارزیابی کارشناسان خبره دستگاه ورزش به عنوان برترین هیات ورزشی این استان در 6 ماهه نخست امسال انتخاب شد.وی بیان کرد: براساس این ارزیابی هیات های جودو، تیراندازی با کمان، کبدی، فوتبال، ورزش های همگانی، تکواندو، ورزش های روستایی و عشایری، بدنسازی و پرورش اندام و شطرنج به ترتیب دوم تا دهم شدند.معاون توسعه ورزش قهرمانی همدان افزود: در این ارزیابی هیات های رزمی، گلف، هندبال، شنا و شیرجه، اسکواش، ناشنوایان، سوارکاری، اسکی، هاکی و ورزش های سه گانه به ترتیب در رتبه های 38 تا 48 قرار گرفتند.قهرمانی اضافه کرد: این هیات ها در رتبه های ضعیف ارزیابی صورت گرفته قرار گرفتند.وی خاطرنشان کرد: ارسال نکردن اطلاعات، اعزام نشدن به مسابقات کشوری، کاهش ورزشکاران سازمان یافته، برگزارنکردن لیگ های استانی و ارتقا نیافتن سطح داوران و مربیان می تواند نقش مهمی در کاهش رتبه هیات ها در این ارزیابی داشته باشد.در حال حاضر بیش از 75 هزار ورزشکار سازمان یافته در سطح استان همدان فعالیت دارند.7520/2087            "}