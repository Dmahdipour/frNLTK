{"onTitr":"","titr":" 2 تن و 875 کیلوگرم مواد مخدر در لارستان کشف شد","describe":" شیراز-ایرنا- فرمانده انتظامی شهرستان لارستان گفت: ماموران انتظامی این شهرستان در 6ماه نخست امسال، 2 تن و 875 کیلوگرم انواع مواد مخدر در این منطقه کشف و 192 قاچاقچی را دستگیر کردند.", "text":"معاونت اجتماعی فرماندهی انتظامی استان فارس در گزارش چهارشنبه خود از قول سرهنگ داوود امجدی، افزود: همچنین در مدت یاد شده، 62دستگاه خودرو سبک و سنگین، 9دستگاه موتورسیکلت، 25 عدد پایپ شیشه ای، 21 عدد ترازوی توزین، 17حقه وافور توسط ماموران انتظامی کشف شده است.وی بیان کرد: همچنین در 24 ساعت گذشته، در اجرای طرح مبارزه با قاچاق کالا و ارز، ماموران انتظامی شهرستان لارستان با ایجاد تور ایست و بازرسی در محورهای مواصلاتی، به چهاردستگاه خودرو حامل کالا شک و آنها را متوقف کردند.امجدی گفت: در بازرسی از این وسایل نقلیه، 62 هزار و 500 لیتر گازوییل، 2 هزار پاکت سیگار، 72 بطری نوشیدنی و چهار دستگاه جارو برقی خارجی، فاقد مدارک گمرکی کشف، در این زمینه چهار نفر متهم دستگیر و پس از تشکیل پرونده مقدماتی به مرجع قضایی تحویل داده شدند.فرمانده انتظامی شهرستان لارستان ادامه داد: ارزش این محموله ها 2 میلیارد و 200 میلیون ریال برآورد شده است.شهرستان لارستان به مرکزیت لار در فاصله 378 کیلومتری جنوب شیراز قرار دارد. بنا به گزارش دیگری از این معاونت، فرمانده انتظامی شهرستان فسا اظهار داشت: در قالب اجرای طرح مبارزه با احتکار با هماهنگی مقام قضایی، پلیس امنیت عمومی یک باب انبار نگهداری ظروف یکبار مصرف را در این شهرستان شناسایی کرد.سرهنگ فرج رستمی افزود: در بازرسی ماموران انتظامی از این انبار، یک میلیون و 500 عدد انواع ظروف یکبار مصرف احتکار شده که ارزش ریالی آنها سه میلیارد ریال برآورد شده است، کشف، یک نفر متهم دستگیر و پرونده متشکله برای سیر مراحل قانونی به اداره تعزیرات حکومتی لارستان ارسال شد.شهرستان فسا در فاصله 130کیلومتری جنوب شرقی شیراز واقع شده است.9873 /6118            "}