{"onTitr":"","titr":" 6 عطاری فروشنده غیرمجاز در شهر ری پلمب شد","describe":" شهرری- ایرنا- رئیس شبکه بهداشت و درمان شهرستان ری گفت: در طی 2 ماه گذشته 6 عطاری در شهرری به علت فروش داروی غیرمجاز پلمب شدند.", "text":"فاطمه تاجیک روز سه شنبه در گفت و گو با خبرنگار ایرنا اظهار داشت: 6 عطاری متخلف در زمینه عرضه دارو اقدام کرده که این کار آنها از نظر وزارت بهداشت غیرقانونی به شمار می رود.وی تصریح کرد: فروش داروهای مخدر مانند متادون نیز از جمله تخلفات این واحد صنفی به شمار می رفت که همه آنها به مقام قضایی معرفی شدند.تاجیک عنوان کرد: فروش داروهای گیاهی در عطاری ها ممنوع بوده و هیچ کدام از افراد این صنف اجازه فروش داروهای گیاهی را ندارند.وی با بیان اینکه عرضه دارو فقط در داروخانه ها باید انجام شود، گفت: عطاری مکانی برای فروش و عرضه و توزیع انواع داروهای گیاهی و شیمیایی نیست و اجازه ندارند هر نوع دارو حتی داروهای چاقی و لاغری، مکمل و تقویتی مجاز را عرضه کنند.شهرستان ری با جمعیتی بیش از یک میلیون و 300 هزار نفر در جنوب استان تهران واقع شده است.1970/6003            "}