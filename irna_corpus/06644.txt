{"onTitr":"","titr":" عربستان روستاهای مرزی یمن را گلوله باران کرد","describe":" تهران- ایرنا- عربستان استان صعده در شمال یمن را به شدت گلوله باران کرد که در پی آن خسارت های زیادی به مناطق روستایی وارد شد.", "text":"به گزارش شنبه شب ایرنا به نقل از شبکه خبری المسیره، این حمله شماری زخمی برجای گذاشت که حال یکی از آنها وخیم گزارش شده است.ارتش عربستان امروز با راکت و توپخانه روستاهای شهرستان مرزی رازح در استان صعده را هدف قرار داد. نظامیان سعودی همچنین ده ها راکت و خمپاره به روستاهای شهرستان مرزی «منبه» واقع در این استان شلیک کردند که بر اثر آن خسارت های زیادی به اموال مردم وارد شد.عربستان و امارات از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کردند تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشانند. تجاوز عربستان و امارات به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است. شبد**1480**1010            "}