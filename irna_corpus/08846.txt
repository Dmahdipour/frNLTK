{"onTitr":"","titr":" ترافیک درجاده کرج- چالوس سنگین است","describe":" کرج-ایرنا- رئیس پلیس راه البرز وضعیت  ترافیک  را در جاده کرج - چالوس  و در محدوده این استان سنگین اعلام کرد.", "text":"سرهنگ رضا گودرزی روز پنجشنبه در گفت و گو با خبرنگار ایرنا افزود: این بارترافیکی در خط جنوبی جاده کرج - چالوس از میدان امیرکبیرتا کیلومتر6 و درادامه در محدوده گچسر تا دیزین سنگین است. وی اضافه کرد: همچنین ترافیک خط شمالی و جنوبی آزادراه تهران - کرج - قزوین پرحجم و روان گزارش شده است. گودرزی خاطرنشان کرد: با توجه به اوج ترافیک، رانندگان با ماموران پلیس راه همکاری داشته باشند تا از هرگونه حوادث احتمالی پیشگیری شود. رئیس پلیس راه البرز یادآور شد: ماموران پلیس راه برای پیشگیری از حوادث احتمالی و ترافیک مستقر شده اند. استان البرز دارای یک هزار و 450 کیلومتر آزاد راه، بزرگراه، راه اصلی و فرعی است که 18 درصد ترافیک جاده ای کشور مربوط به راه های این استان است. روزانه به طور متوسط بیش از 200 هزار وسیله نقلیه در راه های البرز تردد می کنند که بیش از 20 هزار تردد درجاده کرج -چالوس و بقیه درآزادراه های این استان است. ٢٠٩٨/ 6155            "}