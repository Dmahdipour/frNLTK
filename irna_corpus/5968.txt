{"onTitr":" طی 2 روز آینده؛    ","titr":" دمای هوای تهران 5 درجه افزایش می یابد","describe":" تهران-ایرنا-اداره کل هواشناسی استان تهران با پیش بینی افزایش 5درجه ای دمای هوای  در 2روز آینده اعلام کرد: روز سه شنبه آسمان استان کمی تا قسمتی ابری و در بعدازظهر همراه با بارش پراکنده و در ارتفاعات با احتمال رگبار و رعد و برق پیش بینی می شود.", "text":"به گزارش روز یکشنبه اداره کل هواشناسی استان تهران،کمینه و بیشینه دمای هوای پایتخت در روزهای یکشنبه، دوشنبه و سه شنبه به ترتیب (11و 19)، (12 و 22) و (14 و 24) درجه سانتیگراد پیش بینی شده است.براساس بررسی و تحلیل آخرین داده ها و نقشه های پیش یابی هواشناسی، امروز آسمان استان تهران ابری گاهی همراه با رگبار و رعد و برق و وزش باد پیش بینی می شود.با ریزش هوای سرد از عرض های بالاتر امروز در سطح استان کاهش محسوس دما خواهیم داشت، از این رو بارش در ارتفاعات به صورت برف و باران خواهد بود.این گزارش حاکیست که ورامین با 25درجه و فیروزکوه-امین آباد با منفی یک درجه سانتیگراد به ترتیب گرمترین و خنکترین نقاط استان طی 24 ساعت گذشته بوده اند. تهرام/7245/ 1539            "}