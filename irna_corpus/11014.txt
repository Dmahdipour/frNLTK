{"onTitr":" معاون میراث فرهنگی خبر داد:    ","titr":" افزایش درخواست کشورها برای تاسیس موزه دائمی در ایران","describe":" تهران - ایرنا - معاون میراث فرهنگی کشور گفت: برخی از کشورها متقاضی تاسیس موزه دائمی در ایران هستند و این نشانگر دیپلماسی موفق میراث فرهنگی ما است.", "text":"به گزارش خبرنگار ایرنا، محمد حسن طالیبان روز سه شنبه در نشست خبری نمایشگاه «درنته» هلند در محل موزه ملی اظهار داشت: تحریم تاثیری در دیپلماسی فرهنگی ما نداشته بلکه پس از تحریم رونق بیشتری در این باره داریم به طوری که کشورهایی مثل اسپانیا ،سنگاپور و ژاپن از متقاضیان جدید برگزاری این نمایشگاه در ایران هستند.وی افزود: در گذشته نمایشگاه های ما رویکرد یک طرفه داشت و بیشتر اثر ارسال می کردیم اما با تغییر سیاست ها، تعامل بیشتری به برگزاری نمایشگاه های دو طرفه نشان دادیم و به این ترتیب نمایش آثار ایتالیا ، ارمنستان ، کره جنوبی، لوور فرانسه و هلند را در دستور کار قرار دادیم .طالبیان تاکید کرد: دپیملماسی فرهنگی موفق تر از سایر دیپلماسی ها بوده و زمینه صلح و نزدیکی بین ملت ها را به وجود می آورد. وی ادامه داد: تجربیات موزه ملی ایران با برگزاری نمایشگاه های خارجی به حدی رسیده که اکثر دست اندرکاران خارجی از نحوه برگزاری نمایشگاه در این جا رضایت دارند. معاون میراث فرهنگی کشور گفت: تلاش خواهیم کرد همه موزه های کشور حتی موزه های خصوصی و مجموعه داران ما بتوانند با جهان همکاری کنند.طالبیان یادآور شد: دیدن آثار 50 هزار ساله ، مومیایی 2 هزار و 200 ساله ، تابلوی نقاشی که تازه خریداری شده و برای نخستین بار این جا نمایش داده می شود نشان دهنده اهمیت این نمایشگاه است.معاون استاندار درنته هلند نیز در این نشست گفت: به آزادی فرهنگی موزه ها باور داریم .وی افزود: مایه خرسندی است که آثارمان را در مهد تمدن دنیا یعنی ایران به نمایش بگذاریم و به این همکاری با موزه ملی ایران افتخار می کنیم .بیجل اظهار امیدواری کرد: این نمایشگاه بازدید کنندگان ایرانی زیادی داشته باشد .وی یادآور شد: سیاست، پیچیدگی های خودش را دارد و اگر نتوانسته موفق عمل کند فرهنگ می تواند جبران کرده و ملت ها را به هم نزدیک کند.مدیرکل موزه ها و اموال منقول تاریخی کشور نیز طی سخنانی گفت: این نمایشگاه ها دارای ظرفیت زیادی هستند و به صورت خودکار سبب می شوند تا گردشگری نیز رونق گرفته و درآمدی برای آن فراهم شود .محمد رضا کارگر افزود: برپایی نمایشگاه موزه لوور سبب شد بسیاری از ایرانی ها برای اولین بار موزه ملی را از نزدیک ببنند .وی ادامه داد: درمورد بازدید تورهای خارجی از این نمایشگاه برنامه ریزی کرده ایم اکثر تورهای خارجی در ایران از طریق انجمن تورگردانان و آژانس ها در دو فصل پاییز و بهار از نمایشگاه هلند در موزه ملی بازدید خواهند کرد .** 720 میلیون تومان درآمد موزه ملی از نمایشگاه لوورمدیر موزه ملی نیز به عنوان میزبان این نمایشگاه تاکید کرد: به دنبال تفاهم نامه بین دو موزه ابتدا سال گذشته نمایشگاهی با 196 اثر با عنوان ایران مهد تمدن در هلند برگزار شد.جبرئل نو کنده افزود: از 27 خرداد که در موزه درنته نمایشگاه برگزار کردیم تا امروز 4 ماه گذشته و برگزاری نمایشگاه متقابل در این بازده زمانی کوتاه نشان از اراده دو طرف برای این گفتگوی خوب فرهنگی دارد.به گفته نوکنده ، نمایشگاه دارای سه بخش باستان شناسی ، سفال قرون 19 و گالری تابلوهای نقاشی قرن 19 هلند است و مجموعه آثار نمایشگاه برای بیش از 103 محوطه باستانی از 50 هزار سال پیش تا 800 میلادی می باشد .وی ادامه داد: ورودی نمایشگاه 50 هزار ریال است و روزهای تعطیل آخر هفته نیز برقرار می باشد .مدیر موزه ملی گفت: وزارت امور خارجه ،سفارت ایران در لاهه و سفارت هلند در تهران و مدیران موزه درنته به ما کمک کردند تا این نمایشگاه برگزار شود .نوکنده تصریح کرد: بیمه این نمایشگاه توسط یک شرکت آلمانی انجام شده و اسناد مکاتبات بین دو موزه درباره هزینه بیمه اشیا به روال معمول بین المللی جز اسناد محرمانه است اما این شرکت بیمه توسط سفارت آلمان و وزارت خارجه به تایید رسیده است .وی اضافه کرد: بیمه آثار و حمل و نقل هوایی به تهران، هزینه کاتالوگ و عکاسی اشیا به عهده موزه درنته بوده و از فرودگاه امام تا موزه ملی هزینه اقامت مهمانان، معماری داخلی ویترین ها و تامین امنیت بر عهده موزه ملی است و مجموعه درآمد این نمایشگاه نیز به حساب خزانه دولت واریز خواهد شد .** تاکنون 80 هزار نفر از نمایشگاه ایران در هلند بازدید کردندمدیرموزه درنته هلند نیز در این نشست عنوان کرد: برگزای نمایشگاه در ایران تجربه شیرینی برای ماست و امیدواریم همانطوری که نمایشگاه ایران در هلند موفق آمیز بوده و کاتولوگ نمایشگاه به دلیل استقبال خوب به چاپ سوم رسید، این جا نیز همه چیز خوب پیش رود.«هارولد روی توپان» افزود: مجموعه آثار این نمایشگاه جز مهم ترین اقلیم باستان شناسی هلند است و برگزاری آن را خود من پس از تحت تاثیر قرار گرفتن از نمایشگاه میراث فرهنگی ایران در بن آلمان پیشنهاد داده ام .وی ادامه داد: در شرایطی که تنش ها در دنیای سیاست به اوج خود رسیده فرهنگ می تواند سبب وحدت و هم سویی ملت ها شود.مدیر موزه درنته هلند ادامه داد: تاکنون 80 هزار نفر از نمایشگاه ایران در درنته بازدید کرده اند و پیش بینی می کنیم تا پایان این نمایشگاه به یکصد هزار نفر برسد که عمده  بازدید کنندگان نیز از استان های غربی هلند و آمستردام بوده است .فراهنگ **1085** 3079** 1701            "}