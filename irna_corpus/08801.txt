{"onTitr":" نماینده مجلس:    ","titr":" حق آبه زیست محیطی در طرح های آبی رعایت شود","describe":" سنندج - ایرنا - نایب رئیس کمیسیون کشاورزی آب، منابع طبیعی و محیط زیست مجلس شورای اسلامی گفت: حق آبه زیست محیطی در طرح های آبی به منظور حفظ طبیعی اقلیم و کشاورزی پایدار ضروری است.", "text":"به گزارش خبرنگار ایرنا، جلال محمودزاده روز پنجشنبه در حاشیه بازدید اعضای کمیسیون کشاورزی آب و منابع طبیعی مجلس از طرح سد آزاد کردستان اظهار داشت: حق آبه زیست محیطی حق حیاط طبیعت در جامعه است که باید آن را به منظور انتقال سرمایه ها به دیگر نسل ها رعایت کنیم.وی اضافه کرد: برای جلوگیری از مشکلاتی از جمله خشک شدن منابع آبی و همچنین حفاظت از منابع طبیعی خدادادی باید این حق آبه به صورت کامل حفظ و از آن صیانت شود.نایب رییس کمیسیون کشاورزی آب، منابع طبیعی و محیط زیست مجلس شورای اسلامی در خصوص رعایت حق آبه و انتقال منابع آبی کردستان به سایر مناطق نیز افزود: در این خصوص لازم است اول حق آبه مردم محلی در این مناطق رعایت شود بعد از آن آب به استان های دیگر منتقل شود.وی یادآور شد: اگر در انتقال آب بین حوزه ای حقوق مردم محلی رعایت نشود باعث بروز مشکلات اجتماعی می شود و در این شرایط مردم احساس می کنند تبعیض در حق آنها صورت گرفته است.محمودزاده تاکید کرد: کمیسیون کشاورزی مجلس شورای اسلامی در نظر دارد برای رفع مشکلات کردستان در خصوص منابع آبی و توسعه کشاورزی، جلساتی را با حضور مسئولان استانی و  کشوری برگزار می کند.وی افزود: این جلسات در راستای توسعه پایدار کشاورزی استان و حراست از منابع آن برگزار می شود تا تصمیمات اتخاذ شده قبل از تدوین برنامه بودجه 98 نهایی و در آن گنجانده شود.نماینده مردم سنندج، کامیاران و دیواندره در مجلس شورای اسلامی نیز در این بازدید گفت: اشتغال از محورهای توسعه کردستان است و کشاورزی مهمترین قطب این محور است.سید مهدی فرشادان افزود: با پیگیری های انجام شده 150 میلیارد ریال اعتبار برای ادامه عملیات احداث سامانه انتقال آب از سد آزاد به قوچم گرفته شده است.وی اظهار داشت: انتظار می رود وزارت نیرو با این میزان اعتبار فعالیت های خود را گسترش دهد و 400 نفر نیروی تعدیل شده خود در این بخش را بکار باز گرداند.** سدها و سامانه های انتقال آزاد و ژاوه 10 هزار میلیارد ریال اعتبار نیاز داردمجری طرح اجرای ساماندهی رودخانه های مرزی وزارت نیرو هم در این بازدید گفت: در این راستا 2 سد آزاد و ژاوه به همراه سامانه های انتقال آن در کردستان اجرایی می شود که اتمام آنها 10 هزار و 188 میلیارد ریال اعتبار نیاز دارد.حمید احمدزاده یادآور شد: هم اکنون احداث سد آزاد از پیشرفت فیزیکی 100 درصدی و سد ژاوه نیز 91 درصد پیشرفت فیزیکی دارد.وی افزود: این دو سد حدود 121 کیلومتر سامانه انتفال آب به شهرستان های سنندج، قروه و دهگلان دارند که 88 کیلومتر آن مربوط به سد آزاد با 84 درصد پیشرفت فیزیکی و 33 کیلومتر مربوط به سد ژاوه با 48 درصد پیشرفت فیزیکی است.احمدزاده تاکید کرد: این طرح ها قابلیت انتقال سالانه 210 میلیون متر مکعب آب را از سدها به این شهرستان ها دارند که در زمینه آب شرب، کشاورزی و صنعت کاربرد خواهند داشت.** طرح مهار آب های مرزی در کردستان 82 درصد پیشرفت فیزیکی دارد رئیس سازمان جهاد کشاورزی کردستان هم در با اشاره به اینکه طرح مهار آب های مرزی در 16 هزار و 810 هکتار از اراضی کردستان اجرا می شود، گفت: این طرح هم اکنون از 82 درصد پیشرفت فیزیکی برخوردار است.خالد جعفری اظهار داشت: برای این طرح 2 هزار و 860 میلیارد ریال اعتبار تصویب شده که تاکنون 2 هزار و 380 میلیارد ریال آن هزینه شده است.وی افزود: این طرح هم اکنون در پایاب 6 سد شهرستان سنندج مریوان و کامیاران و سروآباد اجرا می شود که با اجرای آن پیش بینی می شود 158 هزار تن به تولید محصولات کشاورزی این استان اضافه شود.جعفری یادآور شد: همچنین این سازمان موفق شد تخصیص آب از وزارت نیرو را برای 34 هزار هکتار دیگر بگیرد که با اجرای آن میزان اراضی ساماندهی شده به حدود 52 هزار هکتار می رسد.به گزارش ایرنا، اعضای کمیسیون کشاورزی، آب و منابع طبیعی مجلس شورای اسلامی روز چهارشنبه به کردستان سفر کردند.اعضای این کمیسیون برای بررسی مسائل و مشکلات حوزه کشاورزی در سفر سه روزه خود در شهرستان های استان نیز حضور پیدا خواهند کرد.شرکت در جلسات ستاد فرماندهی اقتصاد مقاومتی استان و شورای گفتگوی دولت و بخش خصوصی از جمله برنامه های نمایندگان عضو کمیسیون کشاورزی در روز اول این سفر است.کمیسیون کشاورزی، آب و منابع طبیعی مجلس شورای اسلامی یکی از کمیسیون‌های تخصصی مجلس شورای اسلامی است. این کمیسیون بر اساس ماده 62 برای انجام وظایف محوله درمحدوده کشاورزی، منابع آب، دام و طیور، شیلات، محیط زیست و هواشناسی مطابق ضوابط این آئین‏نامه تشکیل می‏شود.کردستان با داشتن بیش از یک میلیون و 200 هزار هکتار زمین قابل کشت مرغوب و مستعد یکی از قطب های تولید محصولات کشاورزی کشور است و باغداران استان با تولید سالانه بیش از 45 هزار تن انگور دیم رتبه دوم کشوری را به خود اختصاص داده اند، سیب، گلابی، زردآلو، هلو، شلیل، بادام، گیلاس، آلبالو، آلو و گردو از دیگر محصولات باغی کردستان است.3034/9102            "}