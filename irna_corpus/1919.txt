{"onTitr":"","titr":" توجه به وضعیت کامیون داران محور تذکرات کتبی نمایندگان مجلس","describe":" تهران - ایرنا – شماری از نمایندگان مجلس در تذکرات کتبی خود به مسئولان خواستار توجه به وضعیت کامیون داران، پرداخت یارانه نوزادان در سال 97 و توجه به وضعیت سیل زدگان شدند.", "text":"به گزارش خبرنگار پارلمانی ایرنا، علی محمد شاعری نماینده بهشهر، حسن نوروزی نماینده رباط‌کریم، حسینعلی حاجی دلیگانی نماینده شاهین‌شهر، شمس الله شریعت‌نژاد نماینده تنکابن، محمد مهدی زاهدی نماینده کرمان، محمدرضا امیرحسنخانی نماینده فردوس به رییس جمهوری تذکرهای جداگانه دادند.محور این تذکرات جبران خسارت مالی در حادثه سیل در مازندران، پرداخته سالانه 5 میلیون دلار برای واردات محصولات تراریخته به کشور، عدم پرداخت یارانه نوزادان در سال 97، پرداخت بسته های حمایتی به فقرا و بخشودگی تسهیلات تا سقف یک میلیارد دلار بود. همچنین سید جواد ابطحی نماینده خمینی‌شهر به همراه دو نفر دیگر از نمایندگان در تذکری به رییس جمهوری خواستار توجه به موضوع بخشودگی سود کارفرما و جریمه بیمه‌های دریافتی کشاورزان و خسارت دیده از حوادث غیر مترقبه و امهال اصل وام آن‌ها به مدت سه سال شدند.علی ساری، سید جواد ساداتی نژاد و شهاب نادری نمایندگان اهواز، آران و بیدگل و اورامانات نیز به وزیر فرهنگ و ارشاد اسلامی تذکر جداگانه دادند.علت عدم رسیدگی و تاخیر در امور فرهنگی، عدم فعالیت فرهنگی در روستاها و کم کار در حوزه کتابخانه ها از مهترین موارد در این تذکرات بود.علی ساری نماینده اهواز، محمد علی پورمختار نماینده بهار و کبودرآهنگ، علی وقف چی نماینده زنجان و احمد صفری نماینده کرمانشاه به محمود حجتی وزیر جهاد کشاورزی تذکرات جداگانه دادند.محتوای این تذکرات رسیدگی نکردن مدیران منابع طبیعی استان خوزستان، اقدام فوری در رفع ممنوعیت صادرات سیب‌زمینی، عدم تامین مقدمات به منظور صادرات زیتون، اعلام به موقعه نرخ تضمینی خرید گندم و لزوم پرداخت مطالبات گندم‌کاران بود.همچنین اصغر سلیمی نماینده سمیرم در تذکری به رییس جمهوری و وزیر جهاد کشاورزی خواستار بخشودگی سود جریمه دیرکرد و استمهال تسهیلات تا سه سال شد.عباس گودرزی، شهاب نادری، محمدرضا صباغیان، ولی الله نانواکناری، محمود شکری، همایون هاشمی نمایندگان بروجرد، اورامانات، مهریز، نماینده بابلسر، تالش و میاندوآب به عباس آخوندی وزیر راه و شهرسازی تذکر دادند.موضوع تذکرات این نمایندگان پرداخت مطالبات کامیون داران، بررسی جاده‌های اورامانات، عدم رسیدگی به اتوبان قم – کاشان، تکمیل پروژه های ناتمام در شهرهای مختلف بود.علی وقف‌چی نماینده زنجان، محمدرضا صباغیان نماینده مردم مهریز، حسن نوروزی نماینده رباط‌کریم و جواد کاظم نسب نمایندگان اهواز درباره تعلل در ساخت پتروشیمی زنجان، ساخت پالایشگاه در مهریز، انتقال نمایندگان مجلس با مدارک غیرمرتبط به وزارت نفت و تعدیل و اخراج نیروهای جایگاه سوخت به بیژن زنگنه وزیر نفت تذکر دادند. شهاب نادری نماینده اورامانات و محمود شکری نماینده تالش هم در تذکرهای جداگانه ای به وزیر نیرو خواستار به کارگیری نیروهای بومی در منطقه اورامانات و توجه به زیرساخت های شهرستان های تالش با توجه به سیل شدند. محمود صادقی نماینده تهران هم به وزیران کشور و اطلاعات درباره حمله به منزل دکتر سید علی اصغر غروی در اصفهان تذکر داد.عین الله شریف‌پور نماینده ماکو و حسینعلی حاجی نماینده شاهین‌شهر به وزیر آموزش و پرورش درباره تعیین تکلیف آموزشیاران نهضت سوادآموزی و پیش‌دبستانی‌ها و پرداخت مابه التفاوت حق بازنشستگی معلمان تذکر دادند.همچنین علیم یارمحمدی نماینده زاهدان به وزیر بهداشت، درمان و آموزش پزشکی خواستار توجه این وزارتخانه در پوشش همگانی سلامت با توجه به مرگ مادران باردار و بیماری‌های عفونی در شهر زاهدان شد.وحدتی نماینده بستان آباد و محمدرضا صباغیان نماینده مردم مهریز به محمد شریعتمداری وزیر صنعت، معدن و تجارت درباره عدم رسیدگی به نیاز کامیون‌داران از جمله لاستیک و عدم تعهد برخی از نمایندگان سایپا نسبت به تحویل خودرو تذکر دادند.محمد رضا نجفی نماینده تهران در تذکری به محمد جواد ظریف وزیر امور خارجه خواستار لزوم تسریع در پرونده انتخاب و معرفی سفیر ایران در چین و هند شد.محمدرضا صباغیان نماینده مردم مهریز هم به عبدالرضا رحمانی فضلی وزیر کشور درباره افزایش سرقت و ناامنی تذکر داد. همچنین حسن نوروزی نماینده رباط‌کریم در تذکری به وزیر تعاون، کار و رفاه اجتماعی خواستار رسیدگی به وضعیت مسکن تعاونی بیمارستان شریعتی تهران شد.محمدرضا صباغیان نماینده مردم مهریز نیزدرباره عدم نظارت بر بورس سکه ثامن به سرپرست وزارت اقتصاد و دارایی تذکر داد.محمد دهقانی نماینده چناران به وزیر صنعت و معدن درباره لزوم توقف صادرات کاغذ به خارج از کشور و حسن نوروزی نماینده رباط‌کریم به وزیر دادگستری درباره اطاله دادرسی در دادگستری تذکر دادند.نصرالله پژمان‌فر نماینده مشهد هم به وزیران کشور، اطلاعات و راه و شهرسازی خواستار توجه به کامیون‌داران و واحدهای تولیدی شد.سیام**9314**1535            "}