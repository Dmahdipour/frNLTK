{"onTitr":" مربی تیم ملی وزنه برداری معلولین:    ","titr":" اگر وزنه برداران آماده باشند در جاکارتا رکورد می زنیم","describe":" جاکارتا - ایرنا - مربی تیم ملی وزنه برداری معلولین ایران با اشاره به آمادگی  تیم ملی برای شرکت در بازی های پاراآسیایی 2018 جاکارتا گفت: پس از بررسی کادر فنی، در خصوص رکورد شکنی ملی پوشان تصمیم گیری می شود.", "text":"به گزارش خبرنگار اعزامی ایرنا، رضا استرکی بعد از حضور در محل سومین دوره بازی های پاراآسیایی گفت: با توجه به اینکه مستقیما به محل مسابقات اعزام شدیم، ورزشکاران سفر خوبی را تجربه کردند که این موضوع جای قدردانی از مسئولین دارد.او افزود: خوشبختانه تاکنون تمهیدات خوبی از سوی مسئولان فدراسیون ورزش های جانبازان و معلولین و کمیته ملی پارالمپیک در نظر گرفته شده است که امیدواریم بتوانیم به نتایج خوبی دست پیدا کنیم. مربی تیم ملی پاراوزنه برداری گفت: پس از استقرار در دهکده بازی ها، در نخستین فرصت تمرینات را پیگیری می کنیم و اگر در روز مسابقه، ورزشکاران شرایط خوبی داشته باشند رکوردشکنی هم در دستور کار قرار می گیرد.ورزشی ** 2024**1597            "}