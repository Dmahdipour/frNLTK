{"onTitr":"","titr":" ارتقاء جایگاه علمی دانشگاه های ایران در جهان","describe":" تهران - ایرنا - رشد چشمگیر 60 درصدی حضور دانشگاه های جمهوری اسلامی ایران بر اساس آخرین نتایج اعلام شده سیستم رتبه ‌بندی دانشگاه‌ها و موسسه ‌های آموزش عالی تایمز ۲۰۱۹، گویای ارتقاء جایگاه علمی دانشگاه های ایران در عرصه های بین المللی و جهان است.", "text":"به گزارش روز یکشنبه ایرنا، رتبه اول دانشگاه های جمهوری اسلامی ایران در بین دانشگاه های جهان اسلام، مقامی است که پیشتر مراکز علمی کشورمان به رشد 60 درصدی خود به آن نایل شده اند.پایگاه بین المللی تایمز با 5 دهه تجربه به عنوان منبع تحلیلی مهمی در شاخص های آموزشی دنیا در جدیدترین گزارش خود از صعود بی سابقه دانشگاه های ایران به جمع برترین های جهان گفته است.بر اساس گفته های محمد جواد دهقانی سرپرست پایگاه استنادی علوم جهان اسلام، امسال 29 دانشگاه کشور در این نظام رتبه بندی حضور یافته اند که بر اساس این مبنا رتبه دانشگاه های سایر کشورها زیر این میزان است.در رتبه بندی تایمز در سال 2019، دانشگاه های کاشان، علوم پزشکی مشهد و صنعتی شیراز، که برای اولین بار در این رتبه بندی حضور داشتند، رتبه های خوبی کسب کرده اند؛ با این حال دانشگاه صنعتی نوشیروانی بابل با بازه رتبه ای 351 - 400 و دانشگاه صنعتی امیرکبیر و نیز دانشگاه کاشان با قرار گرفتن در بازهای رتبه ای 501 - 600  در بین دانشگاه های برتر در این نظام رتبه بندی قرار دارند.بدین ترتیب از 29 دانشگاه کشور یک دانشگاه در رتبه 1(صنعتی نوشیروانی بابل)، دو دانشگاه در رتبه 2 ( صنعتی امیر کبیر و کاشان)، هشت دانشگاه در رتبه 4 ( علم وصنعت، صنعتی اصفهان، علوم پزشکی مشهد، صنعتی شریف، صنعتی شیراز، تبریز، تهران، علوم پزشکی تهران)، 10 دانشگاه در رتبه 12 ( شهید مدنی آذربایجان، فردوسی مشهد، گیلان، علوم پزشکی ایران، اصفهان، خواجه نصیرالدین طوسی، مازندران، شهید بهشتی، علوم پزشکی شهید بهشتی و شیراز) و هشت دانشگاه در رتبه 22 ( الزهرا، بیرجند، خوارزمی، باهنر کرمان ، صنعتی شاهرود، ارومیه ، یزد و زنجان) قرار دارند.صعود دانشگاه های ایران در فهرست رتبه بندی تایمز در حالی است که از سال 2012 تا 2014 میلادی از ایران تنها یک دانشگاه و در سال 2015 فقط دو دانشگاه صنعتی شریف و صنعتی اصفهان در این رتبه بندی حضور داشته اند.سرپرست پایگاه استنادی علوم جهان اسلام معتقد است که پایگاه رتبه بندی تایمز یکی از معتبرترین نظام های رتبه بندی بین المللی است که دانشگاه های جهان را رتبه بندی می کند؛ در حالی که در سال 2016 میلادی تعداد دانشگاه ها به هشت مورد و در سال 2017 میلادی به 13 دانشگاه و در 2018 میلادی این تعداد به 18 دانشگاه افزایش یافته است.بنا بر این گزارش در این فهرست دانشگاه صنعتی امیرکبیر در بین دانشگاه های صنعتی کشور رتبه نخست و رتبه 501 تا 600 را در بین دانشگاه های جهان بر اساس رتبه بندی تایمز کسب کرده است و این در حالی است که رتبه سال گذشته این دانشگاه مابین 601 تا 800 بوده است.** افق رسیدن به 100 دانشگاه برتر جهان تا 1404سیداحمدرضا معتمدی رییس دانشگاه صنعتی امیر کبیر در همین زمینه در گفت و گو با خبرنگار ایرنا اظهار داشت: بر اساس برنامه راهبردی دانشگاه رسیدن به 100 دانشگاه برتر جهان تا سال 1404 را در دستور کار داریم.وی گفت: البته اهداف دیگر نیز در برنامه راهبردی دانشگاه صنعتی امیرکبیر داریم که یکی از اهدافمان همین امر بوده و بر همین اساس نیز برنامه سالیانه ای داریم تا با ارزیابی، نظارت، اصلاح آیین نامه ها و رویه ها در تولید علم در بخش های تحقیقاتی، فناوری و سایر روند صعودی داشته باشیم.رییس دانشگاه صنعتی امیر کبیر افزود: خوشبختانه در این چهار سالی که برنامه راهبردی دانشگاه را اجرایی کرده ایم؛ شاهد افزایش رتبه علمی دانشگاه در عرصه های جهانی هستیم به گونه ای که هم اکنون بین 5 دانشگاه صنعتی جزوء دانشگاه های برتر هستیم و از مجموعه 4 رتبه بندی معتبر بین المللی در سه رتبه بندی، حضور مناسب و مطلوبی داریم.وی ادامه داد: معتقدم برای رسیدن به رتبه های بالای جهانی باید زحمت کشید و موانع زیادی از جمله کمبود امکانات و تجهیزات، سفرهای علمی، بودجه ای و غیره می تواند در این مسیر می تواند وجود داشته باشد.معتمدی تصریح کرد: البته در سایر کشورها نیز روند به همین گونه است و به سادگی چیزی به دست نمی آید بلکه باید تلاش کرد تا موانع برطرف شود.وی اظهار داشت: برنامه راهبردی دانشگاه صنعتی امیرکبیر نیز در همین راستا و برای محدود کردن موانع بوده است تا کار برای اندیشمندان ایرانی تسهیل یابد.بر پایه این گزارش در این فهرست دانشگاه کاشان در بین دانشگاه های جامع کشور رتبه اول و رتبه 500 تا 600 را در بین دانشگاه های جهان بر اساس رتبه بندی تایمز کسب کرده است.این رتبه بندی از 13 شاخص در قالب پنج معیار کلی آموزش با وزن 30 درصد، پژوهش با وزن 30 درصد، استنادات با وزن 30 درصد، وجهه بین المللی با وزن 7.5 درصد و ارتباط با صنعت با وزن 2.5 درصد بهره گرفته است.** رتبه نخست دانشگاه های ایران در بین مراکز علمی جهان اسلام  مجید منعم زاده معاون پژوهشی دانشگاه کاشان نیز در این زمینه اظهار داشت: در این نظام رتبه بندی 29 دانشگاه از ایران و یک هزار و 258 دانشگاه دنیا حضور داشتند که  دانشگاه کاشان توانست در شاخص های مورد نظر و در مجموع کل دانشگاه ها و پژوهشگاه ها و دیگر موسسات آموزش عالی(صنعتی و علوم پزشکی) به رتبه دوم ایران و 500 تا 600 جهان نائل شود.وی با اشاره به اینکه سیستم رتبه‌بندی دانشگاه‌ها و موسسه‌های آموزش عالی تایمز، یکی از مشهورترین نظام‌های رتبه‌بندی بین‌المللی دانشگاه‌ها و مراکز آموزش عالی است، یادآور شد: اطلاعات مورد نیاز این نظام رتبه بندی از طریق نظرسنجی از صاحب‌نظران حوزهای موضوعی، پایگاه استنادی اسکوپوس و پرسشنامه‌ای که خود دانشگاه‌ها پر می ‌کنند، گردآوری می شود. منعم زاده اظهار داشت:شاخص های مورد استفاده در این رتبه‌بندی در پنج گروه آموزش شامل فضای آموزشی (۳۰ درصد از نمره کل)، پژوهش (۳۰ درصد از نمره کل)، استنادها (۳۰ درصد از نمره کل)، درآمد صنعتی (2.5 درصد از نمره کل) و وجه بین‌المللی (۷٫۵ درصد از نمره کل) تقسیم می شود.وی با بیان اینکه از نظر تعداد دانشگاه ها، جمهوری اسلامی ایران با ۲۹ دانشگاه بیشترین تعداد حضور را داشته است، یادآور شد: از سایر کشورهای اسلامی کشور ترکیه با ۲۳ دانشگاه، مصر با ۱۹ دانشگاه، مالزی ۱۱ دانشگاه، پاکستان با ۹ دانشگاه و عربستان و الجزایر هرکدام با ۶ دانشگاه، اندونزی با ۵ دانشگاه، مراکش، اردن و امارات متحده عربی هرکدام ۴ دانشگاه، قزاقستان ۲ دانشگاه و سایر کشورهای عراق، عمان، نپال، تانزانیا، جامائیکا، قطر و کویت با یک دانشگاه در رتبه بندی سال ۲۰۱۹ قرار گرفته اند.بنا براین گزارش در رتبه بندی اخیر در سال 2019 با ورود 11 دانشگاه جدید شاهد حضور 29 دانشگاه از جمهوری اسلامی ایران در جمع یک هزار و 258 دانشگاه برتر جهان از ۸۶ کشور بوده ایم و این موضوع نوید بخش حرکت هر چه بیشتر دانشگاه های توانمند ایران در رتبه بندی های معتبر بین المللی است.دانشگاه های کاشان، علوم پزشکی مشهد، صنعتی شیراز، شهید مدنی آذربایجان، علوم پزشکی ایران، مازندران، علوم پزشکی شهید بهشتی، خوارزمی، شهید باهنر کرمان، صنعتی شاهرود و ارومیه برای اولین بار در رتبه بندی تایمز حضوریافته اند.** اهتمام جدی وزارت علوم برای تداوم روند صعودی دانشگاه ها در عرصه های جهانی مسعود برومند معاون پژوهشی و فناوری وزیر علوم، تحقیقات و فناوری نیز در این زمینه به ایرنا اظهار داشت: واقعیت این است که ارتقای کیفی مراکز علمی در رتبه نخست ماموریت هایی است که هیات امنای دانشگاه ها مشخص کرده اند.وی گفت: خوشبختانه کیفیت پژوهش روند صعودی دارد و بر همین دلیل هم ایران ضمن اینکه تقریبا 1.9 درصد تولیدات علمی کشور را به صورت نما شده بین المللی دارد؛ از منظر مقالات باکیفیت نیز جایگاه 2.8 درصد را کسب کرده است.معاون وزیر علوم افزود: همین امر سبب شده تا امتیاز دانشگاه ها از نظر ارایه پژوهش های باکیفیت که در ارجاعات و استنادات خودشان را نشان می دهد؛ افزایش پیدا کند.وی یادآور شد: بحث بسیار مهم دیگر در این زمینه کفایت انجام پژوهش هایی است که در دانشگاه ها صورت می گیرد که به صورت آیین نامه هایی از جانب وزارت علوم به دانشگاه های کشور ارایه شده و سبب افزایش مقالات پژوهشی باکیفیت بین المللی شده است.برومند خاطرنشان کرد: حمایت و پشتیبانی وزارت علوم، تحقیقات و فناوری در امر تجهیزات و تکمیل آزمایشگاه های مرکزی نیز که در دستور کار است از جمله سیاست های دیگر این وزارتخانه برای افزایش روند صعودی مراکز علمی کشور در عرصه های بین المللی است.وی اظهار داشت: مشارکت دانشگاه ها در اجرای پروژه های تحقیقاتی با صنعت یکی از شاخص های ارزیابی است و بر همین اساس نیز هم اکنون شاهد افزایش ارتباطات بخش دانشگاه ها با صنعت هستیم که سبب افزایش حجم فعالیت های تحقیقاتی شده است.این مسئول افزود: دانشگاه ها سعی دارند تا نسبت دانشجو به استاد را در یک عدد معقولی نگه دارند؛ بنابراین میزان افزایش تعداد اعضای هیات علمی و دانشجویان به گونه ای است که در رده های جهانی وجود دارد.وی ادامه داد: اینگونه اقدامات و سیاست های وزارت علوم و دانشگاه ها سبب شده تا در تازه ترین رتبه بندی تایمز مراکز علمی ایران رشد یابند و به طور حتم سال های آتی نیز این روند صعودی تداوم خواهد یافت. به گزارش گروه دانشگاه ایرنا، گزارش های بین المللی حاکی از ارتقای رتبه های دانشگاه های کشور در لیست های علمی جهانی است و به طور حتم می توان با حمایت های بیشتر شاهد ارتقای دانشگاه های جمهوری اسلامی ایران در فهرست دانشگاه های برتر جهان بود.9187** 1200            "}