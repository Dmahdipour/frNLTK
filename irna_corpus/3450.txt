{"onTitr":"","titr":" 250 بیمار خارجی در بیمارستانهای سیستان و بلوچستان پذیرش شدند","describe":" زاهدان - ایرنا - مسئول گردشگری سلامت دانشگاه علوم پزشکی و خدمات بهداشتی درمانی زاهدان گفت: 250 بیمار خارجی در 6 ماهه نخست امسال در مراکز بهداشتی درمانی این استان پذیرش و مداوا شدند.", "text":"سید رفیع حسینی روز سه شنبه در گفت و گو با خبرنگار ایرنا با بیان اینکه گردشگری سلامت این روزها تبدیل به یکی از زیر مجموعه های تخصصی صنعت گردشگری شده است، اظهار داشت: مجموع بیماران خارجی سال گذشته سیستان و بلوچستان حدود 350 نفر بود که آمار 6 ماهه نخست امسال نشان از افزایش تمایل بیماران خارجی برای دریافت خدمات از مراکز درمانی این استان دارد.وی افزود: بیشترین بیماران پذیرش شده این مدت از اتباع کشورهای افغانستان، پاکستان، عمان، قطر و عراق بودند که خدماتی در حوزه چشم پزشکی، زنان و زایمان و کودکان دریافت کردند.مسئول گردشگری سلامت دانشگاه علوم پزشکی و خدمات بهداشتی درمانی زاهدان گفت: سیستان و بلوچستان به سبب موقعیت خاص جغرافیایی و قرار گرفتن در همسایگی چند کشور بویژه 2 کشور نیازمند به خدمات بهداشتی درمانی، ظرفیت بسیار خوبی برای پذیرش بیماران خارجی دارد.وی بیان کرد: هم اینک مجوز پذیرش بیماران خارجی در سه بیمارستان چشم پزشکی الزهرا(س) زاهدان، بیمارستان امام علی (ع) چابهار و مرکز جراحی محدود امام حسین(ع) زاهدان صادر شده است.به گزارش ایرنا سه بخش گردشگری سلامت، تندرستی و درمانی از جمله ظرفیتها و توانمندی های ارزشمند و بی نظیر سیستان و بلوچستان است که می تواند زمینه ساز جذب توریست و رونق و توسعه منطقه شود.استان پهناور سیستان و بلوچستان با توجه به موقعیت جغرافیایی و قرار گرفتن در همسایگی کشورهای افغانستان، پاکستان، حوزه دریای عمان و وجود ظرفیت ها و زیرساخت های لازم از جمله دانشگاههای علوم پزشکی، بیمارستانهای متعدد، مرکز بزرگ چشم پزشکی و از همه مهمتر نیروهای متخصص و فوق تخصص آمادگی جذب توریست در سه بخش گردشگری سلامت را دارد و می تواند دروازه ورودی و خروجی مهمی برای این حوزه باشد.7316**3213**6081            "}