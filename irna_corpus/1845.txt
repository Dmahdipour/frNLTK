{"onTitr":"","titr":" واژگونی اتوبوس در تبریز 3 کشته و 40 زخمی بر جا گذاشت","describe":" تبریز - ایرنا - معاون سیاسی امنیتی استاندار آذربایجان شرقی گفت: واژگونی یک دستگاه اتوبوس در تبریز 3 کشته و 40 مصدوم بر جا گذاشت.", "text":"رحیم شهرتی فر روز چهارشنبه در گفت و گو با ایرنا اظهار داشت: این حادثه بعد از ظهر امروز در اتوبان پیامبر اعظم در محدوده شهرک خاوران رخ داد.وی ادامه داد: با اعلام این حادثه کارشناسان اورژانس و امدادگران هلال احمر و همچنین آتش نشانان بلافاصله به محل اعزام شدند.شهرتی فر گفت: 38 مصدوم این حادثه به بیمارستان امام رضا (ع)، یک نفر به بیمارستان شهدا و یک نفر نیز به بیمارستان سینا اعزام شدند.وی اضافه کرد: بیشتر مصدومان این حادثه به صورت سرپایی مداوا شدند و تنها یک نفر جراحی شد.معاون سیاسی و امنیتی استاندار آذربایجان شرقی در پاسخ به این سوال که آیا این اتوبوس حامل کاروان راهیان نور بوده است یا نه، گفت: این اتوبوس در مسیر بستان آباد به ارومیه در حال تردد بود و هنوز اطلاعاتی در خصوص ماهیت حادثه دیدگان آن نداریم.در فضای مجازی و شبکه های اجتماعی ادعا شده که اتوبوس حادثه دیده حامل دانش آموزان کاروان راهیان نور بوده است.6120/518            "}