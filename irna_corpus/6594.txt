{"onTitr":" سه امتیاز پرحاشیه آبی پوشان در مسجدسلیمان؛    ","titr":" استقلال به دومین پیروزی فصل رسید","describe":" تهران- ایرنا- تیم فوتبال استقلال تهران دیدار پرحاشیه امشب برابر نفت مسجد سلیمان را که در جریان آن یک بازیکن از هر تیم و سرمربیان هر 2 تیم اخراج شدند، با نتیجه 2 بر یک برد تا به دومین پیروزی خود در لیگ دست یابد.", "text":"به گزارش ایرنا؛ عصر امروز (شنبه) در دیداری معوقه از هفته ششم لیگ برتر فوتبال باشگاه های ایران و در ورزشگاه «شهیدبهنام محمدی» مسجد سلیمان، تیم نفت این شهر از استقلال تهران پذیرایی کرد و متحمل شکست دیگری شد.استقلال با کسب دومین پیروزی فصل خود با 11 امتیاز به رتبه هفتم جدول رده بندی رسید تا به ادامه لیگ برتر امیدوار شود و نفت مسجدسلیمان نیز با 3 امتیاز در جایگاه نازل پانزدهم باقی ماند.این دیدار در حالی آغاز شد که روز سه شنبه هفته گذشته نیز 2 تیم در همین ورزشگاه و در جام حذفی به مصاف هم رفتند که استقلال با گل «روح الله باقری» که در وقت های اضافه به دست آمد به پیروزی یک بر صفر رسید و صعود کرد.در همان دقیقه نخست دیدار امروز، ارسال «میلاد زکی پور» با غفلت مدافعان میزبان همراه شد تا «اللهیار صیادمنش» مهاجم جوان استقلال گلزنی کرده و نخستین گل خود با پیراهن آبی پوشان پایتخت را جشن بگیرد.در دقیقه ششم شوت سنگین «حکیم نصاری» هافبک باتجربه نفت دور از دستان «سیدمهدی رحمتی» و با بدشانسی به دیرک دروازه استقلال برخورد کرد.استقلال که برخلاف دیدارهای اخیرش در فاز هجومی پرتلاش و موفق نشان می داد، در دقیقه 15 در آستانه گل دوم قرار گرفت که این بار ضربه صیادمنش با اختلاف اندکی از دروازه نفت به بیرون رفت.در دقیقه 28 و در ضد حمله ای سریع، «مهدی قائدی» پس از پیش روی برداشتن دروازه بان نفت مسجدسلیمان، گل دوم آبی های پایتخت را به ثمر رساند.تلاش بازیکنان میزبان برای گلزنی نتیجه ای نداشت تا استقلال در نیمه نخست به برتری 2 بر صفر دست یابد.در آغاز نیمه دوم «میلاد زکی پور» مدافع استقلال با دریافت کارت زرد دوم از زمین اخراج شد.بلافاصله «وینفرد شفر» سرمربی آلمانی استقلال «آرمین سهرابیان» را به جای «مهدی قائدی» وارد زمین کرد تا خط دفاعی تیمش را ترمیم کند.بازیکنان نفت سعی داشتند از برتری عددی خود استفاده کرده و به دروازه حریف نزدیک شوند، اما برنامه ای برای عملی کردن خواسته خود نداشتند.در دقیقه 72 «موسی کولیبالی» مدافع میزبان که برای استفاده از ضربات سر به محوطه جریمه استقلال آمده بود به دلیل خطا روی سیدمهدی رحمتی با کارت زرد دوم «سیدمهدی سیدعلی» داور بازی روبرو شد تا نفت مسجدسلیمان هم 10 نفره شده و امیدهای اندکش را از دست بدهد.در دقیقه 80، داور «وینفرد شفر» و «علیرضا مرزبان» سرمربیان 2 تیم که در طول بازی اعتراضات زیادی انجام می دادند را از روی نیمکت اخراج کرد.در دقیقه 87 «روزبه چشمی» در محوطه جریمه تیم خودی «میلاد می داوودی» را متوقف کرد تا داور نقطه پنالتی را به سود میزبان نشان دهد و «حکیم نصاری» تنها گل تیمش را به ارمغان آورد، اما نتوانست مانع این شکست شود. **ترکیب نفت مسجدسلیمان:حبیب فرعباسی، حکیم نصاری، مجتبی بیژن، میلاد خدایی اصل، موسوی کولیبالی، سید محمد حسینی، سید پیمان میری(میلاد می داوودی)، محمود قائد رحمتی(حمزه حدادی)، فرشید محمدی، اسماعیل شریفات و علیرضا علیزاده**ترکیب استقلال تهران:سیدمهدی رحمتی، وریا غفوری، پژمان منتظری، روزبه چشمی، میلاد زکی‌پور، فرشید باقری، علی کریمی، فرشید اسماعیلی، مهدی قائدی(آرمین سهرابیان)، اللهیار صیادمنش(فرشاد محمدی مهر)، روح الله باقری(سجاد آقایی)ورزشی**3783**9129            "}