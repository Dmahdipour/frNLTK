{"onTitr":"","titr":" دهه شصتی مدافع حرم","describe":" تهران- ایرنا- مصطفی صدرزاده، جوان دهه شصتی است که با اعزام به سوریه و دفاع از حرم اهل بیت عصمت و طهارت، به عنوان یکی از شهدای شاخص انتخاب و الگویی صالح برای جوانان امروز در انتخاب مسیر به سوی تعالی شد.", "text":"شهید سید مصطفی صدر زاده با نام جهادی سید ابراهیم که از سوی سازمان بسیج اصناف، بازاریان و تجار کشور به عنوان شهید شاخص سال 1397 انتخاب شد، در روز 19 شهریور 1365 در شهرستان شوشتر استان خوزستان در خانواده‌ای مذهبی به دنیا آمد. پدر او پاسدار و جانباز جنگ تحمیلی و مادرش از خاندان جلیله سادات هستند. مصطفی در یازدهمین سال زندگی خود از اهواز به همراه خانواده به استان مازندران و سپس به شهرستان شهریار نقل مکان کرد و در آنجا سکونت گزید.* فراگیری علوم دینی و دانشگاهاین شهید حرم، دوران نوجوانی خود را با شرکت در مساجد و هیئت‌های مذهبی، انجام کارهای فرهنگی و عضویت در بسیج و یادگیری فنون نظامی سپری کرد. در دوران جوانی در حوزه علمیه به فراگیری علوم دینی پرداخت، سپس در دانشگاه دانشجوی رشته ادیان و عرفان شد، همزمان مشغول جذب نوجوانان و جوانان مناطق اطراف شهریار و برپایی کلاس‌ها و اردوهای فرهنگی و نظامی و جلسات سخنرانی برای آنان بودند.*شهادت در روز تاسوعا مصطفی صدر زاده در سال 92 برای دفاع از دین و حرم بی‌بی زینب (س) با نام جهادی سید ابراهیم، داوطلبانه به سوریه عزیمت و به علت رشادت در جنگ با دشمنان دین، فرمانده گردان عمار شد، سرانجام پس از چندین بار زخمی شدن در درگیری با داعش، ظهر روز تاسوعا مقارن با اول آبان 94 در عملیات محرم در حومه حلب سوریه به آرزوی خود، یعنی شهادت در راه خدا رسید و به دیدار معبود شتافت و در گلزار شهدای بهشت رضوان شهریار آرام گرفت.نتیجه ازدواج شهید در سال 86، دختری به نام فاطمه و پسری به نام محمدعلی است.* حضور جوانان در سوریه و دفاع از حرم علی اصغر منتظری یکی از رزمندگان دوران دفاع مقدس و هم رزم شهید صدر زاده در سوریه به خبرنگار ایرنا گفت: بعد از جنگ و حوادثی که در منطقه و کشورهایی همچون عراق و سوریه اتفاق افتاد، جوانان بسیاری برای دفاع از مقدسات و جلوگیری از هجوم دشمن به کشور در این مناطق حضور یافتند.وی افزود: یکی از این جوانان شهید مصطفی صدرزاده جوانی جویای نام و یک دهه‌شصتی بود که هیچ‌کدام از حوادث دوران دفاع مقدس را ندیده بود اما این جوان طوری با حوادث دوران دفاع مقدس گره خورده بود که وقتی با رزمندگان گردان عمار آشنا شد و واقعه تنگه ابوقریب را شنید به سوریه رفت تا انتقام این شهدا را بگیرد.* تاسیس گردان عمار در سوریهاین مدافع حرم اهل بیت ادامه داد: در همین راستا شهید صدرزاده در سوریه گردان عمار را تأسیس کرد و بعد از شهادتش نیز ابوعلی ادامه‌ دهنده راه او شد و این گردان را به تیپ عمار تبدیل کرد. این رزمنده دوران دفاع مقدس گفت: دوران دفاع مقدس برای ما قطعه ای از عاشورا بود که فرزندان ایران حسین ‌وار جنگیدند و مظلومانه به شهادت رسیدند. ما هیچ وقت این پرچم حسینی(ع) را به هیچ قیمتی پایین نمی‌آوریم و هر کسی که برود این پرچم به نفر بعدی تحویل داده خواهد شد.* گزیده ای از وصیتنامه شهید بسم رب الشهدای و الصدیقین؛ خدایا بر محمد و آل محمد درود فرست‌. سپاس خدایی را که بر سر ما منت نهاد و از میان این همه مخلوق ما را انسان خلق کرد. شکر خدایی را که از میان این‌همه انسان ما را خاکی مقدس به نام ایران قرار داد. شکر خدایی را که به بنده پدر و مادر و همسر صالح عطا کرد. شکر بی‌پایان خدایی را که محبت شهدا و امام شهدا را در دلم انداخت و به بنده توفیق داد تا در بسیج خادم باشم.خدایا از تو ممنونم بی‌اندازه که در دل ما محبت سید علی‌خامنه‌ای را انداختی تا درس ایستادگی در مقابل یزید‌های دوران را بشناسیم و جلوی آنها سر خم نکنیم. از تمام دوستان و آشنایان در ابتدای وصیتنامه خویش تقاضا دارم به فرامین مقام معظم رهبری گوش‌ دهند تا گمراه نشوند؛ زیرا ایشان بهترین دوست‌شناس و دشمن‌شناس هستند.از پدر و خانواده عزیزم تقاضا دارم برای بنده بی‌تابی و ناراحتی بیش‌ از حد نکنند و اشک‌ها و گریه‌های خود را نثار اباعبدالله و فرزندان آن بزرگوار کنند.* اجازه نمی دهیم به سلاله حسین (ع) بی احترامی کنند شهید صدر زاده در پایان وصیتنامه خود نوشت: بی‌بی زینب (س) آن زمانی که شما در شام‌، غریب بودید گذشت دیگر به احدی اجازه نمی‌دهیم به شما و به سلاله حسین (ع) بی‌احترامی کند. دیگر دوران مظلومیت شیعه تمام شده. بی‌بی‌جان انی سلم لمن سالمکم و حرب لمن حاربکم. بی‌بی عزیزم مرا قاسم خطاب کن.از: رضا رضایی مجداجتمام * 1095 * 3063            "}