{"onTitr":"","titr":" رایزنی روسیه و آژانس بین المللی انرژی اتمی برای حفظ برجام","describe":" مسکو - معاون وزیر امور خارجه روسیه و معاون مدیر کل آژانس بین المللی انرژی اتمی درباره توافق هسته ای با ایران موسوم به برجام و تداوم اجرای آن گفت وگو کردند.", "text":"به گزارش بامداد پنجشنبه ایرنا به نقل از وزارت امور خارجه روسیه، سرگئی ریابکوف مذاکره کننده ارشد هسته ای روسیه روز چهارشنبه با ماسیمو آپارو معاون مدیر کل آژانس بین المللی انرژی اتمی در مسکو دیدار و درباره موضوعات مهم دستور کار آژانس ازجمله برجام گفت وگو و تبادل نظر کرد.  اطلاعات بیشتری در خصوص گفت وگو های روسیه با آژانس بین المللی انرژی اتمی در خصوص توافق هسته ای با ایران منتشر نشده است.براساس گزارش وزارت خارجه روسیه، ریابکوف در گفت وگو با آپارو که ریاست اداره پادمان های آژانس بین المللی انرژی اتمی را برعهده دارد، همچنین درباره موضوع بکارگیری پادمان ها در این آژانس نیز مذاکره کرده است.به گزارش ایرنا، روسیه از برجام حمایت می کند و خواستار حفظ و اجرای کامل این توافق بین المللی است.این کشور عضو گروه 5+1 بود که پس از خروج آمریکا از برجام در اردیبهشت ماه گذشته به 4+1معروف شد.مسکو اکنون به همراه سایر اعضای باقیمانده در توافق هسته ای با ایران به دنبال مقابله با اقدامات واشنگتن علیه این توافق بین المللی است. شبس**اروپام*391*1346* 1917            "}