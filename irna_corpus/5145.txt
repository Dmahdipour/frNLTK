{"onTitr":" مدیرکل امور بانوان و خانواده استانداری هرمزگان    ","titr":" برای بازگشت سالم بانوان زندانی به اجتماع کمک کنیم","describe":" بندرعباس - ایرنا- مدیرکل امور بانوان و خانواده استانداری هرمزگان گفت: همه ما وظیفه داریم برای بازگشت سالم و اصلاح شده بانوان زندانی به اجتماع کمک کنیم.", "text":"به گزارش روز دوشنبه ایرنا به نقل از روابط عمومی استانداری هرمزگان، نازنین شیبانی در بازدید از بند نسوان زندان بندرعباس افزود: دراین زمینه نیازمند همت و تلاش بیش از پیش مسوولان و دستگاه های اجرایی مرتبط در این حوزه هستیم. وی، آگاهی دادن به دختران جوان به‌ ویژه زوجین را برای کاهش و جلوگیری از جرم را ضروری دانست و ادامه داد: توجه بیشتر خانواده‌ ها به آموزه‌ های دینی برای خود مراقبتی معنوی ضروری است.وی تصریح کرد: توجه به زندگی بعد از آزادی برای بازگشت نداشتن به زندان امری مهم است لذا با آموزش، کارآفرینی و حمایت با اعطای تسهیلات لازم می‌ توان جلوی بازگشت دوباره بانوان به زندان را گرفت.مدیرکل امور بانوان و خانواده استانداری هرمزگان اظهار داشت: فرآیند اصلاح و تربیت در سطح زندان به صورت مدون صورت می گیرد و بازسازی شخصیتی مددجویان ناشی از تاثیرات مثبت اینگونه فعالیت ها می باشد.شیبانی یاد آور شد: وجود امیدواری در چهره زندانیان حتی آنها که مرتکب قتل شده بودند نشان از برخورد منصفانه و کار فرهنگی با زندانیان در استان است.وی اضافه کرد: بیشتر زندانیان بطورعموم به دلیل حمل مواد مخدر و آسیب‌های خانوادگی حاصل از روابط خارج از عرف دینی و اجتماعی دربند گرفتار شده‌ اند و بسیاری باور چنین روزی را برای خود نداشتند.مدیرکل امور بانوان و خانواده استانداری هرمزگان با تأکید بر اینکه جامعه باید زندانیان آزاد شده را پذیرش کند، بیان داشت: آنان نباید محکوم ‌به قضاوت‌های فردی ما باشند و باید شرایط را برای زندگی دوباره آنان در جامعه فراهم کنیم.شیبانی تصریح کرد: زنان در روز بیرون از زندان کار می‌ کنند و شب‌ها به زندان بازمی ‌گردند و بسیاری از این طریق آزاد شده‌اند و با مشغول شدن به کار دیگر به زندان بازنگشته ‌اند و برنامه و اهداف ما هم در دفتر امور بانوان بازگشت این افراد به خانواده و جامعه برای زندگی سالم است.6048            "}