{"onTitr":"","titr":" حال یکی از مصدومان انفجار گاز در ارومیه وخیم است","describe":" ارومیه- ایرنا- رییس مرکز مدیریت حوادث و فوریت های پزشکی آذربایجان غربی با اشاره به انفجار گاز طی روز گذشته /یکشنبه/ در یک مجتمع مسکونی ارومیه گفت: حال یکی از مصدومان این انفجار وخیم است.", "text":"باقر بهرامی روز دوشنبه در گفت و گو با خبرنگار ایرنا افزود: در ساعت 13:42 یکشنبه 15 مهر ماه 1397 بر اثر نشت گاز شهری آپارتمانی در ارومیه انفجار رخ داد که هشت نفر در این حادثه مصدوم شدند.وی ادامه داد: بلافاصله پس از اعلام این حادثه به اورژانس، یک دستگاه اتوبوس آمبولانس در محل حاضر و مصدومان بعد از تریاژ و انجام اقدامات لازم به بیمارستان امام خمینی (ره) انتقال داده شدند.وی اضافه کرد: در این حادثه 2 نفر به صورت سرپایی درمان و 6 نفر بستری شدند که حال یکی از مصدومان این حادثه وخیم است.به گزارش ایرنا، در حال حاضر 74 پایگاه اورژانس در آذربایجان غربی وجود دارد که از این تعداد، 31 مورد شهری و 43 مورد جاده ای است.8137/2093            "}