{"onTitr":" امام جمعه موقت اهواز:    ","titr":" همدلی مردم با نظام پس ازحادثه اهواز نقشه استکبار را برآب کرد","describe":" اهواز - ایرنا - امام جمعه موقت اهواز گفت: دشمن به دنبال تغییر روحیه مردم نسبت به نظام و نیروهای مسلح بود اما اتحاد مردم با نظام در تشییع پیکر شهدای حادثه تروریستی اهواز بار دیگر استکبار و نقشه های آنها را نقش برآب کرد.", "text":"به گزارش ایرنا حجت الاسلام سید ابوالحسن حسن زاده روزسه شنبه در آیین گرامیداشت شهدای حادثه تروریستی اهواز در مسجد امیرالمومنین (ع) ارتش در اهواز، افزود:رژیم صهیونیستی و آمریکا در سال های گذشته در لبنان، سوریه ، عراق و یمن به هدف خود نرسیده و ناکام ماندند و همین امر باعث شد اقدامات گسترده ای را برای ضربه زدن به نظام اسلامی تدارک ببینند.وی با بیان اینکه این شکست های مستمر هر یک رسوایی بزرگی را برای جبهه استکبار رقم زد گفت: آنها با طراحی حمله تروریستی در اهواز می خواستند انتقام این شکست ها را از ایران بگیرند که بازهم خود بیشتر صدمه دیدند.امام جمعه موقت اهواز افزود:دشمنان کوردل و ددمنش و آنهایی که هیچ بویی از دین و انسانیت نبرده اند، تصور می کردند با این حمله تروریستی پیروزی بزرگی را برای خود رقم زده اند اما به شکست سختی برای آنها تبدیل شد.وی ادامه داد: مظلومیت کودک شهید در این حادثه، اهداف پلید آنها را نمایان کرد و علیه خودشان استفاده شد.حجت الاسلام حسن زاده بیان کرد: انتقام موشکی سپاه سیلی محکمی به تروریست ها و کشورهای استکباری وارد کرد که امید می رود دشمنان درس بزرگی از این انتقام گرفته باشند.وی بیان کرد: جایی که این موشک ها اصابت کرد ه در دو مایلی نیروهای آمریکایی بوده و آمریکا با مستقر کردن نیروهای خود کنار تروریست ها بار دیگر چهره پلید خود را آشکار کرد.امام جمعه موقت اهواز گفت: دشمنان در موارد مختلف به ویژه تفرقه های قومیتی قصد آسیب زدن به ایران را داشته که اتحاد اقوام در ایران و همدلی نیروهای مسلح و نظام با مردم بار دیگر توطئه های دشمنان را خنثی کرد.وی افزود: شهادت کودک چهارساله در این حادثه، احساسات جهانیان را جریحه دار کرد و هرجایی که وجدان بیداری بود، خود را در غم این خانواده شریک دانست.آیین گرامیداشت شهدای حمله تروریستی اهواز روز سه شنبه با حضور جمعی از نیروهای مسلح و مسئولان خوزستان در مسجد حضرت امیرالمومنین (ره) ارتش 92 زرهی اهواز برگزار شد.7152/ 6037            "}