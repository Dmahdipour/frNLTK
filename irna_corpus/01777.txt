{"onTitr":" بازی های پاراآسیایی 2018؛    ","titr":" شناگر طلایی ایران: به خاطر پرسپولیس 6 مدال طلا می خواهم!","describe":" جاکارتا- ایرنا- شناگر طلایی کاروان معلولان ایران در سومین دوره بازی های آسیایی بعد از کسب پنجمین مدال طلایش در این رقابت ها در یک کری خوانی فوتبالی گفت: به خاطر پرسپولیس دوست دارم 6 مدال طلا و نه 7 مدال کسب کنم.", "text":"به گزارش خبرنگار ایرنا از جاکارتا، شاهین ایزدیار امروز (چهارشنبه) پس از کسب پنجمین طلایش در جریان پنجمین روز بازی های پاراآسیایی در اندونزی افزود: خدا را شکر می کنم که تاکنون 5 مدال طلا به دست آورده ام و به طور قطع این بهترین اتفاق زندگیم تاکنون بوده است زیرا با وجود بیماری و رقبای سختی که در این رقابت ها حضور دارند، ممکن بود به چنین نتایجی نرسم.این شناگر جوان  در خصوص مسابقه اش در ماده 400 متر گفت:  در ماده 400 متر آزاد، بهترین رکورد متعلق به شناگر قزاقستانی است اما من تلاشم را می کنم که بتوانم او را شکست بدهم.وی با اشاره تلویحی به  پیروزی تاریخی پرسپولیس برابر استقلال گفت: با اینکه در 2 رقابت دیگر می توانم مجموع مدال های طلایم را به 7 مدال برسانم اما دوست دارم به خاطر پرسپولیس 6 مدال طلا کسب کنم.مرد طلایی کاروان پاراآسیایی ایران ادامه داد: البته این را هم بگویم که چون 2 روز پی در پی باید در 2 ماده سخت رقابت کنم، بهتر است انرژیم را برای هر 2 مسابقه ذخیره کنم اما در هر حال با توجه به شرایط موجود شانسم برای کسب مدال طلا در ماده 400 متر آزاد 50 - 50 است.ایزدیار در خصوص مدالش در ماده  50 متر کرال کلاس s10 گفت: مسابقه بسیار سختی بود؛ 50 متر، کمتر از 30 ثانیه طول می کشد و همه ورزشکاران حاضر در این رشته شانس قهرمانی را دارند و همین مساله کار را برای رکوردداران این رشته سخت می کند.ملی پوش ایران افزود: متاسفانه در ماده 50 متر موفق به رکورد شکنی نشدم زیرا هنوز بیماری سرماخوردگی مرا آزار می دهد و بر میزان  قدرت و سرعتم تاثیر داشته است اما با این حال، خدا را شکر می کنم که توانستم 5 مدال طلا به دست بیاورم.شناگر طلایی ایران تاکنون پنج مدال طلا در مواد  مواد 200 متر مختلط، 100 متر پروانه ، 100متر آزاد، 100 متر قورباغه و 50 متر کرال کسب کرده است .سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ایران با 209 ورزشکار و در 13 رشته ورزشی در این دوره از رقابتها شرکت کرده است.کاروان ورزشی ایران در دومین دوره بازی های پاراآسیایی به سال 2014 در اینچئون برگزار شد عنوان چهارمی را کسب کرده بود اما امروز در پنجمین روز این رقابت ها و تا این لحظه 30 مدال طلا، 23 نقره و 27 برنز و در مجموع 80 مدال در رده سوم جدول ا یستاده است. ورزشی**2052 **9129            "}