{"onTitr":"","titr":" فیلم یک کیلو و بیست و یک گرم در آستارا اکران و نقد شد","describe":" آستارا - ایرنا - فیلم یک کیلو و بیست و یک گرم با حضور رحیم طوفان کارگردان فیلم و جمعی از اصحاب فرهنگ و هنر در سینما دریای آستارا اکران و نقد و بررسی شد.", "text":"به گزارش خبرنگار ایرنا، «یک کیلو و بیست و یک گرم» یک اثر اجتماعی است و ۳ قشر از طبقه فرهنگی را کارشناسی و روایت می کند.سعید آقاخانی، لیلا زارع، فرشته صدر عرفایی، آناهیتا افشار، بابک انصاری، مریم کاویانی، روشنک گرامی بازیگران این فیلم  و لیلا نیک زاد نویسنده فیلمنامه این اثر سینمایی هستند.مسئول انجمن هنرهای نمایشی آستارا شامگاه پنجشنبه پس از اکران این فیلم گفت: برای نخستین بار یک فیلم شاخص سینمایی با حضور کارگردان آن پس از اکران در آستارا نقد می شود و امیدواریم این حرکت های فرهنگی تداوم یابد.سیامک حسن زاده افزود: این فیلم از روایت داستانی خوب و تازه ای برخوردار است ولی سکانس های تلخ و ناراحت کننده در بسیاری از مواقع باعث رنجش خاطر مخاطب می شود.وی بیان کرد: سه داستان از لایه های مختلف اجتماع در این اثر روایت و به ظریف ترین شکل به هم متصل می شود و تصویربرداری زیبا و بی کلیشه، باعث جذابیت بصری آن شده و موسیقی در متن فیلم کم رنگ است.وی ادامه داد: این فیلم مشکلات زندگی زناشویی را با نگاه تازه روایت کرده و کارگردان با وجود تجربه اول، به خوبی نمره قبولی گرفته است.رحیم طوفان کارگردان فیلم یک کیلو و بیست و یک گرم نیز گفت: بازیگران فیلم به خوبی بازی و اهالی سینما کیفیت آن را تحسین کرده اند.وی اظهار داشت: زمان اکران این فیلم در سینماهای کشور اواخر شهریور و ماه محرم تعیین و به خاطر تعطیلات پایان تابستان و حضور مردم در عزاداری ها، باعث استقبال ضعیف مخاطبان شده است.وی با اشاره به این که  15 میلیارد ریال برای تهیه فیلم هزینه شده افزود : توجه به مسائل اجتماعی با نگاه تازه از علایق من است و تهیه کنندگی یک سریال تلویزیونی و کارگردانی یک فیلم سینمایی را در دست دارم.طوفان گفت: آستارا از استعدادهای خوبی در نمایش و فیلم برخوردار است و در آثار جدید خودم از هنرمندان این شهرستان بهره خواهم برد.فیلم یک کیلو و بیست و یک گرم در سه سانس و در ساعات 16، 18 و 20 در سینما دریای آستارا اکران می شود.*در مورد کارگردانرحیم طوفان دانش‌آموخته گرافیک رایانه است، او فعالیت‌های حرفه‌ای خود را از سال 1378 آغاز کرده و در زمینه‌های تصویربرداری، تدوین و کارگردانی، طراح و مجری جلوه‌های بصری و اکشن در سینما ، نصب و اجرای کیبل کم و تصویربرداری هوایی، طراح و مخترع دوربین‌های کابلی (کیبل کم) ربوتیک فعالیت داشته است. در کارنامه کاری طوفان ساخت شانزده فیلم کوتاه و بلند، ساخت یک فیلم بلند سینمایی، تصویربرداری و تدوین بیش از 30 فیلم کوتاه، بلند و سریال، ساخت بیش از پانصد تیزر تبلیغاتی و چندین برنامه‌سازی تلویزیونی و مستند دیده می‌شود. حضور در بیش از 40 جشنواره ملی و بین‌المللی فیلم کوتاه و دریافت بیش از 10 جایزه از فستیوال‌های جهانی و بین‌المللی، تدریس عکاسی و تصویربرداری از سال 1379 تا 1387 در موسسه هنری و فرهنگی سروش وابسته به صدا وسیما و آموزشگاه‌های سینمایی آزاد، چاپ تألیف و گردآوری کتاب (آموزش زبان تصویربرداری)، چاپ چهار مقاله علمی در مورد دوربین‌های ربوتیک هوایی در مجله صنعت صدا و تصویر، عضو کانون کارگردانان، عضوانجمن مخترعین کشور، عضو بنیاد ملی نخبگان و مدیرعامل شرکت دانش بنیان جلوه‌گران آسمان طوفان(تنها شرکت صاحب تکنولوژی رباتیک سینمای ایران و اولین تولید کننده ی ربات های فیلمبرداری هوایی ایران زیرنظر معاونت علمی و فناوری ریاست جمهوری) از جمله دیگر فعالیت‌های رحیم طوفان است.  7105 / 7124 /6030            "}