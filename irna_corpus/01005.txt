{"onTitr":"","titr":" میزگرد'منابع آبی اصفهان، چالش ها و راهکارها'در ایرنا برگزار شد","describe":" اصفهان- ایرنا -  میزگرد &#39;منابع آبی استان، چالش ها و راهکارها &#39; روز پنجشنبه با حضور جمعی از استادان دانشگاه، مسوولان و کارشناسان در خبرگزاری جمهوری اسلامی(ایرنا) استان اصفهان برگزار شد.", "text":"به گزارش ایرنا، در این میزگرد، محمدحسین قرائتی مدیرعامل شرکت آب و فاضلاب روستایی اصفهان، حمیدرضا صفوی عضو هیات علمی دانشگاه صنعتی اصفهان و جهانگیر عابدی کوپائی عضو هیات علمی دانشگاه صنعتی اصفهان ، حسن ساسانی معاون حفاظت و بهره برداری شرکت آب منطقه ای اصفهان، ناصر اکبری معاون بهره برداری شرکت آب و فاضلاب استان اصفهان، رضا رضایی معاون امور مشترکین شرکت آب و فاضلاب استان اصفهان و بابک ابراهیمی مدیر برنامه ریزی شرکت آب منطقه ای اصفهان حضور داشتند.این کارشناسان موضوع آب، خشکسالی و خشکی رودخانه زاینده رود را از جمله اصلی ترین مقوله های مورد بحث در کشور و جهان معاصر ارزیابی کردند و به عقیده آنان حل مباحث آبی نیازمند عزم عمومی و مشارکت همگانی است.بنا به گفته آنان خلاهای قانونی، ارزان بودن بهای این مایه حیاتی ، سیاسی کاری، عدم آینده نگری، مشارکت کم دستگاه های اجرایی با یکدیگر از جمله مواردی است که بحران آبی را در کشور به وجود آورده است.جلوگیری از برداشت های غیرقانونی، انضباط آبی، مدیریت واحد تصمیم گیری، روی آوری به روش های نوین کشاورزی و تغییر الگوی کشت و مصرف بهینه از جمله راهکارهای ارایه شده از سوی کارشناسان این نشست بود.حوضه آبریز زاینده رود از اصفهان و چهارمحال و بختیاری تشکیل شده که 93 درصد از مساحت و 98 درصد از جمعیت تحت پوشش این حوضه در استان اصفهان و هفت درصد از مساحت و 2 درصد از جمعیت تحت پوشش آن در استان چهارمحال و بختیاری قرار دارد. زاینده‌ رود بزرگترین رودخانه منطقه مرکزی ایران به طول 350 کیلومتر است که از کوه‌های زاگرس مرکزی بویژه زردکوه بختیاری سرچشمه می گیرد و در کویر مرکزی ایران به سمت شرق حدود 200 کیلومتر پیش می‌ رود و در نهایت به تالاب گاوخونی در شرق اصفهان می ‌ریزد.این رودخانه در دهه های اخیر بدلیل خشکسالی های متوالی، تراکم جمعیت و افزایش برداشت، به یک رودخانه فصلی تبدیل و در پائین دست و در فصول گرم سال با خشکی مواجه می شودگزارش تکمیلی این میزگرد روزهای آینده در خروجی ایرنا قرار می گیرد.6020/6026/            "}