{"onTitr":"","titr":" فرمانده انتظامی رباط کریم: همه صنوف به دوربین مجهزمی شوند","describe":" تهران- ایرنا- فرمانده انتظامی شهرستان رباط کریم گفت: قرار است تمامی صنوف به دوربین مدار بسته مجهز شده و  این دوربینها به  مرکز پلیس متصل می شوند تا اگر سرقت و یا خطری اصناف را تهدید کرد پلیس سریعا وارد عمل شود.", "text":"به گزارش خبرنگار ایرنا، سرهنگ پور سعادت فرمانده انتظامی  عصر امروز در نشست خبری با اصحاب رسانه این شهرستان اظهار داشت: پلیس برای امنیت صنوف مختلف  در 14 نقطه از رباط کریم ، باید به سیستم مانیتورینگ متصل شود که در این رابطه  ادارات نیز باید تلاش کنند.وی افزود: پلیس همواره  در عرصه پیشگیری و مقابله با جرم فعال بوده  و تا سه ماه آینده تمام مجرمان فراری در سطح شهرستان دستگیر و تحویل مقام قضایی خواهند شد.فرمانده انتظامی شهرستان رباط کریم خاطرنشان کرد: یکی از طرح های پلیس، فعال کردن معتمدان محلی است، پلیس افراد معتمد محلی از جمله نیروهای بسیج و ... را شناسایی و در جهت حل مشکلات مردم از آن‌ها بهره مند می شود.پور سعادت ادامه داد: رسانه‌ها سعی کنند امیدبخشی را در جامعه انعکاس داده و مردم را به سوی آرامش دعوت کنند.فرمانده انتظامی شهرستان رباط کریم در ادامه به فعالیت پلیس افتخاری در سطح شهرستان اشاره و خاطرنشان کرد: این نیروی مردمی در بسیاری از نقاط هستند و به عنوان بازوی پلیس فعالیت می‌کنند.** 140 کیلوگرم تریاک کشف شدوی در بخش دیگری از این نشست خبری از برخورد جدی پلیس با خرده فروشان مواد مخدر در سطح معابر و خیابان‌ها خبر داد و گفت: طی روزهای گذشته با خرده فروشان مواد مخدر بر خوردی جدی صورت گرفته که طی آن 140کیلوگرم مواد مخدر از نوع تریاک کشف و دو نفر نیز دستگیر شدند.تهرام/7243/ 1539            "}