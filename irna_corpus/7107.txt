{"onTitr":"","titr":" استقبال مردم خراسان جنوبی از سینما بیشتر شد","describe":" بیرجند - ایرنا - معاون امور هنری و سینمایی اداره کل فرهنگ و ارشاد اسلامی خراسان جنوبی گفت: استقبال مردم این استان از سینما در سال جاری نسبت به سال های قبل بیشتر شده است.", "text":"به گزارش ایرنا سید علی زمزم روز شنبه در نشست خبری در خصوص برگزاری دوره فیلمسازی انجمن سینمای جوانان ایران دفتر بیرجند افزود: فیلم «هزار پا» با درون مایه طنز  پرفروش ترین فیلم سینماهای استان در این مدت بود که نشان از جذب مردم به فیلم هایی با این نوع درون مایه است.وی اظهار داشت: فیلم هزار پا از ابتدای امسال تاکنون در خراسان جنوبی 720 میلیون ریال فروش داشته است.معاون امور هنری و سینمایی اداره کل فرهنگ و ارشاد اسلامی خراسان جنوبی گفت: سه ماه دوم سال جاری یک میلیارد و 205 میلیون و 780 هزار ریال مبلغ فروش بلیط در هفت سینمای استان بود که این میزان نسبت به مدت مشابه سال گذشته 70 درصد رشد داشت.وی اضافه کرد: نخستین جشنواره منطقه ای فیلم و عکس تلفن همراه در راستای پیشگیری از آسیب های اجتماعی با حضور هفت استان یکم آذر ماه در بیرجند برگزار می شود که تا 27 مهر ماه فرصت ارسال آثار است.وی اظهار داشت: آثار ارسالی به جشنواره یادشده باید در حوزه اعتیاد، طلاق، فضای مجازی، بزهکاری، خشونت، فقر و حاشیه نشینی باشد و به نفر برتر این جشنواره در بخش عکس 12 میلیون ریال، نفر دوم 10 میلیون ریال و نفر سوم هشت میلیون ریال جایزه اهدا می شود.زمزم گفت: همچنین به نفر برتر در بخش فیلم 40 میلیون ریال، نفر دوم 30 میلیون و نفر سوم 20 میلیون ریال جایزه اهدا می شود.وی افزود: امسال جشنواره فیلم فجر را در بهمن ماه همزمان با تهران برگزار می کنیم.معاون امور هنری و سینمایی اداره کل فرهنگ و ارشاد اسلامی خراسان جنوبی گفت: تفاهم نامه همکاری در حوزه سینمایی و سمعی و بصری نخستین بار سال 1396 بین سازمان امور سینمایی و ادارات کل فرهنگ و ارشاد اسلامی در استان ها منعقد و در این تفاهم نامه به برگزاری دوره های آموزشی، حمایت از تولید فیلم کوتاه و نیمه بلند، حمایت از ایجاد زیرساخت مناسب سینمایی مثل سینمای سیار تاکید شد.وی افزود: راه اندازی دفتر انجمن سینمای جوانان و دفاتر انجمن سینمای جوان در شهرستان های توانمند از دیگر موارد تفاهم نامه با سازمان سینمایی است و  قبل از سال 1396 همه حمایت هایی که در حوزه سینمایی و سمعی و بصری ارائه می شد، فقط از طرف ادارات کل فرهنگ و ارشاد اسلامی در استان ها بود.زمزم گفت: با هماهنگی های انجام شده به دنبال ایجاد 2 دفتر نمایندگی انجمن سینمای جوانان در شهرستان های قاینات و فردوس هستیم که کار تجهیز آنها توسط اداره کل فرهنگ و ارشاد اسلامی خراسان جنوبی انجام می شود.مسئول انجمن سینمای جوانان دفتر بیرجند هم در این نشست گفت: دفتر انجمن سینمای جوان بیرجند در مدت 10 سال که از تاسیس آن می گذرد تاکنون هفت دوره فیلمسازی بلندمدت برگزار کرده و امسال هم هشتمین دوره آن را برگزار می کند.احمدرضا یاوری افزود: در دوره های تک درس مثل عکاسی، تصویربرداری و فیلمنامه 15 نفر آموزش داده شدند و 15 نفر در دوره فیلمسازی هر سال آموزش می بینند.وی بیان کرد: دوره بلندمدت فیلمسازی 9 ماه است که 13 درس به شکل کامل آموزش داده می شود و یک دوره آموزش فیلمسازی به شکل حرفه ای است و در سطح مدرک دانشگاهی فوق دیپلم است اما مدرک آن توسط وزارت فرهنگ و ارشاد اسلامی صادر می شود.مسئول انجمن سینمای جوانان دفتر بیرجند گفت: در این دوره آموزشی فیلمنامه نویسی، تصویربرداری، صدابرداری، کارگردانی، تدوین و صداگذاری ارائه می شود و همزمان درس نشست فیلم کوتاه و گفت و گو به شکل تئوری و عملی تدریس می شود.وی 15 مهر را مهلت ثبت نام اعلام کرد و افزود: حداقل سن مورد نیاز برای ثبت نام در این دوره ها 18 سال تمام است.7559*3028            "}