{"onTitr":"","titr":" آیین تجلیل از سلطانعلی جهانتیغ شاعر توانمند سیستانی برگزارشد","describe":" زاهدان- ایرنا- آیین تجلیل از استاد سلطانعلی جهانتیغ به پاس سالها تلاش در حوزه شعر بومی و نام آوری و توان در اجرای صحنه ای از سوی موسسه فرهنگی هنری راویان خان هشتم در زابل برگزار شد.", "text":"به گزارش ایرنا یکی از شعرای بومی سرای سیستان در این آیین که چهارشنبه شب در زابل برگزار شد، گفت: سلطانعلی جهانتیغ شعر را از جایی روایت می کند که قابل حدس نیست که این نشان از تکنیک و حرفه ای بودن شاعر دارد.غلامحسین پیری افزود: سلطانعلی جهانتیغ زبان شعرش را به سمت زبان گویشی مردم نزدیک کرده است و طنزهای زیرپوستی زیادی در شعر خود دارد.وی اظهار داشت: شعر این شاعر گویشی سیستان عوام گرایانه نیست اما عامه پسند است و هر فردی با آن ارتباط برقرار می کند در حالی که شاید درکی از شعر سلطانعلی جهانتیغ نداشته باشد.این شاعر سیستانی تاکید کرد: استاد غلامعلی رئیس الذاکرین ستون شعر سیستان را پایه ریزی کرده است و پس از آن پیام سیستانی، فرزاد مرادقلی، حسینعلی منصوری، وحید کیخا و غلامحسین پیری بعنوان پنج شاخه شعر گویشی سیستان مطرح شده اند.پیری تصریح کرد: سلطانعلی جهانتیغ، محمد میر و سعید حاج حسینی نسل بعد از این افراد هستند به طوری که شعر سلطانعلی جهانتیغ با ساختار روایت مند مردم را جذب می کند.شاعر گویشی سیستان گفت: زمانی شاعر در شعر گویشی و فارسی موفق است که شعر او در جامعه جریان داشته باشد و توسط مردم خوانده شود.مدیرعامل موسسه فرهنگی هنری راویان خان هشتم در حاشیه آیین تجلیل از سلطانعلی جهانتیغ به خبرنگار ایرنا گفت: این آیین به پاس سالهای تلاش و کوشش استاد سلطانعلی جهانتیغ در شعر گویشی سیستان و نام آوری و توان ایشان در اجرای صحنه ای برگزار شد.یونس دهمرده افزود: این آیین با عنوان «با من غزل بخوان حافظ شناسی» با حضور حیدرعلی دهمرده عضو هیات علمی دانشگاه زابل و شعر خوانی عباسعلی صباغ زاده، داود مختاری، فرشته بزی، ساناز شهنوازی، نهبندانی و حافظ خوانی شماری از مهمانان برگزار شد.وی تاکید کرد: موسسه فرهنگی هنری راویان خان هشتم با برپایی چنین برنامه های بدنبال ایجاد شادابی و معرفی هر چه بیشتر چهره های علمی، فرهنگی و هنری منطقه سیستان است.مدیرعامل موسسه فرهنگی هنری راویان خان هشتم اظهارداشت: آموزش نیروهای جوان و مستعد منطقه یکی از اهداف موسسه است که پس از صدور مجوزهای رسمی از سوی اداره کل فرهنگ و ارشاد اسلامی سیستان وبلوچستان این برنامه های آموزشی در آینده نزدیک برگزار می شود.7317 **6081            "}