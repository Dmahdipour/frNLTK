{"onTitr":"","titr":" 3000 هکتار از مزارع جنوب کرمان به کشت پیاز اختصاص یافت","describe":" جیرفت - ایرنا - رئیس سازمان جهاد کشاورزی جنوب استان کرمان گفت: سه هزار هکتار از مزارع این منطقه در قالب طرح استمرار به کشت پیاز اختصاص یافت.", "text":"سید یعقوب موسوی روز شنبه در گفت و گو با خبرنگار ایرنا افزود: این میزان زمین در طرح استمرار و در راستای سیاست های دولت و برنامه های ابلاغی وزارت جهاد کشاورزی در سال زراعی جاری زیر کشت پیاز قرار می گیرد.وی بیان کرد: کشاورزان در سال جاری با در نظر گرفتن مدیریت کشت و تولید مبتنی بر بازار، اولویت کشت بموقع را طبق برنامه ابلاغی مورد توجه قرار دهند و از بذرهای تقاضا محور و پربازده استفاده و در راستای توسعه آبیاری نوار تیپ و تغذیه متعادل در تولید محصول سالم گام بردارند.موسوی عنوان کرد: کشت طرح استمرار پیاز در جنوب کرمان در سطح سه هزار هکتار انجام می شود و پیش بینی تولید 153 هزار تن هدف گذاری شده و تا پایان مهر ماه ادامه خواهد یافت.وی افزود: کشت پیاز مطابق برنامه ابلاغی و تقویم زراعی توصیه شده باید انجام گیرد و به منظور جلوگیری از شوک سرمایی و به گل رفتن محصول باید جابجایی نشاهای منطقه سردسیری به زمین اصلی تسریع شود.موسوی ادامه داد: کشاورزان تغذیه متعادل بویژه مصرف کود سولفات پتاس را در راستای افزایش عملکرد و مقاومت در مقابل تنش های محیطی در دستور کار قرار دهند.رئیس سازمان جهاد کشاورزی جنوب کرمان بیان کرد: لازم به یادآوری است کشاورزان بدون توجه به تبلیغات برخی افراد و شبکه بازار با مشارکت موثر در اخذ مشاوره فنی از مراکز جهاد کشاورزی از کشت بی‌ رویه خودداری کنند.سازمان جهاد کشاورزی جنوب کرمان مستقل از مرکز استان، هفت شهرستان جیرفت، عنبرآباد، کهنوج، منوجان، رودبار جنوب، قلعه گنج و فاریاب را تحت پوشش دارد.3029/7450/7429            "}