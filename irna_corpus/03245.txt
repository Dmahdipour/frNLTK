{"onTitr":" ستاری:    ","titr":" روش های تشخیص بیماری ها در آینده نزدیک متحول می شود","describe":" تهران -ایرنا -معاون علمی و فناوری رییس جمهوری گفت: روش های شناسایی و تشخیص بیماری ها با ظهور و ابداع تجهیزات جدید مهندسی پزشکی در حوزه دانش بنیان کشور در آینده نزدیک دچار تحول خواهد شد.", "text":"به گزارش خبرنگار گروه علمی ایرنا، دکتر سورنا ستاری روز سه شنبه در مراسم امضای تفاهم‌نامه با موضوع توسعه کسب و کارهای سلامت دیجیتال با وز‌یر بهداشت، درمان و آموزش پزشکی  در محل معاونت علمی و فناوری ریاست جمهوری در  سخنانی ضمن تقدیر از همراهی دکتر قاضی زاده هاشمی با حوزه دانش بنیان معاونت علمی در حوزه دارو و تجهیزات و پزشکی، بحث سلامت دیجتال در دنیا را بسیار جدی دانست.وی افزود: ضریب نفوذ سلامت دیجیتال در دنیا حدود 28 درصد است، این درحالی است که ضریب نفوذ اینترنت  حدود 23 درصد است و این به این معنی است که ضریب نفوذ صنایع دیجیتال حتی از فروش آمازون بالاتر است و در حوزه کسب و کارهای نوین حوزه نخست محسوب می شود.معاون علمی و فناوری ریاست جمهوری گفت: در طول دو – سه ماه اخیر در کشورمان حداقل 60 کسب و کار نوین یا استارتاپ جدید در حوزه سلامت دیجیتال فعال شده و این نشانگر آن است که این حوزه از پتانسیل بالایی برای رشد برخوردار است.وی گفت: توسعه سلامت دیجیتال در کشور به طور حتم دسترسی مردم به حوزه درمان افزایش خواهد یافت ضمن اینکه هزینه های خدمات به مردم به طور چشمگیری کاهش و کیفیت خدمات نیز افزایش خواهد یافت.ستاری با اشاره به تکنولوژی های- تک مورد استفاده در حوزه سلامت دیجیتال در کشور گفت: به طور حتم روش های شناسایی و تشخیص بیماری ها با ظهور و ابداع تجهیزات جدید مهندسی پزشکی در حوزه دانش بنیان کشور دچار تحول خواهد شد.وی ادامه داد: با توسعه تجهیزات سلامت دیجیتال در کشور، حضور مهندسان در حوزه پزشکی جدی تر خواهد شد و خواه ناخواه مهندسان و پزشکان را به یکدیگر نزدیک تر خواهد کرد.معاون علمی و فناوری رییس جمهوری گفت: بحث سلامت دیجیتال در دنیا تا اندازه ای جدی است که به تدریج به سمت توسعه این تجهیزات برای استفاده در تشخیص های اصلی بسیاری از  بیماری ها در حرکت است که البته مقداری زمان بر است.وی گفت: حوزه سلامت دیجیتال در ایران نیز شروع شده و برخی تجهیزات و نمونه های موفق در این بخش بر اساس فرهنگ و سیستم بومی سازی شده است و این اتفاق بزرگی برای ورود و فعالیت جوانان به این بخش محسوب می شود.ستاری در ادامه اعلام کرد : معاونت علمی و فناوری ریاست جمهوری از آمادگی کامل برای حمایت کامل از توسعه سلامت دیجیتال در کشور و ایجاد یک بازار جدید در زیست بوم دانش بنیان کشور از طریق  توسعه شتاب دهنده ها و استارتاپ ها برخوردار است.وزارت بهداشت، درمان و آموزش پزشکی و معاونت علمی و فناوری ریاست جمهوری روز سه شنبه در راستای حمایت از توسعه کسب و کارهای سلامت دیجیتال در کشور تفاهم ‌نامه امضا کردند.1836**1440            "}