{"onTitr":"","titr":" مدیرکل منابع طبیعی و آبخیزداری کهگیلویه و بویراحمد معرفی شد","describe":" یاسوج- ایرنا- غلامحسین حکمتیان روز سه شنبه در آیینی با حضور معاون سازمان جنگل ها در امور آبخیزداری، مراتع و بیابان و جمعی از مسئولان اجرایی به عنوان مدیرکل منابع طبیعی و آبخیزداری کهگیلویه و بویراحمد معرفی و از خدمات مدیر کل پیشین عزت الله بهشتی فر تجلیل شد.", "text":"به گزارش ایرنا، حکمتیان 16 مهر ماه جاری با حکم جلیل آقایی رئیس سازمان جنگل ها، مراتع و آبخیزداری کشور به سمت مدیرکل منابع طبیعی و آبخیزداری کهگیلویه و بویراحمد منصوب شد.مدیرکل جدید منابع طبیعی و آبخیزداری کهگیلویه و بویراحمد در این آئین اظهار داشت: تخریب منابع طبیعی در کهگیلویه و بویراحمد بهانه ای برای امرار معاش مردم شده است.غلامحسین حکمتیان افزود: یکی از عوامل بسیار تاثیر گذار بر این موضوع در این استان بیکاری و عدم اشتغال جوانان است.وی بیان کرد: استفاده صحیح از منابع طبیعی باید به طور دقیق به مردم آموزش داده شود تا این ظرفیت خدادادی در استان از بین نرود.مدیرکل جدید منابع طبیعی و آبخیزداری کهگیلویه و بویراحمد عنوان کرد: توسعه کشت گیاهان دارویی، جنگل کاری مشارکتی، اجرای پروژه های مکانیکی و بیولوژیکی به منظور جلوگیری از فرسایش خاک از عمده ترین اهداف پیش روی این اداره خواهد بود.مدیرکل پیشین منابع طبیعی و آبخیزداری کهگیلویه و بویراحمد نیز گفت: رتبه برتر جنگل کاری مشارکتی و گیاهان دارویی را این استان در کشور کسب کرده است.وی افزود: 36 هزار هکتار گیاه دارویی در این استان کشت شده که در هر هکتار برای بهره برداران 150 میلیون ریال سود خواهد داشت.بهشتی فر بیان کرد: 36 طی 673 فقره پرونده با پرونده سازی در سطح یک هزار و 159 هکتار در استان متصرفین خلعید شده‌اند.وی ابراز داشت: کاهش مساحت حریق در جنگل‌های استان از یک هزار و 200 هکتار در سال هم اینک به حدود 400 هکتار در سال رسیده است.بهشتی فر افزود: در طی سال‌های اخیر 630 آبگرمکن در مناطق جنگل نشین استان نصب شده است.وی با اشاره به دیگر اقدامات صورت گرفته، تصریح کرد: 360 فقره حریق در این استان خاموش شد. کهگیلویه و بویراحمد یک میلیون و 722 هزار و 800 هکتار عرصه جنگلی و مرتعی دارد که از این میزان 999 هزار و 100 هکتار جنگل و 723 هزار و 700 هکتار نیز مرتع است.9868/6110            "}