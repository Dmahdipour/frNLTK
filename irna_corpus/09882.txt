{"onTitr":"","titr":" عذرخواهی کاپیتان منچستریونایتد از پست اینستاگرامی خود","describe":" تهران - ایرنا - «آنتونی والنسیا» کاپیتان تیم منچستریونایتد که در اینستاگرام شخصی خود پستی با مضمون «اخراج خوزه مورینیو» سرمربی این تیم لایک کرده بود، مجبور به عذرخواهی شد.", "text":"به گزارش ایرنا، روزنامه تلگراف انگلیس روز چهارشنبه نوشت: این بازیکن به دلیل حضور نیافتن در بازی تیمش مقابل دربی کانتی در جام اتحادیه انگلیس که به حذف شیاطین سرخ انجامید، مورد سرزنش قرار گرفت و متعاقبا موجب تیره و تار شدن روابطش با مورینیو شد.با این حال، بازیکن اکوادوری شیاطین سرخ بار دیگر در بازی شب گذشته قرمزها مقابل والنسیا در لیگ قهرمانان اروپا در ترکیب اصلی تیمش به میدان رفت.والنسیا پس از این بازی که با تساوی بدون گل به پایان رسید، در اینستاگرام پستی را که نویسنده در آن مورینیو را دلیل اصلی عذاب آور شدن تماشای بازی های یونایتد دانسته و در ادامه خواستار «رفتن» سرمربی پرتغالی شده بود، لایک کرد.این در حالی است که این بازیکن مدعی شده است او این پست را پیش از پسندیدن به درستی مطالعه نکرده و تاکید دارد که همچنان از مورینیو حمایت می کند، حتی به قیمت ایجاد تنشی دیگر در نیمکت بحران زده این تیم.کاپیتان یونایتد در توییتی نوشت: روز گذشته پستی را در اینستاگرام بدون مطالعه دقیق نوشته ضمیمه شده به تصویر لایک کردم؛ در این باره باید بگویم که به هیچ عنوان با نظرات این پست موافق نیستم و بابت این اتفاق عذرخواهی می کنم، من کاملا حامی سرمربی و هم تیمی هایم هستم؛ همگی برای بهبود نتیجه تیم از دل و جان مایه می گذاریم.در پست اینستاگرامی مذکور آمده است: نتیجه دیدار به هیچ وجه غافلگیرکننده نبود، همیشه مشتاقانه در انتظار تماشای بازی های تیمم بودم اما مورینیو اخیرا کاری کرده که تماشای بازی ها تبدیل به یک عذاب شده است؛ بی شک باید تغییراتی در تیم ایجاد شود، زمان رفتن مورینیو فرا رسیده است.ورزشی**3991**1597            "}