{"onTitr":" سرپرست وزارت تعاون:    ","titr":" اشتغال مهمترین سیاست دولت برای مقابله با دشمن است","describe":" ساری - ایرنا - سرپرست وزارت تعاون، کار و رفاه اجتماعی گفت: علاوه بر مذاکرات بین المللی در بعد سیاست خارجی مهمترین سیاست داخلی دولت برای مقابله با توطئه براندازی از سوی دشمن، اشتغال است.", "text":"به گزارش ایرنا، انوشیروان محسنی بندپی روز پنجشنبه در همایش فرماندهان رده های مقاومت بسیج وزارت تعاون، کار و رفاه اجتماعی در ساری افزود: ما از بدو پیروزی انقلاب در تنگناها و سختی های مختلف قرار داشتیم، استکبار جهانی با روح و پیام انقلابی مخالفت داشته و هر زمان و مقطعی استراتژی های خاصی علیه آرمان های انقلاب داشته است اما در دهه گذشته فشارهای بی امان دشمن برای برانداختن نظام و حتی نشان دادن ناکارآمدی نظام با حساسیت ویژه تری ادامه یافته است.وی با بیان اینکه ما ملت مقاوم و ایستاده ای هستیم، اظهارداشت: اگر امروز خط مقدم خود را کیلومترها آنطرف سنگربندی کرده ایم نشان از درایت ما بوده اگر امروز نقش استراتژیکی در سوریه داریم نشان از آینده نگری ما در ارتباط با توطئه های دشمن دارد.محسنی بندپی افزود: هدف دشمن اما بخش خاصی نیست هدف کل نظام است، برخی در داخل کشور تصور می کنند اگر نیمی از قدرت سیاسی کشور را از کار بیندازند مشکل کشور حل خواهد شد اما دشمن نه در زمان اصولگرایان نه در زمان اصلاح طلبان و نه در زمان اعتدالیون سیاست براندازی اش تفاوت نداشته است.سرپرست وزارت تعاون، کار و رفاه اجتماعی گفت: دشمن هم جنگ اقتصادی و هم جنگ روانی را تدارک دیده چون مکمل جنگ اقتصادی جنگ روانی است، بنابراین هشیاری و آگاهی ما در این شرایط حساس باید بیشتر از گذشته باشد.محسنی بندپی افزود: قسمت دوم به دستگاه های اجرایی و همه کسانی که در ارکان این جامعه قرار دارند، برمی گردد تا به رسالت خدمت رسانی خود به نحو احسن عمل کنند.وی گفت: علاوه بر مذاکرات بین المللی در بعد سیاست خارجی مهمترین سیاست های داخلی از سوی دولت برای مقابله با این دیپلماسی دشمن اشتغال است، در هیچ دوره ای برای اشتغال روستایی و نگه داشتن روستاییان که قشر مولد هستند و ارزش افزوده اضافه می کنند، چنین برنامه ریزی و تلاش صورت نگرفته بود.وی افزود: 17 هزار میلیارد تومان برای اشتغال روستایی با محوریت بانک های مختلف تسهیلات تخصیص یافت که 70 درصد در مرحله اول جذب شده است.محسنی بندپی گفت: در قسمت بعدی به دنبال اشتغال فراگیر برای کل کشور هستیم، توسعه خدمات ای تی، بیمه حوادث و کارفرمایی، طرح تعمیم بانکداری پیوندی از جمله طرح ها و برنامه ها در دستیابی به هدف اشتغال است.وی افزود: علاوه بر این دو طرح تکمیلی برای اولین بار به این برنامه ریزی ها اضافه شده است، اول اینکه متعهد شدیم یک میلیون شغل در سال 97 ایجاد کنیم بدون ریزش مشاغل قبلی و در کنار آن بنگاه های مشکل دار را با برنامه ریزی و حفظ سرمایه در گردش یاری رسانیم تا از ریزش مشاغل جلوگیری شود.سرپرست وزارت تعاون، کار و رفاه اجتماعی افزود: بحث بعدی دولت حمایت های اجتماعی است، مستمری مددجویان کمیته امداد افزایش چند برابری داشته و در اولویت ها حمایت اجتماعی از 20 میلیون خانوار ایرانی مدنظر قرار گرفته که روز یکشنبه این تصمیم اتخاذ خواهد شد.محسنی بندپی گفت: ما بزرگترین وزارتخانه کشور هستیم، رسالت ما اجتماعی است چون با جمعیت سالمندان و کار و تولید و تعاونگران و صاحبان ایده و فکر و اندیشه، معلول و زنان سرپرست خانوار سر و کار داریم، رسالت ما سنگین و با اهمیت است و در این میان بسیجیان می توانند در انجام این رسالت برجسته تر حضور داشته باشند. 7335/1899            "}