{"onTitr":" با رویکرد به گردشگری سلامت    ","titr":" عملیات توسعه فضاهای درمانی بیمارستان فوق تخصصی کیش آغاز شد","describe":" کیش - ایرنا-  عملیات اجرایی طرح توسعه بیمارستان تخصصی و فوق تخصصی کیش به عنوان مهمترین مرکز درمانی و یکی از جاذبه های مهم گردشگری سلامت این جزیره آغاز شد.", "text":"به گزارش ایرنا  در قالب این طرح زیر ساختی علاوه بر توسعه فضا های درمانی و کلینیکی بخش های پشتیبانی و اداری مالی این بیمارستان از امکانات و محیطی مناسب برخوردار می شود .همچنین با انتقال بخشهای غیر درمانی ولاندری به این فضاها بخش اطفال و NICU گسترش می یابد. علاوه بر این ، ساخت بخش بازتوانی شامل فیزیوتراپی و طب فیزیکی و همینطور پست سی سی یو و پست آی سی یو در فضا های مشخص ودردستور کار قرار گرفته که با اجرای آن  بخش درمانی نیز از نظرکمی و کیفی توسعه خواهد یافت.با اجرای این طرح که قرار است تاپایان سال جاری به سرانجام برسد، بیش از 1000 متر مربع به زیربنای این بیمارستان  اضافه می شود و زمینه برای ارائه خدمات بیشتر به مراجعه کنند و متقاضیان گردشگری سلامت فراهم می شود، گردشگری سلامت به عنوان رویکرد و محور توسعه گردشگری کیش در دستور کار  مدیریت این جزیره قرار دارد.  **  مدیرعامل سازمان منطقه آزاد کیش  قبلا رویکرد به گردشگری سلامت را   مورد تاکید قرار داده و معتقد است، این جزیره گردشکری با توجه به توانمندی های بیمارستان تخصصی و فوق تخصصی و برخورداری از تجهیزات و کادر متخصص مقیم و پروازی موجود می تواند به قطب گردشگری سلامت تبدیل شود. «محمد ابراهیم انصاری لاری» مدیرعامل و رئیس هیئت مدیره سازمان منطقه آزاد کیش دی ماه سال 96 در جریان بازدید از بیمارستان تخصصی و فوق تخصصی کیش بر توانمندی و ظرفیت این  بیمارستان در تبدیل به قطب گردشگری سلامت در کشور و منطقه تاکید کرد. وی  با تاکید بر اینکه افزایش گردشگران سلامت نیازمند سرمایه گذاری های بیشتری است افزود: باید توان ایجاد موقعیت رفت و آمدهای ارزان، امکانات اقامتی مناسب و خدمات کامل فراهم شود در این صورت داد و ستدهای انجام شده خود به خود موجب ارتقاء کیفیت و خدمات در بیمارستان و افزایش گردشگران سلامت و از میان رفتن کم و کاستی ها خواهد شد.همچنین در اجرای این رویکرد هفته گذشته، دفتر ارجاع بیمارستان کیش با هدف توسعه و تقویت گردشگری سلامت درعمان راه اندازی و به عنوان گامی مهم و عملی برای جذب گردشگران سلامت از کشورهای حوزه خلیج فارس فعالیت خود را آغاز کرد.به گزارش ایرنا راه اندازی این دفتر پس از حضور فعال بیمارستان تخصصی و فوق تخصصی کیش در نمایشگاه عمان هلث در مسقط و استقبال مراجعه کنندگان، صورت گرفت. نمایشگاه سلامت عمان 2018 اوایل مهرماه جاری  با حضور کشورهای مختلف در مسقط برگزار شد و بیمارستان کیش با اعزام تیمی از متخصصان جراحی در حوزه های سرطان سینه، گوش و حلق و بینی و پوست مو و زیبایی به همراه کارشناس فنی ارتوپدی بیمارستان تخصصی و فوق تخصصی این جزیره ضمن حضور دراین نمایشگاه نسبت به ارائه مشاوره و ویزیت مراجعه کنندگان نمایشگاه اقدام کردند.در این زمینه  امیرکیانی معاون اجرایی بیمارستان و مدیر غرفه بیمارستان کیش گفت: با توجه به پتانسیل های موجود در جزیره کیش و زیر ساخت های درمانی بیمارستان این جزیره، زمینه هایی مناسب برای ارائه خدمات درمانی و تخصصی به بیماران و مراجعه کنندگان داخلی و خارجی  فراهم است. جزیره کیش با 91.5 کیلومتر مربع مساحت در میان آبهای نیلگون خلیج فارس و جمعیت 37 هزار نفری هر سال پذیرای بیش از یک میلیون و هشتصد هزار نفر گردشگر است. این جریزه با توجه به  تجهیزات امکانات بیمارستانی بسیار مجهز، کلینک های تخصصی و کادر درمانی متخصص مقیم و پروازی می تواند یکی از قطب های  خدمات گردشگری سلامت در کشور و منطقه  باشد.  1339            "}