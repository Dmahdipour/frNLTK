{"onTitr":"","titr":" سیل 45 میلیارد ریال به تاسیسات برق غرب مازندران خسارت زد","describe":" نوشهر- ایرنا - مدیرعامل شرکت توزیع نیروی برق غرب مازندران، میزان خسارت ارزیابی شده ناشی از سیل و طوفان به تاسیسات برق رسانی این منطقه را حدود 45 میلیارد ریال اعلام کرد.", "text":"بارش شدید باران که از عصر دیروز در مازندران شروع شد همچنان ادامه دارد و بر اساس برآورد هواشناسی در این مدت رامسر با ثبت 240 میلی متر، بیشترین میزان بارندگی را داشت. کیوان فرح زاد روز شنبه که به همراه گروه های فنی و اجرایی در شهرستان های سیلزده رامسر و تنکابن حضور یافت به خبرنگار ایرنا گفت: این بلای طبیعی باعث شکستگی تعداد زیادی از پایه های تیربرق، پارگی شبکه ها و آسیب دیدگی فیدرهای برق رسانی شهرستان های غربی مازندران بویژه تنکابن و رامسر شده است.وی اظهار داشت: هم اکنون تمامی مشترکان غرب مازندران، به جز مشترکان مناطق روستایی  از جمله 'سلیمان آباد ' و 'سه هزار'  تنکابن  و نیز روستاهای 'گالش محله ' رامسر برقدار هستند.مدیر عامل شرکت توزیع نیروی برق غرب مازندران گفت: با تصمیماتی که در نشست های ستاد مدیریت بحران شهرستان های تنکابن و رامسر گرفته شد، تلاش می شود بزودی برق این روستاها نیز وصل شود.شرکت توزیع نیروی برق غرب مازندران مستقر در نوشهر به بیش از 560 هزار مشترک منطقه غرب مازندران خدمات ارائه می دهد.نور، نوشهر، چالوس، کلاردشت، تنکابن، عباس آباد و رامسر جزو شهرستان های غربی مازندران است.7078 /1602/1899            "}