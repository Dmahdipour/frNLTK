{"onTitr":" رییس هیات مدیره باشگاه استقلال در گفت وگو با ایرنا:    ","titr":" امیدوارم پرسپولیس به فینال لیگ قهرمانان آسیا صعود کند","describe":" تهران - ایرنا - رییس هیات مدیره باشگاه استقلال ابراز امیدواری کرد پرسپولیس به عنوان نماینده ایران با غلبه بر السد قطر راهی فینال لیگ قهرمانان آسیا شود.", "text":"«عباس ملکی» روز شنبه در گفت وگو با ایرنا با اشاره به پیروزی استقلال در جام حذفی برابر نفت مسجد سلیمان خاطرنشان کرد: استقلال شروع بسیار خوبی در جام حذفی به عنوان مدافع عنوان قهرمانی داشت و توانست گام اول را محکم و پرقدرت بردارد.او افزود: استقلال به طور حتم در جام حذفی مدعی اول قهرمانی خواهد بود و تمام تلاش خود می کند تا یک جام دیگر را به کلکسیون افتخارات باشگاه اضافه کند.ملکی یادآور شد: پیروزی برابر تیم خوب نفت مسجد سلیمان به لحاظ روحی و روانی کمک شایانی به استقلال خواهد کرد و از این پس بازیکنان توانمند استقلال با آرامش خاطر و استرس کمتری در مسابقاتی که پیش رو دارند به میدان می روند.رییس هیات مدیره باشگاه استقلال همچنین ابراز امیدواری کرد که این تیم در دیدار معوقه هفته ششم لیگ برتر برابر نفت مسجد سلیمان به سه امتیاز کامل برسد.وی ادامه داد: استقلال دومین دیدار خود برابر نفت سلیمان پیش رو دارد و امیدوارم پیروزی دیگری در کارنامه این تیم به ثبت برسد. به طور حتم با تدابیر کادر فنی و تلاش بازیکنان استقلال این موضوع دور از دسترس نیست.ملکی افزود: شفر سرمربی مورد تایید ماست و همچنان مجموعه باشگاه استقلال از او حمایت می کند و اعتقاد راسخ داریم روزهای بسیار خوبی در انتظار استقلال با این مربی موفق است که فصل گذشته توانایی های فنی‌اش را به خوبی نشان داد.رییس هیات مدیره باشگاه استقلال در پایان برای پرسپولیس نماینده ایران در لیگ قهرمانان آسیا هم آرزوی موفقیت کرد و گفت: این تیم به عنوان نماینده  ایران در آسیا حضور دارد. در این جا بحث رنگ مطرح نیست بلکه بحث ملی مطرح است و امیدواریم این تیم با غلبه بر السد قطر به فینال لیگ قهرمانان آسیا صعود کرده و برای ایران اسلامی افتخار آفرینی کند.ورزشی**م.ت**1597            "}