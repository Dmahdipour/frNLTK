به گزارش ایرنا، آیت الله «قربانعلی دری نجف آبادی» در خطبه های نماز جمعه اراک افزود: ملت ایران اسلامی باید با بهره گیری از تجربیات 40 سال گذشته انقلاب، کاهش تجملات، صرفه جویی در فعالیت ها و با کار جهادی، اتحاد و همدلی تحریم های ظالمانه دشمنان علیه کشور را به فرصتی برای افزایش اقتدار نظام و توسعه واحد های تولیدی تبدیل کنند.وی ادامه داد: رزمندگان انقلاب اسلامی در ابتدای انقلاب و هشت سال جنگ تحمیلی با دست خالی در برابر رژیم طاغوت و بعثی عراق ایستادگی کردند و اسلام و انقلاب را به پیروزی رساندند و اجازه ندادند یک وجب از خاک کشور در دست بیگانگان افتد.امام جمعه اراک بیان کرد: اکنون که رئیس جمهوری در آمریکا به هیچ تعهد و مصوبه بین المللی پایبند نبوده و تمامی قراردادهای بین المللی را زیر پای می گذارد و با جنگ تبلیغاتی و حمایت از منافقان و تروریست به دنبال غارت اموال کشورهای اسلامی است مردم ایران اسلامی باید با بهره گیری از روحیه جهادی و تجربیات گذشته انقلاب در برابر توطئه ها و زیاده خواهی ها از عزت و عظمت کشور دفاع کنند.آیت الله دری نجف آبادی با یادآوری وجود ظرفیت تولید 500 هزار تن مواد پتروشیمی در ابتدای انقلاب افزود: اکنون به برکت اسلام و انقلاب ظرفیت تولید مواد پتروشیمی در کشور به حدود 35 میلیون و ورق آهن به هفت و نیم میلیون تن افزایش یافته است.وی ادامه داد: این مهم نشان دهنده آن است که با مدیریت جهادی و جلوگیری از خام فروشی مواد نفتی و معدنی می توان اقتصاد کشور را از اقتصاد نفتی به اقتصاد تولید محور تبدیل کرده و کشور را همانند گذشته از گردنه های سخت با سربلندی و اقتدار عبور داد.نماینده ولی فقیه در استان مرکزی افزود: ملت ایران اسلامی از مسئولان مجلس و دولت انتظار دارند فعالیت ها و کارهای کلان کشور را با جدیت دنبال کنند و در تخصیص ارز، واردات و صادرات هوشیارانه عمل کرده و وظایف خود را به خوبی انجام دهند.آیت الله دری نجف آبادی ادامه داد: مسئولان دستگاه قضا نیز باید با مفسدان اقتصادی و افرادی که اقدام به احتکار مواد مورد نیاز مردم می کنند قاطعانه برخورد کرده وهیچ گونه خط قرمزی نداشته باشند.وی در بخش دیگری از خطبه های نماز جمعه اراک با یادآوری روز کودک گفت: مهدهای کودک، آموزش و پرورش و خانواده ها باید در زمینه تربیت اسلامی کودکان به عنوان آینده سازان و شخصیت های آینده کشور حساس بوده و مراقبت های لازم را داشته باشند.امام جمعه اراک با یادآوری تصویب لایحه FATF توسط مجلس شورای اسلامی خاطر نشان کرد: تصویب این لایحه در مجمع تشخیص مصلحت نظام در 2 مرحله انجام می شود و در تصویب آن مصلحت مردم مورد بررسی قرار می گیرد.بزرگداشت روز حافظ، روز جهانی استاندارد، شهادت امام مجتبی (ع)، سلمان فارسی و روز تربیت بدنی از دیگر محورهای خطبه های نماز عبادی سیاسی روز جمعه اراک بود.نماز عبادی سیاسی روز جمعه در 33 نقطه استان مرکزی برگزار می شود.1955/3075
      
      