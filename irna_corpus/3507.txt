{"onTitr":"","titr":" موزه ورزش در اردبیل احداث می‌شود","describe":" اردبیل - ایرنا - مدیرکل ورزش و جوانان ‌استان اردبیل از ایجاد موزه ورزش ‌برای معرفی مدال ‌آوران و قهرمانان ورزشی در این استان خبر داد.", "text":"بهرام آقاخانی روز سه شنبه در گفت و گو با ایرنا افزود: در آینده نزدیک برای طراحی موزه ورزش استان فراخوان داده خواهد شد و با استفاده از نظر کارشناسان بهترین طرح انتخاب می شود.وی اظهار داشت: در این موزه تصاویر، فیلم و مدال های قهرمانان ورزشی ، کاپ های قهرمانی، کفش، البسه، عکس، کتاب و مجلات ورزشی برای بازدیدکنندگان به نمایش گذاشته می‌شود.وی همچنین تکریم، معرفی و آشنایی بیشتر مردم به ویژه نسل جوان با افتخار آفرینان، مدال‌ آوران و قهرمانان ورزشی استان را از جمله اهداف ایجاد موزه ورزشی در اردبیل بیان کرد.آقاخانی با بیان اینکه راه اندازی این مجموعه ای بزرگ و فاخر درجذب گردشگران تاثیرگذار است، گفت: ایجاد موزه ورزشی یک ایده نو و جدید در استان است تا قهرمانان ملی و بین‌المللی به گردشگران و توریست‌های ورزشی معرفی شوند.مدیرکل ورزش و جوانان استان اردبیل افزود: با ایجاد این موزه توریسم ورزشی در استان افزایش خواهد یافت و گردشگران داخلی و خارجی علاوه بر بازدید از بناهای تاریخی استان از موزه ورزشی نیز بازدید خواهند کرد.وی با اشاره به برگزاری مسابقات و اردوهای مختلف ورزشی در استان اردبیل در طول سال گفت: ورزشکاران حاضر در مسابقات و اردوهای برگزار شده در اردبیل با بازدید از موزه ورزشی با قهرمانان و ورزشکاران افتخار آفرین این دیار در میادین مهم و بین المللی ورزشی آشنا خواهند شد.6130/ 1257            "}