{"onTitr":" سرپرست اورژانس کشور در گفت و گو با ایرنا:    ","titr":" 60 هزار نفر هر سال در تصادف رانندگی معلول می شوند","describe":" تهران- ایرنا- سرپرست سازمان اورژانس کشور گفت: سالانه حدود 370 هزار نفر در تصادف های رانندگی مصدوم می شوند و نزدیک به 15 تا 20 درصد (حدود 60 تا 70 هزار نفر) این مصدومان، برای همیشه معلول می شوند و هیچ وقت نمی‌توانند به ‏کار و زندگی عادی خود برگردند.‏", "text":"پیرحسین کولیوند روز شنبه در گفت‌وگو با خبرنگار سلامت ایرنا درباره حوادث جاده‌ای و فعالیت‌های بین بخشی اورژانس با ‏سایر دستگاه در راستای کاهش این حوادث و تلفات ناشی از آن، گفت: علاوه بر فعالیتی که در کمیسیون ایمنی راه‌ها انجام می‌شود، ‏سازمان اورژانس فعالیت دیگری نیز با همکاری راهداری، وزارت کشور و پلیس ‏راهور در حال انجام دارد، جلسه‌های زیادی در این راستا برگزار شده است. قصد و نیت این فعالیت‌ها این است که یک نفر بیشتر را از تصادف نجات دهیم زیرا معتقدیم اگر حتی اگر یک ‏نفر را نجات دهیم، انگار همه را نجات دادیم.‏وی افزود:  هنوز با وجود اقدامات انجام شده سالانه حدود 16 هزار فوتی در حوادث جاده‌ای داریم بنابراین جای نگرانی زیادی وجود دارد. از طرفی باید به مصدومان حوادث ‏جاده‌ای نیز توجه کرد. زیرا حدود 370 هزار نفر مصدوم حوادث جاده‌ای چیزی بالغ بر 800 هزار بار مراجعه به مراکز درمانی ‏دارند و درمان آنها گاهی تا یک سال طول می‌کشد و حدود نزدیک به 15 تا 20 درصد مصدومان حوادث جاده‌ای هیچ وقت نمی‌توانند به کار و زندگی عادی خود برگردند.‏سرپرست سازمان اورژانس کشور با بیان اینکه نگرانی درباره مصدومان خیلی بیشتر از فوتی‌های حوادث جاده‌ای است، اظهار داشت: ‏همواره آمارها بر اساس فوتی‌ها اعلام می‌شود، اما باید توجه بیشتری به مصدومان حوادث جاده‌ای داشت.‏کولیوند با تاکید بر همکاری بین بخشی درباره کاهش حوادث جاده‌ای گفت: هر قسمت باید کار خود را به درستی انجام بدهد. به طور مثال ‏راهداری در زمینه توسعه و ایمن سازی راه‌ها، وزارت صنایع در تولید خودروی ایمن، قسمت‌های آموزشی در زمینه آموزش عمومی ‏و راننده‌ها، پلیس راهور در زمینه کنترل راننده‌ها و صدور گواهینامه، اورژانس در زمینه به موقع رسیدن بر بالین مصدوم همه باید وظایف ‏خود را صحیح اجرا کنند. در حال حاضر این اهتمام و تعامل بین بخشی وجود دارد و می‌توان نسبت به کاهش حوادث جاده‌ای امیدوار ‏بود.‏اجتمام * الف پ * 3063            "}