{"onTitr":"","titr":" وقوع سرقت در فردوس 46 درصد افزایش یافت","describe":" بیرجند - ایرنا - فرمانده انتظامی شهرستان فردوس گفت: وقوع سرقت در این شهرستان 46 درصد در یک سال گذشته افزایش داشته است.", "text":"سرهنگ علیرضا فولادی روز پنجشنبه در گفت و گو با خبرنگار ایرنا افزود: در این مدت 197 فقره سرقت به وقوع پیوسته و کشف سرقت ها نیز با افزایش 48 درصدی مواجه بوده است.وی همچنین به کاهش 24 درصدی وقوع سرقت از منازل در فردوس اشاره کرد و گفت: سرقت‌های انجام شده توسط سارقان غیر بومی انجام می‌شود و سه دستگاه خودرو نیز در شهرستان به سرقت رفته بود که توسط ماموران‌ انتظامی شهرستان‌ کشف شد.فرمانده انتظامی فردوس از افزایش 19 درصدی کشفیات موادمخدر طی یک سال گذشته در این شهرستان خبر داد و افزود: مقدار یک تن و 109 کیلوگرم مواد مخدر صنعتی و سنتی از توزیع کنندگان مواد مخدر کشف شد و در این ارتباط 259 نفر نیز دستگیر شدند.وی بیان کرد: برای کاهش تصادفات موضوع بستن کمربند و گذاشتن کلاه ایمنی بین مردم و رانندگان فرهنگ سازی شود و به دلیل رعایت نکردن قوانین راهنمایی و رانندگی، در یک سال گذشته شاهد افزایش 65 درصدی تصادفات فوتی و جرحی در شهرستان فردوس بوده ایم که در این ارتباط تصادفات جرحی 76 درصد افزایش داشته است.فولادی خدمتگزاری و تامین نظم و امنیت را از اهداف نیروی انتظامی برشمرد و گفت: بزرگترین سرمایه نیروی انتظامی اعتماد عمومی است و هر اندازه اعتماد مردم به ما بیشتر باشد در انجام وظایف به ما کمک خواهد کرد.وی تصریح کرد: آموزش همگانی برای پیشگیری از وقوع جرم یکی از اقدامات نیروی انتظامی است که به صورت ارائه آموزش های چهره به چهره در شهرستان انجام می شود.9865*3028            "}