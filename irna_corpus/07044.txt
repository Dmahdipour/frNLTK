{"onTitr":"","titr":" رئیس کمیسیون اروپا ازدستیابی به توافق برگزیت ابرازاطمینان کرد","describe":" لندن – ایرنا – درحالی‌که گمانه‌ زنی‌ها درباره احتمال خروج انگلیس از اتحادیه اروپا بدون دست ‌یابی به توافق برگزیت بالا گرفته است، رئیس کمیسیون اروپا در اظهار نظری ابراز اطمینان کرد که این توافق ظرف چند هفته آینده حاصل خواهد شد.", "text":"به گزارش ایرنا، «ژان کلود یونکر» در گفت ‌و گو با سه نشریه اتریشی که در رسانه‌ های انگلیسی بازتاب پیدا کرد؛ گفت: خروج انگلیس بدون دست ‌یابی به توافق با اتحادیه اروپا، برای این کشور و سایر اعضا اتحادیه مناسب نیست. تصور من این است که ما درباره مفاد توافق برگزیت به تفاهم خواهیم رسید.وی افزود: ما همچنین نیاز داریم تا در کنار دست ‌یابی به توافق برگزیت، درباره یک بیانیه سیاسی به توافق برسیم که فاصله زیادی تا آن وجود ندارد. رئیس کمیسیون اروپا در حالی از احتمال دست‌یابی به توافق برگزیت سخن گفته است که رئیس شورای اروپا «دونالد توسک» دو هفته پیش در نشست رهبران اروپایی در شهر سالزبورگ اتریش اعلام کرد که مذاکرات برای خروج انگلیس از این اتحادیه (موسوم به برگزیت) پیشرفت لازم را نداشته و فرصت برای رسیدن به توافق کوتاه است.وی گفت: رهبران کشورهای اتحادیه اروپا بر این موضع توافق دارند که طرح پیشنهادی نخست‌ وزیر انگلیس، &#39;به دلایل متعدد ازجمله به خطر انداختن بازار واحد اروپا، جواب نخواهد داد.&#39;یک روز بعد، نخست‌وزیر انگلیس با لحنی تند مدعی شد که طرف اروپایی مذاکرات برگزیت را به بن‌بست کشانده است و به دنبال وی سایر مقام‌های انگلیس از آمادگی کشور برای خروج از اتحادیه اروپا بدون دست‌یابی به توافق برگزیت سخن گفتند.بااین‌حال رئیس کمیسیون اروپا خبر داد که روابط دو طرف ظرف چند روز گذشته به‌طور قابل‌توجهی حسنه شده است و ابراز اطمینان کرد چنانچه توافق برگزیت در ماه اکتبر محقق نشود، حتماً در ماه نوامبر حاصل می‌شود.انگلیس قصد دارد تا فروردین سال آینده از اتحادیه اروپا به ‌صورت رسمی خارج شود؛ اما اختلافات میان دو طرف بر سر آینده همکاری با یکدیگر، مذاکرات برگزیت را به بن‌ بست کشانده و چشم ‌انداز دست ‌یابی به توافق در فرصت باقیمانده را تا حد زیادی کاهش داده است.یونکر عنوان کرد که نخست‌ وزیر پیشین انگلیس، دیوید کامرون از او خواسته بود تا در مساله برگزیت دخالت نکند. وی افزود: اگر کمیسیون اروپا در این زمینه ورود کرده بود، موضوعات درستی در مذاکرات مطرح می‌شد. اما هرروز شاهد هستیم که مسائل جدیدی در دو طرف سرباز می‌کند.او در پاسخ به این سؤالی درباره امکان توقف برگزیت گفت: این مساله در اختیار پارلمان و دولت انگلیس است. من در موضوعات داخلی انگلیس دخالتی نمی‌کنم چون به‌اندازه کافی سردرگمی وجود دارد.از سویی، نخست ‌وزیر انگلیس در داخل، به دلیل نحوه مدیریت روند برگزیت به‌ ویژه با توجه به امکان سناریوی خروج بدون توافق و تمدید روند برگزیت به بعد از مهلت فروردین، موردانتقاد زیادی قرار دارد.تعدادی از شرکت‌ های خودروسازی خارجی که انتظار می‌رفت برای دست‌یابی به توافق برگزیت با کشورهای خود لابی کنند، از احتمال تعلیق کارخانه‌های تولیدی در انگلیس خبر داده‌اند. رئیس بانک مرکزی انگلیس به‌تازگی اعلام کرده است که رأی مردم این کشور به خروج از اتحادیه اروپا، 40 میلیارد پوند به اقتصاد این کشور خسارت زده و از سوی دیگر، رئیس صندوق بین‌المللی پول (IMF) در تازه‌ترین گزارش خود هشدار داده است که برگزیت برای انگلیس ازهرجهت پرهزینه است.انگلیس و اتحادیه اروپا قصد دارند تا پیش از نشست رهبران اروپا در اواخر آبان، به توافق برگزیت دست پیدا کنند تا قبل از فروردین سال آینده به تصویب پارلمان‌های دو طرف رسانده شود.اروپام ** هـ ن ** 1546            "}