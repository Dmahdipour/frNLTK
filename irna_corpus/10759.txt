{"onTitr":"","titr":" 7.4 دهم درصد جمعیت بانه سالمندان هستند","describe":" سنندج - ایرنا - رئیس مرکز بهداست بانه گفت: 7.4 دهم درصد از جمعیت 158 هزار نفری این شهرستان را سالمندان تشکیل می دهند و با این شرایط نسبت به جمعیت استان کردستان، جوان تر است.", "text":"به گزارش خبرنگار ایرنا، علی شالباف روز سه شنبه در آیین روز جهانی سالمند اظهار داشت: 9.7 دهم درصد میانگین جمعیت استان کردستان سالمند هستند که حدود 2 درصد بیش از بانه است.وی افزود: سالمندان زمین گیر حتی در دور ترین نقاط روستایی به صورت رایگان توسط نیروهای شبکه بهداشت ویزیت می شود و خدمات رایگان دارویی و درمانی به آنها ارائه می شود.شالباف تاکید کرد: به مناسبت هفته سالمند نیز تمام سالمندان به صورت رایگان از خدمات بهداشتی و درمانی شبکه بهداشت بهره مند می شوند.وی با اشاره به اهمیت و جایگاه سالمندان از دیدگاه اسلام یادآور شد: سالمندان گنجینه های گرانبهای از دانش و تجربه هستند که باید به آنها احترام بگذاریم و از دانش و تجربه های آنها استفاده کنیم.رئیس کمیته امداد امام خمینی (ره) بانه گفت: هشت هزار و 94 نفر مددجو در این شهرستان زیر پوشش خدمات این نهاد هستند که بیش از 50 درصد آنها را سالمندان تشکیل می دهند که بیشتر خانواده های یک نفر و 2 نفر هستند.جلال خلیلی با بیان اینکه جمعیت زنان سالمند زیر پوشش کمیته امداد بیش از مردان است، افزود: جمعیت سالمندان زیر پوشش کمیته امداد چهار هزار و 969 نفر است که از این تعداد سه هزار و 96 زنان سالمند تشکیل می دهند.وی اظهار داشت: بسیاری از مددجویان کمیته امداد در روستاها زندگی می کنند که اعضای خانواده های مددجو به صورت ماهیانه از خدمات این نهاد استفاده می کنند.هفتم تا 14 مهر ماه به عنوان هفته سالمند نامگذاری شده است.استان کردستان یک میلیون و 603 هزار نفر جمعیت دارد که حدود 150 هزار نفر آنها را سالمندان تشکیل می دهند.در این مراسم هدایای نقدی و غیر نقدی به سالمندان زیر پوشش کمیته امداد امام خمینی اهدا شد.شهرستان مرزی بانه با 158 هزار نفر جمعیت در 27 کیلومتری غرب سنندج مرکز استان کردستان واقع شده است.7496/9102            "}