{"onTitr":" بازی های پاراآسیایی 2018؛    ","titr":" والیبال نشسته ایران از سد چین گذشت","describe":" جاکارتا - ایرنا - تیم والیبال نشسته ایران در سومین مسابقه خود در بازی های پاراآسیایی 2018 با نتیجه سه بر صفر از سد تیم چین عبور کرد.", "text":"به گزارش خبرنگار اعزامی ایرنا؛ شاگردان هادی رضایی امروز (سه شنبه) در سومین روز بازی ها در جاکارتا برابر تیم چین به میدان رفتند و در ست نخست با نتیجه 25 بر 18 پیروز شدند. ملی پوشان ایران در ست های دوم و سوم هم به ترتیب با امتیازات 25 بر 12 و 25 بر 15 چین را شکست دادند تا سومین پیروزی پیاپی را به دست آوردند.تیم ملی والیبال نشسته ایران پیش از این کره جنوبی و ژاپن را با نتیجه سه بر یک از پیش رو برداشته بود.تیم والیبال نشسته ایران در بازی های پاراآسیایی 2010 گوانگژو چین و 2014 اینچئون کره جنوبی با کسب نشان طلا بر سکوی نخست قاره کهن ایستاده بود.داوود علیپوریان، صادق بیگدلی، مهدی بابادی، رمضان صالحی حاجیکلایی، مرتضی مهرزاد سلاکجانی، مجید لشکری صنمی، حسین گلستانی، میثم علیپور، حسین فرزانه، محمد نعمتی، عیسی زیراهی و محمدرضا سبحانی نیا نفرات حاضر در این دوره از بازی ها هستند.سومین دوره بازی های آسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**2024            "}