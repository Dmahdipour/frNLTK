{"onTitr":"","titr":" وزیر کشور انگلیس: کوربین تهدیدی علیه امنیت ملی است","describe":" لندن – ایرنا – وزیر کشور انگلیس در اظهارنظری تند، رهبر حزب اصلی اپوزیسیون دولت را به دلیل جانبداری از روسیه در حادثه سالزبری، تهدیدی علیه امنیت ملی خواند.", "text":"به گزارش روز سه شنبه ایرنا، 'ساجد جاوید' این اظهارات را در سومین روز از کنفرانس سالانه حزب محافظه‌کار در شهر بیرمنگام بیان داشت و گفت: تمام تهدیدها از ناحیه خارج نیست؛ بلکه هر عاملی که واکنش ما به تهدید را تضعیف کند یک تهدید به شمار می‌رود.وی با اشاره به حادثه سالزبری عنوان کرد 'جرمی کوربین' دولت روسیه را به دلیل 'حمله شیمیایی به خاک انگلیس' محکوم نکرده و خواستار تعامل با کرملین شده است. کسی که به گفته او، اقدامات ارتش آمریکا، نزدیک‌ترین متحد انگلیس را با داعش قیاس می‌کند یک تهدید علیه امنیت ملی به شمار می‌رود.وزیر کشور انگلیس افزود: اگر کوربین روزی به مقام نخست‌وزیری برسد سیاست‌های او برای کشور خطرناک خواهد بود و ما وظیفه‌داریم جلوی او را بگیریم.دولت لندن ادعا می‌کند که روسیه در عملیاتی مخفیانه‌ای 'سرگئی اسکریپال' جاسوس پیشین مسکو را با استفاده از گاز 'نوویچوک' در شهر سالزبری این کشور مسموم کرده است. مسکو اما هرگونه دخالت در این حادثه را رد و انگلیس را به تخریب عامدانه روابط دو کشور متهم کرده است. مقام‌های لندن در اظهارنظرهای خود، این حادثه را 'حمله شیمیایی به خاک انگلیس' توصیف کرده و 'ولادیمیر پوتین' رئیس‌جمهوری روسیه را مسئول مستقیم این حادثه می‌دانند.در این چارچوب، نخست‌وزیر انگلیس به‌تازگی ادعا کرده است که تحقیقات دستگاه‌های امنیتی این کشور نشان می‌دهد دو مأمور اطلاعات ارتش روسیه موسوم به &#39;جی.آر.یو&#39;، در این حادثه دست داشته‌اند.'جرمی هانت' وزیر امور خارجه انگلیس یکشنبه گذشته طی اظهاراتی در اولین روز کنفرانس حزب محافظه‌کار هشدار داد اگر کرملین به اقدام‌های خود ادامه دهد تاوان سنگینی را پرداخت خواهد کرد.او همچنین از کوربین به دلیل محکوم نکردن روسیه در حادثه سالزبری انتقاد و در مقابل از نخست‌وزیر انگلیس به دلیل آنچه رفتار شجاعانه خواند تمجید کرد و گفت که با تلاش‌های او حدود 150 دیپلمات روس از کشورهای مختلف اخراج شدند.کنفرانس سالانه حزب محافظه‌کار از روز یکشنبه گذشته آغاز و تا فردا (چهارشنبه) ادامه خواهد داشت. براساس برنامه اعلام ‌شده نخست‌وزیر انگلیس قرار است فردا در این اجلاس سخنرانی کند. هم زمان، 'بوریس جانسون' وزیر خارجه پیشین انگلیس که در اعتراض به طرح پیشنهادی دولت برای خروج از اتحادیه اروپا از مقام خود کناره گیری کرد، امروز در حاشیه این کنفرانس سخنرانی می کند. گزارش ها حاکی است که او برای سکان داری حزب محافظه کار و رسیدن به مقام نخست وزیری دندان تیز کرده است.اروپام **هـ ن**2040            "}