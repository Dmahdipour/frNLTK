{"onTitr":"","titr":" 2 کتاب طنز از نویسنده جهرمی منتشر شد","describe":" ایرنا-شیراز- 2 کتاب داستان و شعر طنز با عنوان های 'ما همه مرغیم و به خاطر یک پشه' و 'قیچی' از آثار علی اطهری، نویسنده جهرمی منتشر شد.", "text":"نویسنده این 2 اثر، عصر سه شنبه در گفت و گو با ایرنا اظهار داشت: کتاب 'ما هم مرغیم و به خاطر یک پشه' مجموعه‌ای متشکل از دو داستان طنز است که انتشارات خط‌ خطی آن را به چاپ رسانده است. علی اطهری افزود: 'ما هم مرغیم'، داستان برگزیده مسابقه داستان طنز انتشارات خط‌خطی بود و این انتشارات، داستان های منتخب را در قالب چند کتاب منتشر کرد.این نویسنده گفت: در کتاب یاد شده، افزون بر داستان 'ما همه مرغیم'، داستان 'به خاطر یک پشه' از اعظم رادپور نیز به چاپ رسیده است.وی ادامه داد: این کتاب مشتمل بر 72 صحفه و به صورت مصور است که بخشی از تصویرهای آن رنگی و کاری از امیر مفتون است. اطهری اضافه کرد: همچنین اثر دیگر من که در قالب شعر طنز و دل نوشته تدوین شده 'قیچی' نام دارد و انتشارات بونیز جهرم آن را چاپ و منتشر کرده است.او افزود: این کتاب شعر که شامل 80 صفحه و به بهای 60 هزار ریال به بازار کتاب عرضه شده به صورت مجموعه ای از اشعار فرانو که یکی از قالب های کوتاه طنز آمیز است، سروده شده است. به گفته اطهری آیین رونمایی و جشن امضای این کتاب، هشتم شهریور 97 در باغ کتاب تهران برگزار شد.انتشارات بونیز جهرم در سال 1395نیز مجموعه داستان طنز 'قدرت با لبخند ژوکوند' از اطهری منتشر کرد.اطهری همچنین در سال 91 کتاب جامعی از جغرافیای جاذبه‌های طبیعی جهرم را با عنوان 'جهرم، زیبا شهر فارس' از طریق همین انتشارات به چاپ رسانده بود. شهرستان جهرم در فاصله 193کیلومتری جنوب شرقی شیراز قرار دارد.9910 /6118            "}