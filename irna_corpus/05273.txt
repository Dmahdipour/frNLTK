{"onTitr":"","titr":" نوجوانان فوتبالیست نجات یافته تایلندی در المپیک حضور یافتند","describe":" کوالالامپور- ایرنا- اعضای تیم فوتبال نوجوانان تایلند، نجات یافته از مهلکه یک غار خطرناک در شمال این کشور که به عنوان نماد امید در بازی های ورزشی معرفی شده اند، در مسابقات المپیک جوانان 2018 آرژانتین حضور یافتند.", "text":"به گزارش روز دوشنبه ایرنا، این 13 عضو تیم فوتبال نوجوانان تایلند که در غاری هزارتو در شمال بانکوک پایتخت این کشور بیش از دو هفته گیر افتاده بودند، توانستند پس از کسب آموزش های لازم و کمک تیم غواصان بین المللی، خود را پس از 18 روز از مهلکه نجات دهند.این گروه شامل 12 پسر نوجوان یازده تا شانزده ساله به همراه مربی بیست و پنج ساله تیم فوتبال جوانان تایلند از روز شنبه دوم تیرماه وارد غار the Tham Luang Nang Non واقع در شمال این کشور شدند که ورودی های این غار به دلیل بالا آمدن سطح آب ناشی از سیلاب های جاری و بارش های تند موسمی بسته شد.آنها بر اثر بارش های سیل آسای مون سون در دل مجتمع غاری موسوم به &#39;تام لوآنگ&#39; حبس شده بودند و پس از چند روز توسط دو غواص انگلیسی عضو یک گروه بین المللی زنده شناسایی شده، اما دشواری خروج آنها از این مهلکه موجب شده بود تا همه آنها براحتی نتوانند از این غار نجات یابند. در هر حال، دولت تایلند موفق شد با کمک بیش از 10 هزار سرباز مجهز این افراد را از دل این غار نجات دهد تا آزمونی باشد برای دولت این کشور تا به جهان نشان دهد که ملت این کشور در شرایط سخت و ناامید کننده می توانند به نجات جان هم بشتابد.البته بسیاری از کشورهای جهان از جمله چین، ژاپن، استرالیا، انگلیس و آمریکا نیز گروه هایی از متخصصان، غارشناسان و نیروهای نظامی خود را برای کمک در این عملیات نجات اعزام کرده بودند.مسؤولان برگزاری بازی های آسیایی 2018 جاکارتا اندونزی و المپیک نوجوانان 2018 بوئنوس آیرس در روزهایی که این نوجوانان در غار محبوس بودند اعلام کردند در صورتی که این افراد از این مهلکه جان سالم به در برند، از آنها برای شرکت دراین بازی ها دعوت خواهند کرد.این نوجوانان پس از رهایی و پشت سرگذراندن دوران درمان و احیای روحی خود، برای نخستین بار در مسابقات المپیک شرکت کردند و هنگام ورود به بوئنوس آیرس با استقبال بسیاری از ورزشکاران و مسؤولان برگزاری رو به رو شدند.این نوجوانان پس از نجات از این شرایط سخت و مهلک در منطقه جنوب شرق آسیا به عنوان نماد امید به ویژه در مسابقات ورزشی معرفی شده اند.سومین دوره بازی‌های المپیک جوانان 15 الی 26 مهرماه در بوئنوس آیرس پایتخت آرژانتین برگزار می‌شود که کاروان ورزشی ایران نیز با 49 ورزشکار (14 دختر و 35 پسر) در 17 رشته ورزشی در این رقابت ها شرکت کرده است.شبس**آساق**1599**1504            "}