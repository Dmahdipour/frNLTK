{"onTitr":"","titr":" نوار شکست های نفت مسجدسلیمان با مرزبان ادامه دارد","describe":" اهواز – ایرنا – دیدار تیم های نفت مسجدسلیمان و استقلال تهران در هفته ششم رقابت های لیگ برتر کشور با برتری تیم استقلال به پایان رسید.", "text":"به گزارش ایرنا دیدار 2 تیم نفت مسجدسلیمان و استقلال تهران در هفته ششم رقابت های لیگ برتر فوتبال کشور شنبه شب در ورزشگاه شهید بهنام محمدی مسجدسلیمان برگزار شد که تیم استقلال در نهایت با نتیجه 2 بر یک به پیروزی رسید. در این دیدار حبیب عباسی، مجبتی بیژن، موسی کولیبالی، حکیم نصاری، سید پیمان میری، محمدحسینی، میلاد خدایی، علیرضا علیزاده، محمود قائد رحمتی، اسماعیل شریفات و فرشید محمدی برای تیم نفت مسجدسلیمان به میدان رفتند. همچنین سید مهدی رحمتی، پژمان منتظری، روزبه چشمی، فرشید باقری، وریا غفوری، میلاد زکی‌پور، علی کریمی، فرشید اسماعیلی، مهدی قائدی، روح الله باقری و الهیار صیادمنش ترکیب تیم استقلال را دراین بازی تشکیل می دادند. در دقیقه 2 بازی الهیار صیادمنش از موقعیت به دست آمده در محوطه جریمه تیم نفت مسجدسلیمان به خوبی بهره برد و دروازه این تیم را باز کرد. همچنین در دقیقه 29 بازی مهدی قائدی بازیکن تکنیکی آبی های پایتخت نشین دومین گل این تیم را به ثمر رساند. در دقیقه 88 بازی بازیکن تیم نفت مسجدسلیمان در محوطه جریمه تیم استقلال سرنگون شد که داور نقطه پنالتی را نشان داد و حکیم نصاری از روی نقطه پنالتی دروازه سید مهدی رحمتی را باز کرد. قضاوت این دیدار بر عهده سیدمهدی سیدعلی بود که علیرضا ایلدروم و تورج عیوض محمدی او را در امر قضاوت همراهی می کردند. در این دیدار که با حضور 10 هزار هوادار مسجدسلیمانی برگزار شد حکیم نصاری ، اسماعیل شریفات، سید محمد حسینی و محمود قائد رحمت از تیم نفت مسجدسلیمان و الهیار صیادمنش، روح الله باقری و فرشید محمدی مهر بازیکنان تیم استقلال از داور بازی کارت زرد دریافت کردند. موسی کولیبالی از تیم نفت مسجدسلیمان و میلاد زکیپور بازیکن تیم استقلال با دریافت کارت زرد دوم از زمین بازی اخراج شدند. تیم های نفت مسجدسلیمان و استقلال با کسب سه و 11 امتیاز به ترتیب در مکان های هفتم و پانزدهم رده بندی قرار گرفتند. 9879/6002            "}