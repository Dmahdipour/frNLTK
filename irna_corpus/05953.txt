{"onTitr":"","titr":" وزیر دفاع سوریه: فصل خطرناک جنگ به پایان رسید","describe":" دمشق- ایرنا- سپهبد علی عبدالله ایوب وزیر دفاع سوریه گفت: فصل خطرناک جنگ در این کشور پایان یافته، طرح تجزیه فرو پاشید و حلقه های آن از هم گسسته است.", "text":"به گزارش ایرنا، وی روز یکشنبه در گفت وگو با تلویزیون سوریه به مناسبت چهل و پنجمین سالگرد پیروزی سوریه در جنگ اکتبر با رژیم صهیونیستی با اعلام این مطلب افزود: سوریه پایدار با توجه به اصول و ارزش های خود متحد و یکپارچه خواهد ماند و بر حق خود برای دفاع از عزت و کرامت فرزندان به رغم همه توطئه ها و هزینه ها تاکید خواهد کرد.سوریه و مصر از 6 تا 25 اکتبر 1973 (14 مهر ماه تا 3 آبان ماه 1352) با رژیم صهیونیستی درگیر شدند که در جریان آن بخش هایی از سوریه در جنوب این کشور شامل قنیطره از اشغال نیروهای این رژیم آزاد شد.وزیر دفاع سوریه اضافه کرد: نیروهای ارتش قهرمان به مقابله با تروریسم و حامیان آن تا باز پس گیری آخرین وجب از خاک کشور ادامه خواهند داد.وزیر دفاع سوریه بیان کرد: این جنگ بر کشورمان تحمیل شد و ما باید در حد و اندازه مسئولیت و وظایف ملی، قانونی، اخلاقی و انسانی در دفاع از عزت و کرامت کشور و ملت وارد این میدان می شدیم.نیروهای مسلح سوریه در سالروز جنگ اکتبر در سراسر این کشور چهل و پنجمین سالروز آزادسازی بخش هایی از استان قنیطره از اشغال اسرائیل را جشن گرفتند.در این جشن ها ارتش و نیروهای مسلح سوریه بر عزم و اراده خود تا پاکسازی کامل سوریه با آزادسازی مناطق اشغال شده، تاکید کردند.سوریه از اسفند ماه 1389 نیز درگیر بحران مورد حمایت از سوی برخی کشورهای غربی - عربی همسایه و رژیم صهیونیستی است. حضور بیش از 360 هزار تروریست از 120 کشور جهان وابسته به 103 گروه تروریستی در شهرهای مختلف سوریه سبب شد طی 8 سال گذشته بسیاری از زیرساخت شهرهای مهم این کشور تخریب شود.اکنون بیش از 70 درصد سوریه از اشغال تروریست ها آزاد شده و تلاش برای آزاد مابقی مناطق نیز ادامه دارد.خاورم**8005*1436*            "}