{"onTitr":" لیگ برتر فوتبال ساحلی؛    ","titr":" ملوان بندرگز مقابل نماینده چهار محال و بختیاری شکست خورد","describe":" گرگان - ایرنا – تیم فوتبال ملوان بندرگز نماینده استان گلستان در لیگ برتر فوتبال ساحلی کشور، شامگاه جمعه و در هفته ماقبل پایانی لیگ در مصاف با شهدای چلیچه چهار و محال و بختیاری با نتیجه سه بر دو شکست خورد.", "text":"به گزارش ایرنا، این دیدار از سری رقابت های هفته بیست و یکم رقابت های لیگ برتر فوتبال ساحلی و به میزبانی شهدای چلیچه شهرکرد برگزار شد و تنها نماینده استان گلستان در این رقابتها همانند هفته گذشته شکستی دیگر در کارنامه خود ثبت کرد.ملوان بندرگز در این دیدار و در ثانیه یک بازی و از روی شوت آغازین بازی، گل نخست را از تیم چلیچه دریافت کرد.در ادامه بازی با هوشیاری مهاجم تیم میزبان و تعلل مدافعان و دروازه بان ملوان، گل دوم نیز به سادگی وارد دروازه ملوان شد و هرچند با تلاش بازیکنان ملوان بندرگز، بازی به تساوی دو بر دو کشیده شد ولی بازیکنان شهدای چلیچه با زدن سومین گل، موفق شدند سه امتیاز به اندوخته های خود در جدول لیگ برتر اضافه کنند.سرمربی ملوان بندرگز پس از پایان این دیدار به شدت از عملکرد تیم داوری انتقاد کرد و گفت: تیم داوری بسیار ضعیف و پایین تر از سطح لیگ برتر قضاوت کردند.مهران شهسوار ادامه داد: هر چند موقعیت های گل بیشماری برای مهاجمان ملوان خلق شد، اما بی دقتی و نداشتن تمرکز کافی سبب شد تا ملوان نتواند به گل های بیشتری دست یابد و در روزی که مستحق باخت نبودیم ،تن به شکست دادیم. به اعتقاد سرمربی ملوان، در صحنه گل سوم تیم شهدای چلیچه توپ از خط دروازه ملوان عبور نکرده بود و داور در تکمیل سوت های اشتباه خود، به اشتباه این توپ را گل اعلام کرد.محسن تقی پور  و محمود امان اللهی به همراه فرید مهدوی تیم داوری این بازی را تشکیل می دادند و محمد بنی مهد کیوانی وظیفه نظارت برعملکرد داوران را برعهده داشت. حسن عبدالهی ،علی درویش متولی، میلاد درزی، حمیدرضا ربانی، وحید قلی پور، عیسی کمال غریبی، علیرضا خسروی، مهدی ابراهیمی، سعید صادقی، امیر خزایی، دانیال جهانبازی، محمد ایرجی و محمدرضا ولی پور بازیکنان این فصل ملوان هستند که زیر نظر مهدی تبیانیان مسابقه می دهند.به گزارش ایرنا در لیگ فوتبال ساحلی 12 تیم شهرداری سمنان، شهرداری بندرعباس، خزر رودسر، شهریار ساری، شهدای چلیچه، پیام کویر اردکان، شهرداری چابهار، شهید جهان نژادیان آبادان، ملوان بندرگز، پارس جنوبی بوشهر، مقاومت اردکان یزد و ایفا تیم اردکان به صورت رفت و برگشت با هم رقابت می کنند. به گزارش ایرنا؛ در پایان هفته بیست و یکم این بازی ها، تیم پارس جنوبی بوشهر  همانند دوسال گذشته قهرمان لیگ برتر سال 97 شد.ملوان که در دوره قبلی لیگ برتر با 28 امتیاز رتبه 6 کشور را کسب کرده بود، در پایان هفته بیست و یکم این بازی ها 25 امتیاز در کارنامه دارد.بندرگز در غرب استان گلستان و در 42کیلومتری گرگان واقع است.  /1860/7333            "}