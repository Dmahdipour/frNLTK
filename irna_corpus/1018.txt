{"onTitr":" معاون بهداشت و درمان سپاه:    ","titr":" 10 بیمارستان صحرایی در راهپیمایی اربعین برپا می شود","describe":" تهران- ایرنا- معاون بهداشت و درمان سپاه پاسداران انقلاب اسلامی و رئیس ستاد اربعین اداره بهداشت و درمان سپاه و بسیج گفت: 10 بیمارستان صحرایی در مناطق مرزی شلمچه، چزابه و مهران و همچنین مسیر راهپیمایی اربعین از نجف تا کربلا  برپا خواهیم کرد.", "text":"به گزارش ایرنا از سپاه نیوز، سردارسرتیپ دوم پاسدار احمد عبداللهی روز پنجشنبه درباره اقدامات معاون بهداشت و درمان سپاه برای ارائه خدمات به زائران در مسیر راهپیمایی اربعین اباعبدالله الحسین (ع) اظهار داشت: معاونت بهداشت و درمان سپاه و بسیج، امسال نیز همچون سال‌های گذشته، افتخار برپایی مراکز درمانی صحرایی و سیار در مسیرهای تردد زائران اربعین حسینی در کشور عراق و در مسیر پیاده روی از نجف تا کربلا و همچنین در مرزهای شلمچه، چزابه و مهران را خواهد داشت.وی ادامه داد: تیم‌های تخصصی و تمام تجهیزات و امکانات مورد نیاز، در بیمارستان‌های صحرایی و سیار سپاه در ایام اربعین پیش‌بینی شده است و آماده ارائه خدمات به همه زائران امام حسین (ع) هستیم.معاون بهداشت و درمان سپاه اظهار داشت: پیش بینی شده است تا در صورت نیاز از اورژانس هوایی نیز برای ارائه بهتر و سریعتر خدمات به زائران استفاده شود.اجتمام*3229*1834            "}