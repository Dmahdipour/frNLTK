{"onTitr":"","titr":" واعظی: کارت هوشمند سوخت احیا می شود","describe":" تهران-ایرنا- رییس دفتر رییس جمهوری گفت: نخستین اقدامی که برای نظارت بیشتر و مقابله با قاچاق مواد سوختی انجام می دهیم، احیا دوباره کارت سوخت است تا از این طریق بر خودروهایی که از بنزین استفاده می کنند، نظارت بیشتری داشته باشیم.", "text":"به گزارش خبرنگار سیاسی ایرنا «محمود واعظی»روز چهارشنبه  پس از پایان جلسه هیئت دولت و در جمع  خبرنگاران درباره برنامه دولت برای احیای کارت سوخت، گفت: با توجه به تفاوت نرخ بنزین در ایران - که به ازای هر لیتر یک هزار تومان است - با کشورهای همسایه که از شش تا 9 هزار تومان است، بنزینی که در واقع متعلق به مردم است، روزانه به میزان زیادی قاچاق می شود.رییس دفتر رییس جمهوری یادآورشد: از طرف دیگر بحث محدودیت های واردات و بحث های زیست محیطی و وارونگی هوا هم وجود دارد که همه اینها را در کمیته ای بررسی می کنیم.**معرفی گزینه های پیشنهادی برای وزارتخانه ها پس از تعطیلات هفته آینده مجلسرییس دفتر رییس جمهوری در ادامه گفت: گزینه های پیشنهادی برای وزارتخانه ها در نخستین جلسه مجلس شورای اسلامی بعد از تعطیلات هفته آینده به مجلس معرفی خواهند شد.واعظی درباره تغییرات کابینه و زمان معرفی وزرای پیشنهادی به مجلس گفت: بنای ما بر این بود که وقتی که لایحه تغییر ساختار - که سال گذشته برای مجلس فرستادیم- تصویب شد، تغییرات در کابینه را هم همزمان با این لایحه انجام دهیم.وی افزود: هفته گذشته از مجلس گفته شد که تمایلی به تصویب این لایحه ندارند. این دو وزارتخانه که اکنون با سرپرست اداره می شوند برای آنها جایگزین هایش را تعیین کردیم و ممکن است یکی دو وزارتخانه دیگر هم باشد. رییس دفتر رییس جمهوری افزود: بنا بود روز گذشته گزینه ها را به مجلس معرفی کنیم. به دلیل اینکه مجلس هفته آینده تعطیل است حتی به هیئت رییسه هم گفتیم که آماده هستیم گزینه ها را معرفی کنیم و هیئت رییسه گام هایی برداشت تا تعطیلی هفته آینده را لغو کند، با توجه به اینکه نمایندگان محترم از قبل در استان های خود برنامه ریزی های کرده بودند روز دوشنبه از مجلس تماس گرفتند، با توجه به اینکه مجلس هفته آینده جلسه علنی ندارد، در فرصت دیگر معرفی کنید. واعظی افزود: از سوی دیگر زمانی که گزینه ها معرفی می شوند باید ظرف یک هفته بررسی ها تمام شود. بنابراین اولین روزی که مجلس بعد از تعطیلات تشکیل جلسه داد، اسامی وزرا را اعلام خواهیم کرد.** جلسه ای بین اقتصاددانان و رییس جمهوری برگزار می کنیموی همچنین در پاسخ به خبرنگار ایرنا درباره نامه 250 نفر از صاحبنظران درباره مشکلات اقتصادی، اظهار داشت: از همه دلسوزانی که به دولت پیشنهاداتی را ارایه می دهند تشکر می کنیم. به ویژه  اقتصاددانانی که در این برهه که مشکلات اقتصادی داریم، با دلسوزی مشورت داده و پیشنهادات خود را می دهند، قطعا این پیشنهادات را ما برای وزارتخانه های ذیربط می فرستیم و در ستاد اقتصادی دولت هم بررسی می شود.رییس دفتر رییس جمهوری خاطرنشان کرد: هفته گذشته هم تعدادی از اقتصاددانان نامه نوشته بودند که آن را بررسی کردیم و توصیه کردیم که وزرا با دوستان جلسه بگذارند که آقای دکتر نوبخت جلسه گذاشتند و دوستان دیگر هم این کار را خواهند کرد. بنا داریم با حضور تعدادی از اقتصاددانان با رییس جمهوری در آینده جلسه ای داشته باشیم. وی در پاسخ به سوال دیگری مبنی بر اینکه آیا ممکن است جابجایی ها در داخل کابینه صورت گیرد، گفت: ممکن است وقتی در جایی سمتی ایجاد می شود، این جابجایی از داخل کابینه باشد. چون شناخت بیشتری ازعملکرد، فکر و توانایی شان داریم.** اثرات حکم دیوان در عرصه بین المللی کاملا به نفع ایران بودواعظی در پاسخ به سوالی درباره دادگاه دیوان دادگستری لاهه و تمهیدات در نظر گرفته شده توسط دولت برای موفقیت در این خصوص، اظهار داشت: گام اول در این باره محکم برداشته شد و اثرات آن هم در داخل ایران و هم در عرصه بین الملل کاملا به نفع ایران بود.وی به عکس العمل آمریکایی ها در این خصوص اشاره کرد و یادآور شد: آن ها عکس العمل منفعلانه ای از خود نشان دادند و اعلام کردند که می خواهند از عهدنامه مودت خارج شوند. باید آنچه حق خود می دانیم و قانون به ما اجازه می دهد را با قوت بیشتر ادامه دهیم.واعظی درباره میزان مبالغ بلوکه شده توسط آمریکایی ها و پیگیری آن در دادگاه لاهه هم گفت: مواردی که مربوط به پروسه حقوقی است، قابل پیش بینی نیست، اما می توانم بگویم از همه توانایی خود از نظر حقوقی– چه حقوقدان های داخل کشور و چه حقوق دان های خارج از کشور – استفاده خواهیم کرد تا موفق شویم.وی درباره حضور رییس جمهوری در دانشگاه تهران و سخنرانی ایشان در این دانشگاه، گفت: ایشان هر سال در آغاز سال تحصیلی جدید به یکی از دانشگاه ها می رود و دیداری با اساتید و دانشجویان خواهند داشت؛ این دیدار هم مانند سال های گذشته انجام خواهد شد.واعظی همچنین در پاسخ به سوالی درباره درخواست اروپایی ها برای تاسیس دفتر در تهران، گفت:اروپایی ها که در ایران سفارت دارند و کارهای دو جانبه خود را انجام می دهند. وقتی اتحادیه اروپا در کشوری دفتر باز می کند کل موضوعاتی که مرتبط با اتحادیه اروپا است از طریق این دفتر انجام می شود.وی اضافه کرد: همکاری های ما و اتحادیه اروپا در ابعاد مختلف در حال گسترش است، بویژه در مورد مسئله برجام قول و قرارهایی می گذاریم، به نظر می رسد که اگر روال عادی آن طی شود و با موافقت مراجع ذیربط، تاسیس این دفتر می تواند برای همکاری اقتصادی ما با اروپا مفید باشد.رییس دفتر رییس جمهوری درباره طرح اصلاح تعطیلات توسط نمایندگان مجلس هم، گفت: ما جزو کشورهایی هستیم که روزهای تعطیلی مان در طول سال بسیار زیاد است و می تواند به کسب وکار و برخی برنامه ریزی های قبلی لطمه بزند. واعظی خاطرنشان کرد: من فکر می کنم اگر کمیته ای در این زمینه خوب کار کند، حتما دولت هم از آن حمایت می کند.سیام**2021**9314**1535            "}