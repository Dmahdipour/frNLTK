{"onTitr":"","titr":" مهاباد پیشتار اشتغال فراگیر روستایی در آذربایجان غربی است","describe":" مهاباد- ایرنا- رییس اداره تعاون، کار و رفاه اجتماعی مهاباد گفت: این شهرستان رتبه نخست جذب اعتبارات اشتغال فراگیر روستایی در آذربایجان غربی را دارد.", "text":"به گزارش ایرنا، فاروق دانشمند روز چهارشنبه در جلسه کارگروه اشتغال و کمیته راهبردی سرمایه گذاری این شهرستان افزود: مهاباد توانسته 88 درصد بیشتر از سهمیه خود با تصویب و جذب اعتبارهای طرح های اشتغال فراگیر روستایی را کسب کند.وی ادامه داد: تاکنون 468 طرح اشتغال فراگیر روستایی در این شهرستان با 535 میلیارد و 173 میلیون ریال و اشتغالزایی برای یکهزار و 396 نفر مصوب و به بانک های عامل معرفی شده است.'دانشمند' با اشاره به اینکه تاکنون 232 میلیارد ریال به طرح های مصوب در قالب 115 طرح پرداخت شده، اضافه کرد: با پرداخت این میزان تسهیلات برای 477 نفر اشتغال ایجاد شد.رییس اداره تعاون، کار و رفاه اجتماعی مهاباد بیان کرد: بیشترین طرح های اشتغال روستایی این شهرستان به ترتیب در حوزه های کشاورزی، صنعت و معدن، امور روستا و عشایر است.دانشمند اظهار داشت: بانک های کشاورزی با 99 میلیارد ریال، پست بانک ایران با 77 میلیارد ریال و بانک صندوق تعاون با 51 میلیارد ریال بیشترین میزان پرداختی تسهیلات به طرح های اشتغال روستایی را دارد. وی همچنین در خصوص طرح های اشتغال فراگیر در مناطق شهری نیز عنوان کرد: تاکنون 113 طرح در کمیته فنی این شهرستان مصوب شده که به 23 طرح به میزان 121 میلیارد ریال اعتبار پرداخت و زمینه اشتغال برای 541 نفر از شهروندان در این چارچوب فراهم شده است.به گزارش ایرنا سهم آذربایجان غربی از تسهیلات اشتغال فراگیر روستایی چهار هزار و 800 میلیارد ریال است که بر اساس طرح های پیشنهادی بین شهرستان ها تقسیم می شود و محدودیتی در زمینه تخصیص این اعتبارها وجود ندارد.شهرستان مهاباد با 237 هزار نفر در جنوب آذربایجان غربی واقع شده است.9903/6185/3072            "}