{"onTitr":"","titr":" سبک زندگی ناسالم درمالزی عامل شیوع بیماری های غیراپیدمیک","describe":" کوالالامپور - ایرنا - نتایج تحقیقات جدیدی نشان می دهد که در مالزی سبک زندگی ناسالم  مانند شیوع استفاده از غذاهای ممنوعه شامل انواع فست فود، مصرف مستمر غذاهای رستورانی، ورزش نکردن، چاقی مفرط، سرطان را به عنوان چهارمین عامل مرگ و میر دراین کشور گسترش داده است.", "text":"به گزارش روز سه شنبه ایرنا، وزارت بهداشت مالزی با انتشار گزارشی مهمترین بیماری وعامل مرگ و میر در میان مردم مالزی را شامل بیماری های غیراپیدمیک مانند دیابت، بیماری های قلبی و عروقی و سرطان ها اعلام کرد.دکتر ذوالکفلی احمد وزیر بهداشت مالزی با انتشار تازه ترین تحقیقات انجام شده درمورد وضعیت سلامت دراین کشور اعلام کرد: بیماری های شایع درمردم مالزی عمدتا مرتبط با سبک زندگی نامناسب اعم از استفاده از غذای ناسالم، مصرف بالای دخانیات و ورزش نکردن است.مرکز تحقیقات سرطان وزارت بهداشت مالزی نشان می دهد که سرطان به عنوان چهارمین عامل مرگ و میر در مالزی شناخته شده است.بر اساس این گزارش میزان ابتلا به سرطان در این کشور در سال را 37 هزار مورد جدید اعلام کرده که شیوه غذایی ناسالم از جمله علل آن است.مصرف غذاهای غیرخانگی و استفاده از غذاهای رستوران های مختلف در مالزی شیوع بالایی دارد. باتوجه به فعالیت تعداد زیادی از شرکت های زنجیره ای بین المللی مانند مک دونالد، کی اف سی تولید کننده انواع فست فوت، مردم در مالزی از مصرف کنندگان بالای فست فود هستند که همین امر عامل مهمی در شیوع بیماری های غیر اپیدمیک مانند چاقی های مفرط، بیماری های قلبی و عروقی و انواع سرطان هاست. طبق این بررسی ها در سال های 2007 تا 2011 ، از هر 100 هزار مبتلا به بیماری سرطان در مالزی بیش از 86 درصد مردان و افزون بر 99 درصد در زنان بوده است.در تمام شهرهای مالزی رستوران های خیابانی بسیار خودنمایی می کند و مالایی ها و چینی ها و هندی ها به عنوان سه قوم اصلی مالزی از مشتریان اصلی دائمی و روزانه این رستوران ها هستند. علاوه بر بالا بودن سرانه مصرف غذاهای غیرخانگی در میان مالزیایی ها ، استعمال دخانیات نیز یکی دیگر از عادات ناسالمی است که در میان اقشار مختلف به ویژه جوانان  شیوع بالایی دارد.از نظر رویکردهای اجتماعی  نیز زنان و مردان مانند برخی کشورهای دیگر به دنبال رژیم های مفرط لاغری نیستند و چاقی امری مضموم محسوب نمی شود.نکته قابل توجه دیگر اینکه اگرچه رستوران های ملل مختلف در مالزی یکی از ویژگی های جذب گردشگران خارجی می باشد اما سرانه مصرف غذای غیرخانگی در میان مردم بومی نیز بسیار بالاست.البته رستوران ها در مالزی دارای درجه بندی های مختلف کیفی دارند اما بسیاری از رستوران های خیابانی  روزانه مالامال از مشتریان محلی هستند. علاوه براین استفاده از ظروف پلاستیکی به عنوان ظروف اصلی در رستوران های خیابانی بسیار شایع است که این امر از نظر بهداشتی مضرات بسیاری برای مصرف کننده دارد. نکته حایز اهمیت این که مصرف شکر، روغن ونمک در عمده غذاهای رستورانی بسیار بالاست و از این رو شیوع دیابت نیز در مالزی بالاست.این کشور چند نژادی دارای شیوه ها و عادات غذایی مختلفی است و البته سرانه استفاده از غذاهای دریایی نیز در آن بالاست که از نکات مهم و مثبت در این کشور جنوب شرق آسیامحسوب می شود.مالزی کشوری با جمعیت بیش از 31 میلیون نفر در جنوب شرق آسیا قرار دارد و طبق گزارش شورای پیشگیری از چاقی حدود 3.6 میلیون نفر از بزرگسالان در این کشور مبتلا به بیمار دیابت هستند.آساق** 1599**1663**            "}