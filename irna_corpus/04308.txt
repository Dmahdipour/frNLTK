{"onTitr":"","titr":" باران، 40 میلیارد ریال به کشاورزان مهریزی خسارت زد","describe":" یزد - ایرنا - مدیر جهاد کشاورزی مهریز گفت: بارش باران بامداد امروز (دوشنبه) در روستای علی آباد چهل گزی از توابع بخش مرکزی این شهرستان، افزون بر 40 میلیارد ریال خسارت به پسته کاران منطقه وارد کرد.", "text":"کامیار رسولی عصر روز دوشنبه در گفت و گو با ایرنا افزود: 100 تن پسته فرآوری شده در سطح ترمینال های موجود در این منطقه بخاطر بارش باران خسارت دید.وی با اشاره به اینکه هفت هزار هکتار باغ های بخش مرکزی به کشت پسته اختصاص دارد، مهمترین ارقام را اوحدی، کله قوچی، اکبری و احمد آقایی ذکر کرد.این مسئول با بیان اینکه برداشت محصول پسته ادامه دارد اظهار داشت: حدود 2 هزار خانوار در کاشت، داشت و برداشت این محصول فعالیت دارند.رسولی ، روستاهای دهستان بهادران و گرده کوه در بخش مرکزی را از جمله مناطق عمده تولید پسته شهرستان ذکر کرد.روستای علی آباد چهل گزی در 40 کیلومتری شهر مهریز قرار دارد و از 17 هزار و 500 هکتار اراضی مهریز، 10 هزار هکتار آن باغ است.مرکز شهرستان 50 هزار نفر مهریز در 30 کیلومتری جنوب شهر یزد واقع است .7536/ 6197            "}