{"onTitr":"","titr":" 19‌ طرح اشتغال در درمیان مصوب شد","describe":" بیرجند - ایرنا - فرماندار درمیان گفت: 19 طرح با پرداخت 705 میلیون تومان از محل تسهیلات اشتغال روستایی و عشایری و اشتغال فراگیر در این شهرستان تصویب شد.", "text":"به گزارش ایرنا محمد بشیری زاده روز سه شنبه در هشتمین نشست کمیته تخصصی اشتغال شهرستان درمیان افزود: در مجموع در این نشست تعداد 29 طرح مورد بررسی قرار گرفت که از این تعداد 19 طرح برای تصویب نهایی به کارگروه اشتغال استان ارجاع شد.وی با بیان اینکه در سال جاری یک میلیارد و 473 میلیون تومان تسهیلات مشاغل خانگی برای شهرستان مصوب شده است اضافه کرد: تاکنون کارآفرینان برای دریافت 940 میلیون تومان به بانک ها معرفی شده اند.فرماندار درمیان گفت: این تسهیلات فقط برای ایجاد اشتغال پایدار در روستاها است و برای طرح ها و پروژه های ایجادی، توسعه ای و تکمیلی صنایع روستایی و بخش کشاورزی و هر نوع شغلی در روستا پرداخت می شود.وی از دهیاران خواست با اطلاع رسانی شفاف به روستاییان، موضوع جذب اعتبارات اشتغال فراگیر در روستاها را با جدیت بیشتری پیگیری کنند.بشیری زاده گفت: عزم دولت برای تحقق اشتغال و توسعه روستایی جدی است و با ارائه تسهیلات کم بهره و دیگر حمایت های جانبی به دنبال افزایش تولید و اشتغال روستاییان است.وی اظهار داشت: خدمت رسانی به روستاییان در بخش های مختلف مهمترین اولویت کاری مسئولان دولت در این شهرستان است و به دنبال هستیم با اشتغال پایدار در روستاها زمینه مهاجرت آنان را کاهش دهیم.فرماندار درمیان گفت: تعهد اشتغال شهرستان در سال جاری 611 نفر بوده که در 6 ماه گذشته 311 شغل ایجاد و 55 درصد تعهد محقق شده است.شهرستان درمیان با وسعت پنج هزار و 797 کیلومتر مربع از شمال به شهرستان قاینات از جنوب به شهرستان سربیشه و از غرب به شهرستان بیرجند و شرق به طول 70 کیلومتر با افغانستان مرز مشترک دارد. شهر اسدیه مرکز شهرستان مرزی درمیان در 105 کیلومتری شرق بیرجند قرار دارد.7556*3028            "}