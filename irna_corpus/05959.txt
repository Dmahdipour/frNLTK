{"onTitr":"","titr":" 74 پرونده احتکار در کرمانشاه رسیدگی شد","describe":" کرمانشاه - ایرنا - دادستان عمومی و انقلاب کرمانشاه گفت: از ابتدای تیر 97 تاکنون 74 پرونده احتکار کالا در اداره کل تعزیرات استان مورد رسیدگی قرار گرفته است.", "text":"به گزارش ایرنا به نقل از روابط عمومی دادسرای عمومی و انقلاب کرمانشاه، محمدحسین صادقی روز یکشنبه افزود: دو سوم این پرونده ها با صدور حکم تعیین تکلیف شده اند.وی هشدار داد: انبارهای بدون شناسه که نسبت به اعلام موجودی کالا در مهلت تعیین شده اقدام نکنند، محل آن احتکار تلقی شده و مستلزم تعقیب قانونی هستند.دادستان عمومی و انقلاب کرمانشاه همچنین از ادامه تلاش ها برای شناسایی دلالان ارز در کرمانشاه خبر داد و گفت: شناسایی دلالان ارز که به صورت عمده و سازمان یافته فعالیت می کنند و درصدد التهاب آفرینی در بازار هستند، کماکان ادامه دارد.وی اظهار کرد: اقدام هایی که به تخلیه حباب های قیمت، ثبات و پایداری در بازار منجر شود برای مردم آرامش‌ بخش است و نباید به افراد سودجو و منفعت طلب اجازه اخلال در این فرآیند را بدهیم.دادسرای عمومی و انقلاب کرمانشاه همچنین خبر داده است که در 6 ماه نخست سال جاری 263 فقره پرونده با عنوان تخریب و تصرف در اراضی ملی و منابع طبیعی و قطع درختان جنگلی در این مرکز تشکیل و رسیدگی شده است.براساس این گزارش ، تاکنون بیش از 19 هکتار از منابع طبیعی با حکم قضایی از تصرف متعرضان به انفال خارج و اعاده وضع به حال سابق شده است.دادستان عمومی و انقلاب کرمانشاه از عموم مردم درخواست کرد که مشاهدات خود را در خصوص تعدی نسبت به منابع طبیعی و اراضی ملی از طریق تلفن گویا به شماره 1504(اداره کل منابع طبیعی) و یا به صورت کتبی به واحد معاونت پیگیری حقوق عامه دادسرای عمومی و انقلاب کرمانشاه اعلام کنند.استان کرمانشاه 2 میلیون و 499 هزار هکتار مساحت دارد که 70 درصد آن را عرصه های منابع طبیعی با بیش از 527 هزار هکتار جنگل و یک میلیون و 192 هزار هکتار مرتع تشکیل داده است.این استان با 2 میلیون نفر جمعیت دارای 32 شهر و 2 هزار و 622 روستا است.7444/8066            "}