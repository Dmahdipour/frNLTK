{"onTitr":"","titr":" 8 میلیارد تومان به سکونتگاههای غیررسمی کرمانشاه اختصاص یافت","describe":" کرمانشاه - ایرنا- مدیرکل دفتر امور فرهنگی و اجتماعی استانداری کرمانشاه ، از اختصاص هشت میلیارد تومان اعتبار از محل اعتبارات تملک دارایی های سرمایه ای برای بهسازی و ساماندهی اماکن فرهنگی، اجتماعی و ورزشی مناطق حاشیه نشین استان خبر داد.", "text":"علیرضا گودرزی روز چهارشنبه در گفت و گو با خبرنگار ایرنا، با بیان اینکه این اعتبارات از سوی سازمان اجتماعی کشور اختصاص یافته است، گفت: این اعتبارات به استان ابلاغ شده و در حال توزیع آن بین دستگاه های فرهنگی، آموزشی و ورزشی هستیم.او گفت: این اعتبارات را در مناطق حاشیه نشین استان کرمانشاه با هدف ایجاد، توسعه و تقویت اماکن ورزشی، مدارس و محلات هزینه می کنیم.به گفته او ، اکنون 250 هزار نفر از جمعیت 2 میلیون نفری استان کرمانشاه در 13 محله شهر کرمانشاه و چندین محله در سایر شهرستان ها ساکن هستند.او به ایجاد 10 دفتر تسهیل گری در استان با هدف شناسایی و احصا مشکلات مناطق حاشیه ای در سال گذشته اشاره کرد و گفت: با راه اندازی این دفاتر به دنبال ارتقای شاخص های توسعه ای در این مناطق هستیم.مدیرکل دفتر امور فرهنگی و اجتماعی استانداری کرمانشاه در ادامه ایجاد نشاط اجتماعی و توسعه فضاهای فرهنگی، ورزشی و آموزشی با هدف بهره مندی جوانان و نوجوانان را از جمله اهداف دولت در سکونتگاه های غیررسمی دانست و گفت: دولت تدبیر و امید نگاه ویژه ای به رفع مشکلات این سکونتگاه ها دارد.گودرزی افزود: در استان کرمانشاه نیز خوشبختانه ساماندهی و رفع مشکلات سکونتگاه های غیررسمی در اولویت برنامه های کاری مجموعه مدیریتی استان است و نماینده ولی فقیه در استان و امام جمعه کرمانشاه، استاندار و معاون سیاسی امنیتی استانداری نیز با جدیت به دنبال رفع مشکلات این مناطق هستند.استان کرمانشاه 2 میلیون نفر جمعیت ساکن در 2 هزار و 622 روستا و 32 شهر دارد.3033/8066            "}