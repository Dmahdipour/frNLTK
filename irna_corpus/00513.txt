{"onTitr":"","titr":" هواشناسی گلستان نسبت به احتمال وقوع سیلاب هشدار داد","describe":" گرگان - ایرنا - اداره کل هواشناسی استان گلستان با صدور اطلاعیه ای اعلام کرد: با توجه به ورود سامانه کم فشار و ناپایدار جوی به استان از سمت غرب، بزودی شاهد فعالیت این سامانه در استان خواهیم بود که احتمال جاری شدن سیلاب را به دنبال دارد.", "text":"در این اطلاعیه که نسخه ای از آن روز جمعه در اختیار ایرنا گلستان قرار گرفت، آمده است: به سبب شمالی شدن جریانات بر روی دریای خزر، از ظهر روز جمعه تا اوایل روز شنبه بارش باران، رعد و برق، وزش باد شدید موقتی، احتمال آبگرفتگی معابر و سیلاب ناگهانی در مسیل ‌ها و رودخانه ‌های استان ‌های سواحل خزر از جمله گلستان وجود دارد.هواشناسی گلستان، کاهش 6 تا 8 درجه‌ ای دمای هوا در استان را پی آمد ورود سامانه ناپایدار و سرد به استان ذکر کرده و گفته است: هوای گلستان در ساعات آینده بارانی همراه با رعد و برق و گاهی همراه با وزش باد شدید موقتی خواهد بود.در این اطلاعیه با پیش‌ بینی اینکه شدت بارش در شرق استان مازندران و غرب استان گلستان بیشتر از سایر مناطق خواهد بود، تصریح شده است: برای کاهش خسارات احتمالی تمهیدات لازم از سوی سازمان‌ ها و دستگاه ‌های ذیربط اندیشیده و مردم نیز از تردد و توقف در حاشیه رودخانه ‌ها و مسیل‌ ها خودداری کنند./1860/3014            "}