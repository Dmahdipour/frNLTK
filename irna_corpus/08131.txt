{"onTitr":"","titr":" پیکر پیشکسوت ژیمناستیک کشور به خاک سپرده شد","describe":" شیراز- ایرنا- پیکر عباسعلی ( نادر ) توانا، پیشکسوت ژیمناستیک فارس و کشور جمعه 13 مهر در شیراز به خاک سپرده شد.", "text":"به گزارش خبرنگار ایرنا درمراسم تشییع پیکر این پیشکسوت ورزش که در ورزشگاه حافظیه شیراز برگزار شد، شرکت کنندگان با مداحی غلامحسین پیروانی پیشکسوت فوتبال کشور، به عزاداری پرداختند.پس از خواندن نماز، شرکت کنندگان، تابوت این پیشکسوت را به رسم وداع با ورزش در ورزشگاه حافظیه بر روی دست گرداندند و سپس پیکر او در آرامستان دارالرحمه شیراز برای همیشه آرام گرفت.زنده یاد توانا در سال 1331 خورشیدی در شیراز متولد شد، از 16 سالگی به صورت حرفه ای ورزش ژیمناستیک را آغاز کرد و طی این دوران در رشته  پرش خرک، چندین مقام کشوری برای فارس به ارمغان آورد.او پس از کنار گذاشتن ورزش قهرمانی باز هم در کنار این رشته فعالیت کرد وطی مدتی که مسئولیت هیات ژیمناسیک فارس را داشت ورزشکاران زیادی پرورش داد و چند سالی هم نایب رئیس فدراسیون بود و به عضویت کمیته ژیمناستیک آسیا هم در آمد و چندین سال هم  مسئولیت تربیت بدنی دانشگاه آزاد اسلامی  منطقه جنوب کشور را بر عهده داشت.نادر توانا، دوشنبه نهم مهر 97 در پی سقوط از آسانسور در بیمارستان شهید رجایی شیراز بستری شد.این پیشکسوت ورزش فارس که ریاست هیات ژیمناستیک را بر عهده داشت، پس از 2 روز بستری در بیمارستان ،سرانجام در سن 66 سالگی جان به جان آفرین تسیلم کرد و جامعه ورزش فارس را به سوگ نشاند.از این زنده یاد 2 دختر به یادگار مانده است.7368 / 1876            "}