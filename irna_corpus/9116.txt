{"onTitr":"","titr":" سرطان سومین عامل مرگ و میر در استان زنجان است","describe":" زنجان - ایرنا - معاون بهداشتی دانشگاه علوم پزشکی و خدمات بهداشتی و درمانی استان زنجان گفت: بر اساس تحقیقات انجام شده سرطان سومین عامل  مرگ در این استان است و در این میان سرطان سینه اولین بیماری شایع در بین بانوان زنجانی است.", "text":"به گزارش ایرنا، دکتر محمد رضا صائینی شامگاه چهارشنبه در همایش آگاهسازی از علائم اولیه سرطان سینه در مهرانه استان افزود: درمان سرطان در مواقعی که دیر هنگام تشخیص داده شود، نتیجه بخش نخواهد بود و در این میان خطر سنجی بیماری های قلبی و عروقی و غربالگری سرطان های سینه، روده بزرگ و دهانه رحم از گام های مهم و اساسی دانشگاه علوم پزشکی است.وی اظهار داشت: سرطان سینه در بین بانوانی این استان شیوع بیشتری دارد که می توان با کشف این بیماری در مراحل اولیه در درمان ها موفق ش.این مسئول ادامه داد: در دهه 60 انقلابی در حوزه سلامت کشور رخ داد که این مهم یکبار دیگر در دوره اجرای طرح تحول سلامت در حوزه بهداشت اتفاق افتاد.وی اضافه کرد: با اجرای این طرح از حاشیه تا داخل شهر نظام اصلاح با محوریت بیماری های غیر واگیر عملیاتی شد که در ارتقای سطح سلامت کشور بسیار تاثیر گذار بوده است.صائینی افزود: انجمن حمایت از بیماران سرطانی(مهرانه)با فعالیت های چشمگیر و قابل قبول در سطح کشور جایگاه خود را در سطح کشور پیدا کرده و هم اکنون به عنوان الگویی ارزشمند ملی و مجموعه ای پیشرو مطرح است.به اعتقاد پزشکان متخصص بروز سرطان تا 40 درصد قابل پیشگیری است و تغییر در روش زندگی، نوع تغذیه، مصرف دخانیات و ورزش نکردن ازمهمترین عوامل ایجاد این بیماری محسوب می شود.9646/6085            "}