{"onTitr":" فرمانده انتظامی یزد:    ","titr":" دشمن با جنگ روانی به دنبال تزلزل در اقتصاد است","describe":" یزد - ایرنا - فرمانده انتظامی یزد گفت: دشمن با جنگ روانی به دنبال تزلزل در اقتصاد است که باید مردم و مسئولان با هوشیاری، توطئه آنها را خنثی کنند.", "text":"به گزارش ایرنا، سرتیپ دوم محمدرضا میرحیدری روز سه شنبه در همایش پلیس، امنیت و اصناف با اشاره به اینکه بازاریان همواره همراه و پشتیبان انقلاب اسلامی بوده اند افزود: باید همچنان با درایت و بصیرت در راستای دفاع از نظام و مقابله با جنگ اقتصادی دشمن کوشید و اصناف نقش اساسی در این عرصه دارند.وی ادامه داد: نقش اصناف در 40 سال گذشته و بخصوص دوران دفاع مقدس و دفاع از نظام و انقلاب بر هیچ فردی پوشیده نیست و باید روحیه ایثار و تلاش ادامه داشته باشد.فرمانده انتظامی یزد تصریح کرد: اصناف مومن و فداکار همواره با درک شرایط با همه وجود آماده خدمت به مردم و کشور هستند و از دین و انقلاب دفاع می کنند.وی یادآور شد: همدلی و همراهی مردم و مسئولان و شناخت وضعیت کشور و نظام در مراحل مختلف و داشتن هوشیاری توطئه های اقتصادی و روانی دشمنان را خنثی می کند.هفته نیروی انتظامی از 13 مهرماه آغاز شده است.استان یزد با یک میلیون و 138 هزار نفر جمعیت دارای افزون بر 30 هزار واحد صنفی است.7536/ 6197            "}