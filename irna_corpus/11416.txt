{"onTitr":" برخورد با 15 سایت قیمت دهی سکه و ارز    ","titr":" پلیس، مالک سکه ثامن را لحظه ای رصد می کند","describe":" تهران- ایرنا- رئیس پلیس پایتخت روز سه شنبه دو خبر مهم اقتصادی را تشریح کرد؛ وی ضمن اعلام برخورد با 15 سایت قیمت دهی سکه و ارز گفت: پلیس همچنین مالک شرکت سکه ثامن را که به خارج از کشور گریخته است از طریق پلیس بین الملل به صورت لحظه ای رصد می کند و تلاش دارد وی را به کشور بازگرداند.", "text":"به گزارش خبرنگار ایرنا سردار حسین رحیمی در جمع خبرنگاران با بیان اینکه مالک شرکت سکه ثامن 300 میلیارد تومان کلاهبرداری کرده است افزود: این شخص هم اکنون سه هزار شاکی دارد.وی ادامه داد: از این فرد تاکنون حدود 100 میلیارد تومان اموال توقیف شده و با توجه به اینکه فعالیت شرکت وی در فضای مجازی بود و چندان شناختی از وی وجود نداشت توانست از طریق مرز هوایی خارج شود.به گزارش ایرنا دادستان تهران چندی پیش از فرار مالک سکه ثامن به خارج از کشور خبر داده بود.موسسه سکه ثامن انواع سکه های طلا را به صورت آنلاین خرید و فروش و کاربران بسیاری از این طریق معامله می کردند.همه این معاملات تا چندروز پیش انجام می شد تا اینکه این شرکت در اطلاعیه ای اعلام ورشکستگی کرد؛ هر چند این سایت از کاربران خود خواسته است پول های خود را بدون دریافت سودهای غیرمتعارف با ثبت درخواست دریافت کنند اما در عمل در این زمینه خبری نبود.**برخورد با سایت های قیمت دهیرحیمی ادامه داد: همچنن 15 سایت قیمت دهی شبانه سکه و ارز با هماهنگی دستگاه قضا و بانک مرکزی شناسایی و با آنان برخورد شده است.وی اظهار داشت: دلالانی که در این حوزه فعالیت می کنند و موجب اخلال در بازار ارز و سکه می شوند تحت کنترل پلیس هستند و با هماهنگی دستگاه قضا و بانک مرکزی در مواقع مقتضی با آنان برخورد خواهد شد.**بازداشت 145 سارق و قاچاقچیرئیس پلیس پایتخت همچنین با اشاره به اجرای چهارمین مرحله از طرح مبارزه با سارقان و قاچاقچیان حرفه ای کالا گفت: 145 نفر که تقریبا تمامی این افراد دارای سابقه هستند در این طرح دستگیر شدند.وی با بیان اینکه این افراد به صورت باندی عمل می کردند افزود: در این طرح 34 باند از جمله 12 باند سرقت به عنف و زورگیری و 9 باند سرقت منازل و اماکن متلاشی شدند.رحیمی اضافه کرد: همچنین سه سارق مسلح و 39 نفر که اقدام به سرقت خودرو و لوازم آن کرده اند جزو دستگیرشدگان این طرح هستند.وی همچنین به دستگیری هشت نفر که در قالب دو باند اقدام به کلاهبرداری از شهروندان کرده اند خبرداد و افزود: قاچاقچیان کالا که در دهها انبار کالای قاچاق مخفی کرده بودند نیز در این طرح دستگر شدند.رحیمی ارزش اموال مکشوفه این افراد را 23 میلیارد تومان اعلام و بیان کرد: برخی اقلام دارویی از جمله شربت قلابی ضد سرما خوردگی و ضد حساسیت نیز جزو این اموال است.وی همچنین با اشاره به پرونده طلافروشی شادی در شرق تهران گفت: مالک این طلا فروشی با همکاری همسر و فرزندان خود به مدت حدود 20 سال اقدام به دریافت وجه و طلا از مردم می کرده و با پرداخت سود 30 درصدی اعتماد آنان را جلب و حدود چهار هزار و 20 نفر نزد وی سرمایه گذاری کرده بودند.وی افزود: این شخص که با اتهام کلاهبرداری مواجه بود اخیرا متواری شده و پس از پیگیری های پلیس در مخفیگاه خود در شیراز دستگیر شد.رحیمی در ادامه با بیان اینکه همه اموال وی شناسایی و توقیف شده است افزود: تاکنون 800 مالباخته برای شکایت از این فرد به اداره آگاهی تهران مراجعه کرده اند و در صورتی که افراد دیگری از این شخص شکایت دارند می توانند مراجعه کنند.تهرام/6139/3225/ 1008            "}