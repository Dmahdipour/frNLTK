{"onTitr":"","titr":" 30 میلیارد ریال به اشتغال جوانان روستایی استان اختصاص یافت","describe":" بجنورد- ایرنا- معاون فرهنگی و ساماندهی امور جوانان اداره کل ورزش و جوانان خراسان شمالی گفت: 30 میلیارد ریال تسهیلات ویژه امسال برای اشتغالزایی جوانان روستایی استان اختصاص یافته است.", "text":"به گزارش ایرنا امان الله فیروزه روز شنبه در نشست ستاد ساماندهی امور جوانان اسفراین اظهار داشت: این تسهیلات با امضای تفاهم نامه ای بین وزارت ورزش و جوانان و بانک رسالت پرداخت می شود.وی افزود: تسهیلات اشتغالزایی جوانان روستایی در مرحله نخست به 14 استان کشور اختصاص یافته که سود این تسهیلات صفر تا 2 درصد تعیین شده است.معاون فرهنگی و ساماندهی امور جوانان اداره کل ورزش و جوانان خراسان شمالی گفت: این تسهیلات به جوانان روستایی 18 تا 35سال در مناطق کم برخوردار اعطا می شود.فیروزه با بیان اینکه تسهیلات در قالب وام های 100 تا 300 میلیون ریالی با بازپرداخت 10 تا 36 ماهه داده می شود، گفت: جوانان روستایی برای دریافت این تسهیلات باید کانون های کار و زندگی در روستاها تشکل دهند.وی گفت: تسهیلات مزبور برای اشتغالزایی در هفت محور تولید لوازم ورزشی، لباس کار، لباس فرم مدارس، پیراهن، دامپروری سبک، نان و شیرینی، میوه و سبزی و گیاهان دارویی پرداخت می شود.فیروزه با اشاره به رتبه نخست اسفراین در جذب تسهیلات اشتغال پایدار روستایی استان گفت: در صورت جذب مطلوب این تسهیلات، امکان افزایش این اعتبارات برای استان وجود دارد.معاون فرهنگی و ساماندهی امور جوانان اداره کل ورزش و جوانان خراسان شمالی با اشاره به طرح ساخت خانه جوانان در بجنورد، شیروان و اسفراین، افزود: خانه جوانان اسفراین 40 درصد پیش رفته که امیدواریم تا دهه فجر آماده بهره برداری شود.شهرستان 120 هزار نفری اسفراین در 60 کیلومتری جنوب شرقی بجنورد، قرار دارد.48 درصد جمعیت این شهرستان در نواحی روستایی سکونت دارند. 5132/7189            "}