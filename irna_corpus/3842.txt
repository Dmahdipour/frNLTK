{"onTitr":"","titr":" سه طرح گردشگری زمستانی در سرعین اجرا می شود","describe":" اردبیل - ایرنا - رییس اداره میراث فرهنگی، صنایع دستی و گردشگری سرعین از اجرای سه طرح با محوریت رونق گردشگری زمستانی توسط بخش خصوصی در این شهرستان خبر داد.", "text":"به گزارش ایرنا ، جهانگیر شهبازی روز سه شنبه در گفت و گو با خبرنگاران افزود: احداث 2 مجموعه پارک آبی و هتل پنج ستاره در روستاهای ویند کلخوران و گازیر عملیاتی خواهد شد.او اشتغال زایی این طرح ها را 400 نفر ذکر کرد و گفت: برای حمایت از بخش خصوصی 300 میلیارد ریال تسهیلات ارزان قیمت پرداخت می شود.به گفته شهبازی ، طرح دیگر مجموعه پیست اسکی و مرکز اقامت ویژه کوهنوردان در نزدیکی روستای اوجور است که اختصاص تسهیلات ارزان قیمت به این مجموعه در دست اقدام است.او افزود: دامنه سبلان محور طرح و برنامه های گردشگری زمستانی است و با تعریف طرح های ذکر شده مسیر جدید صعود برای کوهنوردان از سمت آلوارس نیز بازگشایی خواهد شد.رییس اداره میراث فرهنگی، صنایع دستی و گردشگری شهرستان سرعین همچنین گفت: هر ایده جدید به منظور تقویت تاسیسات گردشگری در این شهرستان بویژه با محوریت کوه سبلان و آب های گرم معدنی استقبال شده و حمایت می شود.شهرستان سرعین با دهها دهنه آبگرم معدنی و پیست اسکی آلوارس از مناطق گردشگر پذیر کشور در 27 کیلومتری غرب اردبیل قرار دارد. آلوارس به لحاظ داشتن ذخایر برف در طول دست کم 6 ماه از سال رتبه نخست کشور را دارد و این منطقه به همراه امکانات تفریحی و ورزشی که در آن ایجاد شده نقش بسزایی در توسعه ورزش های زمستانی، جذب گردشگران خارجی ، ایجاد اشتغال و پرکردن اوقات فراغت جوانان و تکمیل موقعیت ویژه گردشگری در شهر سرعین دارد. 6018            "}