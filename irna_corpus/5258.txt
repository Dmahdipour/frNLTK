{"onTitr":"","titr":" روستاییان از 50 درصد رقبات موقوفه خراسان رضوی نفع می برند","describe":" مشهد- ایرنا- معاون بهره وری اقتصادی اداره کل اوقاف و امور خیریه خراسان رضوی گفت: 50 درصد از رقبات موقوفات این استان مربوط به حوزه کشاورزی است که جنبه خدمت رسانی به روستا داشته و روستاییان از محل آنها منتفع می شوند.", "text":"مرتضی حقیقی روز دوشنبه در گفت و گو با خبرنگار ایرنا افزود: تاکنون 130 هزار رقبه و 30 هزار موقوفه در خراسان رضوی به ثبت رسیده و مردمی که در نزدیکی حوزه نفوذ موقوفه زندگی می کنند از ثمرات آن بهره می برند. وی ادامه داد: برخی از موقوفات باغ و زمین کشاورزی هستند که واقف آنها را به نیت خدمت رسانی به مردم همان روستا وقف کرده است لذا از محل درآمد آنها علاوه بر ایجاد اشتغال برای روستاییا، افراد محروم نیز منتفع می شوند. معاون اداره کل اوقاف و امور خیریه خراسان رضوی گفت: مجتمع دامپروری موقوفی در نیشابور با حدود هزار راس وجود دارد که همه اقدامات مرتبط با آن از تولید علوفه گرفته تا نگهداری دام و جمع آوری محصولات توسط روستاییان صورت می گیرد.وی افزود: برخی از رقبات موقوفات نیز مربوط به قنات و حق آبه یک روستا است. مانند زمینها روستای فیانی در طرقبه که به یک رشته قنات موقوفی متصل است و همه مردم روستا از آن منتفع می شوند. حقیقی ادامه داد: قنات قصبه گناباد نیز که یک اثر طبیعی ملی است از موقوفات مهم خراسان رضوی به شمار می رود و روستاییان زیادی در جوار این قنات از آن منتفع می شوند.وی گفت: از محل رقبات موقوفات استخرهای پرورش ماهی در برخی روستاهای خراسان رضوی راه اندازی شده که کارهای مرتبط با این استخرها نیز توسط روستاییان انجام می شود. 7489/1858            "}