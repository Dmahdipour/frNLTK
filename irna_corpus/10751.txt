{"onTitr":"","titr":" تسهیلات 685 طرح اشتغال مددجویی در خراسان جنوبی پرداخت شد","describe":" بیرجند - ایرنا - معاون اشتغال و خودکفایی کمیته امداد امام خمینی (ره) خراسان جنوبی گفت: 685 طرح اشتغال مددجویی در 6 ماه نخست امسال تسهیلات دریافت کرده است.", "text":"سید رضا حسینی روز سه شنبه در گفت و گو با خبرنگار ایرنا افزود: 273 طرح اشتغال از صندوق امداد و 412 طرح از تسهیلات قرض الحسنه بانکی استفاده کرده که در مجموع از ابتدای امسال 118 میلیارد و 590 میلیون ریال تسهیلات به طرح های اشتغال مددجویان امداد پرداخت شده است. وی با بیان اینکه 240 طرح اشتغال تسهیلات شهری و 445 طرح تسهیلات روستایی اخذ کرده است گفت: 273 نفر از مجریان این طرح ها زن و 412 نفر مرد بوده اند. معاون اشتغال و خودکفایی کمیته امداد خراسان جنوبی ادامه داد: از این طرح ها 210 مورد مشاغل خانگی، 475 مورد خوداشتغالی بوده و یکهزار و 495 نفر نیز آموزش های مقدماتی و پایدارسازی را دریافت کرده اند. وی با اشاره به صرف یک میلیارد و 571 میلیون ریال هزینه آموزش اشتغال از ابتدای امسال گفت: 9هزار و 310 طرح اشتغال نیز در 6 ماه نخست امسال مورد بازدید قرار گرفته است. حسینی همچنین از بافت 474 تخته فرش توسط مددجویان کمیته امداد استان خبر داد و افزود: ارزش ریالی این فرش ها 6 میلیارد و 266 میلیون ریال بوده است. بنا بر آمار اعلام شده از سوی اداره کل کمیته امداد امام خمینی (ره) خراسان جنوبی اکنون 32 هزار خانوار مستمری و معیشت بگیر تحت حمایت این نهاد هستند و یکهزار و 200 خانوار تا پایان سال گذشته در نوبت حمایت بودند که 300 نفر زیرپوشش قرار گرفتند و بقیه نیز امسال به چتر حمایتی امداد اضافه می شوند.9893*3028            "}