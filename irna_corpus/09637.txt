{"onTitr":" در هفته ملی کودک؛    ","titr":" کودکان تهرانی از موزه ها رایگان بازدید می کنند","describe":" تهران-ایرنا- مدیرکل آموزش های شهروندی شهرداری تهران از تدارک برنامه بازدید رایگان کودکان مناطق 22گانه شهر تهران از موزه های پایتخت به مناسبت هفته ملی کودک خبر داد.", "text":"ویژه‌ برنامه‌های هفته‌ ملی کودک همزمان با سراسر کشور از 14 تا 20 مهرماه در تهران به میزبانی مرکز آفرینش‌های فرهنگی هنری کانون پرورش فکری کودکان‌ و نوجوانان در خیابان حجاب برگزار خواهد شد.به گزارش روز چهارشنبه روابط عمومی معاونت امور اجتماعی و فرهنگی شهرداری تهران، مرتضی توکلی با اشاره به نقش و تاثیر بازدید از موزه ها بر شناخت کودکان نسبت به هویت و میراث فرهنگی- تاریخی شان، اظهارداشت: این برنامه با همکاری اداره کل موزه های سازمان میراث فرهنگی و صنایع دستی و گردشگری کشور از 14 تا 20 مهرماه اجرا می شود.مدیرکل آموزش های شهروندی شهرداری تهران، آشناسازی کودکان و آینده سازان این سرزمین با فرهنگ و تمدن کهن ایران اسلامی را از دیگر اهداف اجرای این طرح عنوان کرد.توکلی گفت: کودکان تهرانی از 21 موزه تحت پوشش سازمان میراث فرهنگی شامل موزه آبگینه و سفالینه ها، موزه رضا عباسی، موزه فرش، برج طغرل، موزه نقاشی پشت شیشه، دژ رشکان، تپه میل، مسجد جامع ورامین، برج علاء الدوله، کاروانسرای حاج کمال، چشمه علی، خانه امام جمعه، خانه وثوق الوله، برج نقاره خانه، سر در باغ ملی، موزه شهریار، موزه قرآن کریم، موزه هنرهای ملی، موزه ایران باستان، موزه دوران اسلامی، موزه پیش از تاریخ بازدید می کنند.به گفته وی، ثبت نام از کودکان علاقه مند برای شرکت در این تورهای بازدید توسط ادارات آموزش های شهروندی مناطق 22 گانه شهرداری تهران انجام می شود.تهرام/7245//1348            "}