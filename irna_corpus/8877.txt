{"onTitr":"","titr":" صادرات کالا از گمرک بیله سوار مغان 53 درصد افزایش یافت","describe":" اردبیل - ایرنا - فرماندار بیله سوار مغان گفت: امسال به ارزش 17 میلیون و 220 هزار دلار کالا از این گمرک صادر شده  که در مقایسه با مدت مشابه پارسال 53 درصد افزایش داشته است.", "text":"حسن قبادی روز پنجشنبه در گفت و گو با خبرنگار ایرنا افزود: وزن کالاهای صادراتی از گمرک بیله سوار مغان 60 هزار تن بوده که به کشورهای جمهوری آذربایجان ، حوزه قفقاز و آسیای مرکزی ، روسیه و دیگر کشورها صادر شده است.وی بیان کرد: همچنین در این مدت به ارزش  559 هزار دلار کالا از این گمرک وارد کشور شده  که نسبت به مدت مشابه پارسال  68 درصد افزایش دارد. ** صادرات چمدانی از گمرک بیله سوار افزایش یافت فرماندار بیله سوار مغان همچنین گفت: در زمینه صادارت چمدانی نیز امسال بیش از 10 هزار و  612 تن کالا به ارزش  23 میلیون دلار از این گمرک به جمهوری آذربایجان صادر شد.قبادی اظهار داشت: این میزان صادرات نسبت به سال گذشته  57 درصد افزایش یافته است.به گفته وی ، گمرک بیله سوار مغان در زمینه صادرات چمدانی از گمرکات برتر کشور محسوب می شود.** 685هزار نفر از پایانه مرزی بیله سوار تردد کردندقبادی همچنین اضافه کرد: امسال  685 هزار نفر از طریق گمرک بیله سوار مغان وارد جمهوری اسلامی ایران شده اند که 89 درصد آنها را  اتباع جمهوری آذربایجان و 11 درصد را مسافران ایرانی تشکیل می دهد .وی بیان کرد: گردشگران جمهوری آذربایجان برای امور تجاری ، امور پزشکی و زیارت به کشورمان سفر می کنند.** خروج کالاهای اساسی از گمرک بیله سوار ممنوع است فرماندار بیله سوار مغان با تاکید بر ساماندهی بازار داخلی گفت: اغلب اتباع جمهوری آذربایجان با هدف خرید کالاها به استان اردبیل سفر می کنند و با هدف تنظیم بازار  و تامین نیازهای داخلی هر گونه خروج کالاهای اساسی از گمرک بیله سوار ممنوع شده است .وی افزود: ارزیابان گمرک و ماموران دیگر دستگاه های اجرایی نظارت دقیق دارند تا از خروج کالاهای مورد نیاز مردم به خارج از مرزها جلوگیری کنند.شهرستان بیله سوار مغان  در 165 کیلومتری شمال اردبیل واقع است ، تنها گمرک بین المللی و شبانه روزی استان اردبیل در این شهرستان واقع است.3006/6016            "}