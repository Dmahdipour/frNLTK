{"onTitr":"","titr":" احیای چشمه سارها رونق دوباره به مناطق عشایری ریگان بخشید","describe":" کرمان- ایرنا-  چشمه سارهای  مناطق عشایری ریگان که دیر گاهی بود بر اثر لایروبی نشدن خشکیده شده و موجب مهاجرت عشایر به حاشیه روستاهای این شهرستان شده بود با حمایت دولت احیا گردید و با مهاجرت معکوس عشایر،  بار دیگر این مناطق رنگ آبادانی و  رونق دوباره به خود گرفت .", "text":"جمعی از عشایر منطقه روز پنجشنبه در گفت و گو با خبرنگار ایرنا با ابراز خرسندی از احیای دوباره چشمه سارها افزودند: در شرایط حساس کنونی که در جنگ اقتصادی قرار داریم تلاش داریم با تولید بیشتر مواد لبنی و پروتئینی به سهم خود  به اقتصاد داخلی و ملی کمک کنیم .رضا نظری یکی از عشایر منطقه گفت : خشکسالی موجب از بین رفتن هزاران اصله درخت خرما از نوع ربی در این مناطق شده بود که با احیای چشمه‌سارها مجدا این نخیلات احیا شد.وی افزود: با توجه به افزایش آب و ذخیره‌سازی آن، کشت درخت را نیز برای افزایش باغات نخیلات خود انجام می‌دهیم.محمد عوضی‌راد دیگر عشایر منطقه  می‌گوید: خشکسالی دام‌های ما را از بین برد و تعداد اندکی دام را برای ما بر جا گذاشت اما با احیای چشمه‌سارها در این مناطق دامداری ما نیز رونق گرفت و ما اکنون در حال چیدن پشم گوسفندان خود هستیم که این نشان از آبادی و رونق دامداری ما در این مناطق است.رضا عوضی دیگر عشایر این منطقه هم گفت: با احیای چشمه‌سارها ما به مناطق خود بازگشتیم و اکنون در حال کشاورزی و دامپروری هستیم، کشت یونجه، سبزیجات و حنا را در روستای خود آغاز کردیم.معاون سیاسی اجتماعی فرمانداری ریگان گفت: احیای پنج فقره چشمه و استخر ذخیره آب در مناطق عشایری این شهرستان ، رونق دوباره ای به کسب و کار عشایر بخشید .علیرضا غلامشاهزاده افزود: برای احیای هر دهنه از  این  چشمه‌سارها  700 میلیون ریال در سالجاری هزینه شده است که در حقیقت این اقدام زمینه مهاجرت معکوس عشایر از روستاهای حاشیه شهرستان به مناطق خود را فراهم کرده است .وی ضمن بیاناین مطلب که فراهم شدن امکانات زیرساختی آب و برق برای عشایر این منطقه به عنوان خمیرمایه های اقتصاد مقاومتی موجب امیدواری در دل عشایر این مناطق شده اظهار داشت : تسهیلات ساخت و ساز به عشایری که به مناطق خود بازگردند تخصیص داده خواهد شد .غلامشاهزاده افزود: برای اسکان عشایر طرحی در قالب اسکان عشایر در مناطق خود در نظر گرفته شده است که به زودی ساخت و ساز در این مناطق انجام خواهد شد و برای ساخت هر واحد مسکونی مقاوم در این مناطق تسهیلات 200 میلیون ریالی پرداخت می‌شود.محمد برزنگ بخشدار مرکزی ریگان هم گفت : با توجه به خشکسالی‌های پی در پی، عشایر ریگان به حاشیه روستاهای این شهرستان مهاجرت و مناطق خود را ترک کرده بودند که با احداث استخر ذخیره‌سازی آب برای کشاورزی و آشامیدن و دامداری موجب احیای دامداری و کشاورزی در منطقه شده و در نتیجه مهاجرت معکوس رقم خورده است .وی ابراز کرد: با احیا و احداث پنج استخر ذخیره آب شاهد مهاجرت 50 خانوار عشایری از روستاهای حاشیه شهرستان به مناطق خودشان هستیم  و بیش از هزاران اصله درخت خرما که در این مناطق رو به نابودی بودند مجدا احیا شد .شهرستان ریگان در شرق استان کرمان واقع شده و خشکسالی‌های پی در پی امان عشایر این مناطق را بریده است در پی کاهش نزولات جوی در مناطق کوهستانی و عشایری ریگان، عشایر این خطه از شرق استان به حاشیه روستاها مهاجرت کردند که این امر موجب بروز مشکلاتی برای آنها شد .به دلیل از بین رفتن مراتع کشاورزی عشایر این مناطق تعدادی از روستاهای این مناطق خالی از سکنه شد اما با توجه به اینکه در مناطقی از شهرستان ریگان تعدادی از چشمه‌سارها آب اندکی داشتند امید زندگی در این مناطق زنده شد.در اقدامی توسط مسؤولان، تعداد پنج چشمه‌سار در این مناطق احیا شد که در این راستا پنج باب استخر ذخیره آب برای کشاورزی و دامپروری احداث و این امر موجب شد تعدادی از عشایر که به روستاهای شهرستان مهاجرت کرده بودند دوباره به روستاهای خود بازگردند.بیش از 2 هزار و 500 خانوار عشایری در شهرستان ریگان  زندگی می‌کنند که خشکسالی‌ها موجب مهاجرت تعدادی از خانوارهای عشایری به حاشیه روستاهای این شهرستان شد.ریگان با 302 پارچه آبادی تا مرکز استان 285 کیلومتر فاصله دارد .7442/ 5054            "}