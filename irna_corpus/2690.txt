{"onTitr":" فرماندار:    ","titr":" سلسله آمادگی برگزاری مسابقات ورزشی منطقه ای و ملی را دارد","describe":" خرم آباد- ایرنا- فرماندار سلسله گفت: امکانات ورزشی موجود در شهرستان برای برگزاری مسابقات ورزشی منطقه ای و ملی جوابگو بوده و این شهرستان آماده میزبانی این مسابقات است.", "text":"به گزارش خبرنگار ایرنا، شریف خسروی شامگاه سه شنبه در نشست شورای ورزشی شهرستان در سالن جلسات فرمانداری اظهار داشت: پیشنهاد می شود لیگ های منطقه ای با میزبانی شهرستان سلسله برگزار شود.وی با بیان اینکه انجام کار در حوزه جوانان جمعی است و بدون هماهنگی دستگاه های شهرستانی و استانی کار ثمربخشی نمی توانیم انجام دهیم، عنوان کرد: حوزه ورزش سن و سال و جنسیت نمی شناسد از نگاه ما ورزش و جوانان یک نهاد حاکمیتی است که در برابر همه مسئولیت دارد.فرماندار سلسله با تاکید بر اینکه باید با برنامه محور بودن کمک به اشتغال جوانان کنیم، تصریح کرد: انتظار داریم اداره ورزش و جوانان در حوزه اشتغال سهم خود را از تسهیلات اشتغال روستایی با نرخ 6 درصد در مرحله دوم جذب نماید.وی با اشاره به اینکه شهرستان سلسله با 230 درصد عملکرد در جذب تسهیلات روستایی و عشایری توانست رتبه نخست استان را کسب کند، افزود: مردم و مسئولین باید در کنار هم باشند تا کار پیش برود.** 52 هزار ورزشکار سازمان یافته در لرستان فعالیت می کنندمدیرکل ورزش و جوانان لرستان نیز با اشاره به اکنون 52 هزار ورزشکار سازمان یافته درد استان وجود دارد و هدف گذاری شده که تعداد ورزشکاران سازمان یافته به 60 هزار نفر افزایش پیدا کنند، اظهار داشت: اعتباری که وزارت ورزش و جوانان می دهد بر مبنای تعداد ورزشکاران سازمان یافته است.علی یاور عزیزپور با اشاره به اینکه سال گذشته 60 میلیارد ریال بین هیئت های ورزشی استان توزیع شد، افزود: در حال حاضر با ارائه برنامه های مالی مناسب درآمدها و هزینه های اداره کل ورزش و جوانان از وضعیت مناسبی برخوردار است.عزیزپور با تاکید بر اینکه آمادگی ایجاد پیست تارتان در سلسله از محل اعتبارات گلوبال جاده های تندرستی با هماهنگی دستگاه های اجرایی شهرستان را داریم، عنوان کرد: پیست تارتان برای تمامی رشته های ورزشی نیاز است.مدیرکل ورزش و جوانان لرستان با اشاره به اینکه آمادگی برگزاری کشتی های بومی تحت عنوان جام چندجانبه را داریم، افزود: امسال در بخش تعمیرات و تجهیزات و ایجاد خانه های سبک های مختلف ورزشی فعالیت های خوبی در شهرستان سلسله صورت گرفته است.7265/6060            "}