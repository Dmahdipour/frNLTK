{"onTitr":"","titr":" نظامیان رژیم صهیونیستی یک فلسطینی را به شهادت رساندند","describe":" تهران- ایرنا- وزارت بهداشت فلسطین در غزه امروز چهارشنبه طی بیانیه ای اعلام کرد: یک فلسطینی 78 ساله شب گذشته با گلوله نظامیان صهیونیست در اطراق شرق نوار غزه به شهادت رسید.", "text":"به گزارش روز چهارشنبه پایگاه خبری 'فلسطین الیوم'،این بیانیه حاکی است ،شهادت فلسطینی 78 ساله بر اثر اصابت گلوله صهیونیست ها در شرق اردوگاه پناهجویان 'المغازی' تایید شد. منابع فلسطینی اعلام کردند نظامیان رژیم صهیونیستی شب گذشته با شلیک گلوله به گروهی از فلسطینیان در نزدیکی دیوار حائل یک تن را شهید ویک فلسطینی دیگر را زخمی کردند.ارتش رژیم صهیونیستی تاکنون هیچ اظهار نظری در این خصوص نکرده است. از ابتدای راه پیمایی های بازگشت 30 مارس/ 10 فروردین تاکنون بیش از 190 فلسطینی در درگیری با نظامیان رژیم صهیونیستی در اطراف شرق نوار غزه به شهادت رسیده اند.گروه های فلسطینی از جمله جنبش های حماس وجهاد اسلامی بر تداوم راه پیمایی های بازگشت تا تحقق اهداف فلسطینیان از جمله بازگشت پناهجویان ورفع محاصره غزه تاکید کردند.** نظامیان رژیم صهیونیستی طی 14 عملیات در ماه گذشته منازل فلسطینی را منهدم کردندنظامیان رژیم صهیونیستی طی 14 عملیات خانه های فلسطینیان را در کرانه باختری و قدس اشغالی منهدم و حتی فلسطینیان را مجبور به تخریب خانه های خود کردند.مرکز مطالعات قدس امروز چهارشنبه اعلام کرد، مقامات رژیم صهیونیستی سیاست های تبعیض نژادی علیه فلسطینی ها و مصادره اراضی آنها را ادامه می دهند و تاکنون به واحدهای مسکونی زیادی اخطار ویرانی در سپتامبر 2018 را داده اند.این گزارش افزود: رژیم صهیونیستی به دهها واحد مسکونی و تجاری اخطار ویرانی داده و مجوز ساخت هزاران واحد مسکونی در شهرک های صهیونیستی کرانه باختری را پس از مصادره و توقیف سرزمین های فلسطینی صادر کرده است.در این گزارش آمده است، رژیم صهیونیستی در راستای سیاست های ظالمانه خود به هدف کوچاندن فلسطینیان، به ساکنان خانه های فلسطینی در داخل خط سبز هم اخطار داده ، همچنان محاصره روستای الخان الاحمردر شمال شرق قدس اشغالی را به هدف ویران سازی ادامه می دهد.خاورم** 1453**1144            "}