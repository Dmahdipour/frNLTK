{"onTitr":"","titr":" دو هرمزگانی در اردوی تیم ملی فوتبال ساحلی حضور یافتند","describe":" بندرعباس- ایرنا- نایب رییس هیات فوتبال هرمزگان گفت: با نظر کادر فنی تیم ملی فوتبال ساحلی کشورمان، دو نفر از ورزشکاران این رشته از هرمزگان در اردوی آمادگی این تیم حضور یافتند.", "text":"علی خواجه فینی روز یکشنبه در گفت و گو با ایرنا اظهار داشت: فاروق پسنده و احسان درا دو فوتبالیست هرمزگانی حاضر در این اردو به همراه 13 بازیکن دیگر از سایر نقاط کشور هستند.وی افزود: اردوی تیم ملی فوتبال ساحلی کشورمان برای تعیین 12 نفر نهایی به منظور حضور در اردوی پرتغال از روز گذشته در تهران آغاز شده و تا 17 مهر ادامه دارد.خواجه فینی با بیان اینکه هر دو بازیکن هرمزگانی پیش از این نیز به اردوی تیم ملی دعوت شده و سابقه پوشیدن پیراهن تیم ملی را دارند، گفت: احسان درا و فاروق پسنده هر دو از بازیکنان تیم لیگ برتری شهرداری بندرعباس است.وی خاطرنشان کرد: تیم ملی فوتبال ساحلی کشورمان خود را برای حضور در رقابتهای بین قاره ای که آبان ماه امسال به میزبانی امارات برگزار می شود، آماده می کند.تیم فوتبال ساحلی شهرداری بندرعباس با کسب 41 امتیاز و در یک هفته مانده به پایان رقابتهای لیگ برتر فوتبال ساحلی باشگاه های کشور ، در جایگاه چهارم جای گرفته که این جایگاه تا پایان فصل قطعی است.در حال حاضر 14 تیم در رشته های مختلف فوتبال از جمله فوتبال ساحلی و فوتسال در رده های مختلف سنی و در دو بخش بانوان و آقایان از استان هرمزگان در لیگ های برتر، لیگ دسته اول و زیر گروه قرار دارند که از جمله تیم های لیگ برتری این استان می توان به تیم های فوتبال نوجوانان و جوانان البدر و تیم فوتسال آذرخش بندرعباس و تیم فوتبال ساحلی شهرداری بندرعباس اشاره کرد.7198/6048            "}