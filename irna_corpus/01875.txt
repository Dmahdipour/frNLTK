{"onTitr":"","titr":" طرح مقابله با ریزگردهای جنوب پایتخت عملیاتی شد","describe":" تهران-ایرنا-رئیس سازمان مدیریت و برنامه ریزی استان تهران گفت: طرح پژوهشگاه ملی مهندسی ژنتیک و زیست فناوری برای مقابله با ریزگرد های استان برای نخستین بار در این سازمان عملیاتی شد.", "text":"به گزارش روز چهارشنبه روابط عمومی سازمان مدیریت و برنامه ریزی استان تهران، نعمت الله ترکی با اشاره به جلسه بررسی طرح «تثبیت زیستی خاک با هدف مهار ریزگردها» اظهارداشت: مقرر شد تا سازمان مدیریت و برنامه ریزی به عنوان ناظر طرح تثبیت زیستی خاک و ادارات کل محیط زیست و منابع طبیعی به عنوان مجری طرح وارد تامین کننده مالی و ارگان هایی همچون محیط زیست، منابع طبیعی وارد عمل شوند. وی گفت: سال 96، بررسی طرح به پژوهشگاه ملی مهندسی ژنتیک و زیست فناوری سپرده و در نتیجه این پژوهش، فناوری «سیمان زیستی» برای جایگزین کردن روش های گذشته انتخاب شد. ترکی افزود: این تکنولوژی جدید در تثبیت زیستی خاک موثر بوده و عارضه جدیدی برای محیط زیست و منابع طبیعی ایجاد نمی کند.رئیس سازمان مدیریت و برنامه ریزی استان تهران درباره اجرایی شدن این طرح در استان تهران اظهارداشت: این طرح به شکل آزمایشی در چند نقطه استان از جمله ملارد عملیاتی می شود البته پیشنهاد شد این طرح در استان های خوزستان و سیستان و بلوچستان با توجه به وجود حجم بالای ریزگرد در این مناطق هم اجرایی شود.وی با اشاره به مشکل پدیده ریزگردها در کشور به ویژه استان های جنوبی و تهران گفت: در گذشته برای تثبیت خاک و جلوگیری از فرسایش آن از روش مالچ پاشی استفاده می شد بنابراین سازمان مدیریت تهران وارد عمل شد و طی جلساتی که با اساتید دانشگاه های تهران و پژوهشکده های تخصصی انجام گرفت، مقرر شد تا طرحی برای جایگزینی روش های بی اثر گذشته بررسی شود.ترکی با اشاره به برنامه ششم توسعه و ضرورت وجود پیوست علمی برای برنامه های توسعه ای دستگاه های اجرایی افزود: اگر برنامه ای پیوست علمی نداشته باشد، یک ریال بودجه و اعتبار نخواهیم داد، قرار نیست بدون حساب و کتاب بودجه کشور را توزیع کنیم و نظارتی هم نباشدوی با بیان اینکه نباید قوانین بالادستی برای اعمال نظرات شخصی برخی مدیران دستگاه  کنار گذاشته شود، بر حمایت و پشتیبانی مالی از طرح های بومی با فناوری داخلی پژوهش های کاربردی در استان تهران تاکید کرد. رئیس سازمان مدیریت و برنامه ریزی استان تهران با اشاره به تلاش های بی مزد برخی پژوهشکده های فناوری اظهارداشت: دنیایی از فعالیت های پژوهشی قابل توجه انجام می شود که بسیاری از مدیران از آنها اطلاعی ندارند، همچنین دغدغه هایی که ما مسئولان در استان و کشور داریم در پژوهش های آنها دیده می شود که بدون نگاه به مادیات انجام شده و متاسفانه در این زمینه غفلت کردیم. ترکی پیشنهاد داد که جلسات دستگاه های اجرایی برای حل هر مشکلی در این مراکز علمی برگزار شود.جلسه بررسی طرح «تثبیت زیستی خاک با هدف مهار ریزگردها» با حضور رئیس و معاون هماهنگی برنامه و بودجه سازمان مدیریت و برنامه ریزی استان تهران، مدیرکل منابع طبیعی استان تهران، جمعی از مدیران پژوهشگاه ملی مهندسی ژنتیک و زیست فناوری در سالن جلسات سازمان مدیریت تهران برگزار شد.تهرام/7245//1348            "}