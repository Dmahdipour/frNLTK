{"onTitr":"","titr":" کتب خطی در اردبیل ساماندهی می شوند","describe":" اردبیل - ایرنا - مدیرکل کتابخانه های عمومی استان اردبیل گفت: کتاب های خطی، چاپ سنگی و سربی کتابخانه های عمومی این استان با هدف احیای هویت تاریخی و فرهنگی ساماندهی می شوند.", "text":"به گزارش ایرنا ، رباب عزیزخانی روز دوشنبه در کارگاه آموزشی ساماندهی نسخ خطی استان افزود: نسخه های خطی گنجینه های پایان ناپذیری برای آگاهی هایی است که ما برای شناخت تاریخ و فرهنگ خود به آنها نیاز جدی داریم.وی به نگهداری کتاب های خطی توسط برخی از مردم در خانه های خود اشاره کرد و گفت: متاسفانه ما از نعمت آگاهی های بزرگتری که در میان نسخه های خطی پنهان شده بی بهره ایم و نگهداری غیر اصولی در منازل، این گنجینه های غنی را در معرض آسیب های جدی قرار می دهد. عزیزخانی با بیان اینکه در سال های اخیر تلاش های زیادی برای جمع آوری و ساماندهی این منابع ارزشمند در کتابخانه های عمومی صورت گرفته ، افزود: مردم می توانند در راستای نگهداری بهینه و حفظ و صیانت از این آثار، با اهدای کتاب های خطی و نفیس به کتابخانه های عمومی زمینه استفاده و بهره برداری محققان از این منابع را فراهم کننداو از تامین تجهیزات مورد نیاز این بخش در سال جاری خبرداد و گفت: قسمتی از تجهیزات مورد نیاز بخش نسخ خطی شامل دوربین دیجیتال ، لوازم سخت افزاری و قفسه های مخصوص با اعتباری بالغ بر 400 میلیون ریال از محل اعتبارات تملک دارایی های سرمایه ای خریداری شده و از محل اعتبارات سال جاری نیز تجهیزات مورد این بخش تامین خواهد شد.او با دعوت از مردم برای اهدای کتاب های قدیمی خود به کتابخانه های عمومی بیان کرد: با برگزاری دوره آموزشی ساماندهی نسخ خطی برای کتابداران زمینه آشنایی بیش از پیش کارکنان با این گنجینه های علمی و فرهنگی فراهم می شود.44 نسخه کتاب خطی و 120نسخه چاپ سنگی و سربی در کتابخانه مرکزی استان اردبیل وجود دارد و با برنامه های صورت گرفته شناسایی و انتقال کتاب های نفیس موجود در سایر کتابخانه های عمومی استان در حال انجام است که پیش بینی می شود این تعداد به سه برابر افزایش یابد.6018            "}