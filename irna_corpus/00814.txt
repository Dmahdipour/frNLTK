{"onTitr":"","titr":" بانوی گیلانی به عنوان مربی تیم ملی وزنه برداری انتخاب شد","describe":" رشت  -ایرنا - معصومه امانی از سوی فدراسیون وزنه برداری به عنوان مربی تیم ملی وزنه برداری دختران نوجوان کشور انتخاب شد.", "text":"رئیس هیات وزنه برداری استان گیلان عصر پنجشنبه در مصاحبه اختصاصی با خبرنگار ایرنا در رشت اظهار داشت:این بانوی شایسته گیلانی باید از روز جمعه 20 مهر در اردوی آمادگی تیم ملی وزنه برداری دختزان نوجوان کشور  در تهران  حضور یابد و وزنه برداران اردونشین نیز زیر نظر این مربی به تمرین مشغول شوند. اصغر ابراهیمی افزود: امیدواریم که این مربی وزنه برداری شایسته استان گیلان در تیم ملی نیز بدرخشد و ورزشکاران این رده سنی با هدایت وی بتوانند در رقابت های مختلف بدرخشند مقام کسب کنند.وی خاطرنشان کرد: تیم وزنه برداری بانوان گیلان با سرمربیگری معصومه امانی در اولین دوره رقابت های قهرمانی کشور در مشهد مقدس موفق به کسب مقام قهرمانی شده بود.   ابراهیمی خاطرنشان کرد: خوشبختانه گیلان در وزنه برداری بانوان یکی از قطب های برتر در کشور محسوب می شود و این استان علاوه بر داشتن بانوان ورزشکار ارزنده در این رشته، از مربیان و داوران شایسته ای نیز برخوردار است.7285 /6030            "}