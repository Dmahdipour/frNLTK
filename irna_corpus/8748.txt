{"onTitr":"","titr":" صداقت در انعکاس اخبار به اعتماد عمومی منجر می شود","describe":" زنجان - ایرنا - جانشین فرمانده سپاه انصار المهدی (عج) استان زنجان گفت: هم اکنون مطبوعات استان در جایگاه خوبی قرار  دارند و در این میان وجود معیارهایی از قبیل صداقت، شفافیت در انعکاس دقیق مسائل و دامن نزدن به مسائل سیاسی و جامعه به اعتماد عموم منجر می شود.", "text":"سرهنگ ابوالفضل طهماسبی روز پنجشنبه در سومین نمایشگاه مطبوعات و رسانه های استان زنجان با حضور در غرفه ایرنا افزود: بر این اساس نبود معیارهای یاد شده در مطبوعات موجب می شود که عموم مردم به سوی کانال و رسانه های خارجی گرایش پیدا کنند که درصدد القا سلایق و تزریق ناامیدی در جامعه هستند.وی اظهار داشت: به فرمایش مقام معظم رهبری آتش به اختیار این نیست که همه چیز را بهم زد این مهم در جایی است که عواملی به مغفول ماندن پیشرفت استان منجر شده و با بهره گیری از ادبیات خوب می توان به مسولان امر گوشزد کرد که مشکلات بوجود آمده را برطرف کنند.جانشین فرمانده سپاه انصارالمهدی (عج) استان زنجان ادامه داد: شاید این پیگیری ها صرفا با یکی 2 مصاحبه به جایی نرسد اما با تلاش و روحیه خستگی ناپذیر می توان نارسایی و مشکلات را به مسئولان متذکر شد و در واقع با این راهکارها اعتماد عمومی را جلب کرد. وی بیان کرد: برگزاری نهمین نمایشگاه کتاب ناشران و سومین نمایشگاه مطبوعات در این استان یک رویداد مهم فرهنگی است که  می توان وضعیت استقبال کنندگان را مشاهده کرد.طهماسبی خاطر نشان کرد: شایسته است مطبوعات استانی نیز قبل از برگزاری چنین رخدادی فعالیت خود را بیش از گذشته گسترش دهند که تحقق این مهم می توان بستر خوبی در اجرا و شمار بازدید کنندگان داشته باشد.به گزارش ایرنا سومین نمایشگاه مطبوعات و رسانه های استان همزمان با نهمین نمایشگاه سراسری کتاب زنجان از 9 تا 14 مهر در محل نمایشگاه بین المللی کاسپین این شهر در حال برگزاری است.9646/8068            "}