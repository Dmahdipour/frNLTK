{"onTitr":" وزیر سابق اطلاعات:    ","titr":" حربه دشمن ایجاد جنگ روانی برای ناامیدی مردم از انقلاب است","describe":" یزد - ایرنا - وزیر سابق اطلاعات گفت: ایجاد جنگ روانی همراه با فشار اقتصادی برای ناامیدی مردم از تداوم انقلاب اسلامی یکی از مهمترین حربه دشمنان نظام است.", "text":"به گزارش ایرنا، حجت‌الاسلام حیدر مصلحی روز پنجشنبه در رزمایش بسیجیان یزد در مسجد ملا اسماعیل افزود: در 40 سال گذشته با بصیرت مردم و مسئولان، تمامی توطئه‌های دشمنان علیه نظام خنثی‌ شد و برای شکست استکبار جهانی باید با حضور درصحنه‌های مختلف انقلاب بصیرت انقلابی داشته باشیم. وی ادامه داد: دشمنان برای رسیدن به اهداف پلید خود توطئه‌های مختلفی را در طول زمان طراحی و اجرا می‌کنند که قطعاً روحیه ولایتمداری و ایستادگی مردم موجب شکست آنها و اقتدار نظام می‌شود. وزیر اطلاعات دولت دهم تصریح کرد: استکبار به‌صورت گسترده به دنبال پروژه نفوذ است و برای تحقق آن با همکاری برخی کشورها نسبت به سرمایه‌گذاری و رسیدن به اهداف خود تلاش می‌کند. مصلحی تصریح کرد: کفر جهانی در اجرای برنامه نفوذ خود درصدد است تا اقتصاددانان، مسئولان و اقشار مختلف در تصمیم‌گیری‌ها و سرمایه‌گذاری‌ها دچار اشتباه محاسباتی شوند. وی در ادامه به نقش اقشار مختلف بسیج و مردم در مقابله با توطئه‌های دشمنان اشاره کرد و اظهار داشت: بسیجیان نقش اساسی در خنثی کردن توطئه‌های اقتصادی، روانی و نفوذ دارند و باید با احساس تکلیف اقدام کنند. این فعال سیاسی به توطئه دشمنان در فتنه سال 1388 و سایر حوادث اشاره کرد و یادآور شد: دشمنان در دی‌ماه پارسال و مرداد سال 97 با طراحی پیچیده و صرف هزینه های زیاد سعی کردند که زمینه‌ای فراهم کنند تا اقشار متوسط به پایین جامعه را به خیابان‌ها بکشاند که شکست خوردند. مصلحی اظهار داشت: باوجود تلاش‌های زیاد استکبار نه‌تنها در برنامه‌های خود موفق نشد بلکه روزبه‌روز ذلیل‌تر و در پیش مردم و جامه اسلامی هم خوار و رسواتر شدند . وزیر سابق اطلاعات به وضعیت برخی کشورهای منطقه اشاره کرد و گفت: تعدادی از کشورهایی که تحت حمایت آمریکای جهان خوار هستند به‌هیچ‌عنوان نمی‌توانند، اعتراض کوچکی داشته باشند و رئیس‌ جمهوری آن کشور مرتب به آنها می‌گوید اگر ما پشت سر شما نباشیم نمی‌توانید دوام بیاورید. امروز همزمان با سراسر کشور، رزمایش 20 هزارنفری بسیجیان استان یزد برگزار شد. استان یزد با یک‌میلیون و 138 هزار نفر جمعیت، 300 هزار بسیجی دارد. 7536/ 2047/            "}