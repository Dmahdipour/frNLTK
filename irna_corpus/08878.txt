{"onTitr":"","titr":" سنگاپور اولین هواپیمای هیدروالکتریکی جهان را تولید می کند","describe":" کوالالامپور- ایرنا- سنگاپور از یک برنامه ملی رونمایی کرد که طبق آن این کشور نخستین هواپیمای مسافربری جهان را با سوخت هیدرو الکتریکی تا اواخر سال 2025 تولید و به بازارهای منطقه جنوب شرق آسیا عرضه می کند.", "text":"به گزارش روز پنجشنبه ایرنا از رسانه های سنگاپوری، این هواپیما در راستای اقدامات زیست محیطی بدون تولید گازهای گلخانه ای از پاکترین نسل هواپیماها دردنیا خواهند بود. دانشمندان و مهندسان صنایع هوا – فضا در سنگاپور قرار است در این طرح هواپیماهای کوچک ، فوق سبک بدون استفاده از کربن را  تحت عنوان   Element One با ظرفیت 4 سرنشین و مسافر در مقاصد پروازی 500 تا 5 هزار کیلومتر با کاربردهای چند منظوره  تولید و به بازار عرضه کنند.کارایی این هواپیماها که قرار است تا هفت سال دیگر عرضه شود، به مراتب بهتر از هواپیماهای با سوخت باتری های الکتریکی است.طراحان این مدل هواپیمای فوق سبک اعلام کردند سوخت گیری این پرنده های مسافربری بیش از 10 دقیقه زمان نخواهد برد.طبق گزارش شبکه خبری آسیاتایمز ، شرکت HES Energy Systems سازنده این هواپیمای هیدروالکتریکی که مستقر در سنگاپور است اعلام کرد  این هواپیما نسل جدیدی از پرنده های مسافربری با مسافت های کوتاه و میان برد است که انقلابی در سیستم هوابرد و مسافربری هوایی جهانی ایجاد می کند.ای شرکت در صنایع هواپیما سازی فرانسه در تولوز نیز نقش دارد.طبق این گزارش ساخت این هواپیماهای تاثیر بسیار مهمی در کاهش روند فزاینده انتشار گازهای گلخانه ای در جهان و کاهش گرمایش زمین دارد.آساق **1599**1144            "}