{"onTitr":"","titr":" توفان شن آب 30 روستا در ریگان کرمان را قطع کرد","describe":" کرمان- ایرنا- فرماندار ریگان گفت : غلظت بالا و بیش از حد مجاز گرد و غبار و حرکت شن های روان که از بامداد امروز (یکشنبه ) در این شهرستان آغاز شده ، تاکنون موجب مسدود شده راه های ارتباطی روستایی و همچنین  قطعی آب 30 روستا شده است .", "text":"امین باقری در گفت و گو با خبرنگار ایرنا افزود: تشدید گرد و غبار و وجود شن های روان در شهرستان ریگان وضعیت را بحرانی کرده و بیش از هزاران خانوار را خانه نشین کرده است . فرماندار ریگان با اشاره به اینکه تاکنون بالای 30 نفر از مردم منطقه دچار مشکلات تنفسی شده و به مراکز درمانی مرجعه کرده اند ، افزود: به دلیل ازدحام در مراکز بهداشتی درمانی تمامی مراکز بهداشتی درمانی این شهرستان در حالت آماده باش قرار دارند . باقری بیان داشت : بیش از 20خودروی گرفتار در گرد و غبار توسط نیروهای امداد نجات یافتند و در مساجد های بین راهی شهرستان به آنها امداد رسانی شده است . وی با اشاره به اینکه به دلیل گرد وغبار شدید احتمال تعطیلی ادارات شهرستان ریگان وجود دارد ، افزود: گرد وغبار شدید باعث ریزش محصول مرکبات در بعضی از باغات بخش گنبکی ریگان شده است . باقری از شهروندان روستاهایی که در محاصره شن های روان قرار دارند خواست تا فروکش شدن گرد و غبار در منازل خود بمانند . فرماندار ریگان اظهار داشت :  10 گروه امدادی نیر برای  امداد رسانی به روستاهای محاصره در گرد وغبار اعزام شده اند . ریگان در 285کیلومتری شرق کرمان قرار دارد. 4220/ 5054            "}