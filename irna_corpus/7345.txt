{"onTitr":"","titr":" اروپا 74 میلیون یورو برای اصلاح بخش انرژی گرجستان اختصاص داد","describe":" باکو – ایرنا – توافقنامه اختصاص 74 میلیون یورو وام از سوی بانک بازسازی آلمان (KfW) و موسسه مالی توسعه فرانسه برای اجرای اصلاحات در بخش انرژی گرجستان به امضا رسید .", "text":"به گزارش خبرگزاری اسپوتنیک گرجستان ، به نقل از وزارت اقتصاد و توسعه پایدار گرجستان این مبلغ اختصاص یافته برای تقویت امنیت انرژی این کشور به کار گرفته می شود . بنا به این گزارش، این وام در قالب قرارداد همکاری مالی 14 ماه می سال جاری (24 اردیبهشت ماه) میان گرجستان و فرانسه و آلمان شامل حمایت از اصلاحات در بخش انرژی گرجستان و همکاری در چارچوب برنامه همکاری چهارساله اختصاص یافته است . «گئورگی کوبولیا» وزیر اقتصاد و توسعه پایدار گرجستان در این ارتباط گفت: اختصاص وام 74 میلیون یورویی، نشانه توجه خاص اتحادیه اروپا و فرانسه و آلمان به توسعه بخش انرژی و اجرای اصلاحات در این حوزه اقتصاد گرجستان است . این گزارش افزود: بخش انرژی گرجستان یکی از بخش های مهم برای جذب سرمایه گذاری به شمار می رود و در شش ماه اول سال جاری میلادی در این بخش اقتصادی 174.9 میلیون دلار سرمایه گذاری شده است .خاورم ** 337** 1579            "}