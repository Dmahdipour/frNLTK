{"onTitr":"","titr":" 10 هزار دانش آموز البرزی در جشنواره کتابخوانی رقابت کردند","describe":" کرج– ایرنا- کارشناس مسئول فرهنگی ، هنری اداره کل آموزش و پرورش البرز گفت: 10 هزار دانش آموز این استان در جشنواره کشوری کتابخوانی دانایی و توانایی به رقابت پرداختند.", "text":"مهدی بشری روز شنبه در گفت و گو با ایرنا اظهارداشت: این مسابقه به صورت هماهنگ و با شرکت دانش آموزان دختر و پسر پایه های مختلف تحصیلی در مدارس البرز برگزار شد.وی هدف از برگزاری این جشنواره را گسترش فرهنگ مطالعه در بین دانش آموزان و والدین  و ایجاد انگیزه در مطالعه  بیشتر کتاب های درسی و غیر درسی در بین جامعه هدف ، رشد تخیل کودکان ، پرکردن اوقات فراغت، افزایش دانش و شناخت در دانش آموزان ذکر کرد.وی با بیان اینکه جشنواره کتابخوانی دانش آموزی دانایی و توانایی در چهار مرحله ‌مدرسه‌ای، منطقه‌ای، استانی و کشوری برگزار می‌شود، ادامه داد: مرحله کشوری این مسابقه آبان ماه در اردوگاه شهید باهنر تهران برگزار می شود.بشری گفت:  8  دانش آموز البرزی برای شرکت در مرحله کشوری جشنواره کتابخوانی دانایی و توانایی منتخب شناخته می شوند.وی از جمله عنوان کتاب های مسابقه کتابخوانی کشوری در مدارس را باغ کیانوش، پهلوان پهلوانان، جادوگر دهکده سبز و رفاقت به سبک تانک  و سفر نام برد.وی تاکید کرد: کارگروهی از نویسندگان توانمند و بزرگ کشور برای ترویج فرهنگ مطالعه در بین جامعه هدف در معاونت پرورشی وزارت آموزش و پرورش فعال شده است.مسابقه دانایی و توانایی از سال تحصیلی گذشته همزمان با سراسر کشور در البرز آغاز شد. استان البرز 444 هزار و 500 دانش آموز دارد.2819/ 6155            "}