{"onTitr":"","titr":" همکاری بانکی ایران و روسیه گسترش می یابد","describe":" تهران- ایرنا- رییسان کل بانک مرکزی ایران و روسیه بر گسترش همکاری های شبکه بانکی دو کشور در قالب نقشه راه مورد توافق طرفین تاکید کردند.", "text":"به گزارش ایرنا، «عبدالناصر همتی» رئیس کل بانک مرکزی ایران که در راس هیاتی به مسکو سفر کرده است، روز پنجشنبه با الویرا نابیولینا، رئیس کل بانک مرکزی روسیه دیدار و گفت و گو کرد.این ملاقات به دنبال دیدار اخیر روسای جمهوری ایران و روسیه در تهران برای ارتقای روابط تجاری و مالی طرفین انجام شد.در این دیدار دو طرف درباره مسائل مختلفی از جمله استفاده از ارزهای ملی در روابط تجاری دو کشور، استفاده از سیستم های پیام رسان مالی ، افزایش سطح روابط کارگزاری و تامین مالی پروژه های عمرانی و توسعه ای بحث و تبادل نظر کردند.نابیولینا رئیس کل بانک مرکزی روسیه نیز ضمن استقبال از مباحث مطرح شده توسط همتای ایرانی خود، ابراز امیدواری کرد همکاری های شبکه بانکی دو کشور در قالب نقشه راه مورد توافق طرفین در آینده نزدیک گسترش یابد. بر اساس توافق طرفین، مقرر شد مذاکرات فنی و تخصصی توسط تیم های کارشناسی دو طرف تا حصول نتیجه در حوزه های یاد شده پیگیری شود.شبس**اروپام ** 1346 ** 1917            "}