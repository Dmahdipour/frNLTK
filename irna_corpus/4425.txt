{"onTitr":" ترابیان در گفت وگو با ایرنا:    ","titr":" دیدار دوستانه تیم‌های فوتسال ایران و برزیل لغو نشده است","describe":" تهران - ایرنا - رئیس کمیته فنی و توسعه فوتسال گفت که برخلاف برخی اخبار منتشر شده، دیدار دوستانه ایران و برزیل هنوز لغو نشده و احتمال برگزاری آن بسیار زیاد است.", "text":"عباس ترابیان روز دوشنبه در گفت وگو با خبرنگار ورزشی ایرنا در خصوص شایعات اخیر مبنی بر احتمال لغو دیدار دوستانه تیم های ملی فوتسال ایران و برزیل اظهار داشت: این بازی هنوز لغو نشده و اتفاقا نظر فدراسیون بر برگزاری حتمی آن است. وی ادامه داد: فدراسیون فوتبال ایران در نامه ای که پیشتر برای کنفدراسیون فوتسال برزیل ارسال کرد، خبر از برگزاری این مسابقه داده و بعید می دانم آن را لغو کند. برزیلی ها هم برای برگزاری این مسابقه برنامه ریزی زیادی انجام داده اند و این مسابقه برای آنها از اهمیت زیادی برخوردار است.رئیس کمیته فنی و توسعه فوتسال در رابطه با ماجرای لغو این دیدار گفت: شورای برون مرزی پس از ارسال درخواست ما سئوالاتی را مطرح کرد که خوشبختانه با نامه بسیار کامل مهدی تاج رئیس فدراسیون فوتبال مشکلات برطرف شد. تاج در این نامه از اهمیت مسابقه و همچنین رفت و برگشت بودن آن گفت. نکته بسیار مهم دیگر در برگزاری مسابقه رایگان بودن آن است و ما فقط باید پول بلیت هواپیمای خود را پرداخت کنیم. وی تصریح کرد: امروز مهدی تاج رییس و علی کفاشیان نایب رییس فدراسیون فوتبال نشستی را در خصوص قطعی بودن این مسابقه برگزار خواهند کرد. ورزشی **9118**1597            "}