{"onTitr":" سازمان هواپیمایی کشوری:    ","titr":" سازمان بین المللی هوانوردی تحریم های آمریکا را اجرا نکند","describe":" تهران- ایرنا- سازمان هواپیمایی کشوری جمهوری اسلامی ایران از سازمان بین‌المللی هوانوردی غیرنظامی (ایکائو) و اعضای کنوانسیون بین‌المللی هواپیمایی کشوری خواست تحریم‌های اعلام شده آمریکا در زمینه هوانوردی غیر نظامی ایران را به رسمیت نشناسند.", "text":"به گزارش چهارشنبه تارنمای سازمان هواپیمایی کشوری جمهوری اسلامی ایران، در این بیانیه بر پایبندی کشور ما به مواد چهارم و چهل و چهارم کنوانسیون بین‌المللی هواپیمایی کشوری (پیمان شیکاگو) تاکید شده است.در ماده چهارم پیمان در بخش سوء استفاده از هواپیمایی کشوری آمده است: هر یک از کشورهای عضو پیمان موافقت می کند هواپیمایی کشوری را برای هیچ منظوری که با مقاصد این پیمان منافات داشته باشد به کار نبرد.در ماده چهل و چهارم پیمان نیز اهداف و منظور از تشکیل سازمان هواپیمایی کشوری بین‌المللی تشویق طراحی و عملیات هواپیما برای امور صلح جویانه، توسعه مسیرهای هوایی، ایجاد فرصت عادلانه برای به کار انداختن شرکت های هوایی بین المللی در کشورهای عضو، رفع تبعیض، تامین بی خطری پرواز و غیره ذکر شده است.بر پایه بیانیه سازمان هواپیمایی کشوری جمهوری اسلامی ایران، هر نوع محدودساختن کشورهای عضو پیمان بر سر دسترسی عادلانه به محصولات، مقاصد و بازارها در تناقض با اهداف اولیه و بنیادین پیمان شیکاگو مبنی بر ایجاد فرصت حمل و نقل هوایی ایمن، منظم، کارآمد و اقتصادی قرار دارد، به ایجاد و حفظ دوستی و درک مشترک بین ملت‌ها و مردم جهان به نحوی شگرف خدشه وارد می‌سازد و سوء استفاده از صنعت هواپیمایی برای اهدافی به غیر از مفاد پیمان می‌تواند به تهدیدی علیه امنیت عمومی منجر شود.  ** درخواست های چهارگانه ایران از اعضای پیمان شیکاگو و ایکائوبیانیه این سازمان، محدودیت‌های اعمال شده از طرف امریکا در بخش هواپیمایی کشوری جمهوری اسلامی ایران را «در تناقض آشکار با روح و مفاد کنوانسیون بین‌المللی هواپیمایی کشوری» ارزیابی کرد که «اهداف عالیه این صنعت را به شکلی جهانی با چالش مواجه می‌سازد، دسترسی مردم و ملت‌های جهان را به حمل و نقل هوایی ایمن، اقتصادی، کارآمد و قابل اطمینان خدشه دار می‌سازد و آثاری جدی و فوری بر حقوق کشورهای متعاهد کنوانسیون شیکاگو دارد.از این رو، سازمان هواپیمایی کشوری جمهوری اسلامی ایران از سازمان‌های هواپیمایی کشوری متعاهد کنوانسیون بین‌المللی هواپیمایی کشوری خواست تحریم‌های اعلام شده ایالات متحده در زمینه هوانوردی غیر نظامی ایران را به رسمیت نشناسند تا از انحراف اهداف شکل‌گیری صنعت هواپیمایی جهانی جلوگیری شود.همچنین از اعضای این پیمان خواسته شد «از همه شرکت‌های سازنده محصولات و قطعات هوانوردی در حوزه نظارتی خود بخواهند نسبت به اجرای قراردادها و تفاهمات منعقد شده با شرکت‌های ایرانی متعهد بوده و به پشتیبانی از سخت‌افزارها و نرم‌افزارهایی که توسط شرکت های ایرانی مورد بهره‌برداری قرار می‌گیرد متعهد باشند.در سومین گام، سازمان هواپیمایی کشوری جمهوری اسلامی ایران از کشورهای عضو خواست در جریان‌های تصمیم گیری در مجامع جهانی هوانوردی، نسبت به وضع مقررات و تدوین راهکارهای برخورد با اقدام های محدودساز یکجانبه که در تناقض با اهداف هواپیمایی کشوری جهانی است اقدام کرده و انتخاب نمایندگان کشورهای محدود کننده را در ساختارهای تصمیم‌ساز جهانی متوقف سازند.همچنین از شورای ایکائو خواسته شده است «ضمن یادآوری اهداف و ارزش‌های شکل‌گیری هواپیمایی کشوری بین‌المللی، بویژه مفاد مقدمه، ماده 4 و ماده 44، بر حق همه ملت‌ها و مردم جهان برای دسترسی به حمل و نقل هوایی ایمن، منظم، کارآمد و اقتصادی تاکید کرده، هر نوع ایجاد محدودیت بر سر دسترسی ملت‌ها و مردم به حمل و نقل هوایی را دارای پیامدهایی فوری و جبران ناپذیر تلقی کند و ازکشورهای عضو بخواهد به مفاد این پیمان پایبند باشند».به گزارش ایرنا، آمریکا پس از خروج از توافق هسته ای برجام تحریم های یکجانبه خود علیه ایران را دوباره اعمال کرد که بخشی از آن صنعت هوایی را در برمی گیرد. پیمان بین‌المللی هواپیمایی کشوری مشهور به معاهده شیکاگو مهمترین معاهده مربوط به هوانوردی و حقوق هوایی است که هفتم دسامبر سال 1944 میلادی در شیکاگو آمریکا امضا و اجرای آن از چهارم آوریل ۱۹۴۷ آغاز شد.اقتصام*3061*1961*            "}