{"onTitr":"","titr":" 112 سارق در استان بوشهر دستگیر شدند","describe":" بوشهر-ایرنا- رئیس پلیس آگاهی استان بوشهر گفت: در 6 ماهه امسال 112 سارق در این استان دستگیر و  آمار سرقت ها نیز کاهش یافت.", "text":"سرهنگ جوشن سهرابی روز سه‌شنبه در گفت وگو با ایرنا افزود: با شناسایی ۳۱ باند مجرمانه فعال در ارتکاب سرقت علاوه بر دستگیری سارقان ۴۶۷ فقره انواع جرائم سرقت کشف شد.وی اظهارداشت: از ابتدای سال جاری تاکنون سرقت موتور سیکلت در این استان پنج درصد کاهش یافته است.سهرابی ادامه داد: در 6 ماهه امسال 466 دستگاه موتورسیکلت و ۷۸ دستگاه خودرو مسروقه در استان بوشهر کشف شد.وی اظهارداشت: با تلاش همکاران در پلیس‌های تخصصی پیشگیری و آگاهی این میزان کشفیات نسبت به مدت مشابه پارسال، ۲۸ درصد افزایش یافته است.سهرابی یادآورشد: در بحث دستگیری سارقان هم فعالیت پلیس استان بوشهر افزایش ۲۰ درصدی داشته است.وی ادامه داد: وقوع سرقت از بانک‌ها در سال جاری نیز ۵۰ درصد کاهش یافته و در موضوع سرقت های داخل خودرویی نیز استان بوشهر در مقایسه با سال گذشته کاهش 9 درصدی تجربه کرد.سهرابی افزود: در راستای مقابله با سرقت‌ها طرح‌های متعدد و متنوع در دستور کار پلیس آگاهی استان بوشهر قرار گرفته است.وی با تقدیر از مشارکت مردم در زمینه مقابله و پیشگیری از سرقت‌ها افزود: پیشگیری و مقابله با آسیب‌های اجتماعی از جمله جرایم سرقت از مهمترین اولویت‌های نیروی انتظامی است  که کارآگاهان پلیس آگاهی، کلانتری‌ها و پاسگاه‌ها با عزم جدی در این راستا حرکت کرده‌اند.7212/6045            "}