{"onTitr":"","titr":" چهاردهمین نمایشگاه کتاب گیلان آبان ماه برگزار می شود","describe":" رشت - ایرنا - معاون امور فرهنگی و مطبوعاتی اداره کل فرهنگ و ارشاد اسلامی گیلان بیان کرد : تاریخ برگزاری چهاردهمین نمایشگاه کتاب استان ، اواخر آبان ماه تعیین شده که در صورت تکمیل اعتبار نهایی می شود.", "text":"حسین ابراهیمیان روز سه شنبه در گفت و گو با خبرنگار ایرنا افزود: برپایی نمایشگاه کتاب به مطالبه مردم تبدیل شده و تلاش این اداره کل بر آن است تا این مقوله فرهنگی پایدار باشد.وی ادامه داد: 26آبان تا یکم آذرماه، تاریخ برگزاری نمایشگاه تعیین شده و  هماهنگی و دریافت مجوز ها در حال انجام است؛ تنها تامین بخشی از اعتبار باقیمانده که با رایزنی در حال نهایی شدن است.وی تاکید کرد : تلاش می شود برپایی این نمایشگاه با توجه به وجهه فرهنگی گیلان در کشور، حتی در سخت ترین شرایط پایدار باشد.ابراهیمیان گفت: نمایشگاه کتاب گیلان بزرگترین اتفاق فرهنگی استان است و می کوشیم در این راستا از زبده ترین ناشران کشور بهره گرفته شود.سال گذشته، سیزدهمین نمایشگاه کتاب گیلان در 200 غرفه و با حضور  400 ناشر استانی و کشوری، با 30 درصد تخفیف از 16 تا 21 آذرماه به همت اداره‌کل فرهنگ و ارشاد اسلامی گیلان و با همکاری معاونت امور فرهنگی وزارت فرهنگ و ارشاد اسلامی و موسسه نمایشگاه های فرهنگی ایران در محل دائمی نمایشگاه های استان واقع در کیلومتر پنج جاده رشت - تهران دایر شده بود.1881/2007            "}