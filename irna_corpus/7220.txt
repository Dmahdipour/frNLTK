{"onTitr":"","titr":" هند و روسیه خواهان اجرای کامل و موثر برجام شدند","describe":" دهلی نو - ایرنا - ولادیمیر پوتین رئیس جمهوری روسیه و نارندرا مودی نخست وزیر هنددر بیانیه ای مشترک در دهلی نو ، خواهان اجرای کامل و موثر توافق هسته ای جمهوری اسلامی ایران و کشورهای گروه ۱+۵ (برجام) شدند.", "text":"پوتین رئیس جمهوری روسیه روز پنجشنبه برای امضای چند توافق از جمله امضای قراداد فروش پنج سامانه موشکی اس-400 به دولت دولت هندوستان، وارد دهلی نو شد.  به گزارش روز شنبه ایرنا به نقل از پایگاه اطلاع رسانی وزارت خارجه هند ، در این بیانیه آمده است: هند و روسیه بر اهمیت اجرای کامل و موثر برجام در ارتباط با برنامه هسته ای ایران جهت حمایت از صلح و امنیت جهانی، استحکام رژیم منع گسترش سلاح های هسته ای و توسعه روابط اقتصادی مرسوم با ایران تاکید کردند. دو کشور همچنین خواهان حل تمام مسائل مربوط به برنامه هسته ای ایران از طریق مذاکره و به صورت صلح آمیز شدند.در ادامه بیانیه مشترک هند و روسیه اشاره شده است که هر دو کشور همچنین خواستار توسعه کریدور حمل و نقل بین المللی شمال و جنوب از طریق تلاش های نهادهای مربوط به گمرک، توسعه زیربنای جاده ها و راه آهن و تسهیل مالی از طریق مذاکرات دوجانبه و همچنین گفت گو با دیگر کشورهای شریک در اسرع وقت شدند. دهلی نو و مسکو  از نشست پیشنهادی سه جانبه  بین هند، روسیه و ایران در حاشیه کنفرانس «هفته حمل و نقل - 2018» در مسکو، در مورد حمل و نقل کالاهای هند از طریق سرزمین ایران به روسیه استقبال کردند. دو کشور همچنین توافق کردند که برگزاری نشست همکاری کریدور حمل و نقل بین المللی شمال و جنوب را در اولویت امور قرار دهند.هند و روسیه روز جمعه در حضور نارندرا مودی نخست وزیر هند و ولادیمیر پوتین رییس جمهوری روسیه قراداد خرید پنج سامانه موشکی اس-400 به ارزش پنج میلیاردو 430 میلیون دلار را امضا کردند.دو کشور همچنین قراردادی برای همکاری فضایی با یکدیگر امضا کردند. به گفته مقامات هندی، بر اساس این قرارداد یک ایستگاه نظارت فضایی در نزدیکی شهر نوو سیبریک در روسیه برای هند احداث خواهد شد.این قرارداد ها در حالی میان هند و روسیه امضا شدند که آمریکا بارها از هند خواسته بود از معامله های بزرگ با روسیه خودداری کند در غیر این صورت دهلی نو با تحریم های آمریکا مواجه می شود. ترامپ رئیس جمهوری آمریکا قانونی به نام &#39;مبارزه با مخالفان آمریکا از طریق تحریم&#39; یا &#39;کاتسا&#39; امضا کرده است که بر اساس آن روسیه، ایران و کره شمالی شامل تحریم های واشنگتن شده اند. بند 231 قانون کاتسا، کشورهایی که دارای قرادادهای مهم با بخش های دفاعی و امنیت روسی هستند، واجد شرایط تحریم از سوی آمریکا خواهند بود.آساق**267**1424**1663**            "}