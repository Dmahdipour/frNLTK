{"onTitr":"","titr":" 450 خادم از آذربایجان غربی در پیاده روی اربعین خدمت می کنند","describe":" ارومیه- ایرنا- مسوول ستاد بازسازی عتبات عالیات در آذربایجان غربی با اشاره به اعلام آمادگی موکب های این استان برای ارائه خدمت به زائران امام حسین (ع) در اربعین امسال، گفت: خدمات موکب های آذربایجان غربی در پیاده روی اربعین رایگان بوده و 450 خادم در موکب های این استان خدمت رسانی می کنند.", "text":"سید حسن حسینی روز چهارشنبه در گفت و گو با خبرنگار ایرنا با بیان اینکه 12 موکب آذربایجان غربی در ایام اربعین خدمات عرضه می کند، افزود: موکب های این استان در مسیرهای سامرا، مرز خسروی، کربلا و در مسیرهای مابین کربلا و نجف قرار خواهد داشت.وی ادامه داد: همچنین یک موکب مرزی ویژه بازرگان برای زائران خارجی تدارک دیده شده است تا زائران اهل ترکیه و جمهوری آذربایجان بعد از استراحت در این موکب عازم کربلای معلی شوند.وی اظهار کرد: این موکب ها برای 56 هزار نفر در هر روز جیره غذایی گرم و سرد توزیع می کنند و 24 هزار نفر را در روز اسکان می دهند.مسوول ستاد بازسازی عتبات عالیات در آذربایجان غربی اضافه کرد: خدمات رایگان موکب های ایرانی و به تبع آن موکب های آذربایجان غربی در پیاده وری اربعین شامل تمامی خدمات بهداشتی، تغذیه و درمانی است.به گزارش ایرنا 8 آبان 1397 مصادف با روز اربعین سرور و سالار شهیدان، حضرت اباعبدالله الحسین (ع) است و زائران حسینی از هم اکنون در شوق زیارت آن حضرت به سر می برند. شماره حساب های 1225812717851 بانک انصار و 6041111 بانک رسالت پذیرای کمک های مردمی به ستاد اربعین است. همچنین شماره حساب های 122542717851 بانک انصار و 010303353500 بانک ملی نیز پذیرای کمک های مردمی جهت بازسازی عتبات عالیات است.9918/2093            "}