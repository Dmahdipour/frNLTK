{"onTitr":"","titr":" حکم حبس ابد 6 روزنامه نگار مشهور ترکیه تایید شد","describe":" آنکاراـ ایرناـ احکام حبس ابد نازلی ایلیجاک، احمد آلتان، محمد آلتان و سه روزنامه نگار دیگر  از سوی شعبه دوم دادگاه تجدید نظر شهر استانبول ترکیه تایید شد.", "text":"به گزارش روز چهارشنبه ایرنا و به نقل از شبکه ان.تی.وی ترکیه، مقامات قضایی ترکیه این افراد را جناح رسانه ای گروه گولن معرفی کرده اند و دادستان کل استانبول نیز خواستار محکومیت آنها به مجازات حبس ابد با اتهام 'نقض قانون اساسی' شده بود که شعبه 26 دادگاه جزایی استانبول، با درخواست دادستان موافقت و رای به محکومیت حبس ابد این 6 روزنامه نگار داد.بنا بر اعلام این رسانه، احمد آلتان، محمد آلتان، نازلی ایلیجاک، شوکرو طغرل، یعقوب شیمشک و فوزی یازیجی در سالن دادرسی شعبه 2 دادگاه تجدید نظر استانبول به آخرین دفاعیات خود پرداختند اما این دادگاه در نهایت حکم صادره از سوی شعبه 26 دادگاه جزایی استانبول مبنی بر حبس ابد را تایید کرد.این روزنامه نگاران به داشتن اطلاع قبلی از وقوع کودتای نافرجام سال 2016 ترکیه، مشارکت در ارسال پیام‌های محرمانه در خصوص وقوع این کودتا، شرکت در یک برنامه تلویزیونی در یک کانال حامی فتح الله گولن پیش از وقوع کودتای شکست خورده سال 2016 و مطرح کردن این پیام که سرنگونی اردوغان نزدیک است، متهم و دستگیر شده بودند.احمد آلتان رمان نویس و روزنامه نگار ترک در روزنامه های حریت و ملیت فعالیت کرده و در سپتامبر 2017 به همراه برادرش محمد آلتان 64 ساله روزنامه نگار و استاد اقتصاد سیاسی دانشگاه استانبول دستگیر شد.نازلی ایلیجاک از روزنامه نگاران مشهور و کهنه کار ترک است که در اوایل دوران به قدرت رسیدن حزب عدالت و توسعه و شخص اردوغان به شدت از وی حمایت می کرد.مقامات دولت ترکیه، تعداد افراد مرتبط با گروه فتح الله گولن را نزدیک 228 هزار نفر اعلام و بیان کرده اند که این افراد به صورت مستقیم و غیرمستقیم در کودتای 15 جولای سال گذشته ترکیه نقش داشتند.ترکیه مدعی است که فتح الله گولن با تشکیل گروهی موسوم به گولن(فتو) و با رخنه در تشکیلات قضایی، نظامی، آموزشی و ارکان دولتی، کودتای 15 جولای(25 تیرماه سال 1395) را سازماندهی کرده است.در کودتای 15 جولای سال 2016 (25 تیرماه 1395) ترکیه 249 نفر کشته و 2 هزار و 193 نفر نیز زخمی شدند.محاکمه عوامل کودتای نافرجام 15 جولای ترکیه در مراجع قضایی ترکیه جریان دارد و در آن فتح الله گولن به عنوان متهم ردیف اول معرفی شده است.فشار بر روزنامه نگاران ترکیه به ویژه پس از کودتای نافرجام جولای 2016 هر روز بیشتر شده تا جایی که زندانی شدن بیش از 150 خبرنگار در ترکیه در ایام بعد از کودتای 25 تیرماه سال 1395 موجب واکنش ها و انتقادات وسیع در سطح جهان شده و بنا به اعلام سازمان گزارشگران بدون مرز، ترکیه رده های آخر آزادی رسانه در جهان قرار گرفته است.در همین ارتباط، 'باریش یارکاداش' نماینده استانبول از حزب جمهوری خواه خلق ترکیه روز دوشنبه گذشته در مصاحبه با خبرنگاران به انتقاد از وضعیت اقتصادی و نیز فشار بر رسانه های این کشور پرداخت و اظهار کرد: حزب حاکم با همه توان و ابزارهای خود تاکنون موفق به رفع بحران اقتصادی نشده و برای جلوگیری از برملا شدن حقایق فاجعه بار اقتصادی کشور، به سانسور و سرکوب خبرنگاران و فشار بر اصحاب رسانه روی آورده است.به گفته وی، دولت ترکیه تلاش می کند که با کنترل رسانه های موثر در جامعه، تصویر بحران های موجود اقتصادی ـ اجتماعی و سیاسی را به نوع دیگری نشان دهد و واقعیت ها را مدفون کند.این نماینده منتقد دولت ترکیه تاکید کرد: بر اساس اطلاعات دریافتی از منابع موثق در مراجع قضایی، فشار بر اصحاب رسانه ترکیه در ماه سپتامبر سال جاری بیش از گذشته افزایش یافته و موج سنگین دستگیری روزنامه نگاران مشهور و گمنام به راه افتاده است به طوری که از اوایل سپتامبر تاکنون بیش از 84 روزنامه نگار و خبرنگار در شعبات مختلف دادگاه های کشور به دفاع از خود در برابر قاضی پرونده پرداخته اند.بنا بر ادعای این نماینده حزب جمهوری خواه خلق ترکیه، در احکام صادر شده علیه روزنامه نگاران محاکمه شده در دادگاه، علیه 8 روزنامه نگار احکام 24 سال و 2 ماه حبس و علیه پنج روزنامه نگار دیگر نیز حکم 29 هزار و 210 لیر جریمه نقدی در نظر گرفته شده و هنوز محاکمه بسیاری از متهمان در جریان است.به نظر می رسد که فشار موجود بر اصحاب رسانه در ترکیه مختص روزنامه نگاران و فعالان داخلی نباشد و جلوگیری از انتشار اخبار به خارج از کشور نیز در دستور کار مقامات آنکارا قرار دارد چرا که چندی پیش &#39;ماکس زیرنگاست&#39; روزنامه نگار اتریشی نیز با اتهام &#39;همکاری و تبلیغ برای یک گروه تروریستی&#39; از سوی ماموران پلیس امنیت آنکارا دستگیر شد.خاورم/1905**1211            "}