{"onTitr":"","titr":" شاخص های ضدامنیتی در ایلام به صفر رسیده است","describe":" ایلام - ایرنا - فرمانده انتظامی استان ایلام گفت: برخورد پلیس با هنجارشکنان و برهم زنندگان نظم و امنیت در استان جدی و عبرت انگیز بوده و در سایه این رویکرد شاخص های ضد امنیتی در این استان به صفر رسیده است.", "text":"به گزارش ایرنا، سردار نورعلی یاری روز یکشنبه در آیین تودیع و معارفه فرماندهان قدیم و جدید انتظامی آبدانان اظهار کرد: به یمن انسجام و تعامل مدیریتی، مشارکت اجتماعی و اشراف انتظامی امنیت مطلوب و پایداری را در کلیه مناطق و شهرستان های استان حاکم است که ضرورت دارد قشرهای مختلف مردم، نخبگان جامعه و ریش سفیدان و معتمدان حافظ و حامی  این نعمت با ارزش موجود باشند.وی مردم استان ایلام را فداکار و ولایتمدار دانست و افزود: جمهوری اسلامی ایران با مردمی هوشیار، ذخایر بزرگ و بی بدیل طبیعی، نیروهای مسلح قوی و مقتدر و رهبری بی بدیل و هوشمند به هیچ عنوان تسلیم تحریم و تهدید نمی شود و بعنوان ام القرای جهان اسلام زیر بار ذلت وحقارت مستکبران عالم نمیرودفرمانده انتظامی استان از مهیا بودن زمینه امنیت کامل برای تردد زوار حضرت اباعبد الله الحسین(ع) در ایام اربعین خبر داد و اضافه کرد: آمادگی دفاعی و تدبیر سیاسی انقلاب اسلامی ایران معادلات آمریکا و اسرائیل را در منطقه بی اثر و قدرت و فنآوری موشکی سپاه پاسداران نیز تهدیدهای بالقوه دشمنان این آب و خاک را به فرصت برای ما و عبرت برای بدخواهان تبدیل کرده است.سردار یاری از به صفر رسیدن شاخص های ضدامنیتی در استان خبر داد و یادآور شد: وجود سلاح گرم غیر مجاز در دست عده زیادی از مردم بعنوان یک دغدغه مهم وقت زیادی از متولیان امنیت را به خود اختصاص داده و بخشی از فرصت های اجتماعی را به هدر داده بطوریکه طی یکسال گذشته 34 نفر با استفاده از سلاح گرم در منازعات اجتماعی کشته شده اند.وی از وجود سوانح رانندگی بعنوان یکی از دغدغه های مدنظر مقام معظم رهبری نام برد و گفت: طی 18 ماه گذشته 700 کیلوگرم انواع مواد مخدر توسط ماموران نیروی انتظامی در سطح استان کشف و ضبط شده است و در کمترین زمان ممکن سوداگران مرگ را نیز شناسایی ، دستگیر و تحویل دستگاه قضایی شده اند.فرمانده انتظامی استان ایلام تاکید کرد: عزم راسخ ملت و آمادگی های دفاعی نیروهای مسلح تمام تحرکات و نقشه های خشن و نظامی بر علیه جمهوری اسلامی را خنثی و اینک دشمنان برای دستیابی به اهداف خود به تهاجمات نرم فرهنگی و نامحسوس و توسعه و ترویح مصرف مواد مخدر را در دستور کار خود قرار داده اند که نیاز داریم خانواده ها هوشیاری و مراقب فرزندان خود باشند که در دام خطرناک معاندان گرفتار نشوند.در پایان این نشست ، با تقدیر از زحمات سرهنگ علی جمالوندی ، سرهنگ محمد سلیمی زاد بعنوان فرمانده جدید انتظامی شهرستان آبدانان معرفی شد.7174/6119            "}