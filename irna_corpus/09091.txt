{"onTitr":"","titr":" حدود 600 میلیون دلار کالا از مرز سومار صادر شد","describe":" کرمانشاه - ایرنا - مدیرکل گمرکات استان کرمانشاه گفت: 597 میلیون و 933 هزار و 980 دلار با وزن 626 هزار و 611 تن در نیمه نخست امسال از طریق گمرک بازارچه مرزی سومار به خارج از کشور صادر شد.", "text":"خلیل حیدری روز پنجشنبه در گفت و گو با خبرنگار ایرنا افزود: این میزان صادرات کالا از مرز سومار نسبت به مدت مشابه سال گذشته از حیث ارزش 93 درصد و از حیث وزن نیز 64 رشد داشته است.او گفت: در 6 ماه نخست سال جاری در مجموع یک میلیارد و 272 میلیون و 634 هزار و 593 دلار کالا به وزن 2 میلیون و 683 هزار و 448 تن از طریق مرزی استان کرمانشاه به خارج از کشور صادر شد.او اظهار داشت: این میزان صادرات نسبت به مدت مشابه سال گذشته از لحاظ ارزش رشد 55 درصدی  و از حیث وزن نیز رشد 29 درصدی داشته است.به گفته وی ، مرز سومار با نزدیک به 600 میلیون دلار صادرات رتبه نخست صادرات کالا از مرزهای استان را به خود  اختصاص داده است. مدیرکل گمرکات کرمانشاه در ادامه افزود: همچنین در این مدت صادرات خروجی از گمرک پرویزخان 457 میلیون و 425 هزار و 649 دلار کالا به وزن یک میلیون و 325 هزار و 285 تن می باشد که نسبت به مدت مشابه سال گذشته از حیث ارزش 33 درصد افزایش و از لحاظ وزنی رشد 41 درصدی داشته است. حیدری بیان داشت: صادرات خروجی از گمرک خسروی نیز 85 میلیون و 71 هزار و 556 دلار کالا به وزن 261 هزارو 108 تن می باشد که نسبت به مدت مشابه سال گذشته از حیث ارزش 152 درصد و از لحاظ وزن 61 درصد افزایش داشته است. وی میزان صادرات خروجی از گمرک بازارچه مرزی شیخ صالح ثلاث باباجانی را نیز 105 میلیون و 972 هزار و 224 دلار کالا به وزن 185 هزارو 179 تن عنوان کرد.وی افزود: در 6 ماه نخست سال جاری همچنین میزان صادرات خروجی از گمرک بازارچه مرزی شوشمی پاوه 26 میلیون و 231 هزار و 184 دلار کالا به وزن 285 هزار و 263 تن می باشد.مدیرکل گمرکات کرمانشاه عمده کالاهای صادراتی از طریق این گمرکات را ظروف از مواد پلاستیکی، سیب زمینی محفوظ شده، گوجه فرنگی تازه یا سردکرده، انواع کاشی، انواع نایلون پلاستیکی، کولرهای آبی، گرانول پلی اتیلن، نایلون پلاستیکی رولی، انواع بستی، مصنوعات پلاستیکی شامل انواع ورقه و پالت عنوان کرد.استان کرمانشاه با 371 کیلومتر مرز مشترک با 2 بخش کُرد و عرب نشین کشور عراق و داشتن 6 مرز رسمی و بازارچه فعال، سالانه حدود نیمی از کل صادرات کالاهای غیرنفتی کشورمان به عراق را به خود اختصاص می دهد.سالانه بیش از 2 میلیارد دلار کالا از کرمانشاه به عراق صادر می شود که بیش از 50 درصد کل صادرات ایران به این کشور را تشکیل می دهد.3033/8066            "}