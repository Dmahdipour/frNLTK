{"onTitr":"","titr":" دانشگاه جامع علمی و کاربردی به سمت مهارت گرایی حرکت می کند","describe":" زنجان - ایرنا - رئیس دانشگاه جامع علمی و کاربردی استان زنجان گفت: یکی از اهداف اصلی این دانشگاه به حداقل رساندن مدرک گرایی و کسب مهارتهای لازم است که تحقق این مهم آثار خوبی به دنبال دارد.", "text":"به گزارش ایرنا، دکتر حسن طغرانگار شنبه شب در حاشیه نمایشگاه کتاب و سومین نمایشگاه مطبوعات و رسانه های استان زنجان در گفت و گو  با خبرنگار  ایرنا افزود: سیاست دانشگاه علمی و کاربردی ارتقای کیفیت گرایی در تمامی بخش ها قرار دارد و بر این اساس این مهم بیش از گذشته مورد توجه قرار گرفته، هر چند تحقق این مهم به زمان بیشتری نیاز داشته باشد.وی اظهار داشت: به حداقل رساندن مدرک گرایی از و اولویت های این واحد دانشگاهی است و صرف اینکه دانشجویان بخواهند یک کاغذ بگیرند کاری را از پیش نمی برد و در کنار آن کسب مهارت از اهمیت بسزایی برخوردار است. رئیس دانشگاه جامع علمی و کاربردی استان زنجان ادامه داد: سیاست دیگر واحد این است که با توجه به انتظارات جامعه محلی دوره های تاثیر گذار در این استان تعریف شود که علاوه بر رشته های دیگر ارتباط با جامعه نیز به حداکثر ممکن می رسد.وی بیان کرد: بنابر این برنامه های درسی بیشتر با نیازهای محلی منطبق خواهد شد که این مهم علاوه بر افزایش پیوند با جامعه محلی تعامل بین بخش های مختلف جامعه نیز به وقوع می پیوندد.طغرانگار افزود: آموزش عالی اساس 2 بال آموزش های نظری و آموزش های عملی و مهارتی دارد و در این میان دانشگاههای نظری به دنبال پرورش و تربیت دانشجویان در رشته های مختلف و کسب مدرک علمی است اما دانشگاه مهارت محور ،تربیت تکنسنین را پیگیری می کند.این مسئول با اشاره به برگزاری به برگزاری نهمین نمایشگاه کتاب زنجان و سومین نمایشگاه مطبوعات و رسانه های استان افزود: نمایشگاه مطبوعات در مقایسه با مطبوعات چندان خوب نبود که نبود ایده های خلاقانه و دوری مکان از نیز از جمله دلایلی بروز این مساله است که در صورت برنامه ریزی مطلوب برای آینده چشم انداز بهتری را برای اهالی فرهنگ دوست استان فراهم میکند.به گزارش ایرنا، نهمین نمایشگاه کتاب ناشران کشور در زنجان از 9 تا 14 مهر در محل نمایشگاه کاسپین این شهر برگزار شد.9646/8068            "}