{"onTitr":" سرپرست وزارت اقتصاد خبر داد    ","titr":" رشد 74هزار میلیارد ریالی سرمایه دولتی بانک کشاورزی در 6 سال","describe":" تهران- ایرنا- سرپرست وزارت امور اقتصادی و دارایی میزان افزایش سرمایه دولت در بانک کشاورزی طی دولت یازدهم و دوازدهم را بیش از 74 هزار میلیارد ریال اعلام کرد.", "text":"به گزارش ایرنا، مجمع عمومی عادی سالیانه بانک کشاورزی دوشنبه (شانزدهم مهرماه) با حضور سرپرست وزارت امور اقتصادی و دارایی به عنوان رییس و اعضای مجمع مشتمل بر نمایندگان سازمان ها و وزارتخانه های صنعت، معدن و تجارت، تعاون، کار و رفاه اجتماعی، راه و شهرسازی، سازمان برنامه و بودجه کشور، بانک مرکزی جمهوری اسلامی ایران و حسابرس و بازرس قانونی مجمع برگزار شد.به نوشته عصر چهارشنبه تارنمای وزارت اموراقتصادی و دارایی، سرپرست این وزارتخانه در این آیین با اعلام رشد 74 میلیارد ریالی سرمایه دولتی در این بانک اتصریح کرد: دولت سعی می کند در سال های اخیر از بانک کشاورزی در قالب افزایش سرمایه و تخصیص منابع ریالی صندوق توسعه ملی حمایت های ویژه داشته باشد. «سیدرحمت الله اکرمی» یادآوری کرد: سهم بخش کشاورزی در تولید ناخالص ملی و سهم عمده ای که این بخش در صادرات غیرنفتی به خود اختصاص داده است، اهمیت آن را بخوبی نشان می دهد.وی افزود: تاثیرپذیری اندک بخش کشاورزی از تحریم های بین المللی لزوم توجه جدی به بخش کشاورزی و صنایع وابسته به آن و همچنین سرمایه گذاری در آن را دوچندان می سازد.این مقام اضافه کرد: توجه ویژه به بخش کشاورزی، با عنایت به نقش مهم آن در توسعه اقتصادی کشور و همچنین از منظر مقابله با فقر، ایجاد اشتغال بویژه در روستاها و شهرهای کوچک و تامین امنیت غذایی کشور، بسیار ضروری به نظر می رسد.اکرمی ادامه داد: حمایت از پایداری تولید در بخش کشاورزی و افزایش بهره وری در این بخش از طریق حمایت از توسعه مکانیزاسیون کشاورزی، حمایت از محصولات جدید در این بخش از قبیل سامانه های نوین آبیاری، توسعه کشت های گلخانه ای، پرورش ماهی در دریا، تامین مالی زنجیره های ارزش محصولات کشاورزی و حمایت از صادرات این محصولات از اقدامات مهم بانک کشاورزی است که باید با جدیت بیشتر دنبال شود.به گزارش ایرنا، رییس هیات مدیره و مدیرعامل بانک کشاورزی در مجمع عمومی عادی سالیانه بانک کشاورزی به ارائه گزارش عملکرد بانک در سال مالی 1396 و نیمه نخست امسال پرداخت و گفت: پارسال بیش از 210 هزار میلیارد ریال و در 6 ماه نخست امسال بیش از 110 هزار میلیارد ریال رشد منابع داشتیم؛ به بیان دیگر، پارسال 126 درصد و نیمه نخست امسال 60 درصد برنامه ها تحقق یافت.خدارحمی سهم بانک کشاورزی از منابع شبکه بانکی کشور بین 10 بانک را 8.44 درصد اعلام کرد که در جایگاه ششم بین این بانک ها و دوازدهم در کل شبکه بانکی قرار می گیرد.به گفته وی، پارسال میزان اعتبارات پرداختی به بخش کشاورزی 16.3 درصد رشد کرد و تا پایان شهریور سال 1397 بیش از 185 هزار میلیارد ریال پرداخت شد که به این ترتیب 41.2 درصد از برنامه امسال تحقق یافت.همچنین تسهیلات پرداختی برای توسعه اشتغال پایدار روستایی تا پایان شهریور امسال 17 هزار میلیارد ریال بود.مدیرعامل بانک کشاورزی شملار کارگزارهای خارجی بانک را 95 فقره اعلام کردبانک کشاورزی بیش از 1800 شعبه و 16 هزار کارمند دارد.اقتصام*3061*1961            "}