{"onTitr":"","titr":" برگزیدگان مسابقه عکاسی محرم در قصرشیرین معرفی شدند","describe":" قصرشیرین - ایرنا - سرپرست اداره فرهنگ و ارشاد اسلامی قصرشیرین ، از معرفی برگزیدگان مسابقه عکاسی محرم با عنوان 'لحظه ای از بی نهایت حسین (ع)' در این شهرستان خبر داد.", "text":"سحره پوره روز دوشنبه در گفت و گو با خبرنگار ایرنا افزود: این مسابقه با هدف ترویج و آشنایی با فرهنگ عاشورایی ، زنده نگاه داشتن شور حسینی در بین نسل جوان ، رشد و تعالی آثار هنری با موضوع قیام عاشورا و ثبت آیین های سوگواری و عزاداری مرزنشینان قصرشیرین در دهه نخست محرم امسال برگزار شد.وی اظهارداشت: تعداد زیادی عکس به دبیرخانه این مسابقه ارسال شد که پس از داوری ، آثار سه تن از شرکت کنندگان شامل آقایان 'مهدی امینی بازیانی '، 'کامبیز پارسه 'و خانم 'نازنین باباخانی' به عنوان برگزیده معرفی و شایسته تقدیر شدند.سرپرست اداره فرهنگ و ارشاد اسلامی گفت: این مسابقه در راستای ثبت لحظات عزاداری مردم ولایتمدار شهرستان قصرشیرین در قاب تصویر برگزار شد که برگزیدگان این مسابقه توانستند تصاویر مناسب و رسایی را از آیین های سوگواری این شهرستان مرزی به دبیرخانه ارسال کنند.پوره عنوان کرد: غنای فرهنگ اسلامی و ایرانی زمینه بسیار مناسبی برای انجام فعالیت های فرهنگی و هنری را فراهم ساخته است که با حمایت مسئولان می توان با ارائه برنامه های متنوع نسل جوان و آینده ساز ایران اسلامی را هرچه بیشتر به سمت پاسداشت این فرهنگ اصیل ترغیب کرد.به گفته وی ، لوح سپاس و جوایز برگزیدگان با برپایی آیینی به آن ها اهدا خواهد شد.قصرشیرین در غرب کرمانشاه با بیش از 27 هزار تن جمعیت، 186 کیلومتر مرز با عراق دارد.7079/3012/8066            "}