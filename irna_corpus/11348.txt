{"onTitr":"","titr":" عملیات آبخیزداری با همکاری استانداری زنجان اجرا می شود","describe":" زنجان - ایرنا - به منظور اجرای فرامین مقام معظم رهبری در  عملیات آبخیزداری کشور تفاهم‌نامه ‌بین رئیس سازمان جنگل‌ها، مراتع و آبخیزداری کشور، خلیل آقایی و استاندار زنجان، اسدالله درویش امیری برای انجام عملیات آبخیزداری استان زنجان منعقد شد.", "text":"به گزارش روز سه شنبه ایرنا به نقل از روابط عمومی اداره کل منابع طبیعی استان زنجان، این تفاهم نامه مربوط به انجام عملیات آبخیزداری در حوضه ‌های آبخیز شهرستان ‌های استان زنجان بر اساس مدارک و مشخصات فنی و نقشه‌های کتابچه مطالعاتی تصویب شده که جزو لاینفک آن تلقی می‌شود.دستیابی به اهداف کلان در راستای حفظ، احیا و توسعه و بهره‌برداری مناسب و پایدار از منابع طبیعی استان زنجان با هدف تحقق اسناد بالادستی و ستاد سند چشم انداز در زمینه آبخیزداری و کنترل فرسایش، مدیریت رسوب، آبخوانداری، احیا و توسعه مراتع، جلب مشارکت مردم و ذینفعان محلی و استفاده از ظرفیت خیران از اهداف این تفاهم نامه می‌باشد.بر این اساس استانداری زنجان متعهد می ‌شود مبلغ 59 میلیارد و 400 میلیون ریال از محل منابع اعتباری استانی به منظور تحقق اهداف یاد شده از طریق تصویب در شورای برنامه‌ریزی استان و مبادله موافقت‌نامه با اداره کل منابع طبیعی استان زنجان را با تاکید بر تخصص متناسب با سال مالی اختصاص داده و هماهنگی و همکاری در مجموعه دستگاه‌های دولتی و غیردولتی مرتبط در تحقق اهداف را مورد توجه قرار دهد.همچنین سازمان جنگل‌ها، مراتع و آبخیزداری کشور نیز متعهد خواهد شد تا اختصاص مبلغ 126 میلیارد و 400 میلیون ریال از محل اعتبارات ملی طرح های آبخیزداری و آبخوان‌داری به منظور تحقق اهداف متناسب با تخصیص اعتبارات ملی، ایجاد زمینه های لازم برای جلب مشارکت مردم ساکن  در مناطق اجرایی و دستگاه های دولتی و غیردولتی موثر در دستیابی به اهداف را در دستور کار قرار دهد، البته اجرای تعهدات پیش‌بینی شده در مفاد تفاهم‌نامه مستلزم انجام تعهدات طرفین به تناسب تخصیص و وصول اعتبارات مورد تفاهم خواهد بود.گفتنی است از محل اعتبارات فصل آب استانی در سال 95 مبلغ 18 میلیارد و 918 میلیون ریال و در سال 96 مبلغ 21 میلیارد و و 953 میلیون ریال اختصاص داده شده است.نظارت بر حسن انجام تعهدات بر اساس مراتب پیش‌بینی شده در فرآیند بر طرح ‌های عمرانی از طریق هر یک از طرفین تفاهم نامه می‌باشد.حوضه های آبخیز استان شامل رودخانه قزل اوزن با  17328 کیلومتر مربع و رودخانه ابهر رود و خرارود با وسعت 4836 کیلومتر مربع می باشد که متوسط خروجی آب سالانه استان در ایستگاه گیلوان رودخانه قزل اوزن 3میلیاردو840 میلیون متر مکعب و در رودخانه ابهر رود 78 میلیون متر مکعب و خرارود 50میلیون متر مکعب است.3216/8068            "}