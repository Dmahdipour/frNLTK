به گزارش ایرنا، حسام منصوری مطلق روز جمعه در بازدید معاون عمرانی استانداری بوشهر از این محور افزود: باتوجه به بار ترافیکی چندین استان کشور به استان بوشهر و هرمزگان که از این محور عبور می کنند ،دوبانده کردن آن ضرورت دارد.وی اظهارداشت: هم اینک امکان تردد خودروها از جاده کمربندی تنها بصورت رفت وجود دارد و بدلیل نبود مسیر برگشت، خودروها از جاده قدیم گناوه حدفاصل ایران خودرو- سیدرضا و میدان بسیج تردد می کنند و  نیاز است که مسیر برگشت نیز درنظر گرفته شود.منصوری مطلق گفت: طرح تعریض و بهسازی مسیر ورودی قدیمی گناوه به میدان بسیج اجرایی شده است.معاون امور عمرانی استانداری بوشهر هم گفت: گزارش جامع و کاملی از مشخصات این محور برای بررسی به استانداری ارایه شود.مهرداد ستوده افزود: دوبانده کردن طرح جاده کمربندی و وضعیت دوربرگردان های بزرگراه گناوه به دیلم و برازجان در مسیر روستاهای محمدصالحی و چاهبردی پیگیری و در دستور کار قرار می گیرد.شهرستان گناوه از محورهای مهم  مواصلاتی استان بوشهر است.6164/6045
      
      