{"onTitr":" امیرخانی خبر داد:    ","titr":" تشکیل تیمی از کارشناسان برای ارزیابی اصالت آثار خوشنویسی","describe":" تهران- ایرنا- غلامحسین امیرخانی با اشاره به فرایند کپی آثار هنری گفت: گاها افراد علاقه مند به خرید آثار اصل مورد فریب قرار می گیرند که انجمن خوشنویسان ایران به دنبال تشکیل تیمی از کارشناسان است که اصالت آثار را ارزیابی کنند ولی در قیمت‌گذاری آن دخالتی نداشته باشند.", "text":"به گزارش روز سه شنبه خبرنگار فرهنگی ایرنا، غلامحسین امیرخانی رئیس شورای عالی انجمن خوشنویسان ایران در نشست خبری نکوداشت هفته خوشنویسی با اشاره به ورود نرم افزارهای فتوشاپ و ترفندهای دیگر در خوشنویسی گفت: در سال های اخیر با فرایند کپی آثار هنری رو به رو هستیم که موضوع بسیار نگران کننده ای است و گاه افراد علاقه مند به خرید آثار اصل، مورد فریب قرار می گیرند.امیرخانی با اشاره به شایعه آثار کپی هنرمندان صاحب نام در فضاهای مجازی گفت: «گاهی چشم و همچشمی سبب شده است در این عرصه رقابت سالم وجود نداشته باشد و گاهی نیز آثار هنرمندان با پرچسب های ناروا تخریب می شوند و افرادی که توانایی تولید کار ندارند به جای تلاش خود، به دنبال اره کردن پای دیگران هستند.»وی از تشکیل یک نهادی برای راستی‌آزمایی آثار خوشنویسی در آینده خبر داد و گفت: انجمن به دنبال تشکیل تیمی از کارشناسان است که اصالت آثار را ارزیابی کند ولی در قیمت‌گذاری آن دخالتی نداشته باشد.امیرخانی افزود: انسان به صورت ذاتی به دنبال منافع شخصی خویش و به دنبال رشد خود است و چیزی که سبب می شود خودخواهی به دگرخواهی منجر شود هنر است اگر آموزش صحیح در افراد شکل بگیرد، هنر مقامی است که در هر جلوه ای دستاورد های فرهنگی بشر را در خود دارد و می‌تواند با نگاه دقیق کاوشگر و عاشقانه دوره ای از گذر تاریخ را نشان دهد.وی با اشاره به جهان شمول بودن ذات هنر گفت: باطن هر فردی به هنر نیازمند است و زیبایی و کمال آن قدر تاثیرگذار است که نقطه مشترک هر انسان در همه جهان است. افراد با هر ملیت و هر بینشی در موزه ها با آثار هنری ارتباط می گیرند.وی از رسانه‌ها خواست با پرسشگری و کنجکاوی، نهادهای مدنی را رصد کنند و با درخواست آمار عملکرد کارنامه آنها را بررسی کنند.رئیس شورای عالی انجمن خوشنویسان ایران از نکوداشت هفته خوشنویسی خبر داد و افزود: 69 سال است که انجمن خوشنویسان ایران خدمتگزار هنر این مرز و بوم است و پیشکسوتان با چراغ خاموش به هنر این کشور خدمت کردند و با عشق به مسئولیت خود پاسخ صحیح دادند.وی افزود: در سالگرد این مناسبت در تاریخ 20 مهرماه هفته خوشنویسی را برگزار خواهیم کرد و به بهانه این رویداد برنامه های متعددی در سراسر کشور خواهیم داشت.**جولان اخبار دروغ در شبکه های اجتماعی علی شیرازی عضو شورای ارزشیابی انجمن خوشنویسان ایران که در سال های اخیر متهم به ارائه پرینت و آثار غیراصیل در شبکه های اجتماعی شده است با گلایه از اصحاب رسانه گفت: رسانه های معتبر نباید اجازه دهند که فردی هتاک در پوشش خبرنگار با تولید اخبار جعلی و دروغین در شبکه های جولان دهند. امروز  افرادی بی هویت، با تهمت ها و افترا و لجن پراکنی ها بزرگان هنر ما را متهم می کنند و به دنبال مخدوش کردن چهره هنرمندان هستند.وی در پاسخ به شایعه های منتصب به خود افزود: پس از تهمت‌هایی که در فضای مجازی به من نسبت داده شد، تمامی آثار خود را به مدت ۳ ماه در موزه امام علی (ع) بر روی دیوار گذاشتم که این مدت زمان در هیچ نمایشگاهی مرسوم نیست و تنها دلیل اثبات اصالت آثار بود که بر همگان مشخص شد.**افتتاح هفته خوشنویسی در فرهنگسرای بهمنعلی‌اشرف صندوق‌آبادی عضو شورای ارزشیابی انجمن خوشنویسان ایران با تشریح برنامه‌های هفته خوشنویسی گفت: مراسم افتتاحیه این رویداد روز جمعه 20 مهرماه، ساعت 15:30 در فرهنگسرای بهمن برگزار خواهد شد و در ادامه نمایشگاهی از اساتید خوشنویسی استان تهران برگزار می شود و همچنین در این برنامه از خوشنویسان متولدین بهار، تابستان و پاییز تجلیل خواهد شد.وی افزود: جایگاه خوشنویسی امروز وام دار قله های خوشنویسی این مرز و بوم همچون استادان میرزا غلامرضا و میرزا کلهر است که در قالب هفته خوشنویسی روز شنبه مراسم غبار روبی از مزار آنها به همراه بازدید از خانواده های شهید، جانبازان و پیشکسوتان خوشنویسی انجام می شود.‌اشرف صندوق‌آبادی اظهار داشت: در این هفته شعبه های متعددی از انجمن خوشنویسان ایران در سراسر ایران افتتاح می شود که در روز یکشنبه به صورت نمادین شعبه دماوند انجمن خوشنویسان ایران با حضور استادان و هنرمندان این حوزه افتتاح می شود.وی گفت: مراسم غبارروبی از مزار میرعماد و درویش عبدالمجید طالقانی در اصفهان و همچنین نشست تخصصی خط ثلث و نصب در قم و نشست های تخصصی در اهواز، اصفهان، کرمان و رفسنجان از دیگر برنامه‌های این هفته است.وی افزود: همچنین مراسم اختتامیه هفته خوشنویسی در موزه خوشنویسی واقع در خیابان طالقانی، ابتدای خیابان شریعتی در روز یکشنبه برگزار خواهد شد.**ایران خواستگاه خوشنویسی جهان استساکت نماینده وزیر ارشاد در انجمن خوشنویسان گفت: بزرگ‌ترین هدف هنر پدید آورنده جامعه بدون خشونت است و در دنیای کنونی که پرخاشگری و بازگشت به جاهلیت شاهد هستیم رسالت هنر کنترل و کاهش این حجم از خشونت است.ساکت  افزود: هنر خوشنویسی ایران تاکنون افراد بسیاری را به عنوان هنرمند به جامعه تقدیم کرده است و  ما از مسئولین انتظار کمک بیشتری داشته باشیم، چرا که امروز هنر خوشنویسی مورد غفلت قرار گرفته است. به جرأت می‌توان گفت در طول تاریخ هنر همچون خورشیدی نور خود را بر روی همه تابنده است و زمانی که حمله ددمنشانه مغول اتفاق افتاد هنر ایرانیان سبب شد که از درون یک قوم وحشی افرادی به عنوان هنرمند ظهور کنند و این یکی از مهمترین دستاورد های هنر در طول تاریخ بشریت است.وی با اشاره به گستره خوشنویسی در سطح جهان گفت: خوشنویسی یک هنری بی‌بدیل ایرانی است و امروز اعراب به شیوه‌های خط ثلث و نسخ افتخار می‌کنند و بر هیچ کس پوشیده نیست که ایران خواستگاه خوشنویسی در جهان است.**احترام به پیشکسوتان، اساس انجمن خوشنویسان ایران حمید موسوی عضو شورای عالی انجمن خوشنویسان ایران از برنامه صعود کوهنوردی در کلیه مرکز مراکز استانها به منظور بزرگداشت و با نام پیشکسوت ترین خوشنویسان استان خبر داد و افزود: اساس انجمن خوشنویسان ایران بر پایه احترام به پیشکسوتان بنا شده است و در گذشته در گذشته قله البرز را با نام امیرخانی که از قله های خوشنویسی ایران است انجام گرفته است.**خوشنویسی، متعالی‌ترین هنر تجسمی یدالله کابلی خوانساری عضو شورای ارزشیابی انجمن خوشنویسان ایران گفت: خوشنویسی به عنوان متعالی‌ترین هنر در دوران کنونی است و به جرات در هیچ یک از مجموعه های هنرهای تجسمی شاهد چنین رشدی نبودیم که بدون کمک های مستمر دولت، تنها با تدبیر اساتید انجمن به چنین توفیقی نائل آمدیم.خوانساری گفت: نقش خوشنویسی در توسعه شعر، ادبیات، حکمت و فضیلت بر کسی پوشیده نیست که با رنج و ریاضت به این هنر به وجود آمد.وی افزود: انجمن خوشنویسان ایران با توجه به نوابغ هنری خود در گذشته و با حفظ این میراث تواند توانسته است در سالیان گذشته به عنوان معتبرترین نهاده هنری در موفق شده  نسل جوانی از خوشنویسان را معرفی کند که آینه دار گذشتگان خود هستند و این یک رخ داد ماندگار در تاریخ است.**بیش از 20 هزار نفر فارغ التحصیل انجمن خوشنویسان ایرانعارف براتی مدیر اجرایی انجمن خوشنویسان ایران گفت: از زمان شروع کار انجمن خوشنویسان ایران ۲3 هزار فارغ‌ التحصیل داشتیم که 9 هزار نفر ممتاز به بالا بوده اند و در حال حاضر انجمن دارای 659 مدرس، 19 شعبه در خارج از کشور و 1070 کلاس در سراسر کشور است. نشست رسانه نکوداشت هفته خوشنویسی روز سه شنبه با حضور غلامحسین امیرخانی رئیس شورای عالی انجمن خوشنویسان ایران، محمدحسین ساکت نماینده وزیر فرهنگ و ارشاد اسلامی در انجمن، امیراحمد فلسفی، علی شیرازی و یدالله کابلی از اعضای شورای ارزشیابی انجمن خوشنویسان ایران در خانه هنرمندان برگزار شد.فراهنگ **9031**1418            "}