{"onTitr":"","titr":" فرمانده انتظامی گلستان: ایرنا رسانه امین است","describe":" گرگان - ایرنا - فرمانده انتظامی استان گلستان گفت: به خبرگزاری ایرنا نگاه ویژه داریم چون خبرنگاران این رسانه در انعکاس مطالب و اخبار با پختگی، امانت داری و حرفه ای عمل می کنند.", "text":"سردار علی اکبر جاویدان امروز چهارشنبه با حضور در خبرگزاری جمهوری اسلامی (ایرنا) مرکز گلستان به مناسبت هفته نیروی انتظامی اظهار داشت: رسانه های گروهی همکار پلیس بوده و معتقدیم از ظرفیت این بخش در حوزه انتظامی باید هر چه بیشتر و بهتر استفاده شود.وی اضافه کرد: برخی پایگاه های خبری و شبکه های اجتماعی در ارسال و انتشار مطالب و اخبار برداشت شخصی خود را هم دخالت می دهند که جای گله دارد.وی افزود: مثلا در دزدی اخیر از یک صرافی گرگان موضوع سرقت مسلحانه جلوه داده شد در صورتی که اینگونه نبود از دیگر سو مادامیکه اینگونه پرونده ها روند تخصصی - پلیسی تحقیق را طی می کند، بهتر است سایر مسوولان درباره آن اظهار نظر نکنند. فرمانده انتظامی گلستان بیان داشت: غروب یکشنبه گذشته سارقین پس از تعقیب کارمند صرافی در مکانی خلوت وی را سوار بر خودرو کرده و با گرفتن کلیدها و تخلیه اطلاعات دست و پایش را بسته و صبح روز بعد با باز کردن درب صرافی اقدام به باز کردن گاو صندوق و سرقت مقادیری ارز می کنند. جاویدان با بیان اینکه هنوز میزان وجه سرقتی مشخص نیست، گفت: پلیس آگاهی با اشراف بر موضوع و جوانب پرونده در حال تحقیق بوده و به سرنخ هایی دست یافته است. وی با تاکید بر این که دست کم طی یک سال گذشته سرقت مسلحانه در گلستان نداشتیم، خاطرنشان کرد: در مجموع شرایط امنیتی استان نسبت به سایر استان ‌های کشور خوب است.وی ابراز داشت: احساس امنیت از خود امنیت مهم تر است و در این رابطه نقش رسانه های ارتباط جمعی حائز اهمیت بوده و هست.در این دیدار جمعی از معاونان و فرماندهان رده های مختلف پلیس گلستان فرمانده انتظامی استان را همراهی می کردند. استان مرزی گلستان با افزون بر 20 هزار کیلومتر مربع وسعت حدود یک میلیون و 869 هزار نفر جمعیت متشکل از اقوام، مذاهب و نژادهای گوناگون دارد.6204/3014/2729            "}