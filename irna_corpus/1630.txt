{"onTitr":"","titr":" گزارشگران بدون مرز وضعیت خبرنگاران در عربستان را تشریح کرد","describe":" تهران - ایرنا - سازمان گزارشگران بدون مرز روز چهارشنبه با صدور بیانیه ای اعلام کرد که دستکم 15 روزنامه نگار و بلاگر سعودی در طول سال گذشته در عربستان بازداشت شده اند.", "text":"به گزارش خبرگزاری فرانسه از پاریس، این سازمان که مدافع آزادی مطبوعات در سراسر جهان است، در بیانیه خود آورد: در اکثر موارد، بازداشت این افراد به طور رسمی مورد تائید قرار نگرفته و هیچ مقامی تاکنون از موارد اتهامی آنها یا محل حبس شان سخنی به میان نیاورده است. گزارشگران بدون مرز از جمله موارد بازداشتی را شامل بازداشت «صالح الشیحی» خبرنگاری دانست که دستگیری اش زمانی مورد تائید قرار گرفت که خانواده وی از این مساله و محکوم شدن او به پنج سال زندان مطلع شدند. این روزنامه نگار سعودی دسامبر 2017 ناپدید شد، اما خبر بازداشت وی تا زمان اعلام محکومیت اش از طرف آل سعود، منتشر نشد. «عصام الزامل» کارشناس مسائل اقتصادی و روزنامه نگاری است که ماه جاری به دلیل انتقاد از راهبرد اقتصادی دولت عربستان محاکمه شد. در آن زمان بود که به طور رسمی تائید شد وی طی سال گذشته در زندان بوده است. «طراد العمری» روزنامه نگار و ستون نویس دیگر سعودی است که از نوامبر 2016 پس از اعتراض به سرکوب رسانه های عربستان ناپدید شده است. در همین حال، مسئول میز خاورمیانه در سازمان گزارشگران بدون مرز گفت: روش های سنتی عربستان برای ساکت کردن صدای روزنامه نگاران منتقد، در پرونده ناپدید شدن «جمال خاشقچی» زمینه هراس افکنی به بدترین نحو را فراهم می کند.خاشقچی که در تبعید خودخواسته در آمریکا زندگی می کرد، دوم اکتبر (دهم مهر ماه) پس از ورود به کنسولگری عربستان در استانبول به منظور دریافت اسناد رسمی در آستانه ازدواج با همسر ترک تبارش، ناپدید شد. تلویزیونی در ترکیه روز چهارشنبه تصاویری از صحنه ورود وی به کنسولگری سعودی در استانبول را منتشر کرد.مقام های سعودی با طرح این ادعا که خاشقچی این کنسولگری را ترک کرده است، گزارش پلیس ترکیه مبنی بر احتمال به قتل رسیدن وی را رد کردند. در همین حال، سازمان گزارشگران بدون مرز خواستار تحقیقات مستقل بین المللی برای تعیین سرنوشت این روزنامه نگار سعودی شد. خاشقچی در مقالاتی که برای روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرد.منابع مطلع اعلام کردند که خاشقچی مورد شکنجه قرار گرفت و سپس به دست تیمی که از سوی دولت سعودی گماشته شده بود، به قتل رسید.گزارشگران بدون مرز همچنین در بیانیه خود اعلام کرد که در مجموع 25 تا 30 روزنامه نگار حرفه ای و غیرحرفه ای در حال حاضر در عربستان تحت بازداشت هستند. عربستان در شاخص جهانی آزادی مطبوعات برای سال 2018 که از سوی گزارشگران بدون مرز منتشر شده، از میان 180 کشور رتبه 169 را به خود اختصاص داده است.اروپام**9109*شبس*1488 **            "}