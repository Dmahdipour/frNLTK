{"onTitr":"","titr":" آخوندی: بندر چابهار به هیچ کشوری واگذار نشده است","describe":" تهران- ایرنا- وزیر راه و شهرسازی گفت: در نشست امروز کمیسیون صنایع مجلس موضوع توسعه بنادر بویژه بندر چابهار مورد بحث قرار گرفت و ما اعلام کردیم هیچ بندری به هیچ کشوری واگذار نشده است.", "text":"به گزارش ایرنا، کمیسیون صنایع و معادن مجلس شورای اسلامی امروز (سه شنبه) نشست داشت و میزبان وزیر راه و شهرسازی بود.عباس آخوندی پس از حضور در این نشست به موضوع های بررسی شده با نمایندگان اشاره کرد.به گزارش تارنمای خانه ملت، وی اعلام کرد: در نشست امروز موضوع حمایت سازمان بنادر و دریانوردی از بخش کشتیرانی مورد بحث و بررسی قرار گرفت.آخوندی ادامه داد: خوشبختانه در این بخش از جمله تعمیر کشتی های قدیمی و فرسوده و همچنین کشتی های نو اقدام های خوبی صورت گرفته است.وزیر راه و شهرسازی ادامه داد: در این نشست همچنین توضیح هایی درباره میزان و نحوه خرید کشتی ارائه شد.به گزارش ایرنا، سفیر هند در تهران یازدهم مهرماه در دیدار معاون وزیر راه و شهرسازی اعلام کرد: نشست سه‌گانه هند، ایران و افغانستان بیست و سوم و بیست و چهارم اکتبر( اول و دوم آبان ماه) در چابهار برگزار می شود تا بتوان همکاری‌های همه جانبه را توسعه داد.با گشایش مرحله نخست بندر چابهار در محور شرق ایران ظرفیت تخلیه و بارگیری این بندر از 2.5 میلیون به هشت میلیون تن در سال افزایش می یابد.قرار است یک شرکت هندی 85 میلیون دلار برای تجهیز و اپراتوری این بندر و 150 میلیون دلار دیگر برای سرمایه گذاری به صورت فاینانس اختصاص دهد تا کالاهای هندی به سهولت از طریق این بندر به افغانستان و کشورهای آسیای میانه و روسیه حمل شود.طبق قرارداد موقت، مساحت مورد نیاز برای انجام عملیات بندری 10 هکتار و در قرارداد اصلی حدود 70 هکتار تعیین شده است.اقتصام*3061*1961*            "}