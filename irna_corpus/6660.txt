{"onTitr":"","titr":" مطهری: کره جنوبی برابر آمریکا سیاست مستقل اتخاذ کند","describe":" تهران - ایرنا - نماینده مردم تهران، ری، شمیرانات و اسلام شهر در مجلس شورای اسلامی گفت: اتخاذ سیاست مستقل از سوی کره‌ جنوبی برابر آمریکا به ارتقا سطح مراودات ایران و کره جنوبی منجر می شود.", "text":"به گزارش ایرنا، وون یو چول نماینده مجلس کره‌جنوبی و رییس کنفرانس محیط زیست و توسعه پایدار مجالس آسیا - پاسیفیک - روز شنبه با علی مطهری نایب رییس مجلس شورای اسلامی دیدار و گفت وگو کرد.علی مطهری با اشاره به ارتباطات تاریخی و دیرینه دو کشور گفت: همواره روابطی دوستانه، مثبت و رو به رشد در عرصه‌های مختلف میان ایران و کره جنوبی برقرار بوده است که پشتوانه مهمی برای توسعه و گسترش مناسبات سیاسی، اقتصادی و فرهنگی فیمابین است.مطهری خروج یک جانبه آمریکا از برجام و آغاز تحریم‌ها علیه جمهوری اسلامی ایران را اقدامی غیرقانونی خواند و افزود: سیاست‌های غلط و نادرست نمی‌تواند به روابط قدیمی سیاسی و اقتصادی ایران و کره‌جنوبی لطمه وارد کند. وی تاکید کرد: اتخاذ سیاست مستقل از سوی کره‌جنوبی برابر آمریکا به ارتقا سطح مراودات ایران و کره جنوبی منجر خواهد شد.نماینده مردم تهران در مجلس شورای اسلامی با تاکید بر اهمیت و لزوم گفت وگو و رایزنی در موضوعات منطقه ای و بین‌المللی میان دو کشور گفت: نشست آینده کنفرانس محیط زیست و توسعه پایدار مجالس آسیا - پاسیفیک - در تهران می‌تواند به تداوم همکاری‌های مشترک کشورها و ارائه راه‌حل‌هایی پیرامون موضوعات جهانی مانند محیط زیست و چالش‌های بین‌المللی کمک کند. مطهری بر ضرورت اجرایی شدن توافقات به امضاء رسیده میان دو کشور گفت: عملیاتی شدن موافقتنامه‌ها و رفع موانع بانکی می‌تواند به توسعه مراودات اقتصادی، تجاری و صنعتی میان بخش‌های دولتی و خصوصی ایران و کره‌جنوبی منجر شود.نماینده مجلس کره‌جنوبی و رییس کنفرانس محیط زیست و توسعه پایدار مجالس آسیا - پاسیفیک - با ابراز خرسندی از روند رو به رشد مناسبات فیمابین گفت: همکاری‌های پارلمانی میان مجالس کره‌جنوبی و ایران به توسعه مراودات سیاسی و اقتصادی و تسهیل ارتباطات فیمابین کمک خواهد کرد.وون یو چول با اظهار تاسف از موانع به وجود آمده بر سر راه ارتباطات دو کشور افزود: مقام های سیاسی و پارلمانی کره جنوبی به دنبال تقویت و تحکیم مناسبات با جمهوری اسلامی ایران هستند و درصدد رفع نگرانی‌ها در مسیر روابط دوجانبه خواهند بود.سیام**1751**1535            "}