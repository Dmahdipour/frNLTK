{"onTitr":" مسجد جامعی:    ","titr":" سینمای ایران در حوزه داخلی و بین المللی موجب افتخار است","describe":" تهران- ایرنا- احمد مسجد جامعی عضو شورای اسلامی شهر تهران در بازدید از سینمای ایران گفت: سینما منزلت پیدا کرده و تاکید می کنم که وضعیت داخلی و بین المللی سینمای ایران موجب افتخار است.", "text":"به گزارش خبرنگار ایرنا مسجد جامعی روز شنبه به مناسبت روز تهران(14 مهر)  در جریان بازدید از سینماهای تهران ضمن تشکر از انجمن سینماداران که همکاری خوبی در برگزاری روز تهران داشت بیان کرد: وقتی سینماها فعال نباشند گویی شهر مرده است.وی با بیان اینکه سینما ایران سال 1345 تاسیس شد و «فیلم جعبه عوضی» در آن به نمایش درآمد گفت: این سینما سال 79بازسازی شده و با داشتن چهار سالن سینما و یک سالن تئاتر ، همچنان فعال است.به گزارش ایرنا بلیت سینما در تهران همزمان با روز تهران (امروز) به صورت نیم بها عرضه شد.مسجد جامعی به همراه عیسی فرهادی فرماندار تهران و محمدقاصد اشرفی رئیس انجمن سینماداران پایتخت امروز در برنامه تهران گردی به مناسبت روز تهران از سینما ایران در خیابان شریعتی دیدن کردند.اشرفی رئیس انجمن سینماداران در این بازدید گفت: شهر تهران دارای 154 سینمای فعال است و قیمت بلیت سینما در تهران پایین است و سینماها هرچه تشخص بیشتری داشته باشد مردم به آنها بیشتری روی می آورند.وی اظهار داشت: پردیس های جدید سینمایی سرمایه گذاری خوبی کردند و در کنار آنها ضرورت دارد به وضعیت سینماهای قدیمی هم رسیدگی شود.اشرفی افزود: در سال‌های اخیر کیفیت فیلم‌ها بالاتر رفته و سوژه های متفاوت موجب اقبال مردم به سینما نسبت به گذشته شده است.وی ادامه داد: مدیران سالن ها هم دوره های آموزشی وزارت ارشاد را می گذرانند و فعالیت آنها هم افزایش یافته است.14 مهر با تصویب شورای شهر به عنوان روز تهران اعلام شده است.14 مهر 1286 خورشیدی متمم قانون اساسی مشروطیت به تصویب مجلس شورای ملی رسید که در اصل 4 آن تهران به عنوان پایتخت ایران رسمیت قانونی پیدا کرد و بر این اساس، شورای اسلامی شهر تهران نیز این روز را به عنوان «روز تهران» نامگذاری کرد.تهرام/7244/3225 / 1539            "}