{"onTitr":" وعده جودوکار نابینای کشورمان پس از تصاحب مدال برنز:    ","titr":" در پارالمپیک توکیو طلایی می شوم","describe":" جاکارتا- ایرنا- جودو کار نابینای کشورمان پس از کسب مدال برنز سومین دوره بازی های پاراآسیایی گفت: با کادر فنی کنونی و تمرینات هدفمند قول مدال طلای بازیهای پارالمپیک 2020 توکیو را می دهم.", "text":"به گزارش خبرنگار اعزامی ایرنا، میثم بنی طبا جودوکار نابینای وزن 60 کیلوگرم ایران با غلبه بر حریف هندی، مدال برنز سومین دوره مسابقات پاراآسیایی 2018 جاکارتا را از آن خود کرد.بنی طبا امروز (دوشنبه) در خصوص مدال برنز مسابقات پاراآسیایی جاکارتا به خبرنگار ایرنا گفت: یک سال تمام با بهترین کادر فنی و سرمربی کشور تمرینات و اردوهای تدارکاتی برگزار کردیم. مسابقات وزن 60 کیلو سطح بالایی داشت تا جایی که سه مدعی قهرمانی در این وزن بودند. قرعه من در نیمه نهایی به قهرمان پارالمپیک از ازبکستان خورد و در نهایت در یک دقیقه پایانی نتیجه را واگذار کردم.جودوکار کشورمان با بیان اینکه سطح بینایی وزشکار ازبک بهتر از وی بوده است، گفت: من نابینای مطلق هستم، اما او سطح نسبی از دید دارد و این امر موجب برتری او بود. من تمام نقشه مربیان را اجرا کردم، اما روی یک غافلگیری مغلوب نامازوف ازبک شدم.بنی طبا در ادامه تصریح کرد: مدال برنز پایان کار ورزشی من نیست، بلکه هدف نهایی ام برای بازیهای پارالمپیک 2020 توکیو کسب مدال طلا است و قول این مدال را به مردم ایران و خانواده ام خواهم داد.وی گفت: زمانی باورم به وعده مدال طلا بیشتر خواهد شد که می دانم مربی با دانشی دارم که سطح وی از تمام مربیان  جودو حاضر در این تورنمنت بالاتر است.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ورزشی**2052**9118**1584            "}