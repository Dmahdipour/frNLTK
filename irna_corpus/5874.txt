{"onTitr":" نطق های میان دستور مجلس؛    ","titr":" سلیمی: توان به چالش کشیدن توطئه های دشمن را داریم","describe":" تهران - ایرنا – نماینده مردم محلات در مجلس با بیان این که ملت ما بن بست ندارد، گفت: ما امروز توان به چالش کشیدن توطئه های رنگارنگ دشمن را داریم.", "text":"به گزارش خبرنگار پارلمانی ایرنا، علیرضا سلیمی در جلسه علنی روز یکشنبه مجلس و در نطق میان دستور خود با بیان این که آقای نتاتیاهو به ملت ایران توهین کردید، خطاب به وی، اظهار داشت: گویا گریه سربازان و تصمیم گیرندگان ارکان نظامی خود در گذشته را فراموش کردید. وی افزود: منتظر نبردهای سهمگین باش؛ عزت و اقتدار ما امروز بیش از گذشته در منظر جهانیان جلوه کرده است و ما امروز قدرت پاسخ متقابل در هر زمان و مکان را داریم.نماینده مردم محلات در مجلس تاکید کرد: ما امروز توان به چالش کشیدن توطئه های رنگارنگ دشمن را داریم و ملت ما بن بست ندارد. ** اصلاحات اقتصادی نیازمند هزینه استهادی قوامی نماینده مردم اسفراین درمجلس هم در نطق میان دستور خود با اشاره افزایش جمعیت غیرفعال در کشور، اظهار داشت: اگر بخواهیم شرایط را برای این جمعیت فراهم کنیم حتما باید شرایط بازار کار را مناسب کنیم تا مشکلاتی که در فضای کسب و کار وجود دارد کاهش یابد تا امید به تلاش و فعالیت افزایش یابد.وی در ادامه به موضوع نقدینگی در کشور اشاره و خاطرنشان کرد: باید اصلاحات ساختاری در اقتصاد ایران انجام دهیم و تا این اصلاحات انجام نشود با دورهای باطل و تسلسل افزایش نرخ ارز و افزایش نقدینگی ره به ناکجا آباد می بریم و ره به آبادی ها نخواهیم برد.نماینده مردم اسفراین در مجلس با بیان این که اصلاحات اقتصادی هزینه دارد که باید نمایندگان و دولت بپردازند، تاکید کرد: ما باید فدای منافع نظام شویم نه اینکه منافع و اولویت های اساسی نظام را فدای این کنیم که دور بعد نماینده شویم یا دولت برای دوره بعد انتخاب شود، این راه به ناکجا آباد است.** قصور امنیتی در کشور پذیرفتنی نیستمحمدرضا ملکشاهی راد نماینده مردم خرم آباد در مجلس نیز در نطق میان دستور خود با اشاره به حمله تروریستی اهواز، اظهار داشت: قصور امنیتی به هیچ عنوان پذیرفتنی نیست، امنیت و خاک مقدس کشورمان، خط قرمز ما است و مجاهدت مثال زدنی پاسداران اسلام، سربازان گمنام امام زمان(ع) و مرزبانان ارتش و نیروی انتظامی نباید هرگز خدشه دار شود.وی در ادامه خطاب به نمایندگان مجلس، افزود: جایگاه نمایندگی بسیار مقدس است و اگر در این میدان جز برای احقاق حقوق مردم مسلمان و شهید پرور ایران نکته دیگری بگوییم و عمل نماییم، دنیا و آخرتمان را تباه کردیم؛ بنابراین باید به صراحت بگویم که مردم از بازی‌های سیاسی دولت به سطوح آمدند.وی اضافه کرد: آشفته بازار ارز از یک سو و عدم برنامه مشخص اقتصادی دولت از سوی دیگر شرایط کابوس واری برای مردم رقم زده و موجی از بی اعتمادی در میان اقشار مردم ایجاد شده است.نادر قاضی پور نماینده مردم ارومیه در مجلس هم در نطق میان دستور خود در صحن مجلس با اشاره به حمله موشکی سپاه پاسداران انقلاب اسلامی و در پاسخ به حمله تروریستی اهواز، اظهار داشت: اقتدار نطام امروز پس از حضور امت در صحنه و اقتدار رهبری، قدرت نیروهای مسلح ما است. وی افزود: عملیات مختلف موفق برون مرزی و موشک باران دشمنان ملت نشان وحدت نیروهای اطلاعاتی، امنیتی و نظامی است. نماینده مردم ارومیه در ادامه رییس صدا و سیما را مورد خطاب قرار داد و گفت: جمعیت چهل میلیونی ترک‌های جمهوری اسلامی نیاز به یک شبکه سرتاسری 24 ساعت دارد. قاضی پور همچنین تاکید کرد: آقای صالحی وزیر فرهنگ و ارشاد اسلامی به چهل میلیون ترک مجوز یک روزنامه سرتاسری به زبان ترکی صادر کنید.سیام**9314**1535            "}