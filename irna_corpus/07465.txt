{"onTitr":"","titr":" 1178 مسکن روستایی در گلستان آماده بهره برداری است","describe":" گرگان – ایرنا – مدیرکل بنیاد مسکن انقلاب اسلامی گلستان اعلام کرد: به مناسبت 15 مهر روز روستا و عشایر از یک هزار و 178 واحد مسکونی که با جذب 207 میلیارد و 820 میلیون ریال تسهیلات ساخته شده، بهره برداری می شود.", "text":"محمد تقی زمانی نژاد روز شنبه به خبرنگار ایرنا اظهار داشت: این واحدهای مسکونی در مناطق روستایی 14 شهرستان استان و از محل اعتبارات ملی ویژه نوسازی و بهسازی مسکن روستایی ساخته شده اند.وی افزود: از این تعداد 161 واحد در بندرگز، 157 واحد درگرگان، 125 واحد در علی آباد، 103 واحد در رامیان، 96 واحد درگالیکش، 94 واحد در آزادشهر، 90 واحد در مینودشت، 87 واحد درگنبدکاووس، 81 واحد در کردکوی، 64 واحد در مراوه تپه، 50 واحد در کلاله، 33 واحد در آق قلا، 23 واحد در گمیشان و 14 واحد در ترکمن ساخته شده است. طبق سرشماری نفوس و مسکن سال 95، در استان گلستان 228 هزار و 605 خانه روستایی وجود دارد که 248هزار و 422 خانوار در آنها زندگی می کنند و طبق گزارش بنیاد مسکن استان، 100 هزار واحد آن مقاوم هستند. مدیرکل بنیاد مسکن انقلاب اسلامی گلستان همچنین از بهره برداری 25 طرح در 25 روستای استان شامل هشت طرح هادی روستایی، ایجاد دو دیوار حائل سنگی، یک بوستان، و 14 طرح زیرسازی و آسفالت در روز گرامیداشت روستا خبر داد و گفت: این طرح ها در گرگان، کلاله، کردکوی، آق قلا، علی آباد، مراوه تپه، رامیان و آزادشهر با 35 میلیارد و55 میلیون ریال از محل اعتبارات استانی، ملی و مشارکت روستاییان اجرا شده است. در گلستان یک هزار و 52 آبادی دارای بیش از 20خانوار وجود دارد و 47 درصد از جمعیت یک میلیون و 869 هزار نفری استان در این روستاها سکونت دارند. این استان شمالی کشور با توجه به موقعیت جغرافیایی از مناطق در معرض حوادث طبیعی همچون زلزله، رانش زمین و سیل است که بازسازی واحدهای مسکونی شهری و روستایی به کاهش تلفات و خسارت های این حوادث کمک می کند. شورای فرهنگ عمومی کشور در سال 93، روز پانزدهم مهر را با هدف ارج نهادن به روستاییان و فرهنگ روستایی، به عنوان روز روستا و عشایر نامگذاری کرد. 6204/1860            "}