{"onTitr":" سرپرست فرمانداری قرچک:    ","titr":" خدمت رسانی به ایثارگران تکلیف مسئولان شود","describe":" تهران-ایرنا- سرپرست فرمانداری قرچک گفت:خدمت رسانی به خانواده معظم شهدا ، ایثارگران و آزادگان سرافراز ایران اسلامی نباید فقط به دیده یک وظیفه قانونی بلکه فراتر از آن به عنوان یک تکلیف انجام شود.", "text":"به گزارش ایرنا ، بهمن خطیبی روز دوشنبه در جلسه مشاورین ایثارگران دستگاه های اجرایی قرچک که با حضور مشاور امور ایثارگران وزارت کشور در فرمانداری این شهرستان برگزار شد از مسئولان خواست تا خدمت رسانی به جامعه ایثارگران را به عنوان اولویت و فراتر از وظایف قانونی انجام دهند.وی افزود : مردم ایران اسلامی در طول دوران هشت سال دفاع مقدس با تکیه بر فرهنگ ایثار و شهادت بر دشمنان اسلام پیروز شدند و امروز نیز با تکیه بر همین فرهنگ بر توطئه ، تحریم و تهدیدات استکبار جهانی به پیروزی رسیده اند.خطیبی تصریح کرد: استمرار فرهنگ ایثار و شهادت که ناشی از حرکت انقلابی امام راحل است ، باعث می شود که عزت و اقتدار ایران اسلامی روز افزون شده و دشمن تاب مقابله با این ملت سرافراز را نداشته باشد.وی با اشاره به این که بسیاری از کشورهای جهان حتی کشورهای غیر مسلمان به دنبال ترویج فرهنگ از خود گذشتگی در ملت خویش هستند اظهار داشت: زمانی که فرد برای حفظ نظام ، وطن و اسلام با دشمن می جنگد و جان خود را تقدیم می کند ، دیگر هیچ قدرتی تاب مقابله با او را ندارد.سرپرست فرمانداری قرچک از این شهرستان به عنوان پیشگام در مبارزات انقلابی و حضور در صحنه های نبرد حق علیه باطل یاد کرد افزود: قرچک در طول دوران هشت سال دفاع مقدس 370 شهید ،750 جانبار ، 21 شهید مدافع حرم ، 10 جانباز 70 درصد بالا و 10 سردار شهید تقدیم اسلام کرده است.خطیبی تصریح کرد: قرچک مشهد شهدای قیام خونین 15 خرداد سال 42 است و این سند افتخار برای ملتی است که همواره در صحنه دفاع از ارزش های اسلامی قرار دارد.*استمرار حرکت انقلاب با فرهنگ ایثار و شهادت امکان داردمدیرکل بنیاد شهید و امور ایثارگران شهرستان های استان تهران نیز در این جلسه با بیان این که فرهنگ ایثار در تمامی جوامع مورد احترام است اظهار داشت : استمرار حرکت انقلاب با فرهنگ ایثار و شهادت امکان دارد.عبدالله مرتضوی افزود : ایثار ، فداکاری و گذشت در همه ملت ها و فرهنگ ها فارغ از هر مذهب و دین و عقیده مورد احترام است چرا که این صفات باعث نجات جوامع از بدی ها و کینه توزی ها می شود.وی تصریح کرد: مردم ایران با ایثار و از خودگذشتگی خود بر دشمنی های استکبار فائق آمدند و استمرار حرکت انقلاب با فرهنگ ایثار و شهادت امکان دارد.وی با اشاره به اهتمام استانداری تهران به برگزاری مراسم یادواره شهدا گفت : استانداری تهران با حمایت از جامعه ایثارگران ، زمینه برگزاری نخستین یادواره شهدای روستایی و عشایر در شهرستان ری را فراهم کرد که این امر می تواند در ترویج فرهنگ ایثار و شهادت نقش به سزایی داشته باشد.قرچک با 270 هزار نفر جمعیت در 30 کیلومتری جنوب شرق تهران واقع شده است.تهرام/7254 / 1539            "}