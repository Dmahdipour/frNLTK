{"onTitr":"","titr":" نوواک: روسیه به همکاری با ایران ادامه می دهد","describe":" مسکو - ایرنا - وزیر انرژی روسیه اعلام کرد: این کشور به همکاری با ایران پس از اعمال بسته جدید تحریمی آمریکا ادامه خواهد داد.", "text":"به گزارش ایرنا، «آلکساندر نوواک» چهارشنبه شب در گفت وگو با خبرنگاران افزود: روسیه به اجرای قرارداد نفتی خود با ایران صرف نظر از تحریم های آمریکا ادامه می دهد. وی ادامه داد: اجرای این برنامه در حجم توافق شده و با امکان اصلاح آن ادامه خواهد یافت. وزیر انرژی روسیه یادآوری کرد که این برنامه حدود چهار سال است که ادامه دارد و زمانی که واشنگتن تحریم های ایران را لغو کرده بود، نیز اجرا می شد.نوواک با بیان اینکه با اعمال دوباره تحریم های آمریکا برنامه فوق همچنان ادامه می یابد، اظهار داشت: این مکانیسم ماهیت بلندمدت دارد و برای روسیه و ایران مهم است.به گفته وزیر انرژی روسیه، حجم صادرات نفت پنج میلیون تن در سال است و این برنامه می تواند با توجه به خواست دو طرف تغییر کند.   به گزارش ایرنا، با توجه به اینکه روسیه از بزرگترین تولید کنندگان و صادرکنندگان نفت در جهان است، خرید نفت از ایران همواره مورد انتقاد رسانه های غربگرای این کشور بوده است.**وعده آمریکا برای تحریم نفتی ایران بر بهای نفت تاثیر می گذارد نوواک اظهار داشت که وعده آمریکا برای تحریم نفتی ایران و تلاش واشنگتن برای اعمال نفوذ بر تصمیمات کشورهای غیراوپک بر بهای نفت در بازار جهانی تاثیر قابل توجه ای می گذارد.وی با بیان اینکه افزایش بهای نفت در بازار جهانی با انتظار اجرای تصمیمات آمریکا درباره ایران ارتباط دارد، یادآور شد: عامل نخست و اصلی رشد بهای نفت، احتمال اعمال تحریم های جدید علیه ایران در ماه نوامبر است.وزیر انرژی روسیه گفت: شرکت کنندگان در بازار جهانی نفت نمی دانند این عامل چگونه بر وضع بازار تاثیر می گذارد، فقط می توان در این باره حدس زد. نوواک گفت: عامل دوم اظهارات مقام های آمریکایی است که می گویند کشورهای تولید کننده نفت غیر عضو اوپک اقداماتی را برای افزایش تولید نفت بکار می گیرند و کاهش صادرات نفت ایران را جبران خواهند کرد. وی ادامه داد: این عوامل نامعلوم و پیش بینی های همراه آن، بازار نفت را بی ثبات می کند و ما شاهد واکنش بازار به این عوامل هستیم.نوواک همچنین خاطرنشان کرد که برای روسیه ثبات بهای نفت در بازار جهانی بیش از خود بهای نفت اهمیت دارد.به گزارش ایرنا، با توجه به افزایش بهای نفت در بازار جهانی و جایگاه اول یا دوم روسیه به صورت سنتی در این بازار، براساس آنچه صاحب نظران عرصه انرژی در روسیه مدعی هستند، شرکت های بزرگ نفتی این کشور به شدت به دنبال کسب اجازه دولت برای افزایش عرضه و کسب سود بیشتر هستند.افزایش تولید نفت روسیه (خارج از اوپک) و عربستان دیگر صادرکننده بزرگ نفت در جهان (عضو اوپک) پیشتر با مخالفت ایران روبرو شده بود.حسین کاظم‌ پور اردبیلی نماینده ایران در هیات عامل اوپک اواخر شهریورماه با انتقاد از عملکرد روسیه و عربستان در افزایش تولید نفت به بهانه کنترل قیمت در شرایطی که آمریکا به دنبال اجرای تحریم های نفتی علیه یکی از اعضای اوپک (ایران) است، گفت: روسیه و عربستان به بهانه متوازن‌ سازی بازار جهانی نفت به دنبال تصاحب بخشی از سهم ایران و از سوی دیگر برخی اعضای اوپک، دست در دست آمریکا برای ضربه زدن به برخی بنیانگذاران این سازمان تلاش می‌کنند.کاظم‌ پور اردبیلی افزود: رئیس جمهوری آمریکا در واقع تلاش می کند تا از حضور ایران در بازارهای جهانی نفت خام جلوگیری کند و این اقدام سبب گروگان‌گیری بازار از سوی روسیه و عربستان شده که تمایل زیادی هم به قیمت‌های پایین نفت ندارند.شبد*391* 1346 **9122            "}