{"onTitr":"","titr":" کشف مواد مخدر در نجف آباد 27 درصد افزایش یافت","describe":" اصفهان - ایرنا - فرمانده انتظامی شهرستان نجف آباد از افزایش27 درصدی کشف مواد مخدر در این خطه طی  سالجاری در مقایسه  با سال قبل خبر داد.", "text":"سرهنگ محمد رضا خدا دوست روز پنجشنبه در گفت و گو با ایرنا افزود : در این مدت 126 کیلو گرم تریاک و 1.5 کیلوگرم  مواد مخدر صنعتی درنجف آباد کشف شده است.وی اظهارداشت : در این مدت همچنین 2 میلیارد و 700 میلیون  ریال کالا و 40 تن چوب بلوط قاچاق کشف و 457  سارق همراه با اموال سرقتی دستگیر شدند.فرمانده انتظامی نجف آباد افزود : 85 درصد تصادفات شهرستان که منجربه فوت و یا نقص عضو شده مربوط  به موتورسیکلت سوارانی است که کلاه ایمنی ندارند و تابع مقررات راهنمایی و رانندگی نیستند.خدا دوست ادمه داد: واحد راهور این شهرستان برای کاهش تصادفات در یکسال گذشته بیش از 135 جلسه آموزش قوانین و مقرارت راهنمائی و رانندگی برگزار کرد.وی با بیان اینکه در نجف آباد  بیش از 123 هزار دستگاه  موتورسیکلت تردد می کند ، یادآور شد : در یکسال گذشته توقیف موتورسیکلت سوران متخلف 39 درصد، جریمه نداشتن کلاه ایمنی 10 درصد و عبور از چراغ قرمز 11 درصد افزایش داشته است.خدا دوست تصریح کرد : به مناسبت هفته نیروی انتظامی از هشت نفر راننده تابع مقررات ، جمعی از کارکنان نیروی انتظامی و از ابراهیم رضائی مدیر روابط عمومی و محمد مهدی فردوسی مدیر عامل سازمان فرهنگی ، تفریحی شهرداری نجف آباد به دلیل همکاری درجهت  برقراری نظم  و امنیت ترافیکی قدردانی شد.شهرستان نجف آباد با 330 هزار نفر جمعیت در 30 کیلومتری غرب اصفهان قرار دارد.غ - ک / 6022            "}