{"onTitr":"","titr":" فضای مجازی و تاثیر آن بر حجاب و عفاف","describe":" بروجرد - ایرنا - فضای مجازی در بسیاری از موارد ارزش های حجاب و عفاف را ازبین برده است و باعث شده که رعایت حیا و عفت عمومی در جامعه کمرنگ شود.", "text":"به گزارش ایرنا روزانه هزاران محتوای تصویری، صوتی و نوشتاری در خصوص عفاف و حجاب در فضای مجازی و شبکه‌های اجتماعی منتشر می‌شود که هدف اصلی آن، کمرنگ‌ کردن ارزش‌های اسلامی و رفتارهای سنتی و ریشه‌دار مسلمانان در موضوع حجاب و عفاف است.بی‌ حجابی و بد حجابی در جامعه اسلامی ایران، معضلی است که در سال‌های اخیر با تمرکز دشمنان بر جنگ نرم و تبلیغات گسترده در فضای مجازی، ابعاد بزرگتری به خود گرفته است.حضور گسترده معاندان اسلام و انقلاب در فضای مجازی، جوسازی و فضاسازی علیه مقوله حجاب، باعث شده تا ذهن کودکان و نوجوانان حاضر در این فضاها، به استدلال‌های غلط، نسبت به ارزش‌های اسلامی آلوده شود.موضوعی که این شبکه گسترده تبلیغاتی به ظرافت بر آن تمرکز کرده، شکستن ارزش و منزلت امربه‌ معروف و نهی‌ از منکر و تعبیر آن به اقدامات قهری و خشونت‌آمیز علیه آزادی انسان است.امربه‌ معروف و نهی‌از منکر، یکی از مهم‌ترین ارزش‌های اسلامی است که در سیره پیامبر اکرم(ص) و ائمه‌اطهار(ع) جلوه‌ای خاص داشته و اوج آن را می‌توان در قیام عاشورا و شهادت سید و سالار شهیدان(ع) به نظاره نشست.امام حسین(ع) در آن زمان برای قیام در برابر منکر زمان یعنی حکومت یزید، سفر خود را آغاز کرد و ایشان فرمود: من از شهر جدم خارج شدم، برای اینکه به سیره و روش جدم پیامبر(ص) و پدرم علی(ع) عمل کرده و اقامه امربه‌ معروف و نهی‌ازمنکر کنم.در فرهنگ عاشورا، حاکمیت ظلم یزیدی، بزرگترین منکر اجتماعی و مبارزه‏ برای حاکم ساختن حق و قطع سلطه ستم، معروفی عظیم محسوب می شود، امربه‌ معروف و نهی‌ازمنکر، از مهم‌ترین فلسفه‏ های حماسه خونین کربلا است.امام حسین (ع) مراتب سه‌گانه امربه‌معروف و نهی‌ازمنکر را به‌جا آورد و زمانی‌که ظالمان را اصلاح‌ناپذیر دانست، دست به قیام زد و جان خود را فدای تحقق این اصل کرد، برپاداشتن نماز در میدان جنگ نیز جلوه خاصی از راه و هدف حضرت سیدالشهدا(ع) بود.امربه ‌معروف و نهی‌ازمنکر، در دین اسلام و خصوصا در مکتب شیعه، از اهمیتی خاص برخوردار بوده و از این‌رو دشمنان اسلام با آگاهی کامل، سعی در کمرنگ‌ کردن این ارزش و تهی‌کردن اسلام، از این محتوای مهم دارند.درحقیقت، نبرد اصلی دشمنان اسلام با اسلام، بر سر حجاب نیست؛ بلکه حجاب و فریضه امربه‌معروف و نهی‌ازمنکر، درگاهی است برای فتح تمام ارزش‌های اسلامی و از میان برداشتن تمامی معانی و مفاهیم عمیق اسلام که بر سر راه ظلم و استکبار قرار گرفته است.بر همین اساس، لازم است که آگاهی‌های لازم درخصوص ارزش، ماهیت و جایگاه امربه‌معروف و نهی‌ازمنکر به جامعه، صورت پذیرد و مردم از خطرات بعدی این هنجارشکنی‌ها در غالب بدحجابی و سایر امور مشابه، آگاه شوند.مدیر فرهنگی دانشگاه آزاد بروجرد گفت: غفلت و نا آگاهی برخی دختران و زنان در انتشار تصاویر خصوصی خود در پروفایل‌ها و در صفحات اینستاگرام و فیس بوک از یک طرف و کمپین‌های برنامه ریزی شده ضد حجاب در شبکه های اجتماعی مجازی همچون کمپین آزادی های یواشکی مسیح علی نژاد، ‌روزنامه نگار ایرانی ساکن نیویورک، در مورد انتشار تصاویر هنجارشکنانه بدون حجاب زنان و دختران که در سطح شهر و اماکن عمومی ایران،‌ که اخیراَ با پیوستن 'مردان باحجاب' به آن رنگ و بوی دیگری گرفته،‌ نشان از تهدیدی برنامه ریزی شده علیه حجاب زن مسلمان؛ این بار در فضای مجازی دارد.جابر چگنی افزود: در این بین تعدادی از زنان و دختران محجبه نیز از مدت‌ها قبل به گذاشتن تصاویر محجبه خود در پروفایل شخصی&#173; خود اقدام کردند به زعم این که می‌توانند با این کار به ترویج حجاب در فضای مجازی و مقابله با این هجمه‌ها کمک کنند؛ اما غافل از آن که همین اقدام نیز به گونه دیگری تحریف شده و مورد سو استفاده افراد مغرض قرار می‌گیرد.وی اظهار داشت: همواره از حجاب و عفاف در کنار هم یاد می کنیم اما آنچه در عمل بسیاری از افراد به آن توجه می‌کنند و نسبت به رعایت آن حساسیت دارند اول از همه حجاب است، به نظر می رسد این دو در کنار هم؛ معنی دارند و هیچکدام بدون دیگری کامل نیست.مدیر فرهنگی دانشگاه آزاد بروجرد اضافه کرد: در واقع حجاب جنبه و نمود ظاهری عفاف و حیا است که متاسفانه در فضای مجازی به شدت آسیب پذیر شده است، به گونه ای که حتی به اسم حجاب از آن سو استفاده می‌شود. چگنی ادامه داد: جلوه‌هایی از حجاب ظاهر در فضای مجازی ترویج می‌شود که با اصل عفاف در تعارض است، تصاویر دختران و بانوان محجبه ای که گرچه به ظاهر حد پوشش شرعی را رعایت کرده‌اند اما جلوه های ظاهریشان را خواسته یا ناخواسته چنان با آب و رنگ دادن به پوشش خود و حتی چهره های آرایش شده یا تصاویر روتوش شده به نمایش می‌گذارند که از هدف اصلی فرسنگ&#173; ها فاصله دارد.وی یادآور شد: بارها و بارها کلیک کردن و زوم کردن روی عکس‌ها از سوی محرم و نامحرم و گاه از این گروه به آن گروه و از این کانال به آن کانال منتقل شدن عکس‌ها چیزی است که اغلب بانوان محجبه که چنین تصاویری را در پروفایل خود و یا در صفحات اینستاگرام می گذارند، هرگز به آن رضایت نداشته &#173;اند.7190/7273            "}