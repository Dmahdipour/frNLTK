{"onTitr":"","titr":" شهرداری بجنورد 50 میلیارد ریال در تامین گل صرفه جویی کرد","describe":" بجنورد- ایرنا- شهردار بجنورد گفت: اکنون در تولید گل و گیاه در این شهر 210 هزار نفری به خودکفایی رسیده ایم که این امر باعث شده تا 50 میلیارد ریال در تامین آن صرفه جویی کنیم.", "text":"روح الله براتیان روز جمعه در گفت و گو با خبرنگار ایرنا اظهار داشت: سالانه در گلخانه های شهرداری بجنورد، سه میلیون و 500 هزار نشای گل تولید می شود. وی افزود: پاییز امسال یک میلیون 200 هزار نشا و 300 هزار گلدان گل پاییزی در فضای سبز شهری کاشته شده است.براتیان گفت: گلخانه های شهرداری بجنورد با 20 هکتار وسعت، توان تولید گل مورد نیاز شهرهای استان را دارد و حتی می توانیم پاسخگوی نیاز سایر استان های کشور باشیم.وی در بخش دیگر سخنان خود با تاکید بر اینکه امسال توسعه تفرجگاه های شهر در دستور کار است افزود: امسال اقدامات خوبی در بوستان باباامان و بش قارداش در مرکز استان انجام شده و بر اساس برنامه ریزی ها، امسال 350 هکتار به بوستان باباامان افزوده می شود.شهردار بجنورد با اشاره به اینکه طی هفته آینده نیز استخر بانوان در بش قارداش افتتاح می شود خاطر نشان کرد: با افتتاح فاز یک پارک 94هکتاری دوبرار بر تفرجگاه فرا منطقه ای افزوده خواهد شد. 7185/ 6042            "}