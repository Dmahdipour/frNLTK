{"onTitr":" محقق ایرانی سازمان تحقیقات ایتالیا در گفت و گو با ایرنا:    ","titr":" ایرانیان مقیم خارج از ظرفیت های کشور آگاهی کمی دارند","describe":" تهران - ایرنا - محقق ایرانی سازمان ملی تحقیقات ایتالیا گفت: دانشگاهیان ایرانی خارج از کشور اطلاع زیادی از ظرفیت های همکاری تحقیقاتی در داخل کشور ندارند که چگونه می توانند از این ظرفیت استفاده کنند.", "text":"سارا بهنام روز شنبه در حاشیه نخستین نشست مشترک هم اندیشی علمی بین المللی دانشگاه صنعتی امیر کبیر با استادانی از 13کشور جهان در گفت و گو با خبرنگار گروه دانشگاه ایرنا اظهار داشت: در سطح دانشگاهی یا سازمان های تحقیقاتی ملی، ایران به این نتیجه رسیده که برای ورود به جامعه جهانی به معنای واقعی نیازمند تعامل با سازمان های تحقیقاتی بین المللی است.وی اظهار داشت: این که ایران برقراری چنین تعاملی را جزو اولویت های خود قرار داده اقدام خوبی است اما نباید انتظار داشت که کارها در این بخش به سرعت پیش رود.بهنام گفت: باید توجه داشت که اروپا نزدیک به 20سال است وارد این پروسه شده و برای رسیدن به نقطه کنونی سرمایه گذاری کرده است و ایران برای به دست آوردن چنین موفقیتی نیازمند یک برنامه ریزی 10 تا 15 ساله است.وی با بیان این که ایران با اروپا روابط خوبی دارد تصریح کرد: متاسفانه بین سازمان ملی تحقیقات ایران و ایتالیا همکاری وجود ندارد و این تعامل ضرورت دارد.بهنام افزود: در ایران، دانشگاه ها تبادل اطلاعات با یکدیگر را شروع کرده اند اما هنوز این تبادل بین سازمان های ملی تحقیقاتی وجود ندارد.وی درباره استفاده از ظرفیت دانشگاهیان ایرانی مقیم خارج از کشور معتقد است که این اقدام به راحتی قابل تحقق بوده و شروع شده است.بهنام با اشاره به دو بار حضور خود در همایش های بین المللی در ایران، این همایش را نمونه بارزی در استفاده از ظرفیت های دانشگاهیان مقیم خارج از کشور برای انجام پروژه های تحقیقاتی برشمرد و گفت: ایران در این زمینه پشتیبانی خوبی دارد.وی گفت: خیلی از محققان ایرانی مقیم خارج از کشور از ظرفیت های تحقیقاتی موجود در ایران اطلاعی ندارند.این محقق افزود که به دلیل علاقمندی به کارهای تحقیقاتی در ایران تا حدودی وارد این سیستم شده اما با این وجود به طور دقیق اطلاعی ندارد که چگونه می تواند در این زمینه اثرگذار باشد و کمک کند.وی گفت: ایجاد یک وب سایت که نشان دهد محققان ایرانی مقیم خارج از کشور چگونه و از چه روشی می توانند وارد پروسه همکاری ها شوند ضروری است.*6984** 1200            "}