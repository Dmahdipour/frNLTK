{"onTitr":"","titr":" 141 زندانی همدانی به آغوش خانواده بازگشتند","describe":" همدان- ایرنا- مدیرعامل ستاد دیه استان همدان گفت: 141 زندانی جرائم غیرعمد نیمه نخست سالجاری آزاد شدند و به آغوش خانواده بازگشتند.", "text":"یدالله روحانی منش روز چهارشنبه در گفت و گو با ایرنا بیان کرد: در این مدت 137 زندانی مرد و چهار مددجوی زن با کمک خیران و ستاد دیه آزاد شدند.وی بدهی این افراد را بیش از 57 میلیارد و 127 میلیون ریال اعلام کرد و افزود: با توجه به شرایط اقتصادی و ناتوانی افراد در وصول چک، بدهکاران مالی بیشترین تعداد زندانیان جرائم غیرعمد این استان را تشکیل می دهند.مدیرعامل ستاد دیه استان همدان اضافه کرد: با مساعدت ستاد دیه و گذشت شاکیان پرونده 121 پرونده مالی پس از ماه ها تلاش مختومه و این تعداد زندانی آزاد شدند.روحانی منش بیان کرد: زندانیان مهریه نیز با گران شدن نرخ سکه در حال افزایش است با این وجود ستاد دیه نیمه نخست سالجاری موفق به آزاد کردن 12 تن شد.وی گفت: چهار زندانی ناتوان در پرداخت دیه ناشی از سوانح رانندگی یا حوادث کار به همراه چهار زندانی ناتوان در تامین نفقه نیز 6 ماهه نخست سالجاری آزاد شدند. مدیرعامل ستاد دیه استان همدان بیان کرد: هشت میلیارد و 679 میلیون ریال تسهیلات کم بهره توسط بانک های ملت، رفاه، تجارت و صادرات به زندانیان پرداخت شد.روحانی منش اضافه کرد: صندوق تامین خسارت های بدنی 720 میلیون و 300 هزار ریال برای آزادی زندانیان همدان پرداخت کرد همچنین سه میلیارد و 299 میلیون ریال از بدهی زندانیان قسط بندی شد.وی نقدینگی یا آورده محکومان را سه میلیارد و 363 میلیون ریال برآورد کرد و گفت: بیش از 25 میلیارد ریال از بدهی محکومان توسط شاکیان پرونده بخشیده شد.7526/2090            "}