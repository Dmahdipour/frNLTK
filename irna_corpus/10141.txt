{"onTitr":"","titr":" سرعت چاق شدن پس از 14 سالگی کاهش چشمگیر می یابد","describe":" تهران- ایرنا- محققان پژوهشکده علوم غدد درون ریز و متابولیسم دریافتند که سرعت بروز چاقی پس از سن 13- 14 سالگی کاهش چشمگیر می یابد و سپس به سطح ثابتی می رسد، وضعیتی که نشانگر اهمیت کنترل وزن در کودکی و نوجوانی است.", "text":"مرکز تحقیقات پیشگیری و درمان چاقی وابسته به پژوهشکده علوم غدد درون ریز و متابولیسم دانشگاه علوم پزشکی شهید بهشتی اخیرا مطالعه ای با هدف بررسی بروز چاقی در کودکان و نوجوانان و تعیین عوامل پیشگویی کننده آن انجام داده است که نتایج آن نشان می دهد در سال‌ های ابتدای کودکی و نوجوانی بروز چاقی به میزان بیشتری به چشم می خورد.به گزارش ایرنا، دکتر فرهاد حسین پناه افزود: اگر فردی تا سن 13- 14 سالگی چاق نشود احتمال چاق شدن او در سال های بعدی به طور قابل توجهی کاهش می یابد. این فوق تخصص غدد از سابقه اضافه وزن قبلی، اندازه دور کمر، وجود سندرم متابولیک و تحصیلات والدین به عنوان بیشترین عوامل موثر در بروز چاقی نام برد.**چاقی و افزایش احتمال ابتلا به کبد چرب عضو هیات علمی پژوهشکده علوم غدد درون ریز و متابولیسم، کبد چرب را یکی از خطراتی دانست که سلامت افراد مبتلا به چاقی به ویژه چاقی مفرط را تهدید می کند، و گفت: پژوهشی با هدف تعیین این عامل خطر در مرکز تحقیقات پیشگیری و درمان چاقی وابسته به پژوهشکده علوم غدد درون ریز و متابولیسم انجام پذیرفت که مشخص شد 10 درصد از کسانی که نامزد جراحی چاقی هستند، مبتلا به کبد چرب می باشند.اعمال جراحی محدود کننده دستگاه گوارش که به آن جراحی باریاتریک اطلاق می شود یکی از روش های درمان چاقی مفرط است و به  گفته حسین پناه، به منظور جلوگیری از مرگ و میر احتمالی، باید مراقبت های لازم در انتخاب نوع جراحی باریاتریک در نظر گرفته شود. وی افزود: سونوگرافی کبد با حساسیت 90 درصد قادر به تشخیص کبد چرب در افراد مبتلا به چاقی مفرط است.**مطالعه ای برای پیشگویی وضعیت سلامت ایرانیان منحنی های رشد در کودکان و نوجوانان علاوه بر پایش سلامت آنان در مقاطع مختلف سنی، معیارهایی برای انجام اقدامات پیشگیرانه و یا درمانی و همچنین پیشگویی کننده وضعیت سلامت آنها در سنین بالاتر هستند.عمده منحنی های رشد موجود مورد تایید مجامع علمی برمبنای جمعیت های غیرایرانی و عمدتا غربی ترسیم شده اند. لذا دانستن اینکه کدام معیار در جمعیت ایرانی کاربرد دارد از اهمیت ویژه ای در حوزه سلامت برخوردار است.مطالعه قند و لیپید تهران به عنوان طولانی ترین مطالعه آینده نگر کشور و منطقه، این امکان را فراهم آورده تا با بررسی طولی نتایج در طی قریب به دو دهه، بتوان نتیجه گیری صائب و مبتنی بر شواهدی را به دست آورد.دو معیار مهم این ارزیابی ها در خصوص وزن کودکان متعلق به فدراسیون جهانی چاقی و مرکز کنترل و پیشگیری بیماری ها آمریکا هستند که از درجه اعتبار علمی بالایی نسبت به سایر معیارها برخوردارند.عضو هیات علمی و پژوهشگر مرکز تحقیقات چاقی طی بررسی داده های مطالعه قند و لیپید تهران به مقایسه همخوانی این دو معیار در پیش بینی خطر ابتلا به بیماری های قلبی عروقی کودکان ایرانی پرداخته و نهایتا نتیجه می گیرد که منحنی پیشنهادی فدراسیون جهانی چاقی انطباق بیشتر و اعتبار بالاتری برای جمعیت ایرانی برخوردار است.نتیجه این مطالعه به متخصصان امر برای اتخاذ تصمیمات پیشگیری کننده و یا احتمالا درمانی با درجه اعتبار بالاتر کمک می کند.علمی ** 1201 **2017            "}