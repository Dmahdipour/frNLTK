{"onTitr":" همزمان با هفته کودک    ","titr":" کودکان مهدکودک زندان زنان در ارومیه دلجویی شدند","describe":" ارومیه- ایرنا- مدیرکل و مسوولان زندان های آذربایجان غربی به مناسبت هفته کودک، از فرزندان زندانیان زن ارومیه که در کنار مادران خود نگهداری می شوند، دلجویی کردند.", "text":"به گزارش ایرنا، مدیرکل زندان های آذربایجان غربی روز چهارشنبه در این آیین گفت: تلاش ما در محیط زندان ایجاد محیطی شاد و به دور از استرس برای کودکان همراه مادران زندانی است.مراد فتحی افزود: کودکان آینده سازان جامعه هستند و باید حفظ و نگهداری آنان با دقت تمام انجام شود.وی اضافه کرد: کودکانی که در این محیط نامناسب سن آنان زندگی می کنند، شاید بیشترین آسیب را از این تزلزل خانواده ببینند که باید این امر به صورت کامل بررسی و از بروز مشکلات روانی در این افراد جلوگیری شود.وی این کودکان را امانتی در دست متولیان امر اصلاح و تربیت در زندان ها دانست و بیان کرد: این کودکان نظیر فرزندان ما هستند که باید در محیطی عاری از دغدغه و آسیب نگهداری شده و پرورش یابند.مدیرکل زندان های آذربایجان غربی از مربیان مهدکودک پرندگان مهاجر که در کنار زندان بانوان راه اندازی شده است، قدردانی کرد.در پایان این مراسم هدایایی به رسم یادبود به کودکان اهدا شد.در راستای کاهش دغدغه های روحی روانی زندانیان و کودکان آنان، مهدکودکی در کنار بند نسوان / زنان/ زندان ارومیه راه اندازی شده تا مادران در کنار کودکان زندگی کنند.برنامه های هفته کودک از 14 تا 20 مهرماه جاری در کشور برگزار می شود.8137/2093            "}