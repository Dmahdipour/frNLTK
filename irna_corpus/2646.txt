{"onTitr":"","titr":" 900 میلیارد ریال برای اشتغال در فردیس اختصاص یافت","describe":" کرج- ایرنا- رییس اداره کار، تعاون و رفاه اجتماعی شهرستان فردیس گفت: 900 میلیارد ریال تسهیلات برای طرح های اشتغال فراگیر و روستایی این شهرستان اختصاص یافت.", "text":"بهنام بهداروند روز چهارشنبه در گفت و گو با خبرنگار ایرنا افزود: این طرح ها به تازگی در کارگروههای ملی، استانی و شهرستانی در حوزه جهاد کشاورزی، ورزش و جوانان ، صنعت معدن و میراث فرهنگی و گردشگری است.وی اظهار داشت: اجرای این طرحها می تواند برای حدود سه هزار نفر از جوانان این شهرستان اشتغال ایجاد کند. وی گفت: این تسهیلات با هدف حمایت از بخش تولید‌ شهرستان و اشتغال فراگیر در قالب تسهیلات با نرخ 18 درصد و در حوزه روستایی با نرخ 4 الی 6 درصد و دوره تنفس سه ساله است.بهداروند اضافه کرد: هم اینک طرح های اشتغال روستایی شهرستان فردیس به ارزش 250 میلیارد ریال و اشتغال 400 نفر تصویب و به بانکهای عامل معرفی شده است.وی ادامه داد: همچنین در این راستا هشت طرح اشتغالزایی برای 60 نفر در این شهرستان عملیاتی و به مرحله اجرا رسیده است.رییس اداره تعاون، کار و رفاه اجتماعی شهرستان فردیس گفت: برخورد جدی با بکارگیری نیروی بیگانه غیرمجاز با توجه به اهمیت اشتغال برای کارگران و جوانان شهرستان فردیس در دستور کار قرار دارد. بهداروند افزود: از کارفرمایان به ویژه کارگاه های ساختمانی درخواست می شود از جذب نیروی فاقد کارت کار استان البرز خودداری کنند. 7413/6993            "}