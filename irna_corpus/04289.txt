{"onTitr":"","titr":" اولین مدال طلای کاروان خوزستان در جاکارتا اندونزی کسب شد","describe":" اهواز - ایرنا - رییس هیات جانبازان و معلولان خوزستان گفت: ورزشکار خوزستانی اولین مدال طلای کاروان ورزشی استان حاضر در بازی های پارآسیایی جاکارتا را کسب کرد.", "text":"مهرداد شیروانی روز دوشنبه در گفت و گو با خبرنگار ایرنا اظهار داشت: علیرضا قله ناصری ورزشکار معلول خوزستانی روز دوشنبه در ماده پرتاب دیسک کلاس ادغامی F54/55/56 بازی ‌های  پارآسیایی به نشان طلا رسید. وی ادامه داد: در این ماده جلیل باقری با ۱۴٫۳۷ به مدال نقره دست یافت و حامد امیری با ۱۲٫۳۰ دیگر ورزشکار ایرانی صاحب مدال برنز شد.رییس هیات جانبازان و معلولان خوزستان گفت: همچنین صبح امروز نیز علی امیدی دیگر ورزشکار خوزستانی در پرتاب نیزه کلاس ادغامی F42-44/61-64 با ثبت رکورد 58 متر و 98 سانتی متر به مدال برنز رسید.رییس هیات جانبازان و معلولان خوزستان افزود: خوشبختانه بچه های ما با آمادگی کامل وارد این رقابت ها شدند و امیدواریم همگی آن ها روی سکو بروند. وی به حضور 15 ورزشکار جانباز و ملول خوزستانی در مسابقات پارآسیایی جاکارتا اشاره کرد و گفت: در رشته دو و میدانی عبدالرضا جوکار، جواد حردانی، امان الله پاپی، علیرضا قلعه ناصری، آرش سلطانی، خالد حمادی، صادق و علی بیت سیاح، علی امیدی، هاشم متقیان در بخش آقایان و الهام صالحی، شهلا حبیبی و زهرا امینی در بخش بانوان به مسابقات پارآسیایی اعزام شدند. شیروانی عنوان کرد: در رشته های بسکتبال و تیراندازی با کمان، به ترتیب عادل طرفی و غلامرضا رحیمی برای حضور در مسابقات پاراآسیایی انتخاب شدند. همچنین مهدی فارسی ، ماشاالله طاهری و زهرا کرم زاده به عنوان مربی در رشته دو و میدانی ورزشکاران استان را همراهی می کنند. وی با بیان این که بالای 90 درصد از ورزشکاران خوزستانی شانس کسب مدال دارند افزود: بیش از 60 درصد از ورزشکاران اعزامی خوزستان به مسابقات آسیایی و پارآسیایی متعلق به هیات جانبازان و معلولان است که این موضوع برای ما یک افتخار به شمار می رود. به گزارش ایرنا بازی های پارآسیایی جاکارتا از روز 14 مهر آغاز و تا 21 مهر ادامه دارد که در این مسابقات سه هزار و  589 ورزشکار از 43 کشور در 18 رشته با یکدیگر به رقابت می پردازند.  209 ورزشکار جانباز و معلول و 60 ورزشکار نابینا و کم بینا از ایران عازم این رقابت ها شدند. 9879/6002            "}