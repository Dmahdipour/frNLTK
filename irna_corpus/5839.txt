{"onTitr":"","titr":" 2 دفتر غیرمجازخدمات زیارتی در بوشهر مهروموم شد","describe":" بوشهر- ایرنا- دادستان استان بوشهر گفت: با کمک گزارش های دریافتی 2 دفتر غیرمجاز خدمات زیارتی در این استان شناسایی و مهروموم شد.", "text":"به گزارش ایرنا، علی حسن پور روز یکشنبه در گفت و گو با ایرنا افزود: براساس بررسی های انجام شده این دفاتر مجوز رسمی از سازمان حج و زیارت نداشتند و به صورت خود سرانه اقدام به ثبت نام، گرفتن گذرنامه و پیگیری صدور روادید برای زائران پیاده روی کربلا در شهر چغادک می کردند.وی اظهار داشت: دستور لازم برای بررسی موضوع صادر و پس از گزارش ضابطان دستور مهروموم آنها صادر و پرونده به یکی از شعبه های دادیاری برای رسیدگی به اتهام اشخاص متخلف، تعقیب کیفری ارجاع داده شد.دادستان بوشهر تاکید کرد: زائران قبل از ثبت نام از داشتن مجوز دفاتر زیارتی اطمینان حاصل کنند تا در اعزام خود به عتبات عالیات با مشکلات بعدی روبرو نشوند.وی گفت: ارائه هرگونه خدمات زیارتی و سیاحتی در دفترهایی که مجوز لازم از سازمان حج و زیارت را ندارند، غیرقانونی، جرم و قابل تعقیب کیفری است.6047/6043            "}