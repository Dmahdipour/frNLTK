{"onTitr":"","titr":" آبگرفتگی در محور ساری - نکا ترافیک کیلومتری ایجاد کرد","describe":" ساری- ایرنا- بارندگی شدید شامگاه جمعه و جاری شدن سیلاب از زمین های شیب دار ضلغ جنوبی جاده ساری - نکا در منطقه مسکن مهر و روستای جامخانه سبب ایجاد ترافیک کیلومتر در این مسیر شد.", "text":"به گزارش خبرنگار ایرنا، شدت آبگرفتگی در این منطقه به حدی بود که هر دو مسیر رفت و برگشت این جاده را برای دقایقی بند آورد و حرکت خودروها پس از آن که نیروهای امدادی شهرداری و آتش نشانی نکا آبها را جمع کرده و از سطح جاده خارج کردند، از سر گرفته شد.فرماندار نکا در این باره به خبرنگار ایرنا گفت: به دلیل آبگرفتگی جاده نکا به ساری ترافیک سنگینی در این مسیر ایجاد شد.عبدالجواد توحیدی مقدم افزود: با تلاش های انجام شده، نیروهای شهرداری در حال احداث کانال در این بخش هستند تا آب های سطحی را به طور کامل به داخل کانال هدایت کنند .وی گفت که پس از کمتر شدن آب سطح جاده، حرکت خودروها آغاز شد و اکنون نیز ترافیک سنگین ولی روان است.فرماندار نکا افزود: این آب ها از کوههای میاندرود در مرز شهرستان نکا و میاندرود سرچشمه گرفته و با ورود به پشت مسکن مهر نکا به دلیل اینکه راه خروجی برای برون رفت نداشت به داخل خیابان و جاده سراسری سرازیر شد و موجب ایجاد ترافیک در جاده شد.توحیدی مقدم با اعلام اینکه محورهای هزارجریب نکا باز است و مشکلی در تردد وجود ندارد، گفت: رانندگان با حفظ آرامش و رعایت قوانین راهنمایی و رانندگی از بروز هر گونه حادثه جلوگیری و همچنین از ترددهای غیر ضروری به مناطق کوهستانی و جنگلی خودداری کنند.  7332/1654            "}