{"onTitr":" رئیس سازمان تبلیغات:    ","titr":" تبلیغ اسلام عاشورایی از رسالت های مهم خادمان اربعین است","describe":" قم - ایرنا - رئیس سازمان تبلیغات اسلامی با تبیین ظرفیت های تبلیغی راهپیمایی اربعین گفت: رسالت اصلی خادمان و بانیان اربعین حسینی(ع)، تبلیغ اسلام عاشورایی و ترویج فرهنگ حضرت سیدالشهدا(ع) است.", "text":"به گزارش ایرنا، حجت الاسلام والمسلمین محمد قمی روز جمعه در دومین روز از «گردهمایی فعالان مردمی جبهه فرهنگی انقلاب اسلامی در عرصه اربعین» در قم، ماموریت خادمان اربعین را الهی و خاص توصیف کرد و افزود: این افراد باید فرهنگ عاشورا را برای همه حق طلبان جهان ترویج کنند. وی با اشاره به رویکرد سازمان تبلیغات اسلامی مبنی بر مردمی کردن تبلیغ دین و ارزش های اسلامی گفت: تبلیغ را باید مردمی کنیم، چراکه یک بخش خاصی از تبلیغ اختصاص به روحانیان دارد.رئیس سازمان تبلیغات اسلامی تصریح کرد: هر انسان متدین و هر کس که دل در گرو امام حسین(ع) دارد، باید وارد فضای تبلیغ عاشورا و آرمان های حضرت اباعبدالله(ع) شود، از این رو دانشجویان، کارمندان، پاسداران و قشرهای گوناگون جامعه باید خود را مبلغ بدانند.حجت الاسلام والمسلمین قمی با اذعان به این که امر خدمت رسانی به زائران اربعین هیچ مغایرتی با تبلیغ ندارد، تبلیغ دین از طریق خدمت به زائران اربعین را مصداق یک اسلام مترقی و متعالی عنوان کرد و یادآور شد: خادم و بانی اربعین ورثه حضرت زینب(س)، امام زین العابدین(ع) و امام رضا(ع) در موضوع تبلیغ عاشورایی است.وی اضافه کرد: یک خادم واقعی اربعین در حقیقت مومن، مجاهد و منتظر واقعی ظهور امام زمان(عج) است و جز این کس دیگری نمی تواند شایستگی خدمت در مجالس و محافل امام حسین(ع) را داشته باشد.** راهپیمایی اربعین عظیم ترین تشکل مسلمانان جهان استاستاد حوزه علمیه قم نیز در این گردهمایی با تاکید بر ضرورت حضور دسته جمعی و متشکل مردم در راهپیمایی اربعین گفت: راهپیمایی و زیارت اربعین بهترین تجربه و فرصت برای شکل گیری عظیم ترین تشکل مومنان و مسلمانان جهان محسوب می شود. حجت الاسلام والمسلمین علیرضا پناهیان با بیان این که در حماسه اربعین است که می توانیم تشکل مومنان را تجربه کنیم، افزود: هیات های عزاداری بهترین محفل برای این حرکت هستند و در این زمینه مسئولیت بزرگی برعهده دارند.وی تصریح کرد: اگر موضوع تشکل و سازمان دهی در مراسم اربعین را جدی نگیریم، نمی توانیم جزو لشکریان امام زمان(عج) باشیم.وی همچنین حماسه اربعین را یک امتحان بزرگ الهی دانست و افزود: مومنان واقعی باید پیروزی در این امتحان را مقدمه پیروزی در امتحان ولایتمداری و ظهور بدانند.پناهیان با تاکید بر تلاش بیشتر در رونق بخشیدن به مراسم اربعین گفت: این حماسه برای همگان از جمله مسئولان، هیات ها و مردم یک تکلیف ایجاد کرده است.وی ادامه داد: این حماسه یک مساله حاشیه ای و سلیقه ای نیست و باید قدر این نعمت را بدانیم و کاری نکنیم که در پیشگاه الهی مورد بازخواست قرار بگیریم. سومین گردهمایی فعالان مردمی جبهه فرهنگی انقلاب اسلامی در عرصه اربعین با حضور هزار تن از اعضای هیات ها و تشکل های مذهبی سراسر کشور به مدت دو روز در مسجد مقدس جمکران قم برگزار شد.7403 / 1175            "}