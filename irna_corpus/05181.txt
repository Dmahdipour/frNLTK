{"onTitr":"","titr":" بهسازی جاده کرج - چالوس تا دی ماه ادامه دارد","describe":" کرج- ایرنا- رئیس پلیس راه استان البرز اعلام کرد که با توجه به اهمیت ایمن سازی جاده کرج - چالوس عملیات بهسازی و لکه گیری این مسیر تا دی ماه امسال ادامه می یابد.", "text":"جاده گردشگری کرج - چالوس در مجموع  حدود 160 کیلومتر مسافت دارد که 72 کیلومتر آن در حوزه استحفاظی استان البرز و مابقی در استان مازندران واقع شده است.عملیات بهسازی آسفالت این جاده از سال گذشته در حوزه استان البرز آغاز شده لیکن باتوجه به تردد فراوان خودروها، عملیات اجرایی پروژه متناسب با وضعیت ترافیکی پیش می رود.روزانه حدود 20 هزار تردد خودرویی در این جاده گردشگری توسط دوربین ها ثبت شده که در روزهای  تعطیل این رقم به چند برابر می رسد.سرهنگ رضا گودرزی روز دوشنبه در گفت وگو با خبرنگار ایرنا اظهار داشت: برای تسریع در اجرای پروژه بهسازی جاده کرج - چالوس ، انتظار می رود  رانندگان همکاری بیشتری با ماموران پلیس راه و راهداری داشته باشند. وی اضافه کرد: عملیات عمرانی روکش آسفالت در روزهای شنبه تا سه شنبه هرهفته ازساعت 8 الی 16 و روزهای چهارشنبه 8الی 12 ظهر انجام می شود که سبب ترافیک های مقطعی دراین مسیر می شود.گودرزی  خاطرنشان کرد: اکنون این عملیات آسفالت کاری در محدوده فرعی این محور در حال تکمیل است .وی بیان داشت: در زمان اجرای عملیات آسفالت در این محور، تردد خودروها  در محدوده های تعیین شده به صورت نوبه ای است.رئیس پلیس راه البرز یادآورشد: متاسفانه برخی رانندگان در این شرایط عجله و شتاب کرده که سبب ترافیک سنگین و یا بروز حوادث رانندگی می شود.طبق گزارش راهداری البرز حدود 40 کیلومتر از جاده کرج - چالوس تاکنون در حوزه استحفاظی البرز بهسازی و روکش آسفالت شده است. 2098/ 6155            "}