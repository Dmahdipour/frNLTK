{"onTitr":"","titr":" سارق حرفه ای مغازه های شهر زنجان دستگیر شد","describe":" زنجان - ایرنا - رئیس پلیس آگاهی فرماندهی انتظامی استان زنجان از شناسایی و دستگیری سارق حرفه ای مغازه های خواربار فروشی این استان خبر داد.", "text":"سرهنگ کارآگاه جعفر رحمتی، روز دوشنبه در گفت و گو با خبرنگار ایرنا افزود: این سارق سابقه دار که به مواد مخدر نیز اعتیاد دارد، شب ها پس از تعطیل شدن مغازه ها دست به سرقت می زد.وی با بیان اینکه این سارق بومی که 42 ساله می باشد در نقاط مختلف شهر زنجان، مبادرت به سرقت وسایل مغازه ها کرده است، اظهار داشت: این سارق دستگیر شده در بازجویی های فنی و تخصصی عوامل پلیس آگاهی زنجان به انجام چهار فقره سرقت معترف شده است و احتمال اینکه تعداد سرقت ها بیشتر باشد نیز وجود دارد.رئیس پلیس آگاهی استان زنجان به مغازه داران توصیه کرد، ضریب ایمنی مغازه خود را بالا برده و برای ایمنی بیشتر از تجهیزاتی چون دزدگیر، دوربین های مداربسته و درب های ضدسرقت، استفاده کنند.6084/6085            "}