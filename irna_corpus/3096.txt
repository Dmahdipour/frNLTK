{"onTitr":"","titr":" بانک مرکزی: ارز همراه زائران اربعین حسینی تامین می شود","describe":" تهران- ایرنا- بانک مرکزی جمهوری اسلامی ایران در حال رایزنی و هماهنگی با سایر دستگاه ها برای تامین ارز همراه زائران اربعین حسینی (ع) است.", "text":"به گزارش سه شنبه تارنمای بانک مرکزی، در آستانه آیین راهپیمایی اربعین حسینی (ع)، این بانک در حال برنامه ریزی لازم برای تامین بموقع ارز همراه زائران است.به گزارش ایرنا، امسال روادید لازم برای آیین بزرگداشت اربعین در 19 استان کشور صادر می شود. زائران باید فقط از طریق دفترهای مجاز حج و زیارت ثبت نام کنند.به گزارش ایرنا بر اساس اعلام قبلی مسوولان سازمان حج و زیارت، پارسال بیش از 2 میلیون نفر برای حضور در آیین جهانی اربعین حسینی (ع) راهی عتبات عالیات شدند.فرمانده نیروی انتظامی جمهوری اسلامی نیز پانزدهم مهرماه پیش بینی کرد: در ایام اربعین بیش از 2 میلیون تن از هموطنان برای حضور در عتبات به نقاط مرزی مراجعه می کنند.برای گرامیداشت چهلمین روز شهادت امام حسین (ع) و یاران ایشان هر سال آیین مذهبی راهپیمایی اربعین حسینی (ع) به مقصد کربلا با حضور گروه های مردمی از کشورهای مختلف برگزار می شود.امسال هشتم آبان ماه مصادف با این روز است اما آیین راهپیمایی از چند روز پیش از آن شکل می گیرد. اقتصام*3065*1961*            "}