{"onTitr":" دبیر کل ناتو :    ","titr":" ناتو در واکنش به روسیه همکاری با گرجستان را گسترش می دهد","describe":" باکو – ایرنا – دبیر کل ناتو،گفت: ما از افزایش حضور نظامی روسیه در منطقه دریای سیاه نگران هستیم و در واکنش به اقدامات مسکو، همکاری با گرجستان را گسترش می دهیم .", "text":"به گزارش روز پنجشنبه پایگاه خبری آپسنی ، «ینس استولتنبرگ» در پایان نشست کمیسیون ناتو – گرجستان در بروکسل، افزود: امنیت دریای سیاه برای سازمان پیمان آتلانتیک شمالی ( ناتو ) و گرجستان در اولویت است . دبیر کل ناتو، همچنین از روسیه خواست درباره به رسمیت شناختن مناطق آبخازی و اوستیای جنوبی تجدید نظر و نیروهای خود را از این مناطق خارج کند . استولتنبرگ با اشاره به این که ناتو همکاری تنگاتنگ بیش از پیش با گرجستان دارد ، اظهار داشت : ما نیروهای مرزبانی گرجستان را آموزش می دهیم و همکاری با نیروی دریایی این کشور را گسترش می دهیم . وی با تاکید بر حمایت وزیران دفاع کشورهای عضو ناتو از گرجستان ، گفت: این کشور در نهایت عضو ناتو خواهد شد .خاورم ** 337** 1579            "}