{"onTitr":"","titr":" اجرای طرح «دست های مهربانی هلال» در چهارمحال وبختیاری","describe":" شهرکرد- ایرنا- مدیرعامل جمعیت هلال احمر چهارمحال و بختیاری گفت: پنجمین دوره طرح دست های مهربانی هلال همزمان با هفته کودک در 9 نقطه استان در حال اجراست.", "text":"سیداحمد مرتضوی روز سه شنبه در جمع خبرنگاران استان افزود: این طرح با هدف جمع آوری اسباب بازی و و وسایل سالم مازاد در خانه ها و اهدا به کودکان کم برخوردار در مهدهای کودک و مراکز پیش دبستانی اجرا می شود. وی گفت: این طرح در راستای کمک به کودکان بی بضاعت و ترویج فرهنگ نوعدوستی در مهدهای کودک و مراکز پیش دبستانی اجرا می شود. مرتضوی افزود: در این طرح کودکان با اهدای یک قطعه از اسباب بازی، خود بخشندگی را تمرین می کنند. به گزارش ایرنا، 50 مهدکودک زیرپوشش بهزیستی و 26 مرکز پیش دبستانی وابسته به آموزش و پرورش تحت پوشش آموزش های هلال احمر قرار دارند. 7360/6021            "}