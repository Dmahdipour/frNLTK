{"onTitr":"","titr":" تیم قزوین به لیگ دسته اول والیبال امیدهای کشور راه یافت","describe":" قزوین - ایرنا - تیم والیبال قزوین با کسب عنوان قهرمانی در مسابقات لیگ دسته دوم امیدهای کشور به رقابت های یک دسته بالاتر صعود کرد.", "text":"اسدالله شاهمراده زاد یکشنبه شب در گفت و گو با خبرنگار ایرنا افزود: تیم والیبال امیدهای قزوین در دیدار نهایی مسابقات لیگ دسته دوم باشگاه های کشور در این رده سنی موفق به شکست کرمانشاه شد.وی با بیان اینکه نماینده استان در این مسابقات با حساب 3 بر 2 کرمانشاه را از پیش رو برداشت، اظهار داشت: تیم والیبال امیدهای قزوین با کسب این نتیجه ضمن کسب عنوان قهرمانی مسابقات لیگ دسته دوم باشگاه های کشور به رقابت های فصل آینده دسته اول نیز راه پیدا کرد.شاهمرادزاده در پایان گفت: قهرمانی تیم قزوین در این مسابقات نشان از استعداد بالای استان در والیبال دارد و امیدواریم با توجه به این موضوع و علاقه قزوینی ها به این رشته شاهد سرمایه گذاری در آن بوده تا والیبالیست های خوبی را تحویل ورزش کشور دهیم. 3013            "}