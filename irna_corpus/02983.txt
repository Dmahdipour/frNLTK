{"onTitr":"","titr":" نخستین جشنواره نخل و آفتاب در خور و بیابانک برگزار می شود","describe":" اصفهان- ایرنا - فرماندار خور و بیابانک گفت : نخستین جشنواره نخل و آفتاب روزهای نوزدهم و بیستم ماه مهر در شهر خور و روستای گرمه این شهرستان برگزار می شود.", "text":"عباس بلانیان روز سه شنبه  در گفت و گو با ایرنا، معرفی ظرفیتهای صنایع دستی، سنت های بومی ، لباسهای محلی و محصولات بومی و شناساندن آثار تاریخی و فرهنگی خور و بیابانک را از جمله اهداف برپایی این جشنواره برشمرد.وی اظهارداشت : توجه به گردشگری و بهره گیری از ظرفیت های بالقوه، اشتغال و اقتصاد در این شهرستان را متحول می کند.وی با بیان که این شهرستان با برخورداری از طبیعت خاص کویری قابلیت ویژه در توسعه صنعت گردشگری دارد،  معرفی جاذبه های گردشگری، اقتصادی، صنعتی، معدنی و کشاورزی ، ترویج و گسترش فرهنگ بومی و نقش موثر آن در برند سازی محصولات منطقه ای را از دیگر اهداف برگزاری این جشنواره ذکر کرد.وی به برپایی غرفه های صنایع دستی ، معرفی کتابهای شهرستان، پخت غذاهای محلی ، برنامه های فرهنگی در این جشنواره اشاره کرد.آثار صنایع دستی این شهرستان در 10 غرفه ارایه می شود.در این جشنواره مسوولان استانی و کشوری نیز حضور دارند. خور و بیابانک با 12هزار کیلومتر مربع وسعت و جمعیتی افزون بر 20 هزار نفر در 420 کیلومتری شرق اصفهان واقع است./6026/9860            "}