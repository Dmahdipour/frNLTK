{"onTitr":" همزمان با برگزاری همایش امام سجاد(ع)،    ","titr":" 8 زندانی جرایم غیرعمد در هرمزگان آزاد شدند","describe":" بندرعباس- ایرنا - مدیرکل زندان های هرمزگان گفت: به مناسبت سالروز شهادت سید الساجدین و همزمان با برگزاری هشتمین همایش بین المللی امام سجاد(ع) 8 نفر از زندانیان جرایم غیرعمد از زندان های این استان آزاد شدند.", "text":"به گزارش ایرنا، علی استادی روز چهارشنبه در حاشیه برگزاری هشتمین دوره همایش بین المللی امام سجاد(ع) در بندرعباس افزود: این زندانیان به علت بدهی ناشی از جرایم غیرعمد در زندان های هرمزگان حبس بودند که به همت خیران و برکت برگزاری همایش بین ‌المللی امام سجاد(ع) در بندرعباس به آغوش خانواده برگشتند.وی بیان داشت: بدهی این زندانیان بیش از 20 میلیارد و 500 میلیون ریال بود که حدود 6 میلیارد و 900 میلیون ریال از شاکیان تخفیف گرفته شد.مدیرکل زندان های هرمزگان اظهارداشت: همچنین بیش از 12 میلیارد ریال از محل کمک های مردمی برای آزادی این مددجویان پرداخت شد.استادی یاد آورشد: هم اکنون نیز 146 زندانی با بدهی 235 میلیارد ریال در زندان های هرمزگان هستند و چشم انتظار یاری خیران و نیکوکاران دارند.براساس آمار ستاد دیه هرمزگان در 6 ماه نخست امسال 81 زندانی دیه و جرایم غیر عمد با بدهی بیش از 101 میلیارد و 580 میلیون ریال د از زندان های این استان آزاد و به آغوش خانواده بازگشتند. در سال گذشته  نیز 199زندانی جرایم غیر عمد مالی با بدهی 229 میلیارد ریال با کمک نیکوکاران از زندان های استان هرمزگان آزاد شدند.به گزارش ایرنا، هشتمین همایش بین ‌المللی امام سجاد (ع) امروز چهارشنبه مصادف با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی هرمزگان در بندرعباس برگزار شد.7195/ 6048            "}