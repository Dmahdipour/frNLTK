{"onTitr":"","titr":" هلال احمر دیلم به رقابت های رفاقت مهر کشور راه یافت","describe":" گناوه- ایرنا- رئیس جمعیت هلال احمر دیلم استان بوشهر گفت: تیم اعزامی خواهران عضو جوانان این جمعیت با کسب مقام قهرمانی رفاقت مهر در این استان به مرحله کشوری راه یافت.", "text":"سیف الله غلامی روز چهارشنبه در گفت وگو با خبرگزاری جمهوری اسلامی افزود: رفاقت مهر باتوجه به اهداف و اصول این جمعیت به منظور ایجاد رفاقت و دوستی، پرکردن اوقات فراغت، آشنایی با کارهای امدادی، تلاش دسته جمعی، شناسایی و بروز استعدادها، حس مسئولیت پذیری و مشارکت جویی بین جوانان برگزار می شود.وی اظهارداشت: در این دوره  6 تیم از شهرستان های استان بوشهر حضور دارند و شرکت کنندگان در سه مرحله بامحوریت صلح، دوستی و مهرورزی با هم رقابت کردند.وی گفت: شرکت کنندگان دراین دوره در رشته های حمل مصدوم، اسکان اضطراری، بانداژ و آتل بندی، پانسمان و حمل های یک و دونفره و ارزیابی مصدوم و سی پی آر  در 2 بخش آزمون کتبی و عملی با هم رقابت کردند.رئیس جمعیت هلال احمر دیلم افزود: این رقابت ها به میزبانی هلال احمر شهرستان بوشهر برگزار و تیم های جم و بوشهر به ترتیب مقام های دوم و سوم را کسب کردند.شهرستان دیلم در شمالی ترین نقطه استان بوشهر قراردارد.6164/7215/6043            "}