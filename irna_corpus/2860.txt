{"onTitr":"","titr":" تشکیل کمیته واگذاری شرکت های بانکی تصویب شد","describe":" تهران- ایرنا- مدیران عامل بانک ها در نشستی با سرپرست وزارت امور اقتصادی و دارایی درباره تشکیل کمیته ای برای تسهیل و تسریع در واگذاری شرکت های بانکی به توافق رسیدند.", "text":"به گزارش سه شنبه تارنمای وزارت اموراقتصادی و دارایی، در این جلسه مقرر شد برای تسهیل و تسریع در واگذاری شرکت ها، کمیته ای حسب مورد با حضور نمایندگان بانک ها، سازمان بورس و اوراق بهادار و معاونت امور بانکی، بیمه و شرکت های دولتی وزارت اقتصاد تشکیل شود.همچنین قرار شد سازمان بورس و اوراق بهادار اقدامات لازم را برای تسهیل و تسریع در پذیرش شرکت های تحت تملک بانک ها در بورس و فرابورس انجام دهد.موضوع واگذاری برخی شرکت های زیرمجموعه بانک ها از طریق سازمان خصوصی سازی به طور وکالتی و با رعایت قوانین و مقررات مربوط، واگذاری شرکت ها از طریق تشکیل صندوق‌های قابل معامله در بورس (یی.تی.اف)، اقدام برای اخذ مصوبه مراجع ذیربط برای واگذاری ها و واگذاری جدی دارایی های مازاد مطابق برنامه زمان بندی مورد توافق با وزارت اقتصاد از دیگر مصوبات این جلسه بود.سرپرست وزارت امور اقتصادی و دارایی در این نشست از رضایت رییس جمهوری نسبت به گزارش وزارتخانه درباره واگذاری شرکت ها و اموال مازاد بانک ها در آخرین جلسه هیات دولت خبر داد و گفت: رییس جمهوری در عین حال سرعت عمل بیشتر نظام بانکی در واگذاری ها را خواستار است.سیدرحمت الله اکرمی افزود: دولتمردان به صورت جدی، روند واگذاری ها را پیگیری می کنند.به گزارش ایرنا، رهبر معظم انقلاب اسلامی هفتم شهریورماه در دیدار اعضای هیات دولت، از ادامه بنگاهداری بانک ها انتقاد کردند و از بانک مرکزی خواستند «با نظارت کامل و دقیق مانع بروز مشکلاتی نظیر مسائل سپرده‌گذاران برخی بانک ها و موسسه های مالی شود».افزایش سرعت گردش پول، دارایی نقدی و قدرت تسهیلات دهی، خروج از مدیریت بخش های نامرتبط‌ و تمرکز بر فعالیت بانکداری، برخی نتایج فروش اموال مازاد و خروج از بنگاهداری است.دهم شهریورماه معاون امور بانک، بیمه و شرکتی های دولتی وزارت امور اقتصادی و دارایی گفت: بانک ها در 6 ماه گذشته حدود 6 هزار میلیارد تومان از سهام و اموال مازاد خود را فروختند اما به صراحت نمی توان گفت که خریدار آنها بخش خصوصی بوده است.اقتصام*3061*1961*            "}