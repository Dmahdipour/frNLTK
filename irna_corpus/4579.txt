{"onTitr":" مشاور وزیر کشور در امور ایثارگران:    ","titr":" قصور درمناسب سازی معابر  جانبازان به انفصال خدمت منجر می شود","describe":" تهران-ایرنا- مشاور وزیر کشور در امور ایثارگران گفت: معلولان و جانبازان حق دارند تا در جامعه حضور داشته باشند و کسی که با عدم مناسب سازی معابر، این امکان را از آنان سلب کند با مجازات حتی انفصال از خدمت مواجه می شود.", "text":"به گزارش ایرنا ، غلامرضا یاوند عباسی روز دوشنبه در جلسه مشاورین امور ایثارگران قرچک که در محل فرمانداری این شهرستان برگزار شد اظهار داشت : قانون مجازات متعددی را برای ادارات و اماکنی که نسبت به مناسب سازی عبور معلولان و جانبازان کوتاهی می کنند در نظر گرفته که این مجازات می تواند حتی به انفصال مدیر از خدمت منجر شود.وی با تأکید بر ترویج فرهنگ ایثار و شهادت در جامعه اسلامی گفت: امروز سیما و منظر شهرها باید با ارزش هایی نظیر ایثار و فداکاری منطبق باشد که این امر می تواند نقش یک منطقه و شهرستان در طول دوران انقلاب اسلامی و یا دوران هشت سال دفاع مقدس را نمایش دهد.وی تصریح کرد: برخی از مواقع فرهنگ ایثار و شهادت تنها در دوران دفاع مقدس خلاصه و بلوکه می شود در صورتی این فرهنگ باید در امور مختلف جامعه ، اخلاق و رفتار تمامی مردم وارد شده و تمامی امور با فرهنگ ایثار عجین شود.یاوند عباسی تصریح کرد: رفتار مناسب با سالمندان ، اهداء عضو ، ساخت مدرسه ، خدمت رسانی به مجروحین و مصدومین ، ارائه خدمات رایگان پزشکی و درمانی و راه اندازی کمپین های اجتماعی همگی نمونه ای از ترویج فرهنگ ایثار در جامعه است.وی خدمت رسانی به ایثارگران را وظیفه تمامی مسئولان دانست و تأکید کرد: خدمت رسانی به جامعه عظیم ایثارگران نباید با منت گذاشتن همراه باشد بلکه این امر باید وظیفه ای ذاتی تلقی شده و همراه با نشاط و شادی باشد.مشاور وزیر کشور در امور ایثارگران یکی از مهمترین وظایف مسئولان را مناسب سازی معابر و اماکن عمومی دانست و اظهار داشت : امروز سن جامعه به سمت کهنسالی پیش می رود ، شرایط معابر و اماکن نه فقط برای معلولان و جانبازان که برای جامعه سالمند باید به گونه ای باشد که آن ها بتوانند به راحتی کارهای روزمره را انجام دهند.یاوند عباسی تأکید کرد: مناسب سازی معابر به نهضتی همگانی نیاز دارد و این در حالی است که در قانون سوم توسعه که 17 سال پیش تدوین شد ، فرصتی سه ساله برای مناسب سازی معابر و اماکن در نظر گرفته بود ولی امروز شاهدیم که بسیاری از ساختمان های اداری آسانسور و بالابر ندارد، سرویس بهداشتی فرنگی برخوردار نیستند ، ویلچیر جانبازان و معلولان از درب های ادارات عبور نمی کند و رمپ مناسب برای ورود جانبازان و معلولان در نظر گرفته نشده است.وی گفت: قانون مجازاتی را برای ادارات و اماکنی که در مناسب سازی معابر قصور می کنند در نظر گرفته که این مجازات می تواند حتی به انفصال از خدمت مسئولان آن ادارات نیز منجر شود.وی از عدم وجود موزائیک های بریل مخصوص روشندلان ، نصب نامناسب تابلوی واحدهای صنفی و برخورد معلولان با آن ها و نداشتن دانش و انگیزه درست در مناسب سازی اماکن و معابر به عنوان چالش های اصلی مناسب سازی یاد کرد.تهرام/7254 / 1539 /            "}