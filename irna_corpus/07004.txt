{"onTitr":"","titr":" وابستگی تجهیزات صنعت آب و فاضلاب به شرکت های خارجی کاهش یافت","describe":" تهران- ایرنا- مدیر اجرایی نمایشگاه های آب و فاضلاب صنعت آب و برق گفت: شرکت های نوپای ایرانی با ارایه تولیدات خود در صنعت آب و برق جایگزین شرکت های خارجی شده اند و بخش عمده ای از وابستگی های تجهیزاتی این صنعت به کالاهای خارجی را کم کرده اند.", "text":"«صدیقه ببران» روز شنبه در حاشیه برپایی نمایگاه صنعت آب و فاضلاب در تهران در گفت و گو با خبرنگار اقتصادی ایرنا افزود: شرکت های داخلی که در شرایط کنونی با مشکلات مختلفی مواجه هستند، با حضور پررنگ خود در نمایشگاه امسال نشان دادند که صحنه را ترک نمی کنند و با توجه به نامگذاری امسال تحت عنوان حمایت از کالای ایرانی، هم و غم خود را گذاشته اند که جای خارجی ها را پر کنند.مدیر کل روابط عمومی وزارت نیرو اظهار داشت: درست است تحریم ها محدودیت هایی ایجاد کرده اما این شرایط فرصتی برای بروز و ظهور توانمندی های داخلی است.وی ورود شرکت های دانش بنیان را یکی از تمایزهای اصلی این دوره نمایشگاه با دوره های قبل عنوان کرد و گفت: در این نمایشگاه 38 شرکت دانش بنیان حضور داشتند که در سالهای گذشته این شرکت ها حضور نداشتند؛ جنس ورود این شرکت ها نیز بیشتر در حوزه ابداعات و ابتکاراتی بود که می توانست جایگزین شرکت های خارجی شود.ببران ادامه داد: از جمله تولیدات این شرکت های دانش بنیان می توان به ماشین های مکانیزه حفاری تونل های کوچک، تجهیزاتی در زمینه آب شیرین کن ها، اتصالات، دستگاه های تصفیه اشاره کرد.به گفته وی، تولید دریچه های بازدید از جنس کامپوزیت های سیمانی، کاوش های مکانیزه در زمینه طراحی و ساخت رباط های بازرسی و ویدئو متری شبکه های زیر زمینی، دوربین های پیشرفته بازرسی، احیای چاه های عمیق، لایروبی، زهشکی های فشار بالا از دیگر تجهیزاتی است که شرکت های دانش بنیان در این نمایشگاه ارایه کردند.ببران با اشاره به تجربه چنین شرایطی در دوران تحریم ها نخست، گفت: این اتفاق به طور معمول در سالهای گذشته برای ایران رخ داده و زمان هایی که محدودیت هایی وجود داشته، خلاقیت ها بیشتر خود را نشان داده است.به گزارش ایرنا، چهاردهمین دوره نمایشگاه بین‌المللی صنعت آب و تاسیسات آب و فاضلاب 11 مهر ماه با مشارکت 216 شرکت داخلی و 28 شرکت خارجی در محل نمایشگاه‌های بین‌المللی تهران آغاز بکار کرد و امروز پایان می یابد.نمایندگان 12 کشور خارجی شامل کشورهای ایتالیا، چین، آلمان، اتریش، ترکیه، دانمارک، اسپانیا، هلند، انگلستان، یونان، آمریکا و فرانسه در این دوره از نمایشگاه حاضر هستند که کشورهای آلمان، چین و ترکیه به صورت ویژه (پاویون اختصاصی) در این دوره حضور داشتند.اقتصام*9189*2025            "}