{"onTitr":"","titr":" 26 درصد مدارس عشایری خراسان جنوبی در کانکس دایر است","describe":" بیرجند - ایرنا - رئیس اداره امور عشایر آموزش و پرورش خراسان جنوبی گفت: اکنون 265 مدرسه عشایری در استان وجود دارد که از این تعداد 70 مدرسه معادل 26 درصد در کانکس دایر است.", "text":"حسین انصاری روز دوشنبه در گفت و گو با خبرنگار ایرنا اظهار داشت: هر کانکس بین 18 تا 21 مترمربع در نظر گرفته شده که ظرفیت آن برای 17 دانش آموز مناسب است. وی بیان کرد: اکنون 11 هزار و 458 دانش آموز عشایری در استان در حال تحصیل هستند که هفت هزار نفر در مقطع ابتدایی تحصیل می کنند.رئیس اداره امور عشایر آموزش و پرورش خراسان جنوبی عنوان کرد: تعداد دانش آموزان کلاس اولی عشایر سال تحصیلی جاری نسبت به مدت مشابه سال قبل پنج درصد افزایش یافته است.وی مهمترین مشکل کلاس های کانکسی را سرما و گرما عنوان کرد و گفت: برای ساخت هر مدرسه یک کلاسه عشایری حداقل 120 میلیون تومان اعتبار نیاز است.انصاری یادآور شد: در حال حاضر 10 مدرسه با همکاری خیرین، کانون قلم چی و اداره کل نوسازی مدارس استان برای عشایر در حال ساخت است.وی بیشتری تعداد مدارس عشایری استان را با 65 مدرسه مربوط به شهرستان نهبندان دانست و افزود: این در حالی است که بیشترین جمعیت دانش آموز عشایر با سه هزار و 100 نفر مربوط به شهرستان درمیان با 44 مدرسه است.رئیس اداره امور عشایر آموزش و پرورش خراسان جنوبی گفت: اکنون 960 معلم عشایری تدریس دانش آموزان عشایری را بر عهده دارند و در زمینه تامین نیروی انسانی مناطق عشایری استان مشکلی وجود ندارد.وی بیان کرد: اداره آموزش و پرورش هر منطقه باید برای تامین نیروی انسانی مورد نیاز هر منطقه اقدام کند و در این زمینه مستقل عمل نمی کنیم.انصاری اظهار داشت: به طور میانگین همه ساله 25 مدرسه عشایری با 10 تا 12 معلم در فصول مختلف کوچ می کنند که بخش عمده این مدارس مربوط به عشایر منطقه دستگردان طبس و کلاته داوود سربیشه است.وی چندی قبل از هوشمندسازی مدارس عشایر استان خبر داد و گفت: در حال حاضر 60 درصد کلاس ها هوشمند و نیمه هوشمند رایانه، لب تاپ، دیتا پروژکتور، تخته هوشمند و سایر شده اند.رئیس اداره امور عشایر آموزش و پرورش خراسان جنوبی اظهار امیدواری کرد: با همکاری نهادهای مردمی و خیرین تمامی مراکز آموزشی عشایر در استان هوشمندسازی شود.خراسان جنوبی با دارابودن 11 شهرستان و 15 هزار و 676 خانوار عشایری چهارمین استان عشایرخیز کشور است.7557 * 6054            "}