{"onTitr":" رئیس سازمان تنظیم مقررات و ارتباطات رادیویی:    ","titr":" نرم افزار رسیدگی به شکایت های مردم راه اندازی می شود","describe":" تهران-ایرنا- رئیس سازمان تنظیم مقررات و ارتباطات رادیویی ایران گفت: برنامه نرم افزاری تلفن همراه برای رسیدگی به شکایت مشترکان ارتباطات و فناوری اطلاعات با قابلیت اطلاعات دهی و اطلاعات گیری راه اندازی می شود.", "text":"به گزارش خبرنگار اقتصادی ایرنا محمد حسین فلاح جوشقانی روز شنبه در نشست خبری در نوزدهمین نمایشگاه صنایع مخابرات و اطلاع رسانی افزود: برنامه نرم افزاری تلفن همراه (اپ موبایلی) این قابلیت را دارد تا مشترکان کمبودهای پوشش شبکه اپراتورهای تلفن همراه را در لحظه گزارش کنند و علاوه بر آن از تحت پوشش بودن هر نقطه اطلاع کسب کنند.وی ادامه داد: مشترکان می توانند شکایت های خود را نیز به صورت لحظه به لحظه از اپراتورها در این برنامه ثبت کرده و گزارش آن را دریافت کنند.معاون وزیر ارتباطات و فناوری اطلاعات خاطرنشان ساخت: برنامه نرم افزاری تلفن همراه در کنار سامانه 195 که مبتنی بر نقشه است، تلاش دارد شفایت بیشتری در بخش خدمات ارتباطات و فناوری اطلاعات ایجاد کند.فلاح جوشقانی ادامه داد: سازمان تنظیم مقررات و ارتباطات رادیویی در راستای تحقق دسترسی آزاد به اطلاعات بهمن ماه سال گذشته به سامانه انتشار و دسترسی آزاد به اطلاعات پیوسته است. ** ارسال پرونده متخلفان ارزش افزوده به قوه قضائیه رئیس سازمان تنظیم مقررات و ارتباطات رادیویی ایران در باره نتیجه نهایی رسیدگی به تخلفات شرکت های ارزش افزوده گفت: اکنون شکایتی در این زمینه تنظیم و به مرجع قضایی داده شده است که در دست پیگیری بوده و به محض به نتیجه رسیدن درباره آن اطلاع رسانی می شود.به گفته وی، اکنون عمده حقوق ضایع شده مشترکان چیزی حدود 33 میلیارد تومان به آنان برگشت داده شده است و بقیه نیز انجام می شود.** عمده پیامک های تبلیغی از سیم کارت های شخصی استفلاح جوشقانی در باره وضعیت ساماندهی به پیامک های تبلیغاتی ضمن تاکید بر کاهش میزان این نوع پیامک ها اذعان داشت: اکنون عمده پیامک های تبلیغاتی از سیم کارت های شخصی است که تلاش می شود کنترل شوند؛ هرچند نمی توان آنها را به صفر رساند.معاون وزیر ارتباطات ادامه داد: بالابودن هزینه تبلیغات در بخش های دیگر و در دسترس همگان نبودن آن برای همه فعالان کسب و کار و در عین حال در دسترس بودن تلفن همراه شاید یکی از عللی باشد که نتوان میزان پیامک های تبلیغی را به صفر رساند.وی افزود: تلاش می شود از میزان آنها کاسته شود و رضایت کاربران جلب شود.** سامانه کنترل گوشی مسافری با یک هفته تعویق اجرایی می شودفلاح جوشقانی درباره اتصال سامانه گذرنامه نیروی انتظامی و گمرک به یک دیگر و شروع بکار آن از امروز برای کنترل واردات گوشی تلفن همراه مسافری گفت: با توجه به مشکلات بازار تلفن همراه و حل نشدن آنها درحال رایزنی با نیروی انتظامی و گمرک هستیم تا شروع به کار این سامانه برای کنترل گوشی های مسافری با یک هفته تاخیر انجام شود.رئیس سازمان تنظیم مقررات و ارتباطات رادیویی ایران ادامه داد: تلاش ها برای افزایش شرکت های واردکننده تلفن همراه در کنار تخصیص ارز به وارد کنندگان احتمال ثبات بازار تلفن همراه را تقویت کرد و همین امر سبب شد راه اندازی سامانه کنترل گوشی مسافری با رایزی کمیته رجیستری با یک هفته تاخیر اجرایی شود.* اپراتورهای مجازی تلفن همراه باید به سمت خدمات ارزش افزوده بروندبه گفته معاون وزیر ارتباطات، اکنون 9 اپراتور مجازی تلفن همراه در کشور فعالیت دارند که به جای ارائه خدمات جذاب به سمت رقابت با اپراتورهای اصلی رفته اند که رقابتی سخت برای آنها رقم زده است.فلاح جوشقتانی ادامه داد: اپراتورهای مجازی تلفن همراه باید به سمت ارائه خدماتی می رفتند که برای مشترک جذاب بوده و آنها را به سمت خود می کشاندند اما این کار را نکرده اند.معاون وزیرارتباطات و فناوری اطلاعات به جلسه ای در این باره با حضور این اپراتورها و وزیر ارتباطات و فناوری اطلاعات که پیشتر برگزار شد، اشاره کرد و گفت: در آن نشست تلاش شد اپراتورهای مجازی تلفن همراه به سمت ارائه خدمات ارزش افزوده سوق داده شوند به جای آنکه به رقابت با اپراتورهای اصلی بپردازند.وی افزود: اپراتورهای مجازی باید از فعالیت در بازار با رقابت اپراتورهای اصلی جدا شده و به سمت خدمات ارزش افزوده بروند.** ترافیک داخلی به فیلترشکن ها ارائه نمی شودفلاح جوشقانی گفت: ترافیک داخلی در اختیار هیچ فیلترشکنی قرار نمی گیرد زیرا که استفاده از فیلترشکن خلاف است رئیس سازمان تنظیم مقررات و ارتباطات رادیویی یادآورشد: اکنون بالغ بر یک هزار سایت داخلی از ترافیک داخلی استفاده می کنند و اینکه عده ای بخواهند از فیلترشکن استفاده کرده و ترافیک آنها به صرفه تر باشد، ممکن نیست.** آمایش سرزمینی دفاتر پیشخوان انجام می شودوی از تلاش برای ساماندهی دفاتر پیشخوان خدمات دولت الکترونیک خبر داد که بر همین اساس طرح آمایش سرزمینی آنها آغاز شده است.فلاح جوشقانی افزود: مرجع اصلی صدور پروانه برای دفاتر پیشخوان خدمات دولت الکترونیک سازمان تنظیم مقررات و ارتباطات رادیویی است که در کارگروه هایی متشکل از همه دفاتر ارتباطات و فناوری اطلاعات استان ها و استانداری مطرح و بررسی می شود.معاون وزیر ارتباطات درباره معاونت پستی در سازمان تنظیم مقررات و ارتباطات رادیویی گفت: حوزه عملکرد این معاونت با وظایف دفاتر پیشخوان تداخل ندارد.نوزدهمین نمایشگاه صنایع مخابرات و اطلاع رسانی که از یازدهم مهرماه در محل دائمی نمایشگاه تهران برپاست، امروز به کار خود پایان می دهد.اقتصام**2078*2025            "}