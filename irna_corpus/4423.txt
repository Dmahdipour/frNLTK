{"onTitr":" سرمربی تیم ملی جودوی نابینایان:    ","titr":" عملکرد کلی جودوکاران در روز نخست راضی کننده بود","describe":" جاکارتا- ایرنا- سرمربی تیم ملی جودوی نابینایان ایران در پایان روز نخست رقابتهای این رشته در بازیهای پاراآسیایی جاکارتا به خبرنگار ایرنا گفت: ارزیابی کلی مسابقات و حریفان دو جودوکار ایرانی در روز نخست نشان از آن دارد که آنان از تمام توان خود برای موفقیت استفاده کردند.", "text":"به گزارش خبرنگار اعزامی ایرنا، محمد رضا حاج یوسف زاده امروز (دوشنبه) با اشاره به رقابت سنگین میثم بنی طبا با حریفان گفت: کار بنی طبا ارزش یک مدال طلا را داشت؛ زیرا وی در جرگه جودوکاران نابینای مطلق قرار دارد. اما حریف عنوان دار او از ازبکستان دید نسبی داشت و همین امر باعث شد تا میثم نتواند طلا کسب کند. البته در سوی دیگر حریف ازبک قهرمان جهان و پارالمپیک ریو 2016 بود. شاهکار بنی طبا زمانی بیشتر به چشم خواهد آمد که از چهار نفر حاضر در سکو سه نفر دید کمی داشتند، اما میثم نابینای مطلق بود.وی تصریح کرد: اما انتظار من از رضا غلامی بیش از کسب یک مدال برنز بود و وی می توانست عنوانی بهتر از آن را کسب کند. البته این سخن من به معنای نادیده گرفتن کار بزرگ غلامی نیست، ولی در ذهن من توانایی غلامی بیش از مدال برنز بود.حاج یوسف زاده با بیان اینکه در یک سال گذشته برنامه های فراوانی برای موفقیت این ورزشکاران در دستور کار قرار گرفته، اظهار داشت: امیدوارم تیم نتیجه لازم را بگیرد و فدراسیون نابینایان و بینایان از عملکرد من و بچه های تیم راضی باشد. قراردادم تا پایان بازی های آسیایی 2018 جاکارتا است و در صورت تمایل فدراسیون می توانم در خدمت تیم ملی جودوی نابینایان باشم.وی در زمینه ظرفیت های ورزشکاران حاضر در بازی های پاراآسیایی 2018 گفت: با توجه به شناختی که از میزان عملکرد ورزشکاران در چند سال گذشته پیدا کردم می توانم بگویم نه تنها این عزیزان توانایی کسب مدال طلای بازی های آسیایی را دارند بلکه می شود روی مدال طلای آنان در پارالمپیک 2020 توکیو حساب باز کرد.در روز نخست مسابقات جودوی بازی های پاراآسیایی میثم بنی طبا و رضا غلامی صاحب گردن آویز برنز شدند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ورزشی ** 2052**9118**1584            "}