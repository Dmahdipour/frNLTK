{"onTitr":" رئیس کل دادگستری زنجان:    ","titr":" حرمت اصحاب پرونده در فرآیند دادرسی باید حفظ شود","describe":" زنجان – ایرنا - رئیس کل دادگستری استان زنجان گفت: اخلاق، رفتار پسندیده و حفظ حرمت اصحاب پرونده باید در فرآیند دادرسی رعایت و حفظ شود.", "text":"به گزارش روابط عمومی دادگستری استان زنجان که روز شنبه در اختیار ایرنا قرار گرفته، حجت الاسلام والمسلمین اسماعیل صادقی نیارکی در جمع قضات دادسرای عمومی و انقلاب زنجان افزود: داشتن جسارت و اقتدار قضات دادسرا امری ضروری است، اما این بدان معنا نیست که اخلاق و رفتار بدی با اصحاب پرونده داشته باشیم، باید استفاده از ادبیات اخلاق در محاوره ها مورد توجه قرار گیرد.وی اظهار داشت: قضات دادسراها در متن مسائل و رویدادهای جامعه و مردم هستند بر همین اساس پویایی آنان برای رفع مشکلات شهروندان ضروری است.این مسئول خاطرنشان کرد: هدف از حفظ استقلال قضات دخالت نکردن در قضاوتشان است نه اینکه نظارتی بر عملکردشان نداشته باشند.رئیس کل دادگستری استان زنجان با بیان اینکه شناخت کافی از دادسرا، جنس کار، هیجان ها و تراکم کاری دارم، خاطرنشان کرد:  تلاش می کنیم کمبودهای قضات را برطرف کنیم تا بتوانند به دادرسی که ماموریت اصلی آنها است، بپردازند.حجت الاسلام والمسلمین صادقی نیارکی تاکید کرد: نظارت باید از سوی دادستان برعملکرد قضات دادسرا انجام شود، آنچه روان و ذهن مردم را بر هم می زند با مباحث کیفری و آسایش عمومی جامعه ارتباط تنگاتنگ دارد.وی اظهار داشت: شان دستگاه قضا بسیار بالا بوده و از طرفی نیز این شکننده و هم مقتدر است و اقتدار خروجی شان قضایی محسوب می شود.رئیس کل دادگستری استان زنجان گفت: مساله مدیریت مهمتر از کار قضایی است، پیمانی که در مراسم تحلیف با خدا بستیم باید پایند باشیم تا در طول خدمت همیشه جلوی چشممان و سر لوحه کارمان قرار گیرد. به گزارش ایرنا، در این جلسه حجت الاسلام والمسلمین حسن مظفری دادستان مرکز استان گزارشی از اقدامات و برنامه های دادسرا ارائه کردد.9505/8068            "}