{"onTitr":" وزیرعلوم:    ","titr":" مدیریت منابع در آموزش عالی مورد توجه قرار می گیرد","describe":" تهران- ایرنا- وزیرعلوم، تحقیقات و فناوری گفت: مدیریت منابع، برنامه ریزی کلان و بلند مدت در آموزش عالی و همچنین تربیت نیروی انسانی از موارد مهمی است که باید در اجرایی کردن آن اهتمام داشت.", "text":"به گزارش روز سه شنبه گروه دانشگاه ایرنا، منصور غلامی در جلسه شورای اسلامی شدن دانشگاه ها و مراکز آموزش عالی با اشاره به میزان و چگونگی اجرای اقدامات پیشران برخی نظام های سند دانشگاه اسلامی، ابراز امیدواری کرد که با نهایی سازی این بررسی ها شاهد تحولات و نتایج مثبتی در دانشگاه‌ ها و مراکز آموزش عالی باشیم.وی افزود: باید با همکاری سایر دستگاه‎ های متولی به منظور نیازسنجی فضای فعلی آموزش عالی سعی کنیم تا با نگاهی آینده نگارانه دانش و تکنولوژی های روز دنیا را مورد توجه قرار دهیم.عضو شورای عالی انقلاب فرهنگی ادامه داد: توجه به بخش خصوصی و استفاده از ظرفیت‌های بخش غیردولتی در ساماندهی آموزش عالی از موارد مهمی است که باید به آن اهتمام بیشتری داشت.** با اهداف سند دانشگاه اسلامی فاصله داریمدر ادامه این جلسه ، رئیس نهاد نمایندگی مقام معظم رهبری در دانشگاه‌ ها، گفت: پیرامون اجرایی سازی اهداف سند دانشگاه اسلامی تصور بر این است که هنوز با اهداف مورد نظر فاصله داریم و دبیرخانه شورای اسلامی شدن باید اهتمام بیشتری برای تعقیب مصوبات و پیگیری تحقق سند اسلامی شدن در دانشگاه‌ها داشته باشد.حجت الاسلام رستمی عنوان کرد: شایسته ترین مرکزی که می تواند مشکلات فعلی جامعه را کاهش دهد و برطرف کند دانشگاه است و انتظار می رود که نظام فکری انقلاب اسلامی از دانشگاه‌ها شکل بگیرد.وی‌ با اشاره به ضرورت توجه به دانشگاه ها گفت: شناسایی مشکلات و ارائه راهکار برای رفع معضلات پیش رو بیش از هر چیزی باید مورد توجه دانشگاه‌ها باشد و در این مسیر می بایست بحث اسلامی شدن و توجه به مسائل اسلامی هم در محیط آموزشی و هم در محتوای آموزشی دانشگاه‌ها مورد توجه قرار گیرد.** معاونت آموزشی وزارت علوم به دنبال آمایش آموزش عالی استمجتبی شریعتی نیاسر، معاون آموزشی وزارت علوم، تحقیقات و فناوری نیز ضمن تاکید بر آمایش آموزش عالی، ساماندهی نظام آموزش عالی، ارتقای وضعیت موجود مراکز آموزش عالی، تکمیل آئین نامه ارتقاء اعضای هیات علمی دانشگاه‌ ها، تدوین منشور اخلاق حرفه ای و طرح رصد دانش آموختگان دانشگاهی؛ گفت: کلید واژه‌ های مهم در آمایش شامل بحث منطقه‌ای کردن آموزش عالی، ساماندهی آموزش عالی، مأموریت‌گرایی، ایجاد نظام یکپارچه مهارت‌افزایی و دیگری نظام یکپارچه سنجش و در نهایت انطباق تحصیلی با اشتغال می‌باشد.وی افزود: تاکنون حدود 800 برنامه درسی با قدمت بیش از 10 سال مورد بازنگری قرار گرفته و قصد داریم در فاز دوم این برنامه به بازنگری برنامه‌های درسی دارای قدمت بیش از 5 سال اقدام کنیم.عضو هیات علمی دانشگاه تهران ادامه داد: طرح جامع مهارت افزایی و ارتقای توان اشتغال پذیری دانشجویان از موارد مهمی است که مورد توجه معاونت آموزشی وزارت علوم می باشد.وی گفت: به همین منظور طی بخشنامه ای به دانشگاه‌ها این اختیار داده شده است تا در دوره کارشناسی، 2 درس اختیاری در چارچوب سنوات تحصیلی دانشجویان و متناسب با نیاز بازار کار به صورت رایگان ارائه شود.تعیین سازوکارهای اجرایی اولویت ‌ها، تعیین مرکز تدوین شاخص سند دانشگاه اسلامی، احیای هویت ایرانی- اسلامی در دانشگاه‌ها، تدوین مواد درسی دانشگاهی مبتنی بر آمایش سرزمینی، اهتمام به پیوستگی اجزای سند دانشگاه اسلامی، توجه به کارآمدسازی و هدایت تحصیلی دانشجویان با تأکید بر مهارت آموزی و توجه به علوم انسانی  از موارد مورد تاکید مسئولان نظام آموزش عالی در کشور بود.**9283**1601**            "}