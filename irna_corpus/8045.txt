{"onTitr":" امام جمعه موقت همدان:    ","titr":" پاسخ دندان شکن سپاه به داعش بیانگر قدرت ایران است","describe":" همدان- ایرنا- امام جمعه موقت شهر همدان با محکوم کردن عملیات تروریستی اهواز گفت: پاسخ دندان شکن سپاه به جنایتکاران بیانگر قدرت ایران است و نشان می دهد که نمی توان از جنایت های تروریست ها بی تفاوت گذشت.", "text":"به گزارش ایرنا، حجت الاسلام محمد جوادی در آیین عبادی سیاسی این هفته نماز جمعه همدان افزود: سپاه با هوشیاری تمام مکان اقامت شبانه سرکردگان این جنایتکاران را شناسایی کرد و با موشکهای دقیق و نقطه زن ۴۰ نفر از آنها را به هلاکت رساند.وی ادامه داد: سپاه پس از آن با هفت فروند هواپیمای بدون سرنشین باقی مانده آنها را نابود کرد.امام جمعه موقت همدان با گرامیداشت هفته نیروی انتظامی افزود: استان همدان محل عبور زائران امام حسین (ع) از مرکز شرق و شمال کشور است، که مردم برای برپایی موکب نباید بی تفاوت باشند و از کوچکترین کمکی دریغ نکنند.حجت الاسلام جوادی گفت: مردم باید برای برگزاری مراسم عزاداری اربعین سید و سالار شهیدان امام حسین (ع) مشارکت جدی داشته باشند تا این آیین به صورت مطلوب اجرا شود.امام جمعه موقت همدان با اشاره به اجتماع بسیجیان در روز ۱۲ مهر افزود: روز گذشته بسیجیان با گردهمایی عظیم خود در تمامی استان ها یکبار دیگر انسجام و همبستگی خود را نشان دادند.حجت الاسلام محمد جوادی با اشاره به صحبت های رهبر معظم انقلاب در ورزشگاه آزادی گفت: از صدا و سیما می خواهم سخنان رهبری را بارها و بارها از تلویزیون پخش کند تا مردم از این سخنان فیض ببرند. هم اینک در ۲۲ نقطه از استان همدان آیین عبادی سیاسی نماز جمعه برگزار می شود.&#160;9904/2087            "}