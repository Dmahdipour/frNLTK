{"onTitr":"","titr":" عجیب ترین اشیائی که به زمین بازی پرتاب شده اند","describe":" تهران - ایرنا - زمانی که خون هواداران به جوش می آید رفتارهایی گاها نامتعارف از آنها سر می زند، از شعار های رکیک تا پرتاب اشیاء عجیب؛ در این بین خبرگزاری پرس اسوسیشن در گزارشی به 7 قلم از عجیب ترین اشیاء پرتاب شده به زمین بازی اشاره کرد.", "text":"به گزارش روز چهارشنبه ایرنا، این خبرگزاری در گزارش خود نوشت: پس از سر جدا شده یک خوک عروسکی و اسکوتر وسپا؛ حالا کلم را هم به این فهرست اضافه کنید.هواداران خشمگین تیم استون ویلا شب گذشته با پرتاب کلم به سمت «استیو بروس» سرمربی بحران زده این تیم، اعتراض خود را به وی نشان دادند.در واقع، بروس قربانی اعتراضاتی بود که ظاهرا بر پایه رژیم غذایی سبزیجات بنیانگذاری شده بود.** سر خوک عروسکی لوئیس فیگو یکی از ستاره های تاریخ بارسلونا است، بازیکنی بزرگ که در سال 2000 پس از امضای قرارداد با حریف سنتی این تیم یعنی رئال مادرید آن هم به مبلغ 37 ملیون پوند که در آن زمان رکورد بازار نقل و انتقالات را هم شکسته بود، خنجری به قلب هواداران این تیم فرو کرد.هواداران آبی اناری ها هم با هر بار آمدن او به نیوکمپ حسابی از خجالتش در می آمدند و اما هیچ کدام از این دفعات به اندازه بلوای نوامبر 2002 سر و صدا به پا نکرد.آنها پس از پا به توپ شدن فیگو در کنار زمین انواع و اقسام اشیاء را به سمت او پرتاب کردند که در میان سکه و بطری های نوشابه، سر جدا شده یک خوک عروسکی نیز دیده می شد.**پاکت های چیپس و خوک های عروسکیهواداران تیم چارلتون اعتراضات گسترده ای را در مخالفت با «رونالدو دوچاتلت» مالک این باشگاه به راه انداختند؛ در جریان یکی از بازی های این تیم در لیگ برتر مقابل کاونتری در سال 2016، این دیدار به دلیل جمع آوری اشیاء پرتاب شده به داخل زمین که در بین آنها خوک های عروسکی به چشم می خورد، مدتی طولانی متوقف شد.** توپ های تنیساوایل سال جاری، شهرآورد تیم های هال سیتی و شفیلد یونایتد به دلیل پرتاب توپ های تنیس به زمین بازی توسط هواداران که برای اعتراض به مالکان هال سیتی صورت گرفته بود، متوقف شد.** توپ بادی ساحلیدر اکتبر 2009، یکی از هواداران تیم لیورپول با پرتاب یک توپ ساحلی به زمین بازی، تیمش را به باخت عمدی مقابل ساندرلند متهم کرد.** اسکوتر گروهی از هواداران اینتر میلان در سال 2001، با آوردن یک اسکوتر به ورزشگاه، آن را آتش زده و قصد داشتند که به داخل زمین بازی پرتاب کنند.**فرغوندر سال 2004 هواداران تیم مکزیکی «آمریکا» با دیدن اسکوتر تیم اینتر میلان، با آوردن و پرتاپ فرغون به داخل زمین، بازی یک چهارم جام لیبرتادورس را به میدان جنگ تبدیل کردند.**شکلات مارسبی شک این فهرست بدون حضور «پل گاسکوئین» ستاره سال های دور تیم ملی انگلیس کامل نمی شود، این بازیکن در دوران فوتبالی با نام مستعار «گازا» شناخته می شد یکی از طرفداران پر و پا قرص شکلات مارس بود.زمانی که گازا در نیوکاسل بازی می کرد هواداران تیم حریف، با این شکلات از او پذیرایی کردند، جالب اینجاست که مرد محبوب انگلیسی در جریان بازی یکی از این شکلات ها را از روی زمین برداشت و خورد.ورزشی**3991**9129            "}