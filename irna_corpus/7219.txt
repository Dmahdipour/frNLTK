{"onTitr":"","titr":" جرائم سایبری در سبزوار افزایش یافت","describe":" سبزوار- ایرنا- فرمانده انتظامی سبزوار گفت: ظرف شش ماه نخست امسال وقوع جرائم سایبری در این شهرستان نسبت به مدت مشابه پارسال 68 درصد بیشتر شده است.", "text":"سرهنگ سیدمحمد هاشم زاده هاشمی روز شنبه با حضور در دفتر خبرگزاری جمهوری اسلامی در سبزوار افزود: در این مدت کشف پرونده های جرائم سایبری پلیس فضای تولید و تبادل اطلاعات نیز 90 درصد افزایش داشته است.وی ادامه داد: آمار پرونده های کشف شده پلیس فتای سبزوار طی همین مدت از استانهای سمنان، خراسان شمالی، خراسان جنوبی، لرستان، سیستان و بلوچستان و کهکیلویه و بویر احمد بیشتر بوده است. فرمانده انتظامی سبزوار گفت: تعداد متهمان جرائم سایبری نیز در این شهرستان  27 درصد بیشتر شده اند. 'کلاهبرداری اینترنتی، برداشت غیرمجاز از حسابهای بانکی مردم و اغفال و فریب افراد' بیشترین جرائم سایبری را در سبزوار تشکیل می دهند.وی در ادامه همچنین اظهار داشت: طی 10 روز اخیر با تلاش شبانه روزی پلیس 15 اخلاگر که با سنگپرانی مزاحم رفت و آمد کامیونها در برخی جاده های سبزوار می شدند دستگیر و تحویل مرجع قضایی شده اند. او افزود: برای برقراری نظم و امنیت شهروندان واحدهای گشت پلیس به صورت شبانه روزی 110 مورد ماموریت انجام می دهند.مرکز شهرستان 320 هزار نفری سبزوار در فاصله 230 کیلومتری غرب مشهد واقع است.8145/7495/1858            "}