{"onTitr":"","titr":" فهرست24 بازیکن تیم بولیوی برای دیدار با ایران مشخص شد","describe":" تهران - ایرنا - تیم ملی فوتبال بولیوی 24 مهرماه در دیداری دوستانه میهمان ملی پوشان ایران است و فدراسیون فوتبال این کشور اسامی 24 بازیکن را برای دیدار پیش رو اعلام کرد.", "text":"به گزارش روز شنبه ایرنا، تیم ملی فوتبال ایران پس از جام جهانی 2018 روسیه در دومین دیدار تدارکاتی خود ساعت 19 و 30 دقیقه 24 مهرماه در ورزشگاه آزادی مقابل تیم بولیوی صف آرایی می کند که اسامی بازیکنان حریف به این شرح است:کارلوس لمپو هواکپاتو، اورینت پترولرو، لوئیس هاکوین، کارلوس اونس، هری سپدز، گابریل والورده، جوردی کاندیتا، اسکار ریبرا، دنی بیجانانو، رونی مونترو، خوزه ساگدلو بلومینگ، خوان ریبرا، رودی کاردوزو، دیگو وایار، لئونل جاستینو، اروین سائیدرا، جاشمی کمپس، ویلاروئل بولیوار، کارلوس ملوار، کریستین آرونو بلومینگ، گیلبرتو آلوارز، مارسلو مورنو، هنری واکا و لئوناردو واکا.این تیم آمریکای جنوبی که ترکیبی از بازیکنان جوان و باتجربه را در اختیار دارد در آخرین دیدار تدارکاتی خود برابر عربستان سعودی به تساوی 2 بر 2 دست یافت. میانگین سنی بازیکنان این تیم 25 سال است و بازیکن معروفی مانند «کارلوس لمپو» دروازه بان این تیم در این ترکیب حضور دارد. لمپو در حال عقد قرارداد با تیم بوکا جونیورز یکی از مهمترین و معروف ترین باشگاه ها در آرژانتین است. همچنین «گیلبرتو آلوارز» که در لیگ عربستان و مارسلو مورنو که در لیگ چین فعالیت دارند، از دیگر بازیکنان  برتر این تیم به شمار می روند.بولیوی در مسیر صعود به جام جهانی 2018 روسیه به رغم رقابت با تیم های قدرتمند در آمریکای جنوبی، نتایج مناسبی را کسب کرد و مقابل برزیل به تساوی بدون گل رسید و برابر شیلی پیروز شد.فدراسیون فوتبال بولیوی «سزار فاریاس» را به عنوان سرمربی جدید تیم ملی این کشور معرفی کرده و حضور در رقابتهای جام جهانی 2022قطر را هدف گذاری کرده است. این تیم برای رسیدن به این مهم باید با تیم های بزرگی مانند برزیل، آرژانتین، شیلی، اروگوئه، کلمبیا و پرو رقابت کند. تیم بولیوی جایگاه 58 را در رده بندی فیفا در اختیار دارد. ملی پوشان فوتبال ایران که از روز گذشته - جمعه - برای دیدار دوستانه با تیم بولیوی اردوی آمادگی خود را آغاز کرده اند، در نخستین دیدار تدارکاتی پس از جام جهانی 2018 در تاشکند به مصاف ازبکستان رفتند و با یک گل به پیروزی رسیدند.ورزشی**9029**1584            "}