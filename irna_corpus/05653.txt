{"onTitr":"","titr":" توجه به کودکان ، سرمایه گذاری برای آینده است","describe":" کرمانشاه - ایرنا - فرماندار شهرستان روانسر گفت: کودکان این سرزمین، مردان و زنان آینده هستند بنابراین توجه به کودکان ، سرمایه گذاری برای آینده است.", "text":"به گزارش ایرنا، حسین ویسمرادی روز یکشنبه در مراسم هفته ملی کودک افزود: این هفته بهانه ای برای ورود به جهان کودکان است تا به مقوله تربیت و پرورش آن ها توجه ویژه داشته باشیم.وی تصریح کرد: فراهم کردن بسترها و زمینه های لازم ، در شناسایی و شکوفایی استعداد و خلاقیت کودکان و نوجوانان بسیار موثر خواهد بود.فرماندار روانسر با بیان اینکه باورها و آموزه های دینی بیشتر از مکاتب غربی به کودکان ارزش و بها داده و آنها را مورد احترام قرار داده است ادامه داد: کودکان هدیه خداوندی به والدین هستند که باید ارزش خاصی برای آنها قائل شویم.ویسمرادی اظهار داشت: دین اسلام و پیامبر مهربان ما نیز در باب حقوق و احترام به کودکان به ویژه تا سنین خردسالی توصیه های زیادی داشته اند که نشان از معرفت و محبت این دین مبین، نسبت به حقوق کودکان است.وی با اشاره به اینکه کانون پرورش فکری روانسر اقدام های بسیار ارزنده ای انجام داده گفت: کانون پرورش فکری کودکان و نوجوانان ضمن شناسایی استعدادها بالقوه کودکان روانسری در تربیت و پرورش آنها نقش مهمی دارد.در ادامه این مراسم نمایشگاه آثار هنری کودکان و نوجوانان روانسری در محل کانون پرورش فکری این شهرستان گشایش یافت.8066            "}