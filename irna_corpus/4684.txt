{"onTitr":"","titr":" ایران منسجم، ثمره ایثارگری‌ رزمندگان است","describe":" تبریز- ایرنا- معاون هماهنگی امور اقتصادی و توسعه منابع استاندار آذربایجان شرقی با بیان اینکه مردم ایران و نظام جمهوری اسلامی، مدیون شهدا و جانبازان هستند، گفت: اگر ایثارگری رزمندگان در هشت سال دفاع مقدس نبود، امروز شاهد ایرانی منسجم نبودیم.", "text":"علی جهانگیری روز دوشنبه در جمع مشاوران امور ایثارگران دستگاه‌های اجرایی استان با بیان اینکه ملت ایران و نظام جمهوری اسلامی برای همیشه مدیون شهدا و جانبازان هستند، افزود: تمامیت ارضی و امنیت و آبادانی کشور در سایه ایثارگری رزمندگانی است که عزیزترین سرمایه خود را در این راه فدا کردند.وی خدمت به ایثارگران و خانواده‌های معظم شهدا و جانبازان را وظیفه‌ای سنگین دانست و گفت: قشر ایثارگر جزو اقشار مرجع و مورد اعتماد جامعه هستند و مسئولان باید در حد توان و اختیارات در خدمت آنها باشند.جهانگیری با اشاره به مشکلات متنوع و متعدد خانواده‌های شهدا و ایثارگران، اظهار داشت: در شرایط فعلی، امکانات و اختیارات مدیران شاید نتواند آن‌طور که شایسته است پاسخگوی نیازهای ایثارگران عزیز باشد، با این حال همه تلاش مسئولان استان در جهت جلب رضایت آنهاست.وی افزود: در زمان حاضر 26 درصد از مدیران استانداری از ایثارگران هستند و تلاش می‌کنیم در سطوح مختلف از این عزیزان استفاده شود.مشاور استاندار و مسئول هماهنگی امور ایثارگران استانداری آذربایجان شرقی نیز در این نشست گفت: تعدادی از پست‌های مدیریتی استانداری با لحاظ شایسته‌گزینی به فرزندان شاهد اختصاص یافته است.مهدی تقیون با تأکید بر اجرای کامل مصوبات و قوانین مربوط به قشر ایثارگر، از مشاوران امور ایثارگران دستگاه‌های اجرایی استان خواست تا بر اجرای این قوانین نظارت کنند.وی همچنین بر اختصاص میز خدمت به ایثارگران، مناسب‌سازی معابر و اماکن برای دسترسی جانبازان، دیدار مستمر با خانواده‌های شاهد و ایثارگر و پیگیری حقوق قانونی ایثارگران از طریق مراجع مسوول از سوی مشاوران امور ایثارگران تأکید کرد.6120/3071            "}