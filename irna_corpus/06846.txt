{"onTitr":"","titr":" تداوم بارندگی باعث طغیان رودخانه  'آلشرود ' آمل شد","describe":" ساری- ایرنا - بارش باران که از عصرجمعه در مازندران آغاز شد و همچنان نیز ادامه دارد، باعث طغیان برخی رودخانه های پرآب استان از جمله ' آلش رود ' در بخش امامزاده عبداله(ع) شهرستان آمل شد.", "text":"بخشدار امامزاده عبداله عصر شنبه به خبرنگار ایرنا گفت: بارندگی‌ های 24ساعت گذشته و به علت حجم کم دهنه خروجی پل ' آلشرود ' باعث بالا آمدن سطح آب در این رودخانه و طغیان آن به سطح مسیرهای روستاهای اطراف شده است.علی اصغر علوی افزود: این وضعیت وتخریب بخش های از پل باعث اختلال در تردد ساکنان روستای ' عالی کیا سلطان ' به مرکز بخش شده است.وی ادامه داد با حضور نیروهای شهرداری امامزاده عبداله آمل بخشی از مسیرهای خروجی پل که توسط شاخه و برگ ها و نیز کنده های چوب بسته شده بود، پاکسازی و بخشی از طغیان آب رودخانه نیز کاهش یافته است.بخشدار امامزاده عبداله آمل اضافه کرد، خوشبختانه با تمهیداتی که پیش از بارش باران در روز پنجشنبه به دهیاران این بخش اعلام شده بود، مشکل خاصی برای روستاهای این بخش پیش نیامد.علوی گفت که در ارتفاعات کوهستانی بخش امامزاده عبداله از جمله دو روستای ' نشل واندوار' بارش خفیف برف در پیش از ظهر شنبه گزارش شده که پس از دقایقی متوقف شد.بارش شدید باران که از عصرجمعه شروع شده، روز شنبه باعث بالا آمدن سطح آب در رودخانه های فصلی در حوزه های شهری و روستایی شهرستان آمل نیز شده است.شهرستان آمل از شهرستانهای مرکزی مازندران با بیش از 406هزار نفرجمعیت است.ک/7327/1899            "}