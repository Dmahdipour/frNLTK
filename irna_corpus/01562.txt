{"onTitr":"","titr":" سخنگوی کاخ سفید: فشار بر دولت ونزوئلا را افزایش می دهیم","describe":" نیویورک- ایرنا- سخنگوی کاخ سفید دولت ونزوئلا را به اتهام دخالت در مرگ یکی از مخالفان این دولت محکوم کرد و گفت: واشنگتن فشار خود را بر رژیم مادورو و اطرافیانش افزایش می دهد.", "text":"به گزارش خبرنگار ایرنا، سارا هاکابی سندرز روز چهارشنبه با انتشار بیانیه مطبوعاتی افزود: آمریکا دست داشتن رژیم مادورو در قتل فرناندو آلبان عضو شورای مخالفان ونزوئلا را محکوم می کند.وی ادامه داد: دولت ونزوئلا، آلبان را در پنجم اکتبر پس از آنکه از مجمع عمومی سازمان ملل متحد که در آن با جهانیان درباره ضرورت بازگرداندن دمکراسی به مردم ونزوئلا سخن گفته بود، بازداشت کرد.سخنگوی کاخ سفید اضافه کرد: او سه روز بعد در زندان سرویس اطلاعاتی ونزوئلا جان باخت. دولت آمریکا فشار خود را بر رژیم مادورو و اطرافیانش افزایش خواهد داد تا دمکراسی به ونزوئلا بازگردد.هاکابی سندرز اظهار کرد: آمریکا می خواهد تا زندانیان سیاسی ونزوئلا سریعا آزاد شوند، دولت این کشور هم گام های اعتماد شدنی و مستقیم را برای استقرار دوباره دمکراسی بردارد و از رنج و خونریزی بیشتر اجتناب کند.دولت ترامپ در طول سال گذشته علیه نیکلاس مادورو سیاست های تهاجمی در پیش گرفته است به گونه ای که علاوه بر تحریم مقامات این کشور، نیکی هیلی نماینده فعلی آمریکا در سازمان ملل متحد شخصا در تجمع اعتراضی مخالفان مادورو که در مقابل سازمان ملل متحد برگزار شد، حضور یافت و به صورت علنی دخالت در امور داخلی کشور دیگری را به نمایش گذاشت.اروپام*1429            "}