{"onTitr":" اختصاصی ایرنا؛    ","titr":" ممانعت از حضور دختر جودوکار ایران به دلیل داشتن حجاب","describe":" تهران- ایرنا- مسئولان برگزاری رقابت های جودوی المپیک جوانان مانع از حضور دختر جودوکار ایرانی در مسابقات، به دلیل داشتن حجاب اسلامی شدند.", "text":"به گزارش خبرنگار ایرنا؛ عصر امروز (سه شنبه) در ادامه سومین دوره بازی های المیک 2018 که در شهر «بوینس آیرس» پایتخت آرژانتین در حال برگزاری است و طبق برنامه «مارال مردانی» باید در وزن منهای 78 کیلوگرم و در دور نخست به مصاف حریفی از دومنیکن می رفت که مسئولان برگزاری به دلیل داشتن حجاب اجازه حضور وی را در تاتامی ندادند تا دختر جوان ایرانی از دور مسابقات کنار برود.تلاش مسئولان کمیته ملی المپیک نیز برای برطرف کردن این مشکل کارساز نبود.«محمد درخشان» رئیس فدراسیون جودوی ایران در گفت وگو با خبرنگار ایرنا و در خصوص اینکه مسئولان کمیته ملی المپیک اعلام کرده اند که احتمال بروز چندین اتفاقی را چندی پیش به اطلاع وی رسانده اند، گفت: اصلا صحبتی در این خصوص از سوی کمیته ملی المپیک ایران به من نشده بود.وی افزود: در رقابت های آسیایی به دلیل اینکه برگزاری دست خودمان است، مشکلی ایجاد نمی شود.درخشان ادامه داد: در مسابقات جهانی، گرندپری و گرنداسلم نیز با نفوذی که داریم و البته تعداد اندکی از بانوان ورزشکار محجبه که حضور دارند، بازهم اجازه نمی دهیم قضیه ای پیش بیاید.وی گفت: متاسفانه من در آرژانتین نیستم که این مشکل را حل کنم و فرد دارای نفوذی هم آنجا نیست که از حق «مارال مردانی» دفاع کند.رئیس فدراسیون جودوی ایران ادامه داد: مسئولان برگزاری در دوره گذشته بازی های المپیک جوانان نیز برای «رامین صفویه» که حریف رژیم اشغالگر قدس در گروهش حضور داشت، به دنبال مشکل تراشی بودند که با رایزنی خود مانع از این اتفاق شدم.این درحالی است که یکی از مسئولان کمیته ملی المپیک که هم اکنون در بوینس آیرس حضور دارد در پاسخ به سوال خبرنگار ایرنا در این خصوص اعلام کرد که احتمال بروز چنین مشکلی، چندی پیش با رئیس فدراسیون جودوی ایران مطرح شده بود که وی ابراز اطمینان کرده بود، اتفاقی رخ نخواهد داد.ورزشی**3783**9129            "}