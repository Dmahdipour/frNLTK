{"onTitr":" استاندار مطرح کرد    ","titr":" حمایت ویژه دولت از سرمایه گذاران حوزه سلامت","describe":" شهرکرد- ایرنا- استاندار چهارمحال و بختیاری با بیان اینکه دولت تدبیر و امید اهتمام ویژه ای در حوزه ارتقای سلامت به کار گرفته است، گفت: در همین راستا از سرمایه گذاران بخش خصوصی حوزه سلامت حمایت لازم بعمل می آید.", "text":"به گزارش ایرنا، اقبال عباسی پنجشنبه شب با حضور در مرکز درمانی دکتر درخشان با قدردانی از کارکنان این مرکز، از  بخش های مختلف درمانی این مجموعه دیدن کرد و افزود: سرمایه گذاری در بخش بهداشت و درمان نه تنها یکی از ضرورت های امروز کشور است بلکه از ارزش و جایگاه خاصی برخوردار است که باید در این خصوص بیش از پیش فرهنگسازی شود.وی با بیان اینکه اکنون کشور در شرایط سخت و حساسی قرار دارد از این رو باید در روند خدمات رسانی دقت بیشتری صورت گیرد ادامه داد: فارغ از مسائلی که کشور با آن مواجه است همواره دغدغه ارتقا سلامت جامعه و خدمات رسانی در جهت رفاه مردم برای مسئولان در اولویت است.عباسی تصریح کرد: جای خرسندی است که بخش خصوصی با قدرت در کنار دولت به بهبود خدمات دهی در حوزه بهداشت و درمان قرار گرفته است.استاندار چهارمحال و بختیاری ادامه داد: اکنون که استکبار با اهداف و دسیسه های شوم خود درصدد ایجاد تنگناهای مختلف برای نظام و مردم ایران برآمده باید با ارائه خدمات مناسب به مردم از سنگینی بار مشکلات بکاهیم.عباسی با بیان اینکه اهتمام ویژه ای برای ارتقای روند خدمات بهداشتی و درمانی در استان شکل گرفته است، اظهار داشت: در ابتدای دولت تدبیر و امید سرانه های بهداشت و درمان بسیار پایین بود که ظرف سال های اخیر در مقایسه با گذشته تحول بزرگی در این راستا شکل گرفته است.وی با بیان اینکه دولت برای ارتقا کیفیت خدمات حوزه سلامت برنامه های ویژه ای را عملی کرده و در دستور کار دارد افزود: وظیفه داریم باری از دوش مردم در این شرایط سخت برداریم و که تنگناها و دغدغه های مردم بیشتر نشود.استاندار چهارمحال و بختیاری خاطرنشان کرد: سایر دستگاه ها نیز باید در تعامل و هم افزایی درصدد گره گشایی از مشکلات بخش بهداشت و درمان باشند.به گزارش ایرنا، در پایان دولت یازدهم 315 پروژه بهداشتی با زیربنای 88 هزار و 420 مترمربع  در چهارمحال و بختیاری به بهره برداری رسیده است. همچنین تخت های فعال مراکز درمانی استان در دولت تدبیر و امید به بیش از یکهزار و 500 تخت افزایش یافته بنحوی که این تعداد طی سال های 93 تا 95 نسبت به سه سال قبل آن 1.7 درصد رشد داشته است. 7363/2097            "}