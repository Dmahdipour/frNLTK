{"onTitr":" سفیر بنگلادش در ایران:    ","titr":" افزایش مبادلات تجاری بین ایران و بنگلادش به نفع دو کشور است","describe":" زاهدان – ایرنا – سفیر بنگلادش در ایران گفت: هم اینک میزان مبادلات تجاری بین ایران و بنگلادش کمتر از 150 میلیون دلار است که ما در صدد افزایش این مبادلات هستیم چرا که این موضوع به نفع هر دو کشور است.", "text":"به گزارش ایرانا موجیرالرحمن بوئیان سه شنبه شب در دیدار با تجار و بازرگانان سیستان و بلوچستان در زاهدان اظهار داشت: دو کشور ایران و بنگلادش دارای خصوصیات فرهنگی و اجتماعی نزدیک به هم هستند که زمینه ارتقای مبادلات تجاری را فراهم می کند.وی افزود: ایران در حال حاضر هفدهمین اقتصاد بزرگ دنیا و بنگلادش چهل و یکمین اقتصاد است که ما علاقه مند به ایجاد روابط تجاری بیشتر با این کشور از طریق استان سیستان و بلوچستان هستیم.سفیر بنگلادش در تهران ادامه داد: از 37 میلیارد دلار صادرات بنگلادش 82 درصد آن به صادرات پوشاک اختصاص دارد و بقیه را صادرات مواد اولیه نساجی و فرش بافی، میوه های گرمسیری، چای، مواد شیمیایی و غیره تشکیل می دهد.وی هدف از سفرش به سیستان و بلوچستان را ارزیابی ظرفیت های موجود برای افزایش مبادلات تجاری عنوان کرد و گفت: سیستان و بلوچستان دارای ظرفیت خوبی برای ترانزیت کالا از 2 طریق ریلی و دریایی به کشور بنگلادش است.بوئیان با بیان اینکه از نظر سیاسی مشکلی در روابط ایران و بنگلادش وجود ندارد، خاطر نشان کرد: بعد از استقلال بنگلادش مهمترین اولویت این کشور توسعه اقتصادی است و بر همین اساس از نظر سیاسی همه اهداف در اختیار اقتصاد است.وی خاطر نشان کرد: از نظر سازمان ملل متحد بنگلادش یکی از بازترین اقتصادهای دنیا را دارد که نسبت به همسایگان از وضعیت اقتصادی بهتری برخوردار است.سفیر بنگلادش ادامه داد: به عنوان نماینده سیاسی کشور بنگلادش با هدف توسعه روابط اقتصادی با ایران به سیستان و بلوچستان سفر کردم تا هر مشکلی که در این زمینه باشد را حل کنیم.وی اظهار داشت: سفارت بنگلادش آمادگی همراهی با تجار و بازرگانان ایرانی را دارد و پیشنهاد می کنیم هیاتی برای این منظور از ایران به بنگلادش سفر کنند تا با ظرفیت های تجاری و بازرگانی آنجا آشنا شوند.وی تصریح کرد: انجام تجارت و مبادلات اقتصادی موضوعی نیست که بتوان آن را به زودی اجرایی کرد اما با توجه به اینکه از ظرفیت های سیستان و بلوچستان مخصوصا در زمینه ترانزیت آگاه هستیم در آینده نه چندان دور حجم عظیمی از تجارت را با ایران خواهیم داشت.موجیرالرحمن بوئیان با اشاره به امکان مبادله پایاپای با ایران اظهار داشت: از آنجایی که در حال حاضر هیچ کانال مستقیمی برای باز کردن پول یا ال سی با ایران وجود ندارد می توان در ازای صادر کردن اقلامی مانند نخ جوت (ماده اولیه فرش بافی) یا مواد اولیه نساجی از بنگلادش به ایران کالاهایی مانند خشکبار، سیمان، زیره و ... را از ایران وارد کنیم.وی گفت: پیشنهادات خوبی از سوی بازرگانان سیستان و بلوچستانی برای ارتقای مبادلات تجاری هدفمند مطرح شد که بعد از این سفر درباره آن مطالعه خواهیم داشت.سفیر بنگلادش در ایران عنوان کرد: وارد کردن گندم به سیستان و بلوچستان از بنگلادش و صادر کردن آرد از این استان یکی از پیشنهادات مطرح شده بود که با توجه به وجود 11 کارخانه آرد در این استان و تولید آرد با کیفیت به طور قطع روی این موضوع برنامه ریزی خواهیم کرد.وی افزود: یکی دیگر از پیشنهادهای تجار سیستان و بلوچستانی راه اندازی کنسولگری بنگلادش در زاهدان بود که با توجه به برنامه ریزی کشور بنگلادش برای توسعه بخش های دیپلماتیک در جهان این موضوع نیز با وزیر امور خارجه این کشور مطرح می شود.** بنگلادش مقصدی مناسب برای صادرات خرما رئیس اتاق بازرگانی سیستان و بلوچستان نیز در این دیدار گفت: سیستان و بلوچستان از دو طریق ریلی و دریایی به کشور بنگلادش دسترسی دارد که امیدواریم با پایان مناقشات سیاسی بین کشورهای پاکستان و هند بتوانیم مانند گذشته از طریق راه آهن به این کشور دسترسی داشته باشیم.عبدالحکیم ریگی افزود: نخ جوت و پارچه های جین دو محصول بسیار کاربردی در کشور بنگلادش است که وارد کردن آن به نفع تولیدکنندگان داخلی است.وی ادامه داد: از طرفی کشور بنگلادش مصرف کننده بزرگی برای خرمای سیستان و بلوچستان است که در این سفر قصد داریم با معرفی ظرفیت های سیستان و بلوچستان زمینه تبادلات بیشتر تجاری و اقتصادی بین این استان و بنگلادش را فراهم کنیم.ریگی خاطر نشان کرد: اتاق بازرگانی سیستان و بلوچستان با بیش از 2 هزار تاجر در کشورهای آسیای میانه، شبه قاره هند و کشورهای عربی آمادگی دارد تا ظرف چهار ماه آینده هیاتی از بازرگانان و تجار ایرانی را به کشور بنگلادش اعزام کند.به گزارش ایرنا موجیرالرحمن بوئیان سفیر بنگلادش در ایران روز گذشته به منظور بازدید از ظرفیت های تجاری و بازرگانی ایران وارد سیستان و بلوچستان شد و از برخی صنایع و معادن این استان بازدید کرد.9908 **6081            "}