{"onTitr":"","titr":" نخستین همایش شعر عاشورایی اقوام در شوش برگزارشد","describe":" دزفول - ایرنا - نخستین همایش شعرعاشورایی اقوام شامگاه چهارشنبه در حرم مطهر دعبل خزاعی شاعر اهل بیت(ع) در شهرستان شوش برگزارشد.", "text":"به گزارش ایرنا فرماندار شوش در این همایش گفت: مردم مهمان نواز شوش با گویش های لری، بختیاری، دزفولی، عربی و کردی درکنارهم در مراسم ملی ومذهبی فعالیت می کنند که چنین شرایطی در شهرستان های کشور ایران اسلامی بی نظیر است.عدنان غزی برگزاری همایش شعر عاشورایی در شوش را موجب آشنایی شاعران زبان های مختلف دانست و افزود: به طور قطع این همایش سال آینده با شاعران و ادیبان شهرستان های استان خوزستان برگزار خواهد شد.وی اظهار داشت: فلسفه وجودی این همایش خدمت به فرهنگ اصیل ایرانی اسلامی است وما وظیفه داریم این فرهنگ ها را با هم آشنا کنیم.رییس اداره فرهنگ و ارشاد اسلامی شوش نیز در این همایش گفت: در این همایش برای نخستین بار با دعوت از شاعران مختلف شهرستان به بیان اشعار خود با گویش ها و ادبیات مختلف می پردازند.علی عبدی نسب گفت: تلاش خواهیم کرد سال آینده این همایش را باشکوه تر و با دعوت از شاعران سراسر استان خوزستان برگزار کنیم.به گزارش ایرنا این همایش با همت اداره فرهنگ و ارشاد اسلامی، شهرداری و فرمانداری شوش برگزار شد و شاعرانی ازجمله غلام میرشکاک، مرتضی حیدری آل کثیر، رحمان ایزدی، رضا کرمی، سید فرج الدنیناوی، جاسم الغتلاوی، مسلم الزهیری وعبدالکاظم الحمیداوی اشعار خود را به زبان های عربی و فارسی سرودند.7280/3022            "}