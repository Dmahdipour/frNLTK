{"onTitr":"","titr":" نوجوانان اسنوکر ایران از رقابت های جهانی حذف شدند","describe":" تهران - ایرنا - تیم اسنوکر نوجوانان ایران در رقابت های زیر 16 سال قهرمانی جهان به رغم راهیابی به جمع 32 بازیکن برتر این مسابقات، در مرحله یک شانزدهم نهایی مقابل حریفان شکست خوردند و از دور رقابت ها کنار رفتند.", "text":"به گزارش روز شنبه فدراسیون بولینگ؛ بیلیارد و بولس، مرحله یک شانزدهم نهایی رقابت های اسنوکر زیر 16 سال قهرمانی جهان برگزار شد و در این مرحله «محراب سلطانی» بازی را به «جرویر تارانتا» از فنلاند واگذار کرد. «شاهین سبزی» مقابل «دیگیویجی کادیان» از کشور هند شکست خورد و «محمد بن رشید» در مصاف با «بن مرتنس» از بلژیک نتیجه را واگذار کرد.تیم ملی اسنوکر ایران با ترکیب سلطانی، آتیلا سلطانی حسینی، بن رشید و سبزی به سرمربیگری کامران شهلا در این رقابت ها شرکت کرده بود.رقابت های قهرمانی جهان در این رده سنی به مدت 2 سال است که در تقویم فدراسیون جهانی قرار داده شده و تیم اعزامی ایران برای نخستین بار در این مسابقات شرکت کرده است. رقابت های اسنوکر زیر 16 سال قهرمانی جهان از 10 تا 14 شهریور ماه به میزبانی شهر سن پترزبورگ در کشور روسیه در حال برگزاری است.ورزشی**9029**1584            "}