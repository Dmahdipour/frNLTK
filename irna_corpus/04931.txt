{"onTitr":" سخنگوی وزارت بهداشت:    ","titr":" مردان و زنان ایرانی بلندقدتر شده اند","describe":" تهران- ایرنا- سخنگوی وزارت بهداشت، درمان و آموزش پزشکی گفت: مردان ایرانی طی ۱۰۰ سال گذشته ۱۶.۵سانتی متر و زنان ایرانی ۱۱.۲ ‏سانتی متر افزایش قد داشتند و میانگین قد ایرانیان به طور متوسط 12.8 سانتی متر افزایش یافته است.‏", "text":"به گزارش خبرنگار سلامت ایرنا، ایرج حریرچی روز دوشنبه در نشست خبری هفتگی با حضور خبرنگاران درباره قد مردان و زنان ایرانی گفت: متوسط قد شاخصی برای بررسی تغذیه و بهداشت مردم است. ‏طبق مطالعات بین المللی معتبر، در جوانان ۱۸ ساله‌ای که حدود ۱۰۰ سال پیش به دنیا آمدند، مردان ۱۵۷ سانتی متر و زنان ۱۴۸ ‏سانتی متر قد داشتند. در آن سالها قد مردان و زنان ایرانی رتبه ۱۸۱ و ۱۵۹ در جهان بود.‏وی افزود: متوسط قد مردان و زنان ایرانی در انتهای قرن بیستم به ترتیب ۱۷۳.۶ و ۱۵۹.۸ رسید و به این ترتیب رتبه قد مردان و زنان ایرانی در ‏این بازه زمانی به ۶۷ و ۸۸ بین ۱۹۲ کشور دنیا رسیده است.* خدمات دفاتر خصوصی سلامت افزایش می یابد حریرچی در پاسخ به سوال ‏خبرنگار ایرنا درباره خدمات دفاتر خدمات سلامت و توسعه خدمات این مراکز افزود: استفاده از کارشناسان خارج از بخش دولتی مورد استقبال وزارت بهداشت است و در ‏نتیجه خدمات دفاتر خدمات سلامت (بخش خصوصی) در بخش‌های دیگری به جز بهداشت محیط نیز توسعه پیدا کند.‏وی گفت: یکی از تجربه‌های بسیار مناسبی که وزارت ‏بهداشت داشته، ایجاد دفاتر خدمات سلامت است که در حال حاضر بیشتر در حوزه بهداشت محیط و بهداشت فعالیت می‌کنند.وی گفت: حدود 2 ‏سال و نیم است که معاونت بهداشتی این کار را آغاز کرده و مرکز سلامت و بهداشت محیط و کار بر 2 میلیون واحد صنفی نظارت ‏دارد. این کار را نمی‌توان فقط با نیروهای دولتی انجام داد. در نتیجه با استفاده از اختیارات قانونی، در بخش خصوصی 40 دفتر در ‏تهران و 40 دفتر در شهرستان‌ها تشکیل شده است.‏وی افزود: این مراکز حدود 17 هزار بار تاکنون ممیزی انجام دادند. در 3 هزار واحد رفع نقص انجام شده و از تعطیل مراکز ‏جلوگیری شده است.‏حریرچی ادامه داد: استفاده از کارشناسان خارج از بخش دولتی مورد استقبال وزارت بهداشت است و در نتیجه احتمال دارد خدمات ‏این دفاتر در بخش‌های دیگر نیز توسعه پیدا کند.‏‏*تخصیص مابه‌التفاوت نرخ ارز به سازمان‌های بیمه‌گروی در پاسخ به سوالی درباره تخصیص مابه‌التفاوت نرخ ارز به شرکت‌های دارویی یا سازمان‌های بیمه‌گر اظهار داشت: دو دیدگاه در ‏این زمینه وجود دارد. اقتصاددان‌ها و دولت می‌گویند که ارز دو یا چند نرخی نباید وجود داشته باشد و به جای اینکه یارانه‌های مختلف ‏را در قالب ارزهای چند نرخی بدهیم، یارانه را به حامی مالی بیماران که سازمان‌های بیمه‌گر می‌شوند پرداخت کنیم. وزارت بهداشت ‏نیز معتقد است تک نرخی بودن ارز می‌تواند جلوی رانت و قاچاق را بگیرد.‏حریرچی ادامه داد: در سال 91 که قیمت ارز 3 برابر شد، اقدامی که انجام شد این بود که برای دارو یارانه مستقیم پرداخت شد. ‏سال‌های بعد به علت افزایش جمعیت و مصرف دارو، مبلغ هزار و 920 میلیارد تومان یارانه پرداختی کاهش یافت. اگر مکانیزم شفاف ‏و مشخصی بتوان وضع کرد که مابه‌التفاوت نرخ ارز به درستی به بیمه‌ها پرداخت شود و سازمان‌های بیمه‌گر نیز تاخیر ایجاد نکنند، ‏اتفاق مناسبی خواهد بود.‏‏*  تاثیر تصویب لایحه ‏FATF‏ در نظام سلامتسخنگوی وزارت بهداشت در پاسخ به سوالی درباره تاثیر تصویب لایحه ‏FATF‏ در نظام سلامت اظهار داشت: تصویب این مصوبات ‏که مشکلات کشور را از لحاظ ارزی و ارتباط با کشورهای دیگر کم کند، به طور مستقیم یا غیرمستقیم بر حوزه سلامت موثر خواهد ‏بود. دشمنان دروغ می‌گویند که دارو و تجهیزات پزشکی مورد تحریم قرار نمی‌گیرد. زیرا مهمترین مشکل در ارتباط مالی شرکت‌های ‏تولیدکننده دارو و مواد اولیه و تجهیزات پزشکی است.‏حریرچی افزود: مشکلی که وجود دارد، نحوه خرید به صورت ‏LC‏ است. در این روش 10 درصد هزینه را ابتدا پرداخت می‌کنیم و بعد از ‏دریافت کالا، بقیه هزینه پرداخت می‌شد. وقتی تولیدکننده اصلی به علت مشکلات بانکی نتواند پول را بعد از دریافت کالا از خریدار ‏دریافت کند، می‌گویند که همه پول را باید از ابتدا پرداخت کنید.‏معاون وزیر بهداشت بیان کرد: اگر مشکلات مالی برای کشور ایجاد شده و درآمد مردم کاهش پیدا کند، نتیجه آن کاهش قدرت ‏پرداخت مردم و دولت در هزینه‌های سلامت خواهد بود. زیرا مردم و دولت باید هزینه‌های خود را به هزینه‌هایی مثل خوراک و مسکن ‏و حمل و نقل منتقل کنند. مشکلاتی که در سال‌های 91 و 92 ایجاد شد، بهره‌مندی کمتر مردم از خدمات سلامت بود که یک مشکل ‏ثانویه ناشی از تحریم‌ها خواهد بود.‏‏* سیل 99 مصدوم داشتحریرچی در پاسخ به سوالی درباره خدمات وزارت بهداشت درباره مشکلات ایجاد شده در استان‌های شمالی به علت وقوع سیل، گفت: ‏تعدادی مصدوم سطحی در این حادثه وجود داشت که در محل درمان شدند. تعداد مصدوم اعزامی به مراکز درمانی به علت سوانح ‏جوی تا دیشب 99 نفر بود که 21 نفر در استان مازندران، 4 نفر در استان گیلان، 13 نفر در استان سیستان و بلوچستان و 61 نفر ‏در کرمان بود. از مجموع این 99 نفر، 31 نفر بستری و 68 نفر نیز تا دیشب مرخص شدند.‏وی افزود: در این حوادث 8 نفر فوتی داشتیم که 4 نفر بر اثر سیل،( 3 نفر در مازندران، یک نفر در گیلان) فوت کردند. 3 نفر بر اثر ‏رعد و برق فوت کردند و یک نفر نیز به علت برق گرفتگی ناشی از وقوع سیل در مازندران فوت کرد.‏معاون وزیر بهداشت اظهار داشت: ارتباطاتی در این راستا با مراکز هشدار سریع مثل سازمان هواشناسی برقرار شده و آماده باش و ‏اعزام آمبولانس‌های 115 نیز انجام شده و تجهیزات آمبولانس‌ها نیز افزایش یافته است. آمادگی و وضعیت استقرار آمبولانس‌ها و ‏مراکز بهداشتی و درمانی در این شرایط افزایش یافته است.‏سخنگوی وزارت بهداشت بیان کرد: آب آشامیدنی، میزان کلر باقیمانده در آب، ناقل‌های بیماری‌زا در آب به صورت مرتب کنترل ‏می‌شود. نقاط شکستگی آب آشامیدنی و فاضلاب نیز بررسی می‌شود. همچنین ارتباطات خوبی با جمعیت هلال احمر نیز وجود دارد. ‏در مورد گم شدگان نیز با سازمان‌های مرتبط در ارتباط هستیم.‏حریرچی گفت: بیماری‌های روده‌ای و گوارشی نیز ثبت می‌شود، البته در حال حاضر هیچ گزارشی در این زمینه انجام نشده است. ‏زنجیره سرد داروها نیز کنترل می‌شود.‏وی افزود: با توجه به پیش‌بینی سازمان هواشناسی برای تداوم بارش‌ها و وزش شدید باد، پایگاه‌های اورژانس در آماده‌باش کامل هستند. ‏از نظر وضعیت مصدوم و بیماری‌ها در حال حاضر مشکل شدیدی وجود ندارد و رسیدگی کامل انجام شده است.‏‏*تاثیر نوسانات نرخ ارز بر حوزه بهداشت و درمانسخنگوی وزارت بهداشت در پاسخ به سوالی درباره تاثیر نوسانات نرخ ارز بر حوزه بهداشت و درمان اظهار داشت: نمی‌توان گفت ‏که هیچ سیستمی از نوسانات نرخ ارز بی‌آسیب نمی‌ماند. ولی با توجه به تدابیری که اندیشیده شد، مشکلات حوزه بهداشت و درمان ‏خیلی شدید نیست. از طرفی گلایه ما این است که برخی جریانات، مشکلات کوچک را بزرگنمایی می‌کنند. در حال حاضر میزان ارز ‏تخصیصی در حوزه تولید برابر با سال گذشته است.‏وی افزود: یکی از مشکلات مزمن وزارت بهداشت، تاخیر پرداختی بیمه‌ها است. البته در حال حاضر تاخیر وجود دارد، اما نسبت به ‏شرایط مشابه سال‌های 94 تا 96 این تاخیر افزایش یافته نیست. در برخی موارد پرداختی‌ها نسبت به سال‌های گذشته افزایش یافته ‏است. در این شرایط سخت اقتصادی برخی شرکت‌ها تمایل دارند هم تاخیر وجود نداشته و هم قیمت‌ها درست باشد.‏معاون وزیر بهداشت گفت: البته ستاد تدابیر ویژه تشکیل شده که هر هفته جلساتی با حضور وزیر بهداشت و معاونان تشکیل می‌شود. ‏مسئولان کارآزموده در حوزه ارز، دارو و تجهیزات پزشکی به دنبال حل مشکلات هستند. در این شرایط، سیاست‌های کلی وزارت ‏بهداشت، کاهش آسیب به مردم و ارائه دهندگان خدمات است. کل نظام سلامت از بیمارستانها تا وزارت بهداشت و صنعت و ‏تجهیزات، برای سلامت مردم کار می‌کنند و در نتیجه هر چه در تناقض با سلامت مردم باشد، باید از اولویت خارج شود. در همین ‏راستا از صنعت نیز به صورت معقول دفاع می‌کنیم، زیرا در شرایط بحران، صنعت داخلی باید به کمک سیستم کشور بیاید.‏‏* بسته خدمات طرح تحول سلامت کوچک نمی شودحریرچی در پاسخ به سوالی درباره بودجه وزارت بهداشت برای سال آینده گفت: در حال حاضر در مرحله‌ای هستیم که دستگاه‌های ‏مختلف پیشنهادهای خود را به سازمان برنامه و بودجه ارائه کرده و این سازمان پیشنهادها را بررسی می‌کند. بعد از بررسی‌های این ‏سازمان و تصویب، بودجه به هیئت دولت می‌رود و امیدواریم قبل از 15 آذر، لایحه تقدیم مجلس شود.‏وی ادامه داد: به هیچ عنوان بسته‌های فعلی طرح تحول سلامت کوچک نمی‌شود و اصلاحات لازم در مورد برخی بسته‌های طرح ‏تحول سلامت انجام شده و حمایت از بیماران ادامه پیدا خواهد کرد. در جاهایی که مازاد هزینه وجود دارد و مبتنی بر راهنماهای بالینی ‏و استانداردها خدمات ارائه نمی‌شود، اقدامات زیادی در حال انجام است که امیدواریم با توجه به منابع جدید حاصله بتوانیم خدمات ‏جدیدتری نیز به مردم ارائه کنیم.‏سخنگوی وزارت بهداشت افزود: حدود 80 تا 82 درصد پرداختی از جیب مردم در حال حاضر مربوط به خدمات سرپایی است که با ‏اقداماتی که در دست انجام است، حدود 250 کلینیک ویژه در کشور راه افتاده و بقیه این کلینیک‌ها تا پایان سال راه می‌افتد.‏‏* تعرفه‌های پزشکیمعاون وزیر بهداشت در پاسخ به سوالی درباره تعرفه‌های پزشکی نیز گفت: با توجه به پیش‌بینی‌ها و شرایط اقتصادی کشور، سازمان ‏نظام پزشکی و اکثر انجمن‌های علمی پزشکی اعتقاد دارند که امکان تغییر در دستمزدها در سال جاری ممکن نیست. البته درباره ‏هزینه‌های پشتیبانی مثل غذای بیماران، حمل و نقل و غیره مشکلاتی وجود دارد که نیازمند تغییر در تعرفه است.‏* آمار اخیر دیوان عدالت اداری و شکایت‌ها علیه وزارت بهداشتحریرچی در ادامه این نشست خبری درباره آمار اخیر دیوان عدالت اداری در خصوص شکایت‌ها علیه وزارت بهداشت اظهار داشت: ‏اکثر شکایت‌ها علیه وزارت بهداشت، شکایت‌هایی بوده که کارکنان وزارت بهداشت انجام دادند و اکثر این شکایت‌ها درباره نحوه ‏پرداخت بوده است. به طور مثال ۱۰ درصد شکایت‌ها مربوط به پرداخت وجوه مرخصی مناطق محروم، ۹ درصد مربوط به الزام ‏پرداخت فوق العاده، ۷ درصد الزام پرداخت حق بیمه بوده است. در شش ماهه اول ۹۶ تعداد ۱۲۴ شکایت درباره حقوق و مزایای ‏معوقه داشتیم که امسال این میزان ۸۳۷ مورد شده است.‏وی افزود: این طور نیست که شکایت مردم از پزشکان و بیمارستان‌ها یا تخلفات بهداشتی و درمانی افزایش یافته باشد.‏‏*توصیه‌ها برای مراسم اربعینسخنگوی وزارت بهداشت با اشاره به ایام اربعین گفت: کسانی که می‌توانند در مراسم پیاده‌روی اربعین شرکت کنند، آمادگی جسمانی ‏خود را تقویت کنند، زیرا سفر سنگینی خواهد بود و باید آمادگی جسمانی در این زمینه وجود داشته باشد.‏وی ادامه داد: کسانی که دارو مصرف می‌کنند، حتما به میزان کافی داروهای خود را در این ایام همراه خود داشته باشند. همچنین حتما ‏دفترچه بیمه را همراه خود داشته باشند. البته کلیه خدمات بهداشتی و درمانی در آن طرف مرزها رایگان است.‏حریرچی اظهار داشت: افراد در پیاده روی اربعین حتما از غذای پخته شده استفاده کنند و به هیچ عنوان از آب غیر بسته‌بندی شده ‏استفاده نشود. حتما در ظروف یکبار مصرف یا لیوان شخصی از چای و مایعات استفاده کنند. در این ایام از مصرف سبزی و ‏کاهو و سالاد اجتناب شود. افرادی که می‌خواهند پیاده به این سفر بروند، پیش بینی زمان لازم را انجام دهند تا سر فرصت استفاده کنند. ‏مصرف مایعات زیاد در این ایام به علت گرمای هوا و تعریق انجام شود.‏‏*تزریق واکسن آنفلوآنزامعاون وزیر بهداشت درباره تزریق واکسن آنفلوآنزا نیز گفت: هر سال آنفلوآنزای خفیف تا متوسط و احتمالا شدید در برخی افراد اتفاق ‏می‌افتد. چند هفته قبل از وقوع شیوع آنفلوآنزا از این موضوع آگاه می‌شویم که اصولا در اواخر آبان و آذر اتفاق می‌افتد. توصیه ‏وزارت بهداشت این است که افرادی که در معرض خطر بیشتر هستند، مثل افراد بالای ۶۵ سال و خانم‌های باردار، افرادی که دچار ‏سرطان و تحت درمان هستند، پزشکان و پرستاران که در مسیر مواجهه متعدد با این بیماری هستند از این واکسن استفاده کنند.‏وی افزود: البته توصیه الزامی نمی‌شود افرادی که به پیاده روی اربعین می‌روند این واکسن را تزریق کنند.‏‏*نوبت‌گیری بیمارستان‌هاحریرچی در پاسخ به سوالی درباره مشکلات موجود درباره نوبت‌گیری بیمارستان‌ها اظهار داشت: یکی از روش‌های نوبت‌گیری این است ‏که مردم برای زودتر وارد شدن به مرکز درمانی از ۶ صبح مراجعه کنند. پیش‌بینی کردیم که ۶۰ درصد از نوبت‌گیری به صورت ‏تلفنی یا اینترنتی و ۴۰ درصد به صورت حضوری باشد.‏معاون وزیر بهداشت افزود: اگر کسی در روستا است یا نمی‌تواند با اینترنت کار کند، می‌تواند حضوری مراجعه کند.‏‏* بیش از ۹۹ درصد مردم نیازی به تزریق ویتامین ب ندارندسخنگوی وزارت بهداشت درباره استفاده نادرست از سرم و ویتامین‌های تزریقی گفت: هر لیتر سرم معادل ۴ لیوان آب است. هر لیتر ‏سرم نمکی، یک قاشق چایخوری نمک به اضافه ۴ لیوان آب دارد. هر سرم قندی نیز ۱۰ حبه قند و ۴ لیوان آب دارد. متاسفانه ‏بسیاری از مردم با کوچکترین ضعف مراجعه و درخواست تزریق سرم می‌کنند و در بسیاری از درمانگاه‌ها با انگیزه مالی، این ‏سرم‌ها تجویز می‌شود. تجویز سرم باید محدود به بیمارانی باشد که امکان دریافت خوراکی مایعات را ندارند.‏وی ادامه داد: درخواست تزریق ویتامین به تنهایی یا با سرم توسط بیماران نیز اشتباه است که توسط برخی درمانگاه‌ها به علت ‏انگیزه‌های مالی اجابت می‌شود. بیش از ۹۹ درصد مردم احتیاجی به تزریق ب ۱۲ و ب کمپلکس ندارند و با تغذیه پایین‌تر از ‏متوسط نیازی به دریافت این ویتامین‌ها ندارند. این یک رفتار غیرمناسب است که از ۲۰ هزار تومان تا ۲۰۰ هزار تومان هزینه ‏پرداخت می‌کنند.‏اجتمام * 9482 * 3063            "}