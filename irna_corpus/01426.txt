{"onTitr":"","titr":" سهم موقوفات قرآنی سیستان و بلوچستان تنها یک درصد است","describe":" زاهدان - ایرنا - رئیس اداره امور قرآنی اداره کل اوقاف و امور خیریه سیستان و بلوچستان گفت: مجموع موقوفات ثبت شده این استان حدود پنج هزار است که تنها یک درصد آن یعنی 50 موقوفه به امور قرآنی اختصاص دارد.", "text":"مرتضی کوچکی روز پنجشنبه در گفت و گو با خبرنگار ایرنا اظهار داشت: از آنجایی که نشر قرآن و معارف کلام وحی در جامعه دارای اهمیت زیادی است ضروریست واقفان سیستان و بلوچستان به این بخش توجه ویژه ای داشته باشند.وی بیان کرد: سیستان و بلوچستان به گواه بسیاری از کارشناس، استان حافظان قرآن شناخته می شود.رئیس اداره امور قرآنی اداره کل اوقاف و امور خیریه سیستان و بلوچستان گفت: این نهاد با توجه به منویات رهبر معظم انقلاب طرح های متنوعی را در حوزه قرآن نظیر دوره های تربیت مربی و طرح حافظان قرآن کریم به اجرا درآورده است به طوری که سالانه حدود 15 هزار نفر در این استان تحت پوشش برنامه های قرآنی قرار می گیرند.وی آموزش، تبلیغ و ترویج را سه حوزه فعالیت اداره کل اوقاف و امور خیریه سیستان و بلوچستان در حوزه قرآن ذکر کرد و افزود: تنها را برای محفوظ ماندن در برابر تهاجمات دشمنان و سعادت بشریت توسل به قرآن است.به گزارش ایرنا سیستان و بلوچستان به گواه بسیاری از کارشناسان مسائل دینی و اجتماعی یکی از استان های برتر کشور در زمینه فعالیت های قرآنی به حساب می آید به طوری که علاقه مندی به علوم دینی، عشق به اسلام و قرآن و پیامبر (ص) و اهل بیت عصمت و طهارت (ع) در جای جای این استان موج می زند و مردم مومن، خداجو و عاشق و دلباخته آن از هر فرصتی برای فراگیری مسائل دینی به ویژه حفظ قرآن کریم بهره می برند.تربیت افزون بر 50 هزار نفر حافظ قرآن، برگزاری دوره ها و کلاس های متعدد و محافل قرآنی و وجود صدها مسجد و حسینیه و تکیه، سیستان و بلوچستان را به استان حافظان قرآن تبدیل کرده است.7316**3213            "}