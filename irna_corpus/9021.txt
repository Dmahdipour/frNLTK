{"onTitr":"","titr":" دانش آموزان البرز مهارت فرا می گیرند","describe":" کرج-ایرنا-مدیر کل آموزش و پرورش البرز اعلام کرد که در اجرای طرح ملی ایران مهارت ، تفاهمنامه  همکاری با اداره کل آموزش و پرورش استان منعقد شد.", "text":"« طرح ملی ایران مهارت سال تحصیلی گذشته در استان البرز و 7 استان دیگر به صورت آزمایشی اجرا شدکه دراین طرح دانش آموزان 10 درصد مدارس  این استان ها تحت پوشش آموزش های مهارت آموزی قرار گرفتند.» خسرو ساکی روز پنجشنبه در گفت و گو با ایرنا افزود: این تفاهمنامه به منظورعملیاتی کردن راهکار 6-1 سند تحول بنیادین آموزش و پرورش و بند 6حوزة تربیت و یادگیری کار و فناوری برنامه درسی ملی صورت گرفت.وی ادامه داد: پارسال طرح ملی ایران مهارت با همکاری آموزشگاه های فنی و حرفه ای آزاد در طول سال تحصیلی  یا به صورت تراکمی در روزهای پنجشنبه و ایام تابستان اجرا شد که امسال نیز این رویه ادامه می یابد.مدیرکل آموزش و پرورش البرزگفت: طبق این تفاهمنامه و براساس طرح ملی ایران مهارت ، دانش آموزان مهارت های  16 گانه در رشته های گرافیک، صنایع دستی، سینما، هنر نقاشی، طلا و جواهر، معماری و عمران، فناوری و اطلاعات، طب سنتی، پوشاک، صنایع غذایی ، هنرهای تزئینی ، مالی و اداری، رباتیک،  کارآفرینی ، گردشگری و صنایع خودرو می آموزند که سال تحصیلی گذشته این مهارت ها درمدارس منتخب البرز آموزش داده شد.وی بیان داشت: امسال در قالب طرح ملی ایران مهارت برای دانش آموزان البرزی 104 پودمان در 21 دپارتمان مهارتی در حوزه فعالیت های انجمن صنفی و آموزشگاه های آزاد و دولتی  به اجرا در می آید.ساکی اظهار داشت: کاهش آمار بیکاری از اهداف  مهم این طرح به شمار می رود که  گامی برای فرهنگسازی و مهارت آموزی دانش آموزان است.وی  دوره مهارتی این طرح را بین 60 تا 100 ساعت ذکر کرد و افزود: در این دوره دانش آموزان پایه هفتم 20 ساعت ، پایه هشتم 20 ساعت و دانش آموزان پایه نهم 40 ساعت مهارت های فنی حرفه ای می آموزند.وی تصریح کرد:  سال گذشته حدود پنج هزار دانش آموز مقطع متوسطه دوره اول البرز در قالب طرح ملی ایران مهارتحت پوشش آموزش مهارت ورود به بازار کار قرار گرفتند.ساکی یادآور شد: برای دانش آموزان در پایان دوره گواهینامه مهارت صادر می شود.استان البرز 444 هزار و 500 دانش آموز دارد.2819/ 6155            "}