{"onTitr":"","titr":" تهاتر'مدل شوروی' اروپا برای دور زدن تحریم های ایران","describe":" مادرید- ایرنا- تارنمای ال کنفیدنسیال در گزارشی نوشت: اتحادیه اروپا بزودی طرح 'خودروی اهداف ویژه'، مکانیسمی که به منظور تبادل کالا و خدمات با ایران با هدف دور زدن تحریم های آمریکا تهیه شده را رونمایی خواهد کرد.", "text":"به گزارش روز جمعه ایرنا، این تارنما افزود: کارشناسان معتقدند که تاثیرات این ساز و کار محدود خواهد بود. شرکت های فرانسوی هزینه نفت خریداری شده از ایران را با این مکانیسم پرداخت می کنند. ال کنفیدنسیال ادامه داد: در واقع این سیستم به منظور جلوگیری از استفاده از دلار در معاملات میان دو طرف می باشد تا بدین ترتیب خریدار و فروشنده از تحریم های احتمالی آمریکا محفوظ بمانند. این رسانه خاطرنشان ساخت که این طرح پیشنهادی اتحادیه اروپا، چین، روسیه و انگلستان برای حفظ ایران در برجام می باشد، هر چند ایرانی ها هشدار داده اند که در صورت عدم کارآمدی این طرح از برجام خارج خواهند شد. به نوشته این تارنما، طرح مذکور شبیه ساز و کاری است که اتحاد جماهیر شوروی در جنگ سرد از آن استفاده می کرد که البته اتحادیه اروپا از این طرح سه هدف را دنبال می کند؛ حفظ صادرات نفت خام ایران، تامین کالاهای مورد نیاز این کشور و حفظ برجام. این رسانه اسپانیایی تصریح کرد: تحلیلگران معتقدند که انتظارات از این طرح محدود است زیرا صرفا شرکت های کوچک و متوسط در قالب این طرح با ایران همکاری خواهند کرد. اروپام *5*491**1485            "}