{"onTitr":"","titr":" آذری جهرمی: گزارش مذاکره با تلگرام منتشر می شود","describe":" تهران- ایرنا- وزیر ارتباطات و فناوری درباره مباحث مطرح شده مبنی بر مذاکره با مدیران تلگرام، تاکید کرد که هیچ اقدام و بحث تازه ای در این زمینه مطرح نیست و گزارش آن منتشر خواهد شد.", "text":"به گزارش ایرنا، «محمدجواد آذری جهرمی» روز چهارشنبه در حاشیه مراسم افتتاح نوزدهمین نمایشگاه مخابرات و اطلاع رسانی در جمع خبرنگاران، وی افزود: دیروز بحثی در کمیسیون صنایع مجلس مطرح شد درباره طرح تحقیق و تفحص نمایندگان از مذاکرات با تلگرام که ادعا شده محرمانه بوده است؛ نمایندگان ما حضور یافته و توضیح داده شد.وی گفت: باوجود ادعای مطرح شده، مذاکرات محرمانه نبوده و با دستور دادستان وقت و کمیته تعیین محتوای محرمانه مذاکرات انجام و گزارش آن نیز منتشر خواهد شد.** تحریم و قطعی اینترنت بعید استاطلاعات تحریم و قطعی اینترنت را بعید دانست و گفت: برای مقابله با تحریم‌ها در وزارت ارتباطات و مرکز ملی فضای مجازی کمیته‌های موازی تشکیل شد تا برنامه های مختلف بررسی شده و برای بدترین حالت‌های ممکن حاضر باشیم.موضوع قطع کامل اینترنت را بسیار غیرمحتمل می‌دانیم و معتقدیم تحریم‌ها بیشتر از این نمی‌تواند محدودیتی را ایجاد کند؛ با این حال آمادگی‌های لازم در این خصوص اندیشیده شده و مشکلی نیست.وی ادامه داد: آنچه در عمل اتفاق افتاده این است که بسیاری از سرویس‌های ابری، ارایه خدمات به سرویس‌های ایرانی را متوقف کرده‌اند. فضای ابری، مجموعه ای از رایانه های به هم متصل است که به عنوان یک سیستم واحد عمل می کنند. در این حالت هر کاربر تنها با اتصال به این سیستم و بدون نصب برنامه خاصی قادر خواهد بود تا از یک یا چند سرویس مختلف استفاده کنند.وزیر ارتباطات افزود: یک سری سرویس‌های بی.تو.بی (B2B - بنگاه به بنگاه) پس از تحریم‌ها به ویژه در حوزه صدور گواهینامه‌های SSL محدودیت‌هایی اعلام شد. این گواهینامه ها یک استاندارد وب برای کدکردن اطلاعات بین کاربر و وب سایت است. ** تغییر روند به سمت جایگزینی اروپا به جای سرویس‌های آمریکاییآذری جهرمی اظهارداشت: مجموع سرویس‌های خدماتی ایرانی (از نظر hit و نه حجم ترافیک) که در سرویس‌های خارجی میزبانی می‌شد حدود هفت درصد بود که اکنون به 2 درصد رسیده است. از سوی دیگر روند به سمت استفاده از سرویس‌های اروپایی به جای آمریکایی در حال تغییر است.وزیر ارتباطات گفت: به طور کلی آن چیزی که بیشتر صنعت ارتباطات و فناوری اطلاعات را دچار مشکل کرد نوسانات ارز بود که البته به رونق صنعت در داخل کمک کرد.** قطع شدن واردات گوشی همراه مسافر رد شدوزیر ارتباطات درباره قطع شدن واردات گوشی مسافری از روز شنبه آینده (14 مهر) گفت: روند واردات گوشی مسافری قطع نمی شود بلکه اصالت مسافر بودن واردکننده مشخص می شود.وی ادامه داد: به دلیل متصل نبودن سامانه تردد نیروی انتظامی و سامانه گمرک، تاکنون تشخیص مسافری بودن فرد ممکن نبود که اکنون این موضوع محقق شده است.آذری جهرمی افزود: بنابرین از روز شنبه هر فردی با هر پاسپورتی نمی تواند به صرف مسافر بودن گوشی وارد کند بلکه ابتدا اصالت این فرد احراز می شود.وزیر ارتباطات درباره کاهش قیمت گوشی به دلیل افت نرخ ارزهای عمده گفت: هنوز قیمت ها به دلیل کمبود کالا در بازار کاهش نیافته است.وی درباره رایزنی با مقام های قضایی برای تعیین تکلیف گوشی هایی که مدیران شرکت های آنها در بازداشت هستند، گفت: هنوز پاسخ مثبت به این موضوع داده نشده است.وی گفت: اکنون 30 درصد حباب در بازار گوشی ناشی از کمبود کالا است که این میزان زیاد است.وزیر ارتباطات گفت: بازار به یک میلیون گوشی تلفن همراه نیاز دارد و تلاش می شود با همکاری وزارت صنعت شرکت های توانمند بیشتری با ساز و کار مناسب واردات را انجام دهند.** یک معاون و دو مشاور بازنشسته اندآذری جهرمی درباره قانون منع بکار گیری بازنشستگان در وزارت ارتباطات گفت: رسول سرابیان رییس سازمان فناوری اطلاعات تنها معاون بازنشسته این وزارتخانه است و صادق بیک پور و محمود خسروی که مشاوران وزارت هستند نیز جزو بازنشسته ها به شمار می روند که هستند که جایگزین آنها به زودی معرفی می شود.** پرونده های جدید ارزش افزوده معرفی می شوندوزیرارتباطات به استفاده از هوش مصنوعی در سامانه 195 که منجر به افشای فعالیت خلاف شرکت ها در ارزش افزوده شد، اشاره کرد و گفت: تاکنون 6 شرکت با 100 خدمت ارزش افزوده شناسایی شده اند که حدود 2 میلیون مشترک را ناخودآگاه عضو کرده بودند.وی افزود: با اقدام های صورت رفته 33 میلیارد تومان پول مردم برگشت داده شد و پرونده این 6 شرکت به مقام قضایی ارجاع شد.آذری جهرمی از شناسایی پرونده های جدید خبر داد که شرکتی با طراحی برنامه ترم افزاری تلفن همراه مشترکان را عضو سرویس های ارزش افزوده می کند. وی گفت: بررسی ها در این زمینه شروع شده و با کامل شدن اطلاع رسانی می شود.به گفته وی با شفاف سازی صورت گرفته جلوی فساد در این بخش گرفته شد.اقتصام**2078**9132** 2023            "}