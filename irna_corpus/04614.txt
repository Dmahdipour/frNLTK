{"onTitr":"","titr":" زنجان با 21 کشتی گیر در مسابقات قهرمانی کشور حاضر می شود","describe":" زنجان - ایرنا - مسئول روابط عمومی هیات کشتی استان زنجان، گفت: تیم زنجان با 21 کشتی گیر منتخب و برتر در رقابت های قهرمانی کشتی فرنگی جوانان و بزرگسالان کشور شرکت می کند.", "text":"مسعود بهمنی، روز دوشنبه در گفت و گو با خبرنگار ایرنا، افزود: این رقابت ها از 18 تا 27 مهر جاری به میزبانی ایلام، برگزار خواهد شد.وی اظهار داشت: کشتی گیران جوان شرکت کننده در این مسابقات در اوزان 55- 60- 63- 67- 72- 77- 82- 87- 97- 120 کیلوگرم بر روی تشک خواهند رفت.بهمنی با بیان اینکه زنجان در این رقابتها با 11 کشتی گیر جوان و آماده، پا در میدان خواهد گذاشت ادامه داد: مهدی شمس، امیرمحمد محمدی، مجید حسنخانی، سینا اکبری، امیرمحمد حسنی، علی عبدی، احمدرضا حیدری، رضا نجفی و امیرحسین کمالی به ترتیب در اوزان 55- 60- 63- 67- 72- 77- 82- 87- 97- کیلوگرم و کیان اکبری و مهدی اقبالی نیز در وزن 120 کیلوگرم، رقابت خواهند کرد.وی به نفرات تیم زنجان در رقابت های بزرگسالان اشاره کرد و افزود: این مسابقات نیز در اوزان 55- 60- 63- 67- 72- 77- 82- 87- 97- 130 کیلوگرم برگزار می شود که زنجان به ترتیب و با ترکیب حسین عباسی، محمدجعفری، مهدی یاری فر، محمد کمالی، علی طاهری، مهدی عباسی، محسن شامی، حسین عینلو، داوود فلاح و محمدرضا حسین پور، به مصاف حریفان خواهد رفت.به گفته دبیر هیات کشتی استان زنجان، اکبر نصیری از داوران درجه یک بین المللی این رشته ورزشی زنجان نیز به عنوان داور در مسابقات جوانان قضاوت خواهد کرد.وی افزود: ناصر سهامی و عمران محمدی به عنوان مربی و رشید محمدی نیز به عنوان سرپرست، تیم جوانان را و نوح الله امیرخانی و علی جعفری به عنوان مربی و داوود مغانلو به عنوان سرپرست، تیم بزرگسالان زنجان را هدایت و همراهی خواهند کرد.بهمنی تصریح کرد: حضور در این رقابت ها نیازمند هزینه بود که با تلاش مسئولان هیات، تیم کشتی زنجان با حمایت های مالی مسئولان شهر زنجان، عازم این پیکارها می شود.6084/6085            "}