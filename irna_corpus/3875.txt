{"onTitr":"","titr":" ارزش اقتصادی محصول برنج سیروان 380 میلیارد ریال است","describe":" ایلام - ایرنا - مدیر جهاد کشاورزی سیروان پیش بینی کرد سه هزار و 800 تن برنج سفید به ارزش اقتصادی 380 میلیارد ریال از شالیزارهای این شهرستان به بازارهای مصرف داخل و خارج استان عرضه شود.", "text":"احمد محمدی روز سه شنبه در گفت و گو با خبرنگار ایرنا اظهار داشت: سطح زیر کشت برنج در این شهرستان یک هزار و 150 هکتار است که از این میزان برنج احتمال تولید 6 هزار و 300 تن شلتوک دور از ذهن نیست. وی افزود: در حال حاضر 13 دستگاه کمباین مخصوص برداشت برنج در سطح شهرستان سیروان مشغول برداشت محصول شالیزارهای این شهرستان هستند.به گفته محمدی طی بازدید کارشناسان از مزارع برنج شهرستان، تلاش شده این تعداد کمباین به صورت عادلانه در سطح مزارع شهرستان مستقر شوند و همه نقاط شهرستان را پوشش دهند.محمدی یادآور شد: کارخانه برنج کوبی صنعتی و سنتی موجود در شهرستان سیروان کار خشک کردن شلتوک و سفید کردن برنج را در شهرستان انجام می دهد.وی اضافه کرد: برنج تولید شده علاوه بر مصرف داخلی شهرستان سیروان، به مرکز استان و سایر استان های همجوار نیز صادر می شود.عنبربو و شمشیری از ارقام برنج کشت شده در این منطقه هستند که به علت طعم و بوی مطلوب و نیز سالم بودن محصول، بیشتر مردم استان ایلام و سایر استان های کشور متقاضی مصرف این نوع برنج محلی هستند.هرچند در سال های اخیر به علت کمبود منابع آبی یکی از سیاست های اصلی وزارت جهاد کشاورزی عدم حمایت از تولید برنج در شالیزارهای استان های مختلف کشور (بجز استان های شمالی ) و جایگزینی کشت برنج با محصولات با نیاز آبی کمتر است اما زارعان ایلامی همچنان به کشت برنح پرطرفدار محلی می پردازند. 7172/6119            "}