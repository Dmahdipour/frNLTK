{"onTitr":" معاون وزیر کشور:    ","titr":" رایزنی برای گشایش مرز دهلران در ایام اربعین جریان دارد","describe":" ایلام- ایرنا - معاون عمران و توسعه شهری و روستایی وزیر کشور از ادامه تلاش و رایزنی برای گشایش مرز چیلات دهلران در جنوب نوار مرزی استان ایلام با عراق برای تردد زائران اربعین خبر داد.", "text":"به گزارش ایرنا، مهدی جمالی نژاد روز جمعه در جریان بازدید از زیرساخت های نقطه مرزی چیلات شهرستان دهلران اظهار داشت: با توجه به مهیا شدن زیرساخت های ضروری برای راه اندازی خروجی مرزی چیلات در 30 کیلومتری شهر دهلران  رایزنی برای موافقت طرف عراقی برای گشایش این مرز بیشتر می شود.رییس کمیته زیرساخت ستاد اربعین در وزارت کشور افزود: با 360 میلیارد ریال هزینه  اقدام های  مهمی در حوزه تامین راه، آب و برق و فیبرنوری مرز چیلات و مهیا شدن این مرز برای تردد زایران انجام شده است.وی گفت: بهسازی 10 کیلومتر از مسیر جاده دسترسی به چیلات باقی مانده که هم اکنون  و بهسازی آسفالت آن جریان دارد.معاون عمران و توسعه شهری و روستایی وزارت کشور خاطر نشان کرد: به منظور تسهیل تردد زائران اقدام های خوبی  در حوزه زیرساختی مناطق مرزی محل تردد زائران اربعین به خصوص در استان ایلام انجام شده است.وی به موافقت دولت ایران و عراق در خصوص بازارچه مرزی چیلات هم اشاره کرد و افزود: تلاش می شود در خصوص مرز چیلات نیز مسایل و موضوعات را به وزارت خارجه منتقل  و از این طریق پیگیری ها دنبال شود.اون جدید وزیر کشور در نخستین سفر استانی خود، اقدامات کمیته زیرساخت ستاد مرکزی اربعین حسینی در استان‌های خوزستان، ایلام و کرمانشاه را بررسی می‌کند.مهدی جمالی‌نژاد که هفته جاری به عنوان معاون وزیر کشور معرفی شد به عنوان اولین سفر استانی و کاری خود دراین سمت راهی  مناطق مرزی جنوب غربی کشور شده تا از  آمادگی‌های زیرساختی ایجاد شده در  مرزهای  خوزستان ، ایلام و کرمانشاه  بازدیدکند.بررسی اقدامات دستگاه‌های اجرایی در حوزه زیرساخت اعم از راه‌های مواصلاتی، شبکه‌های آب و برق، تکمیل پایانه‌های مرزی، تکمیل پارکینگ‌های خودروهای شخصی و عمومی و پیشرفت فیزیکی سایر پروژه‌های مرتبط با زیرساخت  از جمله موارد بررسی معاون وزیر کشور  در بازدید از مهران و دهلران است.معاون عمرانی استاندار ایلام نیز در این بازدید گفت: استان ایلام سالانه میزبان حدود چهار میلیون و 500 هزار زائر و دارای پنج مسیر اصلی منتهی به مرز است.احمد کرمی با اشاره به 28 کیلومتر مسیر دسترسی به مرز چیلات گفت: 10 کیلومتر از این مسیر در مرحله زیرسازی  بوده و جهت آسفالت نیازمند قیر است.وی به 2 محدوده 200 هکتاری برای توسعه گردشگری چیلات اشاره کرد و گفت: گشایش بازارچه و مرز چیلات برای استان و کشور تاثیرگذار است.استان ایلام با 430 کیلومتر نوار مرزی،در محدوده شهرستان های دهلران ، مهران و ایلام با سه استان شرق عراق همجوار است.مهران به عنوان تنها خروجی فعال مرزی ایلام در چند سال گذشته کانون اصلی تردد زائران عتبات عالیات ایران وعراق بوده است.7175/6034            "}