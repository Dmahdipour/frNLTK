{"onTitr":"","titr":" 32 هزار و 500 تن محصول کشاورزی از مرز بازرگان صادر شد","describe":" ارومیه- ایرنا- مدیر جهاد کشاورزی ماکو گفت: در نیمه نخست امسال 32 هزار و 500 تن محصول کشاورزی از مرز بازرگان به کشورهای مختلف صادر شد.", "text":"به گزارش ایرنا، قاسم تاروردی زاده روز سه شنبه در گفت و گو با خبرنگار ایرنا بیان کرد: پوست پسته، گردو، هندوانه و سیب از جمله اقلام صادراتی از مرز بازرگان به شمار می رود.وی اضافه کرد: ترکیه، اروپای شرقی، لبنان، بلغارستان، یونان و مولداوی کشورهای مقصد صادرات محصولات کشاورزی از مرز بازرگان را تشکیل می دهد.وی افزود: در این مدت  126هزار و  426 تن محصول کشاورزی شامل موز، توتون و الوار رش از طریق مرز بازرگان وارد کشور شده که از جمله مهمترین مبادی این کالاهای وارداتی می توان به آلمان، اکوادور، ترکیه، هلند، بلژیک، بلغارستان، گرجستان، ترکمنستان، فرانسه و لهستان اشاره کرد.مدیر جهاد کشاورزی ماکو ادامه داد: همچنین حدود 14 هزار تن انواع محصولات کشاورزی از طریق این مرز به کشورهای افغانستان، ترکمنستان، عراق، جمهوری آذربایجان و ازبکستان ترانزیت شده است.تاروردی زاده گفت: واحد قرنطینه گیاهی مستقر در گمرک بازرگان از تمام این محصولات نمونه برداری و مجوزهای لازم را صادر کرده است.به گزارش ایرنا، منطقه آزاد ماکو به لحاظ محدوده جغرافیائی شامل شهرستان های ماکو، شوط، پلدشت و شهر مرزی بازرگان بوده و در منتهی الیه شمال غرب کشور واقع شده است.مساحت این منطقه حدود پنج هزار کیلومترمربع و جمعیت آن بر اساس نتایج سرشماری عمومی نفوس و مسکن سال 1395، حدود 200 هزار نفر است.منطقه آزاد ماکو به عنوان بزرگترین منطقه آزاد کشور دارای 140 کیلومتر مرز مشترک با کشور جمهوری آذربایجان و 130 کیلومتر مرز مشترک با کشور ترکیه است.7132/2093            "}