{"onTitr":" رئیس سازمان حج و زیارت در گفت وگو با ایرنا:    ","titr":" صدور روادید اربعین آغاز شد","describe":" تهران- ایرنا- رئیس سازمان حج و زیارت، از آغاز صدور روادید برای زائران اربعین حسینی از امروز پانزدهم مهر ماه در سراسر کشور خبر داد.", "text":"حمید محمدی روز یکشنبه در گفت وگو با خبرنگار ایرنا افزود: صدور روادید اربعین حسینی از امروز در چهار کنسولگری ثابت و 19 دفتر کنسولگری موقت عراق در کشور آغاز شد و تا پایان روز شنبه پنجم آبان ماه ادامه خواهد داشت.رئیس سازمان حج و زیارت گفت: کنسولگری های ثابت عراق در شهرهای مشهد مقدس، تهران، کرمانشاه و اهواز مستقرهستند.وی خاطرنشان کرد: لازم است زائران اربعین پس از مراجعه به یکی از 2 هزار و 500 دفتر تحت پوشش سازمان حج و زیارت در سامانه سماح ثبت نام و پس از آن برای صدور روادید اقدام کنند.محمدی تصریح کرد: با توجه به هماهنگی های به انجام رسیده، زائران باید مبلغ 372 هزار تومان معادل 41 دلار برای صدور روادید، بهداشت و درمان و بیمه علاوه بر هزینه نام نویسی دفاتر اعلام شده پرداخت کنند.وی اظهار داشت: بر اساس هماهنگی های انجام گرفته با مسئولان عراقی، مدت اعتبار روادید زائران تا روز هفدهم آبان ماه (پایان ماه صفر) خواهد بود.رئیس سازمان حج و زیارت گفت: از زائران اربعین می خواهیم به هیچ عنوان بدون مدارک قانونی و روادید برای حضور در آیین اربعین به مرزها مراجعه نکنند زیرا هیچگونه امکان عبور غیرقانونی وجود نخواهد داشت.بر اساس اعلام قبلی مسئولان سازمان حج و زیارت در سال گذشته بیش از 2 میلیون زائر ایرانی برای حضور در آیین جهانی اربعین حسینی راهی عتبات عالیات شدند.اجتمام*1933*1834            "}