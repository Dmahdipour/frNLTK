{"onTitr":"","titr":" 'ماکسیم' در مهاباد پلمب شد","describe":" مهاباد- ایرنا- دفتر نخستین تاکسی اینترنتی مهاباد با عنوان ' ماکسیم' که بدون اخذ مجوز از شهرداری اقدام به فعالیت می کرد، پس از 2 ماه فعالیت با دستور دادستانی پلمب شد.", "text":"سرپرست سازمان مدیریت حمل و نقل شهرداری مهاباد روز پنجشنبه به خبرنگار ایرنا گفت: این تاکسی اینترنتی از بخش خصوصی مجوز فعالیت در فضای مجازی را داشت ولی به علت آنکه تاکنون موفق به اخذ مجوز از بخش حمل و نقل شهرداری نشده بود، پلمب شد. شیرکو نورانی ادامه داد: طبق قانون، سازمان مدیریت حمل و نقل بار و مسافر متولی نظارت بر فرآیندهای حمل و نقل بار و مسافر درون شهری است و هر شرکت یا نهادی که در این زمینه فعالیت می‌کند، ملزم به اخذ مجوز از این سازمان و پذیرش نظارت بر عملکرد خود است.وی اضافه کرد: شهرداری مهاباد بارها با ارسال نامه‌ به این شرکت اعلام کرده بود که حق جابجایی مسافر در شهر مهاباد را ندارد ولی این شرکت بدون توجه به این تذکر به فعالیت خود ادامه داد که در نهایت با پیگیری انجام شده دستور پلمب دفتر این شرکت از دادستانی اخذ گردید.نورانی یادآور شد: سازمان حمل و نقل شهری مهاباد قابلیت ارائه خدمات به صورت تاکسی اینترنتی به شهروندان را دارد و ارایه این خدمات به زودی در این شهرستان راه اندازی می شود.به گزارش ایرنا جمعی از رانندگان تاکسی تلفنی های مهاباد روز پنجشنبه با تجمع در مقابل دفتر این شرکت، اعتراض خود را نسبت به فعالیت آن اعلام کردند.شهر 168 هزار نفری مهاباد در مجموع دارای 505 دستگاه گردشی، 158 تاکسی خطی، 90 دستگاه ون، 915 تاکسی تلفنی، 42 دستگاه اتوبوس، 12 میدل باس و 6 مینی بوس است که کار حمل و نقل درون شهری را برعهده دارند.9903/6185/3072            "}