{"onTitr":"","titr":" امنیت بخش قابل توجهی از اقتدار یک نظام است","describe":" بوشهر- ایرنا- نماینده ولی فقیه در استان و امام جمعه بوشهر گفت: اقتدار در عرصه امنیتی بخش عظیمی از اقتدار یک نظام را تشکیل می دهد.", "text":"به گزارش ایرنا، آیت الله غلامعلی صفایی بوشهری روز سه شنبه در دیدار با جمعی از فرماندهان دریابانی استان بوشهر افزود: چنانچه امنیت دچار چالش شود اذهان مدیران، طراحان و ناظران متوجه حفظ و تصحیح عرصه امنیت می شود اما در صورت وجود امنیت تمامی فعالان عرصه توسعه و پیشرفت، مشغول کارهای عرصه خود می شوند.وی بیان کرد: امنیت یکی از مهم ترین زیرساخت های حیات بشری است و دشمنان همیشه در این اندیشه هستند که نظام را مورد هدف تخریب امنیتی قرار دهند.صفایی بوشهری تاکید کرد: تخریب امنیت در حوزه مرزبانی و دریابانی چالشی بزرگ در فضاهای ملی و بین المللی و حتی در همه ابعاد یک نظام محسوب می شود.امام جمعه بوشهر ادامه داد: تخریب امنیتی در دریا فوق العاده موثر است و در صورت وقوع یک نظام را دچار چالش می کند.وی گفت: چنانچه امنیت دریا دچار مشکل شود تخریب اقتصادی و سیاسی برای کشور به دنبال دارد.صفایی بوشهری تاکید کرد: دریابانی و مدیریت امنیت در دریا، یکی از مقوله های مهم و استراتژیک در عرصه امنیت پایدار یک کشور در همه عرصه ها است.وی اظهار داشت: هر مقدار مرزبانی دریایی ما تقویت شود امنیت کشور تقویت می شود در نتیجه باید در این رابطه تدبیری فوق روز داشته باشیم.نماینده ولی فقیه در استان بوشهر گفت: مرزبانی و دریابانی به شکل سنتی و مکانیکی بسیار آسیب زا است و باید در این عرصه، به تجهیزات و سیستم های روز و فوق روز مجهز شویم.وی گفت: مرزداری و مرزبانی یکی از ارکان امنیت در فضای ملی و بین المللی برای یک نظام است و تقویت مرزبانی دریایی کشور به منزله تقویت امنیت کشور به شمار می رود.در پایان این نشست تندیس شعار هفته نیروی انتظامی از طرف ولی الله رضایی نژاد فرماندهی دریابانی استان بوشهر به نماینده مقام معظم رهبری در استان و امام جمعه بوشهر اهدا شد.7212/6043            "}