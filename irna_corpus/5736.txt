{"onTitr":"","titr":" برق 5 روستای تنکابن و رامسر به علت خرابی راه قطع است","describe":" نوشهر- ایرنا - مدیرعامل شرکت توزیع نیروی برق غرب مازندران گفت که برق پنج روستای سیلزده تنکابن و رامسر به علت خرابی راه دسترسی قطع است.", "text":"کیوان فرح زاد روز یکشنبه در حاشیه بازدید از تاسیسات برقرسانی آسیب دیده شهرستان تنکابن در گفت و گو با خبرنگار ایرنا ، افزود: برق روستاهای 'پل طان ' ، 'یوسفآباد '  ، 'مهاجرآباد' ، 'شستا' از توابع تنکابن و 'گالش محله ' نیز از توابع شهرستان رامسر قطع است.بارندگی شدید همراه با سیلاب که از عصر جمعه در مازندران آغاز شد و تا ظهر امروز در بعضی از مناطق ادامه داشت خسارات زیادی به بخش های مختلف زیربنایی، راههای ارتباطی، تاسیسات برق رسانی، آبرسانی و بناهای مسکونی منطقه وارد کرده است.وی افزود: متاسفانه شدت بارندگی و سیل مهیب علاوه بر تخریب جاده ها، پل های دسترسی بین شهری و حوزه روستایی، خسارت سنگینی هم به شبکه، تاسیسات فشار متوسط ، ضعیف و پست های هوایی مجاور این جاده ها وارد کرد.فرح زاد اظهار داشت: عمده خاموشی ها در غرب مازندران برطرف شده و برق این روستاها نیز به محض ترمیم راه دسترسی وصل می شود.مدیر عامل شرکت توزیع نیروی برق غرب مازندران گفت: سیل و طوفان سبب پارگی و شکستگی پایه های تیر برق به طول حدود 15 کیلومتر شبکه 20 کیلوولت، 20 کیلومتر شبکه فشار ضعیف و نیز از بین بردن حدود 25 دستگاه پست هوایی و زمینی شد.فرح زاد، میزان خسارت های ناشی از سیل به تاسیسات برقرسانی غرب مازندران را حدود 45 میلیارد ریال اعلام کرد.وی خاطر نشان کرد که با اعزام 325 تیم اجرایی و عملیاتی این شرکت در مناطق سیلزده غرب مازندران نسبت به بازسازی و اصلاح تاسیسات برق رسانی مناطق آسیب دیده اقدام شد.شرکت توزیع نیروی برق غرب مازندران مستقر در نوشهر به بیش از 560 هزار مشترک منطقه غرب مازندران خدمات ارائه می دهد.7078 /1602/1899            "}