{"onTitr":" محسنی بندپی:    ","titr":" بیش از 2 میلیارد تومان برای فقرزدایی اختصاص یافت","describe":" قصرشیرین - ایرنا - سرپرست وزارت تعاون کار و رفاه اجتماعی ، از اختصاص 2 میلیارد و 200 میلیون تومان برای فقرزدایی و زیرپوشش قراردادن جامعه هدف به کمیته امداد امام (ره) و بهزیستی خبر داد.", "text":"به گزارش خبرنگار ایرنا، انوشیروان محسنی بندپی روز پنجشنبه در آیین افتتاح مرکز جامع  توابخشی سرپل ذهاب افزود: هم اکنون 39 هزار تن از افراد معلول و زنان سرپرست خانوار زیرپوشش خدمات بهزیستی قرار دارند که 20 هزار تن از معلولان جدید نیز به این آمار اضافه شدند که به تازگی از خدمات حمایتی برخوردار شده اند و اگر معلولی از غربالگری جا مانده نسبت به تحت پوشش قراردادن او اقدام خواهیم کرد.وی اظهار داشت : در کشورمان یک میلیون و 400 هزار معلول معلول وجود دارد که 65 درصد آن ها را مردان و 35 درصد را زنان تشکیل می دهند که 55 درصد معلولیت ها را جسمی ، ذهنی و حرکتی شامل می شود.به گفته وی، 2 هزار و 200 واحد مددجویان بهزیستی در مناطق زلزله زده تخریب شد که 712 واحد آن تکمیل و مابقی واحدهای روستایی افراد تحت پوشش نیز تا آذر ماه تحویل مالکان می شود و مابقی نیز در کمترین زمان تکمیل خواهد شد.معاون وزیر صنعت ، معدن و تجارت نیز مرکز جامع توانبخشی سرپل ذهاب را شامل بخش های کار درمانی ، گفتار درمانی ، فیزیوتراپی ، بینایی سنجی و شنوایی سنجی برای ارائه خدمات رسانی به افراد معلول در زیربنای یک هزار متر مربع خبر داد.مهدی کرباسیان هزینه اجرای این طرح را حدود 2 میلیارد و 500 میلیون تومان اعلام کرد.نماینده مردم قصرشیرین ، سرپل ذهاب و گیلانغرب در مجلس شورای اسلامی نیز گفت: برخی با سیاه نمایی و بزرگنمایی مشکلات در مناطق زلزله زده قصد زیرسوال بردن خدمات ارائه شده از سوی دولت را دارند که این به دور از انصاف است.فرهاد تجری افزود: دولت از ابتدای وقوع زلزله پای کار بوده و خدمات چشمگیری به مناطق مختلف آسیب دیده استان ارائه کرده و این اقدام ها همچنان ادامه دارد.وی اظهار داشت: در بازدید امروز وزیر صنعت ، معدن و تجارت از مناطق زلزله زده دستوراتی برای تامین مصالح مورد نیاز زلزله زدگان با هدف تسریع بخشیدن به ساخت و سازها و احیای واحدهای تولیدی و صنعتی صادر شد.مدیر کل بهزبستی استان کرمانشاه نیز گفت: با افتتاح مرکز جامع توانبخشی سرپل ذهاب به یک هزار و 200 معلول در این شهرستان و چهار هزار و 800 معلول در شهرستان های همجوار خدماتی همچون گفتار درمانی ، کاردرمانی ، فیزیوتراپی ، بینایی سنجی و شنوایی سنجی به منظور توانمند سازی معلولان در جامعه ارائه می شود.امید قادری افزود: از ابتدای وقوع زلزله 106 روانشناس نسبت به ارائه خدمات روانکاوی در مناطق زلزله زده پرداختند.وی گفت: استقرار پنج مرکز اورژانس اجتماعی و سه مرکز توانپزشکی و تحت پوشش قردادن 15 هزار و 500 خانوار و افتتاح 11 مهدکودک و رایگان کردن شهریه برای یک هزار و 200 نونهال زیر 6 سال در مناطق زلزله زده از خدمات اداره بهزیستی استان کرمانشاه است.وی از احداث 6 مرکز جامع توانبخشی در مناطق مختلف استان خبر داد که بزرگترین آن در سرپل ذهاب امروز به بهره برداری رسید و مابقی مراکز نیز تا دهه فجر امسال تکمیل خواهد شد.3012/7079/8066            "}