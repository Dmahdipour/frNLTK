{"onTitr":" کنفدراسیون فوتبال آسیا:    ","titr":" پرسپولیس بدنبال اولین صعود به فینال لیگ قهرمانان آسیا","describe":" تهران - ایرنا - تارنمای رسمی کنفدراسیون فوتبال آسیا در گزارشی از دیدار پرسپولیس و السد نوشت: پرسپولیس با برتری حیاتی که در بازی رفت مرحله نیمه نهایی لیگ قهرمانان آسیا کسب کرد، تلاش می کند برای اولین بار در تاریخ این باشگاه به فینال این مسابقات راه یابد.", "text":"به گزارش روز چهارشنبه ایرنا به نقل از تارنمای رسمی کنفدراسیون فوتبال آسیا، زلاتکو ایوانکوویچ دستیار سرمربی تیم پرسپولیس از تلاش های تیمش بعد از پیروزی سخت مقابل السد تمجید کرد.پرسپولیس در اواخر بازی و با وجود برتری السد، با ضربه پنالتی که علی علیپور به ثمر رساند، با نتیجه یک بر صفر به پیروزی دست یافت. این نتیجه برتری حیاتی را برای بازی برگشت در تهران در اختیار پرسپولیس قرار می دهد. پرسپولیس تلاش می کند برای اولین بار در تاریخ این باشگاه به فینال لیگ قهرمانان آسیا راه یابد. ایوانکوویچ گفت: بازی خیلی سختی بود. مالکیت بیشتر بازی در اختیار السد بود اما در محوطه جریمه ما شانس زیادی نداشتند. تیم ما به خوبی جنگید و قدرت خود را نشان داد. این نتیجه شانس خوبی برای راهیابی به فینال در اختیار تیم قرار می دهد.پرسپولیس در حالی در دوحه به میدان رفت که در سه بازی قبلی خارج از خانه در آسیا شکست خورده بود. آنها در مرحله گروهی در خانه السد با نتیجه سه بر یک شکست خورده بودند. پرسپولیس که در رقابتهای 2017 به نیمه نهایی راه یافته بود، در 2 بازی رفت مرحله حذفی مسابقات امسال مقابل الجزیره امارات و الدحیل قطر مغلوب شد، اما با نمایش قدرتمند در بازی برگشت به مرحله بعد صعود کرد. محرومیت کمال کامیابی نیا و محمد انصاری و مصدومیت حسین ماهینی سفر به دوحه را سخت تر کرد. ایوانکوویچ گفت: آمدن به دوحه و بازی مقابل السد به ویژه با توجه به مصدومیت ها و محرومیت های تیم سخت بود اما به خودمان باور داشتیم که می توانیم نتیجه خوبی بگیریم و با بهترین نتیجه ممکن به خانه می رویم. وی گفت: همیشه به بازیکنان باور داشتیم و با عملکرد خود این باور را نشان دادند. ما 20 بازیکن داریم که همه برابرند. پرسپولیس در هر پنج بازی خود در خانه در این رقابتها پیروز شده است و در حالی سه هفته دیگر در بازی برگشت به میدان می رود که اگر از شکست بگریزد اولین تیم ایرانی خواهد بود که از زمان صعود ذوب آهن در سال 2010، به فینال این مسابقات راه می یابد. ورزشی**1584**1597            "}