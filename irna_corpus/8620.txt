{"onTitr":"","titr":" 50 میلیارد ریال برای بازسازی ورزشگاه آزادی مهاباد هزینه شد","describe":" مهاباد- ایرنا- رییس اداره ورزش و جوانان مهاباد گفت: برای بازسازی ورزشگاه آزادی این شهرستان تاکنون 50 میلیارد ریال هزینه شده است.", "text":"قرنی مصطفی پور روز پنجشنبه با اشاره به بازسازی ورزشگاه آزادی مهاباد در 2 فاز افزود: بازسازی فاز نخست این ورزشگاه در نیمه دوم سال گذشته شروع شده و تاکنون از 80 درصد پیشرفت فیزیکی برخوردار است.وی ادامه داد: فاز نخست این بازسازی شامل خاک برداری، آماده سازی چمن، پیست دو و میدانی، جایگاه تماشاگران، بخش ویژه و رختکن است.مصطفی پور با اشاره به اینکه مرحله دوم بازسازی ورزشگاه آزادی مهاباد نیز آغاز شده است، بیان کرد: 90 میلیارد ریال اعتبار نیز برای اتمام فاز دوم شامل نصب دکل های برق اختصاص پیدا کرده است. وی با اشاره به قرارداد 18 ماهه ای که برای بازسازی این مجموعه منعقد شده است، افزود: بودجه تعیین شده برای بازسازی ورزشگاه مهاباد 170 میلیارد ریال است که می توان تا 25 درصد بر اساس نیاز طرح و تصویب پیمانکار اعتبار آن را افزایش داد و به 210 میلیارد ریال رساند.رییس اداره ورزش و جوانان مهاباد بیان کرد: بازسازی مرحله دوم در صورت تخصیص اعتبار به موقع در مدت یکسال انجام می شود.مصطفی پور اضافه کرد: ظرفیت ورزشگاه آزادی مهاباد با اتمام این طرح از 2 هزار نفر به هشت هزار نفر افزایش پیدا می کند.مهاباد با 237 هزار نفر جمعیت در جنوب آذربایجان غربی واقع است و 10 هزار و 500 بیمه شده ورزشی دارد.9903/6185/2093            "}