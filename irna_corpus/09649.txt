{"onTitr":"","titr":" پیش بینی ها از کاهشی بودن قیمت ارز حکایت دارد","describe":" استانها - ایرنا - بازار ارز که در چند ماه گذشته سیر صعودی در پیش گرفته بود از دو روز گذشته روند  معکوس به خود گرفت و پیش بینی ها حکایت از ادامه دار بودن مسیر کاهشی قیمت ارز است.", "text":"به گزارش روز چهارشنبه ایرنا، در شرایطی که به دلیل کاهش نرخ ارزهای عمده در بازار آزاد بیشتر صرافی ها از خرید ارز مردم خودداری می کنند، بانک مرکزی دیروز در اطلاعیه ای اعلام کرد که همه بانک های مجاز به انجام عملیات ارزی آماده خرید ارز از مردم هستند.نرخ ها در شبکه بانکی از ابتدای صبح امروز حرکت نزولی داشته به شکلی که از حدود 10 هزار و 500 تومان در ساعات آغازین معاملات اکنون به 9 هزار و 950 تومان بابت هر دلار رسیده است.اکنون تحلیل بازار ارز متفاوت‌تر از قبل است و چندان قابل پیش‌بینی نیست اما با توجه به اینکه نرخ ارز هیچ توجیه منطقی نداشته، باید کاهش یابد و در این میان تثبیت آن که بسیار با اهمیت است به دولت و ایجاد اعتماد مردم به توانایی در اقتصاد کشور بستگی دارد.پیش بینی ها حکایت از ادامه دار بودن مسیر کاهشی قیمت ارز است از همین رو تعدادی از بازاری ها که خود را متضرر این بازار می دانند سعی دارند با کارشکنی مانع کاهش بیشتر قیمت ها در بازار ارز شوند.گزارش رسیده از صرافی های شهرهای مختلف به شرح زیر است: ** تب فروش سکه و طلا در بجنورد فروکش کرد  رصد بازار طلا و جواهرات بجنورد، مرکز استان خراسان شمالی در روز چهارشنبه، نشان از فروکش کردن تب فروش سکه و طلا در این استان است.     فروشندگان طلا و جواهر در بجنورد با اشاره به کاهش 100 هزار ریالی قیمت هر گرم طلا نسبت به دیروز و رسیدن بهای هر گرم آن به چهار میلیون ریال، می گویند که این وضعیت باعث تردید مردم در فروش طلاهایشان شده است. مجید امیدوار، رئیس اتحادیه طلا و جواهرات بجنورد با بیان اینکه مراجعات شهروندان به طلافروشی ها برای استعلام آخرین قیمت خرید طلا و سکه بیشتر شده، اما با توجه به افزایش نسبی قیمت طلا، نه آنان تمایل چندانی برای فروش و نه طلافروشان نقدینگی و میلی برای خرید طلای آنان دارند. به نظر می رسد مردم از فروش دست نگاه داشته و منتظر تثبیت وضعیت بازار و مشخص شدن قیمت ها هستند. ** ارز در چهارمحال و بختیاری خرید وفروش نداشته استارز به ویژه دلار آمریکا در بازار شهرکرد مرکز چهارمحال و بختیاری روز چهارشنبه مانند روزهای گذشته  خرید و فروش نداشته است.    براساس این گزارش، قیمت خرید یک دلار آمریکا در صرافی های شهرکرد حدود 14هزار و 500تومان و فروش آن 15هزار تومان اعلام شده است. ** هیچ ارزی در زنجان خرید وفروش نمی شودزنجان در مجموع 2 صرافی مهرجو و نباتچیان را دارد که در مراجعه خبرنگار ایرنا، هر دو اعلام کردند که هیچ ارزی خرید و فروش نمی کنند.    این 2 صراف اضافه کردند: از روز گذشته هیچ ارزی را خرید و فروش نکرده اند به گونه ای که روز گذشته  10 مهر، حتی اقدام به تعطیلی مغازه ها کرده اند. این 2 صراف اظهار داشتند:  تا زمانی که قیمت ثابتی اعلام نشود، معامله ای هم انجام نخواهد شد .در مقابل این رویکرد صرافی های زنجان، پاساژ تهران که محل استقرار این 2 صرافی است، روز گذشته و امروز شاهد حضور جمعیت نزدیک به 50 نفری بود که به اذعان ماموران پلیس حاضر در پاساژ، این تعداد نسبت به سه شنبه کاهش یافته است. مردم حاضر در مقابل یا داخل پاساژ تهران، ابتدا از اینکه خود را خریداران و فروشندگان دلار معرفی کنند، خودداری کردند. یکی دیگر از حاضران گفت دلار را 15 هزار تومان خریداری کرده اما حاضر است آن را به قیمت 15 هزار و 500 تومان هم به فروش برساند.  ** قیمت ارز در اصفهان روند نزولی دارد   قیمت انواع ارز به ویژه دلار از که از 2 روز گذشته در بازار و صرافی های اصفهان روند نزولی داشته همچنان ادامه دارد و دارندگان ارز خانگی امروز چهارشنبه هم برای فروش راهی بازار و صرافی ها شدند.    از بعدازظهر روز دوشنبه قیمت انواع ارز به ویژه دلار در بازار کشور و اصفهان کاهش یافته است که به گفته صرافی های این استان ، قیمت دلار تا ساعت 10 صبح امروز چهارشنبه به حدود 80 هزار ریال رسید. جلوی صرافی های مرکز استان واقع در خیابان سپه و میدان امام ، شمار زیادی از فروشندگان دلار حضور دارند و برخی از صرافی ها نیز درب مغازه ها را همچون روز گذشته بستند و خرید و فروش انجام نمی دهند و به نداشتن ثبات در بازار اشاره دارند. برآیند اظهارات فروشندگان دلار در بازار غیر رسمی رقم هر دلار تا 70 هزار ریال هم اعلام می کنند اما آنچه که مهم است شتاب فروشندگان دلار است که تلاش مضاعفی دارند تا به هر طریق شده بفروشند.نیروهای انتظامی در خیابان یادشده اصفهان حضور دارند و برای برقرای نظم و امنیت نظارت دارند.** بازار سکه و ارز در آذربایجان غربی متوقف شده است  خرید و فروش ارز در آذربایجان غربی تا حدود زیادی متوقف شده است و به نظر می رسد دلالان در برابر کاهش قیمت مقاومت می کنند؛ آنان ادعا می کنند که دلار را به قیمت 14 هزار و 900 تومان خریداری و با نرخ 15 هزار و 600 تومان به فروش می رسانند.    دلالان در این بازار غیررسمی که در محله 'دوشابچی خانا' در ارومیه فعال است، دلار را به صورت محدود خریداری می کنند. خرید و فروش سکه نیز طی 2 روز گذشته در ارومیه متوقف شده است.** یزدی ها چشم به تابلوی خاموش صرافی ها دوخته اند    با وجودی که یک روز از فروکش کردن سیر صعودی قیمت ارزهای خارجی و طلا در بازار یزد می گذرد، هنوز عده ای همچنان چشم به تابلو خاموش صرافی ها دوخته اند، تا شاید افزایشی را در نرخ ها مشاهده کنند.    در شهر یزد سه صرافی دارای مجوز فعالیت است که از دیروز حوالی ظهر تاکنون خالی از مشتری است و با نصب نوشته ای خرید و فروش نداریم مانع ورود افراد به محل کارشان می شدند. اما، ظهر امروز (چهارشنبه)صرافی ها دلار آمریکا را تا 12 هزار تومان خریداری و 14 هزار تومان می فروختند. یکی از مسئولان صرافی های یزد  گفت: « اگر قصد فروش داری، سریع اقدام کن، قیمت ها لحظه ای کاهش می یابد و نمی توانم برای یک ساعت دیگر به شما قول خرید بدهم». به گفته محمدرضا نوری‌زاده رئیس اتحادیه طلا فروشان یزد هیجان بازار طلا در روزهای اخیر بسیار شدیدتر از بازار صرافی‌هاست و در واقع مردم بیشتر طلای آب شده و سکه خریدار هستند.  **  قیمت طلا، سکه و ارز در بازار قزوین  هر دلار آمریکا امروز چهارشنبه یازدهم مهر ماه در قزوین به قیمت 14 هزار و 500 تومان از سوی دلالان خریداری و با قیمت 15هزار تومان به فروش می رفت که نسبت به روز گذشته با افزایش قیمت روبرو بود. روز گذشته دلالان دلار را در قزوین 13 هزار تومان از مشتریان خریداری و 14 هزار و 800 تومان به فروش می رساندند. هرگرم طلای 18 عیار نیز امروز چهارشنبه به قیمت 412 هزار تومان در بازار طلافروشان قزوین در حال فروش است، این در حالی است که دیروز قیمت طلا در قزوین تا 320 هزار تومان نیز کاهش پیدا کرده بود. قیمت سکه نیز امروز 4 میلیون و 500 هزار تومان بود که نسبت به روز گذشته افزایش داشت. **رونق  بازار فروش دلار در کرمانشاه  بازار خرید و فروش دلار در خیابان گمرک کرمانشاه همچنان رونق دارد و مردم کماکان برای معامله به این خیابان می آیند.دلال های خیابان گمرک کرمانشاه ظهر چهارشنبه هر دلار امریکا را بین 14 هزار و 700 تومان تا 15 هزار و 100 تومان خرید و فروش می کنند.دلار تنها ارز مورد علاقه خریداران در خیابان گمرک است و دیگر ارزها در این بازار خرید و فروش نمی شوند.دلار فروش ها در تجمع هایی 40 تا 50 نفره در گوشه و کنار خیابان کنار هم جمع شده اند و گاها فردی با ایستادن بر یک بلندی قیمت مورد نظر خود برای خرید و فروش فریاد می زند.افرادی که جمعیت آنها شاید به بیشتر از 30 نفر برسد با در دست داشتن دستگاه های کارت خوان در گوشه و کنار این خیابان نشسته اند و دلارهای مردم را خریداری می کنند.روز گذشته هر دلار آمریکا با قیمت 13 هزار و 100 تومان در خیایان گمرک به فروش می رسید و دلال ها آن را از مردم با قیمت 12 هزار و 900 تا 13 هزار تومان خریداری می کردند.اما امروز بر خلاف روز گذشته دلال ها تمایل چندانی برای خرید دلار از مردم نداشتند  و بیشتر برای فروش به خیابان گمرک آمده بودند.** روند افزایش قیمت ارز در قم خرید و فروش ارز در قم طی روز گذشته تا ساعت 13 امروز چهارشنبه روند افزایش قیمت داشته به طوریکه روز گذشته هر دلار آمریکا تا 10 هزار تومان خرید و فروش می شد که امروز به حدود 15 هزار تومان رسیده است.    به گزارش خبرنگار ایرنا مستقر در اطراف حرم مطهر حضرت فاطمه معصومه(س) ، هم اکنون هر دلار در صرافی ها 15 هزار تومان به فروش می رسد و آنها هر دلار را نیز از فروشندگان 14 هزار تومان خریداری می کنند. همچنین دلالان ارز نیز درقم هر دلار را 14 هزار و 300 تومان خریداری کرده و 14 هزار و 800 تومان به فروش می رسانند، البته برخی دلالان نیز رقم ذکر شده را پایین می آورند تا مشتریان بیشتری را جذب کنند. خبرنگار ایرنا در رابطه به خرید و فروش ارز نیز گزارش داد: درحال حاضر جمعیت زیادی برای خرید و فروش ارز در هسته مرکزی شهر قم ( اطراف حرم مطهر ) حضور دارند و به دلیل اینکه بیشتر مشتریان از اتباع کشورهای عربی بویژه عراق می باشند، لذا خرید و فروش به دلیل نیاز مشتریان انجام می شود. **مردم همدان بر سر دوراهی خرید یا فروش دلار  کاهش نرخ دلار در 2 روز گذشته مردم همدان را به جنب و جوش انداخت به طوریکه شاهد هجوم مردم برای خرید و فروش دلار در صرافی های همدان بودیم. برخی از مردم که نگران کاهش ارزش پولشان هستند قصد فروش دارند اما بعضی هم که فکر می کنند دلار گرانتر می شود در تکاپوی خرید هستند. بسیاری از مردم که در کار دلار نیستند هم در تجمع ها حضور پیدا کرده و از وضعیت کنونی ابراز نگرانی می کنند. دلار در صرافی های همدان به نرخ 14 هزار و 700 تومان از مردم خریداری و به قیمت 15 هزار تومان فروخته می شود اما مردم همدان همچنان در خرید یا فروش برسر دوراهی تردید مانده اند. ** صرافی های کرمان نیمه تعطیل است صرافی های شهر کرمان همچون روز گذشته هیچگونه خرید و فروشی ندارند و در حقیقت  نیمه تعطیل هستند. ** بازار خرید و فروش ارز در سمنان غیرفعال است  بازار خرید و فروش ارز به دلیل جو روانی کاهش لحظه ای قیمت دلار، در سمنان غیرفعال است و صرافان با نصب تابلو در ورودی مغازه هایشان از پذیرش مشتری خودداری می کنند.    براساس مشاهده میدانی خبرنگار ایرنا در روز چهارشنبه، صرافی مرکز استان سمنان از حوالی ساعت هفت صبح تاکنون بسته است و مشتریان با مشاهده نصب تابلوی 'خرید و فروش ارز انجام نمی شود، لطفا سوال نپرسید' از خیابان همجوار صرافی در حال تردد هستند. به گفته یکی از صرافان، قیمت مشخصی برای خرید و فروش ارز در استان سمنان وجود ندارد و همچنین بیشتر طلا و جواهر فروشی های هم در بازار با وجود رفت و آمد مشتری، خرید و فروش طلا و سکه انجام نمی شود. بسیاری از طلافروشان نیز نوشته ' خرید و فروش سکه نداریم' بر در ورودی واحد خود نصب کرده اند. در دیگر بخش های بازار سمنان، روال عادی خرید و فروش ها جریان دارد.**وضعیت خرید و فروش دلار در بانه و مریوان فروشندگان دلار در بازار مریوان و بانه بویژه کسانی که بسیاری از سرمایه خود را به دلار تبدیل کرده اند برای فروش مقاومت نشان می دهند و موجب ادامه رکود در این بخش شده است.به گزارش خبرنگار ایرنا، مقاومت برای خرید و فروش در مریوان برخلاف دیگر شهرها موجب شده قیمت در حدود 14 هزار و 500 تومان باشد حتی در مقطعی دلار 15 تومان هم فروخته شود.در بانه هم خرید و فروش دلار صورت نمی گیرد و اگر کسی اقدام به خرید کند با قیمت 14 هزار و 700 تومان باید بخرد.رکود بر بازار ارز این دو شهرستان مرزی استان کردستان حاکم است و برغم اینکه قیمت در دیگر شهرهای کشور به مراتب کمتر از 14 هزار است ولی قیمت دلار در این دو شهرستان همچنان بیش از 14 هزار تومان تعیین شده است.    ** صرافان در تبریز تمایلی به فروش ارز ندارند  خیابان دارایی تبریز به عنوان مرکز اصلی استقرار صرافان و دلالان ارز امروز چهارشنبه شاهد جمع انبوهی از مردم است. دلالان و صرافان ارز را بین 10 هزار تا 12 هزار تومان می خرند و به 14 هزار تومان می فروشند؛ البته صرافان تمایلی به فروش ارز ندارند. ماموران نیروی انتظامی نیز برای تامین امنیت در محل حضور دارند، اما هیچ مداخله ای در اجتماع مردم ندارند.** خرید و فروش ارز در زاهدان راکد استوضعیت خرید و فروش ارز در بازار و صرافی های زاهدان به کلی راکد است و افراد بسیار کمی برای خرید و یا فروش به صرافی ها مراجعه می کنند.طبق گفته برخی از صرافی ها افراد خیلی کمی در زمینه خرید و فروش ارز به عنوان یک منبع درآمدی در زاهدان فعالیت می کنند و به همین دلیل در هیچ جای این شهر خبری از دلال ارز نیست.تنها وارد کنندگان و مسافران ارز خود را یا از بانک ها و یا از صرافی ها تهیه می کنند و در این بین دلالی وجود ندارد.بسیاری از صرافی های زاهدان تمایلی برای خرید و یا فروش ارز نداشته و حتی از دادن قیمت نیز خودداری می کردند.برخی از صرافی ها نیز هر دلار را به قیمت 14 هزار تومان خریداری و با قیمت 15 هزار تومان به فروش می رساندند.1352/1042            "}