{"onTitr":"","titr":" ستاد مدیریت بحران آستارا برای مقابله با سیل احتمالی تشکیل شد","describe":" آستارا - ایرنا - ستاد مدیریت بحران آستارا برای آمادگی مقابله با مشکلات احتمالی ناشی از بارش ها، سیل و آبگرفتگی روزهای آینده تشکیل شد.", "text":"به گزارش خبرنگار ایرنا معاون برنامه ریزی و امور عمرانی فرماندار آستارا روز پنجشنبه در جلسه این ستاد در فرمانداری گفت: دستگاه های متولی به لایروبی و پاکسازی رودخانه ها برای جلوگیری از طغیان اقدام کنند و دهیاران روستاهای مرزی جهت مقابله با سیلاب آماده باشند.کامبیز لقمانی مقدم افزود: باران شدید موجب ریزش سنگ و گل و لای کوه به محور آستارا-اردبیل می شود و راهداران و پلیس راه با آمادگی کامل، جاده را برای تردد در تعطیلات پایان هفته مهیا کنند.وی بیان کرد: در سال گذشته بارش باران و سیلاب به ایستگاه پمپاژ و تصفیه خانه بهارستان خسارت وارد کرد و شرکت آب و فاضلاب شهری با همکاری بخشداری مرکزی، برای پیشگیری از تکرار مشکل و قطعی آب اقدام کنند و آب های سطحی هدایت شود.وی ادامه داد: بحران و حادثه زمان مشخص ندارد و قصور در خدمات رسانی و رفع مشکلات مردم، از هیچ مدیری پذیرفته نیست.انور بی نیاز رئیس اداره راهداری و حمل و نقل جاده ای آستارا نیز در این جلسه با اشاره به بارش باران از فردا، از آمادگی راهداران برای تامین امنیت و خدمات رسانی به خودروها در محورهای مواصلاتی و تجهیز 2 تیم تخصصی راهداری به بیش از 10 دستگاه لودر، گریدر و کامیون خبر داد.ایستگاه هواشناسی آستارا از فردا جمعه تا شنبه هفته آینده وزش باد، کاهش دما، بارش باران و آبگرفتگی معابر پیش بینی کرده است.شهرستان مرزی بندر آستارا با 91 هزار نفر جمعیت در غرب استان گیلان و همسایگی جمهوری آذربایجان واقع شده و با یک هزار و 200میلیمتر بارش در سال، جزو پرباران ترین مناطق ایران است.7105 / 7124/2007            "}