{"onTitr":"","titr":" نمایشگاه کتاب موجب همگرایی فرهنگی می شود","describe":" سنندج - ایرنا - معاون وزیر فرهنگ و جوانان اقلیم کردستان عراق گفت: نمایشگاه های کتاب به تمام دنیا پیام می فرستد که با وجود مواضع مختلف سیاسی میان حکومت ها کتاب می تواند منجر به همگرایی فرهنگی شود.", "text":"به گزارش خبرنگار ایرنا، سالار عثمان روز چهارشنبه در آیین افتتاحیه هشتمین نمایشگاه بین المللی کتاب کردستان اظهار داشت: سالانه نمایشگاه بین المللی کتاب با حضور اکثر کشورهای دنیا در اربیل برپا می شود که ما هم تلاش می کنیم همین پیام را به دنیا برسانیم.وی افزود: در نمایشگاه فقط بحث خرید و تخفیف کتاب مطرح نیست بلکه برگزاری نشست و پنل های تخصصی و ارتباطاتی که شکل می گیرد از موضوعات حائز اهمیت در این رویداد است.وی اضافه کرد: از چند سال گذشته اقلیم کردستان عراق در نمایشگاه های کتاب کردستان ایران مشارکت و حضور داشته است.وی به نمایندگی از همه مسئولان و نویسندگان اقلیم کردستان از وزارت فرهنگ و ارشاد اسلامی ایران که هر ساله آنها را به حضور در این نمایشگاه دعوت می کنند، تشکر و قدردانی کرد.معاون وزیر فرهنگ و جوانان اقلیم کردستان عراق با اشاره به اینکه ما در ایران خود را مهمان نمی دانیم و احساس غریبی نمی کنیم، افزود: با روحیه خوب و مردمی و کردستانی در این نمایشگاه حضور پیدا کردیم.سالار عثمان با بیان اینکه ما خواهان تقویت ارتباط و پیوند بیشتر با ایران هستیم، از نماینده وزارت فرهنگ و ارشاد اسلامی حاضر در این نمایشگاه خواست زمینه حضور ناشران اقلیم کردستان عراق را در نمایشگاه بین‌المللی کتاب تهران فراهم کنند.به گزارش ایرنا، هشتمین نمایشگاه بین المللی کتاب روز چهارشنبه با حضور جمعی از مسئولان کشوری و استانی از جمله مشاور وزیر فرهنگ و ارشاد اسلامی، آیت الله سید محمد حسینی شاهرودی نماینده ولی فقیه در کردستان، بهمن مرادنیا استاندار کردستان، سید احسن علوی نماینده مردم سنندج، کامیاران و دیواندره در مجلس شورای اسلامی، معاون وزیر فرهنگ و جوانان اقلیم کردستان عراق و اصحاب فرهنگ و هنر کردستان گشایش یافت.این نمایشگاه از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود.7348/6108            "}