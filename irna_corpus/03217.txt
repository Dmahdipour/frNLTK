{"onTitr":"","titr":" حداقل دمای اهواز به 27 درجه رسید","describe":" اهواز - ایرنا - مدیر کل هواشناسی خوزستان گفت: اهواز در 24 ساعت گذشته حداقل دمای 27 درجه سانتیگراد را تجربه کرد.", "text":"محمد سبزه زاری سه شنبه در گفت و گو با خبرنگار ایرنا اظهار داشت: در این مدت حداکثر دمای اهواز به 41 درجه سانتیگراد رسید و آبادان با  42 و دهدز با  20 درجه سانتیگراد به ترتیب گرمترین و خنک ترین نقاط استان گزارش شده است.وی افزود: آسمان استان در 24 ساعت آینده صاف تا قسمتی ابری با احتمال رگبار پراکنده و رعد و برق به ویژه در نواحی شرقی و شمالی و ارتفاعات و در بعضی ساعات همراه با وزش باد قابل ملاحظه و گرد و غبارمحلی بویژه در مناطق جنوبی و مرکزی پیش بینی می شود.سبزه زاری بیان کرد: همچنین افزایش رطوبت در صبحگاه یا مه رقیق صبحگاهی در شهرهای ساحلی قابل انتظار است.میزان رطوبت صبح روز دوشنبه در ماهشهر 100، شادگان 93، هندیجان 90، اهواز و آبادان 86 و ایستگاه کشاورزی اهواز 79 درصد گزارش شده است.3004/6002            "}