{"onTitr":"","titr":" بانوی فوتبالیست همدان مسافر انتخابی المپیک توکیو شد","describe":" همدان- ایرنا- دبیر هیات فوتبال همدان گفت: زهرا خواجوی از فوتبالیست های نخبه این استان برای حضور پرقدرت در دور مقدماتی بازی های المپیک 2020 توکیو به اردوی تیم ملی دعوت شد.", "text":"مهدی بوجاریان روز سه شنبه در گفت وگو با خبرنگار ایرنا اظهار داشت: اردوی آماده سازی تیم ملی فوتبال بانوان از 20 مهر ماه جاری در ورزشگاه الیاف برگزار می شود و زهرا خواجوی در این اردو حضور می یابد.وی اضافه کرد: این ورزشکار سنگربان اصلی تیم ملی فوتبال بانوان کشورمان و از استعدادهای فوتبال استان همدان به شمار می رود و سابقه حضور در میادین مختلف ملی و بین المللی را دارد.بوجاریان با بیان اینکه این اردوی آماده سازی تا 27 ماه جاری ادامه می یابد، خاطرنشان کرد: دور اول مقدماتی رقابت های المپیک فوتبال بانوان 2020  توکیو از هفدهم تا 22 آبان ماه امسال در چهار گروه برگزار می شود و تیم ملی فوتبال بانوان کشورمان در گروه «بی» با تیم های هنگ کنگ، امارات و لبنان همگروه است.وی یادآور شد: همدان یکی از استان های مستعد در فوتبال بانوان است و هم اینک چندین بازیکن همدانی در رده های سنی مختلف تیم های ملی فوتبال و فوتسال حضور دارند.هم اکنون حدود 500 بازیکن در رده های سنی مختلف در بخش بانوان در سطح استان همدان به صورت مستمر و حرفه ای در رشته های فوتبال و فوتسال فعال هستند.7520/2090            "}