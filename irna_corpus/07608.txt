{"onTitr":"","titr":" تیم های برتر فوتبال نوجوانان جنوب آذربایجان غربی مشخص شدند","describe":" مهاباد- ایرنا- رییس هیات فوتبال تکاب گفت: تیم های فوتبال نوجوانان بوکان و تکاب با غلبه بر رقیبان خود به جمع چهار تیم برتر آذربایجان غربی راه یافتند.", "text":"باب الله غلامی روز شنبه در گفت و گو با خبرنگار ایرنا افزود: رقابت های فوتبال قهرمانی نوجوانان جنوب آذربایجان غربی از روز چهارشنبه تا جمعه هفته گذشته به مدت سه روز در این شهرستان برگزار شد و تیم های فوتبال نوجوانان بوکان با 9 امتیاز و تکاب با 6 امتیاز به مرحله نهایی مسابقات استانی صعود کردند.وی اضافه کرد: تیم های فوتبال نوجوانان زاگرس مهاباد با 3 امتیاز و چهاربرج میاندوآب بدون امتیاز در رده های سوم و چهارم قرار گرفتند و از صعود به مرحله بعدی بازماندند.غلامی با بیان اینکه از مجموع 30 گل زده شده در این رقابت ها 11 گل توسط  تیم نوجوانان تکاب به ثمر رسید، ادامه داد: پرگل ترین دیدار این مسابقات مربوط به بازی تکاب و چهاربرج میاندوآب بود که در آن، تیم فوتبال نوجوانان تکاب با نتیجه 8 بر یک بر رقیب خود را شکست داد.رییس هیات فوتبال تکاب افزود: دور بعدی رقابت های فوتبال نوجوانان آذربایجان غربی با حضور 2 تیم منتخب جنوب و 2 تیم منتخب شمال استان برای انتخاب 2 تیم برتر استان به منظور راهیابی به مسابقات کشوری، برگزار می شود.به گزارش ایرنا، هم اینک 16 تیم فوتبال در رده های سنی نونهالان، نوجوانان و بزرگسالان در تکاب فعالیت می کنند؛ 200 بازیکن نونهال و نوجوان نیز در 2 مدرسه فوتبال این شهرستان تحت آموزش هستند.شهرستان تکاب با 81 هزار نفر جمعیت در جنوب آذربایجان غربی واقع شده و سه هزار ورزشکار در رشته ها و مقاطع مختلف به فعالیت های ورزشی مشغول هستند که 500 نفر از آنان در رشته فوتبال هستند.7514/6185/2093            "}