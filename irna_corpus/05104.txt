{"onTitr":"","titr":" گره کور آسفالت فردیس باز شد","describe":" کرج-ایرنا-معاون امور زیربنایی و حمل و نقل شهرداری فردیس اعلام کرد که پیمانکاران برای آسفالت معابر این شهر تازه تاسیس پای کارآمدند.", "text":"امیرسعید حدادیان روز دوشنبه در گفت و گو با خبرنگار ایرنا افزود: نوسان قیمت قیر، تامین اعتبار و آسفالت مهم ترین مواردی بود که در ماه های گذشته سبب کندی اجرای پروژه های بهسازی معابر فردیس شد.وی ادامه داد: طبق بررسی ها از مجموع هشت میلیون و 200 هزار متر مربع مساحت معابر اصلی و فرعی فردیس 30 درصد آنها نیازمند روکش آسفالت و 20 درصد به لکه گیری نیاز دارند.حدادیان گفت: اکنون با تامین اعتبار و رفع برخی موانع، قرارداد کاری با پیمانکاران آسفالت منعقد شده و آسفالت معابر کلید خورد.وی بیان داشت: امسال 165 میلیارد ریال بودجه برای لکه گیری ، خرید آسفالت و دستگاه فینیشر اختصاص یافته است.معاون امور زیربنایی وحمل و نقل شهرداری فردیس گفت:  قرارداد خرید و پخش آسفالت با دستگاه مکانیزه به مبلغ 50 میلیارد ریال  منعقد شده و قرار است امسال 12هزار تن آسفالت در سطح 100 هزار متر مربع  از معابر شهری فردیس پخش  شود.وی افزود: روکش آسفالت خیابان گلستان 15  فردیس به مقدار 198 تن آسفالت به تازگی انجام شده است. وی با بیان اینکه مدیریت شهری فردیس به منظور جلب رضایت شهروندان نسبت به آسفالت ریزی معابر شهر اقدام کرده است، اظهار داشت: انجام روکش آسفالت معابری که در ماه های گذشته جدول گذاری شده  یا به صورت خاکی و فاقد آسفالت بوده در اولویت است.وی خیابان های گلستان 15 و 13،  قمربنی هاشم (ع )، نیلوفر 58، سورنا رزکان، بلوار نماز، سه راه حافظیه، 13و 11 شرقی را به عنوان معابر مرحله نخست طرح آسفالت  شهر فردیس اعلام کرد. نوسان قیمت قیر در ماه های اخیر سببعدم تمایل پیمانکاران آسفالت در انعقاد قرارداد با شهرداری ها شد.شهروندان فردیس پیش از این در تماس های تلفنی با رسانه های جمعی از جمله ایرنا خواستار رسیدگی شهرد اری به وضعیت آسفالت این شهر شدند.شهر500 هزار نفری فردیس سال گذشته از کلانشهرکرج منتزع و مستقل شد .7413/ 6155            "}