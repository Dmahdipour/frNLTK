{"onTitr":"","titr":" کنگره بین المللی سلامت برای صلح، رویکردی به مدارا در فرهنگ ایران و اسلام","describe":" شیراز - ایرنا - کنگره بین المللی سلامت برای صلح با حضور 24 نفر از دانشمندان داخلی و خارجی 18 تا 20 مهر در شیراز برگزار می شود، گردهمایی که بیان مولفه های مدارا در فرهنگ ایرانی و اسلامی از اهداف آن اعلام شده است.", "text":"به گزارش خبرنگار ایرنا، معاون وزیر بهداشت، درمان و آموزش پزشکی و دبیر علمی این کنگره روز پنجشنبه در جمع خبرنگاران با اعلام این خبر گفت: شبکه سازی سازمان های غیر دولتی برای صلح از طریق سلامت ، همکاری بین المللی سازمان های سلامت محور برای صلح ، نقش دولت ها و سیستم های بهداشت ملی در ایجاد صلح و بررسی نقش متخصصان بهداشت در ساختار صلح از جمله محورهای اصلی این کنگره است.دکتر رضا ملک زاده افزود: سلامت برای صلح در خاورمیانه، آموزش پزشکی و صلح  و بررسی و تبیین  اخلاق پزشکی و صلح از دیگر محورهای این کنگره دو روزه است .وی با بیان اینکه دراین کنگره  24 نفر از دانشمندان اروپا و آمریکای شمالی و متخصصان و دانشمندانی از کشورمان حضور می یابند، افزود: برگزاری 10 کارگروه علمی و کارگاه های مختلف از برنامه های جنبی کنگره سلامت برای صلح خواهد بود.وی اسلام را دین رافت و عطوفت و فرهنگ ایرانی را فرهنگ مهر و صلح دانست و گفت: سراسر آیین تشیع و دین مبین اسلام مملو از عطوفت و مهر است ، ائمه هدی (ع) و پیامبر رحمت (ص) آمدند تا فرهنگ مهر و عطوفت را بین مردم ترویج دهند ، رسالت ما مسلمانان این است که نگذاریم این فرهنگ تضعیف شود.ملک زاده گفت: نباید اجازه دهیم خشونت اجتماعی در جامعه ترویج شود، خشونت فردی و اجتماعی مثل خشونت هنگام رانندگی ، خشونت در رفتارهای خانوادی و خشونت با کودکان مواردی است که به فرهنگ دینی و ایرانی ما لطمه می زند، این کنگره دراین زمینه مقالات علمی ارائه خواهد کرد.دبیر علمی کنگره سلامت برای صلح به برخی تنش های اجتماعی و سیاسی و خشونت ها در خاورمیانه و جهان اشاره کرد و گفت: جنگها و تنشهای سیاسی از جمله مواردی است که سلامت مردم را تهدید می کند، سلامت مردم در یمن، افغانستان، عراق، سوریه، لیبی و بسیاری از کشورهای دیگر با بروز تنش ها و جنگ ها تهدید شده است، پیام این کنگره محکوم کردن همه تنش ها و منازعات و چاره جویی برای رهایی بشر از تنش ها است.معاون وزیر بهداشت، درمان و آموزش پزشکی با بیان اینکه منشور حقوقی کوروش در کشورمان مبدا و مستند قابل توجهی برای صلح و مدارا ارائه کرده است گفت: باید توجه جهانی به مولفه های صلح که ایرانیان بنیانگذار آن بوده اند جلب شود.وی اضافه کرد:  جنگ ها، تعارضات و خشونت ها  ساختار جوامع درگیر را به شدت تحت تاثیر قرار داده و به نحوی جدی زندگی بشریت را در سراسر دنیا تهدید می کند؛ این رویکردهای خشونت آمیز می توانند پیشگیری و یا حداقل محدود شوند.به گفته ملک زاده پیشگیری و محدود سازی تعارضات و جنگ ها، نیازمند تلاش برای برقراری تماس با طرفین درگیر و انتقال مناسب نظرات طرفین و از این طریق کاهش خشونت ها در حین جنگ و تعارض می باشد. برقراری تماس با طرفین درگیر در سطوح عالی، نیازمند افرادی است که رهبران طرفین بتوانند به ایشان اعتماد کنند. جامعه پزشکی و به طور کلی متخصصان حوزه سلامت از دیرباز مورد اعتماد عموم و خواص جوامع مختلف بوده اند؛ چرا که به طور معمول برای تامین سلامت و حفظ جان انسان ها تلاش صادقانه داشته اند. از این رو، تجربیات گذشته نشان داده است که اگر این گروه از جامعه با هدف کاهش خشونت ها و پیشگیری از جنگ ها وارد عمل شوند، می توانند تا حد زیادی به این هدف دست پیدا کنند.*** تحریم نوعی خشونت علیه بشریت است رئیس دانشگاه علوم پزشکی شیراز نیز دراین نشست رسانه ای با بیان اینکه تحریم کشورهای زورگو علیه سایر کشورها نوعی خشونت علیه بشریت است گفت : کنگره سلامت برای صلح به دنبال این است که تحریم های ظالمانه را محکوم کند ، آنها به دروغ می گویند دارو و مایحتاج عمومی و غذا و ملزومات زندگی مردم را تحریم نکرده اند ، تحریم راه های انتقال مالی در نهایت به معنی تحریم دارو است، ما سالها تحت تاثیر همین تحریم های ظالمانه قرار داریم .دکتر علی بهادر افزود: فردی که صلح را نادیده بگیرد، انسانیت  و اخلاق را نادیده گرفته است، پیام این کنگره نوعدوستی بدون هیچ قید و شرطی است، پیام این کنگره آن است که جنگ در هر صورتی محکوم است و ما شروع کننده هیچ جنگی نیستیم.رئیس دانشگاه علوم پزشکی شیراز گفت: این همه آشفتگی بازار ارز و اقتصاد ، احتکار و گرانی همه برآیند تحریم و دخالت های نادرست قدرت های زورگو است؛ عملیات تروریستی اهواز نمونه بارز خشونت و ترور علیه کشورمان است.وی ادامه داد: ما سالها در بیمارستان ها و مراکز درمانی  پذیرای مجروحان و مصدومان جنگ تحمیلی بوده ایم اما متاسفانه بسیاری از رسانه های بین المللی در جهان به دست افرادی است که دشمن بشریت هستند ، آنها به راحتی تهمت می زنند و دروغ می گویند ، این کنگره از شیراز و فارس کلید زده شده تا بیانگر آزادی و صلح و مدارا برا ی همه بشریت باشد.رئیس دانشگاه علوم پزشکی شیراز اضافه کرد:  متاسفانه تلاش ها برای برقراری صلح در جهان  محدود بوده است و بیشتر در حد تئوری پردازی و متون علمی باقی مانده است و بنابر این، نیازمند تلاش بسیار بیشتر توسط متخصصان حوزه سلامت در جهت صلح گستری در سطح جهان و حتی در درون جوامع هستیم.بهادر افزود:  برنامه سازمان جهانی بهداشت با عنوان' سلامت به مثابه پلی برای صلح' و هم چنین تلاش های سازمان پزشکان بدون مرز و سازمان ملل متحد تا حدودی توانسته است نشان دهد که این رویکرد می توانند در صلح گستری بسیار موفق باشد.وی تاکید کرد: کنگره بین المللی سلامت برای صلح با هدف تقویت تلاش های جامعه متخصصان سلامت برای گسترش صلح و گفتمان صلح در سطح جهان طراحی شده است.وی افزود: ما در این کنگره تلاش خواهیم کرد تا فرصتی برای تقویت صلح گستری توسط متخصصان سلامت از طریق بحث و تبادل نظر در موضوعات مختلف فراهم شود.*** هر جانباز شیمیایی مصداق و سند جنایتگران و جنگ طلبان است رئیس کنگره بین المللی سلامت برای صلح و مشاور وزیر بهداشت، درمان و آموزش پزشکی نیز در این نشست رسانه ای بیان داشت : ما صدها هزار شهید و جانباز در سالهای دفاع مقدس تقدیم انقلاب کرده ایم، هر شهید و هر جانباز و هر مصدوم شیمیایی سند و مصداق عملکرد جنایتکاران و جنگ طلبان علیه صلح و آرامش کشورمان هستند.دکتر محمد هادی ایمانیه افزود: آثاری که از جنگ در جامعه سالها باقی می ماند رنج و محنت برای یک ملت به ارمغان می آورد ، هر چند ملت  با پایمردی شهدای جنگ را تقدیم کرد و جانبازان ما با سربلندی و افتخار برای کشور آفریدند اما آیا جامعه جهانی پاسخگوی این همه رنج و مرارت و محنت ملت ها و ملت ایران است.وی اظهار داشت: اکنون 6 میلیون نفر در کشور یمن با گرسنگی دست و پنجه نرم می کنند ، آلودگی آب و نبود غذا و امنیت ، آرامش این کشور را مختل کرده است ، کدامیک از سازمان های جهانی دراین رابطه مقاومت می کنند و عملکرد جنگ طلبان را محکوم می کنند .مشاور وزیر بهداشت، درمان و آموزش پزشکی افزود: با پایان یافتن یک جنگ آثار روانی و اجتماعی آن پایان نمی پذیرد، این کنگره برای آن تشکیل می شود  که گوشه ای از رنج و محنت ملت هایی که سالها جنگ را تحمل کرده اند به تصویر بکشد.در حاشیه این نشست خبری، از کتاب 'صلح از راه سلامت' به مناسبت برگزاری کنگره بین المللی سلامت برای صلح در شیراز رونمایی شد.این کتاب نوشته نیل آریا و جوانا سانتا باربارا است که  در آن محتوای چگونگی فعالیت متخصصان برای رسیدن به دنیای با خشونت کمتر  را بررسی کرده  و با مقدمه ای از دکتر رضا ملک زاده به چاپ رسیده است.6113/ 2027            "}