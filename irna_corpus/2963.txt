{"onTitr":" رئیس شبکه دامپزشکی گناباد:    ","titr":" کشتارگاه گناباد سلامت عمومی را به مخاطره انداخته است","describe":" گناباد- ایرنا- رئیس شبکه دامپزشکی گناباد گفت: وجود کشتارگاه فعلی گناباد در محدوده شهر و آلایندگی ناشی از آن بهداشت و سلامت عمومی را به مخاطره انداخته است.", "text":"دکتر محمدرضا متقی روز سه شنبه طی نشست خبری به مناسبت هفته دامپزشکی افزود: انتقال کشتارگاه مزبور به خارج شهر از 20 سال پیش  مطرح بوده که تاکنون محقق نشده است لذا مسئولان ذیربط و شهرداری باید با تکمیل کشتارگاه در دست احداث این مهم را سرعت بخشند.وی اظهار داشت: شبکه دامپزشکی بر روند کشتار دام در کشتارگاه گناباد نظارت کامل دارد ولی با توجه به مشکلات بهداشتی مکان آن برای مردم  باید به خارج شهرانتقال یابد.وی گفت: کمبود نیروی متخصص به عنوان مشکل مهم دامپزشکی گناباد موجب افزایش حجم کاری سایر نیروها و محدودیتهایی در انجام وظایف محوله شده است.رئیس شبکه دامپزشکی گناباد افزود: این شهرستان از مناطق شاخص استان خراسان رضوی از نظر تولید گوشت قرمز و سفید، شیر و لبنیات محسوب می شود.وی اظهار داشت: گناباد با تولید 2 هزار و 206 تن تخم مرغ، 63 هزار و 500 تن شیر، 2 هزار و 159 تن گوشت  قرمز و 13 هزار و 216 تن گوشت مرغ به ترتیب رتبه های اول، دوم، سوم و چهاردهم استان خراسان رضوی را به خود اختصاص داده است.مهران حسین زاده  شهردار گناباد نیز پیش از این گفته بود: کشتارگاه جدید صنعتی دام این شهر که ساخت آن خرداد ماه پارسال در زمینی به وسعت 15 هزار مترمربع و زیربنای هزار مترمربع با اعتبار 25 میلیارد ریال در کیلومتر هشت جاده گناباد - بجستان آغاز شد تا پایان امسال به بهره برداری می رسد.چهاردهم لغایت بیستم مهر ماه هفته دامپزشکی و چهاردهم مهر ماه روز دامپزشکی نامگذاری شده است.گناباد در 287 کیلومتری جنوب مشهد واقع است.2095/ 6053            "}