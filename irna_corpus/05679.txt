{"onTitr":" استاد دانشگاه UPEC فرانسه در گفت و گو با ایرنا عنوان کرد:    ","titr":" مرحله جدید همکاری ایران با دانشگاه های خارجی","describe":" تهران - ایرنا - استاد دانشگاه پاریس غربی کرتی(University Paris-Est Cr&#233;teil: UPEC) گفت: ایران در سطح علمی و دانشگاهی وارد مرحله جدیدی از همکاری های بین المللی با دانشگاه های خارجی شده است.", "text":"عبدالغنی شیبانی(Abdelghani Cheibani) در حاشیه نخستین نشست مشترک هم اندیشی علمی بین المللی دانشگاه صنعتی امیر کبیر با استادانی از 13کشور جهان در گفت و گو با خبرنگار گروه دانشگاه ایرنا اظهار داشت: همکاری بین دانشگاه های ایران با دانشگاه های خارجی در گذشته ضعیف بوده و در زمان حاضر تا حدودی در این حوزه تحرک وجود دارد. وی با بیان این که علاقمندی به توسعه همکاری های خارجی در بین دانشگاه های ایران افزایش یافته است افزود: در فرانسه، تلاش های زیادی برای توسعه همکاری ها با دانشگاه های فرانکوفون (Francophone) وجود دارد. در ایران نیز همکاری هایی با دانشگاه های فرانسه وجود دارد که از جمله این همکاری ها می توان به ایجاد رشته زبان فرانسه در مقاطع مختلف در دانشگاه های ایران اشاره کرد.این استاد الجزایری در دانشگاه پاریس غربی درباره نقش دانشگاه ها در دستیابی جوامع به توسعه همه جانبه گفت: این استعداد و توانمندی در دانشگاه ها وجود دارد و امکانات بسیاری در اختیار دارند که می تواند به دولت کمک کند.وی تاکید کرد: باید علاقمندی از سوی دولت ها برای انتقال تجربیات دانشگاهی در امور اجرایی به وجود آید.شیبانی درباره تاثیر شرایط بین المللی، اقتصادی و سیاسی در توسعه همکاری های دانشگاهی گفت: در سال های اخیر روابط خوبی پس از یک 'دوره سرد' بین ایران و کشورهای دیگر به وجود آمده که این ارتباط ها بین محققان نیز باید به وجود آید که البته زمان بر است.وی به نقش برگزاری چنین کنفرانس هایی در ارتباط بین استادان دانشگاه های ایران و خارج از کشور اشاره کرد و گفت: برقراری ارتباط ها به لحاظ علمی آسان تر از بخش هایی مانند اقتصادی است.به گفته شیبانی، برقراری روابط در سطح علمی، بر عکس دیگر حوزه هاست و هر کشوری با سیستم علمی و آموزشی با شرکای خود در ارتباط بوده و برای همکاری ها علاقه بسیاری وجود دارد.وی خاطرنشان کرد: فرهنگ ایران و فرانسه فرهنگ هایی شناخته شده هستند و این شناخت به نزدیکی دولت ها و کشورها کمک می کند و در دیگر اشتراکهای فرهنگی توسعه روابط تجاری هم شکل می گیرد.**6984** 1200            "}