{"onTitr":" قهرمان تکواندوی جهان :    ","titr":" مدال قهرمانی جهان را برای کسب سهمیه المپیک می خواهم","describe":" تبریز- ایرنا- قهرمان تکواندوی جهان و آسیا در وزن منهای63 کیلوگرم با اشاره به اینکه تا المپیک 2020 ژاپن 2سال باقی است، گفت: مسابقات قهرمانی جهان که مهر ماه امسال در انگلیس برگزار می شود گامی به سمت کسب سهمیه المپیک است و برای راه یابی به این میدان ورزشی تلاش می کنم.", "text":"'میرهاشم حسینی' روز چهارشنبه در گفت و گو با خبرنگار ایرنا اظهار داشت: برای آمادگی جهت شرکت در مسابقات گرند پری جهان در منچستر انگلیس در اردوی تیم ملی هستم. وی افزود: کسب مدال در این مسابقات برای المپیک و رتبه بندی جهانی محاسبه می شود و مدال طلا 40 امتیاز دارد. حسینی گفت: تمام تلاش خود را برای راهیابی به المپیک 2020 انجام می دهم و در صورت قرار گرفتن بین 6 نفر برتر جهان در رنکینگ فدارسیون جهانی برای نخستین بار به این مسابقات راه می یابم. وی با بیان اینکه شرایط در اردوی تیم ملی تکواندو خوب و او از آمادگی جسمانی و فنی خوبی برخوردار است، ادامه داد: اردوی تیم ملی از چهار روز پیش آغاز شده و تا 23 مهر ماه جاری ادامه می یابد.حسینی یادآور شد: پس از کسب مدال نقره در مسابقات گرند پری چین تایپه که 2 هفته پیش بدست آوردم و با روحیه بالایی که دارم برای کسب مدال طلا در مسابقات گرند پری منچستر انگلیس تمام تلاش خود را می کنم. قهرمان تکواندوی جهان در وزن منهای 63 کیلوگرم بیان کرد: مهمترین رقبایم در مسابقات انگلیس از کره جنوبی، روسیه و چین تایپه است. حسینی همچنین با اشاره به کسب مدال طلای مسابقات آسیایی جاکارتای اندونزی، گفت: تجلیل از مدال آوران انجام نشده و البته بیشتر استان ها از قهرمانان خود تجلیل کرده اند اما در آذربایجان شرقی خبری از این اقدام نیست.  میرهاشم حسینی متولد 1377شمسی، ورزشکار شایسته شهرستان میانه در آذربایجان شرقی، نایب قهرمان مسابقات گرند پری چین تایپه و قهرمان 2017 جهان در کره جنوبی، قهرمان آسیا در 2018 جاکارتا و برنده مدال طلای المپیک 2017دانشجویان در چین است. 3093/518            "}