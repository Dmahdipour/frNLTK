{"onTitr":"","titr":" طلبیده شدگان در راهند","describe":" ایلام-ایرنا-  استان ایلام و مرز مهران سالها است که به گذرگاه عاشقی شهره شده اند و جمع مستان نیز در این میان برای زیارت مولای خود در ورای مرزهای جغرافیایی ایران، از این گذر عبور می کنند.", "text":"به گزارش ایرنا، روزگاری نه چندان دور مهران دروازه ای بود که رو به بهشت باز می شد و عاشقان شهادت پیله های پروانگی شان را در مهران از هم می شکفتند و سبکبالانه از این دیار به سوی معبودشان بال می گشودند. اکنون بازهم مهران سخاوتمندانه و بی منت مامنی ناب برای خیل عظیم دلداگانی است که سواره و پیاده، انفرادی و گروهی خود را به این سرزمین خونین رنگ می رسانند و مشتاقانه برای زیارت محبوبشان همه سختی ها و رنج سفر را به جان می خرند و از مهران راهی کوی دوست می شوند. پایانه مرزی مهران بعد از فروپاشی رژیم صدام به یکی از گذرگاه های اصلی کشور برای تردد اتباع ایرانی و خارجی به منظور زیارت عتبات عالیات تبدیل شد و در سال های اخیر استان ایلام معبری مهم و امن برای زائران اربعین شده است که هر ساله در آستانه اربعین حسینی اقشار مردم از استان های مختلف کشور برای مشارکت در این رخداد عظیم، استان ایلام و مرز مهران را انتخاب می کنند. هرچند در سال های اولیه زیرساخت های اربعین به ویژه در حوزه راه و جاده زیاد نبود اما با توجه به اینکه همه ساله به تعداد زائران افزوده می شود، توسعه زیرساخت های استان ایلام به ویژه راه ها در دستور کار مسئولان ارشد کشور و استان قرار گرفت. پیگیری، رایزنی و اقدامات اجرایی دستگاه هایی چون استانداری، راه و شهرسازی، راهداری و حمل و نقل، قرارگاه خاتم الانبیا و همچنین نمایندگان مجلس شورای اسلامی باعث شد که شاهد تحولات قابل توجهی در حوزه جاده های استان باشیم. اکنون به واسطه اهمیت رویداد بزرگ اربعین، چهره استان ایلام در زمینه زیرساخت ها به ویژه راه های مواصلاتی متحول شده و این رشد و تحول با شتاب چشمگیر در حال تکمیل است. ** سه هزار میلیارد ریال به پروژه های اربعین اختصاص می یابد استاندار ایلام در خصوص اعتبار اختصاص داده شده برای اجرای این طرح ها گفت: در مجموع، اعتباری بیش از سه هزار میلیارد ریال برای تکمیل پروژه های مرتبط با مراسم اربعین در این استان اختصاص خواهد یافت. قاسم سلیمانی دشتکی در نشست ستاد اربعین استان اظهار داشت: این پروژه ها شامل تکمیل مسیرهای ارتباطی ایلام - مهران، تونل قلاجه، تونل کبیرکوه، جاده مرزی مهران و بیمارستان 365 تخت خوابی ایلام است. وی به تخصیص یک هزار و 700 میلیارد ریال اعتبار به پروژه جاده کنجانچم در مسیر مهران اشاره کرد و افزود: 36 کیلومتر از این مسیر تا اربعین آماده خواهد شد و در بحث مطالبات قرارگاه خاتم الانبیا، سال گذشته بیش از 530 میلیارد ریال پرداخت شد و امسال نیز امیدواریم 600 میلیارد ریال پرداختی به قرارگاه داشته باشیم. استاندار ایلام از اختصاص 150 میلیارد ریال اعتبار جهت تکمیل تونل«قلاجه» خبر داد و یادآور شد: این اعتبار برای سیستم تهویه و روشنایی این تونل اختصاص می یابد. سلیمانی دشتکی پیشرفت تونل کبیرکوه را رضایت بخش خواند و تاکید کرد: بیش از 450 میلیارد ریال برای تکمیل این پروژه اعتبار در نظر گرفته شده و در بحث جاده مرزی مهران نیز 36 میلیارد ریال مصوب شده است. وی همچنین چندی پیش در دیدار با رئیس سازمان راهداری کشور اظهار داشت: استان ایلام طی سال های گذشته به واسطه برگزاری مراسم اربعین حسینی در بخش راه ها مورد توجه مسئولان کشوری قرار گرفته است. استاندار ایلام افزود: سال گذشته از یک هزار و 500 میلیارد ریال اعتبار سفر ریاست جمهوری به استان، یک هزار میلیارد ریال برای راه های استان هزینه شده است. سلیمانی دشتکی از ساخت بزرگراه مهران - دهلران - اندیمشک به طول 240 کیلومتر خبر داد و تاکید کرد: برای این پروژه بیش از 6 هزار و 500 میلیارد ریال با مشارکت بانک ملی هزینه می شود. وی یادآور شد: پروژه های راهسازی متعددی در استان از جمله در مسیر ایلام - مهران و تونل کبیرکوه در حال اجرا است که در آینده بخش مهمی از زیرساخت های مورد نیاز استان در ایام اربعین را فراهم می کند. استاندار ایلام اضافه کرد: راهسازی و راهداری از اولویت های استان برای توسعه هستند و با توجه به کوهستانی بودن ایلام، نیازمند اعتبارات و امکانات بیشتر هستیم. ** زیرساخت های لازم برای تردد زائران اربعین در مهران فراهم استنماینده حوزه شمالی مردم ایلام در مجلس با بیان اینکه زیرساخت های لازم برای تردد زائران فراهم است، اظهارداشت: بر اساس پیش بینی ها در ایام اربعین امسال حدود سه میلیون زائر وارد ایلام می‌ شوند که در این خصوص یکی از زیرساخت‌های لازم و مهم برای این سفر، تامین راه عبور و مرور است؛ در واقع تهیه زیرساخت‌ها برای این مراسم عظیم و ملی، فرآیندی طولانی مدت بوده و به سرمایه‌ گذاری و زمان زیادی نیاز دارد.سلام امینی به تلاش برای تکمیل زیرساخت های منتهی به مرز مهران اشاره و تاکید کرد: زیرساخت‌های لازم برای خدمات رسانی به زائران اربعین تا حدودی آماده بوده اما نیاز است این زیرساخت‌ها به منظور خدمات‌ رسانی بهتر تقویت شود.وی از تکمیل بخش عمده‌ای از مسیر 90 کیلومتری ایلام تا مهران خبر داد و یادآور شد: با توجه به حجم ترافیکی راه اصلی ایلام - صالح آباد - مهران در ایام اربعین، تردد از مسیر ملکشاهی به مهران با اختلاف کمتر از 20 کیلومتر از مسیر ذکر شده، می تواند بهترین جایگزین برای تردد زائران باشد.نماینده مردم ایلام با اشاره به افزایش پروازها در فرودگاه ایلام نیز گفت: از آنجا که کشورهای بسیاری در مراسم اربعین شرکت می ‌کنند، تعداد پروازهای بین المللی فرودگاه ایلام افزایش پیدا کرده است.امینی با بیان اینکه در برگزاری همایش اربعین تمامی ارگان‌ها از جمله وزارتخانه‌های آموزش و پرورش، راه و شهرسازی، شهرداری تهران همکاری‌ خواهند داشت، افزود: بایستی تمامی مسئولان برای ساماندهی وضعیت راه‌های ایلام و مهران وارد عمل شوند چرا که برگزاری درست، دقیق و منظم کنگره بزرگ اربعین آبروی نظام جمهوری اسلامی ایران است.**محورهای ارتباطی ایلام برای تردد زائران اربعین آماده استمدیر کل راه و شهرسازی ایلام هم گفت: بخش قابل توجهی از محورهای ارتباطی استان برای تردد زائران در ایام اربعین 97 آماده شده است.علی اصغر کاظمی اظهار داشت: از مجموع 120 کیلومتر مسیر جاده ایلام - مهران تاکنون بیش از 85 کیلومتر از این محور تکمیل و چهارخطه شده و زیر بار ترافیک رفته است. وی تصریح کرد: طبق برنامه در تلاش هستیم تا هفت کیلومتر از 10 کیلومتر قطعه اول ایلام به مهران و 11 کیلومتر از 20 کیلومتر قطعه دوم ایلام به مهران تا اربعین امسال به صورت چهار خطه زیر بار ترافیک قرار گیرد.کاظمی گفت: در قطعه سوم که بیشتر آن به صورت چهار خطه زیر بار ترافیک قرار گرفته است، تمهیداتی برای پل منطقه «کنجانچم» جهت روان‌سازی ترافیک اربعین در حال انجام است.وی با اشاره به اینکه «واریانت گردنه ترشابه» در محور ملکشاهی - مهران (محور دوم اربعین) استان ایلام تا اربعین سال جاری تکمیل می شود، گفت: قطعه اول این واریانت به طول 2 هزار و 300 متر با قراردادی نزدیک به 40 میلیارد ریال سال گذشته به بهره برداری رسید و قطعه دوم آن به طول 2 هزار و 500 متر هم اکنون حدود 90 درصد پیشرفت فیزیکی دارد.کاظمی افزود: با توجه به وجود صخره های عظیم منطقه و نیاز به کوه بری و «ترانشه برداری» ( فرو رفتگی‌های مصنوعی یا طبیعی در سطح زمین ) و حجم عظیم خاکبرداری، خاکریزی و ساخت پل برای احداث این قطعه، نزدیک به 100 میلیارد ریال اعتبار هزینه خواهد شد.مدیرکل راه و شهرسازی ایلام عنوان کرد: حذف پیچ های خطرناک و نقاط پر حادثه و گردنه صعب العبور ترشابه را از اهداف اجرای این واریانت عنوان کرد و افزود: محور ملکشاهی به مهران همه ساله در ایام اربعین به عنوان محور جایگزین ایلام - مهران نقش بسیار موثری در روان سازی ترافیک اربعین دارد.**  تمام ظرفیت ها برای تسریع در تکمیل تونل قلاجه در حال انجام است مدیرکل راه و شهرسازی استان ایلام در خصوص وضعیت پروژه تونل قلاجه نیز بر استفاده حداکثری از تمام ظرفیت ها برای تسریع در تکمیل آن در مسیر ارتباطی ایلام - ایوان - کرمانشاه در ایام منتهی به اربعین امسال تاکید کرد.کاظمی با اشاره به اتمام عملیات روشنایی و تهویه تونل قلاجه تا پیش از ایام اربعین افزود: هم اکنون عوامل اجرایی این پروژه با جدیت در حال نصب تهویه و سیستم روشنایی تونل هستند.وی بر نقش تونل قلاجه در ترافیک ایام اربعین بخصوص در زمان برگشت زائران تاکید کرد و یادآور شد: با بازگشایی این مسیر، ترافیک خودروها در مسیر حمیل - ایلام - اسلام آباد کمتر خواهد شد.کاظمی با بیان اینکه تلاش می شود تا قبل از اربعین سال جاری عملیات روشنایی کامل تونل تکمیل شود، تاکید کرد: پیمانکار مربوطه نیز در این خصوص مصمم است تا این پروژه را تکمیل و تحویل دهد.مدیرکل راه و شهرسازی استان ایلام در خصوص اجرای تهویه تونل قلاجه نیز گفت: برای این منظور 42 جت فن مورد نیاز بوده که توسط پیمانکار تهیه شده و تلاش این است تا قبل از ایام اربعین 50 درصد آنها نصب و راه اندازی شود.وی یادآور شد: تونل قلاجه 2 هزار و 500 متر طول دارد و افتتاح آن ۱۲ نقطه حادثه خیز را حذف و مسیر ایلام به کرمانشاه را حدود ۱۵ کیلومتر کوتاه می کند. ** ایمن سازی راه های ایلام با سرعت در حال انجام استمدیرکل راهداری و حمل و نقل جاده ای ایلام هم گفت: ایمن سازی و اقدامات پیشگیرانه برای تردد مناسب خودروها در جاده های استان با سرعت دنبال می شود.نورالله دلخواه اظهار داشت: ارتقای ایمنی جاده های این استان در صدر برنامه های اجرایی و عملیاتی این اداره کل در سال جاری قرار گرفته است چرا که حاشیه امن مسیرهای ارتباطی و جاده ها می تواند نقش قابل توجهی در تردد ایمن و کاهش خسارت های جانی و مالی ناشی از سوانح احتمالی داشته باشد. وی افزود: ارتقای حفاظ ایمنی میانه راه ها، نواحی پل و تقاطع های حادثه خیز، اجرای روشنایی و همچنین تابلوهای اطلاعاتی جاده ها در آزاد راه ها در کنار نصب بیشتر علایم ایمنی، الزامی در همه مسیرهای ارتباطی سطح استان است که در دستور کار این اداره کل در سالجاری قرار دارد. مدیرکل راهداری و حمل و نقل جاده ای ایلام تاکید کرد: از ابتدای سالجاری تاکنون 70 کیلومتر شانه سازی، 25 کیلومتر ایمن سازی حاشیه راه، نصب یک هزار و 775 تابلو اخطاری و اجرای 2 کیلومتر روشنایی در گردنه ها در نقاط مختلف راه های این استان انجام شده است. دلخواه یادآور شد: اجرای 15 کیلومتر روکش آسفالت، تعمیر و بهسازی 127 دهنه پل بزرگ و کوچک، تعریض و احداث چهار دستگاه پل، نصب یک هزار و 500 متر نیوجرسی و بیش از 100 کیلومتر خط راهسازی در نقاط مختلف استان از دیگر اقدامات این اداره کل در جهت ایمن سازی و اقدامات پیشگیرانه برای تردد مناسب خودروها در جاده های استان بوده است. وی اضافه کرد: با توجه به نزدیک شدن به ایام اربعین حسینی و تردد زائران، اجرای ایمن سازی و بهسازی راه های استان با سرعت و حساسیت بیشتری توسط این اداره کل در دست اجرا است. به گفته دلخواه، در زمان حاضر 120 کیلومتر بزرگراه، 670 کیلومتر راه اصلی، 891 کیلومتر راه فرعی و یک هزار و 770 کیلومتر راه روستایی در استان ایلام زیر بار ترافیک است. ** برخورداری از راه های استاندارد و ایمن ضرورتی اجتناب ناپذیر اربعین را باید یک فرصت و غنیمت گرانبها شمرد که به واسطه آن گذرگاه ها و مسیرهای مواصلاتی استان ایلام توسعه یافته و رشد ارتقای زیرساخت های جاده ای منتهی به مرز مهران با شتاب زیادی در حال انجام است.مهران در حال تبدیل شدن به یک کریدور بین المللی است و برای ماندن و حفظ بقای خود در بین سایر مرزهای ایران و عراق نیازمند جاده های دسترسی استاندارد و امن است که این مهم تنها با همت مسئولان ارشد کشور و رایزنی و پیگیری های مسئولان استانی در خصوص تسریع در تکمیل پروژه ها و جذب و تزریق اعتبار امکان پذیر خواهد بود.مهران در واقع نزدیک ترین مرز سیاسی و جغرافیایی به کشور عراق در مقایسه با دیگر مرزها است و با توجه به اینکه در آن سوی مرزها و در خاک عراق نیز مناطق همجوار با مهران از امنیت و آرامش برخودار است، عموم زائران برای زیارت عتبات عالیات و نیز تجار و بازرگانان برای مراوده های تجاری با عراق، این مرز را بر می گزینند.بهره مندی از جاده های استاندارد و ایمن یکی از فاکتورهای اصلی توسعه است و برای دستیابی به رشد و ترقی بیشتر، احداث راه های جدید و تکمیل پروژه های قدیمی یک نیاز و الزام است که نباید ساده از آن گذشت.اکنون که مهران به واسطه همجواری و نزدیکی به کشور عراق به ویژه عتبات عالیات در کانون توجه مسئولان و مردم قرار دارد، بهترین فرصت است که چهره شهرستان مهران و به تبع آن سایر نقاط منتهی به پایانه مرزی مهران متحول شود.هرچند در حوزه جاده ها تاکنون اقدامات موثر و ارزنده ای صورت گرفته اما با توجه به حجم زائران و ماشین های عبوری از این مسیر به خصوص در ایام اربعین، این نیاز احساس می شود که پروژه های راه سازی باید با جدیت بیشتری پیگیری شود. نکته قابل توجه اینکه باید در مطالعه و اجرای طرح های راه سازی، حذف نقاط حادثه خیز مد نظر باشد و با حذف هر نقطه خطرساز یک مورد از تراژدی های حادثه ساز کم می شود و با توجه به شلوغی و حجم بالای ترافیک در مسیرهای استان ایلام در ایام اربعین باید با اخذ تدابیر فنی و مهندسی در جاده سازی، میزان تصادفات و سوانح رانندگی نیز کاهش یابد.مرز بین المللی مهران یکی از امن‌ترین و مهم‌ترین مرزهای کشور است که روزانه بیش از 6 هزار زائر و در ایام اربعین بیش از 2 میلیون نفر از طریق این مرز به عتبات عالیات تردد دارند.پیش بینی می شود که امسال تا مرز سه میلیون نفر زائر از مرز مهران برای مشارکت در آیین اربعین عبور کنند.7172/60344            "}