{"onTitr":" وزارت صنعت:    ","titr":" سفر استانی، دلیل غیبت شریعتمداری در کمیسیون صنعت مجلس بود","describe":" تهران- ایرنا- روابط عمومی وزارت صنعت، معدن و تجارت، «دریافت دیرهنگام دعوتنامه کمیسیون صنایع و معادن مجلس شورای اسلامی» و «سفر وزیر به مناطق سیل زده در استان مازندران» را دلیل حضور نیافتن «محمد شریعتمداری» در نشست امروز این کمیسیون اعلام کرد.", "text":"به گزارش ایرنا، مرکز روابط عمومی و اطلاع رسانی وزارت صنعت، معدن و تجارت عصر سه شنبه افزود: دعوتنامه کمیسیون صنایع و معادن مجلس شورای اسلامی به صورت دستی و در ساعت هفت صبح امروز در حالی به دفتر وزارتی رسید که وزیر در یک برنامه از پیش تعیین شده برای سرکشی از مناطق سیل زده در استان مازندران به سر می‌برد.بر پایه این گزارش، شریعتمداری به دنبال اطلاع یافتن از این دعوت با هیات رییسه مجلس برای کسب مجوز درباره ادامه سفر تماس گرفت.همچنین وی همزمان با سرکشی به مناطق سیل زده، تلاش کرد با برخی نمایندگان حاضر در کمسیون صنایع صحبت و اعلام کند خود را در پاسخگویی به نمایندگان موظف می‌داند. بر پایه اعلام وزارت صنعت، معدن و تجارت، شریعتمداری در اولین فرصت برای پاسخگویی به اعضای کمیسیون صنایع در مجلس شورای اسلامی حاضر می شود.صبح سه شنبه نماینده مردم فریدن، چادگان، فریدونشهر، بویین و میان دشت در مجلس شورای اسلامی به ایرنا گفت به دلیل حضور نیافتن شریعتمداری در نشست کمیسیون صنایع، طرح استیضاح او امروز به هیات رییسه مجلس ارائه شده است.اکبر ترکی افزود: قرار بود جلسه امروز کمیسیون صنایع و معادن در مورد تقاضای استیضاح محمد شریعتمداری وزیر صنعت، معدن و تجارت با حضور وی برگزار شود، ولی شریعتمداری در جلسه امروز حضور نیافت.اقتصام*3061*1961*            "}