{"onTitr":"","titr":" 50 هزار پاکت جشن عاطفه ها بین دانش آموزان توزیع شد","describe":" سنندج - ایرنا - مدیرکل کمیته امداد امام خمینی(ره) کردستان گفت: 50 هزار پاکت در راستای جمع آوری کمک های نقدی دانش آموزان به جشن عاطفه ها در سطح مدارس و دانش آموزان این استان توزیع شد.", "text":"محمدرسول شیخی زاده روز سه شنبه در گفت و گو با خبرنگار ایرنا اظهار داشت: این پاکت ها در راستای جمع آوری هدایای نقدی دانش آموزان در مرحله دوم جشن عاطفه ها و تحویل کمک های آنان برای همنوعان نیازمند و بی بضاعت خود توزیع شده است.وی با بیان اینکه مرحله دوم جشن عاطفه ها چهارشنبه 11 مهر در سطح مدارس برگزار خواهد شد، افزود: پس از برگزاری این مرحله پاکت های توزیع شده حاوی مبالغ اهدایی جمع آوری و به دانش آموزان بی بضاعت تحویل خواهد شد.مدیرکل کمیته امداد امام خمینی(ره) کردستان یادآور شد: در مرحله نخست این جشن که 15 و 16 شهریور ماه در میادین اصلی شهرها و مصلاهای نماز جمعه برگزار شد 12 میلیارد ریال کمک نقدی و غیر نقدی برای دانش آموزان نیازمند و بی بضاعت جمع شد.وی تاکید کرد: از این میزان کمک جمع آوری شده، یک میلیارد و 400 میلیون ریال کمک نقدی و 10 میلیارد و 600 میلیون ریال نیز در قالب کالا بود.شیخی زاده گفت: علاوه بر این میزان کمک جمع آوری شده از طریق پایگاه ها، دفاتر کمیته امداد و مصلاهای نماز جمعه از سوی موسسه خیریه حضرت رقیه در تهران نیز 2 هزار بسته حمایتی شامل کیف و لوازم التحریر به ارزش سه میلیارد به دانش آموزان نیازمند استان کمک شد.مرحله اول جشن عاطفه‌ها با شعار «لبخند مهر، بسته به مهر شما» روزهای 15 و 16شهریور ماه جاری در میادین اصلی شهرها و مصلاهای برپایی نماز جمعه برگزار شد و مرحله دوم نیز روز چهارشنبه 11 مهر در سطح مدارس برگزار خواهد شد.7348/9102            "}