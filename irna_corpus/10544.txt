{"onTitr":" در پیامی؛    ","titr":" سفیر ایران ریاست جمهوری برهم صالح را تبریک گفت","describe":" بغداد - ایرنا - 'ایرج مسجدی' سفیر جمهوری اسلامی ایران در بغداد در پیامی انتخاب دکتر 'برهم صالح' بعنوان رئیس جمهوری جدید عراق را به وی تبریک گفت.", "text":"به گزارش ایرنا، در این پیام خطاب به برهم صالح آمده است: با کمال مسرت انتخاب جنابعالی  را از سوی نمایندگان محترم پارلمان  به عنوان رئیس جمهوری عراق صمیمانه تبریک و تهنیت می گویم.مسجدی با اشاره به این که روابط جمهوری اسلامی ایران با جمهوری عراق از جایگاه ویژه ای برخوردار است،تاکید کرد: فرصت را مغتنم شمرده ضمن استقبال از این انتخاب بر سیاست اصولی کشورم در حمایت از تمامیت ارضی، گسترش دموکراسی، بالندگی و ثبات و امنیت کشور همسایه، دوست و برادر عراق تاکید می کنم. سفیر جمهوری اسلامی ایران در بغداد خطاب به رئیس جمهوری جدید عراق افزود: امیدوارم در زمان ریاست جنابعالی شاهد گسترش و تعمیق بیش از پیش روابط  فیمابین و ارتقای همکاری در زمینه های مختلف باشیم. مسجدی در این پیام همچنین برای برهم صالح توفیق روزافزون و برای ملت و دولت جمهوری عراق، عزت و سربلندی آرزو کرده است. برهم صالح نامزد اتحادیه میهنی کردستان عراق در جلسه عصر سه شنبه پارلمان عراق در دور دوم رای گیری نمایندگان پارلمان عراق با پیروزی بر رقیب خود فواد حسین نامزد حزب دموکرات کردستان عراق، با اکثریت قاطع بعنوان سومین رئیس جمهوری عراق پس از سقوط دیکتاتوری صدام معرفی شد. خاورم*4*380**            "}