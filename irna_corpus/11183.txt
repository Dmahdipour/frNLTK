{"onTitr":" به نمایندگی از 165 کلاس درس در کهگیلویه و بویراحمد،    ","titr":" مدرسه خیر ساز حسین آباد دشت روم افتتاح شد","describe":" یاسوج- ایرنا- همزمان با سراسر کشور آیین افتتاح و بهره برداری مدرسه ابتدایی سه کلاسه خیرساز شهدای بانک مسکن روستای حسین آباد منطقه دشت روم شهرستان بویراحمد و به نمایندگی از 165 کلاس درس در کهگیلویه و بویراحمد با حضور فرماندار بویراحمد و جمعی از مدیران استانی و شهرستانی برگزار شد.", "text":"به گزارش ایرنا، مدیرکل نوسازی و تجهیز مدارس کهگیلویه و بویراحمد روز سه شنبه در این آئین گفت: مدرسه ابتدایی سه کلاسه خیرساز شهدای بانک مسکن روستای حسین آباد منطقه دشت روم شهرستان بویراحمد به نمایندگی از 165 کلاس درس در کهگیلویه و بویراحمد بهره برداری شد.جهان محرابی افزود: این مدرسه با زیر بنای 298 متر مربع همراه با سرویس بهداشتی و آبخوری، یک هزار و 500 متر محوطه و 50 متر دیوار است. محرابی بیان کرد: اعتبار هزینه شده این دبستان 6 میلیارد ریال بوده که میزان سه میلیارد و 780 میلیون ریال آن با مشارکت بانک مسکن و مابقی از محل اعتبارات مشارکت‌های مردمی پرداخت شده است.وی هزینه ساخت 165 کلاس درس در کهگیلویه و بویراحمد را 18 میلیارد ریال اعلام کرد.بیش از یک هزار و 400 کلاس درس در کهگیلویه و بویراحمد توسط خیرین ساخته شده که سهم بانک‌های استان از این تعداد 67 کلاس درس بوده است.153 هزار و 670 دانش آموز دختر و پسر در کهگیلویه و بویراحمد مشغول تحصیل هستند. این تعداد دانش آموز در سه هزار و 15 آموزشگاه با هشت هزار و 602 کلاس درس مشغول تحصیل هستند.در سال تحصیلی جدید نیز سه هزار و 205 بسته تحصیلی در بین دانش آموزان سه مقطع تحصیلی عشایر این استان توسط این اداره کل توزیع شد.مدیر شعب بانک مسکن کهگیلویه و بویراحمد نیز گفت: این مدرسه با نام شهدای بانک مسکن حسین آباد دشتروم  در آبان ماه سال گذشته کلنگ زنی شد و در کمتر از 11 ماه ساخته شده است.مهدی آل وردی تصریح کرد: بانک مسکن در کشور 18 طرح مدرسه سازی در دست داشته که هم اینک با احتساب افتتاح این مدرسه 10 مورد آن‌ها بهره برداری شده و هشت مدرسه دیگر در حال ساخت است.وی ابراز داشت: این بانک هشت هزار و 800 میلیارد ریال تسهیلات در استان پرداخت کرده که این میزان سه برابر منابع جذب شده در استان است.آل وردی عنوان کرد: گام‌های عملی بانک مسکن در راستای سیاست‌های کلان دولت درحوزه مسکن (بخش‌های زیر بنایی) است.این آموزشگاه همزمان به افتتاح یک هزار و 700 مدرسه با هفت هزار و 900 کلاس درس در کشور افتتاح شد.9868/6110            "}