{"onTitr":"","titr":" رژیم صهیونیستی 12 فلسطینی را دستگیر کرد","describe":" تهران - ایرنا - نظامیان رژیم صهیونیستی صبح امروز (دوشنبه) با یورش به مناطق مختلف کرانه باختری 12 فلسطینی از جمله خانم دکتر 'فیروز ابو شیخه نعالوه' خواهر مجری عملیات شهادت طلبانه 'برکان' را دستگیر کردند.", "text":"به گزارش پایگاه خبری 'فلسطین الیوم'، نظامیان صهیونیست پس از حمله به منزل نعالوه در شهر نابلس و درگیری با جوانان فلسطینی، وی را دستگیر و یک تن را با گلوله زخمی کردند. خیابان 'قدس' و اردوگاه 'بلاطه' نیز امروز به صحنه درگیری جوانان فلسطینی و نظامیان صهیونیست پس از بازداشت دو جوان فلسطینی توسط گشتی های رژیم اشغالگر تبدیل شد.نظامیان صهیونیست چهار جوان فلسطینی دیگر را در منطقه 'شویکه' در شمال 'طولکرم' و یک فلسطینی را در شهر نابلس دستگیر کردند.نظامیان رژیم صهیونیستی پس از حمله به خانه یک فلسطینی در شهرک 'الخضر' در جنوب 'بیت لحم' و بازرسی وسایل آن، وی را بازداشت کردند. در میان دستگیر شدگان فلسطینی توسط نظامیان صهیونیست، دو اسیر آزاد شده اهل 'شه یطا' در جنوب 'الخلیل' نیز وجود دارند.گشتی های رژیم صهیونیستی با حمله به شهر قلقیلیه و شهرک قطنه در شمال غرب قدس اشغالی نیز یک جوان فلسطینی را دستگیر کردند.این در حالی است که صدها شهرک نشین تحت حمایت نظامیان صهیونیست به روستای 'کفل حارس' در شمال شهر 'سلفیت' حمله کردند.** رژیم صهیونیستی رزمایش نظامی برگزار کردنظامیان رژیم صهیونیستی امروز رزمایش نظامی در منطقه 'الفارسیه' در 'اغوار شمالی' برگزار کردند.اهالی الفارسیه گفتند که نظامیان صهیونیست دایما رزمایش نظامی در منطقه مسکونی اغوار شمالی برگزار می کند .خاورم** 1453**1651            "}