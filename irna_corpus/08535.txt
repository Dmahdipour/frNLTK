{"onTitr":"","titr":" سرقت خودرو در شیروان 57 درصد افزایش یافت","describe":" بجنورد- ایرنا- فرمانده انتظامی شیروان گفت: سرقت خودرو در این شهرستان خراسان شمالی در یک سال گذشته نسبت به سال ماقبل آن 57 درصد افزایش داشته است.", "text":"به گزارش ایرنا سرهنگ مسعود وحیدی روز پنجشنبه در جمع خبرنگاران اظهار داشت: در این مدت 106 درصد کشف وقوع سرقت شده است که مردم باید در نگهداری وسایل نقلیه توجه بیشتری داشته باشند.وی گفت: هر چند در این مدت تصادفات 11 درصد افزایش یافته است اما، در حوزه راهور و پلیس راه شاهد کاهش 32 درصد متوفیان تصادفات بوده ایم.وحیدی با بیان اینکه در یکسال اخیر 58 هزار و 972 فقره برخورد با انواع تخلفات صورت گرفته است افزود: همچنین طی این مدت 2 هزار و 409 مورد موتور سیکلت متخلف توقیف شده است. فرمانده انتظامی شیروان در ادامه از صدور 4 هزار و 690 کارت گواهینامه در یکسال گذشته در این شهرستان خبر داد و گفت: 2 هزار و 66 پلاک خودرو تعویض شده و هزار و 79 خودرو شماره پلاک نو صادر شده است.وحیدی افزود: مجموع دستگیر شدگان در یکسال گذشته ، 496سارق بوده است که در حوزه برخورد با معتادین، به علت نبود مکان مناسب برای نگهداری معتادین، دستگیری آنان 2 درصد کاهش داشته است.شهرستان شیروان با 157 هزار نفر جمعیت به عنوان دومین شهرستان پرجمعیت خراسان شمالی در 60 کیلومتری شرق بجنورد قرار دارد.7186/ 6042            "}