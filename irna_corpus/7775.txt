{"onTitr":"","titr":" مقابله با طغیان رودخانه ها در بخش مرکزی تالش ادامه دارد","describe":" آستارا - ایرنا - بخشدار مرکزی تالش گفت: پیشگیری از طغیان رودخانه ها با انسداد محل های سرریز آن و هدایت آب های سطحی در روستاهای این بخش به منظور مقابله با وارد شدن خسارت به تاسیسات زیربنایی و ساختمان ها ادامه دارد.", "text":"چنگیز شکوری شامگاه جمعه در مصاحبه با خبرنگار ایرنا افزود: به علت ادامه بارش شدید باران، آبگرفتگی معابر در مناطق مختلف بخش مرکزی تالش مشاهده می شود اما با طغیان آب های سطحی و رودخانه ها در روستاهای طولارود، پره و شاندرمن مقابله شد.وی ادامه داد: آب های سطحی به برخی از منازل و مغازه های اطراف خیابان ها وارد شده و تلاش عوامل بخشداری و دهیاری های تابعه برای رفع مشکلات مردم و جلوگیری از خسارت ادامه دارد.وی بیان کرد: چند بیل مکانیکی از شرکت آب منطقه ای گیلان و دهیاری های بخش مرکزی برای گشایش مسیر آبهای سطحی و جلوگیری از سرریز رودخانه ها به کار گرفته شده و عوامل امدادی از زمان آغاز بارش ها در حال فعالیت هستند.بخش مرکزی تالش 800 کیلومتر مربع وسعت و بیش از 90 هزار نفر جمعیت دارد و بیش از 40 هزار نفر آن در روستاهای آن ساکن هستند و این بخش با مرکز استان گیلان 100 کیلومتر فاصله دارد.ایستگاه هواشناسی تالش، وضعیت جوی این شهرستان را در لحظه مخابره این خبر، بارانی، دمای هوا را 18 درجه سانتیگراد و میزان رطوبت نسبی آن را 98 درصد اعلام و برای شبانه روز آینده هوای مه آلود با بارندگی پیش بینی کرد.شهرستان تالش با 200 هزار نفر جمعیت در بخش های مرکزی، حویق، اسالم و کرگانرود در 110 کیلومتری غرب مرکز استان گیلان واقع شده است.7124/2007            "}