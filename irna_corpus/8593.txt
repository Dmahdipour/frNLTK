{"onTitr":"","titr":" بلومبرگ: گره اقدام علیه ایران رجزخوانی ترامپ را تقویت می کند","describe":" تهران-ایرنا- شبکه خبری بلومبرگ گزارش داد: تیمی از مقامات آمریکایی در گروه موسوم به «اقدام علیه ایران» به ریاست «برایان هوک» در تلاشی مخفیانه از طریق فشار بر دولت ها و شرکت های خارجی برای توقف فعالیت تجاری با تهران، رجزخوانی «دونالد ترامپ» رئیس جمهوری آمریکا را تقویت می کنند.", "text":"بلومبرگ در گزارش اختصاصی روز پنجشنبه خود آورده است: ترامپ در کفنرانس خبری مجمع عمومی در تاریخ 26 سپتامبر (4مهر) به صراحت گفت که انتقاد دیگر کشورها از تصمیمش برای خروج از توافق هسته ای ایران و اعمال تحریم ها در ماه نوامبر را احساس می کند.او مدعی شد: مهم نیست که رهبران جهان چه فکر می کنند. ایران برای توافق به سوی من می آید.بلومبرگ افزود: یک دلیل برای اطمینان ترامپ وجود گروهی است که نام خود را از یک گروه اقدام در دهه 1980 گرفته است و به «گروه اقدام علیه ایران» شهرت دارد.ترامپ، «مایک پمپئو» وزیر امور خارجه و «جان بولتون» مشاور امنیت ملی آمریکا به رهبران ایران و کشورهای اتحادیه اروپا به دلیل تلاش برای حفظ توافق حمله کرده اند و تعدادی از کارکنان وزارت امور خارجه و خزانه داری  آمریکا مخفیانه با سفر به کشورهای جهان و دیدار از پایتخت کشورها و دفاتر شرکت ها تلاش کرده اند دولت های خارجی و شرکت ها را درباره چشم پوشی از بازار ایران قانع کنند. گزینه ای که آنها در اختیار این کشورها و شرکت ها قرار می دهند ساده  است؛ با آمریکا بزرگترین اقتصاد جهان رابطه تجاری داشته باشید یا وارد تجارت با ایران شوید و با تحریم ها و محرومیت از دسترسی به سیستم مالی آمریکا مواجه شوید.بلومبرگ نوشت: اعضای گروه اقدام علیه ایران تاکنون از بیش از 30 کشور بازدید و با مقامات ارشد و نمایندگان شرکت ها دیدار کرده اند. آنها دیدگاه آمریکا درباره رفتار تهران در خاورمیانه و جهان را عرضه می کنند. هدف آنها ارائه جزییاتی درباره آمادگی آمریکا برای اعمال فشار اقتصادی به ویژه از طریق تحریم های ثانویه بر شرکت هایی است که به تجارت بر ایران ادامه می دهند.بلومبرگ از افرادی همچون «دیوید تسلر» کارشناس تحریم، «مایکل گیودا» سخنگوی سابق «نیوت گینجریچ» رئیس سابق مجلس نمایندگان آمریکا و «لِن خودوروفسکی» هماهنگ کننده کمپین ضد ایرانی پمپئو به عنوان اعضای گروه اقدام به ریاست برایان هوک نام برد.هوک خود در دولت «جورج دبلیو  بوش» سابقه خدمت دارد و نقش مشاور را در کمپین ریاست جمهوری سال 2012 «میت رامنی» نامزد جمهوری خواهان داشته است. هوک در دورانی که رکس تیلرسون وزیر امور خارجه آمریکا بود قدرت گسترده ای داشت. در حالی که اختیارات او اکنون به آن اندازه گسترده نیست اما سیاست وزارت خارجه آمریکا در قبال ایران را تحت کنترل دارد.بلومبرگ در ادامه آورده است: تلاش گروه اقدام این است که نشان دهد اقتصاد آمریکا و دلار نقش محوری در نظام اقتصادی جهان دارد و تحریم های آمریکا اقتصاد ایران را منزوی خواهد  کرد. این برخلاف دیدگاه رایج در دولت باراک اوباما رئیس جمهوری پیشین آمریکا است مبنی بر این موثر بودن تحریم ها به خاطر آن بوده که کشورهای دیگر- به ویژه متحدان آمریکا- در آن مشارکت داشتند. بلومبرگ نوشت: ترامپ بیش از هر رئیس جمهوری در آمریکا از قدرت مالی این کشور به عنوان یک سلاح در مقابله مستقیم با متحدانش استفاده می کند؛ متحدانی که علاقه مند به حفظ روابط تجاری با ایران هستند، هر چند که خطر تحریم اقتصادی آمریکا و جلوگیری از دسترسی به بازارهای آمریکا را - که 60 برابر بزرگتر از اقتصاد ایران است- دارد.هوک و تیمش وعده داده اند که فروش نفت ایران را به صفر برسانند و شرط بندی کرده اند که دیگر تولید کنندگان از جمله عربستان و کویت می توانند کمبود منابع را جبران کنند و قیمت ها را ثابت نگه دارند، اما بازارها تاکنون تهدید شده اند. قیمت نفت برنت با رسیدن به 85 دلار در هر بشکه به بالاترین رقم در چهارسال گذشته رسید. قیمت نفت برنت سال قبل 55 دلار بود. افزایش قیمت نفت می تواند گروه اقدام علیه ایران را با اتفاقی مواجه کند که بسیاری بزرگترین تهدید قلمداد می کنند. ترامپ خود نیز این تهدید را حس کرده است. در حالی که تنها یک ماه تا انتخابات میان دوره ای آمریکا فاصله داریم، رئیس جمهور نگران افزایش قیمت ها و تاثیر آن بر جمهوری خواهان در انتخابات پیش رو است. اما تهدیدهای دیگری که این رویکرد دولت ترامپ با آن مواجه است، چیست؟ کشورهایی همچون چین و هند بزرگترین چالش هستند. هر دو واردکنندگان اصلی نفت ایران هستند. بلومبرگ در پایان نتیجه گرفت تضمینی وجود ندارد که ایران در مقابل کمپین گروه اقدام علیه ایران تسلیم شود. هدف این گروه همان طور که وزارت امور خارجه آمریکا گفته اعمال بیشترین فشار اقتصادی برای وادار کردن ایران به مذاکره و دستیابی به توافقی که نه تنها برنامه هسته ای این کشور، بلکه به زعم و ادعای آمریکا حمایت این کشور از تروریسم و برنامه موشکی است و قدرت این کشور را در منطقه محدود  می کند. این درحالی است که باید بدانیم 12 درخواست پمپئو احتمالا زیاد خواهی است و همان طوری که «وندی شرمن» مسئول مذاکرات توافق هسته ای در دولت اوباما گفته مقامات ایران بسیارمتعهد، باهوش و مذاکره کنندگان سختی هستند. این یک فرهنگ مقاومت است. اروپام**9158**1144            "}