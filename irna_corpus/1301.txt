{"onTitr":"","titr":" یکهزار دهیار گیلان دوره مدیریت بحران می بینند","describe":" رشت- ایرنا- مدیر کل دفتر امور روستایی و شوراهای استانداری گیلان گفت : با توجه به وضعیت خاص استان  آموزش های لازم در زمینه مدیریت بحران برای یکهزار نفر از دهیاران سراسر استان برگزار می شود .", "text":"به گزارش روز پنجشنبه ایرنا به نقل از پایگاه اطلاع رسانی استانداری گیلان؛ سید مازیار سید نژاد  با اشاره به نقش جدید تعریف شده برای دهیاران به عنوان تسهیل گر حوزه کارآفرینی روستایی، خاطرنشان کرد: دوره ی آموزشی روش های ایجاد اشتغال در مناطق روستایی برای بیش از یکهزار دهیار گیلانی با تکیه بر مطالعات طرح تکاپو مرتبط با ارائه تسهیلات اشتغال روستایی نیز جزو دوره های آموزشی پیش بینی شده است.وی به استقرار پایگاه های آتش نشانی روستایی در سطح استان اشاره و با تاکید بر لزوم آموزش حین خدمت و مهارت افزایی آتش نشانان روستایی، از برگزاری دوره آموزشی برای آتش نشانان روستایی دهیاری های سراسر استان خبر داد.وی افزود: همچنین دوره های آموزشی ویژه دهیاران و کارکنان دهیاری های استان گیلان در قالب عناوینی همچون مدیریت پسماند، قوانین و مقررات ساخت و ساز، منابع درآمدی، قوانین معاملاتی و مدیریت مالی دهیاری ها، بودجه نویسی  برای تمامی دهیاران و کارشناسان فنی و مالی دهیاری ها در نظر گرفته شده است .وی افزود:  با همکاری فرمانداری های سراسر استان و بمنظور توانمندسازی و ارتقاء سطح دانش و آگاهی دهیاران و کارشناسان مالی و فنی دهیاری ها برنامه در دست اجرا می باشد و در این دوره ها به آشنایی با قوانین و مقررات و آئین نامه ها و شرح وظایف و اختیارت دهیاری ها پرداخته می شود .مدیرکل دفتر امور روستایی و شوراهای استانداری گیلان در پایان سخنانش یادآور شد: آموزش های حضوری توام با آموزش مکاتبه ای دهیاران بدو خدمت و حین خدمت در سراسر استان برنامه ریزی شده است که آزمون متمرکز آن در نیمه ابتدایی آبان ماه سال جاری در مرکز استان برگزار می شود.گیلان بعنوان یکی از استان های دارای بیشترین نسبت جمعیت روستایی دارای دو هزار و 754 آبادی است که از این تعداد، دو هزار و 434 روستا دارای سکنه و 320 آبادی فاقد سکنه اند.6030            "}