{"onTitr":" نماینده ایلام:    ","titr":" انسجام نیروهای داخلی از عوامل اصلی کاهش نرخ ارز است","describe":" ایلام - ایرنا - نماینده حوزه شمالی مردم ایلام در مجلس گفت: انسجام، وحدت نیروهای داخلی و اراده مسئولان از عوامل اصلی کاهش نرخ ارز است.", "text":"سلام امینی روز چهارشنبه در گفت وگو با خبرنگار ایرنا اظهار داشت: عوامل زیادی در کاهش نرخ دلار مؤثر است که از جمله آنها می توان به انسجام نیروهای داخلی و قوای مختلف و اراده مسئولان برای مهار کردن آن اشاره کرد.وی با اشاره به اینکه همکاری و انسجام در کشور موجب عبور از مشکلات می‌ شود، افزود: اگر مسئولان و فعالان اقتصادی انسجام خود را در داخل کشور حفظ کنند، به طور قطع می‌توان به مسیر رشد اقتصادی ادامه داده و به رفع نگرانی‌ها در این شرایط کنونی امیدوار بود.امینی با اشاره به نوسانات قیمت ارز  یادآور شد: این مساله بیش از آنکه تابع مسائل خارجی باشد، دست مایه مسائل و مشکلات داخلی است.وی بر لزوم انسجام در جامعه و حمایت از دولت برای برون رفت از مشکلات کنونی تاکید کرد و ادامه داد: کاهش نرخ دلار در طی روزهای اخیر نشان داد که این موفقیت به اراده داخل ربط دارد، امیدواریم با اراده مسئولان و قوا مشکلات حوزه اقتصاد یکی پس از دیگری مرتفع شوند.به گزارش ایرنا، روند کاهش نرخ ارز از ظهر دیروز سه شنبه شروع شد به طوری که دامنه آن از تهران به سایر شهرهای بزرگ در برخی استانها نیز رسید.7177/6034            "}