{"onTitr":"","titr":" مرحله دوم جشن عاطفه ها در آذربایجان غربی آغاز شد","describe":" ارومیه- ایرنا- مدیرکل کمیته امداد امام خمینی (ره) آذربایجان غربی گفت: مرحله دوم جشن عاطفه ها امروز /چهارشنبه/ در یک هزار و 500 مدرسه استان آغاز شد.", "text":"عزیز سهندی روز چهارشنبه در گفت و گو با خبرنگار ایرنا افزود: در همه مدارس آذربایجان غربی بیش از 300 هزار پاکت هدیه در میان دانش آموزان برای کمک به جشن عاطفه ها توزیع شده است.وی اضافه کرد: مشارکت مردم استان در مرحله اول جشن عاطفه های امسال نسبت به سال گذشته 36 درصد افزایش یافته است.وی بیان کرد: مردم آذربایجان غربی امسال 25 میلیارد ریال در مرحله نخست جشن عاطفه‌ها به دانش آموزان نیازمند استان کمک کردند در حالی که این رقم در جشن عاطفه های سال گذشته حدود 19 میلیارد ریال بود.مدیرکل کمیته امداد امام خمینی (ره) آذربایجان غربی گفت: مشارکت مردم در جشن عاطفه‌های امسال چشمگیر بود و مردم شاهین دژ رتبه نخست بیشترین کمک به دانش آموزان نیازمند را در جشن عاطفه ها به نام خود ثبت کردند.وی ادامه داد: 14 هزار دانش آموز در استان تحت حمایت این نهاد هستند که کمک های جمع آوری شده برای تهیه نیاز‌های فرهنگی دانش آموزان از جمله نوشت افزار، کیف، کفش و لباس هزینه شد.مدیرکل کمیته امداد امام خمینی (ره) آذربایجان غربی گفت: این میزان کمک های مردمی از یک هزار و 661 پایگاه جشن عاطفه ها در سطح استان جمع آوری شده است.سهندی افزود: مرحله اول این جشن در روزهای 15 و 16 شهریورماه جاری در استان برگزار شد.وی با اشاره به انتخاب شعار &#39;لبخند مهر بسته به مهر شما&#39; برای جشن امسال بیان کرد: کمک های جمع آوری شده از هر مدرسه در بین دانش آموزان نیازمند آن مدرسه هزینه می شود. سهندی گفت: مردم نیکوکار آذربایجان غربی می‌توانند برای سهولت در پرداخت کمک‌های نقدی به جشن عاطفه‌ها، از طریق واریز مبلغ خود به شماره حساب 0154385438000 نزد بانک ملی یا از طریق تلفن همراه با واردکردن کد دستوری #1* 8877 * یا با استفاده از نرم افزار های کاربردی سنا، بله، سکه، آپ در تلفن همراه اقدام کنند.وی ادامه داد: همچنین مردم خیّر استان می توانند از طریق سایت کمیته امداد یا با شماره گیری تلفن نیکوکاری 0968877 اقدام به پرداخت کمک های خیرخواهانه خود کنند.وی بیان کرد: مردم نیکوکار آذربایجان غربی در سال گذشته 35 میلیارد ریال به دانش آموزان بی‌ بضاعت و نیازمند استان به‌ صورت نقدی و غیر نقدی کمک کردند.به گزارش ایرنا، در آذربایجان غربی حدود 14 هزار دانش آموز بی بضاعت تحت حمایت کمیته امداد امام خمینی (ره) هستند.بیست و چهارمین دوره جشن عاطفه ها در روزهای پنجشنبه و جمعه 15 و 16 شهریور ماه برگزار شد و 11 مهرماه در سطح مدارس برگزار می شود.جشن عاطفه ها هر سال همزمان با آغاز سالتحصیلی در کشور برگزار می شود.کمیته امداد امام خمینی (ره) از اسفندماه سال 1357 فعالیت خود را با فرمان امام راحل برای رسیدگی به وضعیت محرومان و کمک به آنها از طریق دریافت کمک های مردمی آغاز کرد و 38 سال از فعالیت این نهاد می گذرد.در سال های نخست، وظیفه این نهاد تنها کمک مادی به مددجویان و متقاضیان بود ولی در سال های اخیر، وظایف دیگری نیز به این نهاد محول شده که ارائه کمک های مشاوره ای و تسهیلات خودکفایی بخشی از این وظایف است.8137/2093            "}