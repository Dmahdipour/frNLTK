{"onTitr":"","titr":" منطقه آزاد ماکو آماده پذیرش سرمایه‌ گذاران ترکیه‌ای است","describe":" ارومیه- ایرنا- قائم مقام مدیرعامل سازمان منطقه آزاد ماکو گفت: امکان پذیرش سرمایه گذاران ترکیه‌ای در این منطقه به ‌منظور تولید در داخل ایران و صادرات آن به اروپا وجود دارد.", "text":"به گزارش ایرنا، علیرضا نصیری روز شنبه در دیدار با 'بولنت اولسوی'، رییس انجمن کارخانه‌داران منطقه آزاد مرسین ترکیه با اشاره به ظرفیت‌های سرمایه‌گذاری در منطقه آزاد ماکو و شیوه همکاری با منطقه آزاد مرسین افزود: پایانه مرزی بازرگان که سومین مرز فعال کشور و دروازه ورود ایران به کشور‌های اروپایی است در فاصله یک کیلومتری شهر بازرگان و شهرستان ماکو قرار دارد.وی افزود: با وجود مرز مشترک ایران و ترکیه و همچنین مشترکات فرهنگی و دینی، 2 کشور می‌توانند همکاری‌های عمیق‌تری در حوزه‌های مختلف اقتصادی، تجاری و فرهنگی داشته باشند.نصیری زمینه های همکاری با سرمایه‌گذاران ترکیه‌ای را لجستیک، کشاورزی، معدن، گردشگری، صنعت و اقتصاد روستایی عنوان کرد و گفت: با توجه به اینکه منطقه آزاد ماکو بزرگترین منطقه آزاد جهان است از حوزه عملکردی گسترده‌ای نیز برخوردار است. وی اشافه کرد: در صورتی ‌که سرمایه‌گذاران و کارخانه‌داران منطقه آزاد مرسین علاقه به همکاری داشته باشند، می‌توانیم در منطقه آزاد ماکو به تولید مشترک بپردازیم.قائم‌مقام منطقه آزاد ماکو در خصوص ارائه خدمات به سرمایه‌گذاران در منطقه آزاد ماکو اظهار داشت: در سازمان خدماتی در قالب میز خدمت به سرمایه‌گذاران ارائه می‌شود و کارشناس سازمان به نمایندگی از سرمایه‌گذار مراحل اداری را طی می‌کند؛ بر این اساس سرمایه‌گذار درگیر مراحل اداری نخواهد شد.'بولنت اولسوی'، رییس انجمن کارخانه‌داران منطقه آزاد مرسین نیز در این دیدار گفت: مهم‌ترین موضوع در همکاری منطقه آزاد ماکو و مرسین ترکیه، مبحث لجستیک است و ماکو می‌تواند به عنوان کریدور ارتباطی در این میان عمل کند.به گزارش ایرنا، هفته گذشته مدیرعامل سازمان منطقه آزاد ماکو به مدت سه روز جهت رایزنی و دعوت از سرمایه گذاران منطقه آزاد مرسین به کشور ترکیه سفر کرده بود.منطقه آزاد ماکو به لحاظ محدوده جغرافیایی شامل شهرستان های ماکو، شوط، پلدشت و شهر مرزی بازرگان بوده و در منتهی الیه شمال غرب کشور واقع است.مساحت این منطقه حدود پنج هزار کیلومترمربع و جمعیت آن بر اساس نتایج سرشماری عمومی نفوس و مسکن سال 1395، حدود 200 هزار نفر است.منطقه آزاد ماکو به عنوان بزرگترین منطقه آزاد کشور دارای 140 کیلومتر مرز مشترک با کشور جمهوری آذربایجان و 130 کیلومتر مرز مشترک با کشور ترکیه است.مرسین نیز شهری بندری در سواحل دریای مدیترانه است و در جنوب ترکیه قرار دارد.7132/3072            "}