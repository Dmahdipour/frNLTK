{"onTitr":" پدر شهید مدافع حرم:    ","titr":" پسرم شهید شد تا دست داعش به کشورمان نرسد","describe":" کرمانشاه - ایرنا - شهید والامقام «مرادعلی عباسی فرد» سیزدهمین شهید مدافع حرم از استان کرمانشاه است که در راه دفاع از حریم کبریایی اهل بیت (ع) به درجه رفیع شهادت نائل آمد، شهیدی که به گفته پدرش لباس شهادت به تن کرد تا دست حرامی های داعش به ناموس این مملکت نرسد.", "text":"به گزارش ایرنا، با آغاز جنگ تکفیری های داعش علیه مردم و دولت های عراق و سوریه و حضورشان در نزدیکی مرزهای کشورمان، این گروهک تروریستی عملا زنگ خطری برای جمهوری اسلامی ایران بود.آن روزها تکفیری های داعش با حمایت آمریکا و اسرائیل دنبال آن بودند که به مرزهای ایران نیز تجاوز کنند اما شیرمردان ایران و مدافعان حرم اجازه نزدیک شدن به مرزهای کشورمان را به این جنایتکاران ندادند.مدافعان حرم داوطلبانه پای در میدان نهادند و از حریم مرزهای ایران دفاع کردند، آنان از جان خود گذشتند تا چشم طمع حرامی های داعش بخشکد و دستان پلیدشان از آب و خاک این سرزمین دور بماند.شهید مرادعلی عباسی فرد یکی از همین شیرمردانی بود که برای دفاع از حریم اهل بیت و حفظ امنیت کشور به نبرد با تکفیری های داعش پرداخت و سرانجام به آرزوی خود که شهادت بود نائل آمد.پدر این شهید والامقام در گفت و گو با خبرنگار ایرنا، از روزهای خوب با مرادعلی بودن می گوید، روزگاری که می گوید آرزو دارد برای یکبار هم که شده حتی در حد ثانیه هایی تکرار شود اما انگار خودش هم می داند چنین چیزی محال و غیرممکن است.امیر عباسی فرد ابتدا از اخلاق نیکوی پسرش گفت و افزود: او در همه حال خوش قلب و مهربان بود، همیشه لبخند بر لب داشت و خوش اخلاقیش در فامیل زبانزد خاص و عام بود به همین دلیل همه دوستش داشتند و برایش احترام ویژه ای قائل بودند.وی ادامه داد: پسرم اهل کمک به دیگران بود، محال بود نیازمندی را ببیند و به او کمک نکند، معمولا کمک هایش هم مخفیانه بود و چند مورد از آن ها را به صورت اتفاقی متوجه شدیم.پدر شهید عباسی فرد به اینجا که می رسد صدایش می لرزد، گویی که خاطره های پسرش برایش زنده شده باشد، می گوید: خداوند 6 فرزند به من عنایت کرد اما مرادعلی در بین همه آن ها چیز دیگری بود، او را جور دیگری دوست داشتم و نبودنش خیلی اذیتم می کند.وی گفت: پسرم به گفته همرزمان و فرماندهانش رشادت های زیادی از خود نشان داد، رشادت هایی که بارها او را تا مرز شهادت هم پیش برد و در اکثر عملیات ها از وجودش استفاده می کردند.این پدر شهید خاطرنشان کرد: پسرم حدود 2 سالی به سوریه سفر کرد و جانانه با تکفیری های داعش جنگید، در این مدت چند بار به مرخصی آمد اما هر دفعه بی قرارتر از قبل به جبهه ها برمی گشت تا در برابر ظالمان زمانه بایستد.وی تاکید کرد: پسرم عاشق شهادت بود و خوشحالم که به آرزویش رسید، شاید اگر مرادعلی به مرگ طبیعی یا هر حادثه دیگری غیر از شهادت از دنیا می رفت اینگونه نمی توانستم خودم را آرام کنم.پدر شهید عباسی فرد ادامه داد: پسرم و همرزمانش به جنگ با حرامی های داعش رفتند تا دست آن ها به ناموس این مملکت نرسد، آن ها به نبرد با دشمنانی پرداختند که هزار فکر و خام و خیال باطل برای این سرزمین و انقلاب اسلامی داشتند، آن ها جان دادند تا ناموس ما در امان باشد.پدر باز به فکر فرو می رود، حالا دیگر بیشتر از قبل صدایش می لرزد و به خوبی می شد از پشت تلفن متوجه اشکهایش شد، سوالی برای پرسیدن نمانده بود. از او تشکر و خداحفظی کردم و در عین حال با خود اندیشیدم اگر شهدای مدافع حرم نبودند آیا هر روز شاهد اتفاقات تلخ روز 31 شهریور اهواز در جای جای این کشور پهناور نبودیم؟شهید والامقام مرادعلی عباسی فرد سیزدهمین شهید مدافع حرم استان کرمانشاه و اهل شهرستان کنگاور است که 16 فروردین سال 96 و در سن 50 سالگی در سوریه به شهادت رسید.از این شهید والامقام 2 فرزند پسر به یادگار مانده است.استان کرمانشاه در راه دفاع از حرم اهل بیت (ع) 15 شهید را تقدیم اسلام کرده است.گفت و گو: مسعود اسماعیلی7458/8066            "}