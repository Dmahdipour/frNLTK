{"onTitr":"","titr":" اقتدار ناجا با محبت و اجرای دقیق قانون همراه باشد","describe":" زنجان - ایرنا - نماینده ولی فقیه در استان و امام جمعه زنجان، با تاکید بر ارتباط صمیمانه پرسنل نیروی انتظامی با مردم گفت: اقتدار ناجا بایستی با محبت و اجرای دقیق و محکم قانون همراه باشد.", "text":"به گزارش ایرنا، حجت الاسلام علی خاتمی روز شنبه در مراسم صبحگاه مشترک نیروی انتظامی استان زنجان افزود: پرسنل این نیرو به عنوان حافظان امنیت و آرامش، شبانه روز در تلاش هستند و این موجب خوشحالی و شادمانی دوستان انقلاب و نظام و یاس و ناامیدی دشمنان شده است.وی به تلاش نیروی انتظامی در حفظ و برقراری امنیت و آرامش در جامعه و میان مردم اشاره و اظهار داشت: این نیروی توانمند، تاکنون کارنامه درخشانی از خود به یادگار گذاشته است که این روند با اقتدار بیشتری استمرار خواهد یافت.امام جمعه زنجان خاطرنشان کرد: 6 سال پیش آمریکا مدعی بود که اسد باید از قدرت ساقط شود اما ایستادگی و مقاومت باعث شد تا خود جای پایی برای ماندن در این کشور نداشته باشد.نماینده ولی فقیه در استان و امام جمعه زنجان ادامه داد: در آستانه چهلمین سال پیروزی انقلاب، ایران 40 برابر قوی و توانمندتر شده است و در آن ایام کسی باور نمی کرد کشوری بدون اتکا به بلوک غرب و شرق، بتواند وارد میدان شود.وی اظهار داشت: یکصد سال قبل بلوک غرب و شرق، جهان را به 2 قسمت تقسیم کرده بودند و هر حرکت سیاسی، اقتصادی و اجتماعی باید زیر نظر این 2 بلوک انجام می گرفت اما شکل گیری تفکر جدید و وقوع انقلاب اسلامی به رهبری امام خمینی (ره) این معادله را به هم زد.حجت الاسلام خاتمی با بیان اینکه در آن زمان شعار نه شرقی و نه غربی، قابل باور برای کسی نبود، افزود: با پیروزی انقلاب، استکبار جهانی که سیلی سختی را خورده بود تمام تلاش خود را برای شکست این تفکر نو بکار بست ولی موفق نشد.وی ادامه داد: استکبار جهانی هرچه در توان داشت برای ساقط کردن انقلاب اسلامی به کار گرفت و برای دستیابی به اهداف نامشروع خود، اصول، مبانی و قواعد بین المللی را رعایت نکرد اما جمهوری اسلامی با همه توان در مقابل آن ایستاد و از اصول و استقلال خود دفاع کرد و الگویی برای کشورهای منطقه و جهان شد.فرمانده انتظامی استان زنجان نیز گفت: نیروی انتظامی جمهوری اسلامی ایران در برقراری و حفظ امنیت جامعه همواره تلاش وافری دارد.سردار علی آزادی، افزود: امروز نیروی انتظامی در حفظ نظم و امنیت، مظهر اقتدار نظام اسلامی است و در برخورد با مفاسد و ناهنجاری های اجتماعی، محتکران و قاچاقچیان، قاطع و مقتدرانه عمل می کند.وی، وجود امنیت پایدار در جامعه را لازم و ضروری خواند و با اشاره به عملکرد 6 ماه نخست امسال این نیرو اظهار داشت: نیروی انتظامی برای رسیدن به امنیت پایدار و مقابله با ناهنجاری ها، طرح های مختلف امنیتی و ترافیکی را با موفقیت اجرا کرده است.6084/8068            "}