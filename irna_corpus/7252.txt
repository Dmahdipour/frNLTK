{"onTitr":"","titr":" قاتل فراری پس از 18 سال در سرباز دستگیر شد","describe":" زاهدان - ایرنا - جانشین فرمانده انتظامی سیستان و بلوچستان از شناسایی و دستگیری قاتل فراری بعد از 18 سال از وقوع جرم در شهرستان سرباز خبر داد.", "text":"به گزارش ایرنا از پایگاه خبری پلیس سردار احمد طاهری در این باره اظهار داشت: در پی قتل مردی میانسال در 22 آذر ماه سال 79 در شهرستان سرباز و متواری شدن قاتل از محل وقوع جرم، دستگیری قاتل به طور ویژه در دستور کار کارآگاهان پلیس آگاهی قرار گرفت.وی افزود: تحقیقات برای دستگیری قاتل متواری ادامه داشت تا اینکه روز گذشته کارآگاهان پلیس آگاهی سرباز به اطلاعاتی در خصوص حضور متهم به قتل در یکی از روستاهای بخش پیشین این شهرستان  به دست آمده و ماموران این فرماندهی با هماهنگی قضایی در یک عملیات ضربتی و غافلگیرانه وی را دستگیر و به فرار 18 ساله اش پایان دادند.جانشین انتظامی سیستان و بلوچستان با اشاره به اینکه در تحقیقات تخصصی کارگاهان علت قتل اختلاف خانوادگی اعلام شده است، خاطر نشان کرد: نیروی انتظامی با قاطعیت با برهم زنندگان نظم و امنیت که قصد دارند منطقه را ناامن جلوه دهند برخورد می کند و از عموم شهروندان درخواست کرد هرگونه موارد مشکوک را با سامانه فوریت های پلیس 110 به پلیس اطلاع رسانی کنند.به گزارش ایرنا شهرستان سرباز با مرکزیت راسک با 190 هزار نفر جمعیت، 11هزار و 500 کیلومترمربع وسعت، 4 بخش 3شهر 11 دهستان و 750 آبادی دارد و در 500 کیلومتری جنوب زاهدان مرکز سیستان و بلوچستان واقع شده است.3213**6081            "}