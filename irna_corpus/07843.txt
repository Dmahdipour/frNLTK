{"onTitr":"","titr":" ولز درباره استقلال از انگلیس هشدار داد","describe":" لندن – ایرنا – رهبر جدید حزب ولزی «پلید کیمرو» هشدار داد که خروج سخت انگلیس از اتحادیه اروپا و یا عدم دست‌یابی به توافق برگزیت، شانس استقلال ولز از انگلیس را افزایش می‌دهد.", "text":"به گزارش روز جمعه ایرنا، «آدام پرایس» که خود را فردی «شورشی و دگراندیش» معرفی کرده است در گفت‌وگو با روزنامه گاردین اظهار داشت که این حزب از سرگذشت حزب ملی اسکاتلند عبرت گرفته و به مردم این منطقه فرصت خواهد داد تا در همه‌پرسی استقلال از بریتانیا در سال 2030 شرکت کنند.اشاره او به همه‌پرسی استقلال اسکاتلند در روز 18 سپتامبر 2014میلادی (27 شهریور 1393) است که در جریان آن 55 درصد از رأی‌دهندگان به ماندن در انگلیس و 45 درصد به ترک این کشور رأی دادند.بریتانیا از چهار منطقه شامل انگلیس، اسکاتلند، ولز و ایرلند شمالی تشکیل‌شده که در همه‌پرسی سال 2016 اکثریت انگلیسی‌ها و ولزی‌ها به برگزیت و بیشتر اسکاتلندی‌ها و ایرلندی‌ها به ادامه حضور در اتحادیه اروپا رأی دادند.پرایس که هفته گذشته در انتخابات درون‌حزبی، سکان پلید کیمرو را برعهده‌گرفته است اظهار داشت که دوران حاکمیت دولت انگلیس مرده است و این کشور بایستی خود را از زنجیر ایدئولوژی امپریالیسم رها کند.او با بیان اینکه قصد دارد تا نقش ولز را در سیاست‌های دولت مرکزی (لندن) برجسته‌تر کند، تأکید کرد که از پویش جدید موسوم به «رأی مردم» در حمایت از برگزاری مجدد همه‌پرسی برگزیت حمایت می‌کند.درحالی‌که &#39;ترزا می&#39; نخست‌ وزیر انگلیس در داخل و خارج از این کشور به دلیل نحوه مدیریت روند برگزیت به‌ویژه با توجه به امکان سناریوی خروج بدون توافق و تمدید روند برگزیت به بعد از مهلت مارس 2019 موردانتقاد زیادی قرار دارد، مخالفان برگزیت پویش تازه‌ای را تحت عنوان «رأی مردم» به راه انداخته تا زمینه برگزاری مجدد همه‌پرسی برگزیت را فراهم کند.رهبر جدید حزب پلید کیمرو در این‌ باره گفت: در کنار هر بحران  یک فرصت وجود دارد؛ در واقع بحران‌ ها زمان تجلی فرصت‌ها هستند. دولت مرکزی توان حفظ شرایط را ندارد؛ مردم بیدار شده‌اند و بایستی فرصت برای ابراز عقیده در اختیار آن‌ها قرار گیرد.ولز آخرین منطقه انگلستان است که در کنار اسکاتلند و ایرلندشمالی، نسبت به روند خروج این کشور از اتحادیه اروپا، اعتراض خود را اعلام کرده است. در واقع دولت مرکزی لندن تلاش می‌کند تا در کنار مذاکرات برگزیت با طرف‌های اروپایی، از دوپاره شدن کشور جلوگیری کند.'نیکلا استرجن' سروزیر اسکاتلند به‌تازگی به مقام‌های لندن هشدار داده در صورت خروج سخت انگلیس از اتحادیه اروپا، همه‌پرسی استقلال اسکاتلند دوباره برگزار خواهد شد. هم‌زمان، تکلیف ایرلند شمالی که به لحاظ جغرافیایی در جزیره ایرلند و از منظر سیاسی در قلمرو انگلیس محسوب می‌شود، همچنان نامشخص است. درحالی‌که اتحادیه اروپا خواهان عضویت ایرلند شمالی در بازار مشترک اتحادیه اروپاست، نخست‌وزیر انگلیس این طرح را به‌منزله تجاوز به قلمرو انگلیس خوانده است.در همین پیوند، 'آرلین فاستر' رهبر حزب دمکراتیک وحدت طلب ایرلند که با حزب محافظه‌کار انگلیس به رهبری «می» دولت ائتلافی تشکیل داده، هشدار داده است چنانچه برگزیت مرز سختی را میان دو ایرلند به وجود آورد، ائتلاف خود را با محافظه‌کاران لغو خواهد کرد.جزیره ایرلند، بین جمهوری ایرلند (عضو اتحادیه اروپا) و ایرلند شمالی (بخشی از انگلیس) تقسیم‌شده است و مرز بین دو ایرلند عمده‌ترین مرز زمینی بین انگلیس و اتحادیه اروپا است.اکنون به دلیل عضویت انگلیس در اتحادیه اروپا بین دو ایرلند، ایست و بازرسی و محدودیت گمرکی برای تردد افراد و کالا وجود ندارد، اما با خروج انگلیس از اتحادیه اروپا باید ترتیبات جدیدی در نظر گرفته شود.با نزدیک شدن به تاریخ رسمی خروج انگلیس از اتحادیه اروپا و تشدید بحران‌های داخلی، ناظران احتمال برگزاری زودهنگام انتخابات پارلمانی را ناگزیر می دانند.شبک**اروپام ** هـ ن **1392            "}