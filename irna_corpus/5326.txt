{"onTitr":"","titr":" طرح های ناموفق می تواند موضوع پژوهشی باشد","describe":" زنجان - ایرنا - معاون هماهنگی امور عمرانی استانداری زنجان گفت: برخی عناوین پژوهشی طرح شده در استان و کشور خروجی اجرایی لازم را نداشته و در میدان عمل با موفقیت همراه نبوده است که همین عدم موفقیت می تواند یک موضوع پژوهشی دیگری باشد.", "text":"به گزارش ایرنا، مهرداد سلطانی روز یکشنبه در جلسه کارگروه توسعه روستایی و امور عشایری استان زنجان افزود: طرح‌های پژوهشی اولویت‌دار توسعه روستاهای استان زنجان تدوین می‌شودوی با بیان اینکه مسائل و چالش های اولویت دار توسعه استان مرتبط با شرح وظایف قانونی کارگروه مورد تاکید است، اظهار داشت: در این کارگروه تعیین اولویت های پژوهشی و فناوری سال‌جاری مورد بحث و بررسی قرار می گیرد.این مسئول با بیان اینکه خروجی موارد مطرح شده، طرح های اولویت دار کارگروه در سایر بخش ها نیز مورد بررسی قرار می گیرد، افزود: اولویت های پژوهشی توسعه روستایی استان در مرحله نهایی مورد بررسی و تصویب شورای برنامه ریزی و توسعه استان و تصویب آن قرار می گیرد و قبل از آن نیز پایش های لازم اِعمال می شود.معاون هماهنگی امور عمرانی استانداری زنجان ارائه نظرات و مشارکت جمعی تمامی اعضای کارگروه مطابق با منافع عمومی استان را خواستار شد و گفت: باید بدون تعصب دستگاهی و با نگاه کلان در مسائل توسعه استان مشارکت لازم صورت گیرد.در این جلسه طرح هایی همچون بررسی راهکارهای تنوع بخشی به اقتصاد روستا جهت توسعه پایدار، مصرف بی رویه آب کشاورزی سنتی در حوزه روستا و چالش های پیش روی توسعه گردشگری روستایی مطرح شد.8068            "}