{"onTitr":"","titr":" بهترین فرصت برای حمایت از تولید داخلی فراهم شده است","describe":" قزوین – ایرنا - رییس کمیسیون ویژه حمایت از تولید ملی و نظارت بر اجرای اصل 44 قانون اساسی مجلس شورای اسلامی گفت: امروزه مقرون به صرفه نبودن واردات و تفاوت نرخ ارز بهترین فرصت را برای حمایت از تولید داخلی فراهم کرده است.", "text":"به گزارش ایرنا، حمیدرضا فولادگر روز دوشنبه در حاشیه بازدید از یک واحد تولیدی در شهرک صنعتی البرز قزوین به خبرنگار ایرنا گفت: ما معتقد هستیم این تهدیدها را می توان به فرصت تبدیل کرد و برای حمایت از تولید داخلی و افزایش صادرات گام های بلندی را برداشت.وی افزود: هم اکنون بحث ما با دولت، دستگاه ها، تشکل های تولیدی و اتاق بازرگانی در مجلس شورای اسلامی این است که باید این تهدید را به فرصت تبدیل کرده و از آن برای حمایت از تولید داخل بهره ببریم.نماینده مردم اصفهان در مجلس شورای اسلامی گفت: هم اکنون یکی از مهمترین مشکلات تولیدکنندگان تامین مواد اولیه است چون ظرفیت و نیاز در داخل وجود دارد و هزینه واردت افزایش یافته است.فولادگر خاطر نشان ساخت: بخش قابل توجهی از مواد اولیه مورد نیاز کارخانجات مانند پتروشیمی و فولاد تولید داخل هستند و خوشبختانه با جلسات برگزار شده تا حدی مشکل تامین این مواد حل شده است.وی افزود: امیدواریم این روزها دیگر شاهد طرح مشکل کمبود مواد اولیه برای واحدهای تولیدی نباشیم و واحدهای تولید کننده کالاهای مورد نیاز مردم با این نگرانی و دغدغه مواجه نباشند.این نماینده با اشاره به اقدامات کمیسیون ویژه حمایت از تولید داخلی در این زمینه افزود: از ابتدای امسال با توجه به شعار سال جاری وزرا و دولتمردان را به این کمیسیون دعوت کردیم تا برای اقدامات عملی در این راستا برنامه ریزی صورت گیرد.وی با اشاره به اقدام این کمیسیون در راستای قانون گذاری برای حمایت از کالای داخلی افزود: در همین زمینه برای رفع ایرادهای قانون حداکثر استفاده از توان داخلی مانند نظارت پذیری بیشتر و شفاف سازی در خصوص تعریف کالای ایرانی اقدام کردیم  و فصلی تحت عنوان حمایت از کالای ایرانی به این قانون اضافه شد.فولادگر خاطر نشان ساخت: همچینن به صورت مرتب و هفتگی با تولیدکنندگان جلساتی را برگزار کردیم و با دعوت از مسئولان دولتی دستگاه های اجرایی و نمایندگان تشکل های خصوصی و غیر دولتی تصمیمات مفیدی اتخاذ شد.وی گفت: در مجموع با اقدامات مجلس شورای اسلامی و دولت شرایط خوبی برای حمایت از تولید داخلی فراهم شده بود که با نوسانات شدید ارزی و تاثیر بر روی تولید مصادف شد.این نماینده یادآور شد: البته ما این تهدیدها را یک فرصت برای اقتصاد و واحدهای تولیدی ایران می دانیم و باید از آن حداکثر بهره برداری را داشت.استان قزوین سه هزار و 600 واحد تولیدی دارد.6101            "}