{"onTitr":"","titr":" گرانی سکه بدهکاران مهریه را به دردسر انداخت","describe":" همدان- ایرنا- مدیرعامل ستاد دیه استان همدان گفت: نوسان قیمت سکه و افزایش نرخ آن موجب افزایش زندانیان مهریه شده است.", "text":"یداله روحانی منش روز چهارشنبه در گفت و گو با ایرنا اظهار داشت: بسیاری از مردان توان پرداخت مهریه پیش بینی شده در عقدنامه را ندارند و بدهی آنها قسط بندی شده است و هر یک تا پنج ماه، یک سکه پرداخت می کنند.وی بیان کرد: با این وجود بیشتر زندانیان مهریه به علت نوسان قیمت ها و تاخیر در پرداخت حتی یک سکه راهی زندان می شوند.مدیرعامل ستاد دیه استان همدان مثال زد: یک زوج جوان که چندی پیش زندگی مشترک خود را آغاز کرده بودند به علت اختلافات خانوادگی از هم جدا شدند.روحانی منش اضافه کرد: مهریه زوجه 700 سکه هار آزادی بود که پس از وساطت بزرگان، 610 سکه از این تعداد بخشیده شد.وی افزود: با توجه به ناتوانی داماد در پرداخت مابقی مهریه، بدهی وی اعسار به تقسیط شد و مقرر شد وی ماهانه یک سکه به زوجه پرداخت کند.مدیرعامل ستاد دیه استان همدان بیان کرد: این فرد در جریان جاری شدن صیغه طلاق 32 سکه و پس از آن به صورت قسطی 18 عدد سکه به زوجه پرداخت کرد.روحانی منش اضافه کرد: هم اینک 40 سکه از این مهریه باقی مانده اما ناتوانی داماد در پرداخت اقساط منجر به زندانی شدن وی شد.141 زندانی جرائم غیرعمد همدان نیمه نخست سالجاری آزاد شدند.7526/2090            "}