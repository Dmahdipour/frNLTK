{"onTitr":"","titr":" نخستین تمرین تیم ملی فوتبال با 4 بازیکن برگزار شد","describe":" تهران - ایرنا - تیم ملی فوتبال ایران نخستین تمرین خود را برای دیدار دوستانه با تیم بولیوی به منظور آماده سازی برای حضور در جام ملت های 2019  آسیا با 4 بازیکن برگزار کرد.", "text":"به گزارش خبرنگار ایرنا، ملی پوشان فوتبال ایران از ساعت 17 و 30 دقیقه امروز جمعه در ساختمان پک (مرکز توانمندسازی حرفه ای فوتبال) تمرینات خود را زیر نظر اعضای کادر فنی و در غیاب «کارلوس کی روش» سرمربی تیم آغاز کردند.رامین رضاییان مدافع راست تیم ملی به رغم اینکه برای دیدار پیش رو از جمع بازیکنان خط خورده است، در ساختمان پک حاضر شد و همراه با 4 بازیکن ملی پوش تمرین کرد. علیرضا بیرانوند، رشید مظاهری، احمد نوراللهی و مهدی ترابی&#160;بازیکنان حاضر در تمرین بودند.البته مرتضی پور علی گنجی مدافع تیم ملی که مصدوم است با عصا در ساختمان پک حاضر شد و پس از دقایقی محل اردو را ترک کرد.کار با وزنه، حرکات کششی و نرمشی و انجام بازی بسکتبال محور تمرین امروز ملی پوشان بود.دومین دیدار دوستانه تیم ملی پس از جام جهانی 2018 روسیه، 24 مهر ماه ساعت 19 و 30 دقیقه در ورزشگاه آزادی برگزار می شود.تیم ملی فوتبال ایران در دیدار نخست خود پس از جام جهانی به مصاف ازبکستان رفت و با یک گل به پیروزی رسید.همچنین هفدهمین دوره جام ملت های آسیا از 15 دی ماه در کشور امارات برگزار می شود و ملی پوشان فوتبال ایران در مرحله گروهی با تیم های یمن، ویتنام و عراق همگروه هستند.ورزشی**9029**3991**1597            "}