{"onTitr":"","titr":" نمایشگاه پیشگیری از اعتیاد در ایرانشهر گشایش یافت","describe":" زاهدان - ایرنا - سرپرست جمعیت هلال احمر ایرانشهر در جنوب سیستان و بلوچستان گفت: نمایشگاه پیشگیری از اعتیاد و آسیب های اجتماعی با همکاری معاونت اجتماعی نیروی انتظامی در این شهرستان بر پا شد.", "text":"محمد رضا کرد روز سه شنبه در گفت و گو با خبرنگار ایرنا هدف از برگزاری این نمایشگاه را آگاهی بخشی به مردم بویژه نوجوانان و جوانان در مورد آسیب‌های اجتماعی مواد مخدر، ارائه راهکارها و برنامه ‌های لازم برای پیشگیری از این بلای خانمانسوز عنوان کرد.وی افزود: در این نمایشگاه انواع عکس، پوستر و کتاب در رابطه با مضرات اعتیاد و مواد مخدر به نمایش در آمده است.سرپرست جمعیت هلال احمر ایرانشهر اظهارداشت: این نمایشگاه به مدت 2 روز در محل دفتر تبلیغات اسلامی این شهرستان برای بازدید عموم دایراست.وی بیان کرد: برنامه های پیشگیری از اعتیاد باید عمیق و اثرگذار باشد و بهترین راهکار در این بخش آگاه سازی، آموزش نوجوانان و جوانان نسبت به خطرات مواد مخدر است.کرد اظهار داشت: اجتماعی کردن مبارزه با مواد مخدر با بهره گیری از ظرفیت تشکل های مردم نهاد و نهادهای مدنی یک ضرورت است.به گزارش ایرنا ایرانشهر از توابع سیستان و بلوچستان در 337 کیلومتری زاهدان مرکز این استان واقع شده است.7314**3213            "}