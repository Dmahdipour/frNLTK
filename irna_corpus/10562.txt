{"onTitr":"","titr":" امام جمعه ایلام استعفای خود را تایید کرد","describe":" ایلام - ایرنا - حجت الاسلام والمسلمین محمد نقی لطفی که در هیجده سال گذشته در جایگاه  امام جمعه ایلام و نماینده ولی فقیه در این استان فعالیت کرده است با تایید  استعفا از این سمت به شایع ها و بحث و نظرهای مطروحه در افکار عمومی پایان داد.", "text":"به گزارش ایرنا، به دنبال  پرداختن تحلیلی و گمانه زنی رسانه ها و شبکه های اجتماعی  محدوده استان ایلام به موضوع احتمالی استعفای امام جمعه ایلام از سمت خود  حجت الاسلام محمد نقی لطفی در گفت وگویی  اعلام استعفای خود را  تایید کرد.وی در این  خصوص اظهار داشت:  حدود 18 سال است که در ایلام هستم و شاید طولانی‌ترین امامت جمعه که از سوی حضرت آقا منصوب‌شده‌اند بنده هستم و با این کناره‌گیری می‌خواهم سنگر برای افراد دیگری باز شود و بنده هیچ‌گونه کسالت و یا مشکلی ندارم.حجت الاسلام لطفی افزود: مردم ایلام با این استعفای بنده پس از اطلاع‌رسانی بسیار تماس گرفتند و ابراز ناراحتی کردند و گفتند اعتصاب و یا تجمع کنیم، عرض کردم این حرف‌ها چیست؟ این مسئله درخواست خود بنده بوده است.وی گفت: بعد از حدود  2 دهه فعالیت  در این سنگر   6 ماه پیش  نیز درخواست استعفا از سمت نمایندگی ولی‌فقیه در استان ایلام  کردم دادم که مقام معظم رهبری قبول نکردند. وی با ذکر اینکه 'واقعاً خسته شده بودم' دراین خصوص توضیح داد: علت خستگی جوسازی‌هایی بود که علیه بنده در این مسئولیت مطرح کرده بودند که - باعث شد - بنده از این سمت استعفا دادم تا مبادا در جهت حواشی و ایجاد جوسازی‌هایی علیه بنده، خدشه‌ای به جایگاه رهبر معظم انقلاب اسلامی وارد شود؛ نظیر آن مسئله ماشین که همه آن دروغی بود که در فضای مجازی درست کردند .وی عنوان کرد: بنده در رابطه با استعفای خود از سمت نمایندگی ولی‌فقیه در استان ایلام هنوز شخص مقام معظم رهبری را ملاقات نکرده‌ام و در رابطه با استعفای بنده هیچ مشکلی پیش نیامده است و شخص مقام معظم رهبری و دوستان دفتر بیت همواره به بنده لطف و عنایت زیادی داشتند و حجت‌الاسلام‌والمسلمین محمدی گلپایگانی، رئیس دفتر مقام معظّم رهبری گفتند که خود آقا به شما علاقه دارد و ما نیز عرض کردیم که سرباز آقا هستیم و 40 سال است در این انقلاب اسلامی هستیم و خواهیم بود و جابجایی و این عزل و نصب‌ها مسئله‌ای عادی است تاکنون هر کاری هم به ما سپردند انجام‌ وظیفه کرده و می‌کنیم و اگر بگویند حتی مانند رفتگر شهرداری جلوی درب منزل مقام معظّم رهبری جارو کنیم بنده افتخار می‌کنم.امام جمعه سابق ایلام تصریح کرد: استعفای بنده هم در روز شنبه 7 مهرماه نوشته‌شده است و به محضر رهبر معظم انقلاب اسلامی ارسال‌شده است و شاید هم معظم له این استعفا را قبول نکنند و این مسئله معلوم نیست و بنده سرباز این نظام و انقلاب و رهبری هستم و با استعفای بنده از سمت نمایندگی ولی‌فقیه در استان ایلام، نه‌تنها ارادت بنده به محضر رهبر معظم انقلاب کم نمی‌شود بلکه روزبه‌روز بیشتر هم می‌شود و دست و پای حضرت آقا را هم می‌بوسیم.حجت الاسلام محمد نقی لطفی متولد سال 1335  شهر ایلام  ااست وی  با سابقه فعالیت  و مدیریت در سپاه پاسداران انقلاب اسلامی  یک دوره نمایندگی حوزه انتخابیه ایلام در مجلس شورای اسلامی را نیزدرکارنامه دارد.7177/6034            "}