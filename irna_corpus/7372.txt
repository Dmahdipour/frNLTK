{"onTitr":"","titr":" جاده های زنجان شهریور امسال 26 قربانی گرفت","describe":" زنجان - ایرنا - جانشین پلیس راه استان زنجان گفت: شهریور امسال 26 نفر در مسیرهای ارتباطی این استان بر اثر حوادث رانندگی جان باختند.", "text":"سرهنگ محمدعلی عظیمی روز شنبه در گفت و گو با خبرنگار ایرنا با بیان اینکه این آمار مربوط به کشته های سر صحنه تصادف است، افزود: شمار جان باختگان حوادث جاده ای این استان در مدت مشابه سال گذشته برابر با آمار پزشکی قانونی زنجان 19 نفر بود. وی، اظهار داشت: بیشترین کشته های ناشی از تصادف جاده ای زنجان در شهریور امسال با 9 نفر مربوط به مسیر ارتباطی زنجان - بیجار است.عظیمی با اشاره به اینکه موتورسیکلت ها در وقوع تصادف های رانندگی نقش زیادی دارند، یادآور شد: از 26 کشته سر صحنه تصاف های جاده ای زنجان در شهریور امسال 6 نفر موتورسوار بودند.جانشین رئیس پلیس راه فرماندهی انتظامی استان زنجان گفت: عدم توجه رانندگان به جلو ناشی از خستگی و خواب آلودگی، بیشترین علت وقوع حوادث رانندگی در سطح جاده های ارتباطی استان زنجان است. عظیمی با بیان اینکه واژگونی خودرو نیز در مسیرهای ارتباطی زنجان بیشتر است، تصریح کرد: اگر رانندگان توصیه و هشدارهای پلیس راه را در خصوص رعایت قوانین و مقررات رانندگی جدی تر بگیرند و هنگام خستگی و خواب آلودگی بر ادامه رانندگی اصرار نورزند در این صورت میزان تصادفات و تلفات جاده ای نیز روند کاهشی خواهد یافت. به گزارش ایرنا، پنج ماه (ابتدای فروردین تا پایان مرداد) امسال 92 نفر در مسیرهای ارتباطی این استان در سر صحنه تصادف جان باختند که این رقم در مدت مشابه پارسال 75 نفر بود.زنجان پنج هزار و 840 کیلومتر راه ارتباطی دارد که از این میزان، 200 کیلومتر آزادراه، 113 کیلومتر بزرگراه، 342 کیلومتر راه اصلی و 974 کیلومتر راه فرعی است. 6084/6085            "}