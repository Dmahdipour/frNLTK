{"onTitr":"","titr":" آیا بوم‌گردی می‌تواند 10هزار فرصت شغلی در گیلان ایجاد کند","describe":" مصطفی سالاری استاندار گیلان اعلام کرد قصد دارد 10هزار شغل را از طریق احداث 5 هزار واحد بوم‌گردی در روستاها ایجاد کند. به طور میانگین برای هر کدام دو شغل مستقیم درنظر گرفتند. دوستان منعکس‌کننده خبر، در انتقال مفهوم توجه نکردند. به عبارت دیگر اقامتگاه و واحد را به اشتباه انتقال دادند.", "text":"استاندار گیلان چندی قبل اعلام کرد 5 هزار اقامتگاه بوم‌گردی راه‌اندازی می‌شود و منتقدان معتقدند با توجه به اهداف سند چشم‌انداز ششم توسعه این عدد غیرواقعی است اما «علی رحیم‌پور» مشاور او چنین نظری ندارد و می‌گوید: پیش‌بینی شده است تا سال 1400 نیاز به 5 هزار واحد بوم‌گردی داریم. از دلایل این کار می‌توان به غنی‌سازی افزایش درآمد روستایی و کمک به مهاجرت معکوس و جلوگیری از بیابان‌خوابی و خیابان‌خوابی اشاره کرد.رحیم‌پور که پیش‌تر در حوزه گردشگری و هتل‌داری فعالیت می‌کرده، توضیح می‌دهد: اساسی‌ترین کاری که در حال انجام آن هستیم توجیه فنی و اقتصادی واحدهای بوم‌گردی در متراژ کمتر و با حفظ سیما و منظر گیلان است. به عنوان مثال یک کلبه 32 متری که با 30 میلیون تومان بودجه ساخته شود. **می‌دانیم که گیلان یکی از مهم‌ترین مقاصد گردشگران داخلی است، از سوی دیگر مازندران در همسایگی گیلان که پذیرای گردشگران بیشتری است تاکنون راهی را طی کرده که بسیاری معتقدند نتیجه مثبتی به همراه نداشته است. به نظر شما چگونه برای گیلان می‌توان برنامه‌ریزی کرد که به سرنوشت مازندران دچار نشود؟مطالعات بسیاری در حوزه گردشگری انجام دادیم. می‌دانیم عرصه گیلان محدود است، بر این اساس نباید کاری انجام دهیم که مانند دیگر استان‌ها منجر به اتلاف همین منابع محدود شود. در بررسی‌های‌مان به این نتیجه رسیدیم که گردشگری نه تنها می‌تواند محور توسعه باشد بلکه می‌تواند به توسعه کشاورزی و صنعت و تجارت استان نیز کمک کند. بنابراین اقدام به مطالعه و بررسی طرح‌های گذشته کردیم و تا حدودی توانمندی‌های استان نیز شناسایی شد. مزیت‌های ویژه و رقابتی استان گیلان با سایر استان‌ها را با هدف معرفی گیلان به عنوان مقصد گردشگری با محور سلامت استخراج کردیم. با نگاه به رعایت اصول توسعه پایدار، دو موضوع اصلی توسعه گردشگری پایدار و رسیدن به پایداری گردشگری مطرح است. توسعه پایدار گردشگری براساس حفظ منابع آب و زمین و جلوگیری از تغییر کاربری و احداث خانه‌های دوم برای‌مان اهمیت ویژه‌ای دارد.**امروزه رونق گردشگری در جهان با توجه ویژه به حفظ منابع طبیعی، فرهنگ و آداب و رسوم و به‌ویژه با پرهیز از اغتشاش در بسترهای موجود جامعه همراه شده است. آیا در گیلان چنین روندی را پیشگیری کرده‌اید؟ مدتی در آمستردام هلند بودم. این موضوع را آنجا لمس کردم. با وجود اینکه وسعت کوچک‌تر از گیلان دارند، 130 میلیارد دلار صادرات محصولات کشاورزی و دامی آنها است. فناوری و فرآوری مبتنی بر علم و تجربه منجر به مدیریت منابع شده و با بهره‌برداری مسوولانه درآمد ایجاد کرده‌اند. اولین بحث در مورد توسعه گردشگری، توسعه و رونق کشاورزی است. شعار فعلی ما این است که برای خرید محصولات ارگانیک شامل چای، برنج، روغن زیتون و ابریشم و دمنوش و غذاهای دریایی ارگانیک و سالم به گیلان سفر کنید. ورود گردشگر منجر به رونق کشاورزی می‌شود و به این واسطه ماندگاری گردشگران در گیلان افزایش می‌یابد. اما به دلیل عدم وجود مراکز اقامتی و پذیرایی استاندارد و مقبول، استقبال گردشگران از گیلان نسبت به سایر استان‌ها حتی استان اردبیل هم کمتر است. از نظر تعدد مراکز اقامتی هم دچار مشکل هستیم. به همین دلایل، قصد احداث مجموعه‌هایی مانند هتل‌هایی با استانداردهای بین‌المللی و ظرفیت اقامت هزار نفر پیش بینی کرده‌ایم. مولفه‌های اصلی جذب گردشگر، اقامت، پذیرایی، حمل و نقل، تور گردانی و خرید هستند که هر مقصد گردشگری باید دارای آن باشد ولی اکثر این عوامل در گیلان وجود ندارد.**اعطای تسهیلات در این زمینه نگرانی‌هایی ایجاد کرده است مانند طرح بنگاه‌های زودبازده که نزدیک به دو دهه پیش اتفاق افتاد. طرحی که با وام‌های 3 و 5 میلیونی کم‌بهره همراه بود. اما هرگز به نتیجه نرسید و در عمل ناظری جدی برای اجرایی شدن طرح‌های ارایه شده وجود نداشت. در طرح مذکور تزریق نقدینگی از بالای هرم و توسط بخش دولتی اشکالات جدی به وجود می‌آورد که در طولانی مدت باعث می‌شد نه تنها وام‌گیرنده به نتیجه نرسد بلکه چیزی جز بازپرداخت وام برایش باقی نماند.همزمان با طرح موضوع پرداخت وام، موجی از تقاضا از سوی روستاییان ایجاد شد. متصور بودند به واسطه دریافت یک وام 200 میلیونی و پس‌انداز بخشی از آن، نیز تغییر کاربری زمین زراعی و باغات چای‌شان می‌توانند شامل شرایط دریافت وام قرار گیرند. با این تفکر دو هزار تقاضا دریافت کردیم. با بررسی شرایط متقاضیان و اعمال فیلترها این تعداد به 198 و پس از بررسی‌های تکمیلی به 57 مورد رسید. این 57 مورد در سازمان گردشگری موافقت اصولی گرفته‌اند و در نهایت حدود 12 نفر تاکنون به بانک مراجعه کرده‌اند. تازه در این مرحله استانداردهای ساخت تدوین شده که زیر نظر سازمان نظام مهندسی است. بدین شکل ذهنیتی که ایجاد شده بود تقریبا در حال اصلاح است.**نقش شرکت‌های پشتیبان در این بین چیست؟این شرکت‌ها در اطلاع‌رسانی، آگاه‌سازی و بازاریابی واحدهای بوم‌گردی به ما کمک می‌کنند. اگر تعداد واحدها کم باشد، دغدغه‌ای برای فروش وجود ندارد اما وقتی در مورد مقیاسی بزرگ‌تر صحبت می‌کنیم باید سیستمی برای فروش و توسعه بازار وجود داشته باشد تا افراد بتوانند اقساط بانک را بپردازند. همچنین شرکت‌های پشتیبان باید بر کیفیت ارایه خدمات نظارت داشته باشد. اساسی‌ترین کاری که در حال انجام آن هستیم توجیه فنی و اقتصادی واحدهای بوم‌گردی در متراژ کمتر و با حفظ سیما و منظر گیلان است. به عنوان مثال یک کلبه 32 متری که با 30 میلیون تومان بودجه ساخته شود. حال اگر کسی در نظر داشت به منظور احیای معماری گیلان مجتمعی به مساحت حدود 500 متر، مشابه موزه میراث روستایی ایجاد کند هم به شرط رعایت موارد فنی و اقتصادی لازم مورد حمایت قرار می‌گیرد. در همین راستا بیش از 70 عنوان دوره آموزشی تعریف کرده‌ایم. با شرکت‌های بین‌المللی صحبت کردیم تا اولین Hotel school ایران را در گیلان تاسیس کنیم. در نتیجه به سمت توریسم مزرعه و کشاورزی و حتی اقامت در باغ‌های چای و شالیزارها رفتیم. گردشگر محصولات مورد نظرش را از مزرعه جمع کند و در تولید غذایش مشارکت کند. از همه مهم‌تر بتوانیم از طریق غنی‌سازی روستاها، درآمد را افزایش دهیم و اشتغال ایجاد کنیم و با استانداردسازی خدمات، رضایت گردشگر را حفظ کنیم. اگر در این حوزه موفق شویم گیلان به عنوان پایلوت برای کل کشور خواهد بود.**توسعه گیلان از طریق محور گردشگری آیا یک سند بالادستی است یا حاصل مشورت، کارگروه یا حتی یک ایده شخصی بوده است؟طرح آمایش سرزمین در کشور توسط سازمان مدیریت اجرا می‌شود که براساس آن، توانمندی‌های هر استان و نقشی که می‌تواند در توسعه اقتصاد کشور داشته باشد، مورد بررسی قرار می‌گیرد. یکی از محورهای اصلی در کنار توسعه کشاورزی، صنعت و تجارت گیلان، بخش گردشگری است. تجربه بنده هم در گیلان، همین را نشان می‌دهد. بر همین اساس به سمت صنایع کوچک روستایی و مکمل گردشگری رفته‌ایم که باعث ورود گردشگر می‌شود و بازار محور است. باتوجه به تاسیس منطقه آزاد، امکانات و جاده‌های مواصلاتی که با صرف زمان سه ساعت و نیم به قطب جمعیتی کشور یعنی تهران می‌رسید و مسیر ریلی، به این نتیجه رسیدند که گردشگری می‌تواند یکی از محورهای توسعه استان باشد. قدر مسلم، گردشگری محور توسعه استان گیلان است اما با ابزار کشاورزی، صنعت و تجارت. سال گذشته حدود 6 میلیون شهروند به منطقه آزاد انزلی رفتند، گردشگرانی که خرید هم می‌کنند. براساس توانمندی‌های موجود در استان، یکی از محورهای توسعه و از نظر من برترین آنها حوزه گردشگری است.**یکی از انتقادات جدی به استاندار، اعلام عدد 5هزار اقامتگاه بوم‌گردی است. منتقدان ایشان معتقدند با توجه به اهداف سند چشم‌انداز ششم توسعه این عدد غیرواقعی است؟بله، پیش‌بینی شده است تا سال 1400 نیاز به 5هزار واحد بوم‌گردی داریم. از دلایل این کار می‌توان به غنی سازی افزایش درآمد روستایی و کمک به مهاجرت معکوس و جلوگیری از بیابان‌خوابی و خیابان‌خوابی اشاره کرد. سالاری اعلام کرد قصد دارد 10 هزار شغل را از طریق احداث 5 هزار واحد بوم‌گردی در روستاها ایجاد کند. به طور میانگین برای هر کدام دو شغل مستقیم درنظر گرفتند. دوستان منعکس‌کننده خبر، در انتقال مفهوم توجه نکردند. به عبارت دیگر اقامتگاه و واحد را به اشتباه انتقال دادند. به عبارت دیگر یک اقامتگاه یا هتل می‌تواند 20 واحد داشته باشد.**آیا می‌توانیم انتظار داشته باشیم در صورت نبود شما و استاندار کنونی نیز این روند ادامه داشته باشد و ابتر نماند؟کار بدون مطالعه و غیرعلمی انجام نمی‌دهیم. اگر غیر از این باشد، با شکست مواجه می‌شویم. اگر کار با مطالعات درست صورت بگیرد، هر کسی بیاید می‌تواند روند را ادامه دهد. به دنبال افزایش مطالبات مردمی هستیم. به صورت بنیادی کار می‌کنیم ولی مطالعه و اجرا را همزمان انجام می‌دهیم. امیدواریم برای حفظ عرصه گیلان، آب و منابع آن بتوانیم کاری انجام دهیم. معتقدیم مردم باسواد هستند و توسعه پایدار، ضریب برد و برخورداری جامعه از منافع میزبانی محلی را می‌فهمند. اگر بتوانیم به درستی منابع استانی و ملی را به این بخش هدایت کنیم قابل توقف نیست. کودک امروز باید در مورد سفرهای تابستان در مدرسه بگوید وگرنه چیزی کم دارد. روند مطالبات و توسعه کشور به سمتی پیش می‌رود که سوخت‌های فسیلی و نفت جوابگو نیست. کشاورزی نهایتا جوابگوی نیاز داخلی باشد، چون صادرکننده خوبی نیست. در حوزه صنعت مشکلاتی داریم و تنها چیزی که می‌ماند گردشگری است.منبع: روزنامه اعتماد؛ 1397.7.19 گروه اطلاع رسانی**9370**9131            "}