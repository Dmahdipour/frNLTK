{"onTitr":" فلاحت پیشه:    ","titr":" نظر بخش اقتصادی در تصمیم گیری های کشور لحاظ شود","describe":" خرم آباد - ایرنا - رییس کمیسیون امنیت ملیس و سیاست خارجی مجلس شورای اسلامی گفت: با توجه به جنگ اقتصادی علیه کشور، این کمیسیون نظرات بخش اقتصادی را در تصمیم گیری های مهم جویا می شود و در تصویب نهایی به این آرا توجه می کند.", "text":"حشمت الله فلاحت پیشه روز پنجشنبه در جمع خبرنگاران خرم آباد افزود: به همین دلیل کمیسیون امنیت ملی  و سیاست خارجی به طور حتم در سفرهای استانی  یک جلسه را با فعالان اقتصادی برگزار می‌کند.وی اظهار داشت: برای پیروزی در جنگ اقتصادی باید نظر فعالان این بخش را جویا شد و آرای آنان را در تصمیم گیری های نهایی موثر دانست تا در موارد حساس همچون تصویب لوایح چهارگانه اخیر، یک مصوبه دقیق و کارشناسی تدوین شود.وی گفت: یکی از تصمیمات اخیر سه قوه این است که چنانچه افرادی در شرایط حساس نسبت به کشور کوتاهی کرده اند دادستان به این امر ورود کند که این تصمیم تاپیش از این در کشور اجرا نشده است.رئیس کمیسیون امنیت ملی و سیاست خارجی مجلس شورای اسلامی افزود: در جلسه امروز با فعالان اقتصادی استان، تعدد و تنوع قوانین، عدم اجرای اصولی به موقع آیین نامه و بخش ‌نامه‌ها موجب گلایه این افراد بود که تلاش می شود در مجلس مطرح شود.7269/6060            "}