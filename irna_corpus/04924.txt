{"onTitr":"","titr":" جشن روز کودک در بروجرد برگزار شد","describe":" بروجرد - ایرنا - رابط کانون های پرورش فکری کودکان و نوجوانان بروجرد گفت: جشن روز کودک با حضور یک هزار و 100 کودک عضو کانون برگزار شد.", "text":"فاطمه عمادی پور روز دوشنبه درحاشیه برگزاری جشن کودک در کانون پرورش فکری کودکان و نوجوانان شماره 2 بروجرد افزود:  کودکان سرمایه و آینده سازان جامعه هستند بنابراین باید به حقوق آنها توجه و آنها را برای اداره فردای کشور تربیت کرد. وی اظهار داشت: نامگذاری این روز فرصت مناسبی است که والدین و همچنین مسئولان امر بیش از پیش به حقوق اولیه کودکان توجه کنند و جهانی عاری از خشونت، اعتیاد، صلح و دوستی را برای آنها رقم زد.رابط کانون های پرورش فکری کودکان و نوجوانان بروجرد با اشاره به شرایط روحی و روانی کودکان بیان کرد: والدین در کنار مربیان باید با رفتارهای سرشار از محبت و ایجاد علاقه حس اعتماد به نفس در کودکان آنها را برای پذیرش مسئولیت در آینده آماده نمایند و بدانند که هر گونه رفتار والدین تاثیر بسزایی در رفتار و زندگی آینده فرزندانشان خواهد داشت.عمادی پور اضافه کرد: خانواده باید در راستای تقویت فرهنگ دینی و کاهش بزهکاری در کنار متولیان و مسئولان در جامعه تلاش نمایند. وی ادامه داد: درهفته ملی کودک برنامه های مختلفی از جمله همایش کالای ایرانی و جلوگیری از مصرف انرژی، جشنواره پرواز بادبادک ها و ایستگاه نقاشی برگزار می شود.به گزارش ایرنا درجشن روز کودک که به طورهمزمان درچهارکانون پرورش فکری کودکان و نوجوانان بروجرد و اشترینان برگزار شد برنامه های مختلفی از جمله شعر خوانی، قصه گویی، برپایی نمایشگاه های نقاشی، اجرای تئاتر طنز، اجرای سرود، ارائه نکات ایمنی به کودکان توسط ماموران هلال احمر، هشدارهای پلیسی و قرائت قطعنامه روز جهانی کودک اجرا شد.6052/7273            "}