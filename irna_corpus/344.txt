{"onTitr":"","titr":" تیم فوتسال بانوان ملی حفاری قهرمان نیم فصل لیگ برتر شد","describe":" اهواز - ایرنا - تیم فوتسال بانوان ملی حفاری با شکست دیگر نماینده خوزستانی حاضر در رقابت های لیگ برتر قهرمان نیم فصل این رقابت ها شد.", "text":"به گزارش ایرنا دیدار تیم های ملی حفاری و پالایش نفت آبادان روز جمعه در اهواز برگزار شد که در نهایت تیم ملی حفاری با نتیجه چهار بر 2 پیروز این دیدار تماشایی شد.در این دیدار که با حضور پرشور تماشاگران خوزستانی برگزار شد تیم ملی حفاری از همان ابتدا توپ و میدان را به خوبی در دست گرفت و توانست سه بار دروازه نفت آبادان را باز کند.تیم پالایش نفت که نمی خواست نیمه اول را با اختلاف سه گل به پایان برساند در 2 دقیقه به اتمام نیمه اول یکی از سه گل خورده را جبران کرد. نفتی ها در ابتدای نیمه دوم بازی دومین گل خود را به ثمر رساندند تا نتیجه بازی سه بر 2 به سود حفاری شود.شاگردان زیور بابایی ( تیم ملی حفاری) در اواخر بازی چهارمین گل را به ثمر رساندند و با نتیجه 4 بر 2 میهمان خود را شکست داده و جشن قهرمانی نیم فصل گرفتند.در این دیدار فرشته خسروی 2 گل و سحر پاپی و فاطمه پاپی برای ملی حفاری گلزنی کردند همچنین کمالی و زرین 2 گل تیم پالایش نفت را به ثمر رساندند.9879/6002            "}