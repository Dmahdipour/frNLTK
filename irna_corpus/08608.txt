{"onTitr":"","titr":" گردهمایی فعالان مردمی اربعین در قم آغاز به کار کرد","describe":" ‌‌‌‌قم - ایرنا - گردهمایی فعالان مردمی جبهه فرهنگی انقلاب اسلامی در عرصه اربعین، روز پنجشنبه طی آیینی در شبستان امام علی(ع) مسجد مقدس جمکران در قم آغاز به کار کرد و عصر فردا به کار خود پایان می دهد.", "text":"دبیر این گردهمایی در حاشیه برگزاری آن در گفت و گو با خبرنگار ایرنا اظهار داشت: در این برنامه هزار تن از فعالان عرصه اربعین اعم از مدیران هیات ها و کاروان ها و همه کسانی که در این حوزه مشغول به فعالیت هستند، حضور دارند.محمد حسین طاهری با اشاره به این که این همایش محورهای مختلفی دارد، افزود: نخستین محور این گردهمایی تبیین مطالبه گری اربعینی مجموعه های فرهنگی است.وی تبیین راه حل ها و راهکارهای موثر برای اتحاد میان مردم ایران و سایر ملت های مسلمان را از دیگر محورهای این همایش برشمرد و گفت: بررسی مشکل های موجود در برگزاری راهپیمایی اربعین و مسائل سیاسی اجتماعی کشور عراق نیز از دیگر محورها محسوب می شود.وی افزود: حقوق و تکالیف فعالان اربعین، ظرفیت های گفتمانی و اقتصادی پیاده روی اربعین و معرفی ویژه برنامه های مجامع مردمی و ستادهای استانی جبهه فرهنگی انقلاب در اربعین نیز از محورها و موضوع های مورد بحث این گردهمایی به شمار می آید.طاهری با اشاره به برنامه هایی که برای حاشیه این همایش پیش بینی شده است، افزود: با توجه به ظرفیت های تبلیغی و ترویجی اربعین تمام مستندهایی که دستگاه های فرهنگی در سال های اخیر تولید کردند در قالب 2 مستند فردوس و پایتخت موکب ها در این گردهمایی پخش خواهد شد.وی همچنین به برپایی نمایشگاه نیازمندی های جامع اربعین اشاره کرد و افزود: تمام وسایل مورد نیاز یک زائر اربعین در قالب 40 غرفه در شبستان امام هادی (ع) مسجد جمکران به نمایش گذاشته شده و تا سیزدهم مهرماه نیز از ساعت 15 تا یک بامداد آماده بازدید علاقه مندان است.7403 / 1175            "}