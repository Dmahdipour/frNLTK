{"onTitr":"","titr":" هزاران نفر در بارسلون از وحدت اسپانیا دفاع کردند","describe":" مادرید- ایرنا- هزاران نفر روز جمعه در بارسلون به مناسبت روز ملی‌ اسپانیا با حضور در یک راهپیمایی گسترده علاوه بر دفاع از وحدت این کشور خواهان زندانی شدن مقامات استقلال طلب کاتالونیا به خاطر همه پرسی‌ غیر قانونی یکم اکتبر (9 مهر ) سال گذشته شدند.", "text":"به گزارش ایرنا و به نقل از خبرگزاری افه، این راهپیمایی که به گفته پلیس 65 هزار و به گفته سازمان دهندگان 300 هزار نفر در آن شرکت داشتند، تحت شعار 'بارسلون ضامن اسپانیایی بودن است' انجام گرفت و در آن پرچم های بسیاری از اسپانیا به چشم می‌ خوردند.در این راستا، تکراری ترین شعاری که در جریان این راهپیمایی شنیده می‌ شد ، درخواست حبس برای «کارلس پوجدمونت» رئیس سابق دولت محلی کاتالونیا بود که یک سال پیش پس از اعلام یکطرفه استقلال برای کاتالونیا ، از قانون گریخته و به بلژیک پناهنده شد .آنها همچنین خواهان حبس «کیم تورا» رئیس کنونی دولت محلی کاتالونیا شده و شعارهای 'اسپانیای متحد هرگز شکست نخواهد خورد' و ما را فریب نمی‌ دهند -کاتالونیا از اسپانیا است' را سر دادند. دراین راهپیمایی، پلاکاردهای مختلفی‌ که بر روی آنها شعارهایی‌ از جمله 'انزوا فقیر شدن است'،'ارتجاعی ترین رویا تکرار یک گذشته دروغین است'، 'فقط فاشیست ها از کودتاگران حمایت می‌ کنند'، 'پوجدمونت و تورا نژاد پرست و کودتاگرا هستند' ، 'ملی گرایان تبعیض و رویارو می‌ کنند' نوشته شده بود، به چشم می‌ خوردند .اما دو تظاهرات از سوی جنبش های ضد فاشیسم و گروه های راست افراطی برگزار شد که در این تظاهرات، چندین پرچم استقلال طلبی کاتالونیا به آتش کشیده شد.این تظاهرات ها در حالی‌ صورت گرفتند که تنش ها در ایالت کاتالونیا به خاطر مساله استقلال طلبی بالا گرفته و دولت محلی این ایالت که دقیقا از سوی استقلال طلبان اداره می‌ شود، خواهان جدایی از اسپانیا است .این مورد ، باعث یک تفرقه و دو دستگی در بین جامعه کاتالونیا شده به طوری که مردم به رویارویی با هم پرداخته ا‌ند .از سوی دیگر ، تظاهرات ها در بارسلون در حالی‌ برگزار شدند که در مادرید پایتخت اسپانیا، به مناسبت جشن ملی‌ کشور ، یک رژه نظامی با شرکت چهار هزار نظامی از سه ارتش ، ژاندارمری، نیروهای امداد دریایی و حفاظت مدنی در حضور «فیلیپ ششم» پادشاه اسپانیا ، مقامات دولت مرکزی و ایالت های مختلف افزون بر رهبران احزاب مختلف سیاسی برگزار شد .در این رابطه ، عده ای از مردم که برای دیدن رژه آمده بودند، به هو کردن  «پدرو سانچز» نخست وزیر اسپانیا که برای نخستین بار در سمت رئیس دولت در رژه روز ملی‌ شرکت می‌ کرد، پرداختند .مردم وی را یک 'اشغالگر' قلمداد کرده و خواهان فراخوان برگزاری انتخابات سراسری از سوی سانچز شدند.شبد*1*491**9122            "}