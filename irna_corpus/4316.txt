{"onTitr":"","titr":" یک باب مدرسه خیری در ابرکوه افتتاح شد","describe":" یزد- ایرنا- یک باب دبستان خیّری روز دوشنبه طی مراسمی در روستای هارونی بخش بهمن ابرکوه با حضور فرماندار و جمعی از مسئولان استانی و محلی افتتاح شد.", "text":"به گزارش ایرنا ، دبستان 6 کلاسه امام علی (ع) با کد عشایری در روستای عشایری هارونی بخش بهمن ابرکوه در زمینی به مساحت سه هزار متر مربع و زیربنای 550 متر مربع و با 11 میلیارد ریال هزینه به همت خیّر نیکوکار محمدحسین غلامپور ساخته شده است. با افتتاح این مدرسه دانش آموزان دختر و پسر روستای هارونی در بخش بهمن شهرستان ابرکوه از این پس در فضایی استاندارد مشغول به تحصیل می شوند.محمد کاظمی نسب فرماندار ابرکوه در این آیین با قدردانی از این خیر نیکوکار گفت: آموزش و تربیت از مسائل مهم توسعه و پیشرفت جامعه است .رییس مجمع خیرین مدرسه ساز استان یزد هم گفت : در مهر ماه امسال 28 پروژه صد در صد خیری با 158 کلاس درس تحویل آموزش و پرورش استان شده است .محمد علی خواجه رضایی اظهار داشت: تعداد سه هزار کلاس درس غیر استاندارد دیگر هم  در استان وجود دارد که امیدواریم بتوانیم ایمن سازی و یا بازسازی کنیم.هشت هزار و 800 دانش‌ آموز مقطع ابتدایی، متوسطه اول و متوسطه دوم  در 106 مدرسه ابرکوه مشغول تحصیل هستند. مرکز شهرستان 53 هزارنفری ابرکوه در 140 کیلومتری جنوب غربی شهر یزد قرار دارد.7540/ 6197            "}