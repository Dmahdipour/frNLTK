{"onTitr":"","titr":" واقعه وفات در استان مرکزی کاهش یافت","describe":" اراک - ایرنا - مدیرکل ثبت احوال استان مرکزی گفت: واقعه وفات در این استان در 6 ماه نخست امسال نسبت به مدت مشابه سال قبل هشت دهم درصد کاهش یافته است.", "text":"«یزدان خسروی» روز جمعه در گفت و گو با ایرنا افزود: در این مدت سه هزار و 872 واقعه فوت در استان مرکزی به ثبت رسیده که 2  هزار و 337 فوت آن در حوزه شهری و یک هزار و 535 مورد در حوزه روستایی است.وی بیان کرد: وفات های شهری این استان در 6 ماه نخست امسال نسبت به مدت مشابه سال قبل یک و 2 دهم درصد و وفات های روستایی یک دهم درصد کاهش داشته است.مدیرکل ثبت احوال استان مرکزی ادامه داد: روزانه به طور میانگین 20 واقعه وفات در این استان به ثبت رسیده است و از مجموع فوت شدگان 2 هزار و 206 نفر را مردان و یک هزار و 666 نفر را زنان تشکیل می دهند.خسروی اظهار داشت: شهرستان های تفرش و آشتیان بیشترین نرخ ثبت وفات و شهرستان های ساوه و دلیجان کمترین نرخ ثبت وفات در استان مرکزی را داشته اند.وی گفت: 9 هزار و 694 واقعه ولادت نیز در 6 ماه نخست امسال در استان مرکزی به ثبت رسیده که این واقعه نسبت به مدت مشابه سال قبل، 11 و نیم درصد کاهش یافته است.مدیرکل ثبت احوال استان مرکزی اضافه کرد: هشت هزار و 20 ولادت ثبت شده این استان در نقاط شهری و یک هزار و 674 ولادت در نقاط روستایی بوده است.خسروی عنوان کرد: ولادت های شهری این استان در 6 ماه نخست امسال نسبت به مدت مشابه قبل 11 و 2 دهم درصد و ولادت های روستایی 13 درصد کاهش یافته است.وی تصریح کرد: روزانه به طور میانگین 52 واقعه ولادت در استان مرکزی به ثبت رسیده است.مدیرکل ثبت احوال استان مرکزی افزود: شهرستان های کمیجان و اراک در 6 ماه نخست امسال بیشترین نرخ ثبت ولادت و شهرستان های تفرش و فراهان کمترین نرخ ثبت ولادت را به خود اختصاص داده اند.خسروی گفت: پنج هزار و 21 مورد از ولادت های این استان در این مدت مربوط به پسران و چهار هزار و 673 ولادت مربوط به دختران بوده است.وی عنوان کرد: نام «امیر علی» با 244 مورد، «علی» با 187 مورد، «حسین» با 182 مورد، «امیرحسین با 176 مورد و «امیرعباس» با 160 مورد بیشترین فراوانی نام پسر و نام «فاطمه» با 213 مورد، «زهرا» با 169 مورد، «حلما» با 166 مورد، «زینب» با 105 مورد و «آوا» با 102 مورد، بیشترین فراوانی نام دختر در 6 ماه نخست امسال در استان مرکزی بوده است.استان مرکزی با 12 شهرستان دارای بیش از یک میلیون و 400 هزار نفر جمعیت است.3005/3075            "}