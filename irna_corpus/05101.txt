{"onTitr":"","titr":" انفجار در هرات افغانستان 7 زخمی برجای گذاشت","describe":" هرات - ایرنا - شهر هرات مرکز استانی به همین نام درغرب افغانستان دیشب شاهد انفجار یک موتورسیکلت بود و بر اثر این حمله تروریستی هفت غیرنظامی زخمی شدند.", "text":"به گزارش ایرنا، «محمد عارف جلالی» رئیس بیمارستان مرکزی شهر هرات روز دوشنبه در این ارتباط به خبرنگار ایرنا گفت که در پی این انفجار یک کودک و شش مرد برای درمان به این بیمارستان منتقل شده اند.به گفته وی در میان زخمی ها یک نیروی پلیس هم هست که وضعیت جسمی او وخیم گزارش شده و احتمال زنده ماندن او بسیار اندک پیش بینی می شود.«عبدالاحد ولی زاده» سخنگوی فرماندهی پلیس هرات در گفت و گو با رسانه های محلی علت این انفجار را که در منطقه «درب ملک» رخداد بمب جاسازی شده در داخل  یک موتورسیکت سه چرخ عنوان کرد.وی البته ضمن تایید تلفات اشاره ای به آمار دقیق زخمی ها یا کشته های این انفجار نکرد و هنوز فرد یا گروهی نیز مسئولیت این حمله تروریستی را بر عهده نگرفته است.چند روز قبل فرماندهی پلیس هرات به نقل از نیروهای امنیتی خبر داده بود که افرادی با هدف برهم زدن امنیت استان هرات در ایام انتخابات وارد این استان شده اند.دیروز همچنین از هرات خبر رسید که کارمندان امنیت ملی استان هرات موفق شده اند، محل نگهداری مهمات و مواد منفجره یک تیم تروریستی را از داخل یک هتل در مرکز شهر هرات کشف کنند.استان هرات در شمال غرب افغانستان با استان خراسان رضوی در ایران مرز مشترک دارد.همچنین دیروز از استان پکتیا در جنوب شرق افغانستان گزارش شد که بر اثر حملات هوایی 30 تن از غیر نظامیان کشته و زخمی شده اند.مقا‌مات محلی پکتیا می گویند که بر اثر این حمله هوایی به شهرستان «گرده څېړۍ» این استان دست کم 10 تن از غیر نظامیان جان باخته و نزدیک به 20 تن دیگر زخمی شدند.«راز محمد مندوزی' فرمانده پلیس پکتیا گفته است که حمله هوایی دیروز در منطقه «سوری ‌خیل» شهرستان گرده در جریان عملیات بازرسی خانه به خانه نظامیان انجام شده است.او افزوده که نیروهای ویژه افغان در منطقه سوری ‎خیل عملیاتی را با هدف سرکوب طالبان آغاز کرده بودند و در این حمله از قوای هوایی، درخواست  کمک شد.*آساق*1104**1337            "}