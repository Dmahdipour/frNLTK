{"onTitr":" رئیس شورای شهر مشهد:    ","titr":" قانون منع بکارگیری بازنشستگان خللی در مدیریت شهری ایجاد نکند","describe":" مشهد- ایرنا- رئیس شورای اسلامی شهر مشهد گفت: قانون منع بکارگیری بازنشستگان نباید کوچکترین خللی در روند مدیریت شهری این کلانشهر و پاسخگویی به مردم ایجاد کند.", "text":"محمدرضا حیدری روز دوشنبه در نشست شورای شهر مشهد افزود: حوزه مدیریت شهری متکی به فرد نیست و شورای شهر نیز تابع قانون است و قطعا وقتی قانون روشن و شفاف شود تابع آن خواهیم بود.وی ادامه داد: شورای شهر مشهد اشراف کاملی بر مدیریت شهری دارد، داده های روشن از عملکرد سازمانها در اختیار آن است و هیچ خللی نباید در پاسخگویی به مردم رخ دهد. مدیران باید پاسخگو باشند و هیچ کوتاهی وعذری پذیرفته نیست.رئیس شورای اسلامی شهر مشهد گفت: حوزه عمران و حمل و نقل ریلی یک روز هم نباید معطل بماند. شورا کاملا به این فضا تسلط دارد و نگرانی در این خصوص وجود ندارد. مدیریت شهری و شورای شهر تابع قانون است اما تا زمان اجرا نباید خللی در ارائه خدمات ایجاد شود.وی در ادامه ضمن تبریک روز جهانی کودک افزود: جامعه به توسعه نمی رسد مگر اینکه این توسعه در کودکی شکل گیرد. دوران کودکی پایه هر نوع اصلاح رفتار در جامعه است و این دوره نقش محوری در تربیت دارد که البته در این زمینه نقصهایی وجود دارد.حیدری ادامه داد: در شورای پنجم شهر مشهد روی موضوع کوک و شهر دوستدار کودک اقدامات خوبی صورت گرفته است. مصمم هستیم از ظرفیتهای شهر برای ایجاد شرایطی که کودکان بتوانند در محیطی امن و استاندارد فعالیت کنند استفاده کنیم. * استفاده از فضاهای شهری برای اطلاع رسانی بیماریهای مشترک دام و انسانمدیرکل دامپزشکی خراسان رضوی نیز در این نشست به مناسبت روز دامپزشکی گفت: بیش از 50 درصد بیماریهای عفونی از حیوان به انسان منتقل می شود و بیش از 800 بیماری مشترک بین دام و حیوان وجود دارد.احمد شریعتی افزود: با توجه به بیماریهای مختلف در حوزه دام و اهمیت دامداری در حوزه تولید کشور نقش دامپزشکی در مهار بیماریها برجسته و عمده بیماریها در حال کنترل است. وظیفه نظارتی از مزرعه تا سفره غذا دنبال می شود که این مهم در شهر زائرپذیر مشهد اهمیت مضاعف دارد.وی گفت: آنفلوآنزای پرندگان یکی از نگرانیهای جامعه دامپزشکی است. در حوزه باغ وحش و باغ پرندگان مشهد هم نگرانیهایی وجود دارد اما این مکانها در کنترل هستند. امیدواریم با همکاری شورای شهر مشهد بتوان کنترل کاملتری بر این فضاها داشت. او افزود: اطلاع رسانی به مردم در خصوص بیماریهای مشترک بین انسان و دام ضروری است. استفاده از فضاهای اطلاع رسانی که در حوزه شهرداریها و شورای شهر است می تواند در این خصوص کمک شایانی به دامپزشکی کند و می توان از فضاهای تبلیغاتی و آموزشی برای اطلاع رسانی به مردم استفاده کرد.7505/1858            "}