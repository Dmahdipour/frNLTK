{"onTitr":"","titr":" مشتری مداری خودروسازان خارجی درسی برای خودروسازان ایرانی","describe":" پکن - ایرنا - در بسیاری از کشورهای خارجی حتی کشورهای آسیایی شرکت های بزرگ خودرو سازی با هدف جلب اعتماد و حفظ مشتریان خود، نه تنها بهترین و با کیفیت ترین خدمات پس از فروش را در اختیار مشتریان می گذارند بلکه برخی اوقات هزینه های سنگینی هم بابت فراخوان خودروهای معیوب صرف می کنند.", "text":"به گزارش ایرنا این شرکت ها تمام تلاش خود را بکار می گیرند تا سطح رضایت کاربران و مراجعان را از خدمات ارائه شده توسط شرکت ارتقا دهند در همین راستا نظارت ها و مدیریت های سختگیرانه ای در حوزه خدمات پس از فروش به ویژه فراخوان خودروها معیوب در سطح جهان که میلیون ها دلار برای آنها هزینه دارد اعمال می کنند چیزی که مشتریان ایرانی کمتر با آن آشنایی دارند.برای مثال به تازگی شرکت هوندا ژاپن اعلام کرد به دلیل نقص فنی در کیسه هوای خودروهای موجود در بازار مجبور به فراخوان یک میلیون و 400 هزار دستگاه از این خودروها شده است.جمع آوری خودروهای مدل هوندا و آکورا به دلیل این نقص فنی در شرایطی صورت می گیرد که دولت 'دونالد ترامپ' رییس جمهوری آمریکا در حال بررسی اعمال تعرفه های سنگین بر روی خودروهای وارداتی از ژاپن است.مساله نقص فنی در کیسه های هوای خودروها بخصوص در بازار آمریکا به یک معضل جدی تبدیل شده است و تاکنون 37 میلیون دستگاه خودرو مجبور به تعویض آنها شده اند.یک سال قبل چین نیز اعلام کرد که فراخوان برای صدها هزار خودرو هوندا را به دلیل نقص فنی که در کیسه های هوای آنها وجود دارد شروع کرده است.سازمان کیفیت مصرف در چین در اعلامیه ای خاطر نشان کرد این برنامه شامل بیش از 250 هزار دستگاه خودرو بوده است.این سازمان در همان زمان اعلام کرد نقص فنی در کیسه های هوا جلو خودرو که شرکت تاکاتا ژاپن تولید کننده اصلی آنها بوده علت فراخوانی این نوع خودرو بوده است.سازمان قرنطینه و نظارت کیفی چین در بیانیه دیگری آورد که موارد نقص فنی که بسیار خطرناک و بعضا مرگبار نیز هست پس از فراخوان خودروها برطرف می شود.این اقدامات بخشی از فراخوان نزدیک به 20 میلیون دستگاه خودرو هوندا در چین است که بسیاری از آنها برای تعمیر و برطرف کردن نقص فنی به تعمیرگاه ها بازگردانده شده اند.هوندا می گوید شکایت هایی نیز از بازار آمریکا رسیده است مبنی بر اینکه به دلیل نقص فنی در موتور، برخی از خودروها نیز آتش گرفته اند.بر اساس گزارشی که شرکت هوندا منتشر کرده خودروهای مذکور از نوع 'هوندا آکورد' بوده که بین سال های 2013 تا 2016 وارد بازار آمریکا شده است.ظاهرا نقص فنی در موتور به دلیل وجود مشکل در سیم کشی، برق و باتری خودروها بوده که نهایتا آنها را به آتش کشیده است.ژاپن و آمریکا دچار اختلافات شدیدی در بخش خودروسازی هستند واشنگتن از اینکه ژاپن می کوشد تا در کشورهای اطراف نظیر مکزیک نیز سرمایه گذاری کرده و خودرو بسازد، گلایه مند است.پیش از این نیز به دلیل نقص فنی در خودروهای شرکت های بزرگ نظیر تویوتا، صدها هزار دستگاه از این خودروها از بازارهای چین و آمریکا جمع آوری شده اند.با این حال به نظر می رسد که الگوگیری خودرو سازان و حتی مشتریان ایرانی از شرکت های بزرگ خودرو سازی آسیایی مانند کشورهای چین و ژاپن، تحولی عظیم در صنعت خودرو کشور ایجاد کند.** مشتری مداری، اولویت شرکت های خودروسازی 'جان خوالی چن' نماینده خودروسازی تویوتا در پکن در مورد اهمیت مشتری مداری می گوید با توجه به تکثر شرکت های خودروسازی، رعایت مشتری مداری در این زمینه یک ضرورت است.او می گوید اگر نتوانیم خواسته ها و مطالبات مشتریان را رعایت کنیم، طبیعتا آنها نیز عرضه کننده دیگری برای خود پیدا می کنند در این صورت شرکت جایگاه خود را از دست می دهد.به گفته وی فراخوان خودروهای معیوب بیانگر اهمیت مشتری و رعایت کیفیت از سوی شرکت سازنده است و ما این موضوع را به عنوان یک اصل در تمام دنیا دنبال کردیم.مقایسه وضعیت خدمات پس از فروش خودرو در ایران و کشورهای دیگر به راحتی تفاوت سطح کیفیت شرکت سازنده و اصل مشتری مداری را برجسته می کند موضوعی که خودروسازان ایرانی باید بیشتر رعایت کنند و مشتریان ایرانی نیز از سازندگان خود بخواهند.آساق**231**1904**1663**            "}