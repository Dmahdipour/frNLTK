{"onTitr":" هافبک تیم فوتبال پیکان:    ","titr":" به دنبال کسب سهمیه آسیایی در پایان لیگ امسال هستیم","describe":" تهران - ایرنا - هافبک تیم فوتبال پیکان تهران گفت: پیکان در 2 سال گذشته پس از بازگشت به لیگ برتر روند خوبی داشت و جایگاه خوبی در لیگ هم به دست آورده است، اما تلاش می کنیم حاصل کارمان در سال سوم به کسب سهمیه بازی های آسیایی ختم شود.", "text":"«ماهان رحمانی» روز دوشنبه در گفت‌وگو با خبرنگار ایرنا، در رابطه با شرایط پیکان در تعطیلات لیگ گفت: تمریناتمان را در این مدت به صورت فشرده انجام دادیم و می‌خواهیم در شروع دوباره لیگ هم همین روندمان را حفظ کنیم.وی در مورد دیدار اخیر تیم پیکان برابر سپیدرود اضافه کرد: سپیدرود تیمی خوب و منسجم بود و بازی سختی برابر این تیم انجام دادیم اما توانستیم با توجه به توصیه‌های کادر فنی در این بازی به برتری برسیم.هافبک تیم فوتبال پیکان در خصوص روند خوب پیکان در این فصل خاطرنشان کرد: امسال پیکان در مجموع تیم خوبی است و نسبت به سال گذشته شرایط بهتری دارد. بازیکنان خیلی خوبی هم به ما اضافه شدند و در مجموع تلاش می‌کنیم جایگاه جالب توجهی را در جدول به دست آوریم.رحمانی در خصوص اینکه پیکان سه برد پشت سر هم را به دست آورده و آیا تعطیلات لیگ ممکن است روی عملکرد و روند مثبت پیکان تاثیرگذار باشد یا خیر، تصریح کرد: این موضوع در شروع مجدد مسابقات نمایان می‌شود. اما تلاش همه کادر فنی و بازیکنان این بود که بتوانیم خودمان را در فرم ایده آل نگه داریم و در شروع مجدد لیگ هم با وجود اینکه بازی‌های سختی داریم بتوانیم موفق عمل کنیم.وی ادامه داد: ما در شروع دوباره لیگ با سه تیم قدرتمند پرسپولیس، ذوب آهن و تراکتورسازی بازی داریم. باید دوباره نتایج خوبی بگیریم و در همین بالای جدول حضور داشته باشیم و حتی به صدر نزدیک شویم. پیکان در 2 سال گذشته پس از بازگشت به لیگ برتر روند خوبی داشته و جایگاه خوبی در لیگ هم به دست آورده است اما تلاش می کنیم تا حاصل کارمان در سال سوم به کسب سهمیه ختم شود.رحمانی در پایان در رابطه با دیدار تیمش برابر پرسپولیس هم گفت: پرسپولیس بهترین تیم ایران است و بازی برابر آن قطعا آسان نخواهد بود اما ما نشان دادیم که برابر تیم های قدرتمند بهتر بازی می کنیم و نتایج خوبی می گیریم. بارها این را ثابت کرده ایم و به دنبال این هستیم تا برابر پرسپولیس هم نتیجه قابل قبولی کسب کنیم.ورزشی**ع.ک**1597            "}