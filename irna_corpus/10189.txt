{"onTitr":" فرماندار بافق:    ","titr":" کارگاه های کوچک زودبازده، اقتصاد مقاومتی را محقق می سازد","describe":" یزد- ایرنا- فرماندار بافق با بیان اینکه ایجاد کارخانه های بزرگ، زمانبر است گفت: کارگاه های کوچک زودبازده در راستای فرایند تحقق اقتصاد مقاومتی است.", "text":"محمد زاده رحمانی روز چهارشنبه در گفت و گو با خبرنگار ایرنا به بازدید روز گذشته خود از یک کارگاه بسته بندی در ناحیه صنعتی مبارکه بافق اشاره کرد و افزود: کارخانه بزرگ نمی تواند افراد زیادی مشغول کند اما با راه اندازی کارگاه های کوچک زودبازده در سطح وسیع می توان چند برابر، اشتغال پایدار زود هنگام ایجاد کرد.وی با بیان اینکه کارگاه های یاد شده نقش موثری در تولید، اشتغال و بهبود فضای کسب و کار دارند اظهار داشت: این کارگاه ها نیازمند حمایت های بیشتری هستند و فرمانداری آمادگی دارد در این راستا از سرمایه گذاران و کارآفرین ها حمایت کند.فرماندار بافق یکی از راه های ایجاد اشتغال پایدار را توسعه بنگاه ها و کارگاه های اقتصادی کوچک و زود بازده دانست و بیان کرد: ایجاد کارگاههای حصیر بافی با توجه به وجود نخلستان های انبوه در بافق و دسترسی آسان به الیاف و مواد اولیه و همچنین کارخانه تبدیلی خرما و پسته، از جمله کارگاههای زود بازده و سود آور است که می تواند اشتغال جوانان (دختر و پسر) را فراهم و تضمین کند.وی همچنین کشت گیاهان دارویی کم آبخواه را گامی به سوی اقتصاد مقاومتی خواند و افزود: باید تلاش کنیم تا بازار فروش محصولات تولیدی این حوزه را فراهم کنیم تا بهره برداران با آرامش خیال، سطح زیر کشت را افزایش دهند.این مسوول به پرداخت تسهیلات بانکی ارزان قیمت به کار آفرینان نیز اشاره کرد و گفت: بانک های عامل در راستای اهداف برنامه های توسعه اقتصادی و اشتغالزایی و افزایش فرصتهای شغلی، طرحهای کوچک اقتصادی زود بازده و کارآفرین را بستگی به شرایط تعیین شده تأمین مالی خواهد کرد.بیش از 57 واحد تولیدی از قبیل ترمینال پسته، کارخانه فرآوری خرما و لواشک، صنایع چوب و ساخت کابینت در ناحیه صنعتی مبارکه شهرستان بافق فعال و نیمه فعال هستند و حدود 150 نفر در آنها اشتغال دارند.ناحیه مبارکه در فاصله پنج کیلومتری شهر بافق واقع شده است ومرکز شهرستان 50 هزار نفری این شهرستان هم در فاصله 110 کیلومتری جنوب شرقی یزد قرار دارد.7543/ 6197            "}