{"onTitr":"","titr":" رای الیوم:هند میخ آخر را بر تابوت سلاح های آمریکایی زد","describe":" تهران-ایرنا- روزنامه رای الیوم با بیان این که هند سامانه «اس-400» روسی را بر سامانه پاتریوت آمریکایی ترجیح داد افزود: دهلی نو میخ آخر را بر تابوت سلاح های آمریکایی زد و تهدیدات این کشور برای اعمال تحریم های اقتصادی علیه هند را به چالش می کشد.", "text":"رای الیوم در سرمقاله روز شنبه خود نوشت: هند از امضای قرارداد برای خرید سامانه اس-400 روسی به ارزش 5.2 میلیارد دلار خبر داد و استقلال خود را در تصمیم گیری ها نشان داد.این روزنامه قرارداد هند و روسیه را  از بزرگترین قراردادهای تسلیحاتی در آسیا در نوع خود دانست که همزمان با سفر «ولادیمیر پوتین» رئیس جمهوری روسیه به هند به منظور تقویت همکاری های سیاسی و تجاری بین دو کشور انجام شد.رای الیوم ادامه داد که هند درحال نوسازی نیروهای مسلح خود است و در همین راستا اقدام به خرید 36 هواپیمای از نوع رافائل فرانسه کرده و قصد داشت که تانک های مرکاوا اسرائیلی نیز خریداری کند اما به دلیل نقص های بزرگی که آنها داشتند و در جنگ علیه غزه و جنوب لبنان نیز خود را نشان داد، از این تصمیم صرف نظر کرد.این روزنامه اضافه کرد که روی آوردن کشورهایی مانند هند، ترکیه و ایران به خرید موشک های اس-400 روسی چه بسا در آینده نزدیک باعث نگرانی آمریکا شود نه تنها به این دلیل که این روند از صنایع نظامی روسی حمایت می کند و میزان مدرن و پیشرفته بودن آنها را نشان می دهد بلکه نشان دهنده استقبال کشورها از سامانه اس-400 در مقابل رقیب آن یعنی موشک های پاتریوت آمریکایی است که در گذشته مقام اول این نوع سامانه و نقش مهمی در مقابله با جنگنده ها و موشک ها داشت اما در جنگ یمن حمله انصار الله با موشک های های بالستیک به شهرهای عربستان نقص های بزرگ پاتریوت را عیان کرد و بسیاری از کشورهای را بر  آن داشت تا به سامانه پدافند ضد هوایی روسی روی آورند.همچنین این روزنامه تحلیل کرد که این قرارداد در سفر پوتین به هند نشان دهنده میزان نزدیکی روابط هند و روسیه و بازگشت ائتلاف دهلی نو-مسکو است که از زمان فروپاشی اتحاد جماهیر شوروی بی سابقه بوده و این پیشرفت راهبردی در روابط دو کشور در سایه قطبی شدن کشورهای در عرصه بین المللی کنونی مهم است.رای الیوم افزود که بسیاری از ناظران معتقدند نزدیکی روسیه و هند چه بسا باعث تقویت رویکرد هند برای رد تحریم های اقتصادی آمریکا ضد ایران شود به خصوص در مورد تحریم نفتی که قرار است از 4 نوامبر (13 آبان ماه) اجرایی شود. هند روزانه 500 هزار بشکه  از ایران وارد می کند.به نوشته این روزنامه زورگویی های آمریکا در نقاط مختلف جهان نتیجه معکوس داده است به خصوص در کشورهایی که کرامت و منافع ملت خود را بر منافع آمریکا ترجیح می دهند اما متحدان عرب آمریکا این را درک نکرده و برخی کشورهای حاشیه خلیج فارس همچنان اهانت های «دونالد ترامپ» رئیس جمهوری آمریکا و باج خواهی هایش را تحمل می کنند.خاورم**9366**1049            "}