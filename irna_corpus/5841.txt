{"onTitr":"","titr":" معاون وزیر تعاون: وام اشتغال ایجاد نمی کند","describe":" مشهد- ایرنا- معاون توسعه  کارآفرینی و اشتغال وزارت تعاون، کار و رفاه اجتماعی گفت: در شرایط کنونی پرداخت تسهیلات و  وام اشتغال ایجاد نمی کند لذا باید برای سرمایه گذاری و اشتغال دنبال راهکارهایی دیگر بود.", "text":"عیسی منصوری روز یکشنبه در کارگروه تخصصی اشتغال خراسان رضوی در مشهد افزود: هم اکنون روند تشکیل سرمایه در ایران مطلوب نیست بطوری که تسهیلات با هدف اشتغالزایی پرداخت اما در جای دیگر تبدیل به سرمایه می شود.وی ادامه داد: بطور مثال 12 سال پیش میزان صادرات فرش دستباف ایران پنج هزار مورد در سال بود و در این مدت تسهیلات زیادی برای برپا کردن دار قالی به بافندگان فرش داده شد اما صادرات آن به زیر 400 مورد کاهش یافته است. باید ابتدا بازار فرش ایجاد شده و رونق یابد و سپس از آن اگر فعالی خواست دار قالی بزند به او وام ارائه شود. معاون وزیر تعاون، کار و رفاه اجتماعی همچنین بر لزوم گسترش رسته فعالیت هایی که ظرفیت اشتغالزایی در دوره تحریم را دارند تاکید و بیان کرد: در دوره تحریم رسته فعالیتهایی مانند پوشاک، مبلمان، کفش، پتروشیمی، آی.تی و گردشگری می توانند رونق گرفته واشتغال ایجاد کنند، در عوض برخی از فعالیتها مانند صنعت خودرو و  لوازم خانگی دچار رکود می شوند. اینک که با تحریم  مواجهیم باید رشته فعالیتهای اشتغالزا  رونق گرفته و توسعه یابند.وی گفت: این در حالی است که اکنون بیشتر منابع سنتی اشتغال به سمت خدمات و کشاورزی برمی گردد. در حالی که اگر پول را به رسته های پراشتغال و دارای رونق در دوره رکود ندهیم دچار مسئله و چالش خواهیم شد.منصوری افزود: مصرف سالانه پوشاک در ایران 15 میلیارد دلار است که نیمی از آنها از طریق قاچاق تامین می شو لذا رونق و گسترش تولیدات در این بخش نیازمند حمایت است.وی همچنین به اقدامات در زمینه اشتغال حمایتی اشاره و بیان کرد: طبق هماهنگی انجام شده سه هزار میلیارد تومان به نهادهای حمایتی همچون کمیته امداد، بنیاد شهید و بهزیستی اختصاص می یابد. معاون توسعه  کارآفرینی و اشتغال وزارت تعاون، کار و رفاه اجتماعی به برخی چالشها در حوزه اشتغالزایی خراسان رضوی نیز اشاره و بیان کرد: بالا بودن سهم 79 درصدی منابع در حوزه کشاورزی و پایین بودن سهم چهار درصدی خدمات از این منابع مطلوب و رضایت بخش نیست.وی افزود: اکنون  بخش تولید کشاورزی ظرفیت جدیدی برای اشتغالزایی ندارد لذا منابع باید به سمت بخشهای صنایع تبدیلی، تکمیلی و فراوری حوزه کشاورزی سوق یابند.3027/1858            "}