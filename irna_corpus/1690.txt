{"onTitr":"","titr":" 89 کیلوگرم مواد مخدر در آمل کشف شد","describe":" ساری - ایرنا - فرمانده انتظامی شهرستان آمل گفت: با تلاش عوامل انتظامی این شهرستان مقدار 89  کیلوگرم انواع مواد مخدر از 3 باند تهیه و توزیع در سطح این شهرستان کشف و ضبط شد.", "text":"سرهنگ  نعمت اله آزادی عصر چهارشنبه در تشریح این کشفیات در گفت وگو با خبرنگار ایرنا افزود: این میزان مواد مخدر با اقدام اطلاعاتی در طی 3 روز گذشته کشف و ضبط شده و در این رابطه 3 نفر از اعضای این سه باند نیز دستگیر شده اند.وی بیان کرد: مأموران پلیس مبارزه با مواد مخدر فرماندهی انتظامی آمل پس از اطلاع از انتقال محموله مواد مخدر به این شهرستان، موضوع را به صورت ویژه در دستور کار قرار دادند که در این باره 3 خودرو اعضای این باند نیز شناسایی و پس از تعقیب و گریز آن را متوقف کردند. فرمانده انتظامی آمل افزود: در بازرسی از این خودروها که به طرز ماهرانه ای جاسازی کرده بودند، مقدار89 کیلوگرم تریاک کشف وتوقیف شد. سرهنگ آزادی ادامه داد، متهمان دستگیر شده با تشکیل پرونده تحویل مقام های قضایی شدند.وی، با قدردانی از تعامل خوب مردم با پلیس گفت: اقدامات مقابله ای با پدیده شوم مواد مخدر به صورت ویژه در دستور کار قرار دارد و شهروندان می توانند هر گونه موارد مشکوک را از طریق مرکز فوریت های پلیسی 110 گزارش دهند.ک/7327/1899            "}