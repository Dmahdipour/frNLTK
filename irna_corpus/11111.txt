{"onTitr":"","titr":" سقوط دلار، دامن موبایل را هم گرفت","describe":" تهران- ایرنا- قیمت گوشی های تلفن همراه که به دنبال بالارفتن نرخ  ارز افزایش یافته بود اکنون به گفته رئیس اتحادیه دستگاه های مخابراتی، ارتباطی و لوازم جانبی، با سراشیبی نرخ دلار، روندی کاهشی به خود گرفته است.", "text":"به گزارش خبرنگار اقتصادی ایرنا، همزمان با افزایش نرخ ارز در بازار، قیمت گوشی های تلفن همراه نیز صعودی شد به گونه ای که بهای برخی نشان های تجاری تا بیش از 30 میلیون تومان افزایش یافته بود.از دیروز(دوشنبه) که نرخ دلار سراشیبی شده، بازارهای دیگری همچون موبایل نیز روند کاهش قیمت را شروع کردند.در همین پیوند مهدی محبی روز سه شنبه به خبرنگار ایرنا گفت: کاهش قیمت ارز تاثیری 100 درصدی بر قیمت در بازار گوشی های تلفن همراه دارد زیرا این کالا با ارز وارد می شود.رئیس اتحادیه دستگاه های مخابراتی ادامه داد: اکنون که نرخ دلار کاهش یافته است، شاهد افت بهای گوشی در بازار تلفن همراه هستیم.«محمد جوادآذری جهرمی » وزیر ارتباطات و فناوری اطلاعات  سوم مهرماه گفت : با چند رویکرد در دست اقدام از جمله ترخیص تدریجی گوشی های تلفن همراه از گمرک و انبارهای توقیف شده، انتظار کاهش قیمت این کالا در بازار را داریم.گوشی های تلفن همراه از تیرماه امسال در واکنش به نوسان های ارزی با کمبود عرضه و افزایش قیمت روبرو شده است. ضمن آنکه برخی واردکنندگان موبایل نیز با وجود دریافت ارز دولتی، کالاهای خود را به نرخ ارز آزاد در بازار فروخته بودند که اکنون برای آنها پرونده قضایی تشکیل شده است.اقتصام**2078** 2023            "}