{"onTitr":" مدیرکل دفتر حقوقی سازمان راهداری:    ","titr":" پروانه فعالیت 95 شرکت حمل و نقل لغو شد","describe":" تهران- ایرنا- مدیرکل دفتر حقوقی سازمان راهداری و حمل ونقل جاده ای گفت: از ابتدای مهرماه امسال با بررسی تخلف شرکت‌های حمل‌ونقلی جاده‌ای کالا، پروانه فعالیت 95 شرکت لغو شد.", "text":"به گزارش ایرنا از روابط عمومی سازمان راهداری و حمل ونقل جاده ای، عباسعلی بنی‌اسدی افزود: براساس اختیارات قانونی این سازمان و با توجه به اسناد و اطلاعات ثبت شده در سامانه صدور بارنامه و کارکرد شرکت‌های حمل و نقل کالا در سامانه‌های مکانیزه، به تخلفات شرکت‌های حمل‌ونقلی که باوجود معرفی کامیون‌های ملکی بعنوان مبنا و مستند اخذ پروانه فعالیت، در مهرماه امسال کارکردی نداشته و پاسخگوی تقاضای صاحبان کالا  نبودند، رسیدگی و پروانه فعالیت آنها لغو شد.وی با بیان اینکه از دهه 70 به بعد در راستای توانمندسازی شرکت‌های حمل و نقلی، به شرکت‌هایی که کامیون‌های ملکی ارایه کنند،‌ مجوز فعالیت حمل و نقل کالا صادر می‌شود، افزود: دریافت این مجوزها برای شرکت‌های حمل و نقل، تعهد صنفی ایجاد می‌کند و شرکت از زمان تأسیس باید همواره و در هر شرایطی در جابه‌جایی کالا و خدمات فعالیت و کارکرد داشته باشد و در صورت اهمال در اجرای این تعهد صنفی، با این شرکت ها مطابق قانون برخورد می شود.بنی‌اسدی تصریح کرد: در این مرحله در مورد شرکت‌های متخلفی که تعداد کامیون‌های ملکی در اختیار کمتر از 10 دستگاه بوده، برای بار اول تذکر کتبی صادر شده است که در صورت ادامه این روند، برخوردهای شدیدتری اعمال خواهد شد.به گزارش ایرنا، سازمان راهداری و حمل ونقل جاده ای اول آذرماه سال گذشته ضوابط جدید تاسیس و بهره برداری از شرکت های حمل ونقل بین شهری را ابلاغ کرد و همه شرکت های حمل ونقل موجود در کشور ملزمند این ضوابط را اجرا کنند و طبق این ضوابط در صورت توقف فعالیت های حمل ونقل این شرکت ها، پروانه فعالیت آنها توسط این سازمان بررسی و در صورت تخلف لغو می شود.اقتصام**1108 ** 2023            "}