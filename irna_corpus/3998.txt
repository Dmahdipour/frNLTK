{"onTitr":"","titr":" سومین روز پاراآسیایی با 2 برنز برای ایران آغاز شد","describe":" تهران - ایرنا - کاروان ورزشی ایران سومین روز بازی های پاراآسیایی 2018 را با کسب 2 مدال برنز آغاز کرد.", "text":"به گزارش خبرنگار اعزامی ایرنا، امروز (سه شنبه) و در ادامه رقابت های رشته دوومیدانی، احمد اوجاقلو در کلاس T45/46/47 دو 200 متر با زمان 22 ثانیه و 53 صدم ثانیه به مدال برنز رسید.عذرا مهدوی‌کیا هم در ماده پرتاب نیزه کلاس F12/13 به میدان رفت و با ثبت رکورد 32 متر و 24 سانتی متر بر سکوی سوم ایستاد.سومین دوره بازی های پاراآسیایی 2018 در روزهای 14 تا 21 مهر با حضور 2 هزار و 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی ** 2052**2024**1597            "}