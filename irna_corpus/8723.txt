{"onTitr":"","titr":" کارت هوشمند ملی برای 78 درصد ساکنین گنبد صادر شد","describe":" گنبدکاووس - ایرنا - رییس اداره ثبت احوال گنبدکاووس از صدور کارت هوشمند ملی برای 78 درصد واجدین شرایط دراین شهرستان خبر داد و گفت: افرادی که تاکنون برای کارت هوشمند ملی اقدام نکردند فقط تا پایان امسال فرصت دارند.", "text":"به گزارش خبرنگار ایرنا، غلامحسین مهماندوست روز پنجشنبه در جلسه شورای ثبت وقایع حیاتی این شهرستان افزود: در گنبدکاووس 250 هزار نفر واجد شرایط دریافت کارت هوشمند ملی هستند که تاکنون برای 193 هزار و 244 نفر آنان کارت صادر شده است.وی از آمادگی اداره ثبت احوال، چهار دفتر خدمات پیشخوان دولت و یک ایستگاه سیار برای دریافت تقاضای صدور کارت هوشمند ملی در سطح شهرستان گنبدکاووس خبر داد و اضافه کرد: 22 درصد افراد باقی مانده که هنوز برای کارت خود اقدام نکردند، به دلایل مختلف از جمله بالا بودن هزینه مقاومت می کنند.مهماندوست تصریح کرد: به دلیل برخی مشکلات سخت افزاری 60 هزار کارت هوشمند ملی آماده چاپ در استان گلستان وجود دارد که در روزهای آینده چاپ و در اختیار متقاضیان گذاشته می شود. رییس اداره ثبت احوال گنبدکاووس همچنین با ارائه گزارشی از ثبت وقایع حیاتی چهارگانه ولادت، وفات، طلاق و ازدواج در این شهرستان، گفت: با مشارکت و همکاری خوب دهیاران، بهورزان روستایی، مراکز درمانی، پزشکان، پزشکی قانونی و متولیان آرامستان ها حدود 99 درصد ثبت وقایع حیاتی در مهلت قانونی انجام می شود.وی افزود: در نیمه نخست امسال 4230 واقعه ولادت، 758 وفات، 1800 ازدواج و 328 واقعه طلاق ثبت شده که در مقایسه با مدت مشابه پارسال، ولادت ها 7،4 درصد کاهش داشته و ثبت واقعه طلاق 25 درصد، وفات 3،6 درصد و ازدواج 2،7 درصد افزایش یافته است.مهماندوست از وقوع پدیده فرزندخواندگی در گنبد نیز خبر داد و گفت: این پدیده که درحال تبدیل شدن به یک معضل است، نیاز به اصلاح قوانین یا پیدا کردن راهکاری مناسب دارد.وی اضافه کرد: به طور میانگین ماهانه یک یا دو مورد از فرزندخواندگی در این شهرستان گزارش می شود و برخی از خانم ها برای بستگان خود فرزندآوری می کنند و اطلاعات نادرست به پزشکان، مراکز درمانی یا خانه های بهداشت روستایی می دهند.به گزارش ایرنا، معاون سیاسی و اجتماعی فرماندار ویژه گنبدکاووس نیز در این جلسه با قدردانی از تلاش های ثبت احوال و دستگاه های متولی در ثبت وقایع حیاتی، گفت: ثبت بموقع این وقایع، الزام قانونی است و نقش مهمی در برنامه ریزی های مسئولان برای توسعه دارد.فرهاد شیبک باتاکید بر ضرورت ثبت به موقع وقایع حیاتی، نقش رسانه های گروهی را در فرهنگ سازی در این حوزه و نیز برگزاری کلاس های آموزشی تخصصی برای دیگر ادارات و نهادها که با ثبت احوال همکاری دارند را مهم دانست.وی افزود: اگر ثبت بموقع وقایع حیاتی در منطقه گنبدکاووس که اتباع بیگانه نیز درآن زندگی می کنند، به یک فرهنگ عمومی تبدیل شود، از بسیاری تخلفات و سوء استفاده های هویتی که به امنیت جامعه نیز ضربه می زند، پیشگیری می شود.شیبک درخصوص معضل فرزندخواندگی نیز گفت: این معضل باید از مبادی رسمی و قانونی رفع شود درغیر این صورت انجام آن از مبادی غیر رسمی، پیامدها و آسیب هایی را متوجه خانواده و جامعه می کند که بعضا جبران ناپذیر است.شهرستان گنبدکاووس با 350 هزار نفر جمعیت درشرق استان گلستان واقع است.1860/3039/            "}