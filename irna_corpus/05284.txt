{"onTitr":" در واکنش به قتل نویسنده منتقد سعودی؛    ","titr":" سناتور آمریکایی خواستار واکنش شدید واشنگتن به قتل خاشقچی شد","describe":" تهران - ایرنا - «مارکو روبیو» سناتور جمهوری خواه ایالت فلوریدای آمریکا یکشنبه شب در واکنش به قتل «جمال خاشقچی» نویسنده منتقد رژیم سعودی در ترکیه اعلام کرد که اگر کشته شدن این روزنامه نگار تایید شود، واشنگتن باید واکنش قوی به این موضوع نشان دهد.", "text":"به گزارش خبرگزاری آلمان، روبیو در صفحه رسمی خود در توئیتر نوشت: امیدوارم، خاشقچی زنده باشد، اما اگر این گزارش خبری ناراحت کننده تایید شود، آمریکا و جهان متمدن باید یک واکنش قوی داشته باشند و من تمامی راهکارها را در سنا مطرح خواهم کرد.ناپدیدشدن خاشقچی همزمان با آن صورت می گیرد که «دونالد ترامپ» رئیس جمهوری آمریکا، عربستان را برای کاهش قیمت نفت، زیر فشار شدید گذاشته است.وزارت امورخارجه آمریکا روز سه شنبه و درپی ناپدیدشدن این روزنامه نگار منتقد سعودی، اعلام کرد که از نزدیک گزارش ها درباره ناپدیدشدن خاشقچی را دنبال می کند.«باب کروکر» رئیس کمیته روابط خارجی مجلس سنای آمریکا پیشتر اعلام کرد، وی شخصا موضوع خاشقچی را با «خالد بن سلمان» سفیر سعودی در واشنگتن مطرح خواهم کرد.کروکر از کنسولگری سعودی در استانبول خواست، تصاویر فیلم های خصوصی درباره این روزنامه نگار عربستانی را در اختیار واشنگتن قرار دهد.پیشتر نیز «کریس مورفی» سناتور دموکرات و عضو دیگر کمیته روابط خارجی مجلس سنای آمریکا با انتشار پیامی در توییتر گفت: اگر سعودی ها واقعاً، شهروند عربستانی مقیم آمریکا را با نیرنگ به سرکنسولگری شان در استانبول کشانده و در آنجا کشته باشند، روابط ما با عربستان سعودی از پایه قطع خواهد شد. مورفی پیشتر نیز با انتشار پیامی بر لزوم ارائه توضیحات از سوی عربستان سعودی در رابطه با سرنوشت خاشقجی تاکید کرده بود.سازمان عفو بین الملل نیز یکشنبه شب در واکنش به قتل خاشقچی در ترکیه اعلام کرد، در صورتی که مرگ این روزنامه نگار در کنسولگری ریاض در استانبول تایید شود، به مثابه قتل خودسرانه و اعدام بدون محاکمه است.شبکه خبری الجزیره بامداد یکشنبه از کشف جسد خاشقچی روزنامه نگار مشهور سعودی در یکی از مناطق استانبول ترکیه خبر داده بود.خاشقچی که سال هاست خارج از عربستان زندگی می کرد، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رییس جمهوری آمریکا، از حاکمان عربستان بویژه محمد بن سلمان ولیعهد عربستان بشدت انتقاد کرد.رئیس جمهوری آمریکا سوم مهرماه در سخنرانی خود در مجمع عمومی سازمان ملل متحد به صراحت اعلام کرد: واشنگتن از کشورهای دیگر (عربستان) انتظار دارد تا سهم منصفانه ای را برای حمایت نظامی آمریکا از خود به واشنگتن بپردازند.شبس**9363**1859            "}