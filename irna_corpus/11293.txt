{"onTitr":" بدلیل شکایات احزاب نسبت به تقلب:    ","titr":" سایه سنگین بایکوت بر پارلمان جدید کردستان عراق","describe":" اربیل – ایرنا- دو روز بعد از برگزاری انتخابات محلی در اقلیم کردستان عراق اعتراضات احزاب به تقلب در این انتخابات سبب شده است بایکوت بر پنجمین دوره پارلمان اقلیم سایه بیاندازد.", "text":"به گزارش ایرنا، سعدی احمد پیره سخنگوی اتحادیه میهنی کردستان عراق در سخنانی با اشاره به حجم بالای تقلب در انتخابات در استانهای اربیل و دهوک اظهار داشت: هزاران کارت شناسایی برای افراد صادر شده بود تا در این انتخابات به نفع یک حزب دست به تقلب بزنند.وی افزود: ما صدها سند از تقلب را به کمیسیون ارائه کرده ایم و امیدواریم که کمیسیون سریعا به این شکایات رسیدگی کند.شورش حاجی سخنگوی جنبش تغییر نیز اعلام کرد بدلیل تقلب گسترده در انتخابات اخیر این انتخابات  و نتایج آن را رد خواهند کرد.وی افزود: رد کامل پروسه انتخابات در اقلیم کردستان عراق بزودی توسط جنبش تغییر بطور رسمی اعلام خواهد شد.همزمان جریان سیاسی نسل نو در کنفرانسی مطبوعاتی با اشاره به تقلب سازمان یافته  در اسامی رای دهنده گان اعلام کرد که این انتخابات را رد کرده و حضور در پنجمین دوره پارلمان را تحریم خواهیم نمود.شاسوار عبدالواحد رهبر جنبش نسل نو تاکید کرد که در این انتخابات با پاسپورت ومدارک شناسایی جعلی رای داده شده است و صندوقهای اصلی با صندوقهای جعلی تعویض شده اند.وی افزود: از این به بعد در خیابانها به مردم خواهیم پیوست و با بستن مغازه ها و خیابانها به جنبش مدنی مردم خواهیم پیوست.نامبرده از سایر احزاب کرد عراقی نیز خواست که به تحریم پارلمان اقلیم بپیوندند و در مقابل تقلب گسترده صورت گرفته واکنش داشته باشند.جماعت اسلامی کردستان عراق نیز با انتقاد از روند برگزاری انتخابات اعلام نمود شکایات خود را به کمیسیون عالی انتخابات ارائه کرده و منتظر رسیدگی به آن هستند.حزب دموکرات کردستان عراق به رهبری بارزانی نیز که بیشترین آرا را در این انتخابات بدست آورده است اتحادیه میهنی کردستان عراق را در استان سلیمانیه متهم به تقلب کرده و اعلام نمود که خواهان رسیدگی کمیسیون به این تقلبات می باشند.برخی منابع رسمی در کمیسیون عالی انتخابات در گفتگو با رسانه های حزب دموکرات کردستان عراق مدعی شدند که اتحادیه میهنی با صدور 200 هزار کارت شناسایی جعلی در صدد تقلب در انتخابات پارلمانی اقلیم در استان سلیمانیه بود.در حالی که تا ظهر روز دوشنبه نتایج 75 درصد صندوقهای رای گیری بطور غیررسمی اعلام شد اما براساس اخبار منتشر شده از سرنوشت باقی صندوقهای رای گیری خبری نیست و برخی اخبار غیررسمی از عدم ارسال صندوقها از سلیمانیه به کمیسیون خبر می دهند.خاورم**351**10**380            "}