{"onTitr":"","titr":" فیلم کوتاه 'موزه' در ارومیه تولید شد","describe":" ارومیه- ایرنا- رییس انجمن سینمای جوانان آذربایجان غربی گفت: فیلم کوتاه 'موزه' به نویسندگی و کارگردانی پدرام حبیب پیران با موضوع پیامدهای خشک شدن دریاچه ارومیه در این شهر تولید شد.", "text":"احسان مهدیان روز دوشنبه در گفت و گو با خبرنگار ایرنا افزود: پیش تولید این فیلم کوتاه 100 ثانیه ای 2 ماه به طول انجامیده بود و فیلمبرداری آن طبق برنامه ریزی قبلی در یک روز به اتمام رسید.وی با اشاره به اینکه محمد مستوفی مدیر تصویربرداری این اثر است، اضافه کرد: پیام رحمانی، هانیه فائزپور، هاله سرباز، سامیه حیدرپور، بهارک پژمانفر، داوود نوری، سمیرا فتوحی، صبا اکبری، الهه بایرامیان، هانیه عبدالله پور، الهه بابایی، پارسا شکوری و پدرام پیران بازیگران آن هستند.وی یادآوری کرد: این فیلمساز جوان پیش از این در نخستین اثر خود با عنوان &#39;لایو/Live&#39; ، زندگی یک مرد جوان با تصاویر ذهنی خود و رهایی وی از بند ذهنیت اش را به تصویر کشیده بود.به گزارش ایرنا پدرام حبیب پیران متولد 1373 در ارومیه بوده و کارشناس الکترونیک است؛ وی عکاس پشت صحنه فیلم های تلویزیونی بوده و پیش از این در سریال های باجناقلار 1 به زبان ترکی و باجناقلار 2 به زبان فارسی به ایفای نقش پرداخته است.حضور و درخشش فیلم های کوتاه آذربایجان غربی در بیش از 15 جشنواره ملی و بین المللی طی سال جاری، توانمندی های بالای سینماگران این استان را با وجود تنگنای مالی یادآوری می کند و لزوم حمایت از هنرمندان برای بالندگی روزافزون هنر هفتم را در سرزمین اقوام و ادیان به تصویر می کشد.انجمن سینمای جوانان آذربایجان غربی در شهرستان های ارومیه و مهاباد دارای دفتر است؛ آموزش و تولید فیلم های کوتاه هنرجویی و حرفه ای، عکاسی و نمایش فیلم های تاثیرگذار در طول سال در قالب برنامه &#39;پاتوق فیلم&#39; یا &#39;سینمای آینده&#39; از فعالیت های مهم انجمن سینمای جوانان آذربایجان غربی است. یکی از مهم ترین کارکردهای فیلم کوتاه بیان مهم ترین آسیب های اجتماعی در کوتاه ترین زمان ممکن است.7129/2093            "}