{"onTitr":"","titr":" 466 ناشر در نمایشگاه کتاب گلستان شرکت می کنند","describe":" گرگان - ایرنا - دوازدهمین نمایشگاه بزرگ کتاب گلستان با حضور حدود 466 ناشر کشوری و ارائه بیش از 73 هزار عنوان از 18 مهرماه میزبان علاقمندان به یار مهربان خواهد بود.", "text":"رییس اداره فرهنگی اداره کل فرهنگ و ارشاد اسلامی گلستان روز دوشنبه به خبرنگار ایرنا گفت: این نمایشگاه در قالب 259 غرفه از 18 تا 23 مهر هر روز ساعت های 9:30 تا 12:30 و 16:30 تا 21 در محل دائمی نمایشگاه بین المللی گرگان دایر است.فرشته آل نبی اظهار داشت: کتاب هایی با موضوعات عمومی، کشاورزی، علوم پزشکی، هنر، معماری، حقوق، کمک درسی و کودک و نوجوان با ٣٠ درصد تخفیف شامل ٢٠ درصد بن بانکی و ١٠ درصد تخفیف از سوی غرفه داران به علاقمندان عرضه می شود.وی افزود: 6میلیارد و 500میلیون ریال بن خرید کتاب برای این نمایشگاه در نظر گرفته شده است.آل نبی، دسترسی آسان و ارزان تر به تازه های نشر کشور، بهره مندی آحاد جامعه از یارانه نشر در نظر گرفته شده توسط وزارت فرهنگ و ارشاد اسلامی، توسعه فرهنگی، تقویت صنعت نشر و عدالت در توزیع را از اهداف برپایی نمایشگاه کتاب گلستان عنوان کرد.وی ادامه داد: این نمایشگاه فرصت مناسبی برای افزایش تعامل میان مولفان، ناشران، تصویرگران کتاب، صنعت گران چاپ و نشر و متولیان، ارتباط میان ناشران شهرستانی و استانی است.رییس اداره فرهنگی اداره کل فرهنگ و ارشاد اسلامی گلستان گفت: همچنین ١٥ ناشر استانی و ٩ ناشر اهل سنت در این نمایشگاه شرکت دارند.وی تاکید کرد: شرکت کنندگان اگر کتاب مورد نظر خود را در این نمایشگاه پیدا نکردند می توانند به 12 کتاب فروشی حاضر در طرح های تخفیفی فصلی استان مراجعه کنند.او، نشست های تخصصی، رونمایی و معرفی کتاب، عصر شعر و مشاعره کودک و نوجوان، کارگاه آموزشی تصویرگری کتاب کودک، رقابت های فرهنگی، اجرای تعزیه و نشست کتاب خوانی و جشن امضا را از برنامه های جنبی پیش بینی شده در این نمایشگاه برشمرد.نمایشگاه بین المللی استان گلستان در کیلومتر پنج جاده گرگان - آق قلا واقع است.3042/1648            "}