{"onTitr":"","titr":" 16 درصد ظرفیت سدهای خراسان رضوی آب دارد","describe":" مشهد- ایرنا- مدیرعامل شرکت آب منطقه ای خراسان رضوی گفت: موجودی کنونی ذخیره آب سدهای این استان 245 میلیون مترمکعب آب شامل 16 درصد از کل ظرفیت آنها است.", "text":"محمد علایی روز جمعه در گفت وگو با خبرنگار ایرنا افزود: میزان ذخیره آب سدهای خراسان رضوی در زمان مشابه پارسال 432 میلیون مترمکعب بود.وی از کاهش 12 درصدی میزان ذخیره آب سدهای خراسان رضوی در سال زراعی جاری نسبت به مدت مشابه پارسال خبر و ادامه داد: سال گذشته در این بازه زمانی 28 درصد ظرفیت سدهای استان آب داشت.مدیرعامل شرکت آب منطقه ای خراسان رضوی میزان ورودی آب به پشت سدهای این استان را از ابتدای سال زراعی جاری تاکنون 9 دهم میلیون مترمکعب اعلام و بیان کرد: توان ذخیره سازی سدهای بزرگ و در حال بهره برداری خراسان رضوی در مجموع یک میلیارد و 512 میلیون مترمکعب است. یک میلیارد و 125 میلیون مترمکعب از این حجم مربوط به سد مشترک ایران و ترکمنستان با عنوان 'سد دوستی' می باشد. وی افزود: 183 میلیون مترمکعب آب هم اینک در پشت سد دوستی ذخیره است که 15 درصد کل حجم  آن را شامل می شود. پارسال حجم آب ذخیره پشت سد دوستی 27 درصد بوده است.علایی گفت: کاهش بارندگی، افزایش گرمای هوا، افت سطح آبهای زیرزمینی و کمبود آب جمع شده پشت سدها از مهمترین چالشهای فعلی حوزه آب خراسان رضوی به شمار می روند.استان شش میلیون و 400 هزار نفری خراسان رضوی دارای 29 سد در حال بهره برداری در محدوده شهرستانهای تربت حیدریه، قوچان، مشهد، خواف، درگز، سبزوار، تایباد، تربت جام، چناران، کلات و فریمان است.3027/1858            "}