{"onTitr":" نماینده ایران در هیات عامل اوپک:    ","titr":" دبیرکل و رییس اوپک به اهانت‌های آمریکا پاسخ قاطع دهند","describe":" تهران- ایرنا- نماینده ایران در هیات عامل سازمان کشورهای صادرکنندگان نفت (اوپک) گفت: اعضای سازمان از دبیرکل و رییس دوره‌ای اوپک انتظار دارند به اهانت‌ها و جسارت‌های آمریکا پاسخ قاطع دهند.", "text":"به گزارش تارنمای وزارت نفت، «حسین کاظم‌پور اردبیلی» افزود: «دونالد ترامپ» رییس جمهوری آمریکا، به شدت از ناتوانی برخی کشورها در ایجاد ظرفیت مازاد برای جایگزین کردن نفت ایران عصبانی است و این عصبانیت با لحن بدی از یکسو به شاه عربستان و از سوی دیگر به اوپک برای افزایش ندادن تولید نفت بیان می‌شود.رییس جمهوری آمریکا به تازگی در جمع هواداران خود در ایالت «می‌.سی.‌سی.‌پی» اعلام کرد: به ملک سلمان (پادشاه عربستان) گفتم بدون حمایت نظامی ما 2 هفته بیشتر دوام نمی‌آورید.کاظم‌پور اردبیلی یادآوری کرد: ما پیش‌تر به یئیس جمهوری آمریکا یادآوری کرده بودیم ظرفیت کافی برای جایگزینی نفت ایران در بازارهای جهانی وجود ندارد و دست از تحریم، پرخاشگری، اهانت به ملت‌ها و دولت‌ها بردارد.وی ادامه داد: چنانچه ایران تحریم باشد قیمت نفت گران می‌شود و روسیه و عربستان نیز برای عرضه اضافی نفت در بازار کاری نمی توانند بکنند.این مسوول یادآوری کرد: اعضای اوپک در تعیین قیمت نفت دخالتی ندارند و بهای نفت بر اساس بنیان‌های بازار (عرضه و تقاضا) تعیین می‌‌شود.** تخلف عربستان و روسیه از توافق کاهش تولید کاظم‌پور اردبیلی اعلام کرد: اوپک در ماه اوت نسبت به ماه مه در مجموع روزانه 870 هزار بشکه نفت بیشتری تولید کرد. «در دوره مورد بررسی، مقدار کاهش تولید از سوی آن دسته از اعضا که افت تولید داشته‌اند، روزانه 468 هزار بشکه بود».وی ادامه داد: در بازه زمانی یاد شده، مجموع افزایش تولید کشورهای غیرعضو اوپک 273 هزار بشکه بود و رقم افت تولید آن دسته از تولیدکنندگان غیرعضو اوپک که کاهش تولید داشته‌اند، به 293 هزار بشکه رسید.نماینده ایران در هیات عامل اوپک، افزایش تولید نفت عربستان و روسیه در ماه اوت نسبت به ماه مه را به ترتیب 415 و 235 هزار بشکه در روز اعلام کرد و گفت: چنانچه بیانیه همکاری (Declaration of Cooperation) در نظر گرفته شود، عربستان و روسیه به ترتیب 346 و 250 هزار بشکه در روز افزایش تولید داشته‌اند که این امر، تخلف از توافق کاهش تولید است.کاظم‌پور اردبیلی تصریح کرد: با وجود اینکه چنین تخلفی در افزایش تولید رخ داده و ایران کاهش تولید نداشته، بازار همچنان نگران کمبود عرضه نفت در ماه‌های پایانی سال میلادی است.وی ادامه داد: تحریم نفت ایران شدنی نیست و آقای ترامپ بهتر است به جای عصبانیت، پای میز مذاکره برگردد و در چارچوب برجام با ایران مذاکره کند.به گزارش ایرنا، آمریکا پس از خروج از توافق هسته ای برجام تحریم های یکجانبه خود علیه ایران را دوباره اعمال کرد که بخشی از آن صنعت نفت را دربرمی گیرد. تخلف روسیه و عربستان از توافق کاهش تولید در حالی رخ می دهد که خبرگزاری رویترز انگلیس یکم مهرماه پس از پایان دهمین نشست کمیته وزارتی نظارت بر توافق کاهش عرضه نفت اوپک و غیراوپک (جِی.ام.ام.سی) که در الجزایر برگزار شد، گزارش کرد: عربستان و روسیه هرگونه افزایش فوری تولید نفت را منتفی دانستند و در عمل، درخواست رییس جمهوری آمریکا برای افزایش تولید نفت را رد کردند.اقتصام*3061*1961*            "}