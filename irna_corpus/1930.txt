{"onTitr":"","titr":" سفارت ایران: بستن آب به روی عراق صحت ندارد","describe":" بغداد – ایرنا – معاون سفیر جمهوری اسلامی ایران در بغداد روز چهارشنبه ادعاهای برخی رسانه ها در خصوص تصمیم ایران برای بستن آب به روی عراق را نادرست خواند و آن را تکذیب کرد.", "text":"به گزارش خبرنگار ایرنا، سید 'موسی علیزاده طباطبایی' در اظهاراتی به رسانه های عراق گفت که جمهوری اسلامی ایران هیچ برنامه ای برای بستن آب های مرزهای را به روی عراق ندارد و ادعاهایی که در این خصوص به معاون وزیر جهاد کشاورزی منتسب شده، صحت ندارد.در اظهاراتی منتسب به 'علیمراد اکبری' معاون وزیر جهاد کشاورزی جمهوری اسلامی ایران که در رسانه های منطقه ای، بین المللی و داخلی عراق و شبکه های اجتماعی بازتاب داشت، آمده بود که ایران به دستور مقام معظم رهبری درصدد بستن هفت میلیارد مترمکعب آب جاری مرزی به روی عراق در مرزهای غربی و شمال غربی کشورمان است.معاون سفیر جمهوری اسلامی ایران در بغداد خاطرنشان ساخت این ادعا واقعیت ندارد زیرا رودخانه های مرزی مشمول توافقنامه های امضا شده بین دو کشور از جمله توافقنامه 1975 الجزایر است.طباطبایی افزود: آنچه علیمراد اکبری در حاشیه همایش نقش فرهنگ دینی در اصلاح الگوی مصرف آب گفته بود در خصوص انتقال آب رودخانه های داخلی در استان سیستان و بلوچستان بوده که دچار خشکسالی شده است و آنچه رسانه ها درباره سخنان اکبری منتشر کردند ناشی از ترجمه یا برداشت اشتباه از سخنان وی بوده است.طباطبایی از این گونه انتشار اخبار در برخی رسانه ها و شبکه های اجتماعی ابراز تعجب و بار دیگر تاکید کرد که ادعاهای مربوط به قطع آب صحت ندارد.خبر منتسب به علیمراد اکبری از بامداد امروز در سطح رسانه های مختلف بین المللی و منطقه ای و داخلی عراق به طور گسترده ای بازتاب یافت و برخی نوشتند که ایران آب را به روی عراق بست امری که در شبکه های اجتماعی نوعی گلایه شدید را نسبت به ایران به دنبال داشته است.برخی دیگر از کاربران عراقی نیز با تشکیک نسبت به این امر خواستار تحقیق در اصل خبر و صحت و سقم آن پیش از هر قضاوتی شده اند.در ماههای گذشته برخی جریان های رسانه ای از هر فرصتی برای راه اندازی موج های تبلیغاتی با هدف تخریب روابط میان ایران و عراق استفاده می کنند.ناظران روابط دو کشور نسبت به احتمال تشدید این گونه اقدامات مشکوک در آستانه اربعین و حین برگزاری راهپیمایی میلیونی اربعین هشدار می دهند.خاورم *4*353*380*            "}