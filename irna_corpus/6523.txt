{"onTitr":" هفته پنجم لیگ برتر فوتبال امیدهای کشور:    ","titr":" نمایندگان خوزستان 2 پیروزی و یک تساوی کسب کردند","describe":" اهواز – ایرنا – پنجمین هفته از رقابت های لیگ برتر فوتبال امیدهای کشور با یک تساوی و 2 پیروزی برای نمایندگان خوزستان پیگیری شد.", "text":"به گزارش ایرنا هفته پنجم از سری رقابت های لیگ برتر فوتبال امیدهای کشور شنبه شب برگزار شد که تیم فولاد خوزستان در ورزشگاه اختصاصی خود در اهواز به مصاف تیم پارس جنوبی جم رفت که این دیدار با برتری سه بر یک فولاد به پایان رسید.فولادی ها با این برد 10 امتیازی شدند و در مکان دوم جدول رده بندی قرار گرفتند.تیم نفت اهواز در این هفته میهمان تیم مس رفسنجان بود که با نتیجه یک بر یک متوقف شد. تیم نفت آبادان دیگر نماینده استان در این هفته در خانه به مصاف تیم ذوب آهن اصفهان رفت که در نهایت با نتیجه 2 بر صفر به پیروزی رسید. تیم نفت اهواز با هشت امتیاز در مکان ششم جدول رده بندی قرار دارد، همچنین نفت آبادان در مکان نهم رده بندی قرار گرفته است.این رقابت ها با حضور 12 تیم از سراسر کشور برگزار می شود.تیم های فولاد خوزستان، نفت آبادان و نفت اهواز فصل گذشته به ترتیب مکان های دوم، چهارم و دهم رده بندی را به خود اختصاص دادند.9879/6002            "}