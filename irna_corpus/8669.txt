{"onTitr":"","titr":" سه ورزشکار مراغه ای در دوره مربیگری فوتوالی حضور دارند","describe":" مراغه - ایرنا - رئیس هیات ورزش روستایی و بازی های بومی محلی از حضور سه ورزشکار مراغه ای در نخستین دوره کلاس مربیگری فوتوالی مردان کشور خبر داد و گفت: این دوره مربیگری به میزبانی استان زنجان در حال برگزاری است.", "text":"ابراهیم محمدی روز پنج شنبه در گفت و گو با ایرنا افزود: این کلاس مربیگری از سوی فدراسیون ورزش روستایی و بازی های بومی محلی تا 13 مهرماه جاری در محوطه روباز مجموعه ورزشی انقلاب زنجان در جریان است.وی افزود: امین عباسی، علی اصغری و مسعود مفتشی عضو باشگاه عبدی مراغه به این دوره اعزام شده اند.وی با اشاره به اینکه در حال حاضر، ورزش فوتوالی در ایران، فاقد مربی دوره دیده است، افزود: در این دوره مربیگری بیش از 25 ورزشکار فوتوالی شرکت کرده اند.محمدی افزود: رشته فوتوالی به عنوان یکی از رشته های نوپای ورزش های ساحلی و بومی محلی، از پنج سال پیش در شهرستان مراغه و با همت باشگاه فرهنگی ورزشی عبدی مراغه فعال شده است.وی اضافه کرد: در طول این مدت تیم فوتوالی عبدی مراغه به عنوان نماینده آذربایجان شرقی در رقابت و مسابقات مختلف قهرمانی کشور شرکت کرده است.وی ادامه داد: توجه به ورزشکاران نوپا، استعدادیابی و معرفی هر چه بیبشتر این رشته ورزشی از مهمترین اهداف این هیات در شهرستان است.وی به اهمیت ورزش های بومی محلی در آذربایجان و به خصوص مراغه اشاره کرد و افزود: با برگزاری مسابقات و جشنواره های مختلف در تلاشیم میراث فرهنگی منطقه و بازی های بومی محلی را احیا و زنده نگه داریم.فوتوالی ورزشی است که قوانین آن مثل والیبال ساحلی بوده ولی مثل فوتبال با پا بازی می شود و بازیکنان باید با پاهای برهنه روی ماسه های روان ساحل قدرت خود را به نمایش بگذارند.ارتفاع تور در زمین فوتوالی به 2 متر و 20 سانتیمتر می رسد.یکی از مهمترین قوانین فوتوالی این است که توپ باید حداکثر با سه ضربه وارد زمین تیم مقابل شود در واقع وقتی توپ وارد زمین می شود هر فرد اجازه این را دارد که تنها یک بار به توپ ضربه بزند در قانون جهانی، بازیکنان با یک ضرب هم می توانند توپ را به زمین حریف هدایت کنند.6 هزار و 200 ورزشکار سازمان یافته در قالب 88 هیات ورزشی در شهرستان مراغه فعالیت می کنند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/9880            "}