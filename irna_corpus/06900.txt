{"onTitr":"","titr":" کشاورزان قزوینی سم تقلبی آتلانتیس را مصرف نکنند","describe":" قزوین - ایرنا - مدیر حفظ نباتات سازمان جهاد کشاورزی قزوین از کشاورزان استان خواست تا مراقب محصول تقلبی که به نام سم آتلانتیس به فروش می رسد، باشند و آنرا تهیه و استفاده نکنند.", "text":"به گزارش ایرنا به نقل از سازمان جهاد کشاورزی قزوین، یوسف درخشانی روز شنبه افزود: نوع تقلبی این سم کاملا با نوع اصلی آن متمایز و متفاوت است.وی اظهار داشت: بهره برداران با توجه مناسب به علائم درج شده بر روی برچسب و بطری می توانند سم اصلی با تقلبی را تشخیص دهند. این مسئول گفت: تصویر سم اصلی آتلانتیس در پایگاه اینترنتی سازمان حفظ نباتات به نشانی www.ppo.ir موجود است.مدیر حفظ نباتات سازمان جهاد کشاورزی قزوین با بیان اینکه استفاده از سم تقلبی آتلانتیس در اراضی ممنوع است، اظهار داشت: کشاورزان در صورت مشاهده عرضه سم تقلبی مراتب را به این دستگاه معرفی نمایند تا جهت برخورد با متخلفان اقدام شود.3013            "}