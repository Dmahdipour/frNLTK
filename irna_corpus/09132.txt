{"onTitr":"","titr":" استعدادیابی از برنامه های اولویت دار فدراسیون بدمینتون است","describe":" زنجان - ایرنا - رئیس کمیته استعدادیابی فدراسیون بدمینتون گفت: استعدادیابی از برنامه های مهم و اولویت دار این فدراسیون به منظور ارتقاء سطح رشته ورزشی پرطرفدار بدمینتون است.", "text":"محمود انصاری، روز پنجشنبه در گفت و گو با خبرنگار ایرنا، افزود: تقویت پایه برای ارتقاء سطح بدمینتون، لازم و ضروری است و رئیس فدراسیون نیز بر این اصل مهم و اثرگذار، نظر مثبت دارد. وی اظهار داشت: سنین 5 تا 13 سال بهترین سن برای استعدادیابی ورزشکاران علاقه مند به بدمینتون است و پس از کشف و شناسایی نفرات مستعد، می توان به شکل بهتر و مناسب تری به مرحله بهره وری و حضور توانمند در مسابقات دست یافت.  انصاری با بیان اینکه بدمینتون ایران از ورزشکاران خوب و توانمندی برخوردار است، افزود: پشتوانه سازی در این رشته ورزشی کاری ارزشمند است و می توان با تربیت ورزشکاران نونهال و نوجوان، بستر را برای کسب موفقیت بیشتر در میادین برون مرزی، فراهم تر کرد. رئیس کمیته استعدادیابی فدراسیون بدمینتون با بیان اینکه در کنار استعدادیابی به سرمایه گذاری بیشتر در این رشته ورزشی نیز توجه جدی دارد، گفت: رشد و شکوفایی هرچه بهتر و بیشتر بدمینتون، نیازمند سرمایه گذاری است. 6084/6085            "}