{"onTitr":"","titr":" روستای فقیه حسنان دشتی به قطب گردشگری  تبدیل می شود","describe":" بوشهر-ایرنا- فرماندار دشتی گفت: روستای فقیه حسنان این شهرستان به عنوان نخستین بوم گردی روستایی استان بوشهر محسوب شده و به زودی به قطب گردشگری روستایی تبدیل خواهد شد.", "text":"به گزارش ایرنا، عبدالله نادری در نشست توسعه زیر ساخت های گردشگری روستایی شهرستان دشتی افزود: با توجه به موقعیت خوب روستای فقیه حسنان دشتی و مجاورت با آتشکده و کلات مند دشتی  به زودی این روستا  به عنوان مهمترین روستای هدف گردشگری استان بوشهر معرفی خواهد شد.وی یادآورشد: با توسعه زیر ساخت های فقیه حسنان دشتی این روستا به صورت  شهرک گردشگری شهرستان دشتی و استان بوشهر تبدیل خواهد شد.رئیس اداره فرهنگ و ارشاد اسلامی شهرستان دشتی نیز گفت: یکی از عوامل جلوگیری از مهاجرت روستاییان هویت بخشی و ایجاد فرصت های  اشتغال در روستاهاست.حمید زارعی افزود: راه انداری بوم گردی در فقیه حسنان باعث شد مردم این روستا تعلق خاطر بیشتری به زادگاهشان پیدا کنند و در این سال ها شاهد کاهش مهاجرت و افزایش جمعیت در این روستا بوده ایم.وی اضافه کرد: اولین بوم گردی روستایی استان در روستای فقیه حسنان ایجاد شد و در طول این مدت گردشگران خارجی و ایرانی زیادی به این روستا آمده اند.زارعی تصریح کرد: فقیه حسنان بخاطر نزدیکی به محرابه مند با قدمت 4 هزار و 500 ساله، کلوت های مند که پنهاورترین و متنوع ترین کلوت های ایران هستند، گنبد نمکی دشتی بزرگترین گنبد نمکی دنیا و دریا شرایط ممتازی برای گردشگران دارد.وی تاکید کرد: از سوی دیگر روستاهای همجوار نیز دارای شاخصه های منحصر بفردی هستند که احشام قائدها مهد شروه، چارک دهکده قرآنی و درازی دهکده کتاب ایران است.روستای بوم گردی فقیه حسنان شهرستان دشتی با  300 نفر جمعیت در  فاصله   45 کیلومتری جنوب بوشهر واقع است.7206/6045            "}