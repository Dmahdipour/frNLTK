{"onTitr":"","titr":" میزگرد'ضرورت امیدآفرینی در جامعه' در ایرنا برگزار شد","describe":" اصفهان - ایرنا - میزگرد &#39;ضرورت امیدآفرینی در جامعه&#39;روز یکشنبه با حضور جمعی از استادان دانشگاه، مسوولان و کارشناسان در خبرگزاری جمهوری اسلامی(ایرنا) استان اصفهان برگزار شد.", "text":"به گزارش ایرنا، در این میزگرد، محمود ابراهیمی مدیرکل امور اجتماعی استانداری اصفهان، مجتبی ناجی معاون امور اجتماعی اداره کل بهزیستی استان اصفهان، رضا اسماعیلی، جامعه شناس و معاون فرهنگی دانشگاه آزاد اسلامی اصفهان و سمانه استکی کارشناس فرهنگی حوزه جوانان اداره کل ورزش و جوانان استان اصفهان حضور داشتند.این کارشناسان با تاکید بر ضرورت افزایش امید در جامعه، این مقوله را برای توسعه و پیشرفت کشور در ابعاد گوناگون با اهمیت دانستند.به اعتقاد صاحبنظران امیدآفرینی در جامعه نیازمند برنامه ریزی منسجم است تا نتایج آن بر خلاف گذشته مفید و اثربخش باشد.آنان افزایش نشاط اجتماعی را ضروری دانستند و آن را در ابعاد مختلف و در عرصه های اجتماعی و روانشناسی مورد بررسی قرار دادند.تغیبر نگرش مسوولان، بازتر کردن فضا، جلوگیری از موازی کاری، مشارکت بیشتر تشکل های مردمی و افزایش رفاه اجتماعی از جمله مواردی بود که این کارشناسان برای امیدآفرینی در جامعه اشاره کردند.این روزها کشور بیش از هر زمان دیگری نیازمند آرامش و امید آفرینی است چراکه امید لازمه حیات انسان ها و از شاخص های اصلی سرمایه اجتماعی است که موجب تلاش اعضای جامعه برای رشد و تعالی می شود.گزارش تکمیلی این میزگرد روزهای آینده در خروجی ایرنا قرار می گیرد./6026/6020            "}