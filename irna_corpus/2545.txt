{"onTitr":"","titr":" فلسفه پیاده روی اربعین چیست؟","describe":" هفته نامه پویندگان غرب چاپ کرمانشاه در شماره 43 روز دوشنبه 16 مهر 97 مطلبی را با عنوان «فلسفه پیاده روی اربعین چیست؟» به قلم «منیر دشتی» منتشر کرده است.", "text":"در این مطلب آمده است: بنا به فرموده امام عسکری (ع)؛ یکی از نشانه های مومن - که در این روایت مقصود شیعه است - زیارت سیدالشهدا در روز اربعین می باشد. زیارتی که با پای پیاده رفتنِ آن هم «موضوعیت» دارد. چرا که امام صادق (ع) به یکی از دوستان خود می فرماید: قبر حسین (ع) را زیارت کن و ترک مکن. پرسیدم: ثواب کسی که آن حضرت را زیارت کند چیست؟ حضرت فرمود: کسی که با پای پیاده به زیارت امام حسین (ع) برود خداوند به هر قدمی که برمی‏دارد یک حسنه برایش نوشته و یک گناه از او محو می‏فرماید و یک درجه مرتبه‏ اش را بالا می ‏برد.ایشان در جای دیگری می فرمایند: کسی که به قصد زیارت امام حسین (ع) از منزلش خارج شود اگر پیاده باشد، خداوند بابت هر قدمی که برای زیارت اباعبدالله بر می دارد، یک حسنه می نویسد و یک سیئه از او محو می کند. وقتی که به حرم می رسد، خداوند او را جزء صالحین برگزیده می نویسد. وقتی مناسک او تمام شد، خداوند نام او را جزء فائزین می نویسد. وقتی می خواهد باز گردد یک فرشتۀ الهی در مقابل او قرار می گیرد و می گوید: رسول خدا (ص) به شما سلام می رساند، و پیغام می دهد (مژده می دهد) عملت را از سر بگیر که تمام گناهان گذشته ات بخشیده شده است.از جهتی جریان پیاده روی برای زیارت سیدالشهدا در روز اربعین سابقه ای تاریخی نیز دارد؛ زیارت کربلا با پای پیاده در زمان، شیخ انصاری، رسم بوده است، اما در برهه ای از زمان به فراموشی سپرده می شود که در نهایت توسط «شیخ میرزا حسین نوری» دوباره احیا می شود. ایشان آخرین بار در سال 1319 هجری با پای پیاده به زیارت حرم أباعبدالله حسین (ع) رفت. با اینکه زیارت سید الشهدا (ع) در اکثر برهه های تاریخی به سختی انجام می شد و جان زائران در خطر بود، اما با این وجود زائران، عاشقانه خطرات را به جان می خریدند و به پابوسی امام حسین (ع) در روز اربعین نائل می شدند.حال با توجه به اینکه در آستانه روز اربعین و راهپیمایی سالار شهیدان هستیم تمامی دوائر دولتی و غیردولتی آماده فراهم نمودن مقدمات پذیرایی از زائرین گرامی که از اقصی نقاط کشور هستن، طبق مستندات تاریخی استان کرمانشاه یکی از شاهراه های مسیر راهپیمایی زائرین بوده و هست و به همین جهت در سالهای نه چندان دور زیرساخت های محبان اهل بیت (ع) در کرمانشاه فراهم شده است که می توان به امکانات منطقه خسروی و گمرک آن با ظرفیت پنج هزار زائر در روز اشاره کرد، لذا با توجه به ناامنی های چند سال گذشته کشور همسایه عراق، مسیر این راه پیمایی از کرمانشاه به ایلام و خوزستان هدایت گردید،لاکن با رایزنی های مسئولین وزارت کشور با همتای عراقی امسال شاهد خیل عظیم عاشقان سیدالشهدا از کرمانشاه به کربلا خواهیم بود.قابل ذکر است دکتر شهریاری حیدری؛ مدیرکل مرزی وزارت کشور در خصوص بازگشایی مرز خسروی در ایام اربعین حسینی اظهار کرد، با آغاز نام ‌نویسی پیاده ‌روی اربعین حسینی در سامانه سماح، تمامی مرزهای پیش‌بینی شده برای تردد زائران حسینی در ایام اربعین آماده شده است.وی به پیش‌بینی زیرساخت‌های لازم به منظور کاهش ازدحام جمعیت در مرزها هم ‌زمان با اربعین حسینی اشاره کرد و افزود: هر ساله در برخی مرزها با نزدیک شدن به ایام اربعین شاهد ازدحام جمعیت هستیم که امسال تدابیر لازم به منظور کاهش ازدحام جمعیت و ترافیک در مرزها اندیشیده شده است.حیدری از تدارک 260 هزار جای پارک ماشین‌های سبک و سنگین خبر داد و گفت: امسال برای استقرار ماشین‌های سنگین و سبک پارکینگ‌هایی با ظرفیت 260 هزار خودرو پیش‌بینی شده است که این پارکینگ‌ها در چهار مرز مهران، خسروی، چذابه و شلمچه قرار دارند.با این حال دکتر حیدری بسته شدن مرز خسروی از سوی دولت عراق را نیز دور از انتظار ندانست و بیان داشت: در صورتی که دولت عراق با بازگشایی مرز خسروی موافقت نکند، زائران اربعین حسینی به سایر مرزها هدایت می‌شوند اما با این وجود ما زیرساخت‌های لازم را برای بازگشایی مرز خسروی نیز مهیا می‌کنیم.8066            "}