{"onTitr":"","titr":" 12 میلیون مترمکعب آب، ارمغان اترک برای مرزنشینان گنبدکاووس","describe":" گنبدکاووس - ایرنا - مدیر امور منابع آب سه شهرستان گنبد، مینودشت و گالیکش در شرق گلستان گفت: بارش های چند روز پیش و پر آب شدن رودخانه اترک، 12 میلیون متر مکعب آب برای حوزه آبگیر بخش  داشلی برون و مردم این منطقه مرزی گنبدکاووس به ارمغان آورد.", "text":"حسین قنبری روز پنجشنبه در گفت و گو با خبرنگار ایرنا گفت: پس از بارش های اخیر که از  13 مهر آغاز و تا صبح پانزدهم ادامه داشت، متوسط دبی ورودی آب رودخانه مرزی اترک به حوزه آبگیر داشلی برون گنبد 50 مترمکعب بر ثانیه بود.وی افزود: براین اساس تاکنون 12 میلیون مترمکعب آب رودخانه اترک به این حوزه آبگیر وارد شده که بیشتر آن به سمت سه تالاب بین المللی آلماگل، آجی گل و آلاگل و همچنین سد مخزنی دانشمند و آب بندان اینچه برون هدایت شده و درحال ذخیره است.قنبری با اشاره به اینکه بالاترین پیک آب در ایستگاه چات که در مناطق بالادست حوزه آبگیر داشلی برون  واقع با 284 متر مکعب بر ثانیه ثبت شده است، اضافه کرد: پیش بینی می شود حداکثر تا دو میلیون متر مکعب آب دیگر به این حوزه آبگیر وارد شود.وی با یادآوری بارش های اخیر، تصریح کرد: درحوزه اترک میزان بارش ها از 12 میلی متر در داشلی برون تا 38،5 میلی متر در مراوه تپه متغیر بوده است.به گزارش ایرنا، بارندگی خوب چند روز گذشته در بخش مرزی داشلی برون که از مناطق کم باران و خشک گلستان محسوب می شود، به آبگیری تالاب های بین المللی آلاگل، آجی گل و آلماگل که در تابستان امسال خشک شده بودند، منجر شد و این تالاب ها حیات دوباره یافتند.به گفته حاجی نظر شیرمحمدلی بخشدار بخش داشلی برون،  علاوه بر آبگیری این تالاب ها، سد دانشمند این بخش مرزی نیز که به دلیل خشکسالی های اخیر بدون آب شده بود، درحال آبگیری است که این موضوع خوشحالی کشاورزان و دامداران منطقه را به همراه داشته است.به گفته مدیر امور منابع آب سه شهرستان گنبد، مینودشت و گالیکش، درحوزه گرگانرود نیز میزان بارش ها از 22،5 میلی متر در حوزه قزاقلی تا 65،5 میلی متر در گالیکش متغیر بوده است.قنبری گفت: بخشی از آب بارش های اخیر درحوزه گرگانرود به سمت سد گلستان هدایت شده که قابل توجه نیست و به اصطلاح آب مرده محسوب می شود. 1860/3039/            "}