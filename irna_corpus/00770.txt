{"onTitr":"","titr":" شهید همدانی اسوه ماندگار برای همه مردم است","describe":" همدان- ایرنا- استاندار همدان گفت: شهید سرلشگر حسین همدانی برای تمامی ایثارگران، فداکاران و رزمندگان به عنوان الگو و اسوه ماندگار و پایدار شناخته می شود.", "text":"محمد ناصرنیکبخت روز پنجشنبه در حاشیه ادای احترام به شهید سرلشگر همدانی بیان کرد: شهید همدانی از ایثارگرانی است که فداکاری، شجاعت، دلاوری و از خود گذشتگی، ایشان را معروف عام و خاص کرده است.وی خصوصیات بارز این شهید را حُسن خلق، خاکی، مردمی و انقلابی بودن دانست و عنوان کرد: این شخصیت در همه زمینه ها احساس تکلیف کرده و در هر مسئولیت و جایگاهی به دنبال ادای تکلیف و لبیک به پیام امام راحل، رهبر فرزانه انقلاب و خواست ملت بود.استاندار همدان تاکید کرد: شهید همدانی در سن استراحت و بازنشستگی قرار داشت اما به واسطه داشتن روحیه انقلابی گری مجدد به عرصه نبرد، دفاع مقدس و دفاع از حریم بازگشت.نیکبخت ادامه داد: این شهید والامقام دنبال پیمودن قله های ایثار، دینداری و شهادت طلبی بود و در نهایت قله شهادت را فتح کرد؛ این شخصیت برای اسلام، ایران و استان همدان افتخاری بزرگ است.وی ابراز امیدواری کرد: شاهد رویش ها در کشور با محوریت ظلم ستیزی و مبارزه با استکبار باشیم چراکه علت منزوی شدن آمریکا و قدرتمند شدن ایران، جانفشانی و ایثارگری و ظلم ستیزی ملت ایران است.وی گفت: امیدوارم همدان همچنان باید شایستگان ارزشمند در بخش های مختلف به جامعه معرفی کند تا شاهد توسعه و تعالی نقاط مختلف کشور باشیم.سردار سرلشکر پاسدار حسین همدانی از فرماندهان دوران دفاع مقدس و مستشاران ارشد سپاه پاسداران انقلاب اسلامی در مهرماه سال 94 در حین انجام ماموریت های مستشاری در حومه شهر حلب به شهادت رسید.پیکر شهید همدانی به علت علاقه وی به مرحوم آیت الله موسوی امام جمعه سابق همدان در زادگاهش تشییع و در جوار قبر این بزرگوار به خاک سپرده شد.7526/2087            "}