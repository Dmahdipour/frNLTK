{"onTitr":"","titr":" کلوپ: لیگ ملت های اروپا بی معنی ترین رقابت فوتبالی جهان است","describe":" تهران - ایرنا - «یورگن کلوپ» سرمربی تیم لیورپول در اظهار نظری ضمن ابراز نارضایتی از در اختیار نداشتن بازیکنانش در فاصله تعطیلات بازی های بین المللی، لیگ ملت های اروپا را «بی معنی ترین رقابت جهان» توصیف کرد.", "text":"به گزارش ایرنا، خبرگزاری پرس اسوسیشن روز دوشنبه نوشت: تساوی بدون گل شاگردان کلوپ مقابل پیشتاز لیگ برتر جزیره یعنی منچسترستی در آنفیلد، بدین معنا است که هر سه تیم بالانشین لیگ برتر 20 امتیاز داشته و تنها با توجه به تفاضل گل قابل تمایز هستند.با این وجود، سرمربی آلمانی لیورپول اگرچه از تمام شدن 23 روز پرتنش لیگ برتر جزیره رضایت دارد، اما اینکه طی دو هفته آینده چه اتفاقاتی ممکن است برای بازیکنانش رخ دهد، او را آزار می دهد.وی در این باره اظهار داشت: با توجه به برنامه زمان بندی بازی ها، اگر کسی به من می گفت که پس از 8 بازی 20 امتیاز خواهید داشت، بی شک این معامله را قبول می کردم و در پاسخ می گفتم خوب بیایید از هفته نهم شروع کنیم!بازیکنان من متاسفانه بار دیگر از تیم جدا می شوند تا در لیگ ملت های اروپا، بی معنی ترین رقابت فوتبالی جهان، بازی کنند! امیدواریم سالم و سلامت و بدون آسیب دیدگی از این رقابت ها باز گردند.ورزشی**3991**1584            "}