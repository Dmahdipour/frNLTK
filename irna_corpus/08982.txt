{"onTitr":"","titr":" امام جمعه همدان: شناخت انسان ها فلسفه اصلی گردشگری است","describe":" همدان - ایرنا- نماینده ولی فقیه در استان همدان گفت: یکی از مهمترین و اصلی ترین فلسفه های گردشگری همانا شناخت انسان های مناطق مختلف است.", "text":"آیت اله غیاث الدین طه محمدی روز پنجشنبه در همایش بین المللی نخبگان و سفیران فرهنگی افزود: همدان مشاهیر بسیار زیادی دارد که به واسطه این مشاهیر در دنیا شناخته شده است.وی با اشاره به اینکه میرسید علی همدانی یکی از بزرگترین مشاهیر همدان است، اظهار داشت: این عالم ربانی در آسیای صغیر، منطقه هند و کشمیر  36 هزار نفر را به دین مبین اسلام دعوت کرد.امام جمعه همدان تصریح کرد: انسان های بزرگ همچون بوعلی سینا هستند که نام شهرها را جهانی می کند وگرنه شهری که بزرگ و انسان نام آور نداشته باشد، دهکده ای بیش نیست.وی عنوان کرد: فرق بین مشرق زمین و مغرب زمین این است که در مشرق زمین انسان های بزرگ تربیت می شوند و در مغرب تروریست هایی تربیت می شوند که اینها را ترور کنند.همایش بین المللی نخبگان و سفیران فرهنگی در چارچوب رویدادهای فرهنگی همدان 2018 مبنی بر انتخاب این شهر به عنوان پایتخت گردشگری کشورهای آسیایی در سالجاری میلادی برگزار شده است و در آن 150 تن از نخبگان دینی از پنج قاره و 56 کشور اسلامی شرکت دارند و به تبیین موضوع گرشگری دینی می پردازند.9904/2090            "}