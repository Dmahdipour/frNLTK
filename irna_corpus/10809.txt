{"onTitr":" قائم مقام مدیرعامل راه آهن:    ","titr":" ترانزیت کالا در نیمه نخست امسال 50 درصد رشد یافت","describe":" تهران- ایرنا- قائم مقام مدیرعامل شرکت راه آهن گفت: میزان ترانزیت کالا توسط شبکه ریلی کشور در 6 ماهه نخست امسال در مقایسه با مدت مشابه سال گذشته 50 درصد رشد یافت.", "text":"به گزارش ایرنا، «حسین عاشوری» روز سه شنبه در حاشیه  یازدهمین کنفرانس بین المللی سازمان همکاری راه آهن های اوراسیا در جمع خبرنگاران افزود: خوشبختانه امسال ترانزیت کود از ترکمنستان و ازبکستان، کوگرد از ترکمنستان و حمل سوخت از ازبکستان و ترکمنستان افزایش یافته است.به گفته وی، در این مدت حمل مصنوعات چوبی از جمهوری آذربایجان و ترکیه رشد قابل توجهی داشته و حمل مواد معدنی نیز با خطوط ریلی بیشتر شده است.عاشوری گفت: برای تسهیل ترانزیت، ساخت پایانه «آپرین» بعنوان یک بندر خشک در نزدیکی اسلامشهر تهران به وسعت 700 هکتار برای راه آهن اهمیت زیادی دارد تا بتوانیم تخلیه و بارگیری کالاهای ترانزیتی را در این منطقه انجام دهیم تا با حمل ونقل ترکیبی، بتوانیم حمل کالا را از این پایانه تسهیل کنیم.وی با بیان اینکه در صادرات مواد معدنی و سیمان با شبکه ریلی در 6 ماهه نخست امسال شاهد افزایش 11 درصدی آن هستیم، اضافه کرد: انتظار داریم با توجه به افزایش حمل غلات از خرمشهر و بندر امام، میزان جابجایی بار توسط شبکه  ریلی رشد قابل توجهی یابد.قائم مقام مدیرعامل شرکت راه آهن به تحریم های ظالمانه آمریکا علیه ایران اشاره کرد و گفت: تحریم ها، همواره شرکت خارجی و داخلی را اذیت کرده است اما با تجربه های گذشته، این بار نیز می توانیم در زمینه بیمه بارهای ترانزیتی مقابله کنیم.وی بیان کرد: در حمل و نقل کالا های ترانزیتی در بخش بیمه هیچ مشکلی نداریم اما اگر مشکلی پیش آید با همکاری شرکت های بیمه داخلی آن را حل و فصل خواهیم کرد.اقتصام** 1108**9132 ** 2023            "}