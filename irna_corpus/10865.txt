{"onTitr":"","titr":" عملکرد مثبت بانوان تیرانداز بیانگر توانمندی آنان است","describe":" همدان- ایرنا- سرمربی اوکراینی تیم ملی تپانچه ایران گفت: تیراندازی بانوان ایرانی به مراتب بهتر از مردان است و عملکرد آنها در رویدادهای بین المللی گذشته نشان از توانمندی آنها دارد.", "text":"«الکساندر سماکین» روز سه شنبه در حاشیه برپایی کارگاه تیراندازی تپانچه در همدان به خبرنگار ایرنا اظهار داشت: کمتر از چهار ماه به عنوان سرمربی تیم ملی تپانچه ایران فعالیت دارم و در این مدت کوتاه بانوان ایرانی را سختکوش دیدم.وی اضافه کرد: عملکرد تیم تپانچه ایران در بازی های آسیایی اندونزی مطلوب بود به ویژه بانوان که پرتلاش و سختکوش نشان دادند و بسیار خوب جنگیدند.سماکین بیان کرد: حتی در مسابقات جهانی نیز چهارم شدیم و در یک قدمی مدال برنز قرار داشتیم.سرمربی تیم ملی تپانچه کشور خاطرنشان کرد: هانیه رستمیان و گلنوش سبقت الهی در بازی های آسیایی عملکرد خوبی داشتند و به آینده آنها امیدوارهستم.سماکین پیرامون وضعیت همکاری خود گفت: اگر قراردادم ادامه یابد تا المپیک 2020 در تیم ملی ایران خواهم ماند و چهار مسابقه مهم جهانی را در پیش داریم.وی نیاز اصلی تیم ملی را حضور در میادین مختلف بین المللی و کمپ های مهم سایر کشورها دانست و گفت: ملی پوشان ایرانی نیاز به تجربه بیشتر دارند.سرمربی اوکراینی تیم ملی تپانچه ایران تیراندازی همدان را مطلوب دانست و گفت: مینا قربانی از همدان عضو تازه تیم ملی هستند و آینده خوبی برای او تصور می کنم.«الکساندر سماکین» سرمربی اوکراینی تیم ملی تپانچه ایران امروز برای تدریس در کارگاه آموزشی به همدان سفر کرده است.7520/2087            "}