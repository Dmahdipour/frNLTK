{"onTitr":"","titr":" برندگان جایزه صلح نوبل 2018 معرفی شدند","describe":" تهران- ایرنا- کمیته نوبل نروژ «دنیس موکویگی» و «نادیا مراد» را به دلیل تلاش برای پایان دادن به استفاده از خشونت جنسی به عنوان ابزار جنگی، به عنوان برندگان جایزه صلح سال 2018 معرفی کرد.", "text":"به گزارش روز جمعه ایرنا، کمیته نوبل نروژ اعلام کرد که «دنیس موکویگی» و «نادیا مراد» به صورت مشترک برنده جایزه صلح نوبل 2018 شدند.موکویگی پزشک اهل جمهوری دمکراتیک کنگو و مراد دختر ایزدی که از سوی داعش مورد سوء استفاده جنسی قرار گرفته بود، به دلیل تلاش برای پایان دادن به خشونت جنسی به عنوان سلاح جنگی و درگیریهای نظامی برنده این جایزه شدند.به گفته کمیته نوبل، موکویگی چه در صحنه ملی در کنگو و چه در عرصه بین الملل نمادی وحدت بخش در عرصه مبارزات علیه استفاده از خشونت جنسی در جنگ و مناقشات مسلحانه است.وی بخش بزرگی از زندگی حرفه ای خود را برای کمک به قربانیان خشونت جنسی در جمهوری دمکراتیک کنگو پرداخته است. موکویگی و همکارانش همچنین در درمان هزاران نفر از قربانیان این خشونت ها نقش داشته اند.کمیته نوبل همچنین مراد را که به صورت علنی درباره آنچه پس از ربوده شدنش توسط داعش تجربه کرده به افشاگری پرداخت، مورد تجلیل قرار داد.این دختر 25 ساله، نخستین شهروند عراقی است که موفق به دریافت جایزه صلح نوبل شده است.مراد در سال 2016 از سوی سازمان ملل به عنوان «سفیر حسن نیت سازمان ملل در راستای ارج نهادن به بازماندگان قاچاق انسان» انتخاب شد. وی یکی از حدود 3 هزار زن و دختر ایزدی است که از سوی جنایتکاران داعشی به عنوان برده جنسی مورد سوء استفاده قرار گرفتند.شبد**9416**9122            "}