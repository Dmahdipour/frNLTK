{"onTitr":"","titr":" انتخاب شهردار کرج به هفته آینده موکول شد","describe":" کرج-ایرنا- شورای اسلامی شهر کرج  در پی مخالفت وزارت کشور با انتقال سیروس شفقی از فرمانداری به شهرداری کرج، انتخاب شهردار را به هفته آینده موکول کرد.", "text":"به گزارش ایرنا، نشست روز چهارشنبه شورای اسلامی کرج به بررسی گزینه های جدید برای شهرداری اختصاص یافت و مقرر شد که عصر امروز در نشست غیرعلنی موضوع این گزینه ها به صورت تخصصی بررسی شود.به دنبال مخالفت وزارت کشور با انتقال شفقی به شهرداری کرج ، شورای اسلامی این کلانشهر سومین گزینه انتخابی را از روی میز برداشت و برای انتخاب چهارم وارد مباحثه شد.کلانشهر کرج دارای 10 منطقه شهری با جمعیتی حدود یک میلیون و 800 هزار نفر است .شورای پنجم کرج این چهارمین گزینه است که برای شهرداری انتخاب می کند که گزینه نخست یعنی علی اصغر نصیری از مهرماه 96 تا پایان فروردین 97 سکاندار شهرداری شد که به علت اختلاف ها، استعفا کرد.پس از نصیری ، مجید غلام سریزدی و محمدرضا احمدی نژاد به عنوان گزینه بعدی انتخاب شدند که صلاحیت آنان احراز نشد.شفقی سومین گزینه شورا هم به علت مخالفت وزارت کشور در پست خود یعنی فرمانداری کرج باقی ماند.اکنون محمدرضا احمدی نژاد با گذشت حدود 6 ماه از استعفای نصیری ، سرپرستی شهرداری را عهده دار است.حدود 25 نفر طی 6 ماه گذشته برای مسئولیت شهرداری کرج با شورا وارد بحث و گفت وگو شدند.7410/ 6155            "}