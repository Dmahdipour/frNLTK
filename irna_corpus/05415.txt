{"onTitr":" استاندار کرمانشاه:    ","titr":" 38 میلیارد تومان برای تکمیل زیرساختهای گیلانغرب اختصاص یافت","describe":" قصرشیرین - ایرنا - استاندار کرمانشاه از اختصاص 38 میلیارد تومان اعتبار از محل اعتبارات ماده 12 مدیریت بحران برای تکمیل زیرساخت های گیلانغرب که در جریان زلزله 7.3 ریشتری 21 آبان پارسال آسیب دیده اند ، خبر داد.", "text":"به گزارش خبرنگار ایرنا ، هوشنگ بازوند روز یکشنبه در جلسه کارگروه اشتغال و سرمایه گذاری گیلانغرب گفت: این میزان اعتبار برای تکمیل 121 طرح عمرانی از جمله در بخش های خدمات عمران شهری ، احداث بوستان و فضای سبز ، تجهیز بیمارستان الزهرا ، احداث سرسرای ورزشی چند منظوره ، راهها ، تجهیزات آزمایشگاهی و آموزش و پرورش اختصاص یافته است.وی اظهار داشت: در جریان جلسه امروز برای رفع موانع پرداخت تسهیلات به سرمایه گذاران تعدادی از طرح های بزرگ تولیدی گیلانغرب تصمیمات لازم اتخاذ شود که به مروز عملیاتی می شود.وی همچنین از امهال وام های طرحهای تولیدی مناطق زلزله زده نیز خبر داد و بیان کرد: تسهیلات این واحدها در قالب کمیته پیش بینی شده امهال خواهند شد.وی بیان کرد: بی شک از تمام امکانات و ظرفیت های موجود برای رفع مشکلات واحدهای تولیدی گیلانغرب استفاده می شود و دولت در این بخش اعتبار مطلوبی در نظر گرفته است.استاندار کرمانشاه پیش از شرکت در جلسه کارگروه اشتغال و سرمایه گذاری گیلانغرب ، یکهزار و هفتادمین واحد مسکونی بازسازی شده در مناطق زلزله زده به نمایندگی از 500  واحد مسکونی را به طور همزمان افتتاح کرد که با بهره برداری از این طرح ها ، مجموع واحدهای مسکونی تکمیل شده در مناطق زلزله زده این شهرستان به یکهزار و 200 واحد رسید.بازوند ، همچنین یک مدرسه 2 کلاسه در منطقه زلزله زده «چشمه نظامی» را افتتاح کرد و در ادامه از واحد تولید قطعات برق خودرو ، کارخانه تولید پودر بیتومین و قیر ، اولین واحد تولید باند و گاز طبی استان و طرح پرورش ماهیان خاویاری در 'دایک سراب' و طرح پرورش ماهی در قفس سد زاگرس بازدید و بر لزوم رفع موانع موجود این طرح ها تاکید کرد. نماینده عالی دولت در گیلانغرب گفت: برای توسعه این واحدها ، تسهیلات مورد نیاز و سرمایه در گردش از طریق کارگروه اشتغال و سرمایه گذاری تامین و پرداخت شد و به بانک ها نیز تاکید کرد در پرداخت تسهیلات این طرح ها اهتمام بیشتری داشته باشند.بازوند ، همچنین در خصوص تسهیل در رفع مشکلات حق آبه طرح های پرورش ماهی نیز دستورات لازم را نیز صادر کرد.استاندار کرمانشا در ادامه به دیدار شیرزن گیلانغربی «فرنگیس حیدرپور» رفت و با اهدای هدایایی از وی تجلیل کرد.کوروش محمودیان فرماندار گیلانغرب نیز با ارائه گزارشی از وضعیت شهرستان در حوزه های طرح های اشتغالزا ، روند بازسازی مناطق زلزله زده و موانع و محدودیت های برخی طرح های راکد ، گفت که تلاش می شود تا پیش از فصل بارندگی ، بازسازی واحدهای تخریبی زلزله زده شهرستان ساماندهی شود.گیلانغرب در غرب کرمانشاه بیش از 72 هزار تن جمعیت دارد.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.7079/7398/8066            "}