{"onTitr":"","titr":" جاده های خراسان رضوی لغزنده است","describe":" مشهد- ایرنا- رئیس پلیس راه فرماندهی انتظامی خراسان رضوی گفت: سطح جاده های این استان در پی بارش باران لغزنده شده است.", "text":"سرهنگ هادی امیدوار روز یکشنبه در گفت و گو با خبرنگار ایرنا افزود: بیشترین بارندگی در مسیرهای شمالی خراسان رضوی جاده های ملک آباد - نیشابور، قوچان - چناران و قوچان - درگز گزارش شده است.وی گفت: همچنین در مسیر ملک آباد - نیشابور، گردنه امام علی به سمت قوچان، مشهد به کلات و گردنه تیوان در مسیر قوچان - درگز مه گرفتگی و محدودیت دید وجود دارد.رئیس پلیس راه خراسان رضوی گفت: بر این اساس هم اینک تمام جاده های استان لغزنده هستند لذا رانندگان باید با دقت بیشتر در مسیرها برانند.وی در ادامه همچنین از وقوع 16 فقره تصادف جاده ای طی 24 ساعت گذشته در این استان خبر داد و افزود: در این تصادفات یک نفر جان باخت و شش نفر مجروح شدند.خراسان رضوی 20 هزار و 483 کیلومتر جاده دارد که شش هزار و 331 کیلومتر آن شهری و 14 هزار و 152 کیلومتر روستایی است. 147 نقطه حادثه خیز در جاده های خراسان رضوی شناسایی شده است.7505/1858            "}