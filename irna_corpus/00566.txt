{"onTitr":"","titr":" میزان جرائم اینترنتی در کردستان 40 درصد افزایش یافت","describe":" سنندج - ایرنا - رئیس پلیس فتا فرماندهی انتظامی کردستان گفت: میزان جرائم اینترنتی در 6 ماهه اول امسال در این استان نسبت به مدت مشابه سال قبل 40 درصد افزایش یافت.", "text":"سرهنگ فرامرز شاکری‌ روز جمعه در گفت و گو با خبرنگار ایرنا اظهار داشت: علت افزایش جرائم نا آگاهی کاربران به تهدیدات و آسیب های فضای مجازی و پایین بودن سطح دانش کاربران نسبت به این فضا است.وی افزود: برداشت اینترنتی غیرمجاز از حساب های بانکی با 26 درصد بیشترین میزان جرائم اینترنتی در استان را تشکیل می دهد.سرهنگ شاکری با بیان اینکه مزاحمت های اینترنتی با 19 درصد رتبه دوم میزان وقوع جرائم اینترنتی استان است، اضافه کرد: کلاهبرداری اینترنتی هم با 10 درصد در رتبه بعدی این نوع از جرائم قرار دارد.رئیس پلیس فتا فرماندهی انتظامی کردستان با اشاره به اینکه در 6 ماهه 192 نفر در رابطه با جرائم اینترنتی در کردستان دستگیر شدند، یادآور شد: 154 نفر از این تعداد مرد و 38 نفر نیز زن بودند.وی تاکید کرد: مردم نسبت به کلاهبرداری پیامکی یا تلفنی که با عنوان برنده شدن در قرعه کشی انجام می شود و فرد را به پای عابر بانک می کشانند.سرهنگ شاکری برای کاهش جرائم و آسیب های اینترنتی به کاربران توصیه کرد در خریدهای اینترنتی از اصالت درگاه بانکی اطمینان حاصل کنند، رمز کارت های بانکی را به صورت دوره ای تغییر دهند و عکس های شخصی و خانوادگی را در فضای مجازی منتشر نکنند.وی گفت: کارکنان پلیس فتا به صورت مستمر به گشت زنی در فضای مجازی می پردازند و کسانی که بخواهند در امنیت اخلال ایجاد کرده یا به شایعه پراکنی بپردازند برخورد می شود.رئیس پلیس فتا فرماندهی انتظامی کردستان با اشاره به اینکه هدف پلیس فتا تامین امنیت کاربران است، افزود: کارشناسان پلیس فتا 24 ساعته از طریق شماره تلفن 23274 آماده ارائه راهنمایی و دریافت اطلاعات مردم هستند.6108/9102            "}