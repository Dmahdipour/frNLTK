{"onTitr":"","titr":" 31 میلیارد ریال برای ساماندهی مرز ریمدان چابهار هزینه می شود","describe":" چابهار- ایرنا - معاون هماهنگی امور عمرانی فرماندار چابهار در جنوب سیستان و بلوچستان گفت: بیش از 31 میلیارد ریال برای ساماندهی و توسعه زیرساخت های بازارچه مرزی ریمدان این شهرستان هزینه می شود.", "text":"نوید ملازهی روز چهارشنبه در گفت و گو با خبرنگار ایرنا اظهار داشت: با اختصاص این مبلغ بسیاری از زیرساخت های بازارچه مرزی ریمدان آماده می شود تا پس از سالها جا به جایی کالا و مسافر تسهیل شود.وی بیان کرد: بیشترین مشکلات مرز ریمدان عدم اتصال فیبرنوری و اینترنت بوده که با قول های وزیر ارتباطات و فناوری اطلاعات اقدامات لازم در حال انجام است و تا پایان مهر این قول عملی می شود.معاون هماهنگی امور عمرانی فرماندار چابهار گفت: فیبر نوری به نقطه صفر مرزی رسیده و فقط 800 متر باقیمانده آن در حال کار است و پس از تکمیل و نصب تجهیزات اینترنت راه اندازی می شود.وی از عدم وجود امکانات و تجهیزات در زمینه صادرات و واردات کالا در این مرز پس از گذشت 9 سال انتقاد کرد و افزود: مرز ریمدان فاقد جاده ترانزیتی دوبانده، دکل تلفن همراه و یا ایرانسل، آب لوله کشی شبانه روزی و امکانات رفاهی برای استراحت رانندگان و مسافران است.ملازهی با بیان اینکه مرز ریمدان یکی از بهترین نقاط برای اشتغالزایی مردم مرزنشین دشتیاری و سایر نقاط شهری و روستایی چابهار و منطقه بلوچستان است، خاطرنشان کرد: فواید و اشتغالزایی مرز ریمدان بیشتر از بندر چابهار است.وی ادامه داد: جاده روستایی مرز ریمدان بطول بیش از 50 کیلومتر برای دوبانده شدن نیازمند تخصیص اعتبار و آغاز عملیات اجرایی است.معاون هماهنگی امور عمرانی فرماندار چابهار گفت: استقرار ادارات مرتبط با جابه جایی کالا و مسافر در این مرز ضروری است و باید گمرک آن به سیستم مرکزی متصل شود.وی همچنین به مشکلات تلفن و اینترنت، آب، برق و راه روستاهای چابهار اشاره  کرد و افزود: بیش از 430 روستای این شهرستان فاقد ارتباط کامل مخابراتی نظیر اینترنت، تلفن همراه و تلفن ثابت است.ملازهی ادامه داد: چابهار برای فعالیت و تاثیرگذاری در جابه جایی مناسب کالا حدود هزار کیلومتر بزرگراه و آزاد راه نیاز دارد و باید تمام مسیرهای منتهی به آن از طرف ایرانشهر، نیکشهر، گواتر، دشتیاری، سرباز، کنارک و جاسک دوبانده شوند.وی اظهار داشت: ساماندهی بیش از 60 هزار نفر در مناطق حاشیه شهر ضروری است و باید اداره برق نسبت به نصب بیش از سه هزار انشعاب فروخته شده اقدام فوری انجام دهد.معاون هماهنگی امور عمرانی فرماندار چابهار از محرومیت بیش از 400 روستای این شهرستان از آب لوله کشی شبانه روزی انتقاد کرد و افزود: 300 هزار جمعیت شهری و روستایی در همجوار آبهای اقیانوسی از آب شبانه روزی محروم هستند.وی با بیان اینکه فاز نخست بندرشهید بهشتی چابهار با ظرفیت تخلیه و بارگیری بیش از هشت و نیم میلیون تن با سرمایه گذاری یک میلیارد دلار افتتاح شده است، خاطرنشان کرد: متاسفانه تاکنون هیچ فکری برای ارتقای جاده ها برای ترانزیت آسان کالا و حتی محل سوختگیری کامیون ها نشده است.به گزارش ایرنا، بازارچه ریمدان در فاصله 50 کیلومتری از جاده اصلی چابهار- راسک واقع شده و تا چابهار 120 کیلومتر فاصله دارد.شهرستان چابهار براساس سرشماری آبان سال 1395 با جمعیت بیش از 283 هزار نفر و 48 هزار خانوار از شمال به شهرستان های نیکشهر، قصرقند و سرباز، از شرق به کشور پاکستان، از جنوب به دریای عمان(مکران) و از غرب به شهر کنارک متصل است.چابهار به عنوان تنها بندر اقیانوسی ایران و سرزمین موج و مرجان در فاصله 645 کیلومتری جنوب زاهدان مرکز استان سیستان و بلوچستان از 3 شهر به نام های چابهار، پلان و نگور، سه بخش مرکزی، دشتیاری و پلان، 6 دهستان و 438 روستا تشکیل شده است.3043**3213            "}