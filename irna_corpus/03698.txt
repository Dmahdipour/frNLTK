{"onTitr":"","titr":" زنجیره حمل و نقل هوایی در مازندران تکمیل شد","describe":" ساری - ایرنا - قائم مقام مدیر عامل در امور فرودگاههای کشور با اشاره به راه اندازی اولین خط پروازی بومی در مازندران گفت: زنجیره حمل و تقل هوایی به عنوان بزرگ ترین محور توسعه مناطق ، در مازندران تکمیل شده است.", "text":"به گزارش خبرنگار ایرنا ، حسین اسفندیاری روز سه شنبه در آیین راه اندازی خط پرواز 'وارش ایرلاین ' در فرودگاه اری افزود : در سال های اخیر اقدامات زیرساختی برای فرودگاه بین المللی ساری انجام شد که در سال های آینده با کمبودی مواجه نباشیم .وی ادامه داد: همچنین با خرید دستگاه فرود دقیق و آغاز عملیات اجرایی و راه اندازی این تجهیزات، این‌ زیرساخت در فرودگاه ساری در حال تامین است .اسفندیاری با اشاره به تحریم هایی وارده بر ایران، گفت: با وجود تمام‌ این مسائل، آوردن این تجهیزات هواپیمایی به فرودگاه ساری گام بزرگی به شمار می رود .قائم مقام فرودگاههای کشور افزود: تعداد زیاد فرودگاه و کمبود تجهیزات داریم اما فرودگاه ساری توانست این تجهیزات را تامین بکند .وی همچنین از ایجاد ترمینال 6 هزار متر مربعی به عنوان بخش دیگر زیرساخت های فرودگاه ساری یاد کرد و گفت: با گسترش پروازها این فضا برای مسافران و مشایعت کنندگان لازم بود.وی راه اندازی خط پرواز بومی در مازندران را موفقیتی برای این استان دانست و افزود: داشتن پایگاه خط هوایی در یک استان باعث جهش فوق العاده در آمار پرواز مسافران و حمل بار می شود .مدیر کل فرودگاههای مازندران نیز در این مراسم گفت : سالانه 6 هزار و 111 پرواز و بیش از 500 هزار مسافر از طریق فرود جا به جا می شود که به راه اندازی خط بومی پروازی این مهم توسعه می یابد .سعدالله وطن خواه افزود: پروازهای برون مرزی این شرکت هواپیمایی بومی برای توسعه صادرات از جمله برنامه های آتی در فرودگاههای مازندران است .شرکت وارش ایرلاین به عنوان اولین خط پروازی بومی مازندران سال 96 مجوزهای لازم را کسب و پروازهایش را از امروز با 2 فروند هواپیمای بوئینگ 737 در دو مسیر ساری - تهران و ساری - مشهد شروع کرد.این شرکت پنج فروند هواپیمای بوئینگ دارد و قرار است تعداد مسیرهای پروازیش را از ماه آینده افزایش دهد.در حال حاضر هر هفته 80 پرواز متعلق به هشت مسیر در فرودگاه ساری نشست و برخاست دارد. 2096/1654            "}