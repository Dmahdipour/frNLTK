{"onTitr":"","titr":" کودکان شهرستان خاش روزشان را جشن گرفتند","describe":" زاهدان - ایرنا - روز جهانی کودک با همکاری هلال احمر، آموزش و پرورش و مشارکت مهدهای کودک شهرستان خاش سیستان و بلوچستان در مراسمی با اجرای برنامه های متنوع فرهنگی و هنری گرامی داشته شد.", "text":"سرپرست جمعیت هلال احمر شهرستان خاش روز سه شنبه به خبرنگار ایرنا گفت: کودکان این شهرستان با شرکت در مسابقات نقاشی و اجرای شعر و سرود و برنامه های نمایشی روز خود را جشن گرفتند.جلال هاشمزهی افزود: هفته و روز جهانی کودک فرصتی ارزشمند برای توجه به کودکان نیازمند در این منطقه محروم است.وی اظهار داشت: تلاش برای شاد کردن دل کودکان بسیار ارزشمند است و خوشبختانه بسیاری از خانواده ها و مسئولان و مربیان در مهدهای کودک و پیش دبستانی ها برای اجرای برنامه های شاد و مناسب همکاری خوبی دارند و هلال احمر نیز توانسته در این زمینه نقش محوری ایفا کند.کودکان خاش به همین مناسبت در اقدامی خداپسندانه و خیرخواهانه بسیاری از لوازم التحریر و اسباب بازی های خود را به کودکان نیازمند اهدا کردند.خاش در 185 کیلومتری جنوب زاهدان مرکز سیستان و بلوچستان واقع شده است.7310 **6081            "}