{"onTitr":"","titr":" تفاهم نامه فرهنگی بین وزارت ارشاد و استانداری قم امضا شد","describe":" قم - ایرنا - تفاهم نامه فرهنگی بین وزارت فرهنگ و ارشاد اسلامی و استانداری قم، روز پنجشنبه به امضای سید عباس صالحی و سید مهدی صادقی رسید که بر اساس آن، چشم انداز سه ساله فرهنگی این استان و تعهدات طرفین ترسیم شده است.", "text":"به گزارش ایرنا، این تفاهم نامه با توجه به اهمیت توسعه فرهنگی و سیاست های فرهنگی دولت مبنی بر عدالت درتوزیع امکانات و اجرای برنامه های فرهنگی، هنری و دینی درتمام نقاط کشور و تعیین اهداف و برنامه های سه ساله تا سال 1400، با اعتبار 300 میلیارد ریال درسالن امام جواد(ع) استانداری قم منعقد شد. تکمیل و تجهیز طرح های تملیک دارایی های سرمایه ای فرهنگی هنری استان قم، توسعه فعالیت های فرهنگی، هنری و دینی در حوزه های مختلف، توسعه آموزش و تقویت زیرساخت های فرهنگی و هنری قم، توجه به فرهنگ و هنر اقوام استان و بهره گیری از ظرفیت های آنها در راستای وحدت و انسجام ملی از محورهای این تفاهم نامه است.حمایت و گسترش هنرهای تجسمی، هنرهای نمایشی، کمک به موسسات و فعالیت های فرهنگی و هنری استان، اهدای کتاب به مراکز فرهنگی، مساجد و مراکز آموزشی، خرید کتاب از ناشران و مولفان ، کمک به برگزاری نمایشگاه کتاب، نشست های تخصصی حوزه رسانه، آموزش عمومی روزنامه نگاری، حمایت از تولید فیلم کوتاه داستانی و مستند از جمله تعهدات وزارت فرهنگ و ارشاد اسلامی دراین تفاهم نامه است.همچنین وزارت فرهنگ و ارشاد اسلامی متعهد شده است که کمک به اکران فیلم های هنر و تجربه و برگزاری جشنواره فیلم فجر، کودک و نوجوان، فیلم کوتاه، مستند و کمک به برگزاری هفته فیلم و عکس، راه اندازی دبیرخانه سینمای معناگرا، بازسازی، تجهیز و افزایش سالن های سینمایی، برگزاری جشنواره آیات، حمایت از بیمه فعالان قرآنی، کمک به فعالیت های موسسات قرآنی، تجلیل از فعالان قرآنی، نهج البلاغه و صحیفه آموزان را در دستور کار خود قرار دهد.گسترش و توسعه شبکه خبرنگاران آزاد ایرنا در سطح شهرستان های استان تا 2 برابر میزان فعلی تا پایان سال 97، برنامه ریزی برای طراحی و برگزاری دوره های آموزش خبرنگاران محلی و کارکنان روابط عمومی توسط ایرنا، تولید و انتشار فرآورده های خبری ویژه درخروجی های غیرفارسی ایرنا، معرفی ویژگی ها و قابلیت های خاص استان و برگزاری نمایشگاه های مشترک عکس توسط ایرنا، برقراری خدمات خبری از جمله اخبار پیامکی و خروجی ویژه برای مدیران ارشد استان توسط خبرگزاری جمهوری اسلامی از دیگر تعهدات وزارت فرهنگ و ارشاد اسلامی در این تفاهم نامه است.استانداری قم نیز در این تفاهم نامه، افزایش اعتبارات فرهنگی، هنری و دینی اداره کل فرهنگ و ارشاد اسلامی قم، کمک به تکمیل و تجهیز فضاهای فرهنگی و هنری در حال احداث، تامین اعتبار تعمیر و تجهیز چهار مجتمع فرهنگی و هنری استان، کمک به پژوهش آمایش فرهنگی قم، کمک به بروزرسانی و تکمیل پروژه اطلس فرهنگی قم، حمایت از تولید فیلم های کوتاه داستانی و مستند، حمایت از دوره های آموزشی استاد محور، کمک به تجهیز و نصب سیستم دیجیتال در مجتمع های فرهنگی هنری استان، کمک به ستاد صیانت قم و کمک به برگزاری هفته فیلم و عکس را متقبل شده است.وزیر فرهنگ و ارشاد اسلامی در سفر یک روزه به قم علاوه بر امضای تفاهم نامه فرهنگی، دیدار با کارکنان اداره کل فرهنگ و ارشاد اسلامی استان و افتتاح استودیوی قرآنی را در برنامه دارد.7404/ 6133/            "}