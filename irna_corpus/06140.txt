{"onTitr":"","titr":" دود هورالعظیم هوای آبادان را آلوده کرد","describe":" آبادان - ایرنا - رئیس اداره حفاظت محیط زیست آبادان گفت: با شمالی شدن جریان هوای منطقه و جهت باد دود ناشی از آتش سوزی تالاب هورالعظیم به شهرهای جنوبی خوزستان رسیده است.", "text":"علی فتحی نیا روز یکشنبه در گفت و گو با ایرنا اظهار داشت:دودی که از صبح امروز آسمان آبادان را آلوده کرده و در حال گسترش است ناشی از آتش سوزی تالاب هورالعظیم بوده که بخش عمده ای از هوای این شهر را فرا گرفته است.وی افزود:میزان آلودگی ناشی از این دود در آبادان حدود 6 برابر حد مجاز است ضمن اینکه طبق پیش بینی سازمان هواشناسی با جنوبی شده جریانات هوا به تدریج دود ناشی از سوختن نیزارهای تالاب برطرف می شود.تالاب مرزی هورالعظیم در جنوب غربی کشور، در خوزستان قرار دارد که یک‌سوم از آن در ایران و دوسوم در عراق واقع است.سلسله آتش‌سوزی‌ها در هورالعظیم در خاک عراق از اوایل تیر امسال آغاز شده است.هورالعظیم، آخرین بازمانده تالاب های بین النهرین در جنوب غربی کشور در خوزستان قرار دارد.فاصله هورالعظیم با آبادان حدود 170کیلومتر است.7104/6068            "}