{"onTitr":" بازی های پاراآسیایی 2018؛    ","titr":" شجاعی چهارمین طلای کاروان ایران را بر گردن آویخت","describe":" جاکارتا - ایرنا - «رقیه شجاعی» در فینال رقابت های تفنگ بادی کلاس R2 بازی های آسیایی 2018 جاکارتا عنوان قهرمانی را کسب کرد.", "text":"به گزارش خبرنگار اعزامی ایرنا؛ امروز (دوشنبه) رقیه شجاعی تنها نماینده زنان ایران در ماده تفنگ بادی کلاس R2 با 247 امتیاز عنوان قهرمانی را کسب کرد. 2 نماینده از چین هم مدال های نقره و برنز این ماده را به دست آوردند.این مدال درحالی به دست آمد که شجاعی نخستین تجربه خود را در بازی های پاراآسیایی کسب می کرد.رقابت های تیراندازی فردا در مواد تپانچه بادی برگزار خواهد شد.کاروان ورزشی ایران تا کنون در بازی های آسیایی جاکارتا 4 طلا، 1 نقره و 3 برنز به دست آورده است.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی ** 2052**9118**            "}