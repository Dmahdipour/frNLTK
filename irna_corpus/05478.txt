{"onTitr":" استاندار تهران:    ","titr":" عشایر نقش مهمی در پیروزی و تداوم انقلاب داشته اند","describe":" شهرری- ایرنا- استاندار تهران با تجلیل از نقش عشایر در پیروزی و تداوم انقلاب اسلامی گفت: این قشر زحمتکش در طول انقلاب دوشادوش آحاد مختلف مردم وفاداری، حمایت و پشتیبانی خود را از نظام و دولت اعلام کردند.", "text":"به گزارش ایرنا، محمدحسین مقیمی عصر یکشنبه در نخستین یادواره یکهزار و 630 شهید روستایی و عشایر شهرستان های استان تهران که با حضور خانواده شهدا و جمعی از مسئولان در حرم عبدالعظیم (ع) برگزار شد، اظهار داشت: دشمنان از همان ابتدای انقلاب سعی داشتند تا پویایی نظام را به تاخیر اندازند و این مخالفت ها را با جنگ تحمیلی آغاز کردند.وی عنوان کرد: زمانی که مسئولان در ابتدای انقلاب سعی در احیای زیر ساخت های کشور داشتند، جنگ آغاز شد و در شوک مردم و مسئولان بخشی از خاک ما اشغال شد.استاندار تهران به نقش عشایر در پیروزی جنگ تحمیلی اشاره کرد و افزود: در ابتدای جنگ بود که امام خمینی(ره) از عشایر غیور خواست تا با استفاده از سلاح های شخصی به جنگ با دشمن بروند و با همراهی نیروی هوایی خاک اشغال شده را پس گرفتند.وی تصریح کرد: نقش عشایر و روستاییان در پیروزی انقلاب کاملا مشهود است، هم اکنون نیز این قشر زحمتکش در بالندگی کشور نقش بسزایی دارد.مقییمی با بیان اینکه کشور ما در شرایط فعلی درگیر جنگ اقتصادی است گفت: امروزه عشایر غیور ما در کنار تمامی مهندسان و تکنسین های زمان جنگ در صحنه قرار دارند و با اراده زمان  جنگ سعی در پیروزی دارند.وی تبعیت از رهبری را عامل موفقیت کشور در برابر جنگ اقتصادی بیان کرد و گفت: تمامی رده های مردمی و مسئولان به خوبی این پیام را درک و اجرا می کنند.مدیر کل بنیاد شهید و امور ایثارگران شهرستان های استان تهران نیز در ادامه این یادواره عنوان کرد: شهدای عشایر و روستایی در دوران دفاع مقدس در برابر دشمنان ایستادند و به خوبی از ناموس و وطن دفاع کردند.عبدالله مرتضوی یادآور شد: امنیت و توسعه امروز کشور مرهون خون شهداست چرا که آنها از با ارزش ترین داشته خود یعنی جانشان گذشتند.وی افزود: امروز همزمان با روز روستا و عشایر مراسم یادواره شهدا در حوزه روستایی و عشایر برگزار شد تا یاد و خاطره شهیدان این عرصه جاودان بماند.نخستین یادواره یکهزار و 630 شهید روستایی و عشایر شهرستان های استان تهران عصر امروز (یکشنبه) با حضور استاندار تهران، فرماندار و سایر مسئولان شهرستان ری به همراه خانواده شهدا و ایثارگر عشایر در حرم عبدالعظیم(ع) برگزار شد.در پایان این مراسم از همسر شهید سید حمزه سجادیان و مادر شهیدان سید کریم، ابوالقاسم، داوود و کاظم سجادیان تجلیل شد. 15 مهرماه به عنوان روز روستا و عشایر نامگذاری شده است./6003/1970            "}