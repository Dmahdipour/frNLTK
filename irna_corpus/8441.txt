{"onTitr":"","titr":" نیروهای جدید آمریکا وارد سوریه شدند","describe":" دمشق- ایرنا - نیروهای جدید و تفنگداران دریایی آمریکا وارد شرق سوریه شده و این نیروها در اطراف شهرک هجین در استان دیرالزور مستقر شدند.", "text":"به گزارش ایرنا، نهاد موسوم به دیده بان حقوق بشر سوریه روز پنجشنبه اعلام کرد: یک کاروان نظامی ائتلاف بین المللی به سرکردگی آمریکا شامل 6 خودرو و چهار کامیون حامل موشک ها و مواد تدارکاتی وارد مناطق تماس کردهای سوریه با گروه تروریستی داعش در جنوب شرق دیرالزور شدند.این نهاد وابسته به مخالفان سوری افزود: در 24 ساعت گذشته گروه هایی از تفنگداران دریایی آمریکا با یک هواپیمای نظامی در اطراف شهرک هجین فرود آمدند.دیده بان حقوق بشر سوریه تصریح کرد که از دهم سپتامبر(19 شهریور 1397) تاکنون 216 نیروی کرد سوریه و 117 تروریست داعشی در درگیری های میان دو طرف در جنوب شرق دیرالزور کشته شدند.نیروهای دمکراتیک سوریه (قسد) ائتلافی از نیروهای سیاسی و نظامی با اکثریت کرد و عرب است که در سال 2015 میلادی با حمایت آمریکا و با هدف «مبارزه با تروریسم» تاسیس شد. استان دیرالزور در شرق سوریه در مرز این کشور با عراق و در کرانه رود فرات واقع شده است. خاورم**8005**شبس**1613            "}