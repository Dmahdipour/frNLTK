{"onTitr":" استاندار خراسان جنوبی:    ","titr":" نیروی انتظامی همواره در کنار مردم بوده است","describe":" بیرجند - ایرنا - استاندار خراسان جنوبی در پیامی با تبریک هفته ناجا گفت: نیروی انتظامی جمهوری اسلامی ایران ضمن برخورداری از اقتدار و صلابت مثال زدنی، همواره در کنار مردم بوده است.", "text":"به گزارش روز جمعه ایرنا از روابط عمومی استانداری خراسان جنوبی در پیام محمدمهدی مروج الشریعه آمده است: بدون تردید بخش عظیمی از آرامش و امنیت حاکم بر کشور، مرهون رشادت ها و تلاش های شبانه روزی جان برکفان پرسنل خدوم نیروی انتظامی است که پاسبان نظم و امنیت تک تک افراد جامعه هستند.وی افزود: نیروی انتظامی جمهوری اسلامی ایران، ضمن برخورداری از اقتدار و صلابت مثال زدنی، همواره در کنار مردم بوده و امنیت که همانا از مهم ترین موهبت های نظام مقدس جمهوری اسلامی است را برای یکایک شهروندان، روستانشینان و نیز مرزنشینان در مناطق مختلف کشور فراهم کرده و در برخورد با هنجارشکنان نظم و امنیت، قاطعانه برخورد کرده و در این مسیر شهدا و جانبازان عزیزی را تقدیم نظام مقدس جمهوری اسلامی ایران نموده است.رئیس شورای تامین استان خراسان جنوبی اظهار داشت: اینک در آستانه روز نیروی انتظامی، ضمن ادای احترام به شهیدان والامقام نیروی انتظامی و قدرشناسی از خانواده های معظم شهدا و ایثارگران، این روز را به همه پرسنل خدوم، شجاع، غیور و جان برکف نیروی انتظامی تبریک و تهنیت عرض کرده، از درگاه خداوند متعال موفقیت روزافزون این عزیزان را در خدمت به ایران عزیز اسلامی، تحکیم و ارتقاء نظم و امنیت و آرامش عمومی جامعه و دفاع از ارزش های انقلاب مسئلت می کنم.13 مهرماه روز نیروی انتظامی نام دارد و «پلیس مقتدر، امین مردم» عنوان شعاری است که در راستای فرمایشات مقام معظم رهبری که فرمودند: «نیروی انتظامی همواره باید مظهر اقتدار، نظم، مهربانی، رأفت و رحمت در جامعه باشد.» برای هفته نیروی انتظامی انتخاب شده است. 7559*3028            "}