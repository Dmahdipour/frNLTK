{"onTitr":"","titr":" شهردار دره شهر انتخاب شد","describe":" ایلام - ایرنا - سخنگوی شورای شهر دره شهر گفت: بابک کریمی به عنوان شهردار دره شهر انتخاب شده است.", "text":"عبدالرحیم کرم خدایی روز سه شنبه در گفت و گو با خبرنگار ایرنا اظهار داشت: امروز سید بابک کریمی با اکثریت ارای شورای شهر به عنوان شهردار جدید دره شهر انتخاب شده است.وی افزود: هم اکنون روال اداری برای تایید نهایی شهردار شدن بابک کریمی در حال طی شدن است و امروز رسما به فرمانداری معرفی شده است.کرم خدایی اظهار داشت: بعد از تایید فرمانداری، باید در استان نیز شهردار جدید تایید شود، معمولا این پروسه 14 روز طول می کشد.وی با اشاره به اینکه شورای شهر با هدف توسعه خدمات رسانی شهردار جدید را بدنه خود شهرداری انتخاب کرده است، گفت: قطعا تعامل و همکاری بین شورای شهر و شهرداری باید منجر به رضایتمندی مردم شهر شود.پیش از این شاپور سیدی سرپرستی شهرداری را بر عهده داشت.شورای اسلامی شهر دره شهر 13 مردادماه رای به برکناری عارف نادری شهردار این شهر داده بود.شهر تاریخی دره شهر برغم برخورداری از زیبایی طبیعی خاص دامنه کبیرکوه و وجود آثار متنوع و متعدد تاریخی از حیث عمران و خدمات شهری کاستی های زیادی دارد.این شهر به عنوان مرکز شهرستان 46 هزار نفری دره شهر در فاصله 130 کیلومتری مرکز استان ایلام قرار دارد.به نظر می رسد انتخاب مناسب و پایداری مدیریتی از ضرورت های جدی شهر و شهرداری دره شهر به عنوان مرکز گردشگری جنوب غربی کشور باشد.7177/6034            "}