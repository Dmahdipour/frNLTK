{"onTitr":" امام جمعه سنندج:    ","titr":" مردم فریب دسیسه ها و تبلیغات شوم بیگانگان را نخورند","describe":" سنندج - ایرنا - امام جمعه سنندج با اشاره به افزایش فشارهای دشمنان علیه نظام اسلامی در آستانه چهلمین سالگرد پیروزی انقلاب گفت: همه باید مراقب باشیم و فریب دسیسه ها و تبلیغات شوم بیگانگان را نخوریم و با همدلی و انسجام، مانع عملی شدن توطئه های آنان شویم.", "text":"به گزارش خبرنگار ایرنا، ماموستا عبدالرحمن خدایی در خطبه های نماز جمعه این هفته سنندج با بیان اینکه ایران اسلامی از اوایل انقلاب تاکنون همواره در معرض توطئه های دشمنان است، اظهار داشت: نیاز است با اتحاد و همدلی، فتنه های دشمنان نظام را خنثی و برای موفقیت هر چه بیشتر کشور گام برداریم.وی افزود: دشمنان در شرایط کنونی با جنگ روانی بدنبال ایجاد تفرقه و شکاف در بین اقشار مختلف مردم و تضعیف نظام هستند بنابراین ضروری است هوشیار باشیم و از اختلاف و تشتت آرا اجتناب کنیم.امام جمعه سنندج تاکید کرد: مردم ایران در طول تاریخ انقلاب اسلامی، با انسجام، وحدت و تحت هدایت و درایت امام(ره) و رهبر معظم انقلاب، مانع از به نتیجه رسیدن توطئه های شوم  آمریکا و متحدانش شده اند و در شرایط کنونی نیز از این مهم غفلت نخواهند کرد.ماموستا خدایی در ادامه ضمن گرامیداشت هفته نیروی انتظامی یادآور شد: امنیت کنونی کشورمان ناشی از تلاش ها و زحمات بی دریغ نیروهای مسلح از جمله نیروی انتظامی است و مردم باید قدردان ایثارگری های آنها باشند.وی همچنین خواستار برخورد جدی دولت و نیروی انتظامی با اخلال گران بازار ارز شد و گفت: مسئولان برای رفع مشکلات اقتصادی کشور چاره اندیشی کنند.خطیب جمعه سنندج در بخش دیگری از خطبه ها نقش روستاییان و عشایر را در توسعه و رشد اقتصادی کشور مهم دانست و اضافه کرد: دولت و ارگان های مربوطه، توجه بیشتری به این اقشار داشته و دسترسی آنها به خدمات بهداشتی و درمانی و مایحتاج زندگی را آسان کنند.پیش از خطبه های نماز جمعه این هفته سنندج سردار خرم نیا فرمانده انتظامی استان کردستان به مناسبت گرامیداشت هفته نیروی انتظامی سخنرانی کرد. از 13 تا 19 مهر ماه به عنوان هفته نیروی انتظامی نامگذاری شده و شعار امسال این هفته، پلیس مقتدر - امین مردم است.7355/9102            "}