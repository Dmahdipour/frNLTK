{"onTitr":"","titr":" استاندار همدان: دنبال روانسازی روند تولید هستیم","describe":" همدان-ایرنا- استاندار همدان گفت: در شرایط کنونی که آمریکا با عمال تحریم های ظالمانه، به حوزه اقتصادی، تولید، صنعت و کشاورزی فشار آورده، هیات دولت با تصویب مصوباتی به دنبال روانسازی تولید است و این راهبرد در استان نیز به صورت جدی دنبال می شود.", "text":"به گزارش ایرنا، محمدناصر نیکبخت روز پنجشنبه در شانزدهمین جلسه اعضای شورای گفت و گوی دولت و بخش خصوصی استان افزود: برای تنظیم بازار و نهاده های کشاورزی، دام و طیور  26 کامیون به بندر امام خمینی (ره) اعزام شدند.وی با اشاره به اینکه تامین بازار داخلی توسط تولیدات کشاورزی داخلی ضرورت دارد اظهار داشت: شرکت پشتیبانی امور دام موظف است که در زمان رکود بازار، مرغ را خریداری کرده و در زمان کمبود آن را به بازار عرضه کند. نیکبخت با بیان اینکه پرورش طیور بسیار حساس و آسیب ها و تلفات این صنعت بالا است عنوان کرد: اگر قیمت های مصوب کمتر از قیمت واقعی باشد تولید کننده مجبور به کاهش تولید می شود.وی اضافه کرد: خرید گندم، مرغ و کالاهای راهبردی، طبق قیمت مصوب کارشناسی از تولید کنندگان استان تضمینی خریداری می شود.استاندار همدان تاکید کرد: هم اینک کمبودی در واردات نهاده های دامی و همچنین تغذیه دام و طیور نیست و اگر مشکلی در این حوزه مشاهده می شود مربوط به بخش حمل و نقل است.وی اضافه کرد: مرغ به صورت تضمینی کیلویی 76 هزار ریال از تولید کننده خریداری می شود و همچنین زنجیره هایی تعریف شده تا مرغ به صورت مکانیزه کشتار و بسته بندی و به سایر کشورها صادر شود.نیکبخت ادامه داد: در این مدت یک هزار و 638 تن گندم، یک هزار و 351 تن سویا و 695 تن جو به استان وارد شده است.وی با تاکید بر اینکه در شرایط کنونی تحریم، وضعیت حوزه اقتصادی همدان نسبت به سایر استان ها بهتر است عنوان کرد: در حوزه اقتصادی و تولید باید افراد متخصص مشغول کارد شوند تا با کمک هم از این مرحله سخت و گردنه پیش رو بگذریم. استاندار همدان ادامه داد: اشتغال را بخش خصوصی ایجاد می کند و پشتیبانی دولت برای موفقیت آنها ضروری است و در شرایط تحریم اگر حمایت دولت نباشد، بخش خصوصی شکست می خورد.گفتنی است؛ در استان همدان افزون بر یک هزار واحد تولیدی و صنعتی فعال است.9904/2090            "}