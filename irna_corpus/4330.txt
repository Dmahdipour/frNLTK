{"onTitr":" نماینده مجلس:    ","titr":" اختصاص به موقع اعتبار طرح احیای دریاچه ارومیه ضروری است","describe":" ارومیه- ایرنا- نماینده مردم ارومیه در مجلس شورای اسلامی با اشاره به مشکل تامین اعتبار برخی طرح های احیای دریاچه ارومیه گفت: تزریق به موقع اعتبار برای طرح های ستاد احیا، روند احیای نگین آبی آذربایجان را سرعت می بخشد.", "text":"سیدهادی بهادری روز دوشنبه در گفت و گو با خبرنگار ایرنا بیان کرد: برخی طرح ها نظیر پساب تصفیه خانه های فاضلاب به دلیل کمبود اعتبار، پیشرفت خوبی ندارد که باید روند اتمام آنان سرعت گیرد.وی با تاکید بر اینکه احیای دریاچه ارومیه از مطالبات جدی مردم ارومیه است، ادامه داد: زندگی مردم منطقه در گرو احیای دریاچه است و مسوولان دولتی به امر آگاهی دارند.وی، کشاورزی غیر اصولی را دلیلی برای مصرف بالای آب در حوضه آبریز دریاچه ارومیه دانست و گفت: در هر صورت صنعت کشاورزی آب بر است و اگر به دنبال کاهش مصرف آب هستیم باید معیشت جایگزین برای مردم منطقه تعریف کرد.نماینده مردم ارومیه در مجلس شورای اسلامی از بی توجهی به سرمایه گذاری صنعتی در آذربایجان غربی طی دراز مدت، انتقاد کرد و افزود: متاسفانه مردم منطقه چاره ای جز کشاورزی و آن هم به صورت سنتی ندارند.وی از جهاد کشاورزی خواست تا تمامی تلاش خود را برای اصلاح الگوی کشت در منطقه به کار گیرد و مانع هدر رفت آب در حوضه آبریز دریاچه ارومیه شود.به گزارش ایرنا بر اساس طرح های ستاد احیا، دریاچه ارومیه ظرف مدت 10 سال/ از سال 1394/ به تراز اکولوژیک خود می رسد؛ این دریاچه از اواسط دهه 1380 شروع به خشک شدن کرد و بنا بر آمار بین المللی تا سال 2015 میلادی حدود 80 درصد از مساحت آن خشک شد.3214/2093            "}