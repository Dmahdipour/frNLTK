{"onTitr":"","titr":" 23 میلیارد ریال برای سالمندان آذربایجان غربی هزینه می شود","describe":" ارومیه- ایرنا- معاون حمایت و سلامت خانواده کمیته امداد امام خمینی (ره) آذربایجان غربی گفت: کمک هزینه بسته های خدمتی به صورت مستمر و ماهیانه به سالمندان استان پرداخت می شود که در این راستا  23 میلیارد ریال اعتبار اختصاص یافته است.", "text":"مهدی سهیلی روز چهارشنبه در گفت و گو با خبرنگار ایرنا افزود: این میزان کمک هزینه به 48 هزار و 407 سالمند تحت پوشش این نهاد حمایتی پرداخت می شود.وی اضافه کرد: همچنین به سالمندان تحت پوشش این نهاد علاوه بر پرداخت کمک هزینه، خدمات بهداشتی و درمانی شامل دندان مصنوعی، ویلچر، واکر و سمعک و برنامه های فرهنگی شامل سفرهای زیارتی ارائه می شود.وی بیان کرد: دیدار و دلجویی از سالمندان توسط مسوولان امداد در قالب طرح مفتاح الجنه، پایش سلامت سالمندان تحت حمایت در هفته بزرگداشت مقام سالمندان و برگزاری کارگاه های آموزشی با محوریت سلامت، نشاط و شیوه های زندگی سالمندی دیگر خدمات کمیته امداد به سالمندان را شامل می شود.معاون حمایت و سلامت خانواده کمیته امداد امام خمینی (ره) آذربایجان غربی ادامه داد: مهمترین دغدغه سالمندان، تامین هزینه های درمانی است که برای رفع این دغدغه، این نهاد حمایتی همه توان خود را به کار گرفته است.به گزارش ایرنا، 140 هزار نفر از جمعیت آذربایجان غربی تحت پوشش کمیته امداد امام خمینی (ره) قرار دارد.طبق برخی برآورده ها حدود 250 هزار نفر از جمعیت آذربایجان غربی را سالمندان تشکیل می دهند.8137/2093            "}