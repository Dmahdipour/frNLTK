{"onTitr":"","titr":" مهمترین عناوین خبری ایرنا از شامگاه دوشنبه تا صبح سه شنبه","describe":" تهران-ایرنا-طرح توزیع بسته حمایتی قشر آسیب پذیر تا اخر مهر اجرا می شود،خزانه داری آمریکا خواستار حفظ دسترسی ایران به سوئیفت شد،ترکیه خواستار بازرسی سرکنسولگری عربستان در استانبول شد،ژنرال صهیونیستی:در مواجهه با بالون های آتش زا پیروز نمی شویم و پنتاگون:جنگنده های F-35 برای مقابله با سامانه اس 300 مجهز می شوندازمهمترین خبرهای 12ساعت گذشته ایرنا بود.", "text":"اخبار داخلی*********زاهدان-معاون بهداشت و پیشگیری سازمان دامپزشکی کشور گفت: برنامه واردات دام زنده از کشورهای دیگر به سیستان و بلوچستان نهایی شده و بزودی عملیاتی می شود. ساری-استاندار مازندران گفت: اولین پشتیبانی مالی برای سیل زدگان استان با تخصیص اعتبارات از سوی دولت عملیاتی می شود. تهران-وزیر کشور با بیان این که باید توزیع سوخت را قاعده مند بکنیم، گفت: بیش از 350 هزار کارت مهاجر در مناطق مرزی وجود دارد یعنی افرادی در تهران هستند ولی کارت هایشان در سیستان و بلوچستان یا هرمزگان و در استان های دیگر سوخت گیری می شود. شیراز-رئیس فدراسیون فوتبال با بیان اینکه فوتبال بزرگترین همایش مردمی ایران است،گفت: بیشترین برنامه های رسانه ملی پخش فوتبال است اما آنها پولی به فدراسیون پرداخت نمی کنند درحالی که در هیچ کجای دنیا چنین رسمی نیست. تهران-ارکستر ملی ایران حدیث سرفرازی را که اجرایی آئینی است با رهبری فریدون شهبازیان و خوانندگی محمد اصفهانی در تالار وحدت به صحنه می برد. چابهار-ناو موشک‌ انداز جمهوری اسلامی در مراسمی با حضور امیر دریادار حسین خانزادی فرمانده نیروی دریایی ارتش، سرپرست فرمانداری و شماری از مسئولان محلی کنارک در منطقه سوم دریایی این بندر به ناوگان نیروی دریایی ارتش الحاق شد.تهران-درآمدهای گمرکی در نیمه نخست پارسال 158 هزار میلیارد و 835 میلیون ریال بود که در مدت مشابه امسال به گفته معاون گمرک جمهوری اسلامی ایران، به 163 هزار میلیارد ریال رسید. آبادان-عضو کمیسیون اجتماعی و نماینده بوئین‌زهرا و آوج در مجلس شورای اسلامی گفت:مرحله اول توزیع بسته‌ حمایتی دولت تا پایان مهرماه با شارژ کارت‌های اعتباری افراد مشمول این طرح اجرایی می‌شود. تهران-کاروان ورزشی ایران در ادامه سومین روز بازی های پاراآسیایی 2018 به یک طلا و 2 نقره دیگر دست یافت.رشت-معاون رئیس جمهوری و رئیس سازمان برنامه و بودجه با اشاره به پرداخت تسهیلات و نیز کمک های بلاعوض به آسیب دیدگان سیل در استان های گیلان و مازندران گفت: دولت، مسئولانه از سیل زدگان حمایت می کند. اخبار خارجی*********لندن-تارنمای &#39;بلینگ کت&#39; هویت اصلی دومین عامل حادثه سالزبری را فردی به نام دکتر &#39;الکساندر یوگنیوویچ میشکین&#39; معرفی کرد. آنکارا-رسانه های خبری ترکیه اعلام کردند که در اجرای توافق ترکیه و روسیه در سوچی، تروریست ها سلاح های سنگین خود را از خط تماس در ادلب تخلیه کردند. تهران-«الین لورد» معاون مدیر فروش و پشتیبانی وزارت دفاع آمریکا گفت: آمریکا جنگنده های «F-35» را به سامانه های ضدموشکی روسیه، چین و سوریه به ویژه سامانه «اس 300 و اس 400» مجهز می کند. بغداد-&#39;فدریکا موگرینی&#39; مسئول سیاست خارجی اتحادیه اروپا اعلام کرد که این اتحادیه مبلغ 400 میلیون یورو برای کمک به بازسازی عراق اختصاص می دهد. تهران-تارنمای «واشنگتن فری بیکن» نوشت: برخی مقام های دولت دونالد ترامپ رئیس جمهوری آمریکا تلاش می کنند تا دسترسی ایران به بازارهای مالی بین المللی را حفظ کنند. نیویورک-سخنگوی دبیرکل سازمان ملل متحد در پاسخ به سوالی درباره پرونده ایران و آمریکا در دادگاه لاهه گفت: دبیرکل این سازمان، همواره از دیوان بین المللی دادگستری حمایت می کند.مسکو-سخنگوی رئیس جمهوری روسیه از آمادگی این کشور برای میزبانی از رهبر کره شمالی خبر داد و گفت که این موضوع در حال بررسی است. تهران-«جیسون گرینبلات» فرستاده صلح آمریکا در خاورمیانه درخصوص طرح صلح ترامپ موسوم به «معامله قرن» اذعان کرد: طرح صلح دولت آمریکا به صورت زیادی بر امنیت اسرائیل تمرکز دارد. تهران-«یسرائیل زئیف» ژنرال ذخیره ارتش رژیم صهیونیستی اعتراف کرد، ارتش این رژیم در مقابله با بالون های آتش زای فلسطینی ها پیروز نخواهد شد.آنکارا-وزارت خارجه ترکیه با احضار سفیر عربستان سعودی، خواستار بازرسی سرکنسولگری عربستان در استانبول در رابطه با ناپدیدشدن &#39;جمال خاشقجی&#39; روزنامه نگار عربستانی شد. مسکو-وزیر خارجه روسیه اعلام کرد: ادعای هلند درمورد حمله هکری چهار کارشناس روس به سازمان منع تسلیحات شیمیایی، برای انحراف توجه افکارعمومی از مسائل اتحادیه اروپا و سازمان پیمان آتلانتیک شمالی (ناتو) است. آنکارا-رجب طیب اردوغان رییس جمهوری ترکیه خواستار مشخص شدن وضعیت جمال خاشقجی روزنامه نگار ناپدیدشده در استانبول از سوی مقامات سعودی شد.تهران-بنیامین نتانیاهو نخست وزیر رژیم صهیونیستی اشغال بلندی های جولان را برای تضمین امنیت این رژیم عنوان کرد.  تهران-صندوق بین المللی پول در گزارشی با اشاره به جنگ تجاری میان آمریکا و چین پیش بینی کرد که رشد اقتصاد جهانی در سال جاری میلادی (2018) و سال آینده (2019) کاهش یابد. شبک**1392            "}