{"onTitr":" درکهگیلویه و بویراحمد:    ","titr":" 400 خانوار مستمری بگیر صندوق بیمه روستایی هستند","describe":" یاسوج- ایرنا- مدیر صندوق بیمه اجتماعی کشاورزان، روستائیان و عشایر کهگیلویه و بویراحمد گفت: 400 خانوار عشایری و روستایی استان ماهانه از این صندوق مستمری دریافت می کنند.", "text":"عیسی کریمی روز سه شنبه در گفت و گو با خبرنگار ایرنا اظهار داشت: بر اساس مصوبات هیئت امنای این صندوق حقوق مستمری بگیران صندوق بیمه اجتماعی به تازگی 10 درصد افزایش یافته است و این افزایش حقوق از ماه آینده برقرار می شود.کریمی تصریح کرد: در حال حاضر بیش از 23 هزار خانوار بیمه شده اصلی از مزایای این صندوق در استان بهره مند می‌شوند.وی بیان کرد: افرادی که 69 سال سن داشته و 11 سال حق بیمه پرداخت کرده باشند از مزایای مستمری صتدوق بیمه روستایی  بهره مند می شوند.کریمی افزود: تمامی کشاورزان غیرساکن مناطق روستایی کهگیلویه و بویراحمد با سن بالای 50 سال نیز می‌توانند با نام نویسی و عضویت در صندوق بیمه روستائیان و عشایر این استان بیمه شوند.مدیر صندوق بیمه اجتماعی کشاورزان، روستائیان و عشایر کهگیلویه و بویراحمد بیان کرد: شرایط نام نویسی و عضویت در صندوق بیمه روستائیان و عشایر این استان برای بیمه شدن شامل داشتن سن 18تا بالای 50 سال، سکونت در روستاها و مناطق عشایری و سکونت در شهرهای زیر 20 هزار نفر جمعیت است.کریمی ادامه داد: با پرداخت سالانه حداقل یک میلیون و 800هزار ریال و حداکثر چهار میلیون و 200هزار ریال کشاورزان، اهالی روستاها و عشایر می توانند از خدمات این صندوق استفاده کنند.وی با اشاره به این که صندوق بیمه روستایی عشایر سه خدمت مستمری، از کارافتادگی و فوت را به جامعه هدف ارائه می کند افزود: در صورت پرداخت 15 سال بیمه فرد بازنشسته می شود.کریمی گفت: با هدف حمایت از این اقشار کم درآمد و آسیب پذیر ، 70 درصد از حق بیمه تعیین شده از سوی دولت و 30 درصد دیگر از سوی افراد پرداخت می شود.44 درصد جمعیت 713 هزار نفری کهگیلویه و بویراحمد معادل حدود 315 هزار نفر در روستاهای این استان زندگی می‌کنند.یک هزار و 676 روستای دارای سکنه در کهگیلویه و بویراحمد وجود دارد که جمعیت 700 روستای آن بالای 20 خانوار است.7531/1662            "}