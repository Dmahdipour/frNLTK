{"onTitr":"","titr":" متهم در گلشهر مشهد با تیراندازی هوایی دستگیر شد","describe":" مشهد- ایرنا- فرمانده انتظامی مشهد گفت: تیراندازی هوایی در منطقه گلشهر مشهد به خاطر دستگیری یک متهم بود.", "text":"به گزارش روز سه شنبه پایگاه خبری پلیس، سرهنگ اکبر آقابیگی افزود: تیم های گشتی کلانتری گلشهر مشهد در پیگیری حکم جلب یک متهم هنگامی که قصد دستگیری وی را داشتند چند تن از آشنایان او در برابر ماموران انتظامی مقاومت نشان دادند.وی اظهار داشت: با توجه به اینکه این افراد به ماموران انتظامی حمله ور شده و به خودرو آنان نیز خسارت زدند، افسر گشت با استفاده از قانون بکارگیری سلاح اقدام به تیراندازی هوایی نمود و متهم را دستگیر و به مقر نیروی انتظامی انتقال داد.وی گفت: متهم برای طی مراحل قانونی به مراجع قضایی معرفی شد.* دستگیری باند سرقتبراساس گزارش دیگری از این پایگاه، فرمانده انتظامی مشهد از دستگیری باند سارقان شب رو خبر داد و گفت: با دریافت گزارش سرقت های سریالی وسایل و قطعات خودروهای سواری پژو 206 و پراید 111 در محدوده بولوار فلسطین و محدوده رضا شهر مشهد، طرح ویژه ای در دستور کار پلیس قرار گرفت.سرهنگ آقابیگی افزود: تیم های گشت نامحسوس کلانتری سناباد مشهد در اجرای این عملیات گسترده با تحقیقات فنی، رد یک دستگاه خودرو ماکسیما را در این سرقت ها پیدا کرده و پس از چند ساعت کنترل و مراقبت نامحسوس راننده خودرو مزبور را شناسایی و دستگیر کردند.وی اظهار داشت: متهم با معرفی همدست خود به دهها فقره سرقت اعتراف کرد.وی گفت: همدست متهم نیز دستگیر و در بازرسی از منزل وی مقادیر بسیاری لوازم یدکی و قطعات سرقتی از خودروهای سواری کشف شد.فرمانده انتظامی مشهد افزود: مالخر اموال سرقتی نیز در محدوده خیابان گاز مشهد دستگیر و در بازرسی از مخفیگاه وی مقادیری اموال مسروقه به دست آمد.سرهنگ آقابیگی افزود: تحقیقات از متهمان این پرونده برای کشف سرقت های انجام شده توسط آنها و شناسایی و دستگیری دیگر اعضا و افراد مرتبط با این باند ادامه دارد.7505/ 6053            "}