{"onTitr":" نماینده ولی فقیه در قزوین:    ","titr":" استفاده مناسب از ظرفیت های روستایی به هنر مسئولان بستگی دارد","describe":" قزوین - نماینده ولی فقیه دراستان و امام جمعه قزوین گفت: استفاده مناسب از ظرفیت های روستایی و رشد فرهنگی، اجتماعی و اقتصادی این نقاط به هنر و توانمندی مسئولان بستگی دارد.", "text":"به گزارش ایرنا، آیت الله عبدالکریم عابدینی روز یکشنبه در دیدار با جمعی از دهیاران استان قزوین که به مناسبت روز روستا و عشایر برگزار شد، افزود: باید برای استفاده از ظرفیت های روستایی همه توان خود را به کارگرفته و تمام امکانات را بسیج کنیم.نماینده ولی فقیه در استان قزوین اظهار داشت: باید با استفاده از راهکارها و تجربیات اهالی فن و متخصص خیلی از فرصت های خاموش و جدید در نقاط روستایی وجود دارند که باید آنها را فعال کرده و از آنها به شکل مطلوب بهره برداری کنیم.آیت الله عابدینی خاطرنشان کرد: شتاب بخشیدن به مهاجرت معکوس به روستاها با تامین امکانات و زیرساخت های مورد نیاز در این مناطق میسر است.وی با بیان اینکه از ظرفیت های تولیدی نقاط روستایی نباید غفلت کنیم،افزود: در گذشته خیلی از نقاط روستایی استان قزوین مانند الموت بخش قابل توجهی از نیازههای پروتئینی قزوین و تهران را تامین می کردند اما امروز بر سر سفره این روستاییان محصولات لبنی صنعتی وجود دارد.امام جمعه قزوین گفت: روستاها از ظرفیت های بالایی برای اشتغالزایی برای جوانان برخوردار هستند که این توانمندی نباید مورد غفلت قرار بگیرد.  وی در ادامه بر نقش مساجد در پیشبرد اهداف فرهنگی و اجتماعی در سطح روستاها، گفت: این اماکن مقدس باید محور و کانون فعالیت های جمعی قرار بگیرند.3013            "}