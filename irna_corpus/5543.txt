{"onTitr":"","titr":" مابه التفاوت حقوق سال 97 بازنشستگان تأمین اجتماعی پرداخت شد","describe":" تهران- ایرنا- مدیرعامل سازمان تأمین اجتماعی گفت: مابه التفاوت مربوط به افزایش حقوق سال 97 بازنشستگان و مستمری بگیران این سازمان به طور کامل و برای تمام سطوح پرداخت و تسویه شده است.", "text":"به گزارش ایرنا از سازمان تأمین اجتماعی، سیدتقی نوربخش روز یکشنبه اظهار داشت: برای پرداخت مابه التفاوت حقوق بازنشستگان و مستمری بگیران در سال جاری 1200 میلیارد تومان تجهیز منابع صورت گرفته است.وی ارائه خدمات کوتاه مدت سازمان تأمین اجتماعی به صورت متمرکز را از دیگر اقدامات این سازمان عنوان کرد و گفت: بیمه شدگان برای دریافت خدمات کوتاه مدت شامل بیمه بیکاری، کمک هزینه ایام بارداری، غرامت دستمزد ایام بیماری، اروتز و پروتز، کمک هزینه کفن و دفن و کمک هزینه ازدواج می توانند به تمام شعب سراسر کشور مراجعه کنند و محدودیت مراجعه به شعبه محل بیمه پردازی رفع شده است.نوربخش با بیان اینکه متمرکز شدن ارائه خدمات کوتاه مدت زمینه ساز غیرحضوری شدن استفاده از این بخش از خدمات سازمان تأمین اجتماعی است، افزود: به زودی و طی ماه های آینده این خدمات به صورت غیرحضوری و بدون مراجعه به شعب نیز قابل ارائه خواهد بود؛ یک سوم مراجعات حضوری به شعب تأمین اجتماعی برای دریافت خدمات کوتاه مدت است و با غیرحضوری شدن این بخش از خدمات پیش بینی می کنیم که حجم قابل توجهی از مراجعات کاهش یابد.مدیرعامل سازمان تأمین اجتماعی با اشاره به صدور دو بخشنامه برای تسهیل بیمه زنان خانه دار گفت: زنان خانه دار اعم از مجرد یا متاهل می توانند با مراجعه به شعب تأمین اجتماعی تحت پوشش این سازمان قرار گیرند.نوربخش گفت: درصد حق بیمه پرداختی همچنین دستمزد مبنای کسر حق بیمه برای زنان خانه دار با رعایت ضوابط قانونی انتخابی است. دستمزد مبنای کسر حق بیمه برای تمام مشاغل تحت پوشش تأمین اجتماعی بین حداقل دستمزد تا هفت برابر حداقل دستمزد تعیین می شود.سازمان تامین اجتماعی با 4٢ میلیون بیمه شده ، ١٨ نوع خدمت به بیمه شدگان و مستمری بگیران ارائه می دهد.اجتمام * ٧٢6٨*1834            "}