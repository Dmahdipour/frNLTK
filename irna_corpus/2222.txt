{"onTitr":" معاون ستاد مبارزه با مواد مخدر:    ","titr":" مقصد اصلی محموله‌های سنگین مواد مخدر، هلند است","describe":" تهران- ایرنا- معاون مقابله با عرضه و امور بین‌الملل ستاد مبارزه با مواد مخدر گفت: مقصد اصلی محموله‌های سنگین قاچاقچیان مواد مخدر، کشور هلند است و تقریبا تمام اروپا از آنجا تغذیه می‌شود اما متاسفانه با وجود درخواست همکاری ما با آن کشور برای تبادل اطلاعات، پاسخی دریافت نکردیم.", "text":"به گزارش ایرنا، از ستاد مبارزه با مواد مخدر اسداله هادی‌ن‍ژاد در دیدار با سرلشگر آندره خراپف، رئیس پلیس مبارزه با مواد مخدر روسیه بر گسترش تعاملات دو کشور در حوزه مبارزه با مواد مخدر تاکید کرد و افزود: ایران در مرزهای غربی چندین محموله بزرگ هروئین را که به سمت آذربایجان و اروپا در حرکت بود، متوقف کرد.وی ادامه داد: محموله‌های پیش‌ساز تولید هروئین غالباً از مرزهای غربی در پوشش کالای تجاری یا از بنادر جنوبی در قالب مایعات مجاز وارد ایران می‌شوند و قصد دارند در قالب «بار ترانزیت» به افغانستان وارد شوند.هادی نژاد به اقدامات قابل توجه جمهوری اسلامی ایران در زمینه مبارزه با مواد مخدر اشاره کرد و گفت: شهادت 3700 نفر و جانبازی 17 هزار نفر در عرصه مبارزه با مواد مخدر، ایجاد ابتکار سه جانبه میان سه کشور ایران، افغانستان و پاکستان برای ساماندهی و عملیات‌های مشترک در حوزه مبارزه با مواد مخدر، تجهیز مناطق مرزی استان‌های مجاور با مرز افغانستان و پاکستان، تجهیز گذرگاه‌های رسمی و گمرک در مرزهای رسمی کشور و استفاده از سگ‌های موادیاب برای کنترل گلوگاه‌های رسمی کشور از جمله اقدامات قابل توجه ایران در مبارزه با مواد مخدر است.این مقام مسئول در ستاد مبارزه با مواد مخدر با تحلیل اینکه هدف‌گذاری عمده امریکا در ترویج مواد مخدر برای سه کشور ایران، روسیه و چین است، گفت: توانسته‌ایم بخش عمده‌ای از مرز مشترک هزار و 600 کیلومتری ایران با افغانستان و پاکستان را مسدود کنیم، البته حدود 200 کیلومتر از مرز مشترک ایران با پاکستان باقیمانده که قصد داریم با ایجاد موانع، انسداد مرز آن را تکمیل کنیم.وی اظهار داشت: کنترل مرزهای شرقی کشور و مسدودسازی در مرزها به تغییر مسیر قاچاق مواد مخدر به دریای عمان و خلیج فارس و استان‌های جنوبی کشور منجر شده است و در این زمینه نیازمند ارتقای تجهیزات دریایی هستیم.وی یادآور شد: در سال 2001 میلادی که امریکا به بهانه مبارزه با تروریسم وارد افغانستان شد، تولید مواد مخدر حدود 200 تن در سال بود اما در سال 2017 میلادی مقدار مواد مخدر تولید شده در این کشور به 10 هزار تن رسید.هادی نژاد اضافه کرد: در سال 2014 که توافقنامه امنیتی کابل و ناتو به امضا رسید و مقرر شد بخش اعظمی از نیروهای امریکایی از خاک افغانستان خارج شوند، تولید مواد مخدر در آن کشور، 6400 تن بود یعنی 32 برابر زمانی که آنان وارد افغانستان شده بودند اما امروزه بعد از گذشت 17 سال حضور امریکا در افغانستان، یک تولید حداکثری پایدار از مواد مخدر ایجاد و بین تروریسم و تولیدکنندگان مواد مخدر پیوند برقرار شده است.* کشف 810 تن مواد مخدر در کشورمعاون مقابله با عرضه و امور بین‌الملل ستاد مبارزه با مواد مخدر اظهار داشت: 50 درصد زندانیان کشور با جرایم مواد مخدر مرتبط هستند همچنین 75 درصد کل کشفیات در استان‌های شرقی و مرزها انجام می‌شود و حدود 70 درصد کشفیات نیز از شیوه‌های اطلاعاتی به دست می‌آیند و حدود 90 درصد کشفیات مواد مخدر از سوی پلیس مبارزه با مواد مخدر انجام می شود.هادی‌نژاد یادآور شد: سال گذشته 810 تن مواد مخدر در جمهوری اسلامی ایران کشف شد که 46 تن، هروئین و مرفین بود. وی درباره میزان کشفیات مواد مخدر در نه ماهه نخست سال 2018 میلادی در ایران گفت: در این مدت، 530 تن مواد مخدر کشف شد که شامل 425 تن تریاک، 67 تن حشیش، 18 تن مرفین، 14 تن هروئین، حدود 2 تن شیشه و مت‌آمفتامین و 40 تن سایر مواد بوده است همچنین طی این مدت، 543 قبضه سلاح ضبط، 160 هزار قاچاقچی و خرده فروش دستگیر، 99 کارگاه تولید شیشه و هروئین منهدم، 33 نفر از قاچاقچیان کشته و 7 نفر از نیروهای مقابله کننده ما شهید شدند.معاون دبیرکل ستاد مبارزه با مواد مخدر اظهار داشت: ایران و روسیه اهداف مشترکی در مبارزه با مواد مخدر دارند و می‌توانند در افغانستان برای مقابله با کشت مواد مخدر، حمایت از کشت جایگزین و مبارزه با تروریسم همکاری کنند.هادی‌نژاد اضافه کرد: ایران در اجرای طرح توسعه پایدار (کشت جایگزین) در ولایت فراه اقدامات خوبی انجام داد اما چون اجرای این طرح پایلوت با اقدامات گروه‌های مختلف در افغانستان همزمان شد، نتوانست به کارش ادامه دهد اما امیدوارم با همکاری مقامات روس در اجرای این طرح، کشت تریاک در ولایت فراه را متوقف کنیم.وی خاطرنشان کرد: جمهوری اسلامی ایران در مبارزه با مواد مخدر عزم جدی دارد و غالبا به کمک‌های بیرونی متکی نیست اما اگر کمکی باشد استفاده می‌کند.معاون دبیرکل ستاد مبارزه با مواد مخدر ادامه داد: بخشی از تجهیزاتی که در مبارزه با مواد مخدر استفاده می‌کنیم، به وی‍ژه در تجهیزات هوایی همچون هلیکوپتر «ام.آی. 17» از کشور روسیه است اما باز هم نیازمند تجهیزات و مبادلات اطلاعاتی با روسیه در این حوزه هستیم.وی با بیان اینکه از توسعه همکاری‌های دو جانبه ایران و روسیه استقبال می کنیم، افزود: در زمینه همکاری‌های دو کشور در ابعاد مختلف مبارزه با مواد مخدر به وی‍‍ژه کنترل دلیوری و اقدامات مرزی آماده همکاری هستیم.* اتحاد ایران، روسیه و چین در مبارزه با مواد مخدر در ادامه این دیدار، رحیم ساکی، مدیرکل دفتر روابط بین‌الملل ستاد مبارزه با مواد مخدر اظهار داشت: مواد مخدر یکی از ابزارهایی است که امریکا علیه سه کشور ایران، روسیه و چین استفاده می‌کند، زیرا آمریکا از روسیه به دلیل قدرت نظامی بزرگ، چین به دلیل قدرت اقتصادی و ایران به دلیل قدرت بزرگ ایدئولوژیک ترس دارد. وی ادامه داد: پیشنهاد می‌کنم ابتکار سه جانبه‌ای میان این سه کشور در حوزه مبارزه با مواد مخدر ایجاد شود و سطح روابط ایران و روسیه به دلیل اشتراکات و آسیب‌های فراوان از سطح وزرا به سطوح عالی ارتقا یابد تا این روابط را به مجموعه «روابط استراتژیک مبارزه با مواد مخدر» سوق دهیم.مدیرکل دفتر روابط بین‌الملل ستاد مبارزه با مواد مخدر بر همکاری‌های گسترده‌ ایران و روسیه در حوزه درمان، تبادل اطلاعات و تجربیات، تامین تجهیزات همچون اوژانس هوایی، ایکس‌ری، قایق تندرو و سایر تجهیزات دریایی، تسهیل قوانین کنترل دلیوری، تربیت سگ موادیاب تاکید کرد.ساکی افزود: بخشی از کمک‌های روسیه به دفتر مقابله با مواد مخدر و جرم سازمان ملل (UNODC) می‌تواند به اقدامات مرزهای مشترک ایران با افغانستان که در خط مبارزه با مواد مخدر قرار دارد، اختصاص یابد.* هیچ محموله مواد مخدر از ایران به روسیه وارد نشده استدر ادامه این دیدار، خراپف، رئیس پلیس مبارزه با مواد مخدر روسیه با اشاره به وضعیت مواد مخدر در این کشور گفت: هیچ محموله مواد مخدر در سه سال اخیر از ایران به روسیه وارد نشده است و ایران، شریک و متحد استراتژیک روسیه در زمینه مبارزه با مواد مخدر به شمار می آید.وی ادامه داد: روسیه سعی دارد تا با افزایش همکاری با ایران که در خط مقدم مبارزه با مواد مخدر قرار دارد، اقدامات خوبی در حوزه مقابله با مواد مخدر انجام شود.رئیس پلیس مبارزه با مواد مخدر روسیه گفت: با وجود افزایش گرایش مردم برخی کشورها به سمت اعتیاد در کل دنیا، تعداد معتادان در روسیه با اقدامات کم اما موثر، در حال کاهش است و این مرهون تلاش وزارت بهداشت، کنترل‌های سخت، تبلیغات ضد مواد مخدر و شیوه صحیح زندگی است.خراپف اظهار داشت: در یک سال اخیر در روسیه 20 تن مواد مخدر کشف شده است و همچنین در  9 ماه سال 2018میلادی نیز 12 تن مواد مخدر در کشور کشف شد که 390 کیلو از آن مربوط به هروئین بود.وی ادامه داد: 70 درصد بازار مواد مخدر روسیه مربوط به گروه کانابیس و پس از آن هروئین است؛ کم شدن مصرف هروئین در بین مصرف‌کنندگان مواد مخدر روسیه به دلیل کم شدن جذابیت آن و کیفیت پایین است.رئیس پلیس مبارزه با مواد مخدر روسیه افزود: 17 هزار سایت مروج و مبلغ مواد مخدر در روسیه بسته و ضربه محکمی به آنان وارد شد، روسیه آمادگی دارد تا با ایران برای مبارزه با این نوع اقدامات موسوم به «اینترنت سیاه» همکاری کند.* بیش از 11 تن انواع مواد مخدر و روان‌گردان کشف شد  معاون مقابله با عرضه و امور بین‌الملل ستاد مبارزه با مواد مخدر از کشف 11 تن انواع مواد مخدر و روان‌گردان در هفته اخیر در کشور خبر داد و گفت: مجموع کشفیات هفته اخیر 11 هزار و 211 کیلوگرم است که نسبت به هفته قبل از آن، حدود 27 درصد کاهش یافته است. وی ادامه داد: کشف محموله هزار و 75 کیلوگرمی هروئین در آذربایجان غربی از مهمترین کشفیات هفته جاری است و بیشترین حجم مواد کشف شده مربوط به تریاک به میزان هفت هزار و 829 کیلوگرم است که 70 درصد مجموع کشفیات را شامل می‌شود. معاون ستاد مبارزه با مواد مخدر در تشریح خبر کشف بیش از هزار کیلوگرم هروئین در آذربایجان غربی گفت: سربازان گمنام امام زمان (عج) با همکاری گمرک مرز بازرگان یک محموله قاچاق مواد مخدر را که قرار بود از مرزهای جمهوری اسلامی ایران به سمت ترکیه حرکت کند، متوقف و مقدار هزار و 75 کیلوگرم هروئین را که به طرز ماهرانه‌ای در کف تریلی جاساز شده بود، کشف و راننده دستگیر شد. هادی‌نژاد اظهار داشت: از مجموع کشفیات هفته اخیر، 665 کیلوگرم حشیش، هزار و 369 کیلوگرم هروئین، هفت کیلوگرم مرفین،‏‏ 18 کیلوگرم شیشه، 139 کیلوگرم مواد پیش‌ساز، هزار و 441 عدد قرص روانگردان و هزار و 321 کیلوگرم سایر مواد کشف و ضبط شده است. وی افزود: این میزان کشفیات در هزار و 300 فقره عملیات صورت گرفته و سرانه کشفیات مواد مخدر در این دوره زمانی، 8.6 کیلوگرم به ازای هر عملیات است. معاون مقابله با عرضه ستاد اضافه کرد: از مجموع 139 لیتر مواد پیش‌ساز کشف شده در این مقطع، مقدار 84 لیتر مربوط به استان تهران و 40 لیتر مربوط به استان آذربایجان غربی و مابقی مربوط به استان البرز است. هادی‌نژاد ادامه داد: از مجموع هزار و 441 عدد قرص‌های روانگردان کشف شده در این مقطع، بیشترین تعداد به ترتیب با 810 عدد مربوط به استان آذربایجان غربی، 420 عدد استان البرز، 111 عدد استان همدان و مابقی مربوط به گیلان، تهران، هرمزگان، گلستان، سیستان و بلوچستان و سمنان است. وی با بیان اینکه بالغ بر 74.7 درصد کشفیات این دوره زمانی مربوط به 6 استان کشور است، افزود: بیشترین حجم کشفیات با 2 هزار و 430 کیلوگرم مربوط به استان سیستان و بلوچستان است که معادل 25 درصد کشفیات کشور را در بر می گیرد و بعد از آن، استان کرمان با 2 هزار و 127 کیلوگرم، استان هرمزگان با هزار و 400 کیلوگرم، استان آذربایجان غربی با هزار و 100 کیلوگرم و استان خراسان جنوبی با 660 کیلوگرم و استان فارس با 658 کیلوگرم به ترتیب در رتبه‌های بعدی قرار دارند. معاون دبیرکل ستاد مبرزه با مواد مخدر اظهار داشت: سهم کشفیات 3 استان اولویت‌دار حوزه مقابله در شرق کشور یعنی سیستان و بلوچستان، کرمان و هرمزگان از کشفیات کل کشور در هفته یاد شده 53.2 درصد است. طی این مدت، 147 دستگاه خودرو، 27 دستگاه موتور سیکلت، 9 قبضه سلاح و 19 دستگاه موبایل توقیف شد. اجتمام *3229* 3063            "}