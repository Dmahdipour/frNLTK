{"onTitr":"","titr":" وزیر انرژی روسیه ادعای نفتی ولیعهد سعودی را رد کرد","describe":" مسکو - ایرنا - وزیر انرژی روسیه در پاسخ به ادعای ولیعهد عربستان سعودی که گفته بود نفت روسیه پس از 19 سال پایان یا به شدت کاهش می یابد، گفت که روسیه تا مدتها مکان نخست بزرگترین تولید کننده نفت جهان را در اختیار خواهد داشت.", "text":"به گزارش روز چهارشنبه ایرنا، «آلکساندر نوواک» در گفت وگو با خبرنگاران در پاسخ به این پرسش که چه دیدگاهی درباره سخنان «محمد بن سلمان» دارید، اظهار داشت: روسیه رهبر جهانی انرژی از جمله نفت تا سالیان زیادی باقی خواهد ماند. وزیر انرژی روسیه همچنین گفت که تولید نفت روسیه در ماه سپتامبر روزانه 11 میلیون و 350 هزار بشکه بوده است.  محمد بن سلمان ولیعهد عربستان سعودی روز شنبه در گفت وگو با خبرگزاری بلومبرگ افزود: رشد سالانه تقاضای نفت تا سال 2030 میلادی، حدود یک تا یک و نیم درصد در بازار جهانی خواهد بود و تولید نفت چین به شدت کاهش یافته و یا به صفر می رسد. به گفته وی، تولید نفت روسیه هم پس از 19 سال به شدت کاهش می یابد و این کشور موقعیت خود به عنوان تولید کننده نفت را از دست می دهد. رسانه های روسی اعلام کرده اند که روسیه در مکان نخست صادرات نفت قرار دارد و روزانه این کشور 11 میلیون و 350 هزار بشکه نفت تولید می کند.اروپام*391*1346*1485            "}