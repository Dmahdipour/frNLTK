{"onTitr":"","titr":" ناوگروه ایران با پیام «دوستی و حسن نیت» در کراچی پهلو گرفت","describe":" بندر کراچی - ایرنا - ناو گروه پنجاه و هفتم نیروی دریایی راهبردی ارتش جمهوری اسلامی ایران متشکل از سه فروند از رزم ناوهای نیروی دریایی، با «پیام دوستی و حسن نیت»، در بندر کراچی پاکستان پهلو گرفت.", "text":"به گزارش روز چهارشنبه خبرنگار اعزامی ایرنا، جمعی از فرماندهان ارشد نیروی دریایی پاکستان، «احمد محمدی» سرکنسول جمهوری اسلامی ایران در کراچی، معاون سرکنسول و جمعی از کارکنان سرکنسولگری ایران در کراچی با حضور در اسکله، به صورت رسمی از ناوگروه ایرانی استقبال کردند.این ناوگروه شامل ناو نیروبر سنگین «بوشهر» حامل یک فروند بالگرد نظامی نیروی دریایی ارتش، ناو پشتیبانی - رزمی «نیزه» و ناو موشک انداز کلاس پیکان «خنجر»است.فرمانده ناوگروه پنجاه و هفتم نیروی دریایی جمهوری اسلامی ایران به کراچی نیز در گفت و گوی اختصاصی با خبرنگار ایرنا اعلام کرد که این ناوگروه حامل پیام «صلح و دوستی» دولت و ملت ایران برای پاکستان بوده و این سفر، رسم و عرفی است که بین نیروی دریایی کشورهای جهان انجام می شود.ناخدا یکم«امیر حسینی ارانی»، هدف اصلی این سفر را نشان دادن «قدرت، صلابت و توانمندی جمهوری اسلامی ایران»عنوان کرد و گفت: این ماموریت ها با عوامل و تدابیر مقام معظم رهبری و انجام رزمایش های مشترک بین دو کشور دوست و برادر ایران و پاکستان انجام می شود.وی اضافه کرد:در این سفر علاوه بر اینکه بر اساس رسم بین الملل، در مسیر تعمیق روابط با کشور همسایه خود گام بر می داریم، در نظر است تا رزمایش مشترک تجسس و نجات نیز در آب های ساحلی پاکستان برگزار شود.ناخدا یکم حسینی ارانی، طول مدت اقامت این ناوگروه در بندر کراچی پاکستان را سه روز خواند و گفت: همچنین به مدت دو روز نیز رزمایش دریایی مشترک انجام می شود.فرمانده ناوگروه پنجاه و هفتم نیروی دریایی جمهوری اسلامی ایران گفت:این رزمایش به منظور تجسس و نجات است که همکاری بین دو نیروی دریایی برادر و دوست را برای کمک رسانی و انجام فعالیت های انساندوستانه در آبهای آزاد برگزار شده و دو طرف، تجربه، تخصص و دانش خود را در این زمینه در اختیار طرف مقابل قرار می دهند.وی با بیان روابط و همکاری های خوب میان ایران و پاکستان، گفت:ناوگروه های دو کشور بطور منظم و بصورت متقابل به بنادر یکدیگر سفر می کنند و ضمن انجام رزمایش های مشترک، به تبادل تجربیات می پردازند.به گزارش ایرنا نوزدهم فروردین ماه سال 96 و در فاصله کمتر از یک ماه پس از حضور ناوگروه نیروی دریایی پاکستان در بندرعباس، یک ناوگروه نیروی دریایی ارتش جمهوری اسلامی ایران با پیام دوستی و حُسن نیت، با ورود به بندر کراچی پاکستان، از سوی گروهی از فرماندهان عالیرتبه نیروی دریایی کشور میزبان به گرمی مورد استقبال قرار گرفت.بیست و نهم آبان ماه 96 نیز، ناوگروه صلح و دوستی پاکستان در منطقه یکم نیروی دریایی ارتش در بندرعباس پهلو گرفت.ششم مهرماه 95 و همزمان با هفته دفاع مقدس، ناوگروه ارتش جمهوری اسلامی ایران متشکل از چهار فروند از رزم ناوهای نیروی دریای ارتش جمهوری اسلامی ایران، با &#39;پیام دوستی و حسن نیت&#39;، در بندر کراچی پاکستان پهلو گرفت.همچنین ناوگروه ارتش پاکستان، 22 اسفندماه 95 برای ابلاغ پیام صلح و دوستی در منطقه یکم نیروی دریایی ارتش جمهوری اسلامی ایران حاضر شد. آساق**6125**1337            "}