{"onTitr":"","titr":" مهمترین گام در حوزه بیمه حقوق شهروندی است","describe":" کرمان - ایرنا - مدیرعامل سازمان بیمه سلامت ایران با بیان اینکه مهمترین گام در حوزه بیمه و سلامت حقوق شهروندی است که جدا از اجتماعی شدن نیست، گفت: با وجودی که اصول متعددی از قانون اساسی به حقوق شهروندی پرداخته اما بزرگترین خلا را در حوزه شاهد هستیم.", "text":"به گزارش ایرنا، طاهر موهبتی روز چهارشنبه در نشست روسای معاونان اجتماعی و مدیران بهداشتی در استان کرمان، اجتماعی شدن نظام سلامت را یکی از حلقه های مفقوده این نظام عنوان کرد و افزود: این حلقه به دو شکل ساختاری و مفهومی است که برای حل شدن به شکل ساختاری با مخالفت هایی رو به رو شده است.وی با بیان اینکه حوزه اجتماعی فرآیندها را تسهیل می کند، بیان کرد: در هر جایی که ردپایی از اجتماع و مردم وجود داشته است، جریان سازی نظام سلامت اجتماعی نیز ادامه پیدا کرده است.مدیرعامل بیمه سلامت کشور با تاکید براینکه مردم اگر حقوق شهروندی را بدانند، مطالبه گر  و بعد از آن نظارت گر می شوند تصریح کرد: در صورتی که نظارت باشد ما باید پاسخگو باشیم که اصولاً  به پاسخگویی متعهد نیستیم و ساز و کار برای آن نداریم.وی با اشاره به اینکه در حوزه بیمه از حق مردم به دسترسی عادلانه صحبت می کنیم اما باور درستی نداریم بیان داشت: ضررها در حوزه شهروندی ضرر مالی اما در حوزه سلامت ضرر جانی است و اگر جان کسی را به مخاطره انداختیم به منزله به مخاطره کشیدن جان بشری است.مدیرعامل بیمه سلامت کشور با بیان اینکه توانمندسازی مردم در حوزه سلامت به این معنا است که در کلان کشور سبک زندگی را باید تغییر داد گفت: این مهم توسط معاونان اجتماعی محقق خواهد شد که باید آن را  باور داشته باشیم.موهبتی با بیان اینکه یکی از معضلات جدی مردم در بخش سلامت تغییر رفتار مردم است که توسط حوزه اجتماعی باید جریان سازی شود تصریح کرد: الکترونیکی کردن خدمات زیرساختار تغییر رفتار است که در حوزه معاونت اجتماعی باید نهادینه سازی شود.3029/9895/ 5054            "}