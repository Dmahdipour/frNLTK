{"onTitr":"","titr":" 30هزار دانش آموز خوزستانی به اردوهای راهیان نوراعزام می شوند","describe":" اهواز-ایرنا- مدیر کل آموزش و پرورش خوزستان گفت: امسال بر اساس سهمیه اعلام شده از سوی وزارت آموزش و پرورش،30 هزار دانش آموز خوزستانی به اردوهای راهیان نور اعزام می شوند.", "text":"محمد تقی زاده روز سه شنبه در گفت و گو با خبرنگار ایرنا بیان کرد: در کل کشور امسال مقرر شده است که 600 هزار دانش آموز از مناطق جنگی دوران دفاع مقدس در قالب کاروان های راهیان نور دیدن کنند.وی گفت: در سال تحصیلی گذشته بیش از 31 هزار نفر از دانش آموزان خوزستان از مناطق دوران دفاع مقدس دیدن کردند.مدیر کل آموزش و پرورش خوزستان ادامه داد: خوزستان هر ساله پذیرای جمع زیادی از دانش آموزان سراسر کشور است.تقی زاده گفت: اردوی راهیان نور با هدف ترویج فرهنگ شهادت و ایثار و آشنایی دانش آموزان با مناطق جنگی هشت سال دفاع مقدس برگزار می شود.وی ادامه داد: اعزام کاروان های دانش آموزی راهیان نور از 21 مهر در خوزستان آغاز می شود.وی بیان کرد: اردوهای راهیان نور در راستای عمل به مفاد سند تحول بنیادین برگزار می شود و برگزاری آنها نقش مهمی در تربیت اعتقادی، عبادی و اخلاقی دانش آموزان دارد.تقی زاده گفت: اردوی های دانش آموزی راهیان نور در 9 مرحله به مناطق عملیاتی دوران دفاع مقدس در غرب، شمال غرب و جنوب کشور اعزام می شوند.7158/ 6037            "}