{"onTitr":"","titr":" گزارشات حسابرسی سال 96 شهرداری همدان بررسی می شود","describe":" همدان-ایرنا- رئیس کمیه حسابرسی شورای اسلامی شهر همدان گفت: جلسات بررسی گزارشات حسابرسی سال 96 شهرداری همدان به منظور ارائه گزارشات شفاف و واقعی آغاز شده است.", "text":"به گزارش روز دوشنبه روابط عمومی شورای اسلامی شهر همدان، حسین قراباغی در نشست بررسی گزارشات حسابرسی سال 96 شهرداری همدان، افزود: جلسات حسابرسی طبق بند 30 تشکیلات وظایف شورای اسلامی شهر در خصوص نظارت بر عملکرد شهرداری ها، انتخاب حسابرس و اعلام نواقص به شهرداری برگزار می شود.وی اضافه کرد: حسابرسی شهرداری همدان در مقایسه با بسیاری از شهرهای کشور پیشرو است و نگرانی در این حوزه نداریم اما اهمیت موضوع بیش از پیش است و باید با دقت انجام شود.قراباغی با بیان اینکه در انتخاب حسابرسان کیفیت کار را ملاک قرار می دهیم، تاکید کرد: هدف از تشکیل جلسات حسابرسی، اصلاح و بهبود فرآیندها است تا حسابرسان در چهارچوب قانون حرکت کنند.وی با بیان اینکه انتخاب حسابرس، نوع حسابرسی در شهرداری همدان و کیفیت انجام این کار طی پنج سال گذشته رو به بهبودی بوده است، اضافه کرد: حسابرسی شهرداری، حافظ منافع مردم است و ما به عنوان نماینده مردم در پارلمان محلی به دنبال شفاف سازی پرونده مالی مدیریت شهری هستیم.قراباغی با اعلام اینکه جلسات بررسی گزارشات حسابرسی سال 96 شهرداری هفته جاری در شورا به صورت پیوسته و مستمر در نوبت بعدازظهر برگزار می شود، اظهار داشت: برگزاری این جلسات به ترتیب برای سازمان ها و مناطق زیرمجموعه شهرداری انجام می شود.رئیس کمیه حسابرسی شورای اسلامی شهر همدان با بیان اینکه ارتقاء سطح عملکردی حسابرسی و کارآمد بودن گزارشات حسابرسی از وظایف ذاتی شورای اسلامی شهر است، افزود: هدف ما ارائه گزارشات شفاف و واقعی است که در این راستا انتظار داریم حسابرسان علاوه بر کارهای حسابرسی، مشاوره هایی نیز برای بهبود وضعیت ارائه دهند.7523/2090            "}