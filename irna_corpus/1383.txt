{"onTitr":"","titr":" انسجام «امید» مصادره به مطلوب نمی شود","describe":" تهران- ایرنا- حضور 271 نماینده مجلس با آرای مخالف، موافق و ممتنع برای بررسی CFT که بیش از همه با هماهنگی نمایندگان فراکسیون امید محقق شد؛ به خودی خود پاتکی بود که نقشه طراحان آبستراکسیون را برهم زد و نمی توان آن را مصادره به شخص یا رای کرد.", "text":"به گزارش خبرنگار سیاسی ایرنا، مجلس شورای اسلامی با پیوستن ایران به کنوانسیون مبارزه با تامین مالی تروریسم موافقت کرد؛  نمایندگان با وجود همه مخالف گویی ها و هجمه ها درباره این لایحه، منافع ملی را با توجه به اقتضائات و ضرورت های کنونی کشور در اولویت قرار دادند و با غلبه آرای موافق CFT تصویب شد.مخالفت ها با آخرین لایحه FATF از ماه ها قبل و به شیوه های گوناگون اعم از رسانه ها، تریبون های سیاسی- مذهبی همچون نماز جمعه، برگزاری تجمعات اعتراضی و به ویژه سخنرانی ها و موضع گیری ها متناقض برخی نمایندگان مجلس شورای اسلامی نسبت به پذیرش استانداردهای مورد تاکید گروه ویژه اقدام مالی آغاز شده است و هنوز نیز ادامه دارد.در جلسه روز چهارشنبه (یازدهم مهرماه) مجلس شورای اسلامی مقرر شد که صبح یکشنبه (پانزدهم مهرماه) بررسی لایحه CFT در دستور کار مجلس قرار گیرد؛ در خبرهای غیررسمی و شبکه های اجتماعی گمانه هایی درباره احتمال ایجاد آبستراکسیون (عدم حضور عمدیِ گروهی از نمایندگان مجلس در هنگام رأی‌گیری، به ‌قصد از اکثریت انداختن مجلس و جلوگیری از تصویب یک لایحه یا طرح) از سوی نمایندگان جریان مخالف با الحاق ایران به کنوانسیون های بین المللی و رعایت استانداردهای گروه ویژه اقدام مالی مطرح شده بود؛ حربه ای که با درایت و فرصت شناسی و حضور منسجم اعضای فراکسیون امید و نمایندگان مستقل مجلس ناکام ماند.انسجام حضور نمایندگان موافق CFT در روز یکشنبه به گونه ای بود که برخی نمایندگان مخالف نیز آن را بی سابقه توصیف کرده اند؛ در همین زمینه محمد مهدی زاهدی نماینده مردم کرمان و عضو فراکسیون نمایندگان ولایی مجلس گفت: «حضور 271 نماینده در مجلس بسیار بی سابقه بود، حتی در جلسه وزرا هم این تعداد نماینده حاضر نبودند. چون احتمال می دادند دوستان ولایت مجلس را از اکثریت بیندازند، برای همین برنامه ریزی کرده بوده اند هر طور شده اف ای تی اف تصویب شود.»حضور هماهنگ و منسجم نمایندگان باعث شد، مخالفت ها با لایحه الحاق ایران به کنوانسیون بین المللی مبارزه با تامین مالی تروریسم نه فقط آرای نمایندگان بر تصویب این لایحه موافق شود بلکه اجماعی که نمایندگان مخالف با همکاری ایران با FATF– که لازمه آن رعایت 41 استاندارد ارائه شده از سوی این گروه برای خروج جمهوری اسلامی از فهرست سیاه است- از قبل مدعی آن بودند و به واسطه آن برای ایجاد آبستراکسیون پافشاری می کردند، شکل نگیرد، در این میان اما برخی دیدگاه ها و نظارت درباره مصادره به مطلوب این انسجام و هماهنگی به اسم یکی از اعضای فراکسیون امید حکایت دارد؛ دیدگاهی که با فرض محال بودن آن، طرح آن نیز ممکن است انسجام و همبستگی موجود در این فراکسیون را تحت الشعاع قرار دهد.حضور 271 نماینده اعم از مخالف و موافق و دارای رای ممتنع در تصویب یا عدم تصویب یک لایحه یا طرح، با توجه به اظهارات برخی نمایندگان و همچنین مروری بر آرای ماخوذه در مصوبات مجلس، پررنگ و منسجم است و نمی توان به صرف اینکه فلان رسانه یا جریان مخالف از یک شخص یا احوالات او برای توجیه مواضع خود درباره یک موضوع یا مساله نام می برد، آن را نادیده گرفت و از آن مصادره به شخص یا رای کرد.لایحه الحاق ایران به کنوانسیون بین المللی مبارزه با تامین مالی تروریسم در مجلس با 143 رای موافق، 120 رای مخالف و 5 رای ممتنع از مجموع آرای 271 نماینده حاضر در مجلس به تصویب رسید؛ حضور 271 نماینده با هماهنگی و همبستگی نمایندگان فراکسیون امید مجلس  نه فقط حضور شخص یا اشخاصی خاص، به خودی خود آبستراکسیون را نقش بر آب کرد.سیام**3050**1834            "}