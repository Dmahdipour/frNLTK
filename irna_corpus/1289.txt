{"onTitr":"","titr":" تهدید طالبان و ابهام در برگزاری انتخابات افغانستان","describe":" کابل - ایرنا - گروه طالبان همواره تاکید دارد که اهداف خود را از میان نظامیان خارجی و نیروهای دولتی انتخاب می کند و نمی خواهد به غیر نظامیان آسیب بزند و مدعی حمایت از منافع ملت است اما بتازگی ضمن تحریم انتخابات مجلس در اطلاعیه ای از حمله به مراکز رای گیری سخن گفته است.", "text":"به گزارش ایرنا، قرار است روز شنبه 28 مهرماه جاری در 33 استان از مجموع 34 استان افغانستان ، سومین دوره انتخابات مجلس از بعد سقوط حکومت طالبان در سال 2001 میلادی برگزاری شود و مردم با مراجعه به 21 هزار صندوق رای در قالب پنج هزار و 100 حوزه انتخابیه ، 249 تن را از میان دو هزار و 565 نامزد برای فرستادن به مجلس برگزینند.گروه طالبان در افغانستان که یکی از طرف های اصلی جنگ 17 ساله این کشور بر شمرده می شود، متهم اصلی وارد کردن تلفات به غیر نظامیان است و سازمان ملل متحد در هر گزارش شش ماهه و سالانه خود این گروه را مسئول بیشترین بخش تلفات غیر نظامیان اعلام می کند و جاسازی بمب ها در کنار جاده ای عمومی را مهمترین عامل این تلفات می خواند.اما طالبان همواره از پذیرفتن این مسئولیت شانه خالی می کند و مدعی است که به غیر نظامیان حمله نمی کند بلکه این غیر نظامیان هستند که ناخواسته در حلقه میدان حملات این گروه قرار می گیرند والا رهبران طالبان همواره تأکید دارند نیروها به مناطقی حمله نکنند که در آن امکان آسیب دیدن غیر نظامیان هست.ولی با انتشار هشدار تازه و تهدید آمیز طالبان به طور مستقیم جان غیر نظامیان هدف قرار گرفته است، امروز سه شنبه رسانه های افغانستان اطلاعیه ای را به نقل از گروه طالبان منتشر کردند که آنها حوزه های انتخابیه را در روز رای گیری  هدف حمله قرارخواهند داد.حمله به مراکز رای گیری بدون تردید حمله مستقیم به مردم است زیرا در این اماکن در روز انتخابات اگر چه به طور قطع یک یا چند نیروی انتظامی پلیس برای حفاظت حضور خواهند داشت اما بدون تردید اصل تجمع متعلق به رای دهندگان است که همگی غیر نظامی هستند .این که طالبان حمله به این مراکز و محلات را چگونه توجیه می کند جای خود دارد اما جلوگیری از برگزاری انتخابات و تحریم و تهدید مردم که در آن شرکت نکنند ، چه سودی برای طالبان در پی خواهد داشت.گروه طالبان در اطلاعیه خود انتخابات مجلس افغانستان را یک طرح آمریکایی خوانده و از مردم خواسته است که آن را تحریم کنند اما نکته این است که بر فرض آن که طالبان موفق شود، روند انتخابات را متوقف کند و از حضور همین چند نماینده احتمالی مردم که با آرای مستقیم آنها انتخاب می شوند، جلوگیری کند ، امکان آیا تداوم فعالیت نمایندگان قبلی یا انتصاب نمایندگان جدید از سوی قدرت های فرا قانونی در مجلس سودی برای بهبود وضعیت افغانستان دارد و زمینه ساز امکان خروج این کشور از سلطه آمریکا است.این گروه در گذشته اعلام کرده بود که مانع فرآیندهایی در افغانستان نخواهد شد که برای توسعه و پیشرفت این کشور مفید باشد که نمونه بارز آن داستان طرح خط لوله انتقال گاز ترکمنستان به هندوستان از مسیر افغانستان و پاکستان معروف به «تاپی» بود. اما اطلاعیه اخیر را می توان یک نمونه تعارض آشکار بین شعار و عمل در مسیر اعمال خواست مردم در روند انتخاب نمایندگانشان دانست . جدا از این بحث بتازگی افرادی گروه طالبان جاده غزنی - پکتیا را با تراکتور تخریب کرده اند و امروز نیز گزارش رسید که بخشی از جاده جوزجان- فاریاب هم توسط همین گروه تخریب شده است  که همه این تحرکات تخریبی مخالف ادعای قبلی گروه طالبان است و همه می دانند تخریب زیر ساخت های یک کشور مانند جاده ها، زیان مستقیم برای مردم دارد چرا که این راه ها همگی با اعتبار مردم ساخته می شوند.«سید حفیظ الله هاشمی» یکی از اعضای کمیسیون مستقل انتخابات افغانستان در واکنش به این تهدید طالبان گفت که وزارت کشور و دفاع افغانستان به کمیسیون اطمینان داده اند که با آمادگی 54 هزار نیرو ، به شکل کامل تلاش خواهند کرد امنیت روز رای گیری را تأمین خواهند کرد و به طالبان اجازه نخواهند داد مانعی در این روند ایجاد کنند.علاوه بر آن نظامیان خارجی در افغانستان که به نام «حمایت قاطع» شناخته می شوند نیز پیش از این گفته بودند که در تأمین امنیت انتخابات مجلس افغانستان سهمی خواهند داشت.البته همه می دانیم که خراب کردن به مراتب آسانتر از ساختن است و در روز انتخابات انداختن چند نارنجک یا بستن مردم به گلوله یا انفجار بمب های جاسازی شده و حتی اعزام چند عامل انتحاری کار سختی نیست و اگر هزاران پلیس بیشتر از این 54 هزار مامور هم باشند شاید بتوان نمونه ای از این تهدیدها را عملی کرد اما باید دید طالبان تا کجا تضاد میان شعارو عمل خود را جلو می برد.کمیسیون انتخابات افغانستان گفته است که برای انتخابات پیش رو هشت میلیون و 800 واجد شرایط ثبت نام کرده اند و برای تأمین شفافیت آن علاوه بر راهکارهای دیگر فنی از ثبت بیومتریک نیز استفاده خواهد شد.تاکنون شش تن از نامزدان انتخابات مجلس افغانستان در استان های ننگرهار، کابل، قندهار و پروان کشته شده اند و تنها مسئولیت یکی از این حملات را در ننگرهار گروه تروریستی داعش برعهده گرفت اما عاملان حمله به دیگر نامزدان نا شناخته باقی مانده است.انتخابات مجلس افغانستان مهمترین رویداد سیاسی سال 1397 این کشور محسوب می شود و برگزاری هر انتخاباتی هر چند با کاستی ها و نواقص اجرایی ، برای تبلور اراده مردم درساختار قدرت بهتر از برگزار نشدن انتخابات است.آساق*291*1104**1663**            "}