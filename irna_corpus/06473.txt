{"onTitr":"","titr":" بحران آفرینی هنر آمریکا","describe":" تهران - ایرنا - رجب طیب اردوغان رئیس جمهوری ترکیه به تازگی اعلام کرد که آمریکا در ادامه حمایت های گسترده تسلیحاتی از گروه های تروریستی در سوریه 19 هزار کامیون سلاح و مهمات به آنان تحویل داده است.", "text":"به گزارش بامداد یکشنبه ایرنا، اردوغان که هفته گذشته در مجمع جهانی رادیو و تلویزیون ترکیه در استانبول سخن می گفت، افزود: زمانی که انسانی کشته می شود، سلاح استفاده شده برای آن اهمیتی ندارد، سلاح شیمیایی یا سلاح متعارف، فرقی نمی کند.دیده‌ بان حقوق بشر سوریه نیز که به طور معمول اخباری از طرف مقابل دولت سوریه در بحران اخیر منتشر می کند، به تازگی در گزارشی اعلام کرد که یک کاروان نظامی ائتلاف بین المللی به سرکردگی آمریکا شامل 6 خودرو و 4 کامیون حامل موشک و مواد تدارکاتی وارد مناطق تماس کردهای سوریه با گروه تروریستی داعش در جنوب شرق دیرالزور شده است.امریکا از سال 1395 به دنبال ادامه بحران در سوریه و ناامیدی از به نتیجه رسیدن طرح ها و نقشه های آنان برای ساقط کردن حکومت قانونی سوریه با هدف کمک های همه جانبه به تروریست ها، ضمن ایجاد 10 پایگاه به صورت مخفی در شرق سوریه وارد این مناطق شد و با اشغال آنها اقدام به ایجاد پایگاه های مختلف زمینی و هوایی در سوریه کرد و در سال 1396 به دنبال برخی تهدیدها، وزارت دفاع امریکا برای برخورد با کسانی که به این پایگاه ها نزدیک شوند، وجود این پایگاه ها به صورت رسمی رسانه ای شد.در ادامه افزایش حضور امریکا در سوریه این پایگاه ها که مهم ترین آنها التنف بود، ابتدا به 14و در ادامه به 19 پایگاه افزایش یافت.اکنون با اعلام ارسال 19 هزار کامیون سلاح و مهمات به تروریست های مستقر در سوریه از سوی امریکا باید گفت که همه این موارد برای آنان نیست و با توجه به حضور 2 هزار نیروی امریکایی در مناطق شرقی سوریه از نزدیک مرز این کشور با اردن تا نزدیک مرز سوریه با ترکیه بخش هایی از کمک های مزبور برای نیروهای امریکایی نیز بوده است که از طریق مرز مشترک عراق با سوریه این کمک ها وارد این کشور شده است.ولادیمیر کوزین کارشناس روس از مرکز دولتی مطالعات نظامی و سیاسی مسکو پیشتر با اعلام فعالیت 19پایگاه آمریکایی در سوریه برای آموزش افراد و گروه های تروریستی افزود، این پایگاه ها از طریق 22 پایگاه دیگر آمریکا در خارج از سوریه تامین سلاح و سایر مایحتاج می شود.  به گفته وی، آمریکایی ها از بیرون سوریه سلاح، مهمات، سوخت، مواد غذایی و سایر مایحتاج آموزش تروریست ها را به داخل این کشور می آورند و میان پایگاه ها توزیع می کنند و بدون کسب موافقت دولت سوریه و برخلاف توافق های انجام شده، آسمان این منطقه را به قطر 50 کیلومتر منطقه بسته پروازی کرده اند تا فعالیت هایشان در این پایگاه پوشیده بماند.به طور کلی باید گفت که هدف از حضور امریکا در این مناطق، حمایت های لازم نظامی، اطلاعاتی، سیاسی و تسلیحاتی از گروه های تروریستی، نیروهای دمکراتیک کرد (قسد) و ایجاد جا پایی برای مدیریت بحران در سوریه برای بلندمدت و تاثیرگذاری بر روند آن از طریق همین حضور است.اکنون امریکا همزمان با حضور خود در شرق سوریه با همه نیروهای معارض، تروریست ها و مخالفان دولت این کشور همکاری داشته و این همکاری با توجه به نیازهای آنان در مقاطع مختلف متفاوت است و حتی در مواقع مورد نیاز با حمایت های هوایی علیه نیروهای نظامی سوریه به کمک تروریست های در محاصره شتافته و آنان را از میدان درگیری خارج کرده است.امریکا از یک سو از نیروهای دمکراتیک سوریه برای آزادی برخی مناطق اشغالی از سوی تروریست ها حمایت می کند و از سوی دیگر به تروریست های داعشی مستقر در این منطقه آموزش های لازم را برای ادامه فعالیت های آنان در بخش های اشغالی سوریه می دهد که این موضوع برای هر دو طرف با توجه به درگیری های موجود بین آنان ثابت شده است.روز اول مهر ماه 1397 یکی از پایگاه های امریکایی در شرق فرات و در نزدیک شهرک هجین با خمپاره از سوی تروریست های داعش مورد حمله قرار گرفت که این اقدام نشان از وجود اختلاف بین آنان و نیروهای امریکایی و نزدیک شدن این نیروها به نیروهای دمکراتیک کرد سوریه داشت.نیروهای دمکراتیک سوریه از 10 سپتامبر ( 19 شهریور) برای آزادی آخرین مقر گروه تروریستی داعش در شرق رود فرات عملیات خود را آغاز کردند که این اقدام تاکنون سبب کشته و یا زخمی شدن تعدادی از تروریست ها داعش شده است.این نیروها تحت حمایت آمریکا از ماه سپتامبر عملیات خود را با عنوان 'طرد تروریسم ' برای بازپس گیری مناطق باقیمانده در دست تروریست های داعش متفرق در حومه دیرالزور در جنوب شرقی سوریه و در مساحتی به میزان 350 کیلومتر آغاز کردند که در جریان آن تاکنون شماری از عناصر داعش کشته و یا زخمی شده اند.نیروهای دمکراتیک سوریه (قسد) ائتلافی از نیروهای سیاسی و نظامی با اکثریت کرد و عرب است که در سال 2015 میلادی با حمایت آمریکا و با هدف «مبارزه با تروریسم» تاسیس شد.اکنون برای همگان روشن شده است که حضور نیروهای امریکایی در شرق سوریه که به بهانه مبارزه با تروریسم و ایجاد ائتلافی در همین راستا بود با هدف رسیدن آنان به اهداف سیاسی مورد نظر خود صورت می گیرد و این نیروها همیشه به یک طرف وفادار نبوده و در صورت نیاز این وفاداری تغییر خواهد کرد و مهم ترین محور برای ادامه حمایت، میزان نیاز به آنان در تحولات منطقه است.کشورهای منطقه نظیر ترکیه، عراق و سوریه نیز به خوبی به این سیاست های امریکا واقف هستند و همواره در موضع گیری های خود به گونه ای به آن اشاره داشته و خواستار خروج امریکا از شرق سوریه هستند.حمایت امریکایی ها از نیروهای دمکراتیک کرد سوریه به دنبال آغاز مذاکرات آنان با دولت مرکزی این کشور و رسیدن به برخی توافق ها موجب شد تا آنان بار دیگر به میز مذاکره با دولت مرکزی باز نگردند و همین موضوع نگرانی هایی را برای مقام های سوری ایجاد کرد.ولید المعلم وزیر خارجه سوریه در مصاحبه با شبکه خبری روسیا الیوم که 10 مهر ماه منتشر شد، در پاسخ به سؤالی در خصوص پایگاه «التنف» امریکا در جنوب شرقی سوریه  گفت که آمریکا این پایگاه را محلی برای تجهیز داعش و گسیل دادن آنها برای نبرد با ارتش سوریه و طولانی کردن بحران سوریه قرار داده است.وی درباره کردهای سوریه و مذاکرات دولت این کشور با آنها نیز گفت: مناطق کردنشین سوریه به دنبال جدایی نیستند؛ آن‌ها به دنبال حقوقی هستند که این موضوع از طریق گفت‌و‌گو آنها با دولت مرکزی قابل حل و فصل است.وزیر خارجه سوریه ادامه داد، اما خطر اصلی در این منطقه اقدامات آمریکا است چرا که بدون اجازه وارد سوریه شده و مسئله را پیچیده و کردها را تحریک می‌کند و در مناطق آنها پایگاه های نظامی ایجاد کرده و آنها را مسلح می کند اما حکومت سوریه از هیچ منطقه ای از کشور چشم ‌پوشی نمی‌کند. اگر کردها به سوی رویکرد آمریکا متمایل شوند و مساله جدایی مطرح شود، آنوقت گزینه ای را که هیچ گاه نمی خواهیم به آن برسیم یعنی گزینه نظامی را اتخاذ می کنیم.المعلم تاکید کرد که کردها باید از تجربه قرن گذشته درس بگیرند که قدرت های جهانی همیشه از آنها سو استفاده و در نهایت آنها را رها کرده اند اما دولت سوریه این رویکرد را نسبت به آنها ندارد.وزیر خارجه سوریه پیش از آن نیز در هفتاد و سومین مجمع عمومی سازمان ملل متحد در خصوص مذاکره دولت این کشور با کردها گفت که این گفت‌و‌گوها به خوبی شروع اما با دخالت آمریکا قطع شد. آمریکا هنگامی که گفت‌و‌گوها شروع شد اقدام به ارسال حجم سنگینی از سلاح به کردهای سوریه کرد و نیروهای کرد با ارتش سوریه در مناطق تحت کنترل آنها در شرق فرات درگیر شدند و این موجب قطع گفت‌و‌گو ها شد.علاوه بر ناخرسندی سوریه، ترکیه نیز از تحولات در مناطق جنوبی خود و هم مرز با استان های کردنشین سوریه نگران است و بشدت اوضاع در این منطقه را زیر نظر دارد.ترکیه به خوبی واقف است که با توجه به اختلافاتی که با امریکا دارد و در روزهای اخیر شدت بیشتری نیز گرفته است در صورتی که امریکا بتواند جای پایی را در این منطقه با حمایت از کردهای سوری برای خود باز کند از این پس همواره باید با نگرانی به این بخش نظر داشته باشد و به دنبال بروز هر مشکلی امریکا می تواند از طریق کردهای مستقر در این منطقه آنان را تحت فشار قرار دهد.اگر اکنون رییس جمهوری ترکیه نسبت به این تحولات و انتقال 19 هزار کامیون سلاح و مهمات از سوی امریکا به این بخش ابراز نگرانی می کند ، از این بابت نیست که بخواهد نسبت به سوریه دلسوزی کند بلکه از این نگاه است که مسوولان آنکارا به خوبی می دانند که در پس این تحولات و تقویت نظامی و تسلیحاتی کردهای سوریه باید از این پس در انتظار اقدامات و تحرکاتی علیه خود از سوی این منطقه باشد.در همین ارتباط لازم به ذکر است که ترکیه از اسفند ماه 1389 با حمایت های همه جانبه از تروریست ها و واگذاری پادگان و پشتیبانی نظامی و لجستیک از تروریست ها خود آنان را به میدان های درگیری در سوریه گسیل می کرد ولی اکنون احساس می کند که کنترل این بحران از دست آنکارا خارج شده است و با ورود بازیگران دیگر به صحنه سوریه و تلاش آنان برای رسیدن به برخی سیاست های خود از این پس نمی تواند ابتکار عمل در ارتباط با بحران سوریه را در کنار برخی کشورهای عربی و غربی آن در اختیار داشته باشد و همین تحولات می تواند علیه امنیت و ثبات این کشور به خاطر وجود برخی گروه های مخالف دولت ترکیه تمام شود.در زمان آغاز بحران در سوریه خود ترکیه به همراه امریکا در زمینه تسلیح و آموزش تروریست ها به خاطر تازه کار بودن آنان برای ورود به صحنه درگیری ها در سوریه همکاری داشتند و آنکارا تا آن زمان هیچ گاه نسبت به این تجهیز و تسلیح تروریست ها و واگذاری برخی سلاح های پیشرفته به آنان برای هدف قرار دادن جنگنده های سوری ناراحت و عصبانی نبود ولی اکنون که احساس می کند در تقابل با امریکا قرار گرفته است، ضمن اعلام کمک 19 هزار کامیونی امریکا به تروریست ها از بی ثبات شدن امنیت و بی ثباتی خود در صورت بروز هرگونه اختلاف با امریکا در آینده نگران است.برای پی بردن به این میزان سلاح و مهمات لازم است بدانیم که بر اساس نظر کارشناسان 19 هزار کامیون معادل چهار کشتی کانتینربر بزرگ است .از سوی دیگر عراق نیز به عنوان یکی از کشورهای همسایه سوریه و در نزدیک پایگاه های امریکایی در شرق این کشور همواره نسبت به برخی تحولات در این منطقه و حتی هدف قرار گرفتن برخی پایگاه های نیروهای خود مستقر در مرز مشترک با سوریه نگران است و برخی مواقع نیز نیروهای امریکایی ضمن بمباران مواضع نیروهای ارتش و مردمی عراقی، به گونه ای از تروریست های مقابل آنان حمایت کرده اند و همین موضوع برای کل منطقه اکنون به عنوان خطر تبدیل شده است.البته چنین سابقه ای برای امریکا در جریان بحران در افغانستان و نزدیک شدن به پایان آن در سال های قبل مسبوق به سابقه است و در آنجا نیز امریکا اقدامات مشابه امروز در شرق سوریه را در هلمند  و قندهار انجام داد تا در آینده نیز بتواند از آن برای اهداف و سیاست های مورد نظر خود در افغانستان استفاده کند.نتیجه این که امریکا با سوء استفاده از وضعیت موجود در منطقه و برای ایجاد جای پایی برای خود به دنبال بروز هر بحران و رویدادی تلاش دارد تا از آن در راستای سیاست های خود و تقویت نفوذ و جایگاه خود استفاده کند و همین موضوع نیز باعث می شود تا در صورت حل بحران اشغال ادلب از سوی تروریست ها در سوریه، شرق سوریه نیز به عنوان یکی از معضلات آینده این کشور مطرح شود و دولت این کشور را با برخی مشکلات مواجه کند و اکنون می توان به اشاره وزیر خارجه سوریه در ارتباط با تجربه نیم قرن گذشته برای گوشزد کردن تحولات منطقه بیشتر پی برد.گزارش از : داود پورصحت شبد*1436**1455**9122            "}