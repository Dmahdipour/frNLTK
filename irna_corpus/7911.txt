{"onTitr":" امام جمعه مشگین شهر:    ","titr":" رزمایش بسیجیان شعور و غیرت جوانان را به دنیا نشان داد","describe":" اردبیل - ایرنا - امام جمعه مشگین شهر گفت: رزمایش اقتدار عاشورایی (سپاهیان محمد رسول الله) بسیجیان شور ، شعور ، غیرت دینی و غرور ملی جوانان این مرز و بوم را به رخ جهانیان کشید.", "text":"به گزارش ایرنا ، حجت الاسلام رضا باوقار در خطبه های نماز جمعه مشگین شهر با اشاره به رزمایش  700 هزار نفری بسیجیان در سراسر کشور بویژه حضور حماسی و پرشور بسیجیان استان در سالن ورزشی رضازاده اردبیل افزود: در این رزمایش عشق به انقلاب ، نظام و ولایت در چهره تک تک بسیحیان موج می زد.وی بیان کرد: دیروز دنیا شاهد رویشی بود که مقام معظم رهبری در اجتماع یکصد هزار نفری بسیجیان در ورزشگاه آزادی تهران بدان اشاره فرمودند.  باوقار در بخش دیگری از سخنان خود با گرامیداشت هفته نیروی انتظامی از تلاش شبانه روزی این نیرو در راستای برقراری نظم و امنیت در جامعه و مقابله با انواع ناهنجاری های اجتماعی قدردانی کرد.خطیب جمعه مشگین شهر همچنین با قدردانی از تلاش قوه قضاییه و بانک مرکزی در پایین آوردن قیمت ارز و ثبات نسبی بازار خواستار برخورد قاطع قوه قضاییه با مفسدان اقتصادی و نقش آفرینی دولت در بهبود وضع معیشتی مردم شد.امام جمعه مشگین شهر در ادامه از نیروی هوا فضای سپاه به جهت پرتاب موفقیت آمیز موشک به مقر تروریست های حادثه 31شهریور اهواز و انتقام شهدای این حادثه قدردانی کرد.حجت الاسلام با وقار با تبیین عوامل زمینه ساز حادثه کربلا ، غفلت از یاد خدا، داشتن ایمان سست و ناپایدار ، دنیاگرایی ، بی تفاوتی مردم  در برابر منکرات و بی بصیرتی خواص را از جمله علل شکل گیری حادثه کربلا بیان کرد.وی اظهار داشت: قیام عاشورا خیزشی بصیرت مدارانه بود و این قیام موجب برافراشته شدن بیرق بصیرت و علم پیکار با فتنه و ظلم در جهان شد و انقلاب اسلامی ایران ادامه نهضت خونین کربلا است. مشگین شهر در شمال اردبیل واقع است.7117/6016            "}