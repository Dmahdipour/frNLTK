{"onTitr":"","titr":" 1.6 میلیارد ریال صدقه در ماکو جمع آوری شد","describe":" ارومیه- ایرنا- مدیر کمیته امداد امام خمینی (ره) ماکو گفت: در نیمه نخست امسال، یک میلیارد و 620 میلیون ریال صدقه در این شهرستان جمع آوری شد که نسبت به مشابه سال قبل پنج درصد افزایش دارد.", "text":"محمد محمدنژاد روز شنبه در گفت و گو با خبرنگار ایرنا افزود: این میزان صدقه از 6 هزار و 892 صندوق بزرگ و کوچک جمع آوری و برای اجرای طرح های عمرانی، فرهنگی، تامین جهیزیه، کمک هزینه درمان، اشتغال و کمک های موردی مددجویان تحت پوشش این نهاد هزینه شده است. وی بیان کرد: یکی از مهمترین برنامه های کمیته امداد امام خمینی (ره)، توسعه استفاده از صندوق های الکترونیکی در راستای کمک به افراد نیازمند با استفاده از کارت های بانکی است. مدیر کمیته امداد امام خمینی (ره) ماکو ادامه داد: این صندوق ها که بیشتر در ادارات و نهادهای دولتی و غیردولتی نصب می شود، به شماره حساب این نهاد وصل بوده و به طور مستقیم در اختیار این نهاد حمایتی قرار می گیرد.به گزارش ایرنا، کمیته امداد امام خمینی (ره) از اسفندماه سال 1357 فعالیت خود را با فرمان امام راحل برای رسیدگی به وضعیت محرومان و کمک به آنها از طریق دریافت کمک های مردمی آغاز کرد و 39 سال از فعالیت این نهاد می گذرد.در سال های نخست، وظیفه این نهاد تنها کمک مادی به مددجویان و متقاضیان بود ولی در سال های اخیر، وظایف دیگری نیز به این نهاد محول شده که ارائه کمک های مشاوره ای بخشی از این وظایف است.کل خانوار تحت پوشش کمیته امداد امام خمینی (ره) ماکو یکهزار و 804 خانوار با سه هزار و 550 نفر جمعیت است که نسبت به جمعیت شهرستان از لحاظ خانوار 7.2 درصد و 3.7 از نظر جمعیتی تحت پوشش کمیته امداد ماکو است و از تمامی خدمات بهره مند هستند.این شهرستان مرزی در شمال آذربایجان غربی و در مجاورت مرزهای ایران با ترکیه قرار دارد.7132/2093            "}