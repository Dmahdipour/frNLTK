{"onTitr":"","titr":" 9 بازیکن به اردوی تیم ملی فوتبال اضافه شدند","describe":" تهران - ایرنا - 9 بازیکن به اردوی آماده سازی تیم ملی فوتبال ایران اضافه شدند، این در حالی است که 10 لژیونر همچنان غایب هستند.", "text":"به گزارش خبرنگار ایرنا، ملی پوشان فوتبال ایران در حالی از ساعت 16 امروز (دوشنبه)  تمرینات خود را روی زمین چمن پژوهشگاه نفت آغاز کردند که روزبه چشمی، پژمان منتظری، اشکان دژاگه،  علیرضا جهانبخش، امید ابراهیمی، حسین حسینی، آرمین سهرابیان، وریاغفوری و محمد رضا خانزاده امروز به تمرینات اضافه شدند. پیش از این احمدنوراللهی، علیرضا بیرانوند، مهدی ترابی، رشید مظاهری، مسعود شجاعی، احسان حاج صفی، مهدی طارمی، علی قلی زاده و کریم انصاری فر در تمرینات حاضر بودند. این در حالی است که رامین رضائیان به رغم اینکه به اردوی جدید تیم ملی دعوت نشده است، در کنار سایر اعضای تیم ملی به تمرین پرداخت.صادق محرمی، میلاد محمدی، امیر عابدزاده، سعید عزت اللهی، سامان قدوس، مجید حسینی، وحید امیری، علی کریمی، مرتضی پور علی گنجی و سردار آزمون که در لیگ های اروپایی حضور دارند، فعلا در تمرینات غایب هستند.بازیکنان ملی پوش استقلال به همراه امید ابراهیمی بازیکن تیم الاهلی قطر به صورت اختصاصی زیر نظر «سباستین مندس» مربی بدنساز تیم ملی تمرین کردند.سایر ملی پوشان نیز با نظارت «میک مک درمورت» و «دیوگو جیاچینو» دیگر مربیان بدنساز تیم ملی و «مارکار آقاجانیان» و «اوسیانو کروز» حرکات کششی، نرمشی و عبور از موانع را در دستور کار قرار دادند.کی روش سرمربی تیم ملی به رغم حضور در محل تمرین به مدت 30 دقیقه در محل اتاقک تعبیه شده کنار زمین مستقر شد و سپس تلاش شاگردانش را از نزدیک به تماشا نشست.آقا وسط، انجام حرکات کششی و نرمشی، دویدن دور زمین، عبور از موانع، کار با توپ و عبور از آدمک ها و انجام حرکات تاکتیکی محور برنامه های امروز تیم ملی بود.همچنین بیرانوند، مظاهری و حسینی دروازه بان های تیم زیر نظر «الکساندر لوپز» مربی دروازه بان ها تمرین کردند.پس از گذشت 50 دقیقه از زمان تمرین و هنگامی که ملی‌پوشان مشغول انجام  فوتبال درون تیمی بودند، پژمان منتظری، امید ابراهیمی، محمدرضا خانزاده، روزبه چشمی و وریا غفوری از سایر بازیکنان جدا شده و برای انجام ریکاوری با خودرو ون به ساختمان پک (مرکز توانمند سازی حرفه ای فوتبال) رفتند.تیم ملی فوتبال ایران در راستای برنامه های آماده سازی خود به منظور حضور در جام ملت های آسیا، 24 مهر ماه در ورزشگاه آزادی مقابل تیم ملی بولیوی به میدان می رود.هفدهمین دوره جام ملت های آسیا از 15 دی در کشور امارات آغاز می شود و تیم ملی ایران در مرحله گروهی با تیم های یمن، ویتنام و عراق رقابت می کند.ورزشی** 9029**3783**1597            "}