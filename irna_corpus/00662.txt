{"onTitr":" القدس العربی:    ","titr":" بن سلمان در بحران خاشقچی دست به دامن شاهزاده ها شده است","describe":" تهران – ایرنا – روزنامه فرامنطقه ای القدس العربی چاپ لندن روز پنجشنبه در گزارشی نوشت: محمد بن سلمان ولیعهد عربستان سعودی برای نجات از بحران خاشقچی دست به دامن شاهزاده ها شده است.", "text":"به نوشته القدس العربی، خانواده سلطنتی عربستان به دنبال جنجال های جهانی درباره دست داشتن رهبران سعودی در ترور جمال خاشقچی، در بدترین شرایط از زمان ترور ملک فیصل بن عبدالعزیز در سال 1975 قرار دارند.این روزنامه نوشته است: شنیده ها حاکی است که شاهزاده ها  از ملک سلمان پادشاه عربستان سعودی خواسته اند تا هرچه سریعتر راه حلی برای این مشکل پیدا کند تا هم کشور و هم سلطنت حفظ شود. در همین حال محمد بن سلمان نیز دست طلب به سوی شاهزاده هایی مانند ترکی بن فیصل و ولید بن طلال دراز کرده و از آن ها خواسته تا به او کمک کنند.بر اساس اطلاعاتی که القدس العربی  به دست آورده است: اظهارات دونالد ترامپ رئیس جمهوری آمریکا و پس از آن انگلیس، زلزله ای واقعی میان خاندان آل سعود به راه انداخته به طوری که بسیاری از افراد خانواده سلطنتی نسبت به رفتار خطرناک محمد بن سلمان و خطراتی که این رفتار برای سلطنت دارد، احساس خطر کرده اند.القدس العربی در ادامه نوشته است: منابع آگاه که از وضعیت خانواده سلطنتی اطلاع دارند، تاکید کردند آینده سلطنت محمد سلمان پایان یافته است و پس از اینکه سرنخ ها از دست داشتن او در قتل خاشقچی حکایت دارد، هیچکس در جهان او را نخواهد پذیرفت. و اگر معلوم شود که او در قتل خاشقچی دست داشته است نه تنها هیچکس در غرب او را نخواهد پذیرفت بلکه به این دلیل مجازات هایی نیز ممکن است علیه عربستان سعودی به عنوان یک کشور یاغی وضع شود.به نوشته القدس العربی؛ این مساله برخی از شاهزاده ها را واداشته تا از  ملک سلمان بخواهند تا ساز و کارهایی که در دستگاه سلطنتی وجود داشت و محمد بن سلمان آن ها را کنار گذاشته بود دوباره به کار گرفته شود. اما پادشاه سکوت اختیار کرده و تحولات را با شگفتی دنبال می کند.این روزنامه عربی افزوده است:  محمد بن سلمان رایزنی با شاهزاده های بزرگ مانند ترکی فیصل مدیر سابق دستگاه اطلاعات عربستان و سفیر اسبق این کشور در واشنگتن را آغاز کرده است تا به او کمک کند تا با آمریکایی ها برای کاهش فشار ترامپ بر ریاض گفت وگو کند. اما بعید به نظر می  رسد ترکی الفیصل به درخواست محمد بن سلمان پاسخ دهد؛ چراکه فیصل خاشقچی را مثل برادر کوچکش می دانست.'محمد بن سلمان همچنین دست به دامن ولید بن طلال شده است تا او نیز با گروه های سرمایه داری بزرگ آمریکا درخصوص بحران خاشقچی صحبت کند.'بنابر اعلام القدس العربی، ولیعهد سعودی همچنین به برخی از شاهزاده ها قول داده تا به بازداشت شاهزاده ها پایان دهد و باردیگر وحدت و یکپارچگی را در میان خانواده سلطنتی به وجود آورد.این منبع به القدس العربی گفته است: خانواده سلطنتی برخلاف بحران ترور ملک فیصل در سال 1975 که باهم متحد بودند، اکنون در بحران خاشقچی به دلیل سیاست های محمد بن سلمان باهم اختلاف دارند و خانواده سلطنتی با چند دستگی مواجه است.خاشقچی هفته گذشته برای ثبت و دریافت مدارک مربوط به ازدواجش به کنسولگری عربستان در استانبول رفت اما از آنجا خارج نشده و هنوز خبری در مورد زنده بودن وی وجود ندارد.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود باز گشته اند. خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود.شبک**9365**3404            "}