{"onTitr":"","titr":" پیش بینی نخستین برف پاییزی در ارتفاعات خراسان رضوی","describe":" مشهد- ایرنا- رئیس مرکز پیش بینی هواشناسی خراسان رضوی گفت: نخستین برف پاییزی هفته آینده در مناطق مرتفع و کوهستانی شمال  این استان به زمین خواهد نشست.", "text":"یحیی قاینی پور روز پنجشنبه در گفت و گو با خبرنگار  ایرنا افزود: با ورود سامانه سرد به استان خراسان رضوی در هفته آینده، بارشهای باران و برف در این استان همراه با کاهش قابل ملاحظه دما پیش بینی شده است.وی اظهار داشت: بارش باران و برف روزهای سه شنبه و چهاشنبه هفته آینده رخ خواهد داد و سردی هوا تا پایان هفته آینده ادامه خواهد داشت.وی گفت: میانگین دما در مناطق مختلف خراسان رضوی در هفته آینده 15 تا 18 درجه سلسیوس کاهش می یابد بطوریکه دمای شبانه در برخی  مناطق استان به صفر و زیر صفر می رسد.قاینی پور بیشینه دمای امروز مشهد را 23 درجه سلسیوس عنوان کرد و افزود: بیشینه دمای مشهد برای روز جمعه 24 درجه پیش بینی شده است.وی اظهار داشت: فریمان با کمینه دمای صفر درجه و بردسکن با بیشینه دمای 25 درجه به ترتیب سردترین و گرمترین شهرهای خراسان رضوی در 24 ساعت گذشته بوده اند.3027 / 6053            "}