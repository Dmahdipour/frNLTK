{"onTitr":"","titr":" غفوری: وضعیت تیم ملی مناسب تر از قبل است","describe":" تهران-ایرنا- هافبک تدافعی تیم ملی فوتبال ایران گفت: وضعیت تیم ملی مناسب و کامل تر از قبل شده و بازیکنان شرایط مطلوبی دارند.", "text":"به گزارش خبرنگار ورزشی ایرنا، وریا غفوری بعدازظهر امروز (سه شنبه) و در حاشیه تمرین تیم ملی با بیان اینکه انتخاب بولیوی برای دیدار تدارکاتی انتخاب مطلوبی است، افزود: سبک بازی این تیم شبیه بسیاری از تیم های آسیایی است. وی در ادامه از شرایط تیم ملی و خودش ابراز رضایت کرد و افزود: شرایط تیم ملی نسبت به روزهای قبل بهتر شده و درحال حاضر نیز وضعیت تیم مناسب تر از قبل و تیم کامل شده است.به گفته وی، کادر فنی تمرینات مناسبی را برای آماده سازی تیم ملی در نظر گرفته است و بازیکنان با جدیت آن را دنبال می کنند.غفوری درباره دیدار با تیم ملی بولیوی نیز اظهارداشت: از آنجایی که این تیم شبیه تیم های آسیایی بازی می کند، دیدار تدارکاتی مقابل آنها می تواند به تیم ملی کمک خواهد کرد.هافبک تدافعی تیم ملی ایران ادامه داد: دیدارهای تدارکاتی باعث می شود تا بازیکنان بیشتر در کنار هم باشند و بازی کنند. تا زمان شروع رقابت های جام ملت های آسیا زمان زیادی باقی نیست و امیدوارم تا قبل از شروع این مسابقات به آمادگی کامل دست پیدا کنیم.وی در پاسخ به سوال دیگری مبنی بر اینکه برای قرار گرفتن در فهرست نهایی تیم ملی در جام ملت های آسیا چقدر امیدوار هستید، عنوان کرد: برای اینکه در فهرست نهایی قرار بگیرم، بسیار تلاش خواهم کرد؛ از این رو در تمرینات با آمادگی کامل شرکت می کنم تا نظر مربیان تیم ملی را نسبت به خود جلب کنم.تمرین تیم ملی فوتبال امروز درپژوهشگاه صنعت نفت زیر نظر کادر فنی تیم ملی در حال برگزاری است.دور دوم تمرینات آماده سازی تیم ملی پس از رقابت های جام جهانی به منظور شرکت در رقابت های جام ملت های آسیا جمعه گذشته آغاز و همچنان ادامه دارد. ورزشی.**9144 **9029**9129            "}