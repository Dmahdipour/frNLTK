{"onTitr":"","titr":" عضو جهاد اسلامی خواستار وحدت گروه های فلسطینی شد","describe":" تهران - ایرنا - 'نافذ عزام' عضو دفتر سیاسی 'جنبش جهاد اسلامی' با تاکید بر اینکه مساله فلسطین به دلیل تداوم تقسیم بندی گروه ها و ضربه زدن به جنبش ملی با واقعیت پیچیده ای مواجه است، خواستار پایان دادن به تقسیم بندی ها و وحدت جهت حفظ مساله فلسطینیان شد.", "text":"به گزارش پایگاه خبری 'فلسطین الیوم'، عزام امروز (شنبه) در گفت و گویی گفت: مساله فلسطین به دلیل تداوم اختلافات داخلی با بن بست سخت و خطرناکی مواجه شده و این در حالی است که همه فلسطینیان خواستار پایان دادن به تقسیم بندی ها هستند و جنبش جهاد اسلامی تلاش برای نزدیک کردن دیدگاه ها را ادامه خواهد داد.وی افزود: نابسامانی اوضاع معیشتی ناشی از تحریم های تشکیلات خودگردان در حق مردم غزه و عدم پرداخت حقوق کارمندان از فجایع تقسیم بندی های داخلی فلسطینیان است و اکنون وقت آن رسیده که با بستن صفحه تقسیم بندی ها ، توطئه هایی که مساله  فلسطین را هدف قرار داده، خنثی کنیم .وی با عادی دانستن اختلافات فکری و تنوع مواضع سیاسی، حاکم شدن اختلافات بر مسائل سرنوشت ساز ملت ها را اشتباه دانست و گفت: تقسیم بندی گروه های فلسطینی بر زندگی اهالی غزه تاثیر بدی گذاشته و موجب افزایش ویرانی، آوارگی و فقر شده است.عزام، بهره بردار اول و آخر تقسیم بندی گروه های فلسطینی را رژیم اشغالگر دانست و گفت: صهیونیستها با سوء استفاده از تداوم تقسیم بندی های مداوم در میان فلسطینیان، اهداف خود را به پیش می برد .وی با استقبال از پیشنهاد 'زیاد النخاله' دبیر کل جنبش جهاد اسلامی که امتداد طرح 'رمضان عبدالله شلح' دبیر کل سابق این جنبش در سال 2016 است، آن را دعوت واقعی برای خروج از تقسیم بندی ها به نفع مساله فلسطین دانست.النخاله با ارائه طرحی به نام 'پل عبور برای آشتی گروه های فلسطینی ' خواستار آشتی جنبش های فتح و حماس شد.** رژیم صهیونیستی 330 فسلطینی را دستگیر کردمرکز مطالعات اسرای فلسطین اعلام کرد که رژیم صهیونیستی در ماه گذشته (شهریور) 330 فلسطینی از جمله 52 کودک و14 زن و دختر را دستگیر کرده است.بر اساس این گزارش شمار کودکان فلسطینی زندانی در بند رژیم صهونیستی بالغ بر 200 تن می باشد.** رژیم صهیونیستی از سلاح جدید علیه راه پیمایان بازگشت استفاده کرد پایگاه خبری صهیونیستی '0404 ' فاش کرد که ارتش این رژیم از سلاح جدیدی برای متفرق ساختن راه پیمایان فلسطینی در مرزهای نوار غزه استفاده کرده است. به نوشته این رسانه صهیونیستی، نظامیان اشغالگر با شلیک انبوه گاز اشک آور در میان هزاران تن از راه پیمایان فلسطینی که در مرزهای نوار غزه تجمع کرده بودند، موجب سختی تنفس ساکنان منطقه شدند. همچنین وزارت بهداشت غزه، از شهادت 3 فلسطینی و زخمی شدن دهها تن دیگر در راه پیمایی دیروز فلسطینیان در مرزهای نوار غزه خبر داد. هزاران نفر از ساکنان غزه دیروز در بیست و هشتمین هفته راهپیمایی بزرگ بازگشت با شعار 'جمعه استقامت و پایداری' شرکت کردند و خواستار پایان یافتن محاصره نوار غزه و بازگشت آوارگان به سرزمین های اشغالی فلسطین شدند. راهپیمایی‌های بزرگ بازگشت از 30 مارس گذشته (10 فروردین 97) جمعه هر هفته در طول نوار مرزی غزه با سرزمین‌های اشغالی و در اعتراض به تصمیم آمریکا برای انتقال سفارت به شهر قدس و محاصره نوار غزه برگزار می‌شود. با وجود مخالفت و تحریم بسیاری از کشورهای جهان مانند اتحادیه اروپا، 14 می مصادف با 24 اردیبهشت 97 در اقدامی تحریک آمیز در مراسمی، سفارت آمریکا از تل آویو به قدس اشغالی انتقال یافت. خاورم** 1453**1651            "}