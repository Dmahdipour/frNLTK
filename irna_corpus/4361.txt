{"onTitr":" فرمانده انتظامی مهاباد:    ","titr":" زمینه های بلوغ نخبگان در جامعه فراهم شود","describe":" مهاباد- ایرنا- فرمانده انتظامی مهاباد گفت: نخبگان سرمایه های گرانبهای جامعه هستند و باید تمامی زمینه ها و بسترهای بلوغ فکری و دانش آنها فراهم شود.", "text":"به گزارش خبرنگار ایرنا، سرهنگ رضا ظهیریان روز دوشنبه در دیدار و تجلیل از نخبگان دانش آموزی مهاباد که به مناسبت هفته نیروی انتظامی برگزار شد، افزود: دانش آموزان به عنوان آینده سازان جامعه می توانند نقش مهمی در ایجاد امنیت و آرامش جامعه ایفا کنند. وی با بیان اینکه نخبگان دانش آموزی به خاطر دانش و استعداد خود، توانایی اثرگذاری در جامعه را دارند، اضافه کرد: جامعه باید با آماده کردن زیرساخت ها، نخبگان را به سوی شکوفایی و به فعالیت درآوردن استعدادهای آنها رهنمون و این استعدادهای شکوفا شده را در راستای خدمت به جامعه به کارگیری کند.فرمانده انتظامی مهاباد با اشاره به نقش نیروی انتظامی در تامین امنیت جامعه گفت: امنیت یکی از ارکان مهم جامعه است و نیروی انتظامی تمام تلاش خود را به کار می گیرد تا این امنیت پایدار در جامعه تداوم داشته باشد.وی در خصوص عملکرد نیروی انتظامی مهاباد در نیمه نخست امسال بیان کرد: امنیت پایدار با تلاش ماموران انتظامی در این شهرستان برقرار شده و در نیمه نخست امسال میزان سرقت 10 درصد کاهش یافته است.سرهنگ ظهیریان گفت: کشفیات مواد مخدر در مهاباد نیز در این مدت 620 درصد افزایش یافته ولی تعداد تصادفات درون شهری و برون شهری سه درصد و شرارت نیز 83 درصد کاهش یافته است.به گزارش ایرنا، دانش آموزان نخبه نیز در این دیدار نظرات و پشنهادهای خود را مورد مسایل و مشکلات مختلف جامعه و ارائه راهکارهای مناسب بیان کردند.این دانش آموزان در جشنواره جابربن حیان، مسابقات استانی کتابخوانی و جشنواره سراسری علمی کاربردی، مقام های کشوری و استانی را کسب کرده بودند.در پایان این دیدار از دانش آموزان نخبه مهابادی با اهدای لوح، قدردانی شد. 13 تا 19 مهرماه هر سال به عنوان هفته نیروی انتظامی در کشور نامگذاری شده که شعار امسال این هفته «پلیس مقتدر- امین مردم» است.3020/6185/2093            "}