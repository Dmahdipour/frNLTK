{"onTitr":" باهدف حمایت از کسب و کارهای سلامت دیجیتال انجام شد؛    ","titr":" امضای تفاهم ‌نامه وز‌ارت بهداشت و معاونت علمی ریاست‌ جمهوری","describe":" تهران - ایرنا - وزارت بهداشت، درمان و آموزش پزشکی و معاونت علمی و فناوری ریاست جمهوری در راستای حمایت از توسعه کسب و کارهای سلامت دیجیتال در کشور تفاهم ‌نامه امضا کردند.", "text":"به گزارش خبرنگار گروه علمی ایرنا، این تفاهم نامه با هدف توسعه و ارتقا بنیه فناورانه و توانمندی تولید در کسب و کارهای سلامت دیجیتال امروز سه شنبه بین دکتر هاشمی&#160;وزیر&#160;بهداشت، درمان و آموزش پزشکی و دکتر ستاری معاون علمی و فناوری ریاست جمهوری به امضا رسید.در راستای بند 2 سیاست های کلی اقتصاد مقاومتی و به منظور ساماندهی و تدوین برنامه ملی توسعه اقتصاد دانش بنیان، توسعه توانمندی های فناورانه کسب و کارهای سلامت دیجیتال و تولید محصولات و خدمات دانش بنیان و تجاری سازی در این حوزه و صیانت و حمایت هدفمند از بازار ملی محصولات در جهت ارتقا سطح کیفی و کمی سلامت مردم از طریق افزایش دسترس پذیری و کیفیت خدمات سلامت و کاهش هزینه ها از جمله الزامات این تفاهمنانه است. این تفاهمنامه  در 3 ماده تنظیم شده و از تاریخ امضاء طرفین لازم الاجرا است.شبکه سازی و فراهم کردن تعامل کسب و کارهای سلامت دیجیتال با جلب حمایت از صندوق ها و شرکت های سرمایه گذاری جسورانه، شتاب دهنده ها، مراکز رشد، پارک ها، مراکز نوآوری، کارگزاران فناوری و سایر بازیگران زیست بوم نوآوری کشور از مهمترین تعهدات معاونت علمی و فناوری ریاست جمهوری بر اساس این تفاهمنامه است.برپایه  این تفاهمنامه همچنین مهمترین تعهدات وزارت بهداشت شامل حمایت از ارائه انواع خدمات کارگزاری، رشد و شتابدهی در زمینه سلامت دیجیتال در مراکز رشد، شتاب دهنده ها و پارک های فناوری سلامت و همچنین حمایت مادی و معنوی از همکاری کسب و کارهای سلامت دیجیتال با شرکت های فعال در حوزه سلامت به منظور نفوذ فناوری اطلاعات و ارتباطات در حوزه سلامت و همچنین تدوین، تصویب و ابلاغ استانداردها و تسهیل درصدور مجوزهای مورد نیاز برای عرضه محصولات و خدمات سلامت دیجیتال است.علمی ** 1836 **1440            "}