{"onTitr":"","titr":" نتانیاهو: حاکمیت بر جولان امنیت اسرائیل را تضمین می کند","describe":" تهران – ایرنا – بنیامین نتانیاهو نخست وزیر رژیم صهیونیستی روز دوشنبه اشغال بلندی های جولان را برای تضمین امنیت این رژیم عنوان کرد.", "text":"به گزارش پایگاه خبری معا فلسطین، نتانیاهو که در مراسم افتتاح یک کنیسه در جولان حضور یافته بود، افزود: جامعه جهانی باید حق اسرائیل بر حاکمیت جولان را به رسمیت بشناسد.نخست وزیر رژیم صهیونیستی همچنین باردیگر مدعی شد که ایران در تلاش است که حضور خود در سوریه تثبیت کند.وی گفت: در دیدار آتی خود با ولادیمیر پوتین رئیس جمهوری روسیه در مورد تلاش ها برای انتقال سلاح به حزب الله صحبت خواهم کرد.بلندی های جولان٬ منطقه ای کوهستانی است که در جنوب غربی ترین بخش خاک سوریه واقع شده و از نظر تقسیمات اداری از توابع استان قنیطره سوریه است. این منطقه تنها 70 کیلومتر از شهر دمشق فاصله دارد. رژیم صهیونیستی در جنگ شش روزه در سال 1967 بخش بزرگی از بلندی های جولان را که متعلق به سوریه است٬ به اشغال خود درآورد.شبک**9365**1392            "}