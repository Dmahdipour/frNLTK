{"onTitr":" امام جمعه ایلام:    ","titr":" اعتماد مردم  سرمایه اصلی کمیته امداد است","describe":" ایلام - ایرنا - نماینده ولی فقیه در استان و امام جمعه ایلام از کمیته امداد امام خمینی (ره) به عنوان نهادی مورد اعتماد عموم مردم یاد کرد و گفت: این نهاد با همکاری موثر مردم توانسته خدمات متنوع و قابل قبولی در راستای عزت و کرامت خانواده ها ارائه نماید.", "text":"به گزارش ایرنا، حجت الاسلام والمسلمین محمدنقی لطفی روز چهارشنبه در آیین نواختن زنگ مهر عاطفه ها در دبستان دخترانه توحید شهر ایلام اظهار داشت: کمیته امداد در طول چهار دهه گذشته منشاء خدمات فراوانی برای محرومان و نیازمندان کشور بوده و این نهاد در عرصه های مختلف و گوناگون با خدمت رسانی به نیازمندان کشور کارنامه ماندگاری در چهار دهه گذشته بجا گذاشته است.وی با اشاره به برگزاری جشن عاطفه ها افزود: این آیین از ارزشمند ترین برنامه های نوع دوستانه ای است که همزمان با بازگشایی مدارس توسط کمیته امداد برگزار و نقش مهمی در رفع نیازهای تحصیلی دانش آموزان و خانواده های آنان دارد.نماینده ولی فقیه در استان و امام جمعه ایلام تاکید کرد: همه ساله و در آستانه بازگشایی مدارس دغدغه های تامین هزینه تحصیلی فرزندان از مشکلات بسیاری از خانواده ها است که به دلیل مشکلات مالی نمی توانند این نیازها را برطرف کنند.حجت الاسلام لطفی اضافه کرد: برگزاری جشن عاطفه ها با ابتکار کمیته امداد فرصتی است تا مردم از این طریق برای رفع مشکلات دانش آموزان محروم مشارکت کنند.وی اضافه کرد: هر فردی وظیفه دارد بر اساس میزان توان از این فرصت استفاده کرده و به دانش آموزان نیازمند کمک کند.مدیر کل کمیته امداد امام خمینی(ره) ایلام نیز در این آیین با اشاره به اینکه امسال بیست و چهارمین دوره جشن عاطفه ها همزمان با سراسر کشور برگزار می شود، گفت: در مرحله نخست این جشن در شهریورماه مردم 25میلیارد ریال کمک کردند که نسبت به پارسال  40درصد افزایش داشته است.ضیاء رضایی افزود: کمکهای جمع آوری شده در مرحله دوم جشن عاطفه های امسال  از روز شنبه 14 مهرماه بین دانش آموزان نیازمند توزیع می شود.در این آیین پس از نواختن زنگ مهر عاطفه ها دانش آموزان کمکهای نقدی و غیر نقدی خود را به نیازمندان اهدا کردند.از مجموع 94هزار دانش آموز در استان ایلام بیش از پنج هزار نفر زیر پوشش خدمات حمایتی کمیته امداد امام خمینی(ره) قرار دارند.7171/6034            "}