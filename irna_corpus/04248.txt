{"onTitr":"","titr":" رویای هازارد؛ بازی در رئال","describe":" تهران- ایرنا - «ادن هازارد» ستاره تیم فوتبال چلسی انگلیس ضمن «سخت» خواندن تصمیم تمدید قرارداد با آبی ها، بار دیگر تصریح کرد که پیوستن به رئال مادرید همواره آرزوی دوران کودکی او بوده است.", "text":"به گزارش ایرنا، تارنمای خبری گل روز دوشنبه نوشت: باشگاه چلسی به دنبال ابراز تمایل باشگاه رئال مادرید اسپانیا مبنی بر به خدمت گرفتن هازارد در پنجره نقل و انتقالات تابستان جاری، بی صبرانه در انتظار تمدید قرارداد ستاره بلژیکی خود هستند. این در حالی است که هازارد نسبت به تمدید قرارداد خود که تنها 2 سال تا پایان آن باقی مانده، تمایل نشان نداده است.هافبک وسط 27 ساله آبی های لندن در فصل جاری، با نمایشی تحسین برانگیز در ایده آل ترین فرم خود به سر می برد و یکی از مهره های اصلی تیم تحت هدایت مائوریتسیو ساری است، تیمی منسجم که در حال حاضر تنها به واسطه تفاضل گل کمتر نسبت به منچسترسیتی در جایگاه دوم لیگ برتر جزیره جای گرفته و پس از 8 بازی با طیب خاطر بازیکنانش را برای حضور در تیم های ملی شان راهی کرده است.هازارد که هم اکنون با 7 گل زده در صدر جدول برتری گلزنان لیگ برتر انگلیس قرار دارد، اذعان کرده است که تصمیم بعدی او، مسیر آینده اش را تعیین خواهد کرد.وی در این باره اظهار داشت:  بله، این موضوعی است که پس از جام جهاین در مورد آن صحبت کردم؛ همچنان معتقدم زمان آن فرا رسیده است تا تغییری ایجاد کنم چرا که جام جهانی فوق العاده ای را پشت سر گذاشتم.هازارد ادامه داد: در حال حاضر به معنی واقعی کلمه با فوتبال درگیر هستم و خوب بازی می کنم؛ رئال مادرید بهترین تیم دنیا است نیابد در این باره دروغ بگویم.هازارد افزود: از زمان کودکی رویای حضور در رئال را داشتم، اما در حال حاضر نمی خواهم در مورد این موضوع صحبت کنم اما به زودی در مورد آینده ام تصمیم نهایی را می گیرم؛ چرا که زمانی که شما رویایی در سر دارید می خواهید آن را به واقعیت تبدیل کنید. تیبو کورتوآ هم تیمی سابق هازارد و همبازی او در تیم ملی بلژیک پس از اینکه به بهانه های گوناگون، باشگاه چلسی را مجبور به صدور رضایتنامه کرد و تابستان جاری با قراردادی به مبلغ 35 میلیون پوند راهی سانیتاگو برنابئو شد، تقریبا نزد هواداران این تیم به یک چهره منفور تبدیل شد و حالا هازارد دلواپس مخدوش شدن شهرت و اعتبار خود در استمفوردبریج است.با این وجود، آبی ها برای نگه داشتن هازارد در لندن پیشنهاد قراردادی 5 ساله با درآمد هفته ای 300 هزار پوند را مطرح کرده اند اما ستاره تیم بلژیک همچنان در مورد ماندن یا نماندن در چلسی تردید دارد.ورزشی**3991**9129            "}