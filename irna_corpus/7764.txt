{"onTitr":" استاندار یزد:    ","titr":" امنیت و سرافرازی کشور، مدیون تلاش پلیس است","describe":" یزد - ایرنا - استاندار یزد در پیامی با تبریک هفته نیروی انتظامی نوشت: بخش عظیمی از امنیت و سرافرازی جمهوری اسلامی برآمده از تلاش های بی دریغ و رشادت حماسه سازان همیشه بیدار و پرتلاشی است که خاضعانه، جان بر کف اخلاص نهاده و از این مرز و بوم حراست و محافظت می کنند.", "text":"به گزارش جمعه شب اداره کل روابط عمومی استانداری یزد، محمود زمانی قمی در این پیام آورده است: نیروها انتظامی با فداکاری خود  زمینه آسایش مردم، استقرار سلامت اجتماعی و امنیت اسلامی را فراهم می سازند.وی با تبریک هفته نیروی انتظامی، ادای احترام به مقام ایثارگران و گرامیداشت یاد و خاطره شهدای گرانقدر این عرصه، مراتب قدردانی خود را از تلاش ها و ایفای نقش موثر فعالان حوزه  های مختلف نیروی انتظامی در جای جای کشور  به ویژه استان یزد اعلام کرد.استاندار یزد اظهار داشت: امید است در سایه پروردگار متعال و عنایت حضرت ولی عصر (عج) برای پاسداری از خون شهدای والامقام و پیشبرد اهداف نظام مقدس جمهوری اسلامی در برقراری نظم و امنیت مردم سخت گوش و همیشه همراه این دیار سربلند و پیروز باشید. هفته نیروی انتظامی از 13 مهرماه آغاز شد.استان یزد با یک میلیون و 138 هزار نفر جمعیت در مرکز جغرافیایی ایران قرار دارد.7536/ 6197            "}