{"onTitr":"","titr":" آنفلوانزای فوق حاد پرندگان در چاراویماق مشاهده نشده است","describe":" مراغه - ایرنا - فرماندار چاراویماق گفت: تاکنون موردی و علایمی از شیوع و ابتلا به بیماری آنفلوانزای فوق حاد پرندگان در این شهرستان مشاهده نشده است.", "text":"به گزارش ایرنا، صابر تقویمی روز چهارشنبه در جلسه کمیته مقابله و پیشگیری بیماری آنفلوانزای پرندگان افزود: مشاهده نشدن موردی از این بیماری، دلیلی برای غفلت از آن نیست و باید تمام مرغداری های صنعتی و سنتی شهرستان مسائل بهداشتی و ایمنی را رعایت کنند.وی افزود: وجود بیماری آنفلوانزای فوق حاد پرندگان در برخی کشورهای جهان، وجود آلودگی و گردش تیپ های مختلف ویروس آنفلوانزا در طیور بومی و وحشی کشور خطر شیوع این بیماری را افزایش می‌ دهد و همه ساله با مهاجرت پرندگان مهاجر، احتمال شیوع این بیماری در بین طیور پرورشی بیشتر می شود.وی با بیان اینکه در صورت وقوع چنین اتفاقی، احتمال انتقال بیماری به طیور صنعتی بسیار بالا رفته و صنعت مرغداری به صورت جدی تهدید خواهد شد، افزود: با اجرای طرح‌ هایی نظیر طرح پایش هدفمند آنفلوانزای فوق حاد پرندگان، از وجود و عدم وجود تحت تیپ‌ های فوق به طور مستمر آگاه شده و به موقع اقدام لازم انجام می شود.تقویمی افزود: دستگاه‌ ها اقدامات لازم را در راستای پیشگیری از شیوع این بیماری انجام دهند و در صورت شیوع آن، آمادگی مقابله با آن را داشته باشند.وی افزود: شهروندان نیز هرگونه تلفات مشکوک پرندگان مهاجر و آزاد را به اداره دامپزشکی شهرستان چاراویماق اطلاع دهند.به گزارش ایرنا، بیماری آنفلوانزای فوق حاد پرندگان&#39;H5N1&#39; ویروسی و مشترک بین انسان و طیور است.انسان در ارتباط مستقیم با پرندگان بیمار یا لاشه‌ های پرندگان کشته شده می تواند به این بیماری مبتلا شود.شهرستان چاراویماق31 هزار نفر‌ جمعیت در 150کیلومتری جنوب شرقی تبریز مرکز آذربایجان شرقی واقع است.3077/9880            "}