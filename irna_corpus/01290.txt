{"onTitr":"","titr":" دونده همدانی قهرمان لیگ دو ومیدانی کشور شد","describe":" همدان- ایرنا- دبیر هیات دو ومیدانی همدان گفت: «سید امیر زمانپور» دونده همدانی عنوان قهرمانی رقابت های لیگ دو ومیدانی کشور را تصاحب کرد.", "text":"مسعود بنوان روز پنجشنبه در گفت و گو با خبرنگار ایرنا اظهار داشت: این دونده همدانی با وجود قرار گرفتن در رده سنی جوانان توانست در لیگ بزرگسالان کشورعنوان قهرمانی ماده یک هزار و 500 متر را به دست آورد.وی بیان کرد: این پیکارها در ورزشگاه آفتاب انقلاب تهران در جریان است.بنوان خاطرنشان کرد: زمانپور رکورد دار پنج هزار متر جوانان و یک هزار و 500 متر نوجوانان کشور است و تنها 28 صدم ثانیه فاصله تا شکستن رکورد ملی این ماده دارد که در سال 88 توسط امیر مرادی ثبت شد.وی یادآور شد: همچنین این دونده تنها ورزشکار کشورمان است که در ماده یک هزار و 500 متر نوجوانان عنوان ششمی جهان را کسب کرد.سید امیر زمانپور همچنین دارای سه عنوان سومی آسیا در مواد دو ومیدانی است.مسابقات لیگ دو ومیدانی کشور در بخش مردان با حضور 235 ورزشکار در قالب تیم های مختلف کشور امروز در تهران پایان می یابد.7520/2087            "}