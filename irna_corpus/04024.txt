{"onTitr":"","titr":" تجهیزات گسترده روسیه در اطراف البوکمال سوریه مستقر شد","describe":" دمشق- ایرنا- برای نخستین بار پس از تسلط ارتش سوریه بر ساحل غربی رود فرات، تجهیزات و نیروی گسترده‌ روسیه در اطراف البوکمال مستقر شد.", "text":"به گزارش ایرنا، رسانه های سوریه دوشنبه شب اعلام کردند: ده ها تن از نظامیان روسیه به همراه تجهیزات گسترده ارتش این کشور پس از ورود به اطراف البوکمال در چند منطقه در نزدیکی مواضع نیروهای دموکراتیک سوریه مورد حمایت آمریکا مستقر شدند. پیش از این نیروهای ارتش سوریه نیز تجهیزات گسترده ای را به سوی منطقه السیال در ریف البوکمال ارسال کرده بودند. این نیروها شامل جوانان ساکن شهر دیرالزور بودند که با افزایش حملات گروه تروریستی تکفیری داعش به مواضع ارتش سوریه در این منطقه مستقر شدند. حضور نیرو و تجهیزات ارتش روسیه در شرق سوریه همزمان با عملیات ارتش این کشور علیه باقیمانده‌های گروه تروریستی داعش در شرق دیرالزور و همچنین عملیات نیروهای کرد در اطراف شهرک هجین به عنوان آخرین پایگاه های داعش انجام شده است. خاورم**8005 **1908            "}