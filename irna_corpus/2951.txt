{"onTitr":" معاون استانداری :    ","titr":" پرداخت وام به واحدهای تولیدی موفق یزد در اولویت باشد","describe":" یزد - ایرنا - معاون هماهنگی امور اقتصادی و توسعه منابع انسانی استانداری یزد با تأکید بر لزوم هدفمند شدن پرداخت تسهیلات کارگروه تسهیل و رفع موانع تولید گفت: بانک‌های عامل استان ، اجرای مصوبات کارگروه را به‌منظور کمک به واحدهای تولیدی موفق در اولویت کارهای خود قرار دهند.", "text":"به گزارش ایرنا ، علی زینی وند روز سه‌شنبه در شصت و یکمین جلسه کارگروه تسهیل و رفع موانع استان اظهار داشت: کارگروه موظف به تصویب طرح‌های کارشناسی شده در کمیته‌های زیرمجموعه است و درعین‌حال نظارت بر نحوه استفاده از تسهیلات را مدنظر دارد. وی افزود: در راستای هدفمند شدن تسهیلات رونق تولید و با توجه به محدودیت منابع بانکی ، وام‌ها به واحدهایی داده می‌شود که بتوانند در کمترین زمان ممکن در راستای تثبیت و ایجاد اشتغال بیشتر و نیز رونق تولید گام بردارند. معاون استانداری یزد اضافه کرد: در شرایط اقتصادی کنونی ، برخی واحدهای تولیدی موفق هستند، اما به دلیل کمبود نقدینگی با مشکلاتی مواجه‌اند و پرداخت تسهیلات به این مجموعه‌ها ، در اولویت کارگروه رفع موانع تولید قرار دارد. زینی وند بابیان اینکه برخی مشکلات امروز به واحدهای تولیدی تحمیل شد، ادامه داد: با توجه به اختیار کارگروه رفع موانع تولید می‌توان مشکل برخی واحدهای علاقه‌مند به استفاده از این تسهیلات را فراهم کرد و ضمن سرعت در کارها، پرداخت‌ها را بیشتر کنیم. وی یادآور شد: برای انعکاس و حل مشکلات واحدهای تولیدی استان ، استاندار ، معاونان و رئیس سازمان صنعت، معدن و تجارت(صمت) استان تلاش‌های زیادی را در تهران انجام داده‌اند که  باید نامه‌ای برای وزیر کشور به‌منظور رفع مشکل تبادلات تجاری صادرکنندگان کاشی و سرامیک استان تهیه و ارسال شود. معاون استاندار یزد با تأکید بر لزوم تهیه نظرات کارشناسی و عملیاتی به‌صورت خلاصه و کوتاه تصریح کرد: افرادی در این شرایط موفق هستند که در چارچوب مباحث قانونی ، راهکار مناسب برای حل مشکلات خود به دولت ارائه کنند. زینی وند تأکید کرد : اگر کسی در حوزه اختیار کارگروه رفع موانع تولید از عدم پرداخت وام به مصوبات کارگروه از سوی بانک‌ها ایراد و انتقادی دارد باید مستندات قانونی ارائه دهد. از ابتدای فعالیت کارگروه تسهیل و رفع موانع تولید یک هزار و 6 میلیارد تومان تسهیلات به یک هزار و 240 واحد تولیدی صنعتی ، معدنی و کشاورزی استان پرداخت‌شده است. 1968/ 2047            "}