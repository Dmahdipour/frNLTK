{"onTitr":"","titr":" لغت شناس و پژوهشگر قزوینی درگذشت","describe":" قزوین- ایرنا-  استاد محمد دبیر سیاقی نویسنده، شاعر و لغت شناس مشهور کشور ظهر دوشنبه در سن 99 سالگی در زادگاه خود قزوین به دیار باقی شتافت.", "text":"به گزارش ایرنا، استاد سیاقی از چندی قبل به دلیل بیماری در بیمارستان بستری بود. وی  در سال 1298 هجری شمسی در قزوین به دنیا آمد و دکترای خود را در رشته ادبیات فارسی در سال 1334 از دانشگاه تهران دریافت کرد و سپس به تدریس این رشته در دانشگاه های داخل و خارج پرداخت. از این لغت شناس، پژوهشگر، شاعر و نویسنده قزوینی که در گردآوری لغت نامه دهخدا نقش داشته است، دهها اثر ادبی و هنری به جا مانده است. 3013            "}