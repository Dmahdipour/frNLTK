به گزارش خبرنگار اعزامی ایرنا از جاکارتا، سامان رضی پس از دستیابی به مدال برنز دسته 107 کیلوگرم مسابقات پاراوزنه‌برداری بازی‌های پاراآسیایی 2018، افزود: رقابت امروز بسیار سخت و سنگین بود، با این رکورد می توانستم در مسابقات جهانی و انتخابی پارالمپیک ژاپن که یک ماه قبل برگزار شد، مدال نقره بگیرم  اما در هر حال از کسب مدال نقره بسیار خوشحالم.وی در واکنش به اینکه رقابت پاراوزنه‌برداران در دسته 107 کیلوگرم در سطح جهانی برگزار شده است، گفت: رکورد بازی‌های پاراآسیایی در اینچئون 230 کیلوگرم بود، اما وزنه 235 کیلوگرمی را مهار کردم و به عنوان سومی این رقابت ها رسیدم، مسابقات در سطحی بالاتر از آسیا برگزاز شد و همانطور که گفتم می توانستم با این رکورد مدال نقره مسابقات جهانی را کسب کنم.رضی همچنین یادآور شد: من سه ماه است که به این وزن آمده‌ام و با این وجود موفق به کسب مدال برنز بازی‌های پاراآسیایی شدم. از عملکردم راضی‌ام و امیدوارم با تمرینات بیشتر در این وزن و تجربه بیشتر باز هم پرچم ایران را به اهتزاز در آورم .پاراوزنه‌بردار دسته 107 کیلوگرم کشورمان در مورد حریف مغولش نیز گفت: این حریف دو سال در این وزن حضور داشته و در رقابت های آن شرکت کرده است. او در اوزان پایین اینقدر قدرتمند نبود، اما در وزن 107 کیلوگرم خیلی خوب بود و مدال نقره این وزن را  در مسابقات جهان بدست آورده است اما تصور می کنم در مسابقات بعدی من و علی اکبر غریب شی بتوانیم او را عقب بزنیم و نتایج بهتری بگیریم.این دارنده مدال برنز پارا وزنه برداری ادامه داد: این دومین مسابقه بین‌المللی من در وزن 107 کیلوگرم بود. یک ماه پیش در مسابقات انتخابی پارالمپیک در ژاپن برنز گرفتم، البته رکورد امروزم خیلی بهتر از مسابقات ژاپن بود. امید به خدا با همین روند رو به رشد پیش می‌رویم تا بازی‌های پارالمپیک توکیو. دورنمای ما موفقیت در مسابقات پارالمپیک است.رضی در پایان از خانواده و مربیانش و تمام کسانی که وی را برای رسیدن به این موفقیت یاری کرده اند قدردانی کرد.ورزشی **2052**1535
      
      