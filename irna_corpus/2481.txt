{"onTitr":"","titr":" محدودیت ترافیکی در جاده کرج - چالوس اعمال می شود","describe":" کرج-ایرنا- رئیس پلیس البرز اعلام کرد که محدودیت ترافیکی پایان هفته برای روان سازی ترافیک در جاده کرج - چالوس اعمال می شود.", "text":"سرهنگ رضا  گودرزی روز چهارشنبه در گفت و گو با خبرنگار ایرنا افزود: براین اساس از ساعت 14 روز جمعه 20 مهر ماه تا ساعت 24 همان روز تردد وسایل نقلیه از کرج به سمت مرزن آباد ممنوع است. وی اضافه کرد: همچنین تردد وسایل نقلیه ازساعت 17روز جمعه 20 مهر ماه جاری الی ساعت 24 همان روز از مرزن آباد به سمت کرج یک طرفه خواهد بود. گودرزی خاطرنشان کرد: تردد انواع تریلر، کامیون و کامیونت از جاده کرج - چالوس در روز جمعه 20مهر ماه جاری ممنوع است. به گفته وی، ممنوعیت تردد موتورسیکلت نیز تا پایان محدودیت ترافیکی در جاده کرج - چالوس و بالعکس ادامه دارد. گودرزی گفت: این ممنوعیت به دلیل تخلیه بار ترافیکی مسافران در حال بازگشت از سفر در این مسیر اجرا می شود. وی به رانندگان توصیه کرد علاوه بر حفظ آرامش و رعایت نکات ایمنی، مقررات راهنمایی و رانندگی را مورد توجه قرار دهند. وی گفت: مرکز کنترل ترافیک پلیس راه ناجا با شماره تلفن 88255555 به صورت شبانه روزی پاسخگوی وضعیت راه های کشور و آماده امدادرسانی به حادثه دیدگان احتمالی است. استان البرز یکهزار و 450 کیلومتر آزاد راه، بزرگراه و راه اصلی و فرعی دارد که 18 درصد ترافیک جاده ای کشور مربوط به راه های این استان است. نیمی از جاده 160 کیلومتری کرج - چالوس درحوزه استحفاظی استان البرز قراردارد. روزانه به طور متوسط حد‌ود 20 هزار تردد در جاده کوهستانی کرج - چالوس انجام می شود. 2098/  6155            "}