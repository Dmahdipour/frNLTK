{"onTitr":"","titr":" 24 اثر نمایشی به جشنواره تئاتر فارس راه یافتند","describe":" شیراز-ایرنا-رئیس گروه هنری اداره کل فرهنگ و ارشاد اسلامی استان فارس گفت: ٢٤ اثر نمایشی از 10 شهرستان این استان به بیست و نهمین جشنواره تئاتر فارس راه یافت.", "text":"پایگاه اطلاع رسانی و روابط عمومی اداره کل فرهنگ و ارشاد اسلامی استان فارس در گزارش روز چهارشنبه خود به نقل از هادی ورشویی افزود: آثار راه یافته به این جشنواره متعلق به شهرستان‌های شیراز، فسا، کازرون، لامرد، استهبان، قیر و کارزین، مرودشت، فیروزآباد، مُهر و سروستان است. او گفت: نمایش‌های راه‌ یافته به مرحله استانی جشنواره تئاتر فارس شامل، حادثه در قطار به کارگردانی محمد برزویی از شهرستان فسا، داستان عجیب شیناگاوا به کارگردانی محمد جواد صفایی از لامرد، در خانه ما یک جاسم است به کارگردانی حسین حسینی زاده از شیراز و قرار به کارگردانی رضا کریمی از استهبان است.وی بیان کرد: نمایش، یک هفته راه رفتن در بهشت به کارگردانی سید محمد هادی هاشم زاده از شیراز، دوران استراحت به کارگردانی مهرداد حیدری از شیراز، مثل همه کتاب هایی که نمی خوانی به کارگردانی معین علیزاده از فیروزآباد، مینی بوس به کارگردانی پوریا احمدی از شیراز، خوابگردها به کارگردانی شیما پورسهم الدین از شیراز، کابوس کاووس به کارگردانی مجتبی حسینی قیری از قیر و کارزین از جمله نمایش هایی است که به این جشنواره راه یافته است.ورشویی ادامه داد: همچنین، خون سیاه به کارگردانی محمد صادق علی پور از شیراز، هزار شلاق به کارگردانی جواد عاجلی از استهبان، جریره به کارگردانی حسام شیخ الحکمایی از کازرون، بتان فروش و دایت به کارگردانی احسان پور زال از کازرون، بی هوازی به کارگردانی اسماعیل سلیمانیان از شیراز، روز عزیز مرده به کارگردانی امیرعلی محمودی از شیراز، در زمره این نمایش ها به شمار می آید.وی بیان کرد: استاتیرا به کارگردانی مهران مقدر از شیراز، تم مارپله به کارگردانی هادی امامی مقدم از مرودشت، عاشقانه های 2 بازمانده از یک جنایت جنگی به کارگردانی سید حسین رزم دیده از مُهر، رودگونه به کارگردانی روح الله هاشم پور از شیراز، گذشتن از گذشته ای که نمیگذرد به کارگردانی ابوالفضل فرهادی از شیراز، صوراسرافیل به کارگردانی سامان مختار از کازرون، نود و هشت به کارگردانی ایمان کمالی سروستانی از سروستان و جیران به کارگردانی کامران آرایش کشکولی از فیروزآباد از دیگر نمایش هایی است که در این جشنواره حضور خواهند داشت. ورشویی اظهار داشت: همچنین نمایش های، سال گذشته در حرم به کارگردانی مسعود احمدی از شیراز و یاسمن دختر ادیب به کارگردانی الهه (شیدا) بردبار از فسا نیز از سوی هیات بازبینی مستقیما برای حضور در بخش جنبی جشنواره معرفی شدند.به گفته رئیس گروه هنری اداره کل فرهنگ و ارشاد اسلامی استان فارس، مرحله نخست بازبینی فیلم نمایش‌های متقاضی حضور در بیست و نهمین جشنواره تئاتر استان فارس، توسط هیات انتخاب آثار صورت گرفت.ورشویی ادامه داد: از مجموع ٥٣ فیلم ارسالی به دبیرخانه برای بازبینی، ٢٤ اثر جهت بازبینی مرحله دوم و ٢ اثر برای شرکت در بخش جنبی انتخاب شدند.ورشویی، با اشاره به اینکه بازبینی حضوری آثار در مرحله دوم طبق فراخوان از هفته نخست آبان آغاز می‌شود، بیان داشت: جشنواره تئاتر فارس از بیست و یکم تا بیست و چهارم آبان ماه 97 در شیراز برگزار می شود.7375 /6118            "}