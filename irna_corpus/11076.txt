{"onTitr":"","titr":" حمله انتحاری به یک ستاد انتخاباتی در افغانستان 13کشته داشت","describe":" کابل - ایرنا - منابع محلی افغانستان اعلام کردند که در یک حمله انتحاری به ستاد تبلیغات انتخاباتی یکی از نامزدهای مجلس این کشور در استان ننگرهار 13 تن کشته و 30 تن دیگر زخمی شدند.", "text":"به گزارش ایرنا، رسانه های فعال در شهر جلال آباد مرکز استان ننگرهار روز سه شنبه خبر دادند که یک مهاجم خود را در میان جمعیت حاضر در یک کارزار انتخاباتی در منطقه «سرای سنگ» شهرستان کامه این استان در نزدیکی مرز مشترک با پاکستان منفجر کرده است.«عطالله خوگیانی» سخنگوی استاندار ننگرهار افغانستان با تایید این خبر گفته است که در این رویداد 13 تن کشته شدند و با توجه به وضعیت جسمی 30 زخمی این حمله احتمال افزایش تعداد کشته ها وجود دارد.فرد یا گروهی هنوز مسئولیت این حمله تروریستی را بر عهده نگرفته است.این نخستین حمله به ستادهای تبلیغاتی انتخابات مجلس از روز جمعه ششم مهر ماه جاری است که زمان قانونی تبلیغات برای مدت 20 روز آغاز شده است.البته تا پیش از این حمله انتحاری پنج تن از نامزدهای انتخابات مجلس افغانستان در استان های مختلف هدف حمله افراد ناشناس قرار گرفته و کشته شده اند. انتخابات مجلس افغانستان قرار است برای انتخاب اعضای هفدهمین دوره مجلس این کشور پس از سه سال تأخیر در ۲۸مهرماه جاری برگزار شود.آساق*291*1104**1337            "}