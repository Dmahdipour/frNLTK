{"onTitr":"","titr":" تجارت هند و روسیه با پول ملی توسعه می یابد","describe":" دهلی نو-ایرنا-هند و روسیه در نظر دارند با استفاده از پول ملی دو کشور و انجام طرح های مشترک، روابط تجاری و اقتصادی بین مسکو و دهلی نو را گسترش دهند.", "text":"به گزارش ایرنا به نقل از روزنامه 'اکونومیک تایمز' هند و روسیه در پایان نشست سران دو کشور اعلام کردند که روابط تجاری بین دو کشور تا سال 2025 به 30 میلیارد دلار افزایش می یابد.در بیانیه مشترک هند و روسیه پس از دیدار 'ولادیمیر پوتین'رییس جمهوری روسیه با 'نارندرا مودی' نخست وزیر هند در دهلی نو آمده است که تجارت دوجانبه میان هند و روسیه در سال 2017 بیش از 20 درصد افزایش یافته است.در ادامه این بیانیه آمده است:هند و روسیه پیشرفت های به دست آمده برای رسیدن به هدف 30 میلیارد دلار تجارت دوجانبه تا سال 2025 را بررسی و اعلام کردند که دو کشور در مسیر لازم برای دستیابی به این هدف قرار دارند.براساس این بیانیه ،دو کشور موافقت کردند تا فرصت های همکاری مشترک در زمینه هایی مانند فلزات گرانبها، مواد معدنی، منابع طبیعی و محصولات جنگلی را بررسی کنند.هند و روسیه همچنین خواستار تسریع در مذاکرات برای امضای توافقنامه تجارت آزاد بین اتحادیه اقتصادی اورآسیا، کشورهای عضو آن و هند شدند.هند از شرکت های روسی برای همکاری در زمینه زیرساخت های جاده ای و راه آهن ،شهرهای هوشمند،ساخت واگن ها و ایجاد یک شرکت مشترک تدارکات و حمل و نقل دعوت کرد.براساس این گزارش،طرف روسی پیشنهاد اشتراک گذاری اطلاعات در زمینه جمع آوری مالیات با فناوری های ناوبری ماهواره ای برای طرحهای مشترک شد.هند و روسیه همچنین خواستار توسعه کریدور حمل و نقل بین المللی شمال و جنوب از طریق نهادهای مربوط به گمرک، توسعه زیربنای جاده ها و راه آهن و تسهیل مالی از طریق مذاکرات دوجانبه و گفت و گو با دیگر کشورهای شریک شدند.دهلی نو و مسکو همچنین از نشست پیشنهادی  سه جانبه  بین هند، روسیه و ایران در حاشیه کنفرانس «هفته حمل و نقل - 2018» در مسکو، در خصوص حمل و نقل کالاهای هند از طریق ایران به روسیه استقبال کردند.دهلی نو و مسکو در ادامه از آغاز هرچه سریعتر پروژه ' راهرو سبز'با هدف تسهیل عملیات گمرکی حمایت کردند.دو کشور، موافقت کردند که پروژه های مشترک را در کشورهای ثالث در بخش هایی از قبیل راه آهن، انرژی و غیره را اجرایی کنند.پوتین رئیس جمهوری روسیه عصر روز پنجشنبه  برای نشست سران دو کشور وارد دهلی نو شد و از فرودگاه برای شرکت در ضیافت شام به محل سکونت مودی نخست وزیر هند رفت.هند و روسیه روز جمعه در حضور نارندرا مودی نخست وزیر هند و ولادیمیر پوتین رییس جمهوری روسیه قرارداد خرید پنج سامانه موشکی اس-400 به ارزش 5.43 میلیارد دلار را امضا کردند.هند و روسیه همچنین قراردادی برای همکاری فضایی با یکدیگر امضا کردند. به گفته مقامات هندی، بر اساس این قرارداد، یک ایستگاه نظارت فضایی در نزدیکی شهر 'نووسیبریک' روسیه برای هند احداث خواهد شد.این قرارداد ها در حالی میان هند و روسیه امضا شد که آمریکا بارها از هند خواسته بود از معامله های بزرگ با روسیه خودداری کند در غیر این صورت دهلی نو با تحریم های آمریکا مواجه می شود.سال گذشته ترامپ رئیس جمهوری آمریکا قانونی به نام &#39;مبارزه با مخالفان آمریکا از طریق تحریم&#39; یا &#39;کاتسا&#39; امضا کرد که بر اساس آن روسیه، ایران و کره شمالی شامل تحریم های واشنگتن شد.بند 231 قانون کاتسا، کشورهایی که دارای قراردادهای مهم با بخش های دفاعی و امنیت روسی هستند، توسط آمریکا تحریم می شود.آساق**267**1424**1600            "}