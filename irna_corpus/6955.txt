{"onTitr":"","titr":" کشف آثار پیش از تاریخ در تپه بتکی الشتر","describe":" تهران - ایرنا - بررسی‌های انجام شده در تپه باستانی بتکی الشتر واقع در استان لرستان به کشف آثاری از ادوار پیش از تاریخ (دوره‌های مس و سنگ، مفرغ و آهن)، تاریخی و اسلامی منجر شد.", "text":"به گزارش ایرنا از پژوهشگاه میراث فرهنگی و گردشگری، مهدی حیدری، سرپرست هیات گمانه زنی تعیین عرصه و پیشنهاد حریم تپه بتکی الشتر،گفت: وجود استقرار های معاصر بر روی محوطه‌ها، کاوش‌ها و خاکبرداری غیر مجاز از جمله مهم‌ترین تهدید‌هایی هستند که محوطه‌های باستانی با آن روبرو بوده و حتی در مواردی باعث از بین رفتن تمامی محوطه می‌شوند.وی گفت: با توجه به این موضوع و برای پیشگیری از آسیب‌ها، شناسایی و حفظ این آثار، مجلس شورای ملی مصوبه‌ای در تاریخ 12 آبان ماه 1309 تصویب کرد که هرگونه دخل و تصرف در آثار باستانی که تا پایان دوره زندیه در ایران شکل گرفته، جرم محسوب شده و مراجع ذی‌صلاح موظف به شناسایی و حفظ این آثار هستند.حیدری افزود: همچنین بر اساس اساسنامه سازمان میراث فرهنگی کشور در سال 1366، این سازمان موظف به تعیین حریم بناها، مجموعه‌ها، محوطه‌ها و تپه‌های باستانی شده که در پی این نیازمندی‌ها و قوانین، تعیین عرصه و حریم تپه‌ باستانی بتکی ضروری به نظر رسید.حیدری با اشاره به غنای فرهنگی تپه باستانی بتکی الشتر از حفر 17 گمانه در جهت های مختلف تپه طی 20 روز کاوش در آن خبر داد و گفت: از این تعداد، 4 گمانه دارای آثار فرهنگی بوده و 13 گمانه بدون مشاهده آثار معماری و فرهنگی مشخصی تا خاک بکر ادامه یافته است.این باستان شناس با بیان این نکته که مواد فرهنگی به دست آمده طی انجام این پروژه به طور عمده مواد سفالی بوده است، گفت: در 4 گمانه دارای آثار، به طور عمده مواد سفالی، آجر و در یک گمانه پی سنگی از دیوار یا یک گور باستانی به دست آمده است.مجوز پروژه تعیین عرصه و پیشنهاد حریم تپه بتکی الشتر توسط ریاست پژوهشگاه میراث فرهنگی و گردشگری صادر شده است.فراهنگ **1085** 1701            "}