{"onTitr":"","titr":" پلیس هند راهپیمایی کشاورزان معترض را به خشونت کشید","describe":" دهلی نو - ایرنا - پلیس در شهر دهلی نو برای مقابله با هجوم کشاورزان هندی از مناطق مختلف کشور در اعتراض به سیاست های دولت از گاز اشک آور و ماشینهای آبپاش استفاده کرد.", "text":"هزاران تن از کشاورزان که از چند روز پیش از نقاط مختلف کشور بخصوص ایالت های همجوار راهپیمایی خود را آغاز کرده بودند در روز سه شنبه به دهلی رسیده و خواسته های خود از معافیت وام مزرعه تا کاهش قیمت سوخت را خواستار شدند.آنها با بی توجهی به ممنوعیت های صادره پلیس دهلی در شرق و شمال شرق این شهر ، در نقاط مختلف تجمع کرده و باعث ایجاد ترافیک غیرعادی شدند.راهپیمایی اعتراضی کشاورزان که بدعوت اتحادیه صنفی به نام 'بهارتیا کیسان' انجام شد باعث مسدود شدن مسیر های اصلی منتهی به پایتخت شد.پلیس بعد از بی توجهی معترضان وکنار زدن موانع و مشاهده تلاش آنها برای ورود به دهلی برای متفرق کردن معترضان از گاز اشک آور و ماشین های آب پاش استفاده کرد.تمام بزرگراه های منتهی به پایتخت بدلیل حرکت کشاورزان از جهات مختلف به سمت دهلی  مسدود شد. کشاورزان از نقاط دور ایالت های هند شامل اوتارپرادش در همسایگی دهلی در حال ورود به پایتخت هند هستند این اعتراضات یاد آور تظاهرات عظیم بیش از 500 هزار کشاورز در اکتبر 1988 که توسط ماهندرا سینگ تیکیت بنیانگذار بی کی یو در باشگاه قایقرانی دهلی برگزار شد بود.کشاورزان می گویند برای اعلام مشکلات خود به دولت به دهلی آمده اند.رفتار پلیس باعث انتقادات بسیاری در رسانه ها شد اما یک فرمانده محلی این نیرو گفت پلیس صرفا از خود در برابر شماری معترضین مهاجم دفاع کرده است.این راهپیمایی از روز 23 سپتامبر (اول مهر) شروع شده است. کشاورزان مناطق مختلف با پای پیاده،اتوبوس و حتی تراکتور در حال حمل پلاکارد به سوی دهلی نو روان شدند.بر روی برخی پلاکاردها با اشاره به سیاست های دولت در اعطای وام به کشاورزان نوشته شده است: ما از دولت صدقه نمیخواهیم.ما حقمان را میخواهیم.کشاورزان از قیمت برق بالا و نرخ سوخت، ناراحتند.بنا بر گزارشهای رسیده، تخمین زده می شود که حدود 300 هزار کشاورز در این راهچیمایی شرکت کرده اند. آنها فهرستی از خواسته های خود را در دست دارند که شامل 21 تقاضا از جمله اجرای گزارش کمیسیون ام اس سوامیناتان ، وام بی قید شرط به کشاورزان، پرداخت غرامت کارخانه قند، قیمت بالاتر برای محصولات کشاورزی، برق رایگان برای مزارع و کاهش قیمت گازوئیل بود.برغم رفتار خشونت آمیز پلیس،  سر وزیر دهلی گفت: کشاورزان باید مجاز به ورود به دهلی باشند.چرا به آنها اجازه ورود به دهلی داده نشد؟این اشتباه است.ما با کشاورزان هستیم.یک مقام دیگر ایالت اوتارپرادش نیز گفت: این حکومت وعده هایی را که به کشاورزان داده است انجام نمیدهد بنابراین  این طبیعی است که کشاورزان اعتراض کنند. مایه تاسف است و ما از کشاورزان حمایت می کنیم. 'کشاورزان از سیاست های دولت نارندرا مودی نخست وزیر هند در مقابل کشاورزان ناراضی هستند به خیابان ها آمده و قصد دارند تا دهلی نو راهپیمایی کنند.    به گزارش ایرنا، بهارتیا کیسان یونیون که بزرگ ترین سازمان کشاورزان ایالت اوتار پرادش است، این راهپیمایی را برگزار کرده است و هزاران کشاورز ناراضی هندی در این راهپیمایی شرکت کرده اند. اکشاورزان مسلمان نیز با شعار 'الله اکبر' از آن حمایت کرده اند. شهید عالم یک کشاورز هندی گفت: همه به این نتیجه رسیده اند که این راهپیمایی در راستای منافع کشاورزان است و با سیاست های ضد کشاورزان دولت بهارتیا جانتا پارتی ( بی جی پی) به رهبری نارندرا مودی مخالف است. راکش تیکات دبیر اتحادیه بهارتیا کیسان گفت: کشاورزان به مدت طولانی از قیمت گذاری محصولات آنها، اعطای وام های بانکی و سایر مسائل ناراضی بوده اند و با گذشت چهار سال از دولت نارندرا مودی، هیچ اقدامی برای رفع این نارضایتی ها انجام نشده است که نشان می دهد دولت بی جی پی به مشکلات کشاورزان بی توجه است. بر اساس گزارش دولت هند، کشاورزان هندی به صورت روز افزونی شغل کشاورزی را رها کرده اند. موارد خودکشی در میان کشاورزان آنها علیرغم ادعای دولت نه تنها کاهش پیدا نکرده بلکه در مواردی افزایش یافته است. مساله پرداخت وام ها نیز به یک مانع بزرگ تبدیل شده است زیرا کشاورزان به یک قیمت عادلانه برای فروش محصولات خود مواجه نمی شوند. کشاورزان می گویند طرح بیمه محصولات کشاورزی که از سوی مودی آغاز شده است در راستای منافع شرکت های بیمه عمل می کند. همچنین دولت هند با وجود وعده های فراوان تاکنون نتوانسته است هزینه نیشکر خریداری شده از کشاورزان را پرداخت کند. یکی از جنبه های این راهپیمایی این است که نه تنها مردان بلکه زنان، کودکان و سال خوردگان نیز در آن شرکت کرده اند. از این گروه در هر شهر و روستایی به گرمی استقبال می شود که نشان دهنده حمایت گسترده مردم از این راهپیمایی است. راهپیمایی اتحادیه کیسان بهارتیا در تاریخ 2 اکتبر وارد دهلی نو خواهد شد و انتظار می رود صد ها هزار کشاورز هندی به جمعیت کشاورزان معترض بپیوندد. زندگی 60 درصد از مردم هند بطور مستقیم یا غیرمستقیم به کشاورزی ربط پیدا می کند. آساق**267**1424 **1663**            "}