{"onTitr":" بخشدار مرکزی:    ","titr":" 500 میلیارد ریال وام برای اشتغال جوانان مهریز اختصاص یافت","describe":" یزد - ایرنا - بخشدار مرکزی مهریز گفت: 500 میلیارد ریال از محل تسهیلات صندوق توسعه ملی در سال 1397 برای ایجاد اشتغال جوانان روستایی به این شهرستان اختصاص یافت .", "text":"مهدی دهقان‌زاده روز سه‌شنبه در گفت‌وگو با خبرنگار ایرنا افزود: این مبلغ در چارچوب اهداف دولت تدبیر و امید در قالب 80 طرح تولیدی و اقتصادی به 500 نفر از جوانان واجد شرایط پرداخت می‌شود. وی با اشاره به اینکه مهریز در جذب تسهیلات صندوق توسعه ملی، رتبه اول استان یزد را کسب کرد، بر پیگیری نیازهای جوانان مناطق روستایی بخش مرکزی تأکید کرد. به گفته این مسئول، اجرای طرح‌های اشتغال‌زا برحسب نیازها و زمینه‌هایی که در روستاها وجود دارد، موجب رفع معضل بیکاری، جلوگیری از مهاجرت به شهرها، رونق و خودکفایی و مایه دلگرمی و امیدواری جوانان می‌شود. دهقان‌زاده خاطرنشان کرد: فعالیت‌های اقتصادی در طرح‌های اشتغال‌زایی روستاها باید قابل توجیه و در راستای تحقق اقتصاد مقاومتی و همچنین انجام برنامه‌های دولت برای توسعه روستاها و کمک به تولید و اشتغال باشد. از جمعیت 50 هزارنفری مهریز حدود 30 درصد در 140 آبادی در دهستان‌های بهادران، میانکوه، ارنان، خورمیزات و تنگ چنار زندگی می‌کنند. در بخش مرکزی مهریز یک ناحیه صنعتی با 10 واحد فعال تولیدی و اشتغال‌زایی 80 نفر در دهستان بهادران، 30 واحد تولیدی دیگر با اشتغال‌زایی 200 نفر فعالیت دارد. مهریز با 50 هزار نفر جمعیت در 30 کیلومتری جنوب شهر یزد قرار دارد و دارای پنج شهرک صنعتی و افزون بر چهار هزار نیرو در واحدهای تولیدی است . 7536/ 2047/            "}