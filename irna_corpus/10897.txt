{"onTitr":"","titr":" متخلفان اقتصادی در گناباد 145 میلیون ریال جریمه شدند","describe":" گناباد- ایرنا- رئیس اداره صنعت، معدن و تجارت گناباد گفت: متخلفان اقتصادی این شهرستان از ابتدای اجرای طرح تشدید نظارت بر عرضه کالا و خدمات طی 2 ماه گذشته به پرداخت 145 میلیون ریال جریمه نقدی محکوم شدند.", "text":"به گزارش ایرنا، هادی ایزدی روز سه شنبه در کارگروه تنظیم بازار گناباد افزود: به دنبال افزایش قیمت کالاها و خدمات و لزوم تشدید نظارت بر عرضه کالاها و خدمات 370 گشت مشترک با حضور نمایندگان دادستانی، فرمانداری و دیگر دست اندرکاران ذیربط از واحدهای صنفی این شهرستان انجام شد که در نتیجه آن 55 فرم تخلف به میزان 145 میلیون ریال برای متخلفان تنظیم و به اداره تعزیرات حکومتی ارسال شد.وی با بیان اینکه طی این مدت به 91 شکایت کتبی و تلفنی مردمی نیز رسیدگی شد اظهار داشت: برای تنظیم بازار و تعادل سازی در بازار مصرف 35 تن گوشت منجمد مرغ، برنج و شکر به قیمت تنظیم بازار و 405 حلقه لاستیک به نرخ تعاونی توزیع شد.وی گفت: همچنین برای اصلاح سهمیه لاستیک حمایتی برای ناوگان حمل و نقل سنگین قرار است آخرین آمار این بخش از سیستم شماره گذاری پلیس راهور دریافت و به مراجع ذیصلاح ارسال شود و دارندگان کامیون سنگین درون و برون شهری نیز برای دریافت سهمیه تخصیصی ثبت نام کنند.شهرستان گناباد در 287 کیلومتری جنوب مشهد واقع است.2095/ 6053            "}