{"onTitr":"","titr":" شناگر طلایی ایران: خوشحالم اندکی از آلام مردم کاستم","describe":" تهران- ایرنا - شناگر طلایی ایران که تا کنون با کسب 6 مدال طلا مدال آورترین ورزشکار  پاراآسیایی جاکارتا شده است ، گفت: به قولم برای گرفتن 6 مدال طلا عمل کردم اما بیشتر از این وفای به عهد خوشحالم که برای دقایقی دل مردم را در شرایط سخت اقتصادی و پر استرس شاد کردم .", "text":"به گزارش جمعه خبرنگار اعزامی ایرنا از جاکارتا ، در پایان رقابت هایش در سومین دوره بازی ها ی پاراآسیایی جاکارتا افزود:  خدا را شکر می کنم که با وجود خستگی رقابت های فشرده برای شرکت در هفت ماده شنا ، توانستم این شرایط را تحمل کرده و برای کشورم افتخار آفرینی کنم .این شناگر جوان ادامه داد: از همه کسانی که برای موفقیت  من تلاش کرده اند و خبرنگاران و عکاسانی که این روزها در محل رقابت ها همراهیم کرده و این اخباربرای شادی مردم منتشر کرده اند سپاسگزارم.ایزدیاردر خصوص پیش بینی خود در مورد کسب 6 مدال طلا ، گفت: تمرینات و برنامه ریزی ام پیش از مسابقات به گونه ای بود که بهترین اتفاق زندگیم را در جاکارتا رقم بزنم و البته با احترام به تمامی هواداران فوتبال، به  عنوان یکی از طرفداران تیم پرسپولیس انگیزه زیادی برای کسب 6 مدال داشتم ولی هدف نهایی ام خوشحال کردن مردم بود که  مطابق پیش بینی هایم محقق شد.وی در خصوص یک مدال نقره اش در میان 6 مدال طلایی که کسب کرده است ، گفت: 400 متر رشته تخصصی رقیب قزاقستانی ام در این ماده است و ثبت شدن این مدال نقره با وجود چنین رقیبی بسیار طبیعی است .این شناگر طلایی کشورمان ادامه داد: رشته او مواد استقامت است. به هر حال یک ورزشکار نمی تواند هم در سرعت عالی باشد و هم در استقامت و من تمام مدال های نیمه استقامت را  گرفتم و در 200 متر هم قهرمان شدم اما ورزشکار قزاقستانی در 400 متر رکوردهای بهتری نسبت به من دارد و نتیجه همان شد که همه دیدند.وی گرفتن عنوان بهترین ورزشکار پاراآسیایی جاکارتا را افتخاری بزرگ برای خودش عنوان کرد و افزود: به محض بازگشت به ایران به مشهد سفر خواهد کرد و پس از چند هفته استراحت تمریناتم را برای مسابقات جهانی زیر نظر مهدی ضیایی و محمد حسین اقبالی شروع می کنم .وی تصریح کرد: هدف و آرزوی هر ورزشکار موفقیت در میدان المپیک است و من نیز باید خود را مهیایی پارالمپیک توکیو کنم .**محمد حسین کریمی شناگر نابینای کشورمان نیز گفت: اندونزی با استفاده از امتیاز میزبانی و برای بالا بردن شانش ورزشکارانش در کسب مدال ، مواد شنا را میکس کرده بود تا شانس مدال آوری سایر کشورها از جمله ایران را کاهش دهد.وی ادامه داد: من دچار بدشانسی بزرگی شدم چون موادی که در آن شانس کسب بهترین مدال ها را داشتم  با کلاس های دیگر میکس شد تا فقط یک مدال بگیرم. اگر کلاس ها به این شکل ادغام نمی شد، دست کم شانس کسب یک طلا، سه نقره و دو برنز را داشتم .این شناگرنابینا گفت: در دومین دوره بازی های پاراآسیایی در اینچئون کره جنوبی یک مدال نقره و 4 برنز گرفتم و امسال تلاش زیادی کردم تا بتوانم عملکرد بهتری داشته باشم اما با این همه قول می دهم در مسابقات جهانی جبران این کنم و مدال های بهتری برای ایران کسب کنم .کریمی گفت: طی روزهای گذشته مرتب در تمرینات رکوردشکنی کردم و رکورد ملی و شخصی ام را شکستم و البته این به لطف و همراهی مربیانم بود و امیدوارم بتوانم مزد زحماتشان را بدهم و پیش خانواده ام سرافکنده نباشم .وی در خصوص برنامه اش برای سال آینده و رقابت های انتخابی پارالمپیک نیز گفت: رکوردهایی که در جاکارتا به ثبت رساندم عالی بود و من امیدوارم بتوانم رکوردهای خوبی بزنم و به توکیو برسم که البته این همه نیازمند حمایت فدراسیون ورزش های نابینایان و کم بینایان و کمیته ملی پارالمپیک است.سومین دوره بازی های پاراآسیایی جاکارتا 26 مهرماه به کار خود پایان خواهد داد. کاروان ورزشی ایران در پاراآسیایی جاکارتا تااین لحظه 135 مدال کسب کرده است که 31 مدال آن را امروز در رشته های شنا ، پاراوزنه برداری ، پارادوومیدانی ، گلبال ، دوچرخه سواری و شطرنج کسب کرده است. **2052**1601**            "}