{"onTitr":"","titr":" محورهای خطبه های نماز جمعه شهرهای استان بوشهر","describe":" بوشهر- ایرنا- خطیبان نماز جمعه این هفته شهرهای استان بوشهر بر برطرف کردن مشکلات اقتصادی، پی گیری کاهش نرخ ارز، کنترل قیمت ها، برخورد با مفسدان اقتصادی تاکید و از اقدام دادگاه لاهه برعلیه آمریکا، حمله موشکی سپاه و از جانفشانی نیروی انتظامی در برقراری امنت تقدیر کردند.", "text":"*بوشهر نماینده ولی فقیه در استان و امام جمعه بوشهر گفت: مسئولان باید با فکر و تلاش جهادی به فکر برطرف کردن مشکل اقتصاد کشور باشند.    به گزارش ایرنا، آیت الله غلامعلی صفایی بوشهری در جمع نمازگزاران بوشهری افزود: تنها 10 درصد مسائل و گرفتاری های اقتصادی کشور مربوط به فشارها و توطئه های آمریکا، غرب و کشورهای مرتجع منطقه است و 80 درصد مربوط به مدیریت داخلی است. وی اظهار داشت: در این شرایط حساس مسئولان باید با اتحاد، فکر جهادی و اقدام به موقع به فکر مردم انقلابی و بی نظیر ایران که پای انقلاب خود ایستاده اند باشند و همکاری مردم با مدیران در این عرصه ضروری است. صفایی بوشهری اضافه کرد: گرانی، کمبود و تورم در برخی از وسایل مورد نیاز باعث گلایه مندی مردم شده و مسئولان با تدبیر در عرصه تولید انبوه، تعیین قیمت مناسب و نظارت دقیق باید این مشکل را حل کنند. وی تاکید کرد: نباید با قیمت های کاذب برخی از وسایل ضروری فضای زندگی برای مردم سخت شود. صفایی بوشهری در بخش دیگری از سخنان خود با اشاره به سخنان رهبر معظم انقلاب در تجمع یکصد هزار نفری بسیجیان در تهران افزود: این جوانان هستند که آینده انقلاب را رقم می زنند هرچند دشمن تلاش زیادی برای از بین بردن این سرمایه دارد ولی همواره با شکست روبه رو بوده است. وی بیان کرد: آمریکا 40 سال است برای براندازی انقلاب اسلامی برنامه ریزی می کند ولی تاکنون موفق نبوده و به زودی شکست سخت دیگری در بخش اقتصادی نیز به آن وارد می شود. صفایی بوشهری با بیان اینکه آمریکا همچنان به دنبال از بین بردن مولفه های انقلاب است گفت: انقلاب اسلامی از آن ایران و ایرانیان است و تلاش استکبار جهانی در براندازی این نظام هیچ وقت به نتیجه نخواهد رسید. وی رزمایش 20 هزار نفری عاشورایی سپاهیان محمد رسول الله (ص) 2 را بیانگر آمادگی حضور مقتدرانه مردم در گروه های مختلف بسیج با هدف دفاع از حریم انقلاب عنوان کرد. صفایی بوشهری با اشاره به هفته نیروی انتظامی گفت: نیروی انتظامی متکفل امنیت بعنوان یکی از بزرگترین مولفه های توسعه و پیشرفت نظام است. وی اضافه کرد: ارتقای امنیت نشان از کارآمدی نیروی انتظامی است و باید همواره از این نیروی جان بر کف تقدیر کرد. 6047*برازجان بوشهر- ایرنا- امام جمعه برازجان گفت: صدور رای دادگاه لاهه به نفع جمهوری اسلامی ایران بیانگر حقانیت جمهوری اسلامی وغیر مشروع و ظالمانه بودن تحریم های آمریکا علیه مردم است.به گزارش ایرنا ، حجت الاسلام حسن مصلح در خطبه های نمازجمعه برازجان با اشاره به بیانات رهبر معظم انقلاب در رزمایش بسیجیان افزود: هر دشمنی بخواهد کوچک ترین اقدام علیه امنیت ایران انجام دهد با پاسخ کوبنده و قاطع جوانان این آب و خاک روبه رو می شود.وی حضور در صحنه برای خدمت رسانی به مردم، کمک به دولت برای حل مشکلات جامعه، نمایش وحدت و انسجام ملی، شور انقلابی، تزریق امید، نشاط و اعتماد به جامعه را از پیام های رزمایش بسیجیان سپاهیان محمد رسول الله (ص) 2 عنوان کرد.مصلح بیان کرد: بیانات رهبر معظم انقلاب در این برهه زمانی موجب آرامش و امیدواری مردم و یاس و ناامیدی دشمنان را به دنبال داشت.وی در خصوص حمله موشکی سپاه پاسداران اظهار داشت: ایران اسلامی توانایی و قدرت دسترسی به دشمنان را در هر نقطه ای دارد و بعد از روسیه و آمریکا تنها کشوری است که برای تنبیه دشمنان خود از موشک های دوربرد یا میان برد استفاده می کند.مصلح گفت: پاسخ قاطع و سریع موشکی سپاه پاسداران انقلاب اسلامی به عملیات تروریستی اهواز نشان داد جمهوری اسلامی ایران در رابطه با امنیت ملی هیچ مماشاتی با کسی ندارد.وی با اشاره به حماسه اربعین افزود: حماسه اربعین پدیده فوق العاده ای است و درشرایطی که دنیای اسلام به این تجمع نیاز دارد به وجود آمده است.امام جمعه برازجان بیان کرد: امید می رود با برنامه ریزی مسئولان و همکاری مردم شاهد کاهش بیشتر قیمت ارز و سکه، ایجاد آرامش بر فضای بازار و جامعه و کوتاه شدن دست مفسدان و دلالان اقتصادی باشیم.7213*دیربوشهر- ایرنا- امام جمعه موقت دیر گفت: رزمایش اقتدار بسیجیان سپاه محمد رسول الله (ص) 2 بیانگر اقتدارنظامی، وحدت، انسجام ملی، شور و نشاط انقلابی وامید اجتماعی بود.به  گزارش ایرنا، حجت الاسلام ابراهیم بحرانی در خطبه های نماز جمعه شهر دیر افزود: در این شرایط حساس باید مسئولان در کنار مردم پیام قدرت و اقتدار سردهند و با این اقدام آمریکا سیلی محکم دیگری از این ملت می خورد.امام جمعه موقت دیر در رابطه با حمله موشکی سپاه اظهارداشت: این اقدام سپاه پاسداران انقلاب اسلامی قدرت و اقتدار جمهوری اسلامی در منطقه را ثابت کرد.وی اضافه کرد: استکبار جهانی دشمن اصلی نظام جمهوری اسلامی است و لازمه شکست آنان ایستادگی و مقاومت است.امام جمعه موقت دیر با اشاره به کاهش قیمت ارز افزود: کاهش قیمت ارز نشان داد دولت و بانک مرکزی توانایی مدیریت بازار را دارند.وی تاکید کرد: در این شرایط دولت با نظارت و کنترل جدی بازار نباید اشتباه های گذشته را تکرار کند.بحرانی بر ضرورت برخورد قاطع دستگاه قضا با مفسدان اقتصادی، محتکران و متخلفان تاکید کرد.7207*کنگانبوشهر- ایرنا- امام جمعه موقت کنگان گفت: رزمایش بسیجیان نمایشی از اقتدار و عظمت نظام مقدس جمهوری اسلامی ایران بود.به گزارش ایرنا، حجت الاسلام مهدی حیدری در خطبه های نماز جمعه کنگان افزود: برگزاری همایش خدمت رسانی بسیج در قالب هفت هزار و 14 گروه خدمت رسان جهادی و ساخت و تکمیل نزدیک 2 هزار پروژه بهداشتی، آموزشی، تولیدی، کشاورزی و فرهنگی نمایشی از قدرت بسیج در سازندگی کشور است.وی در بخش دیگری از سخنان خود با اشاره به کاهش قیمت ارز اظهار داشت: تیم اقتصادی کشور باید با برنامه ریزی متقن بتوانند قیمت کالاهای مصرف مردم را نیز کاهش دهند.حیدری در خصوص حمله های موشکی سپاه پاسداران انقلاب اسلامی گفت: حمله مقتدرانه سپاه به گروه های تروریستی نشان داد جمهوری اسلامی در خصوص امنیت ملی هیچ مماشاتی با کسی ندارد.وی تاکید کرد: این اقدام سپاه نشان داد اگر دشمن بخواهد اقدامی کند با سیلی محکم نیروهای مسلح جمهوری اسلامی ایران روبه رو می شود.امام جمعه موقت با گرامیداشت هفته نیروی انتظامی گفت: تقدیم 13 هزار شهید در زمان جنگ تحمیلی و بعد از آن نشان از ایثار، جانفشانی و از خودگذشتگی دلاورمردان امنیت کشور برای آسایش، رفاه و امنیت مردم است.7208*گناوهگناوه- ایرنا- امام جمعه موقت گناوه گفت: کاهش نرخ ارز درهفته گذشته باعث خوشحالی ملت شده است.به گزارش ایرنا، حجت الاسلام احمد سالمی در خطبه های نمازجمعه این هفته گناوه افزود: بالارفتن لحظه ای قیمت ارز و سکه کام مردم را  تلخ و بهانه ای برای عده ای فرصت طلب و سود جود برای افزایش قیمت ها و ملتهب کردن فضای جامعه بود.وی بیان کرد: انتظار می رود با تدبیر و برنامه ریزی مناسب بانک مرکزی شاهد کاهش روند هر چه بیشتر نرخ ارز در کشور باشیم.سالمی صدور رای دادگاه بین المللی لاهه به نفع جمهوری اسلامی و محکوم کردن آمریکا، راه اندازی شبکه مالی مستقل کشورهای اروپایی در برابر تحریم های آمریکا درصورت صادق بودن آنان، حمله  یگان موشکی سپاه و صدور حکم قوه قضائیه علیه مفسدان اقتصادی را از دیگر خبرهای رضایت بخش و خوشحال کننده در کشور عنوان کرد.وی با تقدیر از برخورد قوه قضائیه با  مفسدان اقتصادی گفت: انتظار می رود قوه قضائیه با عاملان اصلی اخلال گران در بازار برخورد تا ریشه فساد اقتصادی در کشور برچیده شود.امام جمعه موقت گناوه با گرامیداشت هفته نیروی انتظامی گفت: نیروی انتظامی تضمین کننده برقرای نظم و امنیت در جامعه است و همه باید قدردان آنان باشیم.6164/6047/6045            "}