{"onTitr":"","titr":" 1250 دانش آموز درمیان زیرپوشش کمیته امداد هستند","describe":" بیرجند - ایرنا - مدیر کمیته امداد امام خمینی (ره) درمیان گفت: در حال حاضر یکهزار و 250 دانش آموز زیرپوشش کمیته امداد شهرستان هستند که به زودی کمک هزینه تحصیلی به حساب آنان واریز می شود.", "text":"به گزارش ایرنا احمد بصیری پور روز چهارشنبه در آیین نواختن زنگ جشن عاطفه ها که با حضور فرماندار، امام جمعه و جمعی از مدیران ادارات در دبستان دخترانه 22 بهمن برگزار شد گفت: جشن عاطفه ها علاوه بر جمع آوری کمک های مردمی برای نیازمندان، فرهنگ کمک کردن به دیگران را میان آحاد جامعه نهادینه می کند.وی با بیان اینکه در مرحله نخست برپایی جشن عاطفه ها، 158 میلیون تومان کمک مردمی جمع آوری و بین دانش آموزان نیازمند شهرستان توزیع شد افزود: در مرحله دوم جشن عاطفه ها نیز پنج هزار پاکت بین دانش آموزان توزیع شده است.مدیر کمیته امداد شهرستان درمیان ادامه داد: جمع آوری و مبالغ اهدایی بین دانش آموزان بی بضاعت همان مدرسه توزیع خواهد شد.وی گفت: به مناسبت بازگشایی مدارس یکهزار و 257 بسته لوازم التحریر و هر بسته به ارزش 140 هزار تومان از محل منابع امداد و خیرین بین دانش آموزان نیازمند شهرستان توزیع شد.بصیری پور افزود: دانش آموزان نیازمند زیادی در شهرستان درمیان شناسایی شده اند و همزمان با آغاز سال تحصیلی به حساب 154 دانش آموز نیازمند غیرمددجو نیز هشت میلیون تومان واریز شده است. حدود 12 هزار دانش آموز سال تحصیلی جدید در شهرستان درمیان تحصیل می کنند.شهر اسدیه مرکز شهرستان مرزی درمیان در 105 کیلومتری شرق بیرجند قرار دارد.7556*3028            "}