{"onTitr":" نماینده ولی فقیه در لرستان:    ","titr":" دادگاه لاهه حقانیت ایران را تایید کرد","describe":" خرم آباد - ایرنا - نماینده ولی فقیه در لرستان و امام جمعه خرم آباد گفت: صدور رای دادگاه لاهه حقانیت جمهور اسلامی را تایید و ثابت کرد که اقدامات آمریکا در تشدید تحریم اقتصادی علیه ایران ظالمانه است.", "text":"به گزارش ایرنا آیت الله سید احمد میرعمادی در خطبه های نماز جمعه خرم آباد در مصلی الغدیر اظهار داشت: با صدور رای دادگاه لاهه، آمریکا بار دیگر منزوی شد این دادگاه بارها آمریکا را محکوم کرده است.وی با اشاره به اینکه صدور رای دادگاه لاهه یکی از موفقیت های بین المللی برای ایران محسوب می‌شود گفت برای دنیا ثابت شد که آمریکایی ها ، متکبر و قانون شکن بوده و خوی تجاوزگری دارند.وی همچنین به پایین آمدن نرخ ارز در بازار کشور اشاره کرد و افزود: عده ای وقتی نرخ ارز بالا می رفت ،  اجناس را احتکار و گران کرده و برخی ها نیز به فروشگاه هجوم آورده و جنس بیشتری خریداری کردند.امام جمعه خرم‌آباد ادامه داد: کاهش نرخ ارز نشان داد اقتصاد ایران اگر درست مدیریت شود می توانیم اقتصاد سالمی داشته باشیم اگر سیاست‌های رهبری اعمال می‌شد به این موقعیت گرفتار نمی شدیم.آیت الله میر عمادی اضافه کرد: کسانی که میلیاردها دلار تسهیلات برای واردات مواد اولیه دریافت کردند از چه طریقی موفق به دریافت تسهیلات شدند ولی  برخی برای سفر به کربلا نتوانستند 40 دلار دریافت کنند.وی اظهار داشت: دستگاه قضایی باید جوابگو باشد، اگر بخواهیم مشکلات اقتصادی را برطرف کنیم باید ریشه‌های فساد و مفسدان اقتصادی به جزای اعمال خود برسند.** پاسخ سپاه به دشمنان کوبنده بودنماینده ولی فقیه در لرستان به پاسخ قاطع اخیر موشکی سپاه به تروریست ها اشاره کرد و گفت: این پاسخ کوبنده نشان از قدرت جمهوری اسلامی ایران و قدرت دسترسی به تمام موقعیت های دشمن دارد.آیت‌الله میرعمادی بیان کرد: پاسخ کوبنده موشکی سپاه به تروریست ها باعث دلگرمی مردم شده و غرور ملی را برانگیخت و ثابت کرد در راه تامین امنیت کشور با کسی سازش نخواهیم داشت.وی اظهار داشت: امنیت خط قرمز ما بوده و ایران در مبارزه با تروریست‌ها جدی خواهد بود.** رزمایش سپاه حرکتی امیدبخش بودامام جمعه خرم‌آباد همچنین به برگزاری رزمایش اقتدار عاشورایی بسیجیان اشاره کرد و گفت: این رزمایش یک حرکت منسجم و امید بخش بود و اعلام آمادگی بسیجیان برای مقابله با توطئه دشمنان را نشان داد.آیت الله میرعمادی ظرفیت بسیج را ظرفیتی پایان‌ناپذیر اعلام کرد و افزود: عظمت، اقتدار و قدرت دفاعی جمهوری اسلامی ایران، شکست ناپذیری و سازش ناپذیری ملت ایران از عناصر پیش برنده کشور است.وی همچنین به هفته گرامیداشت نیروی انتظامی اشاره کرد و ادامه داد: ناجا پاسدار امنیت و اقتدار کشور بوده و یک نیروی مردمی، خدمتگزار و همراه آنان در تمامی صحنه های کشور است.آیت الله میرعمادی ادامه داد: حفظ امنیت و اقتدار کشور، صیانت و حفاظت از نظم و قانون، تامین آسایش عمومی فردی جامعه، نگهبانی و پاسداری از دستاوردهای انقلاب از وظایف نیروی انتظامی است.وی اضافه کرد:نیروی انتظامی 13 هزار شهید تقدیم انقلاب کرده است که بیش از 5 هزار شهید آن برای تامین امنیت و حفظ نظم در کشور بوده است.امام جمعه خرم‌آباد همچنین به بیست و پنجم محرم سالروز شهادت امام زین العابدین(ع) اشاره کرد و افزود: ایشان راوی و شاهد واقعه خونبار کربلا بود که پس از شهادت امام حسین(ع) خون شهدای کربلا را حفظ کرد.آیت الله میر عمادی اضافه کرد: امام سجاد(ع)  ماهیت تجاوز گری بنی امیه را افشا نمود و مردم پیمان شکن کوفه و نیرنگ باز شام را با خطبه های خود بیدار و نهضت عاشورا را احیا کرد.وی دفاع از دین و حرم اهل بیت و ابلاغ پیام نهضت حسینی و احیای نهضت کربلا را از مهمترین وظایف امام سجاد(ع) پس از واقعه کربلا عنوان کرد.3210/6060            "}