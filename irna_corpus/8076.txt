{"onTitr":" طی 2 روز آینده؛    ","titr":" دمای پایتخت 10 درجه کاهش می یابد","describe":" تهران- ایرنا- اداره کل هواشناسی استان تهران پیش بینی کرد که در روزهای شنبه و یکشنبه هفته آینده دمای هوای استان 10 درجه کاهش می یابد.", "text":"به گزارش روز یکشنبه ایرنا از اداره کل هواشناسی استان تهران، براساس بررسی و تحلیل آخرین داده ها و نقشه های پیش یابی هواشناسی، کمینه و بیشینه دمای هوای پایتخت روزهای جمعه، شنبه و یکشنبه به ترتیب (18، 30)، (14، 25) و (12، 20) درجه سانتیگراد پیش بینی می شود.شهرستان های فیروزکوه با دمای 14 درجه سانتیگراد و ورامین با 34 درجه به ترتیب سردترین و گرم ترین نقاط استان در 24 ساعت گذشته بوده اند.همچنین براساس بررسی و تحلیل آخرین داده ها و نقشه های پیش یابی هواشناسی امروز در ساعات بعد از ظهر در ارتفاعات افزایش ابر گاهی با بارش  پراکنده و فیروزکوه همراه با رگبار و رعد و برق و از اوایل شب آسمان استان تهران به تدریج ابری و جنوب استان گاهی با وزش باد شدید و احتمال گرد و خاک پیش بینی می شود.از روز شنبه تا عصر یکشنبه آسمان ابری گاهی همراه با رگبار و رعد و برق و وزش باد شدید خواهد بود که لازم به ذکر است با ریزش هوای سرد از عرضهای بالاتر روزهای شنبه و یکشنبه کاهش محسوس دما در سطح استان تهران خواهیم داشت.براین اساس از این رو بارش در ارتفاعات به صورت برف و باران خواهد بود و در مناطق مستعد رخداد تگرگ دور از انتظار نمی باشد و همچنین پیشینه بارش از اواخر وقت شنبه تا صبح یکشنبه می باشد.تهرام/7247/6003            "}