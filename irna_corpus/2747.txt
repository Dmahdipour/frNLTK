{"onTitr":" کارشناس پاکستانی:    ","titr":" ایران راه برون رفت پاکستان از مشکلات است","describe":" اسلام آباد - ایرنا - تحلیل گر سیاسی پاکستان گسترش روابط با ایران را راهکار اصلی برای برون رفت از مشکلات و چالش های پیش رو برای این کشور خواند.", "text":"به گزارش سه شنبه شب ایرنا، «عثمان غنی» در مقاله خود در روزنامه انگلیسی زبان «دیلی تایمز» نوشت: جمهوری اسلامی ایران و پاکستان دو کشور همسایه با اشتراکات فراوان تاریخی، فرهنگی و مذهبی هستند .وی با بیان اینکه ایران نخستین کشوری بود که پاکستان را در سال 1947 میلادی به رسمیت شناخت، گفت: پاکستان در طول تاریخ 71 ساله خود همیشه از سوی ایران درمواقع سخت و بحرانی مورد حمایت قرار گرفته است.غنی افزود: پس از پیروزی انقلاب اسلامی در ایران، پاکستان در صدر کشورهایی بود که نظام جمهوری اسلامی در ایران را به رسمیت شناخت و در راستای گسترش روابط با جمهوری اسلامی ایران همت گمارد.این کارشناس پاکستانی معتقد است:پس از اینکه رژیم صدام در سال 1980 میلادی به ایران حمله کرد، تمامی کشورهای عربی و غربی از رژیم متجاوز عراق حمایت کردند اما پاکستان هر چند بی طرف ماند اما از تهران به صورت معنوی و مادی حمایت می کرد.غنی در این مقاله آورده است: زمانی که ایران فعالیت صلح آمیز هسته ای داشت پاکستان از این حق جمهوری اسلامی ایران حمایت کرد و پس از توافقنامه هسته ای برجام، اسلام آباد با روی باز از آن استقبال کرد و از کشورهای طرف درگیر خواست به این توافقنامه احترام بگذارند.کارشناسان پاکستان در مقاله خود نوشت:دولت پاکستان پس از کناره گیری آمریکا از توافقنامه هسته ای، از ایران حمایت کرد و اقدام رئیس جمهوری آمریکا را به دلیل نقض قوانین بین المللی و خروج از برجام محکوم کرد.در مقاله روزنامه دیلی تایمز آمده است: روز استقلال پاکستان در ماه اگوست از سوی مقامات ایرانی جشن گرفته شد و این نشانه علاقه جمهوری اسلامی ایران به مردم پاکستان است.محمدجواد ظریف پس از تشکیل دولت جدید به رهبری عمران خان به عنوان نخستین میهمان خارجی با سفر به اسلام آباد با مقامات عالیرتبه این دولت  دیدار و گفت و گو کرد و یقینا این دیدارها می تواند باعث گسترش روابط فیمابین شود.تحلیلگر پاکستانی در مقاله خود نوشت: این کشور در رابطه با ایران و عربستان از سیاست راهبردی توازن و هماهنگ شده پیروی می کند و البته می تواند برای کاهش تنش بین این دو کشور اسلامی نقش آفرینی کند.غنی در ادامه افزود: ایران علاقه خود را برای پیوستن به کریدور اقتصادی پاکستان و چین ابراز کرده است و این مهم  می تواند زمینه رشد و توسعه اقتصادی را در منطقه به دنبال داشته باشد.وی در ادامه مقاله خود به ظرفیت های زیاد در بخش روابط اقتصادی دوجانبه اشاره کرد و نوشت: دو کشور برای رساندن تبادلات بازرگانی فیمابین تا سطح 5 میلیارد دلار توافق کرده اند. برای رسیدن به این هدف مسولان دو کشور باید ضمن بررسی بازارهای همدیگر برای رسیدن به این هدف تلاش کنند.این پژوهشگر پاکستان، واردات گاز طبیعی از ایران را برای استحکام اقتصادی، توسعه صنایع و رفع کمبود انرژی در این کشور ضروری دانست و گفت: دولت پاکستان به منظور احیای تولیدهای صنعتی خود باید تلاش هایش را برای اجرای توافقنامه واردات گاز طبیعی از ایران دو چندان کند.وی به فواید اقتصادی خط لوله گاز ایران و پاکستان اشاره کرد و نوشت: این خط نسبت به خط گازی «تاپی» از ترکمنستان یا گاز مایع قطر، بسیار ارزان تر و از نظر اقتصادی مقرون به صرفه تر است.غنی افزود:ایران امن ترین و کم هزینه ترین مسیر جاده ای و ریلی به ترکیه و از آنجا به اروپاست و کالاهای پاکستان به جای بارگیری در بنادر کشورهای عربی می توانند مستقیم از طریق ایران به اروپا حمل شوند.این تحلیلگر پاکستان در پایان مقاله خود آورده است: وضعیت سیاسی و اقتصادی پاکستان و ایران به دلیل چالش های منطقه ای و فشارهای آمریکا با پستی و بلندی های زیادی دست به گریبان است و به طور قطع گسترش روابط دو جانبه در حوزه اقتصاد، انرژی و ترانزیت می تواند به هر دو کشور به برون رفت از این مشکلات کمک کند.شبد**6125**9122            "}