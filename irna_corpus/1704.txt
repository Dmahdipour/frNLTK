{"onTitr":" رئیس سازمان فرهنگی آستان قدس رضوی:    ","titr":" شرایط امامزادگان در چهار دهه انقلاب تغییر کرد","describe":" بیرجند - ایرنا - رئیس سازمان فرهنگی آستان قدس رضوی گفت: شرایط امامزادگان در چهار دهه پس از انقلاب اسلامی از نظر کمی و کیفی تغییر کرد و خدمت به امامزادگان تفسیر عملی سوره کوثر است.", "text":"به گزارش ایرنا، حجت الاسلام حجت گنابادی نژاد روز چهارشنبه در آیین تکریم و معرفی مدیرعامل موسسه حضرت حسین بن موسی الکاظم (ع) و آرامگاه شهید مدرس(ره) افزود: یکی از دستاوردهای انقلاب اسلامی این بود که پرده و غباری را که بر جایگاه و اهمیت آستان مقدس امامزادگان بود، کنار زد.وی ادامه داد: آنچه امروز در آستان مقدس حضرت حسین بن موسی الکاظم(ع) طبس به ویژه به لحاظ سخت افزاری، امکانات و توسعه عمرانی به وجود آمده الگویی برای دیگر امامزادگان در کشور است.رئیس سازمان فرهنگی آستان قدس رضوی گفت: امامزادگان از منظری برای مردم یک دارالشفا، پایگاه قطب فرهنگی و بخشی از هویت دینی، مذهبی هر منطقه ای است که آن امامزاده در آن وجود دارد و پناهگاه مردم در تمام شادی‌ها و غم‌هایشان است.وی با بیان اینکه باید آیینه‌ای برای تحول و ارتقا داشته باشیم گفت: تغییراتی که زمانه، ما را در مقابل خود قرار می‌دهد و انتظاراتی که در پیکره جامعه وجود دارد و آسیب های فرهنگی، مجال اینکه بخواهیم کار معمولی و راضی شدن به کار گذشته را داشته باشیم به هیچ کدام از ما نمی‌دهد.حجت الاسلام گنابادی نژاد افزود: امروز توجه به مدیریت جهادی یعنی کار شبانه روزی و تلاش خستگی ناپذیر با کار عالمانه و دقیق در عرصه های مختلف یک اولویت و الزام است.وی عنوان کرد: آستان امامزاده حسین بن موسی الکاظم(ع)، آرامگاه شهید مدرس(ره) و نمازخانه‌های بین راهی که به عنوان مجموعه بقاع متبرکه و اماکن مذهبی یک ماموریت بزرگ و مهمی را در دستور کار خود دارند و در طول سنوات گذشته منشا خدمات بسیار خوبی بوده اند.مدیرعامل جدید موسسه آستان حسین بن موسی الکاظم(ع) و آرامگاه شهید مدرس(ره) هم گفت: حرم ائمه و امامزادگان از مکان‌ها و موقعیت‌های خوب برای مقابله با تهاجم فرهنگی دشمن است.حجت الاسلام سید محمد جواد رئوف سیدنژاد افزود: آستان مبارک حضرت حسین بن موسی الکاظم(ع) و آرامگاه شهید مدرس زیرساخت های سخت افزاری و فرهنگی خوبی دارد و امیداوریم در ادامه بتوانیم روند امکانات رفاهی را برای زائران ادامه دهیم تا بیش از پیش از حضور آنان استفاده کنیم.سید محمدجواد رئوف سیدنژاد، مدیرعامل جدید موسسه حضرت حسین بن موسی الکاظم (ع) و آرامگاه شهید مدرس(ره)، پیش از این مدیرکل اوقاف خراسان شمالی بود و حمزه سپهریان مدیرعامل پیشین این موسسه به عنوان رئیس  سازمان خدمات زائر آستان قدس رضوی منصوب شد.7217 * 6054            "}