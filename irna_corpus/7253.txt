{"onTitr":"","titr":" صبحگاه مشترک نیروی انتظامی بافق برگزار شد","describe":" ایرنا- یزد- صبحگاه مشترک نیروهای نظامی و انتظامی بافق، روز شنبه و همزمان با دومین روز از هفته ناجا در محل ستاد انتظامی این شهرستان برگزار شد.", "text":"به گزارش ایرنا امام جمعه بافق در این آیین با تبریک هفته نیروی انتظامی گفت: در فرهنگ دینی در مورد سربازان نظام آمده است که زیبایی شهر و کشور به برکت وجود شماست که اگر امنیت در شهر و کشور باشد همه چرخهای اقتصادی، فرهنگی و غیره می چرخد و در پرتو رشادت های پلیس است که امنیت ایجاد می شود. حجت الاسلام سید جواد سلیمانی با بیان اینکه پلیس با تلاش و همت خود توانسته امنیت را در شهر بافق بر قرار سازد از خدمات و تلاش شبانه روزی پلیس تقدیر و تشکر کرد.فرماندار بافق نیز به برقراری نظم و امنیت شهر اشاره کرد و با برشمردن وجوه امنیت، گفت: امنیت وجوه مختلفی دارد که مهمترین آنها امنیت خانواده، ملی، اجتماعی و روانی است.محمد زاده رحمانی افزود: با وجود اینکه دشمن در عرصه بین الملل تلاش می کند تا سایر وجوهات امنیت را تحت الشعاع قرار دهند ولی تاکنون نتیجه ای به دست نیاورده و در این زمینه موفق نشده است .فرمانده انتظامی شهرستان بافق هم گفت: این نیرو با الهام از آموزه های اسلام ناب محمدی و سیره حسینی و رهنمودهای مقام معظم رهبری (مدظله العالی) با برنامه ریزی و ساماندهی و کنترل، وظایف محوله را با ایثار و از خودگذشتگی و جلب مشارکت اقشار مختلف مردم انجام داده و امنیت پایدار را در شرایطی که دشمن قصد دارد با توطئه های خود اسلام و انقلاب را نابود کند فراهم کرده است. سرهنگ محمد کمالی با برشمردن عملکرد پلیس شهرستان بافق در سالجاری گفت: ماموران انتظامی این شهرستان در سالجاری ضمن پوشش انتظامی مراسم های مختلف با کشف سرقتها و دستگیری 39 نفر سارق و کشف 6 میلیارد ریال کالای قاچاق و بازدید از صنوف مختلف، ماموریت های خود را به نحو احسن انجام داده است. حجت الاسلام محمد حسنی رئیس عقیدتی سیاسی فرماندهی انتظامی شهرستان بافق نیز ضمن تسلیت ایام شهادت امام زین العابدین، شهر خوب را شهری دانست که امنیت در آن برقرار باشد و گفت: در چنین شهری رزق و روزی فراوان می شود ولی اگر کفران نعمت شود خوف و گرسنگی بر آن شهر حکم خواهد شد. وی افزود: قرآن، امنیت را در پرتو این میداند که هرچه افراد با تقواتر باشند امنیت آنها مطلوبتر است و کتاب آسمانی سلب امنیت را بزرگتر از قتل می داند که عذاب عظیمی بر افرادی که امنیت را مخدوش می کنند بوجود می آید. حسنی وظیفه نیروی انتظامی را ایجاد و حفظ امنیت دانست و افزود: به عهده همه دستگاه ها و نهادها است که با همکاری یکدیگر در ایجاد امنیت پایدار تلاش کنند.وی اضافه کرد: در دوره کنونی که دشمن قصد دارد با نقشه ها و توطئه های خود امنیت را از ایران و انقلاب و اسلام حذف کند باید تلاش کنیم تا با موفقیت از این گردنه ها عبور کنیم. در حاشیه این مراسم از کارکنان کوشا، بازنشستگان، پلیسهای افتخاری، برندگان مسابقات ورزشی و اعضای شورای معتمد پلیس با اهدای جوایزی تقدیر و تجلیل شد. مرکز شهرستان 50 هزار نفری بافق در فاصله 110 کیلومتری جنوب شرقی یزد قرار دارد.7543/ 6197            "}