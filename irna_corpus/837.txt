{"onTitr":"","titr":" قهرمان رقابتهای طرح هوپس تنیس روی میز هرمزگان مشخص شد","describe":" بندرعباس- ایرنا- رییس هیات تنیس هرمزگان با اشاره به برگزاری رقابتهای طرح هوپس (امیدهای آینده) تنیس روی میز دختران استان، گفت: با پایان این رقابتها، یلدا مریدی عنوان قهرمانی را  از آن خود کرد.", "text":"نادر سعیدی عصر پنجشنبه در گفت و گو با ایرنا اظهار داشت: این دوره از رقابتهای طرح هوپس تنیس روی میز دختران هرمزگان با شرکت چهار ورزشکار از شهرستان های بندرعباس، رودان و بندر خمیر در سالن اختصاصی تنیس روی میز هفت تیر بندرعباس برگزار شد.وی افزود: در پایان این رقابتها، یلدا مریدی از رودان موفق به کسب عنوان قهرمانی شد و جواز حضور در رقابتهای قهرمانی کشور را کسب کرد.سعیدی خاطرنشان کرد: مهناز بدرود از بندرخمیر نایب قهرمان شد و آریانا شنبه زاده از بندرعباس نیز به عنوان سومی این مسابقات دست یافت. هوپس، یکی از طرح‌های گروه آموزش و توسعه فدراسیون جهانی تنیس روی میز به شمار می رود که در سال های اخیر به منظور استعدادیابی و آموزش به سنین پایه پیگیری شده است.تنیس روی میز در هرمزگان در حال حاضر در شهرهای رودان ، میناب ، بندرخمیر ، قشم ، بستک ، حاجی آباد ، جاسک ، بندرلنگه ، جناح و بندرعباس فعال است.7198/6048            "}