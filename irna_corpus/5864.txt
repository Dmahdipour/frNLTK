{"onTitr":"","titr":" وزیر ورزش: جاکارتا آوردگاه انسان های با اراده است","describe":" جاکارتا - ایرنا - وزیر ورزش و جوانان با اظهار امیدواری برای تداوم موفقیت های ورزش ایران در بازی های پاراآسیایی 2018 گفت: جاکارتا آوردگاه انسان های با اراده است.", "text":"به گزارش روز یکشنبه خبرنگار اعزامی ایرنا، «مسعود سلطانی فر» که در محل سومین دوره بازهای آسیایی در جاکارتا بسر می برد، تلاش کاروان ایران در این رویداد را رضایت بخش عنوان کرد و افزود: جاکارتا آوردگاه انسان های با اراده است و از نزدیک تلاش و نشاط ورزشکاران ایران را شاهد بودم.وی که رقابت های والیبال نشسته زنان را در این رویداد نظاره گر بود، گفت: ملی پوشان امروز با اراده قوی و در دیداری سخت و فشرده تیم پرقدرت ژاپن را شکست دادند و با این بازی امیدوار شدم که بتوانند مدال خوشرنگ طلا را هم برای ورزش ایران به ارمغان آورند.وزیر ورزش و جوانان به موفقیت های ورزش ایران در رشته های مختلف اشاره و اظهار امیدواری کرد: در بازی های پاراآسیایی 2018 هم موفقیت های ورزش ایران استمرار یابد و با نتایج خوب ورزشکاران دل مردم شاد شود  و این رویداد به تحکیم وحدت ملی و ارتقای غرور ملی منجر شود.تیم ملی والیبال نشسته بانوان ایران در نخستین مسابقه خود در بازی های پاراآسیایی 2018 جاکارتا برابر ژاپن با نتیجه 3 بر یک پیروز شد و در مسابقه دوم خود فردا- دوشنبه از ساعت 8:00 به وقت تهران به مصاف هند می روند.ملی پوشان در بازی های پاراآسیایی 2010 گوانگژو چین سوم و در اینچئون 2014 کره جنوبی نایب قهرمان شدند.سومین دوره این بازی ها در روزهای 14 تا 21 مهر و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شد.ورزشی**9250**            "}