{"onTitr":"","titr":" مقامات کمیته ملی المپیک با مدال آوران رشته اسکیت دیدار کردند","describe":" تهران - ایرنا - مسئولین فدراسیون اسکیت به همراه مدال آوران هجدهمین دوره مسابقات آسیایی 2018 کره جنوبی با صالحی امیری رییس کمیته ملی المپیک و شاهرخ شهنازی دبیرکل این کمیته دیدار کردند.", "text":"به گزارش ایرنا؛ در این دیدار «بهمن محمد رضایی» رییس فدراسیون اسکیت با قدردانی از نگاه فرهنگی و حمایتی رئیس کمیته ملی المپیک&#160;به ورزش اظهار داشت: فدراسیون اسکیت تنها یک رشته نیست بلکه 8 رشته ورزشی مختلف را به عنوان زیر مجموعه و دو رشته المپیکی و یک رشته&#160;در آستانه المپیکی شدن را نیز تحت پوشش دارد، به همین&#160;دلیل انتظار داریم کمیته ملی المپیک نگاه حمایتی خود را نسبت به فدراسیون اسکیت و رشته های تحت پوشش آن بیشتر نماید.وی افزود: همین دیدارهای صمیمانه مربیان و ورزشکاران ما و برخورد محبت آمیز رئیس کمیته ملی المپیک خود باعث افزایش انگیزه مدیران این مجموعه، ورزشکاران و مربیان آن خواهد شد.صالحی امیری نیز ضمن تبریک به مناسبت کسب موفقیت های اخیر این رشته اظهار داشت: اسکیت ورزشی زیبا و نشاط آور بوده و برخلاف برخی رشته های ورزشی هزینه بر نیست&#160;و می تواند در مدارس، دانشگاه ها و خانواده ها برای خود جایگاه ویژه ای داشته باشد، قطعا در جلسات آتی با وزیر ورزش، نگاه حمایت آمیز و ویژه ای به اسکیت&#160;خواهیم داشت.همچنین شهنازی دبیرکل کمیته ملی المپیک نیز ضمن قدردانی از موفقیت های اخیر ورزشکاران این رشته گفت: اسکیت رشته ای پویا، پرطرفدار و مطلوب جوانان و خانواده ها است و بانوان موفقیت های چشمگیری در این ورزش داشته اند و نشان داده اند که در کسب مدال پا به پای مردان تلاش کرده اند، قطعا با برنامه های مسئولین فدراسیون، انگیزه و جوانی را در بین ملی پوشان می بینیم و مدیریت دلسوزانه ای که در آن شاهد هستیم، به روند رو به رشد خود ادامه خواهد داد.ورزشی**3991**1597            "}