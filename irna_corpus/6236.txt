{"onTitr":" پیامدهای جنگ با ایران    ","titr":" ژنرال های آمریکایی بهتر می فهمند یا سیاستمداران","describe":" تهران - ایرنا - وقتی به موضع گیری ها و سخنان این روزهای مقام های آمریکایی در قبال خاورمیانه و ایران نظر می اندازیم، این سوال در ذهن نقش می بندد که آیا با یک جابجایی در مسئولیت ها و وظایف سیاستمداران و دیپلمات ها و نظامیان این کشور روبه رو هستیم.", "text":"در جایی که 'جان بولتون' مشاور امنیت ملی 'دونالد ترامپ' و 'مایک پمپئو' وزیر خارجه آمریکا، گارد جنگی و افراطی و مداخله جویانه در منطقه و علیه ایران به خود می گیرند، وزیر دفاع و فرماندهان آمریکایی در منطقه از 'برجام' دفاع می کنند و ملایم تر سخن می گویند و حتی در تلاش هستند تا یک خط ارتباطی مستقیم همانند آنچه با روس ها در سوریه دارند، با نظامیان ایرانی برقرار کنند. با این همه این سوال همچنان باقی است که آیا در وظایف و تقسیم کار در کاخ سفید میان سیاستمداران و نظامیان تغییری رخ داده است. پاسخ این سوال قطعا منفی است؛ نظامیان آمریکایی در منطقه همچنان به کار خود مشغول هستند، دعوا در سطوح بالای مدیریتی در کاخ سفید جریان دارد و ترامپ هم البته کار خودش را می کند، اما بررسی گوشه ای از تاریخ دو سه دهه اخیر منطقه نشان می دهد که این سیاستمداران آمریکایی هستند که لباس نظامی به تن کرده و تندتر شده اند. به عنوان مثال 'کالین پاول' فرمانده نیروهای ائتلاف در حمله به عراق در زمان بوش پدر ، در کابینه بوش پسر به عنوان صدای اعتدال لقب گرفته بود و در مقابل نقش ویژه 'کاندولیزا رایس' وزیر خارجه دوم بوش پسر در راه اندازی جنگ های متعدد قابل کتمان نیست. حالا هم 'جیمز متیس' از همفکران پمپئو است که در دولت 'باراک اوباما'، به شدت روحیات ضد ایرانی داشت، اما آنقدرها که پمپئو افکار جنگ طلبانه دارد، او به دنبال تنش نیست.ژنرال 'جوزف ووتل' رئیس ستاد فرماندهی مرکزی آمریکا نیز به همین ترتیب ، کمتر سخنانی بر زبان رانده که از آن بوی جنگ بیاید. در خصوص نرمش های کلامی وزیر دفاع و دیگر فرماندهان آمریکایی بویژه در منطقه، برداشت های مختلفی وجود دارد، برخی ها معتقدند که علت اصلی لحن نرم نظامیان در گذشته، جنگ علیه 'داعش' بود که ایرانی ها نقش محوری را بر روی زمین بر عهده داشته اند، برخی هم معتقدند که این سیاست گذرای متیس است که تا قبل از آغاز طوفان ، تلاش می کند، حاشیه امنیت نیروهای تحت امرش را در منطقه تضمین کند.با این حال ، دیدگاه دیگری را هم می توان متصور بود، به نحوی که می توان گفت، مجاورت چند ساله نیروهای آمریکایی با ایرانی ها در منطقه اعم از عراق و سوریه ، باعث تغییر دیدگاه های مردی شده که زمانی در کسوت فرمانده نیروهای فرماندهی مرکزی آمریکا، سه تهدید منطقه را 'ایران، ایران ، ایران' خوانده و خواستار عملیات نظامی علیه تهران شده بود. متیس و همقطارانش قطعا چند تجربه گرانبها از این مجاورت ها کسب کرده اند؛ شجاعت، نفوذ ، عقلانیت و مهمتر از همه صداقت نیروهای ایرانی است.از همین رو است که فرماندهان آمریکایی طی ماه های اخیر به دنبال به حداقل رساندن هرگونه احتمال رویارویی با ایرانی ها در منطقه و آبهای خلیج فارس هستند، بطوری که تلاش دارند یک خط ارتباطی مستقیم میان فرماندهان آمریکایی و ایرانی برقرار کنند و یا اخیرا از مترجم در ناوها و شناورهای خود در خلیج فارس استفاده می کنند. آنها به خوبی از بخشی از ظرفیت های ایرانی ها در حوزه های مختلف آگاه هستند و می توانند سود و زیان هر حرکتی را بر روی زمین منطقه محاسبه کنند.فرماندهان نظامی آمریکایی اکنون ژئوپلتیک منطقه و شرایط امنیتی آن و مولفه های موثر بر هر رفتاری را می شناسند و این به دست نیامده مگر با سال ها زندگی در مجاورت نیروهای ایرانی در منطقه.البته شاید هم بتوان نظامیان آمریکایی را که با هدف جلوگیری از تلفات فاجعه بار ، از تشدید تنش با ایران اجتناب می کنند، ستود، آن هم در مقابل عناصر تندرویی مانند بولتون که در تحمیل جنگ و خونریزی به ملت خود هیچ حد و مرزی قایل نیستند؛ مردی که دائم بر طبل جنگ می کوبد ، اما حتی نمی داند که بستن و آماده کردن یک تابوت چقدر وقت می گیرد.خاورم **1770**1651            "}