{"onTitr":"","titr":" طرح دادرس در مدارس متوسطه اول کردستان اجرا می شود","describe":" سنندج - ایرنا - رئیس اداره سلامت و تندرستی آموزش و پرورش کردستان گفت: طرح دادرس در راستای آمادگی دانش آموزان برای روزهای سخت همزمان با سراسر کشور در مدارس دوره اول متوسطه این استان اجرا می شود.", "text":"نادر منصوری روز یکشنبه در گفت و گو با خبرنگار ایرنا اظهار داشت: طرح ملی دادرس یکی از طرح های مشترک هلال احمر و آموزش و پرورش است که از سال 90 تاکنون در مدارس کشور اجرا می شود.وی افزود: براساس برنامه ریزی های انجام شده در سال تحصیلی جاری 6 هزار نفر از دانش آموزان مقطع متوسطه اول زیر پوشش این طرح قرار می گیرند.منصوری تاکید کرد: در این طرح دانش آموزان با کسب مهارت های لازم برای روزهای سخت و مهم آماده می شوند.رئیس اداره سلامت و تندرستی آموزش و پرورش کردستان یادآور شد: در این طرح دانش آموزان در 9 آیتم تخصصی شامل پناه گیری و تخلیه، ارزیابی و کنترل علایم حیاتی، حمایت حیاتی پایه BLS و احیای قلبی و ریوی CPRحمل مصدوم، خونریزی، پانسمان و بانداژ، شکستگی و آتل بندی، اسکان اضطراری و اطفای حریق آموزش می بینند.وی با بیان اینکه اجرای طرح دادرس مجری و معبر مناسبی برای تبیین و تعمیق خصایص ترتیبی است، اضافه کرد: دانش آموزان آماده در روزهای سخت زمینه ساز تحقق فرهنگ خود امدادی و دگر امدادی در خانواده ها و جامعه هستند.منصوری گفت: در این برنامه ملی، آموزش های مهم نوعدوستی، افزایش سطح ایمنی، کاهش خطر پذیری و پیشگیری از پیامدهای ناشی از وقوع حوادث طبیعی در مدارس کشور به جامعه هدف انتقال داده می شود.سال تحصیلی جدید در استان کردستان با حضور 290 هزار دانش آموز و بیش از 24 هزار نفر پرسنل در سه هزار و 800 مدرسه با 15 هزار کلاس درس آغاز شده است.7348/9102            "}