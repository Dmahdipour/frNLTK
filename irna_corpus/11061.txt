{"onTitr":"","titr":" وزیر کشور هند:دهلی نو آماده اخراج پناهجویان روهینگیا می شود","describe":" دهلی نو-ایرنا- وزیر کشور هند گفت:دهلی نو با جمع آوری اطلاعات آماده اخراج پناهجویان روهینگیایی از کشور می شود.", "text":"به گزارش ایرنا به نقل از روزنامه تایمز او ایندیا،'راجنات سینک' پس از  دیدار با 'مامتا بانرجی' سروزیر ایالت بنگال غربی دولت از ایالت ها خواسته است با شناسایی مهاجران روهینگیایی زمینه بازگشت آنها از طریق دیپلماتیک را فراهم کنند.مامتا بانرجی اخیرا اعلام کرده است که دولت هند باید میان مهاجران روهینگیا و آنهایی که با گروه های تروریستی در ارتباط هستند تفاوت قائل شود.وزیر کشور هند گفت که دولت از ایالت ها خواسته است با انگشت نگاری از پناهجویان روهینگیا و مراقب از آنها به دولت برای اخراج آنها کمک کنند.وی خاطرنشان کرد هند پناهجویان روهینگیا را به عنوان مهاجر محسوب نمی کند.راجنات سینگ ماه گذشته نیز اعلام کرده بود که اقامت همه مهاجران روهینگیا در هند غیر قانونی است.پیش از این وزیر کشور در کنفرانس کمیته ملی حقوق بشر هند گفته بود مهاجران روهینگیا نباید برای بازگشت به کشورشان در زمانی که دولت میانمار آماده پذیرشان آنان است مخالفت کنند.بر اساس آمار منتشر شده تعداد مهاجران روهینگیا در هند 40 هزار نفر است. دولت جامو و کشمیر نیز اعلام کرده است حدود 10 هزار مسلمان روهینگیا در ایالت مسلمان نشین زندگی می کنند.اگرچه حدود 14 هزار روهینگیا مورد حمایت سازمان ملل متحد هستند، با این حال دولت هند آنها را به عنوان پناهنده به رسمیت نمی شناسد.'کارن ریجیجو' مشاور وزیر کشور هند در سال 2017 خطاب به پارلمان این کشور اعلام کرد که دولت هند قصد دارد تمام مسلمانان روهینگیا از جمله آنهایی که نام آنها به عنوان پناهنده در سازمان ملل به ثبت رسیده است را اخراج کند.بسیاری از مردم میانمار،مسلمانان روهینگیا را مهاجرینی غیرقانونی می‌دانند و این افراد در معرض انواع تبعیض و بی عدالتی قرار دارند.دولت میانمار ،با روهینگیایی‌ها همانند افراد فاقد ملّیت و بی‌خانمان برخورد می‌کند و به آنها تابعیت نمی‌دهد. روهینگیایی‌ها با محدودیت‌های سفت و سختی از جمله محدودیت در جابجایی، دسترسی به امکانات پزشکی و آموزشی مواجه هستند.هند با میانمار مرز طولانی دارد و روابط دو کشور همواره گرم و نزدیک بوده است که مهمترین دلیل آن نزدیکی فرهنگی و تاریخی و حتی نژادی است.اقلیت نژادی روهینگیا در استان راخین از سال 2012 هدف حمله بودائیان تندرو قرار گرفتند .ارتش و بودائیان تندور به حمله به مسلمانان دست به پاکسازی نژادی و  قومی گسترده ای دست زدند.از آغاز خشونت ها تاکنون بیش از 400 مسلمان روهینگیایی کشته و دستکم 600 هزار نفر نیز مجبور به ترک خانه و کاشانه خود شده اند.آساق**267**1600 **            "}