{"onTitr":"","titr":" ترکمنستان مرکز مبارزه با تامین مالی تروریسم ایجاد می کند","describe":" تهران-ایرنا-'قربانقلی بردی محمداف'رئیس جمهوری ترکمنستان برای جلوگیری از نفوذ و فعالیت گروههای تروریستی در این کشور دستور   تشکیل مرکز مبارزه با تامین مالی تروریسم را صادر کرد.", "text":"به گزارش ایرنا، خبرگزاری آکی پرس که خبرهای آسیای مرکزی را پوشش می دهد اعلام کرد این دستور رئیس جمهوری ترکمنستان با هدف جلوگیری از پولشویی و تامین مالی گروه های تروریستی و زیر نظر مرکز نظارت بر تامین مالی زیر نظر وزارت اقتصاد تاسیس می شود.رئیس جمهوری ترکمنستان با اشاره به اقدامات این کشور برای مبارزه با افراط گرایی خاطرنشان کرد مرکز نظارت بر تامین مالی تروریسم می تواند تلاش های کشور را برای مبارزه با تروریسم مضاعف کند.گفتنی است، در ماه گذشته نیز سمیناری متشکل از نمایندگان کشورهای آسیای مرکزی برای مبارزه با تامین مالی و تسلیحاتی گروه های تروریستی در ترکمنستان برگزار شد. به گزارش خبرگزاری آکی پرس، نمایندگان کشورهای قزاقستان، قرقیزستان، ترکمنستان و ازبکستان در نشست دو روزه سمینار مبارزه با تامین مالی و تسلیحاتی گروه های تروریستی که با حمایت سازمان امنیت و همکاری اروپا در شهر عشق آباد ترکمنستان برگزار شد حضور یافتند.در سمینار شهر عشق آباد مقامات کشورهای آسیای مرکزی راههای مبارزه با تامین مالی گروههای تروریستی و تقویت هرچه بیشتر همکاری های بین المللی را مورد بحث و تبادل نظر قرار دادند.ناظران و تحلیلگران منطقه آسیای مرکزی، اقدامات ترکمنستان در سال های اخیر برای تغییر کادر فرماندهی و نیروهای مرزبانی ،خرید تسلیحات موشکی جدید از چین، تجهیز مرزهای جنوب شرقی با موانع جدید و خرید تجهیزات مربوط به نگهداری و تقویت بنیه تسلیحاتی از روسیه، را در  راستای مقابله با تهدید روههای تروریستی ارزیابی کردند.آساق**ع.ه**1600            "}