{"onTitr":" استاندار لرستان:    ","titr":" ریشه تمام مشکلات سوء مدیریت نیست","describe":" خرم اباد - ایرنا - استاندار لرستان گفت: مشکلات به دلایل متعددی ایجاد می شود و نباید ریشه تمام آنها را سوء مدیریت دانست.", "text":"به گزارش ایرنا، سید موسی خادمی روز سه شنبه در همایش گفتگوی ملی خانواده و بین نسلی در سالن آمفی تئاتر استانداری افزود: نباید با هر مشکلی سیاه نمایی کرد و قضاوت عجولانه داشت بلکه بایستی با قضاوت های منطقی و واقع بینانه، از سیاه نمایی مطلق پرهیز کرد.وی اظهار داشت: کار دبیرخانه گفتگوی ملی خانواده و بین نسلی یک اقدام ریشه ای و درست است که تلاش می کند با رفع مسایل ارتباطی میان خانواده، برای اصلاح جامعه گام بردارد.استاندار لرستان بیان کرد: تسهیل گران اجتماعی استان به ویژه در مناطق حاشیه ای عملکرد مطلوبی دارند و مدیریت ارشد استان نیز نسبت به حمایت انان و جذب منابع مالی مناسب برای ادامه فعالیت انها قول مساعد می دهد.خادمی با بیان اینکه ریشه ی بسیاری ازمشکلات در خانواده ها است، اضافه کرد: در صورت ایجاد گفتگو میان اعضای خانواده بسیاری از امور اصلاح و سوتفاهم ها برطرف می شود که متاسفانه این مهم امروز تا حدی فراموش شده است.وی ادامه داد: نباید اجازه داد شکاف نسل ها به نسل جدید انتقال یابد چرا که با بیشتر شدن فاصله میان اعضای خانواده، مشکلات و مسائل جامعه نیز افزایش می یابد.استاندار لرستان گفت: تلاش می شود دستگاه های اداری استان در راستای برگزاری کلاس، تامین اعتبار و امکانات لازم همکاری مطلوبی با دبیرخانه طرح ملی گفتگوی خانواده و انجمن های تسهیل گران اجتماعی لرستان داشته باشند.7269/7273            "}