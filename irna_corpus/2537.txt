{"onTitr":"","titr":" 22.6 تن محصولات پتروشیمی قاچاق در مرز بازرگان توقیف شد","describe":" ارومیه- ایرنا- مدیرکل گمرک بازرگان گفت: ماموران این گمرک با اجرای طرح رصد، 22 هزار و 600 کیلوگرم محصولات پتروشیمی قاچاق از یک دستگاه کامیون خروجی کشف و ضبط کردند.", "text":"به گزارش ایرنا، علی معصومی روز چهارشنبه در گفت و گو با خبرنگار ایرنا افزود: این بار تحت عنوان خرده پلاستیک برای خروج از کشور بارنامه داشت که با هوشیاری ماموران گمرک از خروج آن جلوگیری شد.وی ادامه داد: در این رابطه یک نفر متهم دستگیر و به همراه کامیون و بار توقیفی با تشکیل پرونده برای انجام مراحل قانونی تحویل مراجع قضایی شد.وی اضافه کرد: با راه اندازی سامانه جامع گمرکی و الکترونیکی شدن گمرک، اظهار تمامی کالاها و اطلاعات آنها تنها از طریق سامانه امکان پذیر و هم چنین امکان رهگیری آنها از این طریق در لحظه فراهم شده است. مدیرکل گمرک بازرگان بیان کرد: استفاده از سامانه گمرکی و رصد اطلاعات از سوی ماموران گمرک در تمامی مبادی گمرکی این توانایی را به این سازمان داده است که هر گونه محموله که در این سامانه اظهار نشده و یا به خلاف اظهار شده است، شناسایی، کشف و توقیف شود.به گزارش ایرنا گمرک بازرگان که در سال 1305 راه اندازی شده در مرز ایران و ترکیه قرار دارد و تنها مرز بین المللی بین 2 کشور نیز به شمار می رود.این گمرک  به صورت 24 ساعته در حال فعالیت است.7132/2093            "}