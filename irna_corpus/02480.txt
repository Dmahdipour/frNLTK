{"onTitr":"","titr":" یک میلیون و 700 هزار خدمت سلامت به مردم خلخال ارائه شد","describe":" اردبیل - ایرنا - معاون دانشکده علوم پزشکی و رییس مرکز بهداشت خلخال گفت: یک میلیون و 700 هزار خدمت در قالب سامانه یکپارچه سلامت (سیب) از سوی مراکز بهداشتی و درمانی این شهرستان به مردم ارائه شد.", "text":"ایرج اعتبار روز چهارشنبه در گفت و گو با خبرنگار ایرنا افزود: تمام جمعیت این شهرستان زیرپوشش طرح یکپارچه سلامت سیب بوده و از انواع خدمات سلامت پیش بینی شده این طرح بهره می برند.وی گفت: گروه های جمعیتی از ابتدای اجرای طرح تحول سلامت خدمات نوین سلامت و بسته های مراقبت سلامت را در مراکز بهداشتی روستایی و شهری دریافت می کنند.اعتبار افزود: خدمات سلامت در بستر الکترونیکی سامانه سیب ارائه شده و در حال حاضر زیرساخت های لازم در مراکز بهداشتی شامل سخت افزار و اینترنت پرسرعت توسط دانشکده علوم پزشکی خلخال فراهم شده است.به گفته وی ، خدمات بهداشتی و سلامت ارائه شده به مراجعان در این سامانه ثبت و از طریق مکانیزم پیامکی وزارت بهداشت نحوه خدمت رسانی به تلفن همراه دریافت کنندگان خدمات سلامت ارسال و نظرسنجی می شود .وی با بیان اینکه در نیمه اول امسال بالغ بر 40 میلیارد ریال برای معاینه ، درمان و ارائه خدمات سلامت حوزه روستایی شهرستان هزینه شد، افزود: این کار منجر به ارتقای سطح سلامت افراد در سنین مختلف در محیط های روستایی منطقه شد.او اظهار داشت: بسته های جدید خدمتی سلامت قابل ارائه به کارکنان شاغل در دستگاه های دولتی از طریق وزارت بهداشت به این دانشکده ابلاغ شده و ادارات دولتی و دستگاه های اجرایی با معرفی رابط سلامت و مکاتبه با دانشکده علوم پزشکی می توانند این بسته را از مراکز بهداشتی دریافت کنند.7119/6018            "}