{"onTitr":"","titr":" 57 هزاربرگزیده جشنواره رضوی در سطح کتابخانه‌ای تجلیل می شوند","describe":" تهران - ایرنا - مدیر کل ترویج کتابخوانی و امور فرهنگی نهاد کتابخانه های عمومی کشور از آغاز قرعه‌کشی و توزیع جوایز «هشتمین دورة مسابقات کتابخوانی رضوی» در سطح کتابخانه‌ای خبر داد و گفت: در این دوره قریب به 57 هزار برگزیده جشنواره کتابخوانی رضوی، تقدیر خواهند شد.", "text":"به گزارش روز پنجشنبه خبرنگار فرهنگی ایرنا، هادی آشتیانی افرود: به‌منظور قدردانی از استقبال پرشور اعضای کتابخانه‌های عمومی کشور از «هشتمین جشنواره کتابخوانی رضوی» و افزایش 32 درصدی مشارکت در این پویش ارزشمند فرهنگی، امسال نیز علاوه بر انجام تقدیر در دو سطح کشوری و استانی، برگزیدگان در سطح کتابخانه‌ای نیز به‌طور مجزا تجلیل خواهند شد.وی درباره نحوه تجلیل از برگزیدگان در سطح کتابخانه‌ای گفت: به این منظور برای هر یک از کتابخانه‌های عمومی سراسر کشور 12 جایزه در نظر گرفته شده که این جوایز به شرط وجود شرکت‌کننده در هر بخش و در گروه‌های سنّی مختلف، به‌ قید قرعه تقدیم حضور عزیزان می‌شود. بر این اساس در گروه سنّی کودک چهارجایزه به کودکان شرکت‌کننده در مسابقات نقاشی و دو جایزه برای کودکان شرکت‌کننده در پویش مجازی اهداء خواهد شد.آشتیانی ادامه داد: همچنین در گروه سنّی نوجوان، با توجه به ارائه دو کتاب به عنوان منابع این بخش، دو جایزه در نظر گرفته شده که به قید قرعه، یک جایزه به شرکت‌کنندگان با محوریت هر یک از کتاب‌ها، اهداء خواهد شد. همچنین در گروه سنّی بزرگ‌سال نیز که سه کتاب به عنوان منابع در این بخش معرفی شده بود، سه جایزه به شرکت‌کنندگان (یک جایزه برای شرکت‌کنندگان با محوریت هر کتاب) اهداء خواهد شد. همچنین در بخش خانوادگی نیز از یک خانواده به قید قرعه تجلیل خواهد شد.مدیرکل ترویج کتابخوانی و امور فرهنگی نهاد افزود: به‌این‌ترتیب با اختصاص جوایز در سطح کتابخانه‌ای، حدود 17 هزار جایزه، میان مشارکت‌کنندگان در «هشتمین جشنواره کتابخوانی رضوی» در سطح کتابخانه‌ای، توزیع می‌شود؛ همچنین به‌منظور ثبت خاطره‌ای خوش برای کودکان شرکت‌کننده در بخش نقاشی و پویش کتابخوانی، از 40 هزار کودک شرکت‌کننده در این مسابقه که به مرحله قرعه‌کشی راه یافته‌اند، با اهدای لوح تقدیر و کتاب، تجلیل خواهد شد که امیدواریم، با این شیوه، بتوانیم موجب شورآفرینی و ترغیب بیشتر شرکت‌کنندگان، به‌ویژه، کودکان و نوجوانان عزیز، به ادامه همراهی با فعالیت‌های فرهنگی ارزشمند، از جمله «جشنواره کتابخوانی رضوی» شویم. ششمین دوره جشنواره کتابخوانی رضوی در سال 1395 با شرکت بیش از 238‌هزار نفر و هفتمین دوره آن با مشارکت بیش از 648 هزار نفر در سال 1396 از سوی نهاد کتابخانه‌های عمومی کشور برگزار شد که این تعداد در سال 1397 با رشد 32 درصدی به 860 هزار و 500 نفر، افزایش یافت.** مسابقات کتابخوانی رضوی دریک نگاهمسابقات کتابخوانی رضوی از مجموعه جشنواره بین‌المللی امام رضا(ع)،است که فعالیت خود را به عنوان یک رویداد بزرگ در کنار این جشنواره فرهنگی و معارفی آغاز کرد.هدف از برگزاری این جشنواره اشاعه و ترویج فرهنگ رضوی، گسترش فعالیت‌های فرهنگی مرتبط با حضرت امام رضا(ع) و شناسایی، معرفی و گرامیداشت تولیدکنندگان و پدیدآورندگان آثار برتر مرتبط با فرهنگ رضوی است.در جشنواره رضوی، مسابقه ملی کتاب‌خوانی با محوریت زندگانی و سیره امام هشتم شیعیان جهان (ع)در رده‌های سنی مختلف برگزار می‌شود.این مسابقات کتابخوانی رضوی از ششمین دوره برگزاری زیر نظر نهاد کتابخانه‌های عمومی کشور از زیر مجموعه های وزارت فرهنگ و ارشاد اسلامی آغاز شد.در ششمین دوره این جشنواره در سال ۱۳۹۵، تعداد ۳ کتاب دربخش‌های «کودک»، «نوجوان» و «جوان و بزرگسال» معرفی شد که با مشارکت ۲۳۸‌هزار نفر همراه بود و به یک رخداد بزرگ فرهنگی در کشور تبدیل شد.در هفتمین دوره جشنواره در سال ۱۳۹۶ نیز شش عنوان کتاب در بخش های یاد شده معرفی شد که با حضور ۶۳۱ هزار و ۵۲۶ شرکت کننده، مشارکت چشمگیری در میان مسابقات کتابخوانی کشور و رشد ۲۶۰ درصدی نسبت به دوره گذشته را ثبت کرد.فراهنگ ** 3009** 1355 ** 1200            "}