{"onTitr":"","titr":" یک روزنامه نگار ترکیه به 90 ماه حبس محکوم شد","describe":" آنکارا- ایرنا- رسانه های ترکیه در خبری اعلام کردند که صدا تاشکین خبرنگار خبرگزاری مزوپوتامیا به اتهام &#39;تبلیغ و کمک به گروه تروریستی' به 90 ماه حبس محکوم شده است.", "text":"به گزارش روز پنجشنبه روزنامه جمهوریت، رسیدگی به اتهامات تاشکین در شعبه دوم دادگاه جزایی استان موش برگزار شد و قاضی پرونده در پایان جلسه، این فعال مطبوعاتی روزنامه جمهوریت را به اتهام 'عضویت در گروه تروریستی، کمک و تبلیغ ترورریستی' به هفت سال و نیم حبس محکوم کرد.بنابر اعلام این رسانه، این خبرنگار کردتبار ترکیه از دسامبر سال گذشته میلادی در زندان به سر می برد.فشار بر روزنامه نگاران ترکیه به ویژه پس از کودتای نافرجام جولای 2016 هر روز بیشتر شده تا جایی که زندانی شدن بیش از 150 خبرنگار در ترکیه در ایام بعد از کودتای 25 تیرماه سال 1395 موجب واکنش ها و انتقادات وسیع در سطح جهان شده و بنا به اعلام سازمان گزارشگران بدون مرز، ترکیه در رده های آخر آزادی رسانه در جهان قرار گرفته است.در همین ارتباط، &#39;باریش یارکاداش&#39; نماینده استانبول از حزب جمهوری خواه خلق ترکیه اوایل ماه جاری میلادی در مصاحبه با خبرنگاران به انتقاد از وضعیت اقتصادی و نیز فشار بر رسانه های این کشور پرداخت و اظهار کرد: حزب حاکم با همه توان و ابزارهای خود تاکنون موفق به رفع بحران اقتصادی نشده و برای جلوگیری از برملا شدن حقایق فاجعه بار اقتصادی کشور، به سانسور و سرکوب خبرنگاران و فشار بر اصحاب رسانه روی آورده است.به گفته وی، دولت ترکیه تلاش می کند که با کنترل رسانه های موثر در جامعه، تصویر بحران های موجود اقتصادی ـ اجتماعی و سیاسی را به نوع دیگری نشان دهد و واقعیت ها را مدفون کند.این نماینده منتقد دولت ترکیه تاکید کرد: بر اساس اطلاعات دریافتی از منابع موثق در مراجع قضایی، فشار بر اصحاب رسانه ترکیه در ماه سپتامبر سال جاری بیش از گذشته افزایش یافته و موج سنگین دستگیری روزنامه نگاران مشهور و گمنام به راه افتاده است به طوری که از اوایل سپتامبر تاکنون بیش از 84 روزنامه نگار و خبرنگار در شعب مختلف دادگاه های کشور به دفاع از خود در برابر قاضی پرونده پرداخته اند.بنا بر ادعای این نماینده حزب جمهوری خواه خلق ترکیه، در احکام صادر شده علیه روزنامه نگاران محاکمه شده در دادگاه، علیه 8 روزنامه نگار احکام 24 سال و 2 ماه حبس و علیه پنج روزنامه نگار دیگر نیز حکم 29 هزار و 210 لیر جریمه نقدی در نظر گرفته شده و هنوز محاکمه بسیاری از متهمان در جریان است.فشار موجود بر اصحاب رسانه در ترکیه مختص روزنامه نگاران و فعالان داخلی نیست و جلوگیری از انتشار اخبار به خارج از کشور نیز در دستور کار ترکیه قرار دارد چرا که چندی پیش &#39;ماکس زیرنگاست&#39; روزنامه نگار اتریشی نیز با اتهام &#39;همکاری و تبلیغ برای یک گروه تروریستی&#39; از سوی ماموران پلیس امنیت آنکارا دستگیر شد.البته دولت ترکیه این روزنامه نگار را به نادیده گرفتن قانون، تبلیغ گروه تروریستی پ.ک.ک، همکاری با آنها و ایجاد وجهه مثبت از این تشکیلات در اروپا متهم کرد.خاورم/1905/ 3404            "}