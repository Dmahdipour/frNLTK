{"onTitr":"","titr":" شمار جانباختگان تصادفات خراسان شمالی 21 درصد کاهش یافت","describe":" بجنورد- ایرنا- رئیس پلیس راه خراسان شمالی گفت: در نیمه نخست امسال 117 نفر در تصادفات جاده ای این استان جان باختند که این رقم در مقایسه با مدت مشابه پارسال 21 درصد کاهش یافته است.", "text":"سرهنگ علیرضا حسین زاده روز یکشنبه در گفت و گو با خبرنگار ایرنا اظهار داشت: در نیمه نخست پارسال 151 نفر در سوانح رانندگی در جاده های استان جان خود را از دست داده بودند.وی با اشاره به کاهش شمار قربانیان حوادث جاده ای استان در طرح تابستانه امسال گفت: این طرح از 24 خردادماه آغاز شده و تا پایان سفرهای تابستانی ادامه داشت که در این مدت 870 فقره تصادف در جاده های استان به ثبت رسید.وی افزود: در تابستان امسال 76 نفر در سوانح جاده ای استان جان خود را از دست دادند که این رقم در مقایسه با مدت مشابه پارسال 18 درصد کاهش دارد. سرهنگ حسین زاده تصریح کرد: در طرح تابستانه پلیس راه، موتورسیکلت سواران در 322 فقره از تصادفات جاده ای، معادل 38 درصد این سوانح، مقصر شناخته شده اند. به گفته وی 24 نفر از قربانیان حوادث جاده ای استان در طرح تابستانه موتورسواران بودند که این رقم در تابستان پارسال 39 نفر گزارش شده است.وی اظهار داشت: در طرح تابستانه امسال برای تامین و ارتقای ایمنی ترددهای جاده ای استان در هر 10 کیلومتر، یک گروه پلیس راه مستقر بود که این حضور منجر به کاهش تصادفات شد.رئیس پلیس راه خراسان شمالی با بیان اینکه در نیمه نخست پارسال 118 فقره تصادف منجر به فوت در استان ثبت شده بود، گفت: نیمه نخست امسال 97 فقره تصادف منجر به فوت در جاده های استان گزارش شد که 18 درصد کاهش یافته است. * تلفات رانندگی در شهرهای استان 41 درصد کمتر شدرئیس پلیس راهنمایی و رانندگی خراسان شمالی نیز گفت: در نیمه نخست امسال شمار قربانیان حوادث رانندگی در معابر شهری استان در مقایسه با مدت مشابه پارسال 41 درصد کاهش داشته است.    سرهنگ رحمان اسپیدکار اظهار داشت: نیمه نخست امسال، 19 نفر در سوانح درون شهری استان جان باختند که این رقم در نیمه نخست پارسال 32 نفر بوده است.وی گفت: در این مدت راکبان موتورسیکلت ها در وقوع 22 درصد تصادف ها مقصر شناخته شده اند و رانندگان سواری های شخصی هم در 63 درصد از این سوانح مقصر بوده اند. سرهنگ اسپیدکار افزود: وانت بارها 9 درصد از علل سوانح رانندگی درون شهری استان را به خود اختصاص داده اند. وی درباره علت وقوع سوانح رانندگی در معابر شهری استان گفت: عدم رعایت حق تقدم، علت 43 درصد از حوادث عنوان شده و عدم توجه به جلو و رعایت نکردن فاصله طولی هم در وقوع 21 درصد از تصادفات نقش داشته است. وی اظهار داشت: در این مدت 171 هزار و 580 برگ اخطار برای رانندگان متخلف صادر شده است. رئیس پلیس راهنمایی و رانندگی خراسان شمالی افزود: سه هزار و 137 دستگاه خودرو و 6 هزار و 884 دستگاه موتورسیکلت توقیف و به توقفگاه منتقل شده است. استان خراسان شمالی، بدون احتساب راه های روستایی، یکهزار و 343 کیلومتر راه دارد که 1,54 درصد از راه های کشور را به خود اختصاص داده است.اکنون 166 کیلومتر بزرگراه، 432 کیلومتر راه اصلی و 745 کیلومتر راه فرعی در این استان وجود دارد. طول راه های روستایی استان هم چهار هزار و 654 کیلومتر است که 3,6 درصد از راه های روستایی کشور را دارد و در جایگاه 13 استان های کشور قرار گرفته است. طول راه های شریانی استان خراسان شمالی 637 کیلومتر است که 1,8 از راه های شریانی کشور را شامل می شود.7185/5132            "}