{"onTitr":"","titr":" 600 کیلوگرم گوشت سفید در نقده تولید شد","describe":" ارومیه- ایرنا- مدیر جهاد کشاورزی نقده گفت: از ابتدای سال جاری تاکنون 600 کیلوگرم گوشت سفید در این شهرستان تولید و روانه بازار شده است.", "text":"ناصر قره پاپاق روز پنجشنبه در گفت و گو با خبرنگار ایرنا افزود: 78 واحد مرغداری گوشتی در شهرستان نقده فعالیت و سالانه یک میلیون و 200 کیلوگرم گوشت سفید را تولید و روانه بازار می کند.وی با اشاره به اینکه یک واحد مرغداری تخم گذار در نقده وجود دارد، ادامه داد: 120 تن تخم مرغ نیز در این مدت تولید و روانه بازار شده که حدود 10 درصد بیشتر از مدت مشابه سال گذشته است.وی اضافه کرد: این واحد مرغداری سالانه حدود 240 تن تخم مرغ را تولید و روانه بازار می کند و پیش بینی می کنیم تا پایان سال جاری این رقم تحقق یابد.مدیرجهاد کشاورزی نقده ادامه داد: 21 هزار قطعه مرغ تخم گذار و 11 هزار و 780 قطعه مرغ گوشتی در واحدهای مرغداری نقده وجود دارد.قره پاپاق افزود: چهار واحد دامی فعال، 2 واحد جمع آوری شیر و 2 کارخانه تولید خوراک دام در این شهرستان فعالیت دارد.به گزارش ایرنا شهرستان 125 هزار نفری نقده با 95 روستای تابعه در فاصله 80 کیلومتری جنوب شرقی شهر ارومیه قرار دارد. با توجه به وجود تعداد 712 واحد پرورش مرغ گوشتی در آذربایجان غربی، تعداد دوره‌های جوجه ریزی در طول سال افزایش یافته و به رونق اقتصادی در تمامی حلقه های صنعت طیور استان منجر شده است.9918/2093            "}