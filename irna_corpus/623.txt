{"onTitr":"","titr":" تحریم هسته ای، شگرد تازه آمریکا علیه چین","describe":" تهران – ایرنا – آمریکا در خلال جنگ سیاسی و اقتصادی علیه چین جبهه دیگری باز کرد و در تازه ترین کمپین فشار بر آن کشور انتقال فناوری هسته ای غیرنظامی به پکن را محدود کرد. این رویکرد در حالی است که واشنگتن در یک طرح موازی همسایگان خود در قاره آمریکا را به دوری از چین فرخوانده است.", "text":"به گزارش جمعه ایرنا، «ریک پری» وزیرانرژی آمریکا با انتشار بیانیه ای فرمان اعمال محدودیتهای جدید را اعلام کرد و گفت که انتقال فناوری هسته ای به چین را دشوارتر خواهد کرد. او اظهار داشت: آمریکا نمی تواند پیامدهای امنیتی تلاش های چین برای دستیابی به فناوری هسته ای خارج از روندهای مقرر در همکاری های فعالیت های غیرنظامی هسته ای میان چین و آمریکا را نادیده بگیرد. رویترز از مقام های آمریکایی نقل کرد که توسعه فناوری هسته ای چین برای به راه انداختن راکتورهای کوچک در دریای جنوب چین، استفاده از این فناوری در زیردریایی ها و یخ شکن ها مایه نگرانی است. آنها همچنین گفتند که نگران استفاده از این فناوری ها در تولید سلاح و انتقال به کشورهای دیگر هستند.هدف اصلی آمریکا، شرکت برق هسته ای چین است. این شرکت و یک شهروند آمریکایی سال گذشته به تلاش برای تولید مواد هسته ای حساس با استفاده از دانش آمریکایی و بودن کسب تاییدیه های لازم متهم شدند. حال آمریکا راهکارهایی برای انسداد مسیرهای انتقال فناوری هسته ای در نظر گرفته است. مهمترین راهکار آن است که از این پس مجوزها برای انتقال فناوری هسته ای به چین تمدید نخواهد شد. البته وزارت انرژی آمریکا گفته که صادرات به چین را کاملا قطع نمی کند اما بررسی های بیشتری انجام خواهد داد. آمریکا در حال حاضر صادرات فناوری هسته ای را طبق مجوزهای موسوم به «بخش 810» انجام می دهد. این مجوزها برای آن است تا اطمینان حاصل شود که این فناوری به مصارف صلح آمیز رسیده و به کشور ثالث منتقل نخواهد شد. واشنگتن تاکنون از همکاری هسته ای با چین خشنود بوده اما در شرایطی که پکن قرار است به عنوان یک رقیب سرسخت ظاهر شود، آمریکایی ها آخرین تلاش های خود را برای کند کردن رشد چینی ها در حوزه فناوری به کار گرفته اند. یک مقام آمریکایی که خواسته نامش فاش نشود به خبرگزاری فرانسه گفت: چین طی دهه ها راهبردی هماهنگ تحت نظر دولت مرکزی برای دستیابی به فناوری هسته ای برای مصارف اقتصادی اتخاذ کرده است.چین یکی از بازارهای رو به رشد برای نیروگاه های تازه هسته ای است که از این نیروگاه ها برای تامین نیاز فزاینده خود به برق استفاده می کند. بنابر آمار رسمی، آمریکا سال گذشته 170 میلیون دلار صادرات هسته ای به چین داشته است. یک گزارش وزارت بازرگانی آمریکا در سال 2017 چین را دومین بازار بزرگ برای صادرات هسته ای آمریکا عنوان کرد. بازار اول، انگلیس است.اما با اعمال محدودیت های جدید، آمریکا از این سودهسته ای بی نصیب می ماند. یک مقام آمریکایی به خبرگزاری فرانسه گفت: ما می دانیم که به خاطر این تصمیم، صنعت آمریکا در کوتاه مدت زیان خواهد دید. اما تلاش های هماهنگ چین برای برتری یافتن در مقابل محصولات هسته ای آمریکا و جایگزین کردن ها می تواند در طولانی مدت و به طور دائم به از دست رفتن بازار جهانی و اشتغال داخلی منجر شود.**ترامپ: چین ما را احمق فرض کرده استتقریبا هر اقدامی که دولت دونالد ترامپ رئیس جمهوری آمریکا علیه چین اتخاذ کرده تبعات زیانباری داشته است؛ زیانی برای خود و دیگران. صندوق بین المللی پول هفته جاری با اشاره به تبعات جنگ تجاری اعلام کرد که پیش بینی خود از رشد اقتصاد جهانی و همچنین رشد اقتصادهای چین و آمریکا را کاهش داده است. با این حال، ترامپ از جنگ تجاری با چین عقب نشینی نکرده و هشدار داد که پکن نباید آمریکایی ها را «احمق» فرض کند. او از اینکه حدود سیصد میلیارد دلار تعرفه بر کالاهای چینی تعرفه بسته خوشحال است و این را نشانه هوشمندی دولت خود می داند. ترامپ روز پنجشنبه به شبکه فاکس نیوز گفت: «به گمانم آنها فکر می کنند که آمریکایی ها احمق هستند. آمریکایی ها مردمان احمقی نیستند.» رئیس جمهوری آمریکابابیان این ادعا که تعرفه ها «تاثیر زیادی داشته اند» افزود: تعرفه های بیشتری دارم. اما نمی خواهم که آنها را اعمال کنم اما روی میز است. ترامپ، چین راتحت فشار قرارداده است تا شرایط رابرای فروش کالاهای آمریکایی بهبودببخشد و به آنچه که سرقت مالکیت معنوی می نامد پایان دهد. چین نیز در پاسخ تعرفه های آمریکا دست به اقدامات مشابهی زده است. همزمان، آمریکا چین را به تلاش برای دخالت در انتخابات میان دوره ای ماه آینده در ایالات متحده نیز متهم کرده است. **یارگیری در آمریکای لاتینترامپ و وزارت انرژی دولت وی بخشی از کمپین فشار بر چین را به مایک پنس معاون رئیس جمهوری آمریکا کرده اند تا ائتلافی در آمریکای لاتین علیه پکن شکل دهد. پنس در دیدار با سران کشورهای السالوادور، گواتمالا و هندوراس و همچنین وزیر خارجه مکزیک در واشنگتن روز پنجشنبه هشدار داد که کشورهای آمریکایی لاتین در روابط خود با چین جانب احتیاط را رعایت کنند. او گفت: من به هر یک از کشورهایی که اینجاحضور دارند،از طرف دولتمان می گویم وقتی باکشور دیگری مانند چین ارتباط برقرارمی کنید بر شفافیت تمرکز کنید و به دنبال تامین منافع بلندمدت خود و ما باشید. السالوادور در ماه اوت روابط را با تایوان قطع کرد و با به رسمیت شناختن چین روابط اقتصادی با پکن برقرار کرد. چین، تایوان را به عنوان استان متمرد خود می شناسد که حق برقراری روابط بین دولتی را ندارد. تصمیم السالوادور شکستی برای تایوان بود. هنوز کشورهای دیگر آمریکای مرکزی مانند بلیز، گواتمالا، هندوراس و نیکاراگوئه روابط با تایوان را حفظ کرده اند. واشنگتن نیز روابط دیپلماتیک با تایوان ندارد، اما حامی این جزیره در عرصه بین المللی است.چین برای دستیابی به منابع طبیعی به آمریکای لاتین رفته است اما واشنگتن این منطقه را حیاط خلوت خود می داند و تحمل پذیرفتن نفوذ چین در آنجا را ندارد. پنس در ادامه اظهارات گفت: امروز کشورهایی مانند چین تلاش می کنند که نفوذ خود را در منطقه گسترش دهند. بهترین راه برای حل این مشکل تقویت مناسبات میان آمریکا و مثلث شمالی (شامل السالوادور، هندوراس و گواتمالا) و همه کشورهای نیمکره خودمان و تقویت روابط اقتصادی میان این کشورهاست.هر چند جلسات پی در پی آمریکایی ها با اهالی آمریکایی لاتین سرشار از حملات لفظی به چین است اما کشورهای ریز و درشت این قاره یک به یک راهی پکن شده اند و به همکاری اقتصادی با ابرقدرت آینده نزدیک رغبت نشان می دهند. رفتار آمریکا در بازگرداندن مهاجران آمریکای لاتین از یک سو و عطش بی پایان چین به همکاری تجاری با آنها از سوی دیگر باعث شده است تا کشورهای نیمکره غربی از سرزمین خود دور شده و اقیانوس آرام را به شوق کشف دنیای چینی ها طی کنند. السالوادور به رغم هشدارهای شدید آمریکا، همکاری با چین را آغاز کرد. در نتیجه به نظر می رسد که کشورهای دیگر نیز راه این کشور را ادامه داده و در دوره زمامداری رئیس جمهوری جنجالی به نام ترامپ ترجیح دهند که به همکاری پرسود با چین آرام بپردازند.شبک**9423**1706            "}