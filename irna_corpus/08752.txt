{"onTitr":" استاندار خراسان شمالی:    ","titr":" انسجام بسیجی وار ملت نظام را بیمه می کند","describe":" بجنورد- ایرنا- استاندار خراسان شمالی گفت: انسجام، اتحاد و مقاومت بسیجی وار ملت ایران، نظام اسلامی را بیمه و دشمن را ناامید می کند.", "text":"به گزارش ایرنا محمدرضا خباز روز پنجشنبه در تجمع 20 هزار نفری بسیجیان خراسان شمالی که با عنوان «اقتدار عاشورایی بسیج» در بجنورد برگزار شد، افزود: حضور یکپارچه و انقلابی شما بسیجیان ترس و وحشت در دل دشمنان خواهد انداخت.وی با تقدیر از حضور پرشور بسیجیان خراسان شمالی در همایش اقتدار عاشورایی، گفت: این حضور باشکوه، بدخواهان و دشمنان را از ادامه دسیسه چینی و توطئه برای ضربه زدن به کشور و انقلاب مایوس خواهد کرد.نماینده ولی فقیه در خراسان شمالی نیز در این آیین گفت: ما امروز به میدان آمده ایم تا به دشمنان بگوییم که نقشه و توطئه آنان به خودشان برمی گردد که این در قرآن نیز آمده است.حجت الاسلام والمسلمین ابوالقاسم یعقوبی، بر لزوم شکیبایی مردم تاکید کرد و افزود: اگر مردم در برابر مشکلات و حیله های دشمنان صبوری کنند، بدخواهان ناامید خواهند شد.وی با بیان اینکه بسیجیان همیشه پای در رکاب ولایت هستند گفت: امروز تفکر بسجیی به دنیا صادر شده، ملت عراق از بسیج آموخته که در برابر داعشیان مقاومت کند و با همین رویکرد ریشه داعش را کند.امام جمعه بجنورد گفت: بسیج ایران به مردم دنیا الگو داد و هم اکنون مقاومت و صبر برای رسیدن به پیروزی، در دنیا نهادینه شده است.فرمانده سپاه جوادالائمه (ع) خراسان شمالی نیز گفت: در آستانه چهلمین سالگرد پیروزی انقلاب اسلامی شور و نشاط همراه با ایمان، آگاهی و استقامت در سراسر کشور موج می زند. سردار سیدحسن مرتضوی گفت: ایران اسلامی در زمینه ها و حوزه های مختلف پیشرفت های زیادی داشته است و اکنون در دنیا به اقتدار و عزت رسیده که این عزت را حفظ خواهد کرد.وی افزود: هم اکنون بسیجیان توان رزم، اقتدار و صلابت خود را به نمایش گذاشته اند و دشمنان از این توان ترس و دلهره دارند.سردار مرتضوی از تلاش جهادگران در نقاط محروم استان نیز تقدیر کرد و گفت: امیدواریم این تلاشها رنج و آلام مردم استان را کاهش دهد.وی اظهار داشت: عرصه های محروم استان نیز شناسایی شده است و هم اکنون بسیج سازندگی در این مناطق مشغول خدمت رسانی است که از دستگاه های اجرایی نیز برای همکاری و مساعدت در این خصوص قدردانی می کنیم.فرمانده سپاه جوادالائمه (ع) خراسان شمالی با بیان اینکه روح خدمتگزاری در بین بسیجیان موج می زند، گفت: اکنون در جنگ اقتصادی هستیم و باید مشکلات اقشار محروم جامعه را برطرف کنیم که این امر نیازمند تلاش مضاعف است.تجمع 20 هزار نفری بسیجیان استان خراسان شمالی در راستای اجرای مرحله دوم رزمایش بزرگ سپاهیان محمد رسول الله (ص) 2در مقابل مصلای حضرت امام خمینی (ره) بجنورد برگزار شد.3007/5132            "}