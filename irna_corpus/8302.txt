{"onTitr":" بازتاب سخنان آیت الله خامنه ای در رسانه های ترکیه؛    ","titr":" رهبر ایران: آمریکا از ملت ایران سیلی محکمی خواهد خورد","describe":" آنکارا - ایرنا - رسانه های خبری ترکیه روز پنجشنبه بیانات حضرت آیت الله خامنه ای رهبر معظم انقلاب اسلامی در جمع بسیجیان استان تهران را به شکل گسترده ای منعکس کرده و در صدر اخبار خود قرار دادند.", "text":"به گزارش ایرنا، روزنامه «کارار» در مطلبی با عنوان ' اظهارات تند خامنه ای: ایران سیلی می زند' به بیانات حضرت آیت الله خامنه ای رهبر معظم انقلاب در همایش ده‌ها هزارنفری بسیجیان استان تهران در ورزشگاه آزادی پرداخت و نوشت: رهبر ایران به صراحت اعلام کرد مردم ایران، تحریم های آمریکایی را خنثی کرده و سیلی محکمی به آنها خواهند زد.این رسانه افزود: به گفته آیت الله خامنه ای، قدرت شکست ناپذیری مردم ایران به برکت اسلام است و این مقاومت بار دیگر در برابر فشارهای آمریکا اثبات خواهد شد.روزنامه «صباح» از رسانه های نزدیک به دولت ترکیه نیز با انتخاب عنوان 'ایران سیلی می زند' نوشت: رهبر ایران با قاطعیت تمام به آمریکایی ها هشدار داد و تاکید کرد که عظمت ملت ایران شعاری نیست و بی گمان با دفن کردن اثرات تحریم ها، آمریکا شکست خواهد خورد.روزنامه خبر «تورک» نوشت: پناه بردن به دامن دشمن به جای یافتن راه حل، بزرگترین عیب هر جامعه ای است.این روزنامه افزود: رهبر ایران در گفته های خود با صراحت کامل اعلام کرد که دشمن قصد دارد به جوانان ایران القا کند که راه رهایی از سختی ها پناه بردن به آغوش آمریکا است.روزنامه «استار» نیز نوشت: تنش میان آمریکا و ایران در حال تشدید شدن است به طوری که پس از سخنان تند دکتر محمد جواد ظریف وزیر امورخارجه ایران، آیت الله خامنه ای نیز اظهارات آتشینی علیه دولت واشنگتن ایراد کرد.روزنامه «حریت» هم به تشریح سخنان مقام معظم رهبری پرداخت و این سخنان را هشداری بازدارنده نسبت به اعمال تحریم ها از سوی آمریکا علیه ایران توصیف کرد.به نوشته این رسانه، رهبر ایران در سخنان خود، تحریم های آمریکا را بی اثر خواند و با اطمینان اعلام کرد که ملت ایران این تحریم ها را دفن خواهد کرد.روزنامه «ینی شفق» نیز نوشت: رهبر ایران در سخنانی خبر از مغلوب شدن آمریکا توسط ملت ایران در آینده ای نزدیک خبر داد و همچنین خطر رسانه های تحت کنترل دشمنان خارجی را مانند خطر سلاح شیمیایی عنوان کرد.به نوشته این رسانه، دشمنان ایران از دیدگاه آیت الله خامنه ای در مسیر گمراهی گام بر می دارند چرا که روحیه انقلابی ملت ایران را هنوز نشناخته اند.روزنامه «آکشام» نوشت: رهبر ایران در واکنش به تحریم های آمریکایی سخنان تند و صریحی را در اجتماع بسیجیان بیان کرد و به نوعی به مقامات کاخ سفید نسبت به مقاومت و عکس العمل مردم هشداری جدی داد.بنا بر اعلام این رسانه، رهبر ایران سرنگونی نظام جمهوری اسلامی را خیال خام و رویای آشفته دشمنان خارجی به ویژه آمریکا دانست و ضرب المثل 'شتر در خواب بیند پنبه‌دانه' را برای این منظور استفاده کرد.روزنامه «ینی آکیت» ترکیه نیز در مطلبی با عنوان 'آمریکا شکست خواهد خورد' به نقل از رهبر انقلاب نوشت: آمریکا در مناطق متعددی شکست خورده و در آینده نیز شکست خواهد خورد.روزنامه «پستا» از دیگر رسانه های ترکیه نیز اشاره مختصری به بیانات حضرت آیت الله خامنه ای رهبر معظم انقلاب کرد و به نقل از ایشان نوشت: سیلی دیگری به آمریکا خواهیم زد و تحریم ها را با شکست مواجه می سازیم.خاورم/1905**شبس**1613            "}