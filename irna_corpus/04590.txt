{"onTitr":"","titr":" همکاری دانشگاه های سمنان و بوداپست توسعه می یابد","describe":" سمنان- ایرنا- رئیس دانشگاه سمنان گفت: در قالب تفاهم نامه ای، همکاری های علمی و پژوهشی دانشگاه های سمنان و بوداپست مجارستان گسترش می یابد.", "text":"به گزارش روز دوشنبه روابط عمومی دانشگاه سمنان به ایرنا، مسعود نصیری زرندی با بیان این که دانشگاه های مجارستان خواستار همکاری علمی با دانشگاه سمنان هستند، اظهار داشت: بند ها و موضوع های همکاری های طرفین این تفاهم در حال آماده سازی است که پس از اتمام این مرحله، تفاهم نامه امضاء و مبادله می شود.وی بیان کرد: گروه ایرانی نشست ‌های مختلفی با روسای دانشگاه‌ های بوداپست، دانشگاه سگد مجارستان، سفیر جمهوری اسلامی ایران در بوداپست و رییس اتحادیه دانشگاه های کشور مجارستان به منظور افزایش همکاری های علمی و پژوهشی داشتند.نصیری زرندی با اشاره به ارایه توانمندی‌های علمی و اولویت‌های پژوهشی از سوی روسای دانشگاه ‌های سمنان و شیراز در دیدار با کار گروه مجارستانی، خاطرنشان کرد: در دیدار نمایندگان کار گروه ملی همکاری ‌های علمی ایران و مجارستان با مسوولان دانشگاه فنی و اقتصاد بوداپست هیات ایرانی شامل روسای دانشگاه‌ های یزد، سمنان و علوم پزشکی شیراز درخصوص همکاری ‌های آتی کار گروه با این دانشگاه ها به بحث و تبادل نظر پرداختند.رئیس دانشگاه سمنان با بیان محورهای این نشست، تصریح کرد:&#160;هیات ایرانی در نشست مذکور به اولویت های علمی  و پژوهشی همچون مدیریت آب، انرژی پاک، شهر هوشمند، فناوری ‌های نوین در مهندسی شیمی و پزشکی اشاره کردند.وی با اشاره به دیدار با سفیر جمهوری اسلامی ایران در بوداپست، ادامه داد : این دیدار از دیگر برنامه این کار گروه بود که اقدامات و مذاکرات انجام شده جمع بندی و برنامه های آتی کار گروه ملی همکاری ‌های علمی ایران و مجارستان مورد بحث و تبادل نظر واقع شد.رئیس دانشگاه سمنان یادآور شد: در این دیدار سفیر جمهوری اسلامی ایران بر همکاری سفارت ایران در بوداپست، تقویت و تسهیل تبادلات علمی 2 کشور تاکید کرد و خواستار&#160; پیگیری های لازم برای اجرایی شدن توافقات اخیر شد.به گزارش ایرنا، نمایندگان کار گروه ملی همکاری علمی ایران در سفر به کشور مجارستان به بررسی همکاری‌ های دانشگاه های ایران به ویژه دانشگاه های عضو کار گروه و دانشگاه های مجارستان پرداختند که رئیس دانشگاه سمنان هم به عنوان یکی از نمایندگان این کارگروه ملی در این سفر شرکت کرد. دانشگاه سمنان از نظر علمی و پژوهشی رتبه سیزدهم کشور را دارد، حدود 12 هزار دانشجو شامل پنج هزار دانشجو در مقاطع تحصیلات تکمیلی، هفت هزار دانشجو در مقطع کارشناسی و بقیه در مقطع کاردانی در دانشگاه سمنان تحصیل می‌کنند.9891            "}