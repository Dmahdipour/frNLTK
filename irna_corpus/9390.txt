{"onTitr":" 6 ماهه نخست امسال؛    ","titr":" بیش از یک میلیارد ریال کالای احتکاری در منطقه کاشان کشف شد","describe":" کاشان- ایرنا- رئیس اداره تعزیرات حکومتی شهرستان های کاشان و آران و بیدگل از کشف یک میلیارد و 770 میلیون ریال کالای احتکار شده در نیمه نخست سال جاری در این منطقه خبر داد.", "text":"به گزارش ایرنا، سعید بلانی زاده روز چهارشنبه در نشستی با خبرنگاران گفت: پنج فقره پرونده مربوط به احتکار از ابتدای سال جاری در شهرستان کاشان تشکیل شده که کالاها شامل کولر گازی، ماشین لباسشویی و چای بوده است.وی افزود: پرونده هایی در زمینه احتکار الیاف و نخ در انبارهای این منطقه نیز در دست بررسی است که پس از جمع بندی و احراز، اقلام توقیف شده به چرخه بازار بازگشته و در اختیار تولیدکنندگان قرار می گیرد.رئیس اداره تعزیرات حکومتی شهرستان های کاشان و آران و بیدگل همچنین با اشاره به افزایش 10 درصدی تخلف ها نسبت به سال گذشته بیان کرد:  914 فقره پرونده رسیدگی شده و متصدیان متخلف واحدهای صنفی این منطقه در 6 ماهه نخست امسال به پرداخت 6 میلیارد و 850 میلیون ریال جزای نقدی محکوم شدند.به گفته وی، 90 نوبت گشت بازرسی مشترک با دستگاه های ذیربط از 400 واحد صنفی این شهرستان ها در سال جاری انجام شده که نتیجه آن کشف 121 فقره تخلف می باشد.بلانی زاده با تاکید بر رسیدگی خارج از نوبت و برخورد جدی با متخلفان اقتصادی تصریح کرد: مردم باید خود را ناظر دانسته و تخلف ها را با سامانه 135 تعزیرات حکومتی یا سامانه 124 حمایت از حقوق مصرف کنندگان در میان بگذارند.نزدیک به 20 هزار واحد صنفی در شهرستان های کاشان و آران و بیدگل در قالب بیش از 50 اتحادیه صنفی فعالیت دارند. شهرستان های کاشان و آران و بیدگل به ترتیب با جمعیت های افزون بر 365 هزار و 103 هزار نفر در فاصله 200 و 215 کیلومتری شمال اصفهان واقع هستند.6136/8123            "}