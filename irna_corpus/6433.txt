{"onTitr":"","titr":" مکان جدید دفع زباله های بیمارستانی کرمانشاه مشخص شد","describe":" کرمانشاه - ایرنا - مدیرکل حفاظت از محیط زیست استان کرمانشاه گفت: دانشگاه علوم پزشکی مکان جدیدی را برای دفع زباله های بیمارستانی معرفی کرده که استانداردهای زیست محیطی آن نیز تایید شده است.", "text":"پس از انتشار گزارش دفع زباله های بیمارستانی در جنوب شهر کرمانشاه توسط ایرنا، دستگاه قضایی به موضوع ورود پیدا کرد و پس از تشکیل کارگروه پیشگیری و مدیریت پسماند، از مدیران دانشگاه علوم پزشکی خواسته شد که نظارت های خود بر شرکت های زیرمجموعه را افزایش دهند و مکان جدیدی را برای دفع زباله های بیمارستانی معرفی کند که از استاندارهای لازم برخوردار باشد.فریدون یاوری مدیرکل حفاظت از محیط زیست استان کرمانشاه روز یکشنبه در این باره به ایرنا گفت: دانشگاه علوم پزشکی مکان جدید دفع زباله های بیمارستانی را به منظور ارزیابی های زیست محیطی به ما معرفی کرده است.وی با بیان اینکه مکان جدید معرفی شده برای دفع زباله های بیمارستانی کرمانشاه در منطقه ماهیدشت و پایین دست سایت دفع زباله جنوب شهر کرمانشاه قرار دارد، گفت: این مکان پس از برطرف کردن مشکلات فنی، در ارزیابی های زیست محیطی تاییدیه لازم را اخذ کرد.مدیرکل حفاظت از محیط زیست کرمانشاه اعلام کرد: دانشگاه علوم پزشکی اقدام های عملیاتی به منظور آماده کردن این سایت جدید را به زودی آغاز می کند تا زباله های بیمارستانی کرمانشاه در آنجا دفع شود.**علیه شرکت های دفع زباله های بیمارستانی اعلام جرم شدیاوری در بخش دیگری از صحبت های خود اعلام کرد که این اداره کل علیه شرکت های دفع زباله های بیمارستانی اعلام جرم کرده و شکایت خود را به دستگاه قضایی ارسال کرده است.وی اظهار داشت: پس از انتشار گزارش ایرنا، مبنی بر دفع زباله های بیمارستانی در جنوب شهر کرمانشاه ، رسیدگی به این موضوع در دستور کار قرار گرفت.مدیرکل حفاطت از محیط زیست افزود: پس از برگزاری جلسات مختلف با مدیران دانشگاه علوم پزشکی مشخص شد که شرکت های دفع زباله های بیمارستانی که کار دفع را بر عهده داشتند کار خود را به درستی انجام نداده اند.یاوری عنوان کرد: اکنون در انتظار دستگاه قضایی برای مشخص شدن میزان مجازات شرکت های متخلف هستیم.وی چندی پیش پس از تشکیل کارگروه مدیریت پسماند به منظور بررسی گزارش ایرنا، با تاکید بر اینکه بیمارستان های استان به دستگاه خرد کن زباله مجهز خواهند شد، گفت: دانشگاه علوم پزشکی کرمانشاه در حال تجهیز دستگاههای بی خطرساز به خرد کن است. مدیرکل حفاظت از محیط زیست کرمانشاه با بیان اینکه این اداره کل بر بی خطرسازی زباله ها در بیمارستان ها نظارت دارد، گفت: آزمایشگاه های معتمد محیط زیست با انجام آزمایش های تخصصی بر عملکرد دستگاه های بی خطرساز بیمارستان ها نظارت دارند تا زباله های خروجی از دستگاه ها به صورت کامل بی خطر شده باشند.این مقام مسئول با بیان اینکه کارشناسان اداره کل محیط زیست علاوه بر گزارش آزمایشگاه های معتمد به صورت سرزده نیز بر بیمارستان ها نظارت می کنند، گفت: متاسفانه برخی مدیران بیمارستانی برخلاف قانون از حضور کارشناسان محیط زیست جلوگیری می کنند که در این زمینه با دانشگاه علوم پزشکی هماهنگی های لازم برای رفع ممانعت صورت گرفته است.براساس آمار سازمان بهداشت جهانی بیش از 40 درصد پسماندهای بیمارستانی عفونی هستند و سالانه 6 میلیون نفر در جهان به دلیل نبود مدیریت صحیح این پسماندها جان خود را از دست می دهند.گرچه از چند سال پیش وزارت بهداشت بیمارستان ها را موظف به بی خطرسازی و دفع مجزای زباله های عفونی و غیرعفونی از مبدا کرده، اما برخی کارشناسان مدعی هستند این اقدام در همه مراکز درمانی انجام نمی شود. در شرایط کنونی حدود 15 درصد پسماندهای بیمارستانی را پسماندهای عفونی تشکیل می‌دهد که جزو پسماندهای ویژه محسوب می‌شوند و پسماندهای عفونی بیماری‌ زا، قابل اشتعال، سمی و دارای قابلیت خورندگی هستند. براساس مصوبه سال 1383 مجلس شورای اسلامی، زباله های بیمارستانی، عفونی و شیمیایی که برای سلامت جامعه تهدید محسوب می شود، باید ایمن سازی و تحت شرایطی خاص دفع شوند.براساس آمارهای اعلام شده، هر یک از ساکنان شهر یک میلیون نفری کرمانشاه روزانه 680 گرم زباله تولید می کند که بخشی از آن، زباله های عفونی و بیمارستانی است.استان 2 میلیون نفری کرمانشاه در مجموع 13 بیمارستان دولتی دارد که از این تعداد هفت بیمارستان در کلانشهر یک میلیون نفری کرمانشاه واقع شده است.7445/8066            "}