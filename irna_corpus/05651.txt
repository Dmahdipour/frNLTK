{"onTitr":"","titr":" مایه کوبی تب برفکی دام های سنگین در مهاباد آغاز شد","describe":" مهاباد- ایرنا- مدیر شبکه دامپزشکی مهاباد گفت: مرحله دوم مایه کوبی دام های سنگین علیه بیماری تب برفکی در این شهرستان با مشارکت چهار مرکز واکسیناسیون غیردولتی آغاز شد و به مدت یک ماه ادامه می یابد.", "text":"بایزید حسن پور روز یکشنبه در گفت و گو با خبرنگار ایرنا با اشاره به اینکه این مرحله از مایه کوبی به صورت بهادار انجام می شود، اضافه کرد: هزینه مایه کوبی هر راس دام سنگین 50 هزار ریال تعیین شده و این مبلغ باید هنگام مایه کوبی توسط دامدار پرداخت شود.مدیر شبکه دامپزشکی مهاباد گفت: مایه کوبی هر واحد دامداری باید با یک سرسوزن انجام شود و در صورت مشهود بودن هر نوع بیماری در هر دام، سرسوزن پس از مایه کوبی عوض می شود.وی با اشاره به اینکه مایه کوبی  23 هزار راس دام سنگین در این طرح قابل پیش بینی است، افزود: دام های تمامی مراکز پرورش دام صنعتی و سنتی (روستایی) شهرستان در اجرای این طرح مایه کوبی می شود.حسن پور، اجرای مرحله نخست این طرح را خرداد ماه امسال اعلام کرد و یادآور شد: با پیگیری های انجام شده و مایه کوبی دام های سبک و سنگین، تاکنون هیچ کانون بیماری تب برفکی در شهرستان مشاهده نشده است.وی از دامداران خواست برای اجرای موفق این طرح با گروه های مایه کوبی همکاری لازم را داشته باشند تا از ابتلای دام ها به این بیماری جلوگیری و در این مدت از وارد کردن دام تازه به مجموعه دامداری خود خودداری کنند.مدیر شبکه دامپزشکی مهاباد گفت: 21 هزار راس دام سنگین و 210 هزار راس دام سبک /گوسفند و بز/ در مرحله نخست اجرای این طرح در خرداد امسال مایه کوبی شدند.وی بیان کرد: مایه کوبی علیه بیماری تب برفکی هر سال در سه نوبت انجام می گیرد که نوبت نخست آن در خرداد ویژه دام های سبک و سنگین، در مهرماه ویژه دام های سنگین و در اسفند ماه نیز شامل دام های سبک و سنگین است.حسن پور همچنین از دامداران خواست از هرگونه جا به جایی دام بدون اخذ مجوز بهداشتی و قرنطینه ای و ورود افراد متفرقه به محوطه دامداری خودداری کنند و در صورت مشاهده هر گونه بیماری دامی با شماره تلفن های 42442228 و 42442229 شبکه دامپزشکی مهاباد تماس بگیرند.به گزارش ایرنا، بیماری تب برفکی یک بیماری مخصوص دام بوده که احتمال سرایت آن به انسان بسیار کم است، ایجاد تب شدید، آبریزش از چشم، وجود کف در دهان، زخم شدن دهان و سم و لنگش حیوان از علایم بیماری تب برفکی است.کاهش شیر در دام ها، کاهش تولید فرآورده های گوشتی، کاهش باروری و بروز تلفات در دام های جوان از جمله خسارت های اقتصادی ناشی از بیماری تب برفکی است.واکسیناسیون تب برفکی اهمیت زیادی در تغذیه و سیستم ایمنی بدن دام ها دارد و تب برفکی یک بیماری عفونی و به شدت واگیردار دامی است که باید از شیوع و بروز آن در بین دام ها به وسیله مایه کوبی جلوگیری کرد.شهرستان مهاباد دارای بیش از 250 هزار راس دام می باشد که از این تعداد 230 هزار راس دام سبک و 23 هزار راس دام سنگین است.3020/6185/3072            "}