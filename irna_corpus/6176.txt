{"onTitr":" استاد دانشگاه:    ","titr":" برنامه های رسانه ها درچارچوب مصالح وامنیت ملی باشد","describe":" تهران - ایرنا - رییس دانشکده علوم ارتباطات دانشگاه علامه طباطبایی گفت : اگر چه نباید محدودیتی برای رسانه ها قائل شد ولی انتخاب موضوع برای تحلیل و تفسیر و یا گفت وگو باید در چارچوب مصالح و امنیت ملی باشد.", "text":"مهدی فرقانی روز شنبه در گفت وگو با خبرنگار سیاسی ایرنا درباره برنامه صدا و سیما با عنوان « مستند سراب» علیه گروه ویژه اقدام مالی     (FATF) و لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) پخش کرد، افزود: پرداختن به این موضوع در چارچوب مصالح و امنیت ملی قابل طرح است.وی ادامه داد: پرداختن به موضوع FATF بخشی به اعتقاد ودیدگاه سیاسی و بخش دیگر به منافع مشترک ملی بستگی دارد و این منافع مشترک به عملکرد وتوافق عمومی نهادهای نظام بستگی دارد تا آنچه برخلاف منافع وامنیت ملی است اتفاق نیافتد.این مدرس دانشگاه ارتباطات اظهارداشت: برهمین اساس رسانه ها هم موظف هستند انتخاب موضوع برای تحلیل، تفسیر و گفت وگو را در چارچوب منافع و امنیت ملی و مصالح عمومی در نظر بگیرند.فرقانی بابیان اینکه هر برنامه ای و مقایسه ای باید در چارچوب منافع ملی باشد، گفت: مجلس شورای اسلامی، شورای نگهبان، مجمع تشخیص مصلحت نظام و قوه مجریه و برخی نهادها بخشی از نظام هستند که در هر توافق عمومی به نوبه خود مصالح و امنیت ملی را در نظر می گیرند.وی یادآور شد: البته اینکه محدودیت ویا خط قرمزی برای رسانه ها قایل شویم به نوعی محدود کردن آزادی رسانه است و  فکر می کنم رسانه ها مختار هستند که در هر موضوعی از قبیل مسایل عمومی و موضوعات دیگر وارد شوند.رییس دانشکده علوم ارتباطات دانشگاه علامه طباطبایی تصریح کرد: اما رسانه ها باید خط قرمز، منافع ومصالح کشور را باید در نظر بگیرند که ممکن است در مورد آن ابهام یا ایهام و یا اختلاف نظر و اتفاق نظر وجود داشته باشد و آنچه اکثریت می پذیرد و محدوده تعریف شده امنیت ملی و منافع عمومی است و همه رسانه ها ملزم به رعایت آن هستند.FATF یک قرارداد نیست، یک سازمان بین دولتی است. « گروه ویژه اقدام مالی» (Financial Action Task Force  – FATF) در سال 1989 به ابتکار کشورهای عضو گروه «جی 7» تشکیل شد تا بررسی‌هایی درباره وضعیت قوانین مبارزه با پول‌شویی در بازارهای مختلف مالی را در سرتاسر جهان انجام دهد و نتیجه آن را در جلسات هر چهار ماه یک بار خود به اطلاع کشورهای عضو برساند تا این کشورها بتوانند ریسک سرمایه‌گذاری در بازارهای مالی هدف را بررسی و در مورد سرمایه‌گذارانی که به «کشورهای مشکوک» می‌روند احتیاط کنند.تعامل با گروه اقدام مالی از سالها قبل در زمره برنامه های شورای عالی مبارزه با پولشویی قرارداشته است و اقداماتی که منجر به تعلیق اقدامات مقابله ای علیه ایران شده اند نیز منحصر به دولت فعلی نمی باشد. تعامل با گروه ویژه اقدام مالی، ضرورتی است که مستقل از بحث برجام و دولت کنونی است. در حال حاضر 198 کشور، پذیرفته اند که توصیه های گروه اقدام مالی را اجرا نمایند. بنابراین تعداد کشورهایی که با گروه ویژه اقدام مالی همکاری می نمایند از تعداد دولت های عضو سازمان ملل متحد (193عضو) نیز بیشتر است. با توجه به آنچه گفته شد اجرایی نمودن استانداردهای مبارزه با تامین مالی تروریسم و تعامل با گروه اقدام مالی در چارچوب قانون اساسی کشور و با رعایت مصالح نظام، یکی از اقدامات ضروری برای مبارزه با فساد از یک سو و ارتقای روابط بین المللی نظام مالی و اقتصادی کشور است. از این رو، همکاری های بین المللی با در نظر داشتن کلیه ملاحظات ملی، امنیتی و اقتصادی تا حصول به نتایج مطلوب ادامه خواهد داشت.»دولت نیز انتقادات منتقدان را در پنج محور ارائه اطلاعات نظام مالی ایران به گروه اقدام مالی، ارائه اطلاعات نظام مالی ایران به سایر کشورها، تعریف تروریسم، اجرای قطعنامه های سازمان ملل متحد و قطع روابط با اشخاص مشمول تحریم های امریکا خلاصه کرده و بصورت مجزا به هر کدام پاسخ داده است.به نظر می رسد تعامل با گروه اقدام مالی از سالها قبل در زمره برنامه های شورای عالی مبارزه با پولشویی قرارداشته است و اقداماتی که منجر به تعلیق اقدامات مقابله ای علیه ایران شده اند نیز منحصر به دولت فعلی نمی باشد. تعامل با گروه ویژه اقدام مالی، ضرورتی است که مستقل از بحث برجام و دولت کنونی است. در حال حاضر 198 کشور، پذیرفته اند که توصیه های گروه اقدام مالی را اجرا نمایند. بنابراین تعداد کشورهایی که با گروه ویژه اقدام مالی همکاری می نمایند از تعداد دولت های عضو سازمان ملل متحد (193عضو) نیز بیشتر است. با توجه به آنچه گفته شد اجرایی نمودن استانداردهای مبارزه با تامین مالی تروریسم و تعامل با گروه اقدام مالی در چارچوب قانون اساسی کشور و با رعایت مصالح نظام، یکی از اقدامات ضروری برای مبارزه با فساد از یک سو و ارتقای روابط بین المللی نظام مالی و اقتصادی کشور است. از این رو، همکاری های بین المللی با در نظر داشتن کلیه ملاحظات ملی، امنیتی و اقتصادی تا حصول به نتایج مطلوب ادامه خواهد داشت.سیام  1053**1535            "}