{"onTitr":"","titr":" روسیه از سال 2019 برق به ایران صادر می کند","describe":" مسکو - ایرنا - وزارت انرژی روسیه اعلام کرد که از سال 2019 به صورت آزمایشی به ایران برق صادر خواهد کرد.", "text":"به گزارش جمعه شب ایرنا، وزارت انرژی روسیه امروز در اطلاعیه ای افزود: برق صادراتی از طریق کریدور انرژی روسیه - جمهوری آذربایجان - ایران به جمهوری اسلامی ارسال خواهد شد.خبرگزاری تاس گزارش داد که اطلاعیه وزارت انرژی روسیه در پایان نخستین نشست گروه کاری سه جانبه برای پیوستن سیستم های انرژی ایران- روسیه و جمهوری آذربایجان صادر شده است.  در اطلاعیه وزارت انرژی روسیه بدون ذکر نام مقام های ایرانی و جمهوری آذربایجان در نشست سه جانبه و محل برگزاری این نشست آمده است : در این نشست از طرف روسیه، آناتولی یانوفسکی معاون وزیر انرژی حضور داشت.براساس این اطلاعیه، طرف های شرکت کننده در این نشست اتفاق نظر داشتند که شرکت های اینتر رائو روسیه، توانیر ایران و شرکت آذرانرژی جمهوری آذربایجان باید تنظیم پیشنهادات معین برای تجارت نیروی برق در مجموعه شبکه برق سه کشور را سرعت بخشیده و امکان صدور نیروی برق بطور آزمایشی به ایران در سال 2019 را فراهم کرد.شبد**اروپام*391*  1346 **1010            "}