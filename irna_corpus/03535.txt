{"onTitr":" فرمانده نیروی انتظامی:    ","titr":" ناجا باید به فناوری های روز مجهز باشد","describe":" تهران- ایرنا- فرمانده نیروی انتظامی (ناجا) گفت: ناجا با توجه به گستردگی ماموریت‌ها باید از فناوری های روز استفاده کند. بهره مندی از فناوری‌های روز یک انتخاب نیست بلکه یک ضرورت است.", "text":"به گزارش خبرنگار اجتماعی ایرنا، سردار حسین اشتری روز سه‌شنبه در آیین افتتاح بزرگترین مرکز فرماندهی و کنترل هوشمند ترافیک پلیس راهور تهران بزرگ با تبریک هفته نیروی انتظامی اظهار داشت: پلیس راهنمایی و رانندگی به دلیل اینکه مستقیم با شهروندان در ارتباط است، باید توانمند، با انگیزه، متعهد و دانش‌محور باشد. وی با بیان اینکه تسهیل در رفت و آمد خودرو‌ها در زندگی مردم به طور مستقیم اثر دارد، افزود: امروز بیش از هفت میلیون خودرو و موتورسیکلت در تهران در حال تردد هستند و این یک مدیریت قوی را می‌طلبد که امروز با همکاری سایر دستگاه‌ها توانستیم کار‌های خوبی در زمینه رفت و آمد شهروندان تهرانی انجام دهیم.سردار اشتری با اشاره به اینکه با راه‌اندازی این مرکز 13 خدمت ارائه می‌شود، گفت: اشراف کامل بر رفت و آمد خودروها، متصل بودن به مراکز انتظامی و خدماتی و شناسایی نقاط پرخطر و حادثه‌خیز از جمله مزایای این مرکز است.فرمانده ناجا تاکید کرد: با جدیت تلاش می‌کنیم تا از ظرفیت همه دستگاه‌ها در راستای تسهیل رفت و آمد شهروندان استفاده شود.وی با اشاره به اینکه امنیت و آرامش مردم به عهده نیروی انتظامی است و باید همه دستگاه‌ها به ما کمک کنند، افزود: تمام تلاش ناجا این است که در ماموریت‌ها، جاده‌ها و مرز‌ها از فناوری های نوین استفاده و آرامش و آسایش را به مردم هدیه کنند.سردار اشتری در خصوص تلفات جاده‌ای نیز گفت: امروز با وجود افزایش سفر و تعداد خودرو‌ها، تصادفات و تلفات جاده‌ای و شهری کاهش یافته است. بزرگترین مرکز فرماندهی و کنترل هوشمند ترافیک(مانیتورنگ فاتب) در پلیس راهنمایی و رانندگی فرماندهی انتظامی تهران بزرگ امروز سه شنبه با حضور فرمانده نیروی انتظامی افتتاح شد.مرکز کنترل فرماندهی و کنترل هوشمند ترافیک در تمام دنیا به عنوان پایگاه مرکزی اطلاعات و فرمان‌ ها محسوب می‌شود که&#160;با استفاده از سخت افزارها و نرم افزارهای متعدد، نیروها و اپراتورهای مجرب می تواند نسبت به جمع آوری، پردازش و ارسال اطلاعات مربوط به ترافیک و تمام مسائل شهری اقدام می کند.مانیتورینگ و جمع آوری آمار و اطلاعات ترافیکی و وضعیت عبور و مرور خودروها و وضعیت خود معابر، تصادفات، بحران های ترافیکی از طریق دوربین های نظارت تصویری، سنسورهای سیستم هوشمند، تاکسیرانی، اتوبوسرانی، مدیریت این وقایع از طریق سیستم های هوشمند و دستی و هماهنگی با دیگر متولیان خدمات درون شهری مانند پلیس 110، خدمات شهری، اتوبوسرانی، اورژانس 115، آتش نشانی و اطلاع رسانی به مردم از طریق رادیو، تابلوهای متغیر خبری، اینترنت برای انتخاب بهترین مسیر، استفاده بهینه از معابر شهری، کاهش مصرف سوخت، کاهش آلودگی از وظایف اصلی این مرکز فرماندهی و کنترل ترافیک عنوان شده است. این مرکز فرماندهی و کنترل هوشمند ترافیک به منظور مدیریت لحظه ای جریان ترافیک، مدیریت رخداد در سطح شهر (نقص فنی، آب گرفتگی معابر و تصادف های خسارتی)، مدیریت صحنه تصادف و مدیریت اطلاع رسانی ترافیک راه اندازی و افتتاح شده است.در این مرکز فرماندهی و کنترل هوشمند ترافیک سامانه های مختلفی از جمله دوربین های نظارتی، مدیریت ناوگان، کنترل کیفیت هوا، موسسه ژئوفیزیک، ثبت وقایع لحظه ای شریان ترافیک بزرگراه ها، فرماندهی مکان محور ترافیک، مدیریت راه های کشور، به روز رسانی اطلاعات مکانی و مدیریت تصادفات برای فرماندهی و کنترل هوشمند ترافیک به صورت لحظه ای رصد و پایش می شوند.در آیین افتتاح این مرکز فرماندهی و کنترل هوشمند ترافیک  شهردار تهران، فرمانده پلیس راهنمایی و رانندگی فرماندهی انتظامی تهران بزرگ، فرمانده هان عالی رتبه ناجا، امدادگران اورژانس 115 و شماری از خادمان حرم امام رضا(ع) حضور داشتند.اجتمام*7029*1834            "}