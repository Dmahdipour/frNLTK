{"onTitr":" معاون سازمان امداد و نجات:    ","titr":" آب از 660 واحد مسکونی سیل زده تخلیه شد","describe":" تهران- ایرنا- معاون عملیات سازمان امداد و نجات جمعیت هلال احمر از تخلیه آب از 660 واحد مسکونی خبر داد و گفت: 6 هزار و 990 نفر در مدت سه روز امدادرسانی شدند.", "text":"شاهین فتحی روز دوشنبه در گفت و گو با خبرنگار اجتماعی ایرنا با اعلام این خبر افزود: 6 استان ( اصفهان، خراسان شمالی، گلستان، گیلان،مازندران و یزد) و 39 شهرستان کشور در روزهای گذشته متاثر از سیل شدند.فتحی افزود: با کاهش بارندگی و فروکش کردن سیلاب سرعت امدادرسانی افزایش یافته است و هم اکنون 2 فروند بالگرد در مازندران و گیلان در حال امدادرسانی به روستاهای صعب العبور است.وی افزود: تاکنون 154 شهر و روستای کشور امدادرسانی شدند و 327 نفر در مساجد و پایگاه های امدادی اسکان اضطراری شدند.فتحی گفت: در این مدت 143 نفر نیز به مناطق امن منتقل شدند. 8 نفر نیز به دلیل سیل و صاعقه فوت کردند و 12 مصدوم نیز به مراکز درمانی منتقل شد.معاون عملیات سازمان امداد و نجات جمعیت هلال احمر از رهاسازی 106 خودرو گرفتار در سیلاب خبر داد و گفت: هزار و 77 نفر در قالب 231 تیم در این عملیات ها حضور داشتند.فتحی افزود: عملیات امداد و نجات در برخی مناطق سیل زده همچنان ادامه دارد.اجتمام * 3377 * 3063            "}