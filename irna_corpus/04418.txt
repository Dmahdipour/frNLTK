{"onTitr":"","titr":" معاونان عمرانی بر امورعمرانی شهرستانها نظارت می کنند","describe":" کرمانشاه - ایرنا - معاون هماهنگی امور عمرانی استانداری کرمانشاه گفت: در راستای نظارت ، رصد دقیق و مستمر پروژه های عمرانی شهرستان ها ، پست معاون عمرانی در فرمانداریهای استان ایجاد شده است.", "text":"به گزارش خبرنگار ایرنا، مهرداد سالاری روز دوشنبه در جلسه توجیهی معاونان عمرانی فرمانداران استان افزود: مسئولان ارشد استان در گذشته برای کوچکترین مساله عمرانی باید جلسه تشکیل می دادند در حالی که بسیاری از امور عمرانی در شهرستان ها قابل بررسی و حل است ، نباید با فرصت سوزی کار مردم را تعویق انداخت.وی اظهار داشت: 50 درصد وظایف معاون عمرانی ارائه خدمت به مردم در حوزه ساخت و ساز، ترافیک شهری و جاده ای، تغییر کاربری ها و صدور مجوزها است.** طرح های نیمه تمام عمرانی واگذار می شودوی واگذاری پروژه های عمرانی نیمه تمام را یکی از اولویت های دولت اعلام کرد و گفت: یکی از وظایف مهم معاونان عمرانی در شهرستانها شناسایی پروژه های نیمه تمام دولتی است.سالاری با اشاره به شناسایی پروژه های نیمه تمام دولت در شهرستانها ، خواستار تشکیل یک بانک اطلاعات دقیق و جامع از همه پروژه های دولتی در شهرستان های استان توسط معاونان عمرانی شد. او یکی دیگر از وظایف مهم معاونان عمرانی را نظارت دقیق بر نحوه نگهداری ساختمان ها و پروژه های دولتی عنوان کرد.** اعتبارات عمرانی کرمانشاه در سال 97 سه برابر شده استمعاون هماهنگی امور عمرانی استانداری کرمانشاه ، با اشاره به بودجه و اعتبارات بازسازی مناطق زلزله زده استان گفت: اعتبارات بازسازی استان سه برابر سال های گذشته است.سالاری با اشاره به این اعتبارات افزود: معاونان عمرانی باید با هم افزایی شهرداری ها، شوراهای شهر و دستگاه های اجرایی براساس نیاز شهرستان ها به تدوین طرح های عمرانی بپردازند.وی همچنین توزیع اعتبارات عمرانی استان را براساس کارکرد حوزه های عمرانی هر شهرستان دانست و گفت: هر شهرستان فعال تر باشد اعتبارات بیشتری خواهد گرفت.معاونان عمرانی 12 شهرستان از 14 شهرستان استان کرمانشاه تاکنون انتخاب شده اند.استان کرمانشاه با 2 میلیون نفر جمعیت دارای 32 شهر و 2 هزار و 622 روستا است.3209/8066            "}