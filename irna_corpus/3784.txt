{"onTitr":" معاون قوه قضاییه:    ","titr":" ثبت طلاق در برخی استانها کاهش یافت","describe":" تهران- ایرنا- معاون اجتماعی و پیشگیری از وقوع جرم قوه قضاییه با اشاره به کنترل نرخ رشد دعاوی خانواده در سال 96 گفت: در برخی استان ها مانند البرز، قم و خراسان رضوی شاهد کاهش ثبت طلاق در سال گذشته نسبت به سال 95 بوده ایم.", "text":"به گزارش ایرنا از معاونت اجتماعی و پیشگیری از وقوع جرم قوه قضاییه، محمدباقر الفت افزود: دعاوی حوزه خانواده طی سال‌های 90 تا 92 روند افزایشی داشته و از سال 92 تا 94 شاهد روند کنترلی بودیم و در سال 95 روند کاهشی داشته است و با وجود افزایش 2.6 درصدی دعاوی حوزه خانواده در سال 96 می‌توان گفت روند دعاوی حوزه خانواده، همچنان روند کنترلی خود را حفظ کرده است.معاون قوه قضاییه گفت: در برخی استان ها مانند خراسان رضوی، قم و البرز، ثبت واقعه طلاق کاهش یافت؛ ثبت واقعه طلاق در استان البرز در سال 96 بالغ بر سه هزار و 260 مورد بود که درسال 96 به سه هزار و 132 مورد کاهش یافت. الفت افزود: در سال 95 در استان البرز شش هزار و 893 واقعه طلاق ثبت شده است. این آمار در سال 96 حدود شش هزار و 311 واقعه بود. در استان خراسان رضوی نیز 16 هزار و 644 واقعه طلاق در سال 95 و 16 هزار و 190 واقعه طلاق در سال 96 به ثبت رسیده است.وی درباره نتایج حاصل از اجرای این طرح ها در سال 96 به نسبت سال 95 گفت: با اجرای این طرح ها شاهد کنترل نرخ رشد دعاوی خانواده و افزایش فقط دو درصدی پرونده های دعاوی خانواده در استان ها، کاهش 1.7درصدی نرخ دادخواست مطالبه مهریه و کاهش 3.9 درصدی نرخ دادخواست صدور گواهی عدم امکان سازش به درخواست زوج بوده ایم.معاون اجتماعی قوه قضاییه افزود: در طرح تقسیم کار ملی برنامه چهارم توسعه قضایی، 24 راهبرد از 65 راهبرد و 83 برنامه راهبردی از 307 برنامه در راستای کنترل و کاهش آسیب‌های اجتماعی در قوه قضاییه به آسیب های اولویتی اختصاص یافته است.وی افزود: در مجموع دو هزار و 61 برنامه در سطوح ملی و استانی تدوین و پیاده‌سازی شده است که از این تعداد 591 برنامه به منظور کاهش آسیب‌های اجتماعی و هزار و470 برنامه با کاهش پرونده‌های قضایی و پیشگیری از وقوع جرم مرتبط است.معاون قوه قضاییه اضافه کرد: در برنامه‌های پیشگیرانه ‌این ‌قوه‌ به ویژه در دو سال گذشته به کنترل و کاهش سه آسیب اولویتی طلاق، اعتیاد و مفاسد اخلاقی توجه ویژه‌ای شده و دستگاه قضایی علاوه بر تمرکز و ایفای نقش در اجرای این برنامه‌ها، سایر محورهای طرح تقسیم کار ملی را نیز به عنوان یک اقدام پیش‌دستانه، در دستور کار قرار داده است.الفت افزود: نتایج حاصل از اجرای برنامه‌های پیش‌بینی شده در سیمای برخی آسیب‌ها و پرونده‌های وارده به قوه قضاییه به صورت توقف نرخ رشد (روند کنترلی) یا روند کاهشی، قابل مشاهده است.وی اضافه کرد: قوه قضائیه در راستای وظایف ذاتی و قانونی و تکالیف در نظر گرفته شده در طرح تقسیم کار ملی برای کنترل و کاهش طلاق مجموعاً 309 برنامه تدوین و در سطوح ملی و استانی در سال‌های 95 و 96 اجرا کرده که 162 عنوان در برنامه های مصوب قوه قضاییه و 147 عنوان برنامه مشترک با شورای اجتماعی کشور بوده است.معاون قوه قضاییه افزود: برگزاری کارگاه تربیت مربی به منظور نهادینه سازی آموزش های پیش از ازدواج، پیگیری اجرای شیوه نامه یا دستورالعمل مرکز مشاوره خانواده در کشور موضوع قانون حمایت خانواده، برگزاری کارگاه های ارتقای مهارت ارتباطی مبتنی بر سبک زندگی اسلامی ایرانی ویژه زوجهای متقاضی طلاق و اجرای مدل مصلحین و حکمین قرآنی از مهمترین برنامه‌ها و اقدامات انجام شده در این است.اجتمام * 1003* 3063            "}