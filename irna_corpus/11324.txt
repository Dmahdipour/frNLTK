{"onTitr":"","titr":" جمع آوری غیرمجاز شیر تخلف است","describe":" جیرفت – ایرنا - مدیر امور دام سازمان جهاد کشاورزی جنوب کرمان گفت: جمع آوری غیر مجاز شیرخام تخلف است و با متخلفان برخورد قضایی می شود.", "text":"حسین بیدشکی روز سه شنبه در گفت و گو با خبرنگار ایرنا افزود: شیر باید بر اساس ساز و کار مناسب بهداشتی توسط عوامل مجاز جمع آوری و به صنایع تبدیلی تحویل داده شود.وی با بیان اینکه قیمت مصوب شیر خام دامداران 15 هزار و 700 ریال است، اظهار داشت: دامداران، شیر را کمتراز قیمت مصوب نفروشند و کسانی که قیمت شیر دامداران را پرداخت نکرده اند به جهاد کشاورزی شهرستان معرفی کنند.بیدشکی تصریح کرد: قیمت خرید و فروش شیر توسط کارگاه های فرآوری شیر ( ماست بندیی ها) ٢٠هزار ریال بوده که باعث ضرر و بی رغبتی گاو داران روستایی شده است.مدیر امور دام سازمان جهاد کشاورزی جنوب کرمان اظهار داشت: کارخانه های لبنی منطقه نتوانستند به تعهدات خود عمل نمایند و شیر دامدار را با قیمت مصوب خریداری و به موقع پرداخت قیمت داشته باشند.وی ادامه داد: هم اینک ماست بندی ها رقیب جدی کارخانه ها شده اند و به طور غیر مجاز به جمع آوری شیر روی آورده و باعث ایجاد هرج و مرج در خرید شیر شده اند از این رو در جهت دفاع از دامداران روستایی، این عوامل شناسایی و به مقام قضای معرفی می شوند.سازمان جهاد کشاورزی جنوب کرمان مستقل از مرکز استان شهرستان های جیرفت، عنبرآباد، کهنوج، منوجان، قلعه گنج، فاریاب و رودبار جنوب را با جمعیت یک میلیون نفر تحت پوشش قرار می دهد./7450/7429/ 5054            "}