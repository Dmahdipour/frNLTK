{"onTitr":"","titr":" رئیس بانک مرکزی به روسیه می رود","describe":" مسکو- ایرنا - رئیس بانک مرکزی ایران به منظور اجرایی کردن توافقات مربوط به سفر اخیر ولادیمیر پوتین رئیس جمهوری روسیه به تهران، امروز چهارشنبه به مسکو سفر می کند.", "text":"به گزارش ایرنا به نقل از بخش رسانه ای سفارت ایران در روسیه، «عبدالناصر همتی» در این سفر با همتای روس خود و سایر مقامات روسیه دیدار و تبادل نظر خواهد کرد.از دیگر موضوعات مورد بررسی در سفر همتی به روسیه می توان به پیگیری توافقات چهاردهمین نشست کمیسیون همکاری های اقتصادی ایران و روسیه اشاره کرد که اسفندماه سال گذشته در سفر وزیر امور اقتصادی و دارایی ایران و وزیر انرژی روسیه بدست آمد.در قسمتی از آن سند، حمایت طرفین از اتصال سامانه های پرداخت میر و شتاب در کوتاه ترین زمان، تاکید بر تبادل تجربیات در زمینه مبارزه با پولشویی و تامین مالی تروریسم و تاکید بر ادامه تلاش بانک های تجاری و تخصصی دو کشور برای افزایش تامین مالی تجاری و انواع خدمات بانکی مورد تاکید قرار گرفته بود.اروپام ** 1346 **1485            "}