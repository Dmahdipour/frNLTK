{"onTitr":" مدیرعامل ایران کد:    ","titr":" بانک اطلاعاتی 3.5 میلیون کالای ایرانی تهیه شد","describe":" تهران- ایرنا- مدیرعامل مرکز ملی شماره ‌گذاری کالا و خدمات ایران (ایران کد) گفت: بانک اطلاعاتی 2.5 میلیون قلم کالای ایرانی تهیه شده است و به زودی اطلاعات یک میلیون قلم کالای وزارت نفت نیز به آن اضافه می شود.", "text":"«سیدحسین پاریاب» روز چهارشنبه در گفت وگو با خبرنگار اقتصادی ایرنا افزود: با راه اندازی این بانک اطلاعاتی می توان کالاها را در هر لحظه از زمان در هر کجا ردیابی کرد.وی یادآور شد: از سال 74 زیرساخت این کار در ایران فراهم شد و کالاهای ایرانی با بارکد اختصاص یافته از سوی این مرکز در جهان شناخته می شوند.وی گفت: این مرکز دارای 45 نمایندگی در استان هاست و دریافت کد از آن، یکی از پیش نیازهای اخذ آرم استاندارد محسوب می شود.** ورود کالا به شرط برخورداری از استاندارد جی. اس1مدیرعامل ایران کد بیان داشت: هماهنگی با کدهای «جی. اس 1» بین‌المللی یکی از پیش‌ شرط ‌های ورود ایران به سازمان جهانی تجارت (WTO) است و با تحقق بارکدهای یادشده، ردیابی کالاها در داخل یا خارج کشور به سهولت میسر می‌شود.به گزارش ایرنا، جی. اس1 (GS1) یک سازمان جهانی غیرانتفاعی، غیرسیاسی و غیردولتی باسابقه 45 ساله و متشکل از 150 کشور است که استانداردهای بین‌المللی درخصوص مدیریت زنجیره تامین‌جهانی را وضع کرده ‌است.شعار جی. اس1 «زبان جهانی کسب ‌و‌کار» است و تسهیل تجارت جهانی را رسالت خود می‌داند. استانداردهای GS1 پرکاربردترین استانداردهای جهان محسوب شده و حاصل یک خرد جمعی است.این سازمان همواره با نهادهای معتبر جهان ازجمله استانداردهای سازمان ملل و سازمان استاندارد جهانی (ISO) درخصوص وضع استانداردها تعامل داشته است. همچنین جی. اس 1 با سازمان جهانی گمرکات (WCO) و سازمان تجارت جهانی (WTO) برای ایجاد زبان مشترک و تسهیل تجارت بین‌الملل قراردادهای مشترک امضا کرده است.ارتباط سازمان جهانی گمرکات با این سازمان در 15 سال گذشته تنگاتنگ بوده و به صورت مرحله به مرحله در حال الزامی کردن استانداردهای جی. اس1 است.پاریاب در ادامه خاطرنشان کرد: همچنین اصالت کالاهای وارداتی را می‌توان از همین طریق مشخص کرد و هنر - صنایعی نظیر فرش دستباف ایرانی را می‌توان به این شیوه از خطر کپی کاری توسط دیگر کشورها و محصولاتی همچون زعفران و خرمای ایرانی را از خطر فله فروشی حفظ کرد.به گفته رئیس سازمان جی. اس1 ایران، امروز کشوری نظیر چین که حساسیت بالایی در ورود کالاهای مرتبط با سلامت مردم خود دارد، کالاها را به شرط برخورداری از استاندارد جی. اس1 وارد می کند و نظیر چنین تصمیمی از سوی سازمان های غذا و داروی کشورهای کره جنوبی، آرژانتین و ترکیه نیز اخذ شده است.مرکز ملی شماره گذاری کالا و خدمات ایران (جی. اس1 ایران) در سال 1374 با هدف ارائه‌ خدمات سازگار با استانداردها و راهکارهای جهانی برای تامین نیازهای تجاری و کدگذاری فرآیندهای زنجیره‌ تامین ایجاد شد.پاریاب تاکید کرد: اگر ایران می خواهد عضوی از جامعه جهانی باشد، باید از سیستم کدگذاری بین المللی استتفاده کند تا کالاهای تولیدی در کشور هویت دار شود.وی هشدار داد: در صورتی که ایران از جی. اس1 خارج شود، آنگاه بطور مثال ناچار خواهیم بود با صرف هزینه های ارزی از کشورهایی نظیر امارات، ترکیه و غیره درخواست کنیم تا از جی. اس1 آنها برای کالاهایمان استفاده کنند.در سال 93 مصوبه شورای عالی اطلاع رسانی با امضای رییس جمهوری، مرکز ملی شماره گذاری کالاها و خدمات ایران را به عنوان یکی از 12 پایگاه مرجع در کشور معرفی کرد.اکنون نزدیک به 90 هزار شرکت ایرانی عضو جی. اس1 هستند.اقتصام*3065*2025            "}