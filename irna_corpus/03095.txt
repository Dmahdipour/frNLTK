{"onTitr":"","titr":" مسابقات جدول مقدماتی تور والیبال ساحلی در بابلسر برگزار شد","describe":" ساری-ایرنا- نخستین دوره مسابقات تور تک ستاره جهانی والیبال ساحلی عصر سه شنبه با رقابت تیم های شرکت کننده در جدول مقدماتی در شهر بابلسر پیگیری شد.", "text":"به گزارش خبرنگار ایرنا، در نخستین روز برگزاری این مسابقات با عنوان ' کاسپین سریز ' که در شهرستان بابلسر مازندران در حال برگزاری است، 8 تیم در روز نخست در جدول مقدماتی رقابت کردند.در رقابتهای جدول مقدماتی تیم ایران 8 با نتیجه 2 برصفر تیم قزاقستان 3 را شکست داد، ایران 7 هم با همین نتیجه از سد تیم نروژ گذشت، ایران 6 با نتیجه 2 بر صفر به تیم تایلند 2 باخت و تیم قزاقستان4 با نتیجه 2 برصفر برابر تیم ساحل عاج صاحب پیروزی شد.12 تیم از 7 کشور نروژ، اسلونی، لهستان، جمهوری چک، ساحل عاج، قزاقستان و تایلند به همراه 8 تیم از ایران در نخستین دوره مسابقات تور تک ستاره جهانی والیبال ساحلی به میزبانی مازندران در شهرستان بابلسر باهم رقابت می کنند.با پایان یافتن مسابقات جدول مقدماتی، 4 تیم پیروز این جدول با 12 تیم حاضر در جدول اصلی مسابقات در روزهای چهارشنبه وپنجشنبه رقابت خواهند کرد.مسابقات پایانی این تور روز جمعه برگزار می شود.پیش بینی شده که به پنج تیم برتر مسابقات پنج هزار دلار جایزه اهدا می‌شود. والیبال ساحلی (Beach volleyball) ورزشی المپیکی است که با مقرراتی مشابه والیبال بر روی شن برگزار می‌شود. در مسابقات رسمی والیبال ساحلی هر تیم از دو بازیکن تشکیل می‌شود و مربی و بازیکن ذخیره نیز حضور ندارند. این ورزش معمولا در نواحی ساحلی بویژه جاهایی که ساحل شنی وسیعی دارند، بازی می‌شود، ولی در برخی کشورهای محصور در خشکی نظیر سوئیس نیز محبوبیت زیادی دارد. والیبال ساحلی نخستین بار در سال 1992 و در المپیک بارسلون به عنوان یک ورزش نمایشی و از سال 1996 و در المپیک آتلانتا به عنوان یک رشته رسمی حضور یافت. ک/7327/1899            "}