{"onTitr":" رئیس شورای سیاستگذاری ائمه جمعه:    ","titr":" جایی برای آزمون و خطا در آستانه چهل سالگی انقلاب نیست","describe":" ایلام. - ایرنا - رئیس شورای سیاست گذاری ائمه جمعه کشور گفت: نقشه راه در حوزه های علمی، فرهنگی، آموزشی، ... ترسیم و تدوین شده و در آستانه چهل سالگی انقلاب دیگر جایی برای آزمون و خطا نیست بلکه باید عمل کرد.", "text":"به گزارش ایرنا، حجت الاسلام والمسلمین علی اکبری روز جمعه در شورای اداری استان ایلام که به مناسبت مراسم تودیع و معارفه نمایندگان قدیم و جدید ولی فقیه در استان و امام جمعه ایلام برگزار شد، اظهار داشت: نقشه های راه مهندسی فرهنگی، طرح تحول بنیادین آموزش و پرورش، نقشه علمی، سیاست های کلی نظام تدوین شده است.وی افزود: باید همه مسئولان بر اساس این اسناد و نقشه های راه تدوین شده برای توسعه و ارتقای همه جانبه کشور حرکت کنند و بر اساس این مسیرهای مشخص شده نقاط ضعف و قوت حوزه های مختلف شناسایی و بررسی شود.علی اکبری یادآور شد: مسئولان استان ها از جمله ایلام باید وضعیت های استان خود را بر اساس شرایط فرهنگی، علمی، بومی و محلی هر منطقه شناسایی، تدوین و پردازش و برنامه ریزی کنند.وی در ادامه وجود نمایندگان ولی فقیه در استان ها را منشا خیر و برکت، نقطه اتحاد و اتصال مردم و مسئولان هستند و یاور و همکار خدمتگذاران دستگاه های اجرایی هستند و نماز جمعه نیز یک سنگر و فرصت مغتنم برای نشان دادن اتحاد و همبستگی مردم و مسئولان و خاری در چشم دشمنان است.در این مراسم با تقدیر از تلاش های 17 ساله حجت الاسلام و المسلمین محمدنقی لطفی ، حجت الاسلام و المسلمین الله نور کریمی تبار به عنوان نماینده جدید ولی فقیه در استان و امام جمعه ایلام معرفی شد.7172/6119            "}