{"onTitr":"","titr":" استفاده از کتاب های کمک آموزشی در مدارس ابتدایی ممنوع است","describe":" مراغه – ایرنا - معاون آموزش ابتدایی اداره کل آموزش و پرورش آذربایجان شرقی گفت: ملزم کردن دانش آموزان به خرید کتاب های کمک آموزشی و تدریس هرگونه کتاب کمک آموزشی در مدارس ابتدایی ممنوع است.", "text":"به گزارش ایرنا، فریده حقایی روز چهارشنبه در جلسه کمیته برنامه ریزی آموزش و پرورش مراغه گفت: با توجه به تقویم آموزشی و بودجه بندی کتب درسی دانش آموزان در طول سال تحصیلی و عمل به اولویت های اصلی آموزش و پرورش، نیازی به استفاده دانش آموزان از کتب کمک آموزشی نیست.وی با بیان اینکه آزمون های زائد در مدارس ابتدایی حذف می شود، افزود: نباید از سال تحصیلی جدید شاهد برگزاری آزمون های زائد در دبستان ها باشیم.وی مهمترین اولویت آموزش ابتدایی در سال تحصیلی 97 را مهارت آموزی دانش آموزان عنوان کرد و افزود: در این راستا طرحی با عنوان 'حذف مشق شب ' آماده شده که در آن تکالیف دانش آموزی در خانه ترکیب می شوند.وی افزود: در این طرح آموزش مهارت زندگی، مهارت برنامه ریزی و مدیریت زمان جایگزین تکالیف اجباری درس دانش آموزان می شود.معاون آموزش ابتدایی اداره کل آموزش و پرورش آذربایجان شرقی ادامه داد: این طرح هم اکنون به صورت آزمایشی در یکی ازناحیه های استان در حال اجراست و با ابلاغ شیوه نامه در تمامی مدارس استان اجرا می شود.حقایی ادامه داد: طرح 'مشق شب' فقط در پایه های اول تا سوم ابتدایی با هدف مهارت محوری و مهارت آموزی و حذف تکالیف خسته کننده دانش آموزان اجرایی می شود.وی ادامه داد: انسداد بی سوادی و پوشش تحصیلی دانش آموزان از دیگر اولویت کاری معاونت آموزش ابتدایی می باشد.وی با عنوان اینکه اگر تربیت نباشد، آموزش صورت نمی گیرد، اظهار داشت: آموزش با پرورش ادغام است و هدف اصلی با توجه به سند تحول بنیادین آموزش و پرورش، رسیدن فرزندان به حیات طیبه است.معاون مدیر کل و مدیر آموزش و پرورش مراغه نیز در این جلسه گفت: موفقیت در هرسازمان در کنار برنامه محوری، تدوین و اجرای خط مشی های اعلام شده است.جلیل اسلامی نگاه علمی به آموزش ابتدایی را خط مشی آموزش و پرورش مراغه عنوان کرد و افزود: در این راستا در طول سالتحصیلی 97-96 آزمون های دانش افزایی برای معلمان این مقطع برگزار شد.وی تکریم معلمان ابتدایی را اولویت مهم این مجموعه دانست و گفت: امسال در هفته معلم در کنار تجلیل از 2 هزار فرزند ممتاز فرهنگی، برای نخستین بار از معلمان روستایی نیز تجلیل شد.وی ادامه داد: همکاری تنگاتنگ با سازمان ها، شاداب سازی محیط مدارس و آشناسازی اولیای دانش آموزان با قوانین و مقررات آموزشی از دیگر اولویت های کاری این مجموعه در حوزه آموزش ابتدایی است.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است./3071/9880            "}