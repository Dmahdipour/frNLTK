{"onTitr":"","titr":" ترامپ معترضان به قاضی منتخب خود را حقوق بگیر سوروس دانست","describe":" تهران- ایرنا- رئیس جمهوری آمریکا کسانی را که خواستار رای عدم اعتماد به گزینه او برای تصدی کرسی دیوان عالی این کشور هستند، حقوق بگیر «سوروس» دانست.", "text":"به گزارش روز جمعه ایرنا، دونالد ترامپ رئیس جمهوری آمریکا در پیامی توئیتری به مخالفان «برت کاوانا» گزینه پیشنهادی او برای دیوان عالی این کشور تاخت.پنجشنبه گذشته کاوانا و «کریستین بلیزی فورد» که وی را متهم به تجاوز جنسی کرده، در کمیته قضایی سنای آمریکا شهادت داده و به پرسش های سناتورها درباره ادعای فورد پاسخ دادند.پس از پایان این جلسه، دو زن در مقابل آسانسور راه را بر «جف  فلیک» سناتور جمهوریخواه از ایالات آریزونا بسته و از وی خواستند که به کاوانا رای عدم اعتماد بدهد.ترامپ درباره این دو زن نوشت: بی ادب هایی که در مقابل آسانسور فریاد می زدند، کارمندان حقوق بگیری هستند که فقط می خواهند سناتورها را بد جلوه دهند.ترامپ با بیان اینکه این افراد از بنیاد «سوروس» متعلق به جرج سوروس سرمایه دار یهودی مشهور پول گرفته اند، افزود: گول آن ها را نخورید.رئیس جمهوری آمریکا پیشتر نیز با مسخره کردن بلیزی فورد در یک سخنرانی، جنجالی در رسانه های آمریکا آفرید و انتقادهای بسیاری را برانگیخت.موضوع کاوانا که گزینه مورد حمایت جمهورخواهان است در کنار اتهام هایی که از سوی بلیزی فورد با حمایت دمکرات ها متوجه او است، چندین هفته است که سرخط خبری رسانه های آمریکا است.پلیس فدرال آمریکا تحقیقات تکمیلی مورد درخواست کمیته قضایی سنا از کاوانا را روز گذشته به این کمیته تحویل داد و اکنون سناتورهای عضو این کمیته باید نظر خود را درباره کاوانا بدهند.با توجه به اینکه حزب جمهوریخواه اکثریت کرسی‌های سنا را در اختیار دارد، تایید صلاحیت این قاضی پیشنهادی ترامپ چندان دور از ذهن نیست.کاوانا ید طولایی در پرونده‌های مهم از جمله پرونده اتهامات علیه «بیل کلینتون» رئیس جمهوی پیشین آمریکا داشته، اما مواضع او از جمله در حوزه‌هایی همچون زنان، نگرانی جنبش‌ها و گروه‌های مدنی در آمریکا را به دنبال داشته است.وی قرار است جایگزین «آنتونی کندی» قاضی بازنشسته دیوان عالی شود، فردی که در قامت یک جمهوریخواه میانه‌رو شناخته می ‌شد.قضات دیوان عالی به صورت دائمی منصوب می شوند و این مسئله موجب اهمیت این نهاد برای احزاب آمریکا شده است. در حال حاضر دیوان عالی آمریکا چهار قاضی محافظه کار و 4 قاضی لیبرال دارد و در صورت انتخاب کاوانا، کفه محافظه کاران نفع جمهوریخواهان سنگین تر خواهد شد.ترامپ پیش از این «نیل گورسچ» را با حمایت سنای آمریکا به عضویت دیوان عالی درآورده بود و انتصاب کاوانا، جایگاه او را بیش از گذشته در نظام قضایی این کشور تقویت میکند.شبد**9416*9122            "}