{"onTitr":"","titr":" سرمربی: دیگر قادر به حفظ بازیکنان پاس نیستم","describe":" همدان- ایرنا- سرمربی تیم پاس همدان گفت: بازیکنان این تیم روز گذشته در نشستی تاکید کردند که تا امروز /دوشنبه/ در تیم باقی می مانند و بیش از این نیز قادر به حفظ  و راضی نگه داشتن آنها نیستم.", "text":"احمد جمشیدیان روز دوشنبه در گفت وگو با خبرنگار ایرنا از شرایط حاکم بر این تیم لیگ دسته 2 فوتبال کشور گلایه و ابراز کرد: به هر حال بازیکنان حق دارند پیگیر مطالبه مالی خود باشند و با وجود پیگیری های اخیر برای حفظ شرایط، آنها تصمیم خود را گرفته اند و نمی توانم بیش از این اصرار کنم.وی اضافه کرد: بازیکنان اعلام کردند که امروز برای دیدار دوستانه مقابل گرین کشاورز نهاوند حاضر می شوند اما اگر شرایط مدیریتی باشگاه حل نشود، دیگر حاضر به ادامه تمرین نخواهند بود.جمشیدیان یادآور شد: به هر حال تیم پاس از شروع رقابت های فصل جاری لیگ 2 بدون مدیرعامل اداره شده و تاکنون با وجود مشکلات عدیده بازیکنان حاضر به تمرین و مسابقه شده اند.وی بیان کرد: به هر حال باید به بازیکنان نیز حق داد چرا که باشگاه در قبال آنها متعهد شده و اکنون نبود مدیرعامل نظم اداری و اجرایی را برهم زده است.سرمربی تیم پاس خاطرنشان کرد: نبود مدیرعامل باعث شده تا بازیکنان تصور کنند این تیم شرایط مطلوب ندارد و پشتوانه ای برای آن ایجاد نشده است.وی افزود: وضعیت اجرایی و اداری باشگاه مبهم است و اگر این روند ادامه یابد به هیچ عنوان نمی توان انتظار نتایج خوب از تیم را این تیم داشت.جمشیدیان پیرامون اظهار داشت: تیم ما این هفته به دلیل انحلال تیم صبای قم با قرعه استراحت روبه رو شده و هفته آینده بازی مهمی مقابل خیبر خرم آباد را در پیش داریم.وی ابراز امیدواری کرد: در هفته جاری شرایط باشگاه مساعد شود تا بازیکنان با انگیزه مضاعف برای بازی خانگی مقابل خیبر خرم آباد آماده شوند.تیم پاس در گروه ب لیگ دسته دوم فوتبال کشور قرار دارد و از چهار مسابقه، صاحب سه تساوی و یک باخت شده است.7520/2090            "}