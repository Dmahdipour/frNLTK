{"onTitr":"","titr":" فوتبال زنان درپی حرکت در مسیر درخشش فوتسال","describe":" تهران  - ایرنا - فوتبال زنان ایران با برگزاری اردوهای مستمر در رده های سنی جوانان و بزرگسال می خواهد قدم در راه درخشش های آسیایی فوتسال بگذارد.", "text":"به گزارش ایرنا، تیم ملی فوتبال فوتبال زنان ایران امروز (سه شنبه) در یک بازی دوستانه با نتیجه پنج بر صفر تیم زیر 19 سال را شکست داد.تیم های فوتبال بزرگسالان و جوانان ایران در حال آماده سازی برای اعزام به مسابقات مهمی هستند. تیم ملی باید در مرحله اول مسابقات انتخابی بازی های المپیک 2020 به میدان برود و جوانان برای مصاف های قهرمانی آسیا آماده می شوند.بر همین اساس این 2 تیم امروز در یک  بازی دوستانه در زمین چمن آکادمی ملی فوتبال مقابل یکدیگر حاضر شدند.سوت آغاز این بازی ساعت 10:30 زده شد تا بدن بازیکنان تیم جوانان بیشتر با مسابقه دادن در این چنین ساعتی عادت کند چرا که مسابقات قهرمانی جوانان آسیا به میزبانی میانمار، در همین ساعت ها برگزار می شود.فلسطین، لائوس و میانمار تیم های همگروه ایران در مسابقات قهرمانی آسیای دختران هستند. همچنین هنگ کنگ، لبنان و امارات هم رقبای تیم ملی فوتبال بزرگسالان در مسابقات انتخابی المپیک محسوب می شوند.مسابقات انتخابی المپیک 2020 در 3 مرحله برگزار می شود که مرحله نخست آن در آبان و مرحله دوم فروردین سال آینده خواهد بود. مرحله نخست این مسابقات از 13 آبان آغاز می شود.آخرین روز از اردوی تیم جوانان 14 مهر خواهد بود و 29 همین ماه برای شرکت در بازی‌های مقدماتی آسیا راهی میانمار می شوند. این بازی دوستانه با نتیجه پنج بر صفر به سود بزرگسالان به پایان رسید. فروغ موری، الهام فرهمند وسارا قمی در نیمه اول و منا گرایلی و فاطمه محمودی در نیمه دوم توانستند دروازه تیم جوانان را باز کنند.** نایب رئیس زنان فدراسیون: فوتبال زنان می خواهد مثل فوتسال بدرخشدلیلا صوفی زاده نایب رئیس زنان فدراسیون فوتبال در حاشیه این مسابقه درباره وضعیت تیم ملی بزرگسالان گفت: اردوهای مستمر 6 ماه اخیر فرصت خوبی در اختیار کادر فنی گذاشت تا همه استعدادها شناسایی شوند. به همین دلیل الان در این تیم شاهد بازیکنان قدیمی باتجربه، چهره هایی از تیم جوانان و همچنین استعدادهایی جدید هستید. انگیزه بازیکنان بسیار بالاست و حالا فوتبال هم می خواهد همچون فوتسال روزهای درخشانی را تجربه کند.او درباره چشم انداز این تیم در مسابقات پیش رو عنوان کرد: هدف این است که بازیکنانمان در دور اول صعود کنند و فرصت بازی در دور دوم مسابقات انتخابی را داشته باشند. در دور دوم با توجه به شرایط رقبا، همه چیز تغییر خواهد کرد ولی فعلا تمرکز ما روی همین دور نخست مسابقات است. همه هدف ما درخشش این تیم در جام ملت های آسیای 2021 است. در واقع می خواهیم در بازه زمانی پیش رو، فاصله خود را با سایر تیم های قدرتمند آسیایی کم کنیم و جایگاه سیزدهمی مان را بهبود بخشیم.** سرمربی تیم بزرگسالان: نمی توان گفت گروهمان سخت است یا آسانمریم آزمون سرمربی تیم بزرگسالان با اشاره به اردوهای 6 ماه اخیر گفت: تغییرات زیادی در بدنه تیم ملی فوتبال به وجود آمده است. 6 ماه است که اردوهایمان را با قدرت و انسجام برگزار کرده ایم. مجموعه ای از بازیکنان قدیمی و جوانان به خدمت گرفتیم و در نهایت برترین ها را دعوت کردیم. ارزیابی های خوبی در این مدت از شرایط فیزیکی بچه ها داشتیم. این تیم در حال حاضر بهترین های فوتبال زنان ایران را در اختیار دارد.وی ادامه داد: هدف این است که در مسابقات پیش رو به مرحله بعدی صعود کنیم و همچنین در دور دوم مسابقات هم جایگاه خوبی کسب کنیم تا به مرور زمان رشد بهتری در فوتبال زنان کشورمان داشته باشیم.آزمون درباره رقبای تیم ملی در مسابقات انتخابی المپیک 2020 عنوان کرد: واقعا نمی شود گفت گروه سخت یا آسانی داریم.  باید بدانیم تفاوت هایمان با رقبا چیست. فوتبال زنان ایران از لحاظ فنی پایین تر از کشورهای آسیای شرقی است و از طرف دیگر فاصله امکاناتی اش با کشورهای حوزه خلیج فارس قابل قیاس نیست. کشورهای غرب آسیای هم هر روز رشد می کنند. در نتیجه باید با شناخت نسبت به توانایی ها و امکاناتمان از بازیکنان انتظار داشته باشیم. تلاش می کنیم با تیمی منسجم و با انگیزه راهی رقابت ها شویم.** سرمربی تیم جوانان: ترجیح می دهیم در همین بازی ها اشتباه کنیمفاطمه شعبان بازیکن موثر تیم زیر 19 سال در این بازی دچار مصدومیت شد. کتایون خسرویار سرمربی این تیم درباره وضعیت بازیکنش گفت: بعد از برخورد درد زیادی داشت اما با معاینه هایی که فعلا انجام شد گویا مشکل جدی ندارد. البته باید بررسی های بیشتری انجام شود. زمان زیادی تا اعزام باقی نمانده و فاطمه هم یکی از اصلی ترین مهره های تیم است.خسرویار درباره این بازی و تاثیرش در عملکرد تیم جوانان در مسابقات قهرمانی آسیا عنوان کرد: این بازی می توانست بهتر باشد. بازیکنان کارهای تاکتیکی که از آنها خواسته بودیم پیاده نکردند. شاید فقط 10 دقیقه از توان واقعی شان را نشان دادند. البته که رقیب هم سرسخت بود. تیم بزرگسالان هم از نظر فیزیکی و از هم نظر تاکتیک و هماهنگی از بازیکنان ما قوی تر است. هنوز پست دروازه بان مشکل بزرگ ماست ولی ترجیح می دهم تمام اشتباهاتمان را همین جا انجام دهیم و در زمین مسابقات رسمی با تمرکز بیشتر و کمترین خطا حاضر شویم.** کاپیتان تیم ملی: فقط به بازی با تیم های خارجی نیاز داریمزهرا قنبری کاپیتان تیم ملی درباره عملکرد خودش و بازیکنان گفت: بازی خوبی را پشت سر گذاشتیم. چیزهایی که در این مدت تمرین کرده بودیم در زمین پیاده کردیم و انسجام خوبی هم داشتیم. همه بازیکنان بیشتر از توان و توقع کادر فنی در زمین مایه گذاشتند.قنبری درباره اهمیت بازی های تدارکاتی با کشورهای خارجی عنوان کرد: کادر فنی و مسئولان دنبال این هستند که با رقبای خارجی بازی کنیم. امیدوارم همه حمایت کنند تا این اتفاق رخ دهد چون بعد از حدود 6 ماه اردو، در شرایط خوبی هستیم و برای محک زدن بهتر خودمان باید با رقبای جدی تری بازی کنیم.پروین فرهادی ملی پوش شیرازی فوتبال زنان ایران با اشاره به آغاز اردوها در زمان درست گفت: همیشه اردوها 2 ماه قبل از مسابقات برگزار می شد، تیم عملا فرصتی برای هماهنگی نداشت و باید در زمین بازی به هماهنگی می رسیدیم و این واقعا تاثیر بدی روی عملکردمان داشت. مثل سال گذشته برای جام ملت های آسیا در ویتنام که با 2 ماه اردو نتوانستیم آن چیزی که شایستگی اش را داریم به دست آوریم. این بار اما اوضاع متفاوت بود. 6 ماهی هست که اردوهایمان آغاز شده و فرصت داشتیم روی تمام نقاظ ضعف و قوتمان کار کنیم. الان به آمادگی خوبی رسیدیم و اگر بشود با تیم های خارجی بازی کنیم خیلی بهتر هم خواهیم شد. الهام فرهمند بازیکن اصفهانی تیم ملی درباره کیفیت این بازی گفت: اگرچه این بازی بیشتر به سود تیم جوانان بود ولی برای ما هم تاثیر زیادی داشت چراکه این تیم هفته گذشته 2 بازی دوستانه با اردن برگزار کرد و به سطح خوبی رسیده است. خوشبختانه ما هم توانستیم انتظارات کادر را به خوبی برآورده کنیم ولی نیاز است که با تیم های خارجی بازی کنیم.وی ادامه داد: امارات تیم بسیار خوبی است و چندین بازیکن تبعه قوی دارد و همین مساله کار ما را سخت می کند. از تیم هنگ کنگ فقط فیلم های رده های پایه آنها را دیده ایم که خیلی منظم فوتبال بازی می کنند اما از لبنان شناخت خاصی نداریم. با این وجود در این مدت تمرینات بسیار خوبی داشته ایم. به هماهنگی خوبی رسیده ایم و از لحاظ روحی و بدنی شرایط خوبی داریم. برای صعود به مرحله بعدی راهی مسابقات می شویم و امیدواریم که این اتفاق بیفتد.ورزشی ** 2024**1597            "}