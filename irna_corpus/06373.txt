{"onTitr":"","titr":" «هوبره» در دام سودجویان","describe":" بیرجند - ایرنا - سودجویان هر ساله هزاران تله زنده گیری «هوبره» را در دشت های مرزی خراسان جنوبی برای زنده گیری و قاچاق این پرنده کمیاب به کشورهای عربی جا‌گذاری می کنند که این اقدام نسل آن را در معرض نابودی قرار داده است.", "text":"به گزارش ایرنا، خراسان جنوبی کلکسیونی از انواع حیوانات وحشی در معرض انقراض ایران است اما داستان هوبره بسیار متفاوت از سایر گونه های حیات وحش است، چرا که هوبره به عنوان گونه ای آسیب پذیر در کشورمان مورد حفاظت قرار می گیرد.علاقه اعراب کشورهای حاشیه خلیج فارس به شکار هوبره سبب شده هر ساله افرادی سودجو، مرزنشینان را تحریک به زنده گیری این پرنده کمیاب کنند، طمع و نداری، ساکنان نوار مرزی را نیز وسوسه می کند تا با قیمت های اندکی که از سوی دلالان پیشنهاد می شود، نسبت به زنده گیری هوبره اقدام کنند. اما سود هنگفت شکار هوبره به جیب سودجویان و دلالان در سایه نشسته می رسد و سهم افرادی که در روستاها، تحت تاثیر حرف های واسطه ها می شوند، پولی اندک است.شورای عالی سازمان حفاظت محیط زیست به دلیل وجود تهدیدهای جدی در زمینه انقراض این پرنده، برای شکار غیرقانونی هر قطعه از این پرنده حمایت شده بین‌المللی، 200 میلیون ریال جریمه نقدی در نظر گرفته است.هوبره از تیره درناسانان و از لحاظ ظاهری تا حدودی به بوقلمون ماده شباهت دارد؛ پرنده رو به انقراض هوبره در زیستگاه ‌های بیابانی و مناطق خشک دشتی زاد و ولد می کند؛ این پرنده ارزشمند دارای گردن و دم خرمایی رنگ دراز و از حشرات، بی مهرگان، دانه و بذر گیاهان تغذیه می کند.**واسطه های وسوسه گر در زیرکوهمدیر حفاظت محیط زیست زیرکوه در گفت و گو با خبرنگار ایرنا افزود: پرنده هوبره از اواخر شهریورماه به مناطق مرزی این شهرستان مهاجرت می کند که فعالیت قاچاقچیان فرصت طلب از جنوب کشور برای اغفال افراد محلی برای زنده گیری این پرنده کمیاب نیز در این فصل آغاز می شود.مرتضی تقی زاده ادامه داد: بسیاری از دلالان هوبره با حضور در روستاهای مرزی با پرداخت مبالغ ناچیز باعث تحریک قشر بیکار در روستاها برای زنده گیری پرنده هوبره می شوند.وی توضیح داد: قاچاقچیان هوبره خود در منطقه حضور ندارند بلکه با تزریق پول به سرشاخه های اصلی خود در شهرستان از آنان می خواهند که هوبره را از افراد محلی خریداری کنند.تقی زاده ادامه داد: با توجه به نبود اشتغال و خشکسالی افراد محلی نیز سالانه هزاران تله و تور زنده گیری را ساخته و در زیستگاه این پرنده نادر کارگذاری می کنند.وی با بیان اینکه اکنون گل سرسبد شکارچیان غیرمجاز هوبره است، افزود: از جامعه محلی این شهرستان انتطار داریم از همکاری با سودجویان پرنده نادر و در خطر انقراض هوبره خودداری کنند.مدیر حفاظت محیط زیست زیرکوه با تاکید براینکه تمام تلاش خود را با همکاری نیروی های مرزبانی، مرزنشینان، منابع طبیعی و افراد بسیجی برای جلوگیری از زنده گیری و شکار هوبره بکار گرفته ایم، ادامه داد: برای پیشگیری از شکار غیرمجاز این گونه کمیاب، هفته ای 2 بار گشت و کنترل منظم و کمین‌های موردی در زیستگاه های این پرنده در حال انجام است. تقی زاده توضیح داد: هوبره در منطقه سیرخون، حوزه مشترک و مرزی خواف، زیرکوه و دشت گلورده حوزه مرزی و مشترک زیرکوه با شهرستان درمیان زیست می کند؛ برای برخورد جدی با سودجویان، همکاری های خوبی در خصوص شکار غیرمجاز این گونه جانوری، زنده گیری، جمع آوری تله های زنده گیری و گشت های مشترک با فرمانده یگان حفاظت محیط زیست خواف نیز در سطح منطقه انجام می شود.**شکارچیان با تجهیزات قوی یک قدم جلوتر از محیط بانانمدیر حفاظت محیط زیست زیرکوه درباره زنده گیری و قاچاق پرنده هوبره در این شهرستان گفت: هرچند همه مسئولان و محیط بانان از تمام توان خود استفاده می کنند اما کم و کاستی ها اجازه نمی دهد آن طور که باید و شاید از پس شکارچیان غیر مجاز برآیند.وی ادامه داد: به دلیل نداشتن تجهیزات و نیروی انسانی کافی همیشه شکارچیان مجهز یک قدم جلوتر از ما هستند یعنی از هر دری که محیط بانان وارد می شوند، باز آن ها ترفندی به کار برده و آن را خنثی می کنند.مدیر حفاظت محیط زیست زیرکوه یادآورشد: هر چند با اقدام های انجام شده سال گذشته قاچاق و زنده گیری هوبره در شهرستان کاهش یافته اما تلاش ما این است که قاچاق هوبره به حداقل ممکن کاهش یابد و جای کار کردن برای این منظور وجود دارد.تقی زاده افزود: از ابتدای امسال یک هزار و 400 تله زنده گیری هوبره در این شهرستان جمع آوری شده است.وی با اشاره به اینکه هوبره از پرندگان مهاجر در گروه پرندگان آسیب پذیر طبقه بندی شده و شکار آن ممنوع است، عنوان کرد: شورای عالی حفاظت محیط زیست برای تخریب لانه، از بین بردن تخم و شکار غیرقانونی هر قطعه از این پرنده و جوجه آن 200 میلیون ریال جریمه نقدی در نظر گرفته است.تقی زاده گفت که سال های گذشته پرونده‌های زیادی از شکار غیرمجاز و زنده گیری این پرنده در شهرستان داشته ایم و تعدادی از سودجویان هم در دام قانون گرفتار شده اند.**جمع آوری یک هزار تله زنده گیری هوبره در درمیانمدیرحفاظت محیط زیست درمیان نیز به خبرنگار ایرنا گفت: هوبره از اوایل مهرماه به علت مساعد بودن آب و هوا در دشت گلورده این شهرستان ساکن می شود. هاشم آزموده افزود: برخی از مرزنشینان به دلیل نبود شغل و درآمد به زنده گیری پرنده هوبره روی می آورند؛ به اذعان افراد محلی واسطه ها و دلالان برای هر قطعه هوبره زنده حداقل 500 هزار تومان پرداخت می کنند.وی یادآور شد: قاچاقچیان بیشتر واسطه های خود را در شهرستان زیرکوه و قاینات دارند و در شهرستان درمیان نیز گاهی اوقات توسط دامداران و افرادی محلی این پرنده زنده گیری و به واسطه ها در این دو شهرستان فروخته می شود.آزموده گفت: برای جلوگیری از قاچاق و شکار هوبره کارگاه‌های آموزشی مختلفی برای مرزنشینان و افراد محلی، پرسنل مرزبانی و نیروی انتظامی، کشاورزان، دامداران و دهیاران روستاهای مرزی برگزار شده است.وی توضیح داد: تله های زنده گیری هوبره به دام دامداران منطقه نیز خسارت وارد می کند و گزارشات زیادی از دامداران داشته ایم که دام آنها در این تله ها گرفتار و طعمه گرگ ها شده است. مدیر حفاظت محیط زیست درمیان گفت: شکارچیان برای درست کردن دام از سرشاخه های درختان و بوته های جنگلی منطقه استفاده می کنند که این موضوع به شدت به محیط زیست منطقه خسارت وارد می کند.آزموده ادامه داد: از ابتدای امسال یک هزار تله زنده گیری هوبره در شهرستان درمیان جمع آوری شده است.گزارش: حکیمه مصطفایی7556 * 6054            "}