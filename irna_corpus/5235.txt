{"onTitr":"","titr":" 22 میلیارد تومان به طرح های اشتغالزایی خاش پرداخت شد","describe":" زاهدان - ایرنا - فرماندار خاش سیستان و بلوچستان گفت: 22 میلیارد تومان از ابتدای امسال تا کنون به متقاضیان 420 طرح اشتغالزایی این شهرستان تسهیلات پرداخت شده است.", "text":"به گزارش ایرنا حمیدالدین یوسفی یکشنبه شب در کمیته تخصصی اشتغال و سرمایه گذاری خاش اظهار داشت: این میزان تسهیلات از سوی بانک توسعه تعاون، کشاورزی، پست بانک و صندوق کارآفرینی امید به متقاضیان پرداخت شده که سهم پرداختی بانک توسعه تعاون 65 میلیارد و 556 میلیون ریال برای اجرای 240 طرح اشتغالزایی بهترین عملکرد بوده است.وی با اشاره به اینکه در نشست قبلی کارگروه اشتغال خاش افزون بر 300 طرح مصوب و هم اینک 65 طرح دیگر نیز به بانک معرفی شدند.فرماندار سابق شهرستان سرباز گفت: خاش در شاخص های تشکیل پرونده و پرداخت تسهیلات به متقاضیان ایجاد اشتغال رتبه ممتاز را در سیستان و بلوچستان دارد اما با توجه به ظرفیت های منطقه انتظار می رود روند پرداختی ها تسهیل شود.وی بیان کرد: تسهیل در تشکیل پرونده و روند پرداختی بانک ها باید مورد توجه دستگاههای اجرایی باشد.یوسفی با قدردانی از عملکرد بانک توسعه تعاون در خاش اظهار داشت: در مبحث پرداختی ها انتظار داریم سایر بانکها از عملکرد این بانک الگو برداری کنند.وی بر اهمیت پیگیری طرح ها، رفع نواقص با همکاری و مشورت مدیران، کارشناسان بانکها و دستگاههای اجرایی تاکید کرد و افزود: از فرصت در اختیار باید بیشترین بهره را بگیریم و زمینه برای حمایت از طرح های اشتغالزا باید تسهیل شود.رئیس شورای تامین خاش گفت: اجرای طرح های اشتغالزایی در محل های پیش بینی شده و افزایش نظارت ها باید مورد توجه متولیان باشد.احمد جمشیدزهی رئیس اداره کار، تعاون و رفاه اجتماعی خاش نیز با اشاره به اینکه این شهرستان در مبحث طرح های ارسالی به بانک رتبه چهارم را دارد و تاکنون حدود 1200 طرح ارسالی به بانک داشته ایم افزود: از مجموع 485 طرح مصوب 420 طرح پرداختی با مبلغ 250 میلیارد ریال بوده و 706 طرح در دست بررسی بانکهاست که اهتمام جدی بانکها و دستگاه های اجرایی برای حل مشکلات، تسهیل و روان سازی در پرداخت ها و رفع مغایرتها ضروری است.به گزارش ایرنا مدیران ادارات جهاد کشاورزی، کمیته امداد و بانکها نیز گزارش‌هایی از اقدامات انجام شده و در دست اقدام در زمینه ایجاد اشتغال ارائه کردند.خاش از توابع سیستان و بلوچستان در 185 کیلومتری جنوب زاهدان مرکز این استان واقع شده است.7310**3213            "}