{"onTitr":"","titr":" هر هشت و نیم دقیقه یک نوزاد در آذربایجان غربی متولد می شود","describe":" ارومیه- ایرنا- مدیرکل ثبت احوال آذربایجان غربی گفت: طبق آمار نیمه نخست امسال به طور متوسط در هر هشت و نیم دقیقه، تولد یک نوزاد در استان به ثبت رسیده است.", "text":"محمد حیرت انگیز روز چهارشنبه در گفت و گو با خبرنگار ایرنا افزود: در نیمه نخست امسال حدود 31 هزار و 500 مورد تولد در آذربایجان غربی ثبت شد که 51.9 درصد سهم پسران و 48.1 درصد سهم دختران بود.وی اضافه کرد: در این مدت حدود 16 هزار و 400  پسر و 15 هزار و 100 دختر در آذربایجان غربی متولد شده است.وی بیان کرد: در این مدت به ازای هر 100 دختر، 108 پسر در آذربایجان غربی متولد شده است.مدیرکل ثبت احوال آذربایجان غربی ادامه داد: 64 درصد ولادت ها شامل بیش از 20 هزار تولد در شهرهای استان و 36 درصد شامل افزون بر 31 هزار تولد در روستاها ثبت شده است.حیرت انگیز گفت: در نیمه نخست امسال نیز نظیر سال های متمادی گذشته نام های «محمد» برای پسران و «فاطمه» برای دختران در صدر اسامی انتخابی مردم آذربایجان غربی قرار داشت.وی افزود: پس از محمد، نام های علی، امیرعلی، آیهان، ابوالفضل، امیرحسین، امیرمحمد، علی اصغر، طاها و محمدطاها 9 اسم برگزیده پرطرفدار برای پسران در آذربایجان غربی بود.وی اضافه کرد: در بین دختران نیز زهرا، یسنا، باران، آیلین، رها، اسرا، نازنین زهرا، آنیتا و الینا در ردیف جزو نام های پرطرفدار پس از فاطمه در استان قرار داشت.به گزارش ایرنا، سالانه افزون بر 60 هزار تولد در استان به ثبت می رسد؛ آذربایجان غربی بیش از سه میلیون و 200 هزار نفر طبق سرشماری سال 1395 جمعیت دارد.8137/7129/3072            "}