{"onTitr":" در رزمایش عاشورایی گلستان عنوان شد؛    ","titr":" ایران بهترین تجهیزات ضروری دفاع را دارد","describe":" گرگان - ایرنا - فرمانده دانشگاه افسری و تربیت پاسداری امام حسین (ع) گفت: ایران اسلامی از تمام تجهیزات ضروری برای دفاع برخوردار است و در طول 40 سال گذشته به اندازه امروز در نیروهای مسلح آمادگی وجود نداشت.", "text":"به گزارش ایرنا سردار سرتیپ پاسدار علی فضلی امروز پنجشنبه در اجتماع 20 هزار نفری نمایش اقتدار عاشوراییان استان گلستان اظهار داشت: برادران و خواهران بسیجی به همراه مسئولان از همان ابتدا که ایران اسلامی کمترین امکانات را داشت عهد و پیمان دفاع از دین خدا و اطاعت از رهبری را بستند.وی افزود: امروز ایران اسلامی در سایه وحدت با تجهیزات کامل دفاعی مقتدرانه در مقابل تمام توطئه های دشمنان ایستاده است.فرمانده دانشگاه افسری امام حسین (ع) گفت: بر اساس منویات رهبر معظم انقلاب هیچگاه نباید از مکر آمریکا و همپیمانانش به عنوان دشمنان اصلی ایران غافل شد.سردار سرتیپ فضلی ادامه داد: اگر امروز جبهه مقاومت در نقاط مختلف دنیا هویت پیدا کرده و تجهیزات دفاعی در اختیار انقلابیون قرار گرفته به برکت مقاومت 40 ساله ایران در مقابل توطئه های دشمنان اسلام است.وی افزود: آمریکا تلاش دارد با محاصره و فشار اقتصادی و سوء استفاده از وضعیت گرانی و تورم در داخل کشور، عملیات روانی با هدف ایجاد شکاف میان مردم را انجام دهد.وی اظهار داشت: به فضل الهی و همت دولتمردان، مجلس و همه قوا از تمام مشکلات به سربلندی عبور خواهیم کرد.به گزارش ایرنا اجتماع 20 هزار نفری نمایش اقتدار عاشوراییان سپاهیان محمدرسول الله (ص) 2 استان گلستان در ورزشگاه آزادی گرگان برگزار شد.3042/2729            "}