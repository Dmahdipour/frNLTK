{"onTitr":" آیت الله اعرافی:    ","titr":" طرح جامع اخلاقی در حوزه های علمیه تدوین شده است","describe":" قم - ایرنا - مدیرحوزه های علمیه سراسر کشور گفت: یکی از دستاوردهای نوزدهمین اجلاسیه اساتید سطوح عالی و خارج حوزه در سال گذشته، تدوین طرح جامع اخلاقی و تربیتی در مدارس علمیه بود که به نتیجه رسیده است.", "text":"به گزارش ایرنا، آیت الله علیرضا اعرافی روز پنجشنبه در بیستمین اجلاسیه اساتید سطوح عالی و خارج حوزه علمیه قم درمدرسه علمیه امام کاظم(ع) قم اظهار داشت: در این طرح به همه ابعاد اخلاقی و تربیتی با الگوگیری از شخصیت های برجسته حوزوی پرداخته شده است تا در همه سطوح اجرایی شود.وی افزود: در روش سنتی حوزه های علمیه استاد به عنوان محور هدایت طلبه محسوب می شد که از هر جهت برای طلبه، الگو بود که امروز باید با اجرای طرح های مختلف این امر پیش از گذشته تقویت گردد.وی با تاکید بر این که در حوزه های علمیه به دنبال تربیت شخصیت های برجسته هستیم گفت: در پذیرش حوزه های علمیه مبنا را توانمندی های شخصیتی و فکری قرار داده ایم تا بتوانیم در سطوح بالا افرادی فرهیخته را تربیت کنیم، از این رو طلبه ها باید به عنوان الگو برای سایر افراد جامعه باشند و بتوان از توان علمی و رفتاری این افراد بهره برد.اعرافی با اشاره به این که باید حوزه های علمیه استقلال مالی داشته باشند افزود: به دنبال ایجاد منابع پایدار مالی برای حوزه های علمیه هستیم تا از این طریق به اهداف علمی و اخلاقی خویش دست یابیم.وی بیان داشت: در حال حاضر طرح های مختلف در حوزه های علمیه با بهره مندی از مطالبه های مراجع تقلید و رهبر معظم انقلاب اسلامی ارائه شده است تا بر اساس آن مسیر حرکتی خویش را ادامه دهیم و در جامعه تاثیرگذار باشیم، در همین راستا برنامه پنج ساله حوزه ها آماده و به زودی ارائه خواهد شد.اعرافی با بیان این که حوزه انقلابی باید پاسخگوی مسائل روز باشد گفت: طرح نظام جامع رشته ای با استفاده از نقطه نظرهای استادان برتر حوزه های علمیه بر اساس نیازهای مسائل روز تهیه شده است تا در سطح حوزه های علمیه اجرایی شود.وی ابراز داشت: همچنین طرح پژوهش در سطوح عالی حوزه های علمیه تصویب شده است که این امر می تواند نقشه راه خوبی برای پژوهشگران و محققان حوزوی باشد.امام جمعه موقت قم با اشاره به این که تعطیلات حوزه بیش از سایر مراکز علمی نیست گفت: باید مراقبت صورت گیرد تا تعطیلات زیادی ایجاد نشود، چرا که حوزه باید فعال و پویا در عرصه های مختلف باشد.اعرافی همچنین تصریح کرد: نقش استادان در شناسایی آسیب ها، مشکلات و چالش های طلبه ها موثر است تا از این طریق راهکارهای مناسب ارائه کنند تا حوزویان انقلابی و پاسخگویی تربیت شوند که در جهان تاثیرگذار باشند.بیستمین اجلاسیه اساتید سطوح عالی و خارج حوزه های علمیه قم با موضوع «رسالت اساتید در هدایت تربیتی و علمی» با حضور آیات مکارم شیرازی از مراجع تقلید، حسینی بوشهری دبیرشورای عالی حوزه های علمیه، سید احمد خاتمی عضو هیات رئیسه مجلس خبرگان رهبری و استادان حوزه های علمیه برگزار و در پایان از استادان برتر تقدیر شد.8138 / 1175/            "}