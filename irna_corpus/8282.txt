{"onTitr":"","titr":" توسک، وزیرخارجه انگلیس را به توهین به اتحادیه اروپا متهم کرد","describe":" لندن – ایرنا – رئیس شورای اروپا، سخنان «جرمی هانت» وزیر امور خارجه انگلیس را درباره تشبیه اتحادیه اروپا به اتحاد جماهیر شوری «توهین‌آمیز و غیرمعقول» خواند.", "text":"به گزارش ایرنا، «دونالد توسک» روز پنجشنبه در نشست بروکسل افزود: اتحاد جماهیر شوروی به زندان، دیوار و خشونت علیه شهروندان و همسایگان شهرت داشت. این در حالی است که اتحادیه اروپا به آزادی، حقوق بشر، صلح، زندگی بدون ترس، دمکراسی و پلورالیسم مشهور است. قاره‌ای که در آن مرز و دیواری وجود ندارد.هانت یکشنبه گذشته در کنفرانس سالانه حزب محافظه‌کار در بیرمنگام به رهبران اتحادیه اروپا اشاره کرد و گفت که نباید به فکر تنبیه یک عضو در حال خروج از این اتحادیه باشند. وی افزود که &#39;آن شوروی بود که جلوی رفتن مردم را می‌گرفت&#39;.نخست‌وزیر انگلیس چهارشنبه گذشته در گفت‌وگو با یک شبکه رادیویی در انگلیس، اظهارات هانت را در تشبیه اتحادیه اروپا و اتحاد جماهیر شوری اشتباه خواند.اختلافات میان لندن و بروکسل در آستانه خروج انگلیس از اتحادیه اروپا بالاگرفته است. رئیس شورای اروپا دو هفته پیش در نشست رهبران اروپایی در شهر سالزبورگ اتریش اعلام کرد که مذاکرات برای خروج انگلیس از این اتحادیه (موسوم به برگزیت) پیشرفت لازم را نداشته و فرصت برای رسیدن به توافق کوتاه است.وی گفته است، رهبران کشورهای اتحادیه اروپا بر این موضع توافق دارند که طرح پیشنهادی نخست‌وزیر انگلیس، &#39;به دلایل متعدد از جمله به خطر انداختن بازار واحد اروپا، جواب نخواهد داد.&#39;یک روز بعد نخست‌وزیر انگلیس با لحنی تند مدعی شد که طرف اروپایی مذاکرات برگزیت را به بن‌بست کشانده است.بر اساس برنامه اعلام‌شده، انگلیس قصد دارد تا فروردین سال آینده رسماً از اتحادیه اروپا خارج شود و هر دو طرف تمایل دارند تا حداکثر آبان ماه سال جاری درباره همکاری‌های تجاری در دوره پسا برگزیت توافق کنند. با این حال شواهد نشان می دهد که چشم انداز دست یابی به توافق برگزیت به تدریج کم رنگ تر می شود.رئیس شورای اروپا روز پنجشنبه در سخنان خود با اشاره به پایان کنفرانس سالانه حزب محافظه‌کار بر لزوم ازسرگیری مذاکرات برگزیت تأکید کرد.اروپام ** هـ ن **شبس**1613            "}