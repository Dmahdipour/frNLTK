{"onTitr":" رئیس پلیس مبارزه با مواد مخدر،    ","titr":" قم ناامن ترین استان برای تردد قاچاقیان مواد مخدر است","describe":" قم – ایرنا – رئیس پلیس مبارزه با مواد مخدر قم با اشاره به انهدام 15 باند و دستگیری 112قاچاقچی اصلی مواد مخدر کشور طی 6 ماه گذشته در این استان گفت: قم ناامن ترین استان برای فعالیت و تردد قاچاقیان مواد مخدر است.", "text":"سرهنگ غلامعباس بلفکه، روز چهارشنبه در گفت و گو با خبرنگاران، با بیان اینکه قم محور مواصلاتی 17 استان کشور است، افزود: قاچاقچیان مواد مخدر که دستگیر شده اند اعتراف کرده اند که عبور از قم سخت ترین محور است ، به گونه ای که این امر موجب شده تا با تغییر مسیر از استان های دیگر از خطر دستگیری خود بکاهند.وی با بیان اینکه ضریب اشراف بر محورهای مواصلاتی استان در برخورد با قاچاقیان مواد مخدر بسیار بالاست گفت: دراین مدت تعداد باندهای منهدم شده مواد مخدر 25 درصد، مقدار مواد مخدر کشف شده 44 درصد، قاچاقیان اصلی دستگیر شده 30 درصد و تعداد خرده فروشان دستگیر شده 16 درصد نسبت به مدت مشابه سال قبل افزایش داشته است.رئیس پلیس مبارزه با مواد مخدر قم، با بیان اینکه در این مدت بیش از 3 تن انواع مواد مخدر در این استان کشف شده است افزود: علاوه بر قاچاقچیان بزرگ فرااستانی، برخورد با قاچاقچیان بومی نیز به عنوان یک اولویت در دستور کار پلیس مبارزه با مواد مخدر است که با اقدام های انجام شده این پلیس، 23 درصد قاچاقچیان دستگیر شده از جمله قاچاقچیان بومی استان بوده اند.وی ادامه داد: در این مدت  720 خرده فروش دستگیر و هفت هزار و 500 معتاد متجاهر از سطح استان جمع آوری و به کمپ های ترک اعتیاد و مراکز مشاوره اعزام شدند ضمن اینکه در این مدت 95 طرح پاکسازی محلات در سراسر استان عملیاتی شده است.بلفکه، با تقدیر از همکاری های نزدیک مردم و پلیس گفت: سه هزار و 200 گزارش مردمی پیرامون فعالیت خرده فروشان، وجود معتادان متجاهر و یا فعالیت افراد مشکوک در 6 ماه نخست امسال به پلیس مبارزه با مواد مخدر استان واصل شده که با صحت سنجی و بررسی این اطلاعات 75 درصد این گزارش ها منجر به عملیات شده است.رئیس پلیس مبارزه با مواد مخدر قم در ادامه با تاکید بر ریشه کن شدن کراک در استان و کشور گفت: به دلیل آموزش و اطلاع رسانی مناسبت از مضرات بسیار زیاد کراک، شاهد به صفر رسیدن مصرف کراک در استان هستم ولی متاسفانه ماده مخدر صنعتی شیشه که شاید اثراتی مخرب تر از آن دارد، جایگزین آن شده است.** 50 درصد عطاری ها فعالیت غیرمرتبت انجام می دهندوی در ادامه با تاکید بر ضرورت نظارت جدی بر فعالیت عطاری ها و ساماندهی فعالیت آنها گفت: 50 درصد عطاری ها فعالیت غیرمرتبت انجام می دهند که در برخی مود شاهد توزیع مواد مخدر توسط آنها هستیم.بلفکه ادامه داد: به منظور ایجاد ساز و کار برای نظارت بر فعالیت های عطاری های استان به دنبال تشکیل اتحادیه مستقل برای نظارت بر عملکرد عطاری ها هستیم.رئیس پلیس مبارزه با مواد مخدر قم با بیان اینکه به صورت مستمر از عطاری های استان بازرسی می شود افزود: عطاری ها و محل هایی که تبدیل به پاتوق مصرف و یا توزیع مواد مخدر شوند در صورت شناسایی علاوه بر دستگیری، آن مکان ها نیز پلمپ می شود.7404/ 6133/            "}