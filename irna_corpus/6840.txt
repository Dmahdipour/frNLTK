{"onTitr":" 6 ماهه نخست امسال؛    ","titr":" 839 نفر در طرح امنیت محله محور کاشان دستگیر شدند","describe":" کاشان- ایرنا- فرمانده انتظامی کاشان از اجرای 32 مورد طرح امنیت محله محور از ابتدای سال جاری تاکنون در این شهرستان خبر داد و گفت: 839 نفر به اتهام خرید و فروش مواد مخدر، کالای قاچاق، توزیع مواد مخدر و اعتیاد شناسایی، دستگیر و تحویل مراجع قضائی شدند.", "text":"به گزارش ایرنا، سرهنگ علی پورکاوه روز شنبه به مناسبت 13 مهر (روز نیروی انتظامی) در دیدار با نماینده ولی فقیه در شهرستان کاشان گفت: 257 کیلوگرم انواع مواد مخدر از سودان مرگ در این شهرستان کشف و به دستگیری 730 نفر در نیمه نخست امسال منجر شد.وی همچنین به انهدام 11 باند دزدی قطعات داخل خودرو، سه باند دزدی از خانه ها، چهار باند بزرگ دزدی احشام با دستگیری 11 دزد و انهدام یک باند بزرگ دزدی خودرو که پنج عضو اصلی آن  دستگیر شده، از دیگر اقدام های نیروی انتظامی کاشان در 6 ماهه نخست سال جاری است.فرمانده انتظامی کاشان با اشاره به کشف 620 فقره از دزدی ها بیان کرد: 16 میلیارد ریال کالای قاچاق و افزون بر 2 هزار و 700 دستگاه تجهیزات دریافت ماهواره نیز با تلاش ماموران از ابتدای سال جاری در این شهرستان کشف شد.وی اضافه کرد: افزون بر 30 انبار کالا در جهت سامان دادن به بازار با همکاری ماموران انتظامی، تعزیرات حکومتی و صمت بازرسی شدند تا برای فرصت طلبانی که به دنبال ضربه زدن به اقتصاد کشور با احتکار یا قاچاق کالا بودند، ناامنی روانی ایجاد کنند.پورکاوه در ادامه از افزایش 62 درصدی جرائم مربوط به حوزه پلیس فتا در شهرستان کاشان خبر داد و گفت: این مهم بیانگر آن است که وقوع جرائم به شبکه های اجتماعی و فضای مجازی هدایت می شود.وی تشریح کرد: 98 درصد از پرونده های ارجاع شده به پلیس فتا با اقدام های صورت گرفته منجر به شناسایی، دستگیری و بازگرداندن اموال یا احقاق حقوق مردم شده است.فرمانده انتظامی کاشان با اشاره به تشکیل 9 هزار و 834 پرونده مرتبط با جرائم مختلف در نیمه نخست امسال یادآور شد: بیشتر آنها به ترتیب مربوط به جرائم راهنمایی و رانندگی، درگیری، مبارزه با مواد مخدر و مفاسد اجتماعی بود.وی یکی از ماموریت های نیروی انتظامی را رویکرد تعاملات اجتماعی و مشاوره ای عنوان کرد و افزود: یک هزار و 41 پرونده با مشکلات خانوادگی، درگیری و مسائل حقوقی به دفترهای مشاوره فرستاده و همه آنها پیش از ارجاع به دستگاه قضائی با سازش پایان یافت. پورکاوه همچنین به 65 هزار تماس با مرکز فوریت های پلیسی 110 کاشان در 6 ماهه نخست سال اشاره کرد و عنوان کرد: جرائم عمومی، اختلاف های خانوادگی و ملکی، راهنمایی و رانندگی، درگیری، مفاسد اجتماعی و دزدی به ترتیب بیشترین فراوانی را داشت.نماینده ولی فقیه در شهرستان و امام جمعه کاشان نیز در ادامه نیروهای مسلح را نماد اقتدار کشور دانست و گفت: عملکرد سایر دستگاه در گرو فعالیت این نیروها می باشد که باید با بهره گیری از تجهیزات و آموزش های تخصصی موجب وحشت مجرمان شوند.    آیت الله عبدالنبی نمازی اضافه کرد: سلامت و امنیت نعمت های الهی هستند و کشور برخوردار از نیروهای مسلح مقتدر هرگز در برابر دشمن شکست نخواهد خورد.کاشان با جمعیت افزون بر 365 هزار نفر در فاصله نزدیک به 200 کیلومتری شمال اصفهان واقع است.6136/8123            "}