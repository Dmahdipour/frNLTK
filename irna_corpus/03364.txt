{"onTitr":"","titr":" ضرورت توسعه مناسبات اقتصادی ایران و ترکیه و تشکیل بانک مشترک","describe":" تهران - ایرنا - آمارهای رسمی ثبت شده میزان تجارت سالانه میان ایران و ترکیه را در حالی 11 میلیارد دلار نشان می دهد که هدف این دو کشور در صادرات و واردات ، رسیدن به سطح تجارت دو جانبه 30 میلیارد دلار در سال است.", "text":"سفارت جمهوری اسلامی ایران در ترکیه حجم روابط اقتصادی بین ایران و ترکیه در نیمه اول سال جاری میلادی بالغ بر 5.2 میلیارد دلار اعلام کرد که از این میزان مبادلات اقتصادی،  3.8 میلیارد دلار مربوط به صادرات ایران به ترکیه و 1.4 میلیارد دلار آن صادرات ترکیه به ایران بوده است.ایران و ترکیه در سال گذشته میلادی بالغ بر 11 میلیارد دلار مبادلات تجاری داشته اند و برغم هدف گذاری مشترک برای دستیابی به تجارت 30 میلیارد دلاری در سال ، رونق اقتصادی بین دو کشور نیازمند ارتقا و ترمیم بویژه در بحث مربوط به تبادل مالی است.تشنج در روابط ترکیه با ایالات متحده به بهانه دستگیری اندرو برانسون کشیش آمریکایی و استرداد &#39; فتح اله گولن&#39; رهبر جماعت نور ترکیه که ترک ها وی را سرشاخه اصلی کودتا می دانند موجب شده تا ارزش لیر این کشور در برابر دلار آمریکا سقوط کند ولی موجب برجسته شدن نقطه مشترک تیرگی ایران و ترکیه در برابر آمریکا شد.فشار اقتصادی و اعمال تحریم ها از سوی ایالات متحده آمریکا علیه تهران و آنکارا تلاش برای بیشتر کردن رنج جامعه و در ادامه افزایش نارضایتی عمومی در بین مردم این دو کشور است.جمهوری اسلامی ایران پس از انقلاب اسلامی 1357 مناسبات رسمی با ایالات متحده آمریکا نداشته و بالاترین سطح روابط بر سر پرونده هسته ای و با روی کارآمدن دولت تدبیر و امید شکل گرفت که نتیجه آن انعقاد برجام بود که با خروج یکطرفه آمریکا واعلام بازگشت تحریم ها روابط دو کشور در عین عدم وجود به تیرگی بیشتر از گذشته گروید.همسویی در مسئله سوریه در نشست های سه جانبه بین ایران، ترکیه و روسیه نیز نقطه مشترک دیگری با کشور ترکیه است که نمود پیدا کرد و موجبات همکاری بیشتر در زمینه های مختلف بویژه اقتصادی، تجاری و سیاسی بین دوکشور را فراهم آورد.دو کشور ایران و ترکیه برای توسعه روابط اقتصادی بدنبال راه اندازی بانک مشترک برای کمک به تجارت دوکشور  به ارزهای ملی برای رهایی از فشارهای امریکا برای دسترسی به دلار هستند که این مهم می تواند در صورت اجرایی شدن از آسیب به تجارت خارجی این دو کشور جلوگیری کند.ایالات متحده برای اعمال تحریم های بیشتر به جمهوری اسلامی بدنبال قطع صادرات نفت بوده و تلاش می کند فشار به کشورهایی که قصد ادامه دادن روابط اقتصادی با ایران اسلامی را دارند زیاد کند که ایجاد بانک مشترک بین ایران و ترکیه می تواند در رونق اقتصادی و مبادلات مالی دوکشور موثر باشد.همچنین سالیانه گردشگران زیادی از ایران و ترکیه به کشورهای یکدیگر سفر می‌کنند که ایجاد بانک مشترک می‌تواند موجب رونق صنعت گردشگری در هر دو کشور باشد.مسئولان دو کشور ایران و ترکیه اعلام کردند که اراده آنها در تاسیس یک بانک مشترک ، تجارت دو جانبه و فعالیت تجاری بدون نیاز به دلار آمریکا و  رسیدن به توسعه پایدار در روابط اقتصادی بین دو کشور است.رییس شورای روابط بازرگانی ترکیه ـ ایران در مقاله ای در روزنامه دنیا ، پیشنهاد تاسیس بانک مشترک را حلقه تکمیل کننده روابط ایران و ترکیه دانست و گفت: در حاشیه این نشست عبدالناصر همتی رییس کل بانک مرکزی ایران نیز بر انجام تجارت با ارز ملی و حذف دلار از مبادلات تجاری از سوی سه کشور تاکید کرد. امید کیلر از استقبال سرمایه گذاران، تجار، صادر کنندگان و وارد کنندگان ترکیه از پیشنهاد تاسیس بانک مشترک و نیز تجارت با ارز ملی دو کشور خبر داد و افزود: ایران و ترکیه صدها سال است که تجارت متقابل دارند و تحریم ایران بیش از هر کشوری ترکیه را تحت تاثیر قرار داده است.وی تاکید کرد: ایران برای ترکیه، کشوری مهم به شمار می رود چرا که مرز مشترک طولانی داریم و ایران هم اکنون از سوی آمریکا دچار یک تحریم ناعادلانه و بی پایه و اساس شده است.وی با اشاره به توافق سران ایران و ترکیه برای گسترش همکاری های تجاری و استقبال تجار و فعالان اقتصادی ترکیه از این امر گفت: طرح استفاده از پول ملی در روابط تجاری دو کشور امر جدیدی نیست و پیش از این نیز شورای همکاری تجاری دو طرف در این باره مذاکره کرده اند.رییس شورای روابط بازرگانی ترکیه ـ ایران با مفید خواندن تاسیس بانک مشترک اضافه کرد: در این فرایند، ممکن است تاسیس و فعالیت این بانک مشترک در مرحله اول سخت باشد اما این بانک بعدها می تواند به موسسه موفقی تبدیل شود.علیرضا جعفربیگلو رایزن اقتصادی سفارت جمهوری اسلامی ایران در آنکارا نیز با اشاره به پیش بینی تجارت بیش از 10 میلیارد دلاری در سال جاری، افق تجارت دو کشور ایران و ترکیه را 30 میلیارد دلار اعلام کرد و گفت: این میزان تجارت را با روش های جدید از جمله توسعه همکاری بانکی و تاسیس بانک مشترک می توان محقق کرد.علیرضا جعفر بیگلو اعلام کرد که حجم روابط اقتصادی بین ایران و ترکیه در نیمه اول سال جاری میلادی بالغ بر 5.2 میلیارد دلار بوده است.به گفته وی ترکیه و ایران سالانه 11 میلیارد دلار تجارت مشترک دارند و روسای جمهوری دو کشور چشم انداز روابط اقتصادی دو کشور را 30 میلیارد دلار تعیین کرده اند.به نظر می رسد امروز جمهوری اسلامی ایران و ترکیه در سایه جنگ اقتصادی آمریکا (تحریم) بیش از هر زمان دیگری به سوی همگرایی اقتصادی و سیاسی گام بر می دارند و در صدد اجرای یک ساز و کار مالی مشخص برای حذف دلار از مبادلات اقتصادی و جایگزینی پول ملی هستند و اگر روسیه و چین نیز از آن حمایت کنند، موجب فرار زودرس دلار از زنجیره داد و ستد شده و در آینده نه چندان دور به فاجعه ای برای دولت ایالات متحده تبدیل شود.از: علی حیدریخاورم**1211**            "}