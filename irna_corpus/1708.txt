{"onTitr":" لیگ دسته یک کشور    ","titr":" تیم فوتبال 90 ارومیه مقابل آلومینیوم اراک به پیروزی رسید","describe":" ارومیه- ایرنا- تیم فوتبال 90 ارومیه در هفته هفتم رقابت های لیگ دسته باشگاه های کشور 'جام آزادگان' با پیروزی مقابل تیم صدرنشین آلومینیوم اراک نخستین پیروزی خود را پس از سه تساوی پیاپی رقم زد.", "text":"به گزارش ایرنا این دیدار عصر روز چهارشنبه در زمین چمن شماره یک ورزشگاه جهان پهلوان تختی با حمایت بیش از چهار هزار تماشاگر مشتاق ارومیه ای برگزار شد.شاگردان وحید بیاتلو در تیم 90 ارومیه که پیش از این تنها سه تساوی در کارنامه داشتند، امروز برای کسب یک پیروزی خانگی تمام توان خود را به کار بستند.نیمه نخست این دیدار با تساوی بدون گل به پایان رسید ولی در ادامه حملات تیم 90 ارومیه برای کسب هر سه امتیاز این دیدار بیشتر شد.در دقیقه 65 گل تیم 90 ارومیه از سوی کمک داور این دیدار آفساید اعلام شد و مورد تایید داور وسط قرار نگرفت و بازی با تساوی بدون گل ادامه یافت.در دقیقه 86 این دیدار در حالی که فشار حملات تیم 90 ارومیه در محوطه جریمه حریف بیشتر شده بود، تک گل این دیدار توسط عرفان پورافراز وارد دروازه تیم آلومینیوم اراک شد تا تیم 90 ارومیه در دقایق پایانی هر سه امتیاز این دیدار خانگی را نصیب خود کند.قضاوت این دیدار را محمدرضا مهرگان با کمک عباس پورحیدری، محمدسینا رعنایی و مهدی جبرئیلی بر عهده داشت و قاسم واحدی بر نحوه برگزاری این مسابقه نظارت کرد.تیم 90 ارومیه تا پایان هفته هفتم رقابت های لیگ دست یک باشگاه های کشور با سه تساوی و یک پیروزی 6 امتیاز کسب کرده است. دیدار هفته هشتم تیم فوتبال 90 ارومیه مقابل فجر سپاسی شیراز به دلیل رویارویی با تیم پرسپولیس تهران در چهارچوب رقابت های جام حذفی کشور به زمان دیگر موکول شد و این تیم در هفته نهم میزبان تیم شهرداری ماهشهر در زمین چمن تختی ارومیه است.تیم های گل گهر سیرجان، آلومینیوم اراک، اکسین البرز، قشقایی شیراز، کارون اروند خرمشهر، مس کرمان، شاهین شهرداری بوشهر، سرخ پوشان پاکدشت، بادران تهران، فجر سپاسی، شهرداری تبریز، مس رفسنجان، ملوان بندرانزلی، 90 ارومیه، خونه به خونه بابل، شهرداری ماهشهر و سیاه جامگان 17 تیم حاضر در رقابت های لیگ دسته یک باشگاه های کشور است.امسال پس از گذشت سه دهه بار دیگر با حضور تیم 90 ارومیه در لیگ دسته یک کشور، فوتبال ارومیه جان تازه ای به خود گرفته ولی این تیم برای بقا در جام آزادگان نیازمند حمایت همه جانبه مسوولان آذربایجان غربی است.7156/2093            "}