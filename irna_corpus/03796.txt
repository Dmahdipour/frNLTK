{"onTitr":"","titr":" رسانه ها به عنوان سفیران اجتماعی رسالت خود را انجام دهند","describe":" اراک - ایرنا - فرمانده انتظامی استان مرکزی گفت: رسانه ها به عنوان سفیران اجتماعی باید رسالت خود را به خوبی انجام دهند و در زمینه مطالبه گری، آگاه سازی و فرهنگ سازی بیش از پیش تلاش کنند.", "text":"به گزارش ایرنا، سردار «کیومرث عزیزی» روز سه شنبه به مناسبت هفته نیروی انتظامی در دیدار با کارکنان خبرگزاری جمهوری اسلامی استان مرکزی در ستاد فرماندهی انتظامی این استان در اراک افزود: رسانه ها از قدرت بالایی برخوردارند و باید از این قدرت در زمینه حل مشکلات مختلف جامعه به ویژه تقویت حوزه اخلاق بهره گیری کنند.وی بیان کرد: رسانه های باید واقعیت های جامعه را به خوبی منتقل کنند و مطالبات به حق مردم را به گوش مسئولان برسانند.فرمانده انتظامی استان مرکزی ادامه داد: تعامل پلیس با رسانه ها مطلوب است و این نیرو به حمایت رسانه ها در همه عرصه ها نیازمند است.سردار عزیزی گفت: پلیس متعلق به شهروندان است و زمانی که رسانه از پلیس حمایت داشته باشد از حق و حقوق مردم نیز حمایت می شود.وی اظهار داشت: پلیس همه تلاش خود را به دور از جبهه های سیاسی برای افزایش تقویت حوزه امنیت اجتماعی به کار گرفته و از هیچ کوششی دریغ نمی کند.فرمانده انتظامی استان مرکزی اضافه کرد: مطالبات مردم از پلیس بالاتر از توان این نیرو است اما پلیس هر آنچه در توان داشته به کار گرفته و در بسیاری از حوزه ها با دستان خالی توفیقات بزرگ کسب می کند.رئیس خبرگزاری جمهوری اسلامی استان مرکزی نیز گفت: پلیس این استان تعامل پررنگ و مطلوبی با این رسانه دارد و امید است این مهم روز به روز افزایش یابد.«حسین مهدی زاده» افزود: اغتشاش اطلاعاتی یکی از موضوعات مهم مطرح در جامعه است که موجب افزایش شبهات مختلف می شود.وی بیان کرد: بخش زیادی از شبهات منتشره از طریق رسانه های مجازی بدون شناسنامه انتشار یافته که شناسایی این رسانه ها و برخورد قانونی، مطالبه جدی شهروندان است.نشست کارکنان خبرگزاری ایرنا استان مرکزی با فرمانده انتظامی استان مرکزی به مناسبت هفته ناجا برگزار شد.مهدی زاده تصریح کرد: یکی از کارکردهای اصلی جریان رسانه، پاسخگویی به موقع به شبهاتی است که توسط دشمن در جامعه نشر می یابد و اصحاب رسانه با پاسخگویی شفاف و انتقال دیدگاه های مسئولان در واقع در خط مقدم با اغتشاش رسانه ای دشمن قرار می گیرند. 13 تا 20 مهرماه به عنوان هفته ناجا نامگذاری شده است.3005/3075            "}