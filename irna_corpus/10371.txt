{"onTitr":" با هجوم سرمایه گذاران جدید    ","titr":" صدور کدهای بورسی ۲ برابر شد","describe":" تهران- ایرنا- همزمان با کاهش جذابیت بازار ارز و طلا و شکل گیری صف های فروش، افزایش جذابیت بازار سرمایه و درخواست ها برای ورود به بورس در کارگزاری ها را شاهدیم به طوری که میزان صدور کدهای سهامداری در نیمه نخست امسال نسبت به پارسال نزدیک 2.5 برابر افزایش یافت.", "text":"به گزارش ایرنا، رکوردشکنی های پی در پی شاخص و افزایش سوددهی شرکت های بورسی از یک سو و همچنین کاهش و یا توقف بازدهی بازار های دیگر مانند ارز و طلا از سوی دیگر سبب شده است که شاهد حرکت موج بزرگی از سرمایه گذاران به سوی بازار سرمایه باشیم.نزدیک شدن شاخص بورس به مرز 200 هزار واحد و افت شدید نرخ ارز باعث شده است نقدینگی های جدیدی روانه بازار سرمایه شود و صف های درخواست صدور کد سهامداری در مقابل کارگزاری ها شکل بگیرد.بر اساس گزارش ها، در نیمه نخست امسال 534 هزار کد سهامداری جدید صادر شده در حالی که در مدت مشابه سال 96 تعداد 218 هزار کد صادر شده بود که نشان دهنده رشد بیش از 2.4 برابری است.در ماه های مرداد و شهریور امسال نیز میزان صدور کدهای سهامداری از تعداد 60 هزار کد در سال گذشته به 142 هزار کد در مدت مشابه امسال افزایش داشته است.اکنون تعداد کدهای سهامداری به رقم 10 میلیون و 483 هزار کد می رسد و بنابراین بیش از 10 میلیون و 377 هزار سهامدار حقیقی و 106 هزار سهامدار حقوقی در بازار سرمایه ایران فعالند.** افزایش چند برابری تقاضا برای ورود به بورسمهدی گودرزی عضو هیات مدیره یکی از کارگزاری های بورسی در این باره به خبرنگار اقتصادی ایرنا گفت: میزان مراجعه افراد برای فعال کردن کدهای بورسی و انجام معاملات در شهریورماه نسبت به مرداد تا سه برابر رشد داشته است.وی افزود: این افراد دارای کد بورسی بوده اند اما از آن استفاده نمی کردند، اما پس از تحولات مثبت ماه های اخیر و افزایش جذابیت بورس، تمایل یافته اند دوباره اقدام به انجام معاملات کنند.بهاره صالحی مدیر یکی دیگر از کارگزاری ها به ایرنا گفت: میزان صدور کدهای سهامداری در ماهی که گذشت نسبت به مرداد ماه حدود پنج برابر افزایش یافت.وی افزود: بیشتر متقاضیان درخواست صدور کدهای آنلاین سهامداری دارند تا بتوانند به راحتی اقدام به خرید و فروش سهام کنند.کارگزاری تامین سرمایه نوین نیز به ایرنا اعلام کرد: شمار صدور کدهای سهامداری در 10 روز اخیر بیش از چهار برابر افزایش یافته به طوری که این کارگزاری به تنهایی حدود یک هزار و 700 کد برای سهامداران جدید صادر کرده است.** توصیه هایی به سهامداران تازه وارداگرچه ورود سرمایه های جدید به بورس، برای بازار سرمایه و مردم می تواند جذاب و سودآور باشد اما در صورت سرمایه گذاری اشتباه و نادرست، نه تنها سودی عاید سرمایه گذاران نمی شود، بلکه امکان دارد سرمایه های آنها را نیز بر باد دهد.بر این اساس، کارشناسان توصیه می کنند افراد علاقه مند بویژه تازه واردان از مشورت کارشناسان استفاده کنند تا ریسک های آنها پوشش داده شود.گودرزی با توصیه به سهامداران تازه وارد گفت: گروهی از افرادی که به تازگی وارد بورس شده اند، فاقد شناخت و اطلاع کافی از بورس هستند و بیشتر تحت تاثیر تبلیغات و فضای ایجاد شده وارد بازار سرمایه شده اند.این کارشناس بازار سرمایه افزود: خرید مستقیم سهام برای افراد حرفه ای و متخصص مناسب است و تازه واردان باید از ورود مستقیم برای خرید سهام خودداری کنند زیرا امکان زیان وجود دارد.وی اضافه کرد: افراد تازه وارد بهتر است که در صندوق های سرمایه گذاری بورسی سرمایه گذاری کرده یا از خدمات سبدگردان ها که توسط کارشناسان مدیریت می شود، استفاده کنند. گودرزی یادآوری کرد: اکنون، نوسان و التهابات اقتصادی زیادی را شاهدیم که تاثیر مستقیمی بر قیمت سهام شرکت ها می گذارد، بنابراین افراد تازه وارد با احتیاط عمل کرده و با مشورت نهادهای مالی مطمئن اقدام به خرید و فروش کنند.یک کارشناس دیگر بازار سرمایه نیز به خبرنگار اقتصادی ایرنا گفت: مردم در صورت تمایل برای سرمایه‌گذاری در بورس لازم است که با آگاهی و دانش این اقدام را انجام دهند تا دچار زیان نشوند.مهدی طحانی با بیان اینکه متاسفانه در کشور ما فرهنگ سرمایه گذاری ضعیف است، ادامه داد: مردم و تازه واردان برای حضور در بورس باید از شرکت های مشاوره و سبد گردان ها استفاده کرده و از نظرات و مشاوره های آنها بهره گیرند تا گرفتار سفته‌بازان نشوند.در این زمینه یکی دیگر از کارشناسان بازار سرمایه به سهامداران تازه وارد توصیه کرد، اگر اطلاع دقیقی از شرکت ها و بازار ندارند از خرید مستقیم سهام خودداری کنند.حسن امیری ادامه داد: آنها می توانند در صندوق های سرمایه گذاری بورسی که سبدگردانی دارند و نیز اوراق با درآمد ثابت سرمایه گذاری کنند. وی اضافه کرد: افراد تازه کار باید از آموزش های لازم برخوردار شده و از مشاوره های تخصصی بهره مند شوند.شاخص بورس در روز یکشنبه با رشد هفت هزار و 697 پله ای در آستانه ورود به کانال 200 هزار واحدی قرار گرفت.البته در 2 روز اخیر (دوشنبه و سه شنبه) به مرحله اصلاح وارد شد که از نظر کارشناسان، امری عادی و جزیی از روند حرکت بازار سرمایه است.شاخص بورس بر اساس سابقه ای تاریخی، همواره پس از رشد های شتابان، برای مدتی کوتاه تعدیل می شود تا انرژی لازم برای آغاز موج جدید صعود را جذب کند.اقتصام**2022*1961*            "}