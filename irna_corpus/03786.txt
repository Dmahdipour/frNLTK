{"onTitr":"","titr":" اختلال در کارت هوشمند کامیون داران رفع شد","describe":" شهرکرد- ایرنا- معاون حمل و نقل اداره کل راهداری و حمل و نقل جاده ای چهارمحال و بختیاری گفت: اختلال ایجاد شده در سیستم کارت هوشمند کامیون داران را نقص فنی دانست که بگفته وی هم اینک رفع شده است.", "text":"حسین مالکی روز سه شنبه در گفت وگو با ایرنا اظهار داشت: حدود 30 کارت هوشمند کامیونداران طی چند روز گذشته مسدود شده بود که با رفع نقص فنی مشکل آنان برطرف شد.وی تاکید کرد: تاکنون هیچ کارت هوشمندی از کامیونداران مسدود نشده، مگر اینکه کارت هوشمند به دلایل فنی و راهنمایی و رانندگی اعمال قانون شده باشد.مالکی با اشاره به عادی بودن روال حمل بار در ناوگان عمومی این استان تصریح کرد: بیش از 8 هزار و 500 خودرو سنگین در این استان کار حمل بار به سراسر کشور را برعهده دارند.    مالکی، از افزایش 17درصدی صدور بارنامه در حمل و نقل بار در این استان در نیمه نخست امسال خبر داد و گفت: در این مدت 174هزار بارنامه حمل بار جاده ای صادرشده است.بگفته وی در نیمه نخست امسال وزن بار جابه جا شده 2 هزار و 282 تن به ثبت رسیده که این میزان نسبت به مدت مشابه سال گذشته 30 درصد افزایش داشته است.به گزارش ایرنا، بیش از 10 هزار خودرو سنگین در بخش ناوگان عمومی در بخش جابه جایی مسافر و بار در چهارمحال و بختیاری فعال است.6199/6021            "}