{"onTitr":"","titr":" اربعین حسینی، بازتاب شکوه و اقتدار تشیع در جهان","describe":" قزوین- ایرنا – پیاده روی اربعین حسینی رویدادی فرهنگی و اجتماعی است که شکوه و اقتدار تشیع را در سطح جهان بازتاب می دهد از این رو برنامه ریزی برای برگزاری با شکوه آن از مسائل مهم به شمار می رود.", "text":"به گزارش ایرنا، راهپیمایی اربعین شیعیان به سوی کربلا یکی از مهمترین و گسترده‌ ترین مراسم عزاداری در سطح جهان است و در زمره بزرگترین اجتماعات مذهبی دنیا قرار می گیرد.شهروندان قزوینی نیز هرساله در کنار 25 میلیون زایر کربلای معلا خود را برای حضور عاشقانه با پای پیاده در حریم یار آماده می کنند تا شاید بتوانند در حرم امن سید و سالار شهیدان گرد و غبار عصیان و گناه را از چهره دل بزدایند ونقشی در نمایش عظمت مذهب تشیع داشته باشند.استان قزوین که سالهای گذشته تجربه خوبی در برگزاری اربعین حسینی به دست آورد در سالجاری نیز با فعال سازی کمیته های دهگانه ستاد برگزاری اربعین حسینی برای برگزاری مراسم با شکوه تر از گذشته اقدام کرده است.***امسال خدمات اربعین حسینی به صورت متمرکز ارایه می شوداستاندار قزوین در این رابطه به خبرنگار ایرنا گفت: امسال برای جلوگیری از موازی کاری ها باید ارایه خدمات به زائران اربعین حسینی به صورت یکچارچه و متمرکز صورت گیرد.عبدالمحمد زاهدی افزود: اربعین حسینی یک حرکت نمادین و عظیم است که سابقه طولانی و قدیمی داشته و متعلق به همه انسان های آزاده و همه ادیان است. استاندار ادامه داد: امیدواریم با همراهی همه دستگاه های عضو ستاد برگزاری، مشکلات سالهای گذشته اربعین حل شود و شاهد برگزاری مراسمی باشکوه تر و بهتر از سالهای گذشته باشیم. زاهدی با اشاره به برپایی موکب ها برای خدمات دهی به زائران گفت: بهتر است موکب های مستقر در مسیر به گونه ای برنامه ریزی شوند که از امکانات همدیگر استفاده کنند تا از پراکنده کاری و کمبود منابع و اعتبار جلوگیری شود.استاندار قزوین با تاکید بر اهمیت بهداشت و درمان زائران خاطر نشان ساخت: باید اهتمام ویژه ای دراین زمینه داشت تا از شیوع بیماری در میان زایران و جوسازی علیه حرکت اربعین جلوگیری شود.زاهدی با بیان اینکه باید ثبت نام زائران حسینی از مراجع قانونی صورت گیرد خاطر نشان ساخت: باید صدور ویزای تقلبی حتما مورد پیگیری قرار گیرد و نیروی انتظامی دفاتری را که به صدور روادیدهای جعلی اقدام می کنند شناسایی کرده و مانع ادامه کار آنها شوند.وی گفت: همه موکب ها و اعزام ها در سال جاری باید تحت پوشش شورای هماهنگی، برنامه ریزی و ساماندهی ستاد اربعین استان صورت گیرد چون استان هیچ گونه مسئولیتی در قبال اعزام کاروان های شخصی و راه اندازی موکب های بیرون از پوشش این ستاد نخواهد داشت. *** زیرساختهای لازم برای برگزاری اربعین حسینی تامین می شودمعاون هماهنگی امور عمرانی استاندار قزوین نیز در این رابطه گفت: در حوزه تامین زیرساخت ها هماهنگی های لازم با دستگاه های مرتبط انجام شده و کارهای مناسبی در حوزه پشتیبانی اربعین حسینی صورت گرفته است.علی فرخزاد خاطر نشان ساخت: با توجه به بازگشایی مرز خسروی در سالجاری از سوی ستاد اربعین حسینی هماهنگی های لازم با استان قزوین و گیلان صورت گرفته تا با کمترین مشکل شاهد برگزاری این رویداد فرهنگی باشیم. وی افزود:در سال گذشته گروه های مستقل پشتیبانی و تدارک اربعین حسینی از سوی ادارات و دستگاه های مختلف حمایت می شدند که امیدواریم در سالجاری تاکید لازم برای پیشتیبانی متمرکز از سوی ستاد برای رفع مشکلات گذشته صورت گیرد. رییس کمیته زیرساخت ستاد برنامه ریزی و هماهنگی اربعین حسینی استان گفت: هماهنگی ها برای تامین زیرساخت ها از قبیل داربست، چادر و... با شهرداری ها صورت گرفته است و باید امسال با مدیریت متمرکز مشکلات سال گذشته رفع شود.***شرکت 14 هزار و 150 قزوینی در پیاده روی اربعین حسینی مدیر کل امنیتی و انتظامی استانداری قزوین نیز در این رابطه گفت: سال گذشته 14 هزار و 150 شهروند قزوینی در سامانه سماح برای اعزام به کربلا در قالب هشت هزار و 800 گروه ثبت نام شدند و در مجموع از خدمات ارائه شده رضایت داشتند.محمد شفیعی افزود: سال گذشته چهار جلسه ستاد هماهنگی اربعین حسینی در استان برگزار شد و کمیته های مختلف این ستاد با برگزاری 25 جلسه 230 مصوبه در این زمینه داشتند. وی افزود: حدود سه ماه قبل از فرارسیدن اربعین حسینی اولین جلسه ستاد ساماندهی برگزاری این رویداد مذهبی را به ریاست استاندار قزوین برگزار کردیم تا با همکاری دستگاه ها و متولیان شاهد برگزاری مراسمی با شکوه و کمترین مشکل باشیم.***امسال جلوی صدور ویزاهای تقلبی اعزام به کربلا گرفته می شودمدیر کل سازمان حج و زیارت استان قزوین نیز در این رابطه به ایرنا گفت: سال گذشته 2 هزار ویزای تقلبی توسط مراجع بدون مجوز صادر شده بود که موجب شد زائران از مرزها بازگردانده شوند.علیرضا کلانتری افزود: امیدواریم در سالجاری با همت نیروی انتظامی جلوی فعالیت دفاتر غیرقانونی برای صدور ویزا گرفته شود تا مردم بدون نگرانی و دغدغه به این سفر معنوی خود اقدام کنند.وی خاطر نشان ساخت: رعایت مسائل بهداشتی و نکات ایمنی نیز در این سفر معنوی از اهمیت بسیار زیادی برخوردار است که امیدواریم کمیته های مرتبط به بهداشت و درمان مراسم اربعین حسینی با جدیت بیشتری در این زمینه ورود کنند.***قزوین هزار دستگاه اتوبوس را برای اربعین حسینی مدیریت می کند مدیر کل دفتر امور شهری و شوراهای اسلامی استانداری قزوین نیز در این خصوص گفت: امسال چهار هزار دستگاه اتوبوس باید در این سو و آن سوی مرز به زائران حسینی خدمات ارایه کنند که مدیریت هزار دستگاه آن برعهده استان قزوین نهاده شده است.ایرج زاهدپور گفت: قزوین به دلیل خدمات مطلوب در زمینه حمل و نقل زائران حسینی در سال گذشته با استان های اصفهان، همدان و شیراز مقایسه شده و عملکرد استان با تهران همسنگ قرار داده شده است که نشان دهنده جایگاه قزوین و مسئولیت پذیری مدیران حمل و نقل استان است.وی خاطر نشان ساخت: امیدواریم با هماهنگی همه دستگاه ها بهترین نقش را در انجام تعهدات کمیته های زیر مجموعه خود داشته باشیم و همچون سالهای گذشته خدمات مطلوبی را به زائران ارایه کنیم.***52 میلیارد ریال اعتبار برای اربعین حسینی امسال نیاز استجانشین ستاد بازسازی عتبات عالیات استان قزوین نیز در این خصوص گفت: توزیع 556 هزار وعده غذایی ،اسکان 60 هزار زائر، اعزام 86 خادم به کربلای معلا و پخت 25 هزار قرص نان در سه نانوایی کربلا از جمله اقدامات صورت گرفته در سال گذشته بوده است.عباس خانبانی افزود: 25 میلیارد ریال سال گذشته از طریق نذورات مردمی برای اربعین حسینی هزینه شد و تنها یک میلیارد ریال توسط شهرداری قزوین با حمایت استانداری در این زمینه تخصیص یافت.این مسئول گفت: امسال با نوسانات قیمت دینار و دلار به حداقل 52 میلیارد ریال اعتبار برای ارایه خدمات سال گذشته نیازمند هستیم که امیدواریم با همکاری مردم و دستگاه ها برای تامین آن اقدام شود.وی ادامه داد: سال گذشته 54 موکب در عراق و قزوین خدمات خود را به زایران ارائه کردند که امیدواریم امسال با همکاری و همراهی دستگاه ها و مردم شاهد برگزاری اربعین حسینی با شکوه و با آرامش همچون سالهای گذشته باشیم.***صدور مجوز برای 64 موکب اربعین در قزویندبیر ستاد مردمی اربعین استان نیز در این رابطه گفت: 64 موکب از قزوین برای ارایه خدمات به زوار در همایش پیاده روی حسینی مجوز دریافت کرده اند.سعید خورشیدی افزود: اعزام تیم تجهیز موکب ها به کربلا آغاز شده تا هرچه سریعتر برای برپایی موکب ها اقدام شود.این مسئول با بیان اینکه ستاد مردمی اربعین در سال سوم فعالیت خود است، ادامه داد: این ستاد در سال اول چهار موکب خدمات رسانی در داخل و خارج استان داشت اما در سال گذشته با شاکله بهتر و بهره گیری از ظرفیت شخصیت های استانی از جمله آیت الله عابدینی نماینده ولی فقیه در استان و امام جمعه شهر قزوین توانست تعداد موکب های استان را به 54 مورد افزایش دهد.خورشیدی خاطر نشان کرد: در سال گذشته 556 هزار وعده غذایی میان زائران حسینی توزیع شد و 60 هزار نفر اسکان داده شدند.دبیر ستاد مردمی اربعین استان قزوین گفت: پارسال در مجموع 25 میلیارد ریال از نذورات مردمی برای برپایی موکب ها و پذیرایی و اسکان زایران جمع آوری شد که بخشی از این مبلغ از محل دستگاه های دولتی و شهرداریها اختصاص یافته بود.خورشیدی با بیان استکبار جهانی از اجتماع 25 میلیونی شیعیان در اربعین احساس خطر کرده است افزود: اتاق فکر دشمنان برای جلوگیری از این اجتماع با شکوه با مطرح کردن شایبه های اقتصادی و اجتماعی قصد بی انگیزه کردن مردم را دارند که باید رسانه ها در این زمینه ورود کرده و مانع تحقق اهداف دشمنان شوند.6101            "}