{"onTitr":"","titr":" 13 تن چوب آلات قاچاق  در نمین کشف شد","describe":" اردبیل - ایرنا - مدیرکل منابع طبیعی و آبخیزداری استان اردبیل گفت: 13 تن چوب آلات و یک اصله گرده بنه قاچاق جنگلی با تلاش ماموران یگان حفاظت منابع طبیعی و با همکاری هنگ مرزبانی شهرستان نمین از قاچاقچیان کشف شد.", "text":"به گزارش ایرنا ، شهامت هدایت روز یکشنبه در گفت و گو با خبرنگاران افزود: این محموله که از طریق استان های همجوار توسط یک دستگاه کامیون و یک دستگاه نیسان وانت توسط افراد سودجو وارد استان اردبیل شده بود با هوشیاری نیروهای یگان حفاظت منابع طبیعی و همکاری مرزبانی شهرستان نمین توقیف و محموله قاچاق ضبط شد.وی ادامه داد: در این رابطه 2 نفر متخلف دستگیر و با تشکیل پرونده جهت رسیدگی به مراجع قضایی استان معرفی شدند.هدایت با تقدیر از همکاری دستگاه قضایی و نیروهای انتظامی در برخورد جدی و قاطع با مخربان منابع طبیعی گفت: نیروهای یگاه حفاظت منابع طبیعی و آبخیزداری استان بصورت شبانه روزی و با کنترل گلوگاه های قاچاق  فعالیت دارند و با متخلفان برخورد جدی خواهند کرد.وی از مردم و دوستداران طبیعت خواست در صورت مشاهده تخریب منابع طبیعی و قاچاق هر گونه فرآورده های جنگلی و مرتعی توسط افراد سودجو مراتب را به شماره تلفن رایگان 1504 مرکز فرماندهی یگان حفاظت منابع طبیعی استان اطلاع دهند.شهر نمین در 35 کیلومتری شرق اردبیل و مسیر ارتباطی این استان با گیلان قرار دارد.7110/ 1257            "}