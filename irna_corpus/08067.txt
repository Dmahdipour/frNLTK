{"onTitr":"","titr":" خبرهای نماز جمعه شهرستانها","describe":" کرمانشاه - ایرنا - امام جمعه قصرشیرین با بیان اینکه خط قرمز جمهوری اسلامی ایران امنیت است ، گفت که اگر کسی بخواهد امنیت کشورمان را خدشه دار کند در این خصوص هیچ گذشتی با او نداریم و مقابل او خواهیم ایستاد.", "text":"به گزارش خبرنگار ایرنا ، حجت الاسلام علی ملکی در خطبه های نماز جمعه این هفته قصرشیرین با گرامیداشت فرا رسیدن هفته نیروی انتظامی و تجلیل از تلاشگران این عرصه و حافظان نظم و امنیت کشور ، افزود: اقتدار و خدمت رسانی ، 2 ویژگی دلاورمردان تامین کننده امنیت کشور است که همواره با این 2 خصیصه برای پیشبرد اهداف عالیه نظام اسلامی تلاش شبانه روزی دارند. وی اظهار داشت: تبعیت محض از فرامین رهبری و اجرای قانون در رفتار و گفتار دلاوردان نیروی انتطامی و هنگ مرزی است و با این ویژگی برای حفظ جان و مال مردم تلاش می کنند. خطیب جمعه قصرشیرین بیان کرد: اگر در جامعه امنیت نباشد ، هرج و مرج به وجود می آید و از این رو با داشتن امنیت ، سلامت و ثبات آرامش جامعه تامین می شود. وی در ادامه با اشاره به حمله تروریستی کفار کوردل و گروه های ترویستی در آئین رژه نیروهای مسلح اهواز که منجر به شهادت 25 تن و مجروح شدن 65 تن از هموطنانمان شد، اضافه کرد که سپاه پاسداران با شلیک موشک به پایگاه گروه ترویستی و تکفیر داعش ، جواب دندان شکنی به انان داد و در آینده نیز این کفار باید منتظر پاسخ های دیگر نظام اسلامی به این اقدام وحشیانه خود باشند. ** پاسخ سپاه به دشمنان کوبنده بودامام جمعه کنگاور با اشاره به پاسخ قاطع اخیر موشکی سپاه به تروریست ها گفت: این پاسخ کوبنده نشان از قدرت جمهوری اسلامی ایران و قدرت دسترسی به تمام موقعیت های دشمن دارد.حجت السلام علی محمد لروند در خطبه های نماز جمعه کنگاور در مسجد جامع این شهرستان اظهار داشت: ایران برای دفاع از امنیت خود با هیچ کشوری مماشات ندارد و در این خصوص اقدام صریح و به موقع انجام می دهد.وی ادامه داد: دشمن چگونه می تواند کشوری را که برای دفاع از امنیت خود ، کیلومتر ها آن طرف تر با موشک مقر تروریست ها را هدف قرار می دهد ، ایران اسلامی را تهدید کند.وی با بیان اینکه حمله موشکی ایران چند پیام مهم برای دشمنان داشت، افزود: عبور موشک ها بر فراز کشور عراق تهدیدی جدی برای نظامی های آمریکایی و فرانسوی در کشور عراق و پایگاههای نظامی آمریکا که در پنج کیلومتری پایگاههای داعش مورد هدف سپاه بودند داشت.خطیب جمعه کنگاور در ادامه با اشاره به اجتماع 100 هزار نفری بسیجیان استان تهران و سخنرانی دیروز رهبر انقلاب در ورزشگاه آزادی اظهار داشت : دنیا به چشم خود دید که دیروز 700 هزار جوان پرشور در سراسر کشور تحت فرمان رهبری به میدان آمدند و با اقتدار تمام نشان دادند که آماده هستند با علم، عمل ، تحرک اقتصادی ، تلاش و کار فردی و جمعی و آتش به اختیار، سیلی های محکم به استکبار بزنند.لروند افزود: مردم ایران قابل تحقیر نیستند زیرا این مردم تربیت شده مکتب امام حسین (ع) هستند و زیر بار ذلت نمی روند.امام جمعه کنگاور با اشاره به اینکه حکم صادره برای اخلالگران اقتصادی باید ادامه داشته باشد و از دستگاه قضا نیز بابت برخورد جدی تشکر می کنیم، افزود: انتظار مردم از دستگاه قضایی قاطعیت برخورد با مفاسد اقتصادی و دانه درشت ها است.وی همچنین به هفته گرامیداشت نیروی انتظامی اشاره کرد و ادامه داد: ناجا پاسدار امنیت و اقتدار کشور بوده و یک نیروی مردمی، خدمتگزار و همراه آنان در تمامی صحنه های کشور است.حجت الاسلام لروند ادامه داد: حفظ امنیت و اقتدار کشور، صیانت و حفاظت از نظم و قانون، تامین آسایش عمومی فردی جامعه، نگهبانی و پاسداری از دستاوردهای انقلاب از وظایف نیروی انتظامی است.وی اضافه کرد: نیروی انتظامی سال گذشته 75 شهید تقدیم انقلاب کرد که نشان می دهد تامین امنیت و حفظ نظم در کشور ایثار و جانفشانی می خواهد.امام جمعه کنگاور همچنین به بیست و پنجم محرم سالروز شهادت امام زین العابدین (ع) اشاره کرد و افزود: ایشان راوی و شاهد واقعه خونبار کربلا بود که پس از شهادت امام حسین(ع) خون شهدای کربلا را حفظ کرد.حجت الاسلام لروند اضافه کرد: امام سجاد (ع) ماهیت تجاوز گری بنی امیه را افشا کرد و مردم پیمان شکن کوفه و نیرنگ باز شام را با خطبه های خود بیدار و نهضت عاشورا را احیا کرد.وی دفاع از دین و حرم اهل بیت و ابلاغ پیام نهضت حسینی و احیای نهضت کربلا را از مهمترین وظایف امام سجاد(ع) پس از واقعه کربلا عنوان کرد.** نیروی انتظامی برای خدمت به مردم تلاش می کندامام جمعه موقت جوانرود با تبریک هفته نیروی گفت: نیروی انتظامی برای خدمت به مردم شبانه روز در تلاش است.    ماموستا ملا رستم حسینی در خظبه های نماز جمعه این هفته جوانرود افزود: نیروی انتظامی بهترین پشتیبان برای مردم است و مردم هم باید در برقراری نظم و امنیت این نیرو را یاری کنند. وی اظهار داشت : ایجاد نظم و امنیت در جامعه و برخورد با متخلفان از وظایف و اولویت‌های نیروی انتظامی است. خطیب جمعه جوانرود درادامه به محبت اهل بیت (ع) اشاره و خاطرنشان کرد: محبت اهل بیت (ع) برهمه مسلمانان واجب است. ماموستا حسینی به واقعه کربلا و ایام محرم اشاره کرد گفت : محرم ماه پیروزی خون برشمشیر است. وی با بیان این دهه محرم شهادت سیدالشهدا است یادآورشد: خداوند به خاطر شهادت حضرت امام حسین (ع) ریشه بنی امیه را از بیخ برکند. 7079/3012/8066/7447/7453            "}