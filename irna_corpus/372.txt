مدیر حوادث و فوریت های پزشکی اصفهان در گفت و گو با ایرنا افزود : در این سانحه رانندگی که ساعت 12 و 29 دقیقه امروز رخ داد 2 پسر 6 و  هشت ساله و پنج مرد مصدوم و پس از دریافت خدمات درمانی در محل به بیمارستان فارابی منتقل شدند.غفور راستین افزود : در 6 ماهه نخست امسال از مجموع ماموریت‌ های انجام شده توسط اورژانس 115، 33 هزار و 302 مورد ماموریت تصادفی بود که 24 هزار و 10 حادثه رانندگی در نقاط شهری و 9 هزار و 292 حادثه در مناطق جاده‌ای استان رخ داد.  سجزی شهری است در بخش مرکزی اصفهان شهرستان اصفهان که در 35 کیلومتری اصفهان قرار دارد. واژگونی خودرو یکی از معضلات جاده های کویری ایران از جمله استان اصفهان است که متاسفانه تاکنون برای این معضل اساسی تدابیری اندیشیده نشده است.ضرورت فرهنگ سازی ، افزایش مجتمع های بین راهی ، رعایت قوانین راهنمایی و رانندگی و الزام آور کردن بسیاری از راهبردهای حل آن از جمله مسائلی است که برخی از کارشناسان امر برای رفع این مشکل ارایه می کنند./6026/7135
      
      