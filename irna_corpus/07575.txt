{"onTitr":"","titr":" خدمات ویژه شهروندی خوش در استان مرکزی راه اندازی شد","describe":" اراک - ایرنا - سامانه ویژه خدمات شهروندی خوش با شماره تماس 193 روز شنبه با هدف ارایه خدمات  110 بخش در استان مرکزی راه اندازی شد.", "text":"مدیر سامانه خوش شهروندی استان مرکزی در حاشیه راه اندازی سامانه در گفت و گو با ایرنا اظهار داشت: این سامانه از خدمات نوین پست کشور است که با استفاده از توان و ظرفیت بخش خصوصی راه اندازی شده است.«محمد دالمن» گفت: ارایه خدمات بهینه به اقشار مختلف مردم، کاهش آلایندگی های زیست محیطی و رفت و آمد شهری با استفاده از ابزارهای فناوری اطلاعات از اهداف راه اندازی این سامانه است.مدیر سامانه خوش شهروندی استان مرکزی افزود: سرویس پست تلفنی 193 امکان دریافت مرسولات پستی از در منزل و محل کار افراد بدون نیاز به مراجعه حضوری به دفاتر پستی را فراهم می کند.دالمن گفت: مزیت های مهم این سرویس در بسترهای  الکترونیکی، فیزیکی و مالی، امنیت و ایمنی دریافت و توزیع کالا و خدمات، صرفه جویی در زمان و هزینه نقش اساسی آن در خدمت رسانی موثر و مطلوب است.وی اظهار داشت: این سامانه خدماتی شامل ساختمانی، تعمیراتی، نظافتی، پزشکی، الکترونیکی و رایانه ای و نیز بخشی دیگر از خدمات شامل خرید بلیت قطار، هواپیما، اتوبوس و برنامه های مختلف، به صورت الکترونیکی ارائه می شود.مدیر سامانه خوش شهروندی استان مرکزی یادآور شد: هزینه استفاده از این خدمت در مقایسه با بازار رقابتی همان نرخ تعرفه هزینه های پستی است و به همین دلیل از نرخ سرویس پیک موتوری و دیگر سرویس های توزیع مرسولات شرکت های مشابه کمتر است و پایین بودن قیمت ارائه خدمات به مشتریان جذابیت لازم را در استفاده از این نوع خدمت و سرویس پستی را به دنبال خواهد داشت.استان مرکزی 12 شهرستان و یک میلیون 450 هزار نفر جمعیت دارد.6991/6013/            "}