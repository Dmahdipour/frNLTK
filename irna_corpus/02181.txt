{"onTitr":"","titr":" طرح لغو تعطیلی پنجشبه ها در بوشهر نیازمند بازنگری است","describe":" بوشهر- ایرنا- عضو شورای اسلامی شهر بوشهر گفت: طرح لغو تعطیلی پنجشبه ها برخی دستگاه های اجرایی در بوشهر نیازمند بازنگری است.", "text":"به گزارش ایرنا، اکبر توسلی روز چهارشنبه در نشست علنی شورای شهر بوشهر افزود: استانداری بوشهر در مکاتبه ای با برخی دستگاه هایی اجرایی و اداری استان بوشهر لغو تعطیلی پنجشنبه را اعلام کرده است.وی بیان کرد: با توجه به اینکه تصمیم گیری در این موضوع به استانداران تفویض شده از سال 1390 تاکنون با هدف صرفه جویی در مصرف انرژی، توجه به رویکرد اجتماعی موضوع در نهاد خانواده، تقویت بنیان آن، کاهش هزینه خانوار و سازمان های اداری، بهبود سیستم افزایش روحیه کارکنان دستگاه ها در استان بوشهر همانند پایتخت به عنوان یک برنامه ریزی استانی اجرایی شد.توسلی ادامه داد: اکنون با لغو تعطیلی روز پنجشنبه شاهد گلایه مندی اکثریت کارکنان اداری در شرایط اقتصادی و اجتماعی کنونی هستیم که در این ارتباط انتظار است با تحقیق و کارشناسی و بررسی نقاط قوت و ضعف، تبعات لغو تعطیلی روز پنجشنبه در برخی از دستگاه ها بررسی شود.دیگر عضو شورای شهر بوشهر گفت: طرح لغو تعطیلی پنجشنبه ها فاقد پیوست اجتماعی است و قابل انتقاد است.مهرزاد آسایش افزود: ایجاد تناقض بین تعطیلی مدارس و دایر بودن ادارات و بلاتکلیفی کودکان از مهم ترین تبعات منفی این طرح است.وی گفت: ایجاد انگیزه بیشتر برای کارکنان و ارتقای بهره وری در سایر روزهای کاری، بهبود روابط عاطفی بین افراد خانواده و صرفه جویی در منابع ملی و استانی از جمله مزیت های مهم است که می تواند منجر به تداوم تعطیلی تمامی دستگاه های اجرایی استان بوشهر در روز پنجشنبه باشد.دیگر عضو شورای شهر بوشهر گفت: با توجه به تداوم تعطیلی پنجشنبه ها برای استانداری، فرمانداری و بخشداری انتظار است این رویه برای سایر دستگاه های اجرایی استان نیز محقق شود.کیوان هاشم زاده در بخش دیگری از سخنان خود خواستار تسریع در روند احداث پل عابر پیاد شده شهرک نیایش بوشهر شد.وی ادامه داد: در این ارتباط  انتظار می رود با کسب اجازه از خانواده ' اسما زحمتکش' بانوی ورزشکار بوشهری که چندی پیش در اثر نبود پل عابر پیاده جان خود را در جاده حدفاصل میدان های آزادی و مطهری از دست داد پل احداثی به نام وی نام گذاری شود. 7212/6043            "}