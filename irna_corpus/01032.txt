{"onTitr":"","titr":" حمله داعش به کردهای سوریه 25 کشته بر جای گذاشت","describe":" دمشق - ایرنا - 25 تن از نیروهای کرد سوریه در حمله گروه تروریستی تکفیری داعش به مواضع آنها در استان دیرالزور کشته و 35 تن دیگر اسیر شدند.", "text":"به گزارش ایرنا، پایگاه فرات پست که اخبار استان دیرالزور و مناطق شرقی سوریه را پوشش می دهد روز پنجشنبه اعلام کرد: گروه تروریستی داعش در گسترده ترین حمله خود به مواضع کردهای سوریه در چند ماه گذشته شماری از آنها را کشته است.گروه تروریستی داعش در این حمله با استفاده از وضعیت نامساعد جوی و طوفان شن به بخش های گسترده ای از مناطق تحت تسلط کردها حمله کرد و سبب ترس شدید در شهروندان و منع کامل رفت و آمد در این مناطق شد.داعش به مواضع کردهای سوریه در شهرها و روستاهای البصیرة، درنج، هجین، المراشدة، السوسة، الباغوز، البحرة و الشعفة یورش برده است.در این حمله 25 نیروی کرد سوری کشته و 35 نفر دیگر اسیر شدند و گروه تروریستی داعش در مناطق گسترده ای مسلط شد.فرات پست از حمله گروه تروریستی داعش به برخی مواضع ارتش سوریه در شهرهای العشاره و عین علی استان دیرالزور نیز خبر داد.این پایگاه خبری اعلام کرد: در این حمله شماری از نیروهای ارتش سوریه نیز کشته و زخمی شده اند.خاورم**8005 **1663**            "}