{"onTitr":"","titr":" آب انبار تاریخی دولتخانه صفوی قزوین مرمت شد","describe":" قزوین - ایرنا - مدیرکل میراث فرهنگی، صنایع دستی و گردشگری قزوین گفت:  آب انبار تاریخی دولتخانه صفوی قزوین واقع در حیاط زندان این مجموعه ساماندهی و مرمت شد.", "text":"به گزارش ایرنا به نقل از روابط عمومی اداره کل میراث فرهنگی، صنایع دستی و گردشگری قزوین، محمد علی حضرتی روز پنجشنبه افزود: طرح ساماندهی و بهسازی بخش‌های مختلف مجموعه دولتخانه صفوی به دلیل اهمیت تاریخی و جایگاه ویژه آن نزد مردم قزوین و گردشگران، در چند پروژه به صورت همزمان در دستور کار این اداره قرار گرفته است.وی اظهار داشت: به دنبال این موضوع  بازسازی و ساماندهی بخش‌هایی از این مجموعه شامل مرمت دیواره محیطی حیاط معروف به زندان بر اساس طرح و الگوی اولیه، مرمت و استحکام بخشی رواق صفوی و ساماندهی و بهسازی مسیر پیاده، مرمت تزئینات مجموعه شامل استحکام بخشی، تثبیت و مقاوم سازی مقرنس‌های ایوان واقع در ضلع جنوب شرقی مجموعه معروف به هشتی ایوان نادری، پاکسازی، خواناسازی و موزون سازی نقاشی‌های اصیل دوره صفوی سر در عالی قاپو و تغییر کاربری مکان مطبعه ملی واقع در ضلع غربی سردر عالی قاپو و تبدیل آن به مرکز اطلاع رسانی گردشگری و سرای کتاب مینوی خرد طی سال‌های 95 و 96 انجام شد.حضرتی ها در خصوص ساماندهی آب انبار تاریخی واقع در حیاط زندان مجموعه دولتخانه صفوی نیز گفت: اجرای پروژه ساماندهی حیاط زندان و خاکبرداری این محوطه در سال 88 به کشف بقایای آب انبار مربوط به دوره پهلوی اول در این محدوده منجر شد که با شروع مرحله جدید ساماندهی و بهسازی بخش هایی از مجموعه دولتخانه صفوی در تیرماه سال جاری طرح مرمت این اثر تاریخی و ساماندهی دیواره‌های اطراف محدوده حیاط زندان به اجرا در آمد.وی افزود: در این پروژه اقدام‌های مرمتی چون اجرای طاق بر روی مخزن و راه شیر، شیب بندی، اجرای اندود عایق رطوبتی، بامسازی و آجر فرش آب انبار و اجرای مجدد دیواره‌های تخریب شده حیاط زندان، اجرای قرنیزهای سنگی و بندکشی با اعتبار 500 میلیون ریال از محل اعتبارات ملی این اداره کل انجام شد.دولتخانه صفوی مقر پادشاهی شاه طهماسب صفوی، یکی از مهم ترین و ارزشمندترین مجموعه های تاریخی قزوین و از یادگاران پایتختی این شهر در قرن نهم هجری قمری به شمار می رود. 3013            "}