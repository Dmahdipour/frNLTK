{"onTitr":"","titr":" جابجایی مسافران از زنجان به تهران با قطار نوبت صبح مهیا شد","describe":" زنجان - ایرنا - مدیر کل راه آهن منطقه شمالغرب استان زنجان اعلام کرد: جابجایی روزانه زنجانی ها به تهران با قطار نوبت صبح مهیا و ظرفیت برای مسافران در قطار میانه - تهران فراهم شده است.", "text":"علی خدایی روز سه شنبه در گفت و گو با خبرنگار ایرنا افزود: همه قطارهای مسافربری برای شرکت های خصوصی است و راه آهن مالک واگن مسافری نیست.به گفته وی، با تلاش های انجام شده در اسفند سال گذشته قطار مسافری جوپار را با 320 نفر ظرفیت وارد خط ریلی شد و روزانه صبح از زنجان - تهران و بعدازظهر نیز تهران - زنجان مسافران را جابجا می کرد.مدیرکل راه آهن منطقه شمالغرب استان زنجان گفت: این قطار مسافری بعد از فعال شدن 33 درصد ظرفیت آن اشغال می شد که برای شرکت آن به صرفه نبود و از این خط خارج شد.خدایی خاطرنشان کرد: بر اساس پایش های میدانی انجام شده قطار ریل باس وارد خط راه آهن زنجان – تهران شد.وی ادامه داد: این قطار روزانه صبح از تهران به سمت زنجان مسافر جابجا می کند و بعدازظهر نیز از زنجان به تهران به مسافران خدمات می دهد.مدیر کل راه آهن منطقه شمالغرب استان زنجان خاطرنشان کرد: در حال حاضر ضریب اشغال این قطار از 33 درصد به 85  تا 88 درصد افزایش یافته است.خدایی افزود: روزانه صبح تعداد 120 مسافر از زنجان به تهران با قطار جوپار تردد می کردند که با حذف این قطار مسافری، واگنی به قطار نگین میانه – تهران با همیت تعداد ظرفیت اضافه شد.وی تاکید کرد: این برنامه ریزی و جابجایی بیان شده در راستای عملی کردن اقتصاد مقاومتی و بالا بردن ضریب اشغال قطارها انجام شد.مدیر کل راه آهن منطقه شمالغرب استان زنجان گفت: در حال حاضر راندمان قطارهای مسافربری در این منطقه افزایش یافته است و هیچ کمبود و مشکلی در جابجایی مسافران وجود ندارد.خدایی خاطرنشان کرد: در زمان حاضر روزانه  28 رام قطار در منطقه شمالغرب کشور 6 هزار مسافر را جابجا می کنند.به گزارش ایرنا، راه آهن منطقه شمالغرب کشور مسافران مسیرهای قزوین، تاکستان، ابهر، خرمدره، زنجان و میانه را پوشش می دهد.با بهره برداری از مسیر ریلی قزوین - رشت این مسیر نیز به خطوط ریلی اصلی راه آهن منطقه شمالغرب کشور اضافه خواهد شد. راه آهن منطقه شمالغرب کشور از تقسیمات کشوری جغرافیایی تبعیت نمی کند و راه آهن این منطقه در حوزه کاری و شبکه ریلی با حداقل 6 استان در ارتباط است.9505/8068            "}