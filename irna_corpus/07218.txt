{"onTitr":"","titr":" 45هزار تن گندم در آباده خریداری و ذخیره شد","describe":" شیراز- ایرنا- فرماندار آباده در نشست کارگروه آرد و نان این شهرستان اعلام کرد:  امسال 45هزار تن گندم از گندمکاران آباده خریداری و ذخیره شده است.", "text":"به گزارش ایرنا، محمد اسداللهی شنبه در این کارگروه با بیان اینکه ظرفیت کل سیلوهای گندم در شهرستان آباده 28هزار تن و در کارخانه آرد شهرستان 35هزار تن است، افزود: برداشت گندم در شهرستان آباده هرسال از نیمه دوم تیرماه شروع می شود و تا آخر شهریور ماه ادامه دارد.رئیس کارگروه آرد و نان شهرستان آباده اعلام کرد: تنش آبی و خشکسالی موجب شد کشاورزی در این شهرستان با مشکلاتی روبه رو شود.اسداللهی گفت: امسال به دلیل تنش آبی و خشکسالی، محصول 12 هزار هکتار گندم دیم دهستان خسروشیرین از بین رفت.وی با تاکید بر لزوم همکاری همه مسئولان با کارخانه آرد این شهرستان گفت: کارخانه تولید نان صنعتی در آباده راه اندازی شده و امیدواریم در آینده نزدیک توسعه یابد.آباده در 278 کیلومتری شمال شیراز است.9864 /1876            "}