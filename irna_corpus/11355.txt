{"onTitr":" برای دیدار با السد؛    ","titr":" برانکو ترکیب پرسپولیس را اعلام کرد","describe":" تهران- ایرنا- سرمربی تیم فوتبال پرسپولیس، ترکیب تیمش را برای بازی با السد، پیش از جلسه فنی قبل از بازی مشخص کرد.", "text":"به گزارش روز سه شنبه ایرنا و به نقل از سایت رسمی باشگاه پرسپولیس، سرمربیان ترکیب تیم خود را قبل از بازی به طور معمول پیش از حرکت از هتل به سمت ورزشگاه مشخص می‌کنند، اما شرایط پرسپولیس با توجه به محرومیت‌ها و محدودیت‌های مختلف به شکلی است که جای بحث درباره استفاده از نفرات باقی نمانده است.برانکو ایوانکوویچ، بر اساس موارد فوق از همان روز گذشته ترکیب تیمش را مشخص و اعلام کرد؛ ترکیبی که قابل پیش بینی بود. طبق اعلام برانکو، او در بازی رفت برابر السد در مرحله نیمه نهایی لیگ قهرمانان 2018 آسیا، از علیرضا بیرانوند، سید جلال حسینی، شجاع خلیل‌زاده، شایان مصلح، سیامک نعمتی، احمد نورالهی، آدام همتی، امید عالیشاه، بشار رسن، علی علیپور و گادوین منشا در ترکیب تیم خود استفاده می‌کند.تیم فوتبال پرسپولیس برای این بازی بیش از هر زمانی، روی تعصب، دوندگی و جنگندگی بازیکنانش در کنار تدابیر سرمربی حساب می‌کند؛ در حالی که برانکو پس از رسیدن تیم به ورزشگاه از جمع بازیکنانش به ناچار جدا خواهد شد و به روی سکوها خواهد رفت.این در حالی است که همیشه تنها دقایقی قبل از بازی سایت باشگاه ترکیب سرخپوشان را اعلام می‌کرد.همچنین بر اساس اعلام یکی از رسانه‌های قطری فهرست السد برای این بازی مشخص شده و فریرا با تمام قدرت تیمش را برای رویارویی با پرسپولیس به زمین خواهد فرستاد. سعد الدوساری، مشعل برشم، خوخی بوعلام، طارق سلمان، بغداد بونجاح، پدرو میگوئل، ژاوی هرناندز، گابی، یونگ، حامد اسماعیل، اکرم عفیف، عبدالکریم حسن، علی اسد، حسن الهیدوس، سالم الهاجری، احمد سیار، حمزة الصنهاجی و مصعب خضر فهرست 18 نفره السد برای این بازی اعلام شده است.بازی رفت دو تیم امرومز سه شنبه از ساعت 18:45 دقیقه در دوحه آغاز می شود و یکم آبان ماه نیز بازی برگشت در ورزشگاه آزادی برگزار خواهد شد.ورزشی**ع.ک**1584            "}