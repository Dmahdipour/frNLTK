{"onTitr":"","titr":" عفو بین الملل از لایحه لغو مجازات اعدام در مالزی استقبال کرد","describe":" کوالالامپور- ایرنا- اقدام دولت مالزی در تهیه لایحه ای برای ارائه به مجلس این کشور به منظور حذف 'اعدام' به عنوان اشد مجازات کیفری از سیستم قضایی این کشور با استقبال سازمان عفو بین الملل، گروهها و فعالان حقوق بشری و برخی دیپلمات های خارجی فعال در مالزی قرار گرفت.", "text":"به گزارش ایرنا از برخی منابع رسانه ای فعال در جنوب شرق آسیا  درحال حاضر حدود یک هزار و 200 نفر در مالزی حکم اعدام را دریافت کرده اند. ائتلاف پاکاتان هاراپان به ریاست ماهاتیر محمد که چهاردهمین انتخابات سراسری را در اردیبهشت ماه سال جاری را به پیروزی به نام خود رقم زد، وعده داده بود که حقوق بشر را دراین کشور حفظ و تقویت کند. اکنون دولت جدید مالزی با تهیه لایحه جدیدی امیدوار است با حذف مجازات اعدام  و متوقف کردن احکام اعدام کنونی در سیستم قضایی این کشور تحولی جدید ایجاد کند.این اقدام مالزی همچنین با استقبال گروههای فعال حقوق بشری و دیپلمات های خارجی روبه رو شده است.'لیو  ووای  کئونگ ' وزیر حقوق  مالزی اعلام کرد قرار است این لایحه بزودی در مجلس نمایندگان این کشور به شور و بررسی گذاشته شود.کئونگ خواستار توقف تمام احکام اعدام  دراین کشور تا پایان بررسی  این لایحه در مجلس و کسب نتیجه نهایی در این زمینه شده است.طبق گزارش عفو بین الملل در سال گذشته میلادی حدود یک هزار نفر زندانی در سراسر جهان اعدام شدند.دولت جدید مالزی امیدوار است که نمایندگان این کشور این لایحه حقوق بشری را مورد توجه و تایید قرار دهند.طبق گزارش  اسکای نیوز بیش از یک هزار و 200 نفر از زندانیان  در مالزی به دلیل ارتکاب جرایم مختلف از جمله قتل، آدم ربایی، قاچاق مواد مخدر و خیانت حکم اعدام دریافت کرده اند.آساق**1599**3404            "}