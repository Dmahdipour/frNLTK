{"onTitr":"","titr":" نمایشگاه کتاب محرم در کنگاور برگزار شد","describe":" کرمانشاه - ایرنا - نمایشگاه کتاب محرم با همکاری اداره فرهنگ و ارشاد اسلامی کنگاور، روز سه شنبه در پژوهش سرای خوارزمی این شهرستان برگزار شد.", "text":"معاون فرماندار کنگاور در حاشیه این نمایشگاه به خبرنگار ایرنا اظهار داشت: این نمایشگاه در راستای فرمایش های رهبر معظم انقلاب اسلامی که تاکید بر ورود کتاب در زندگی مردم دارند، برگزار شده است. فرزاد پرگر اظهار داشت: هدف از برگزاری این نمایشگاه در ماه محرم اشاعه و ترویج فرهنگ عاشورایی و آشنایی مردم به ویژه نوجوانان و جوانان با پیام و فلسفه قیام امام حسین (ع) می باشد. وی برگزاری نمایشگاه کتاب را راهگشای نهادینه کردن فرهنگ کتاب و کتابخوانی در جامعه دانست و افزود : برگزاری چنین نمایشگاه هایی در مناطق محروم و کمتر برخوردار فرصت مغتنمی را در اختیار مردم برای تهیه اقلام فرهنگی قرار می دهد. معاون فرماندار کنگاور تصریح کرد : در این نمایشگاه بیش از سه هزار جلد کتاب در موضوعات مختلف همچون دین ، قرآن ، محرم ، احادیث ، ادبیات ، کودک و نوجوان ، تاریخ ، فلسفه و سایر موضوعات در معرض دید عموم قرار داده شده است. افتتاح نمایشگاه کتاب از 17 تا 30 مهر ماه در محل پژوهشگاه خوارزمی (کانون شهید تکلو سابق) کنگاور و با 50 درصد تخفیف در معرض دید عموم قرار دارد.شهرستان کنگاور با جمعیتی افزون بر 76 هزار نفر در 94 کیلومتری شرق کرمانشاه واقع شده و دروازه ورودی این استان غربی است.8066/7447            "}