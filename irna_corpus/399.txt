سرپرست تیم والیبال شهرداری ارومیه روز جمعه در گفت و گو با خبرنگار ایرنا افزود: تمرینات این تیم از یک ماه گذشته در سالن 6 هزار نفری غدیر ارومیه آغاز شده و با وجود فرصت کم از آمادگی قابل قبولی برخورداریم.افشین خدایاری بیان کرد: امسال تیمی جوان و بومی در کنار چند بازیکن با تجربه تشکیل شده و تمرینات بدنسازی و توپی به صورت صبح و بعدازظهر در حال برگزاری است.وی در خصوص آخرین ترکیب تیم شهرداری ارومیه گفت: در پست دریافت کننده قدرتی بهرام فرید، امیر خداپرست، میلاد حمیدی، صابر علی پور و امیر قربانی حضور دارند.سرپرست تیم والیبال شهرداری ارومیه گفت: در پست سرعتی زن معین رحیمی، عطا زراعتگر، مهدی جعفروند و سینا بوداقی به کار گرفته شده است.خدایاری با اشاره به اینکه فرهاد پیروت پور و احد رضایی در پست پست خط زن هنرنمایی خواهند کرد افزود: عبدالرضا علیزاده و میلاد فتاحی 2 لیبروی تیم شهرداری ارومیه در رقابت لیگ برتر امسال هستند.وی اضافه کرد: در پست پاسور نیز وحید سید عباسی، سجاد سیفی نیا و رامین پاشایی مدیریت تغذیه خط حمله تیم شهرداری ارومیه را بر عهده خواهند داشت.خدایاری گفت: تیم شهرداری ارومیه روز پنجشنبه هفته جاری /25 مهر ماه جاری/ در سالن غدیر ارومیه میزبان تیم پیکان تهران است.سرپرست تیم والیبال شهرداری ارومیه گفت: در ادامه رقابت های لیگ برتر کشور طی هفته های دوم و سوم دو دیدار خارج از خانه میهمان شهرداری گنبد و کاله آمل خواهیم بود. به گزارش ایرنا امسال تیم شهرداری ارومیه با سرمربیگری جاوید محسنی نیا و مربیگری امیر ملک زاده و وحید صادقی وارد کوران رقابت های لیگ برتر کشور می شود.همچنین امین علی اکبری آنالیزور، توحید اصغری بدنساز و جواد پرویز به عنوان پزشک در کنار تیم شهرداری ارومیه حضور دارند. تیم های شهروند اراک، خاتم اردکان، پیکان تهران، فولاد سیرجان ایرانیان، شهرداری تبریز، کاله آمل، سایپا تهران، عقاب نهاجا، خراسان رضوی، چی چست، دورنا ارومیه، شهرداری ارومیه، شهرداری ورامین و شهرداری گنبد 14 تیم حاضر در رقابت های لیگ برتر امسال است.والیبال ارومیه با پیشینه درخشان به جز مقام قهرمانی جام کوروش در سال 1350 هیچ مقام قهرمانی دیگری ندارد و هواداران والیبال دوست این شهر همچنان در حسرت کسب کاپ طلایی و راهیابی به جام باشگاه های آسیا هستند. تیم والیبال شهرداری ارومیه سال گذشته با هدایت ساسان خداپرست موفق به حضور در دیدارهای پلی آف نشد و در رتبه دهم جدول قرار گرفت.انحلال باشگاه شهرداری ارومیه هم که چندی پیش از سوی برخی از مسوولان اعلام شده بود، در هاله ای از ابهام است و پرونده آن پس از مخالفت از سوی فرماندار ارومیه برای بررسی بیشتر به شورای حل اختلاف ارجاع شده است.تمرین های تیم بومی و جوان والیبال شهرداری ارومیه و تیم دورنا اسپور ارومیه به ترتیب با سرمربیگری جاوید محسنی نیا و محمد وکیلی هم اکنون با جدیت تمام زیر نظر کادر فنی برای حضوری شایسته در رقابت های لیگ برتر کشور در حال برگزاری است.سرمربی، کادر فنی و حتی بازیکنان تیم چی چست ارومیه هنوز مشخص نشده است و مسوولان باشگاه شهرداری ارومیه برای تشکیل یا واگذاری این تیم، هنوز تصمیم نهایی قاطعی اعلام نکرده اند ولی برای حفظ سهمیه نام این تیم را در مراسم قرعه کشی شرکت داده اند.7156/2093
      
      