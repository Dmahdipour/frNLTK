{"onTitr":"","titr":" نماز جماعت صبح در 200 مسجد ارومیه اقامه می شود","describe":" ارومیه- ایرنا- رییس‌ اداره تبلیغات اسلامی ارومیه گفت: هم اکنون نماز جماعت صبح در 20 باب مسجد، نماز جماعت مغرب و عشاء در 140 مسجد و نماز جماعت ظهر و عصر در 40 مسجد این شهرستان اقامه می شود.", "text":"حجت الاسلام احمد علی پور روز یکشنبه در گفت و گو با خبرنگار ایرنا افزود: 70 مبلغ دینی نیز با هماهنگی سازمان تبلیغات مشغول به تبلیغ معارف دینی و اقامه نماز ظهر و عصر در ارگانها و ادارت شهرستان ارومیه هستند.وی ادامه داد: اداره تبلیغات اسلامی در 45 مسجد حاشیه‌های شهر و روستاهای اطراف شهرستان ارومیه نیز روحانی اعزام کرده است و این افراد مشغول تبلیغ مسائل دینی هستند.وی اضافه کرد: دشمنان در تلاش هستند جوانان را از اسلام و انقلاب دور کنند و خانواده ها باید بدانند بهترین ابزار برای مقابله با توطئه های دشمن، ترویج مسائل دینی به ویژه آشنا ساختن فرزندان با نماز و مساجد است.رییس‌ اداره تبلیغات اسلامی ارومیه اضافه کرد: همچنین 60 موسسه و 35 خانه قرآنی با هدف ترویج فرهنگ اسلامی در این شهرستان فعال است و فعالیت‌هایی چون آموزش عمومی، روخوانی قرآن کریم، تربیت معلم قرآن و مربیان پیش دبستانی را بر عهده دارند.وی با تاکید بر اینکه نقش و جایگاه تبلیغات در حوزه دین نباید مورد غفلت قرار گیرد، گفت: مهمترین رسالت نبی مکرم اسلام (ص) رساندن پیام خداوند به آحاد جامعه بود پس باید به اهمیت و جایگاه تبلیغ در قرآن پی برد.حجت الاسلام علی پور با اشاره به  ثبت‌نام انتخابات شورای کانون مداحان و شعرای آئینی نیز گفت: ثبت نام متقاضیان از امروز / 15 مهرماه /  به مدت یک ماه شروع شد و بعد از بررسی صلاحیت ها، انتخابات 9 آذرماه جاری برگزار می شود.به گزارش ایرنا همنشینی با قرآن و گوش جان سپردن به نوای آن، معرفت و بصیرت انسان را بالا می برد و سبب می شود که انسان از آیات دلنواز بهره گیرد و در فضای عطرآگین قرآنی نفس بکشد.سه هزار و 742 مسجد در آذربایجان غربی وجود دارد و 600 روحانی تحت نظر تبلیغات اسلامی استان در طرح های هجرت، مدارس امین و مستقر در مساجد مشغول فعالیت هستند.9918/3072            "}