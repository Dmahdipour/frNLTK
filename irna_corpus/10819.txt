{"onTitr":"","titr":" 114 پرونده تخلف صنفی به تعزیرات حکومتی گلپایگان ارسال شد","describe":" اصفهان-ایرنا- مسئول بازرسی اداره صنعت، معدن و تجارت گلپایگان از معرفی 114 پرونده تخلف واحدهای صنفی به تعزیرات حکومتی این شهرستان در سه ماه دوم امسال خبر داد.", "text":"مرتضی جمالی روز سه شنبه در گفت و گو با خبرنگار ایرنا افزود: این تخلفات بیشتر شامل گرانفروشی، درج نکردن قیمت روی کالا، تقلب و صادر نکردن فاکتور بوده که با بازرسی مشترک با ارگان های نظارتی از واحدهای صنفی و گزارشات مردمی بدست آمده است.وی به میزان جریمه درنظر گرفته شده برای تخلف های صنفی مزبور اشاره شده نکرد و گفت: حدود یکهزار و 200 بازرسی و نظارت بر کالا و خدمات واحدهای صنفی گلپایگان نیز در سه ماه گذشته با بازرسی مشترک و اکییپ های بازرسی اداره صنعت، معدن و تجارت این شهرستان انجام شد.جمالی همچنین گفت: افزایش 10 درصدی قیمت نان با توجه به مصوبه استان و کارگروه آرد و نان گلپایگان از روز گذشته در این شهرستان اعمال شد.مسئول بازرسی اداره صنعت، معدن و تجارت گلپایگان خاطرنشان کرد: سامانه 124 اداره صنعت، معدن و تجارت و تلفن 57453000 واحد بازرسی اتاق اصناف این شهرستان آماده پاسخگویی به شکایات مردمی است. در شهرستان گلپایگان حدود پنج هزار و 500 واحد صنفی در قالب 22 اتحادیه صنفی و یک اتاق اصناف به مردم خدمت رسانی می کنند. شهرستان گلپایگان در 180 کیلومتری شمال غرب اصفهان قرار دارد. ت/ 6027/7138            "}