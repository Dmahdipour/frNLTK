{"onTitr":" در واکنش به اظهارات مسئولان ترکیه،    ","titr":" کردهای سوریه: دفاع از خود حق طبیعی ماست","describe":" دمشق - ایرنا - شورای نظامی شهر منبج سوریه در بیانیه ای در واکنش به اظهارات مسئولان ترکیه اعلام کرد که تلاش برای ثبات و امنیت شهرهای خودمان حق طبیعی ساکنان آن است.", "text":"به گزارش ایرنا، شورای نظامی شهر منبج وابسته به حزب دموکراتیک سوریه روز پنجشنبه اضافه کرد: اظهارات مسئولان ترکیه درباره اقدام کردها در حفر کانال و ساخت خاکریز در اطراف شهر منبج در شمال شرقی حلب فقط برای گمراه کردن افکار عمومی و ایجاد مشکلات بیشتر است.در این بیانیه آمده است که این اقدام مسئولان ترکیه در چهارچوب حمله رسانه‌ای هدفمند و گمراه کردن افکار عمومی نسبت به اقدامات این کشور در خاک سوریه انجام می شود.شورای نظامی منبج افزود: ما حق داریم برای تامین امنیت و ثبات مناطق خود هر کاری را انجام دهیم.این شورا بیان کرد: نظام ترکیه دیواری را در طول مرزهای سوریه ایجاد کرده است تا از ورود فراریان از جنگ به داخل خاک خود جلوگیری و با این کار تجارت و هر طور که بخواهد با آنها رفتار کند.خلوصی آکار وزیر دفاع ترکیه در چند روز گذشته در گفت و گو با رسانه ها اعلام کرده بود که اقدامات کردهای سوریه در اطراف شهر منبج، به خصوص حفر کانال و ایجاد خاکریز در اطراف این شهر را زیر نظر داریم.وی افزود: ما ارزیابی های لازم را در این باره انجام داده ایم و تدابیر درستی را اتخاذ کرده ایم.کردهای سوریه شاهد تحرکات جدید نیروهای ترکیه در شرق فرات هستند و این امر سبب نگرانی آنان از حملات احتمالی آنکارا علیه مواضع کردها شده است.هم اینک کردهای سوریه نشانه هایی از حملات احتمالی ترکیه به مواضع شان دارند به همین علت از ترس عملیات جدید نیروهای ترک در شرق فرات در حال حفر کانال در اطراف شهر تل ابیض هستند. یگان‌های مدافع خلق کرد سوریه هم در حال جدا کردن شهر تل ابیض در شمال استان رقه از مرزهای ترکیه با حفره تونل و خندق هستند. این اقدام کردها همزمان با ارسال جدید تجهیزات گسترده ارتش ترکیه به خطوط تماس با نیروهای کرد سوریه پس از آشکار شدن نشانه هایی از تنها گذاشتن آنها توسط آمریکا انجام می شود. خاورم**8005 **1663**            "}