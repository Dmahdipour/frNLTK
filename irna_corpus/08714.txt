{"onTitr":"","titr":" 5500 هکتار از اراضی ملی سمنان حدنگاری شد","describe":" سمنان - ایرنا - رئیس اداره منابع طبیعی و آبخیزداری شهرستان سمنان گفت: 5 هزار و 500 هکتار از اراضی ملی شهرستان سمنان به منظور حفظ و احیای عرصه های منابع طبیعی حدنگاری شد.", "text":"معصومه منظمی روز پنجشنبه در گفت و گو با ایرنا افزود: اجرای طرح حدنگاری زمینه را برای سرمایه گذاری در عرصه های منابع طبیعی فراهم می کند از این رو  اجرای این طرح در اولویت کاری سازمان قرار دارد.وی رفع تداخل ها و تعیین تکلیف حدود اراضی، تثبیت و اعمال حاکمیت بر اراضی ملی و گردآوری آمار دقیقرا از مزایای اجرای طرح عملیات حدنگاری و صدور اسناد تک برگی اراضی ملی برشمرد.وی ادامه داد: اجرای طرح حدنگاری در اراضی ملی زمینه ساز تدوین طرح آمایش سرزمین و لازمه برنامه ریزی ها برای توسعه و پیشرفت سمنان است.منظمی اظهار داشت: برای هر هکتار اراضی ملی بین 40 تا 60 هزار ریال باید برای صدور سند تک برگی، اعتبار در نظر گرفته شود.وی تصریح کرد: طرح حدنگاری و صدور سند تک برگی از سال 1393 در مجلس تصویب و این طرح از همان زمان در سمنان شروع شد و تعهد استان اجرای طرح حدنگاری برای 2 میلیون هکتار از اراضی ملی و عرصه‌های منابع طبیعی است.به گزارش ایرنا، حدود 95 درصد از عرصه‌های منابع طبیعی استان سمنان دارای سند مالکیت بوده و 400 هزار هکتار از آن باقی مانده است.اکنون 83 درصد عرصه های کشور به منابع طبیعی اختصاص دارد که از این میزان 14 میلیون و 300 هزار هکتار جنگل در پنج رویشگاه مختلف، 84 میلیون و 500 هزار هکتار مرتع و 32 میلیون و 500 هزار هکتار بیابان استاز 9.7 میلیون هکتار وسعت استان سمنان، 55 درصد نواحی بیابان و خشک، 38.5 درصد مراتع، 2 درصد اراضی کشاورزی و 3.6 درصد جنگل است.7342/7408            "}