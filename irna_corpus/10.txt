{"onTitr":"","titr":" طرح آموزش مهارت های زندگی در مدارس البرز آغاز شد","describe":" کرج - ایرنا - رئیس اداره مراقبت در برابر آسیب های اجتماعی آموزش و پرورش البرز گفت: دانش آموزان پایه نهم در دوره اول متوسطه این استان در قالب طرح توانمند سازی روانی اجتماعی ،آموزش تخصصی مهارت های زندگی می بینند.", "text":"عزیز چابکی روز شنبه در گفت و گو با ایرنا هدف از اجرای این طرح را ارتقای سلامت روانی دانش آموزان و اولیا، کاهش آسیب های اجتماعی و بهبود وضع تحصیلی دانش آموزان در محله های پرآسیب ذکر کرد.وی با اشاره به اینکه دانش آموزان در این برنامه با 10 نوع مهارت زندگی در قالب کارگاه های آموزشی آشنایی پیدا می کنند، اظهار داشت: آموزش آداب و مهارت‌های زندگی، شخصیت‌سازی و سالم‌سازی فرایند رشد فردی دانش آموزان از اهداف دیگر این طرح است.وی بیان داشت: دانش‌آموزان در این طرح با مهارت‌های روانی رفتاری از قبیل مهارت‌های ارتباط موثر، روابط بین فردی، ابراز وجود، حل مسأله، تصمیم‌گیری، مقابله با استرس و کنترل خشم به منظور تامین بهداشت روان،ارتقای سلامت و پیشگیری از رفتارهای پرخطر در طول سال تحصیلی 98-97 آشنایی پیدا می کنند.وی با بیان اینکه برای 120 مربی مجری این طرح کارگاه توانمند سازی روانی اجتماعی برگزار شد، اضافه کرد: این کارگاه تخصصی به صورت استانی و به مدت 2 روز با میزبانی آموزش و پرورش ناحیه 4 کرج برگزار شد.رئیس اداره مراقبت در برابر آسیب های اجتماعی آموزش و پرورش البرز تصریح کرد: با توجه به شیوع آسیب های اجتماعی در بین نوجوانان و جوانان، آموزش مهارت های زندگی به آنها برای پیشگیری از آسیب های اجرایی به اجرا در آمد.چابکی یادآور شد: در سال گذشته چهار مدرسه البرز تحت پوشش طرح توانمند سازی روانی اجتماعی دانش آموزان قرار گرفت.استان البرز 442 هزار و 500 دانش آموز دارد.2819/6993            "}