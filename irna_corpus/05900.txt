{"onTitr":"","titr":" انفجار ترقه در آمل خسارت به بار آورد","describe":" ساری- ایرنا- انفجاری که ظهر امروز یکشنبه صدای آن در بخش هایی از شهر آمل شنیده شد، به گفته شاهدان عینی بر اثر انداختن ترقه یا نارنجک دست ساز در اطراف سالن ورزشی پیامبر اعظم این شهر رخ داد و به تعدادی خودروی پارک شده در منطقه خسارت زد.", "text":"به گزارش خبرنگار ایرنا، این انفجار حدفاصل باشگاه ورزشی کاله مازندران رخ داد.رییس اداره ورزش و جوانان شهرستان آمل با تایید وقوع انفجار در نزدیکی سالن ورزشی به خبرنگار ایرنا گفت که این حادثه در خیابان آیت الله کاشانی مسیر سالن ورزشی پیامبراعظم (ص) و باشگاه ورزشی کاله مازندران رخ داده است.اسماعیل پهلوان افزود: بر اثر این انفجار دستکم به هفت دستگاه خودروی پارک شده در کنار خیابان آسیب وارد شد.این مسئول به نقل از شاهدان عینی گفت که فرد یا افرادی سوار بر یک خودرو با انداختن ترقه دست ساز عامل این انفجار بودند.رییس اداره ورزش و جوانان آمل افزود: دوربین های مدار بسته اطراف ورزشگاه و باشگاه کاله، تصویر خودرو در حال حرکت و انداختن ترقه را ثبت کردند که در حال پیگیری است.7327/1654            "}