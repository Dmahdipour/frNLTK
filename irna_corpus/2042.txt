{"onTitr":"","titr":" محدودیت های ترافیکی مازندران دائمی شد","describe":" ساری- ایرنا- فرمانده انتظامی مازندران گفت که افزایش سفر و گسترش آن در تمامی فصول سال سبب شده تا اعمال محدودیت های ترافیکی در جاده های استان دائمی شود و باید برای این تغییر وضعیت برنامه ریزی کرد.", "text":"به گزارش خبرنگار ایرنا، سردار سیدمحمود میرفیضی روز چهارشنبه در صبحگاه مشترک نیروی انتظامی استان توضیح داد: قبلا محدودیت های ترافیکی در جاده های مازندران تنها در تعطیلات نوروزی و تابستانی اعمال می شد ولی در حال حاضر تعطیلات پایان هفته و مناسبتی هم به آن اضافه و به گونه ای شد که محدودیت های ترافیکی دایمی شود.وی در عین حال تاکید کرد که با وجود افزایش تردد در جاده های مازندران و حضور گردشگران در تمامی فصول سال در این استان، آمار تصادفات در آن کمتر از مانگین کشوری است.سردار میرفیضی با اعلام این که در 6 ماهه نخست امسال 339میلیون تردد در محورهای مواصلاتی مازندران ثبت شد، گفت که این تعداد 9 درصد بیشتر از مدت مشابه پارسال است، وی افزود: آمارها نشان می دهد با وجود افزایش تردد خودروها، تصادفات فوتی در 6 ماهه نخست امسال در جاده های مازندران 12درصد از مدت مشابه سال قبل کمتر شد.فرمانده انتظامی مازندران توضیح داد: همچنین بر اساس آمار ناجا به ازای تردد هر یکصد هزار دستگاه خودرو  در کشور 637 مورد تصادف رخ می دهد که این آمار در مازندران 47 درصد کمتر است.وی اعمال محدودیت های ترافیکی و حضور پر رنگ پلیس در داخل و خارج شهر و از طرفی همراهی مردم را عامل موفقیت در کاهش تصادفات دانست.بر پایه آمار میراث فرهنگی ، صنایع دستی و گردشگری مازندران سالانه حدود 30 میلیون نفر در قالب گردشگر و مسافر وارد استان می شوند.فرمانده انتظامی مازندران همچنین به اجرای طرح های استفاده دوربین همراه پلیس و پلیس هوشمند در استان اشاره کرد و بیان داشت: در این طرح ها نزدیکترین پلیس در محل حادثه و مورد تقاضای مردم به محل ماموریت اعزام می شود.وی با تاکید بر این که نیروی انتظامی به دلیل نقش مهم مازندران در پذیرش گردشگر از نقاط مختلف کشور و استفاده آحاد مردم از طبیعت ، نگاه ویژه ای به این استان دارد، گفت: وضعیت انتظامی و امنیتی استان هر ساله بهتر از قبل می شود.میر فیضی به وجود امنیت کامل در استان مازندران اشاره کرد و  اظهار داشت: در 2 سال اخیر سرقت مسلحانه بانک و طلا فروشی در استان نداشته ایم و جرائم خشن نیز کاهش محسوسی داشته است.  6990/1654            "}