{"onTitr":"","titr":" «گذر از خیال» با «یاد سهراب»","describe":" تهران - ایرنا - «یاد سهراب» برای گرامی‌داشت نودمین سال‌زاد سهراب سپهری در کنار «گذر از خیال»، «هندسه ارگانیک»، «فراسو»، «رخ در رخ»، «طعم واقعی آرامش»، «ناپیدا: لمیده‌ها»، «شهرم» و «میزبانی برنز‌ها» عناوین نمایشگاه‌های هنرهای تجسمی هستند که پایان این هفته افتتاح می‌شوند.", "text":"حسین زنده‌رودی، نقاش معاصر ایرانی که از او به عنوان یکی از بنیانگذاران مکتب سقاخانه و پیشگامان شیوه نقاشیخط در ایران یاد می‌شود در گفت‌وگو با منوچهر آتشی در مجله تماشا، عصیان خود را نسبت به محیط محافظه‌کار و بی‌اعتنایی خلق به آثار نوظهور، آشکار می‌کند و درباره آثارش و واکنش تماشاچیان می‌گوید: برای من تنها خلق تابلو اهمیت دارد نه چیز دیگر. برخلاف عده‌ای که می‌گویند اثر هنری مثل بچه آدم است و باید همیشه ازآن باخبر بود، من معتقدم که اثر هنری چیزی زائد است که وقتی از انسان صادر شد، دیگر اصلاً به او ارتباطی ندارد. من اصلاً اصراری ندارم که بفهمم مردم درباره کارم چگونه فکر می‌کنند، چه قضاوتی می‌کنند یا با کارهایم چه می‌کنند.گالری‌های تهران، در عصر جمعه میزبان نمایش آثار جدید هنرهای تجسمی هنرمندان جوان و پیشکسوت کشور هستند.*«هندسه ارگانیک» در موزه فلسطین نمایشگاه نقاشی «هندسه ارگانیک» نمایی تازه از تجربه‌های نو در حوزه پیوند ذهنیت، انتزاع و فرم، عصر جمعه 13 مهرماه در موزه فلسطین افتتاح می‌شود و تا 21 مهرماه ادامه خواهد داشت.این مجموعه در برگیرنده تعدادی از آثار «غزاله روستا» است که ترکیبی از هندسه و ارگانیک را در قالب پیکره‌هایی انسانی شامل می‌شود.این آثار هم شبیه آدم است و هم ماشینی بودن را تداعی می‌کند و ساختاری دو وجهی «هندسی» و «ارگانیک» دارد.موزه فلسطین در خیابان ولیعصر، خیابان بزرگمهر، نبش خیابان برادران مظفر، پلاک 74 قرار دارد.*«فراسو» در گالری ژاله نمایشگاه نقاشی‌های امیرحسین امیرجلالی با عنوان «فراسو» که رنگها از سیر و سلوکی فلسفی گذر کرده و بر بوم نشسته است، با گردآوری مرتضی توکلی روز جمعه، 13 مهرماه در گالری ژاله افتتاح می‌شود و تا 24 مهر ادامه خواهد داشت.در بخشی از توضیح این نمایشگاه آمده است: «روند تغییر در کارهای امیرحسین امیرجلالی در جهت تاثیرگذاری بصری بیشتر برای القای مفهومی خاص است. راهی که در نهایت نقش فرم را در مقایسه با محتوا در آثار جدید او بیشتر و تا حدود زیادی متعادل می‌کند. حاصل کار، در نهایت به خلوتی و عدم دغدغه در ایجاد پرسپکتیو و ضرب‌قلم‌های بی‌پروا منجر شده است.»گالری ژاله در خیابان ایرانشهر، خیابان نوشهر، شماره 3 واقع شده و شنبه‌ها تعطیل است.*گذر از خیال در گالری گلستاننمایشگاه «گذر از خیال» شامل آثار نقاشی تارا بهبهانی 13 مهرماه در گالری گلستان افتتاح می‌شود و تا 18 مهرماه ادامه خواهد داشت.گذر از خیال شامل 16 اثر رنگ روغن است که بیانگر روایت نقش زن در آلایش و پالایش یک تصویر، یا یک حادثه و یا یک صحنه از زندگی متعارف فراموش شده است که روی بوم با نگاهی شاعرانه به صورت خلاقانه تصویر شده است. آثار نمایشگاه گذر از خیال با استفاده از فرم‌های انتزاعی و سوررئالیستی توانسته نقش مایه‌های اصیل را با بازنمایی کاشیکاری‌های ایرانی به نمایش بگذارد، نگرشی تازه به هنر گذشته ایجاد کند و بیانی متفاوت را در نگاه مخاطبان قرار دهد.علاقه‌مندان به بازدید از آثار این نمایشگاه می‌توانند به گالری گلستان واقع در خیابان دروس، خیابان کماسایی، پلاک 34 مراجعه کنند.*«رخ در رخ» گالری سرزمین هنررخ در رخ، نام اولین نمایشگاه گالری سرزمین هنر است که با حضور ١٣ هنرمند در جمعه ١٣ مهرماه افتتاح می‌شود و تا ٢٢ مهرماه ادامه خواهد داشت.این گالری با هدف فعالیت بر آثار هنرمندان جوان و فراهم کردن بستر و زمینه‌های لازم برای معرفی و فروش آثار این دسته هنرمندان فعالیت خود را آغاز کرده است.در نمایشگاه «رخ در رخ» آثاری از پونه اوشیدری، آرزو جباری، شیدا حسن‌پور، علی خالق، تارا خونشین، زرتشت رحیمی، مسعود مجاوری آگاه، محمود محکمی، سحر محمودی مطلق، مهسا مهدی‌نژاد، طلوع ناصری، احسان نصری و حمید هادی‌نژاد را شاهد هستیم.گالری سرزمین هنر در اوین، ابتدای سربالایی خیابان کچویی، کوچه صفا، پلاک ٤،  واقع شده است.*«یاد سهراب» در گالری ماه مهر 33 اثر از سوی هیات داوری برای نمایشگاه مدال سهراب برگزیده شده است که آیین گشایش آن جمعه 13 مهرماه در گالری ماه مهر برگزار می‌شودداوری آثار دریافتی به دبیرخانه مسابقه طراحی مدال سهراب، توسط هیات داورانی متشکل از «پرویز تناولی مجسمه‌ساز»، «مارسی بورنه متخصص مدال و رئیس انجمن مدال انگلستان»، «الهه جواهری گالری‌دار»، «هدیه تهرانی هنرمند و بازیگر» و «مونا پاد مجسمه‌ساز و نماینده بخش مدال موزه بریتانیا در ایران» انجام شده است.مریم ابتکار با دو اثر، مژده ابراهیمی، آتنا اخوان، هدی اژدری فریمانی، عباس اکبری، صدیقه امراللهی، مهروز بلادی، اشکان بهجو، مونا پورحسینی، مهسا ثمری، سیاوش جرایدی، آویسا خواجه‌نوری، مهسا خیرخواه، سارا رزمی با 2 اثر، بهارک رمضانی، لیلا زنگنه، نیلوفر صالحی، لیلی طاهری با دو اثر، مریم طبایی، شاهین قاسمی، فرهنگ ماهرانی، علیرضا مجیدی با 2 اثر، بنفشه محمد سویی، بهناز محمد هادی، بتول مطلبی، آرش معدنی، امیر موسوی زاده، علی اصغر نوری تیرتاشی با 2 اثر هنرمندانی هستند که در این رویداد حضور دارند.گالری ماه مهر در بلوار آفریقا، خیابان نیلوفر، پلاک 7 واقع شده است.*«طعم واقعی آرامش» در گالری سایهنمایشگاه عکس امیرحسین حشمتی با عنوان «طعم واقعی آرامش» جمعه ١٣ مهرماه در گالری سایه افتتاح می‌شود و تا 18مهرماه ادامه خواهد داشت.حشمتی در خصوص این نمایشگاه نوشته است: آخر هر هفته در 22 سال گذشته از تهران به کنگلان می‌روم. سفری که از زادگاهم شروع و به جایی ختم می‌شود که عاشقانه ساختمش و عاشقانه دوستش می‌دارم. از شهری که در آن به‌ دنبال آرامش می‌گردم تا به عاشقانه‌ای که روحم در آنجا آرام می‌گیرد.گالری سایه در خیابان کریم‌خان، خیابان سنایی، کوچه سیزدهم، پلاک ٢١ قرار دارد.*«ناپیدا: لمیده‌ها» در گالری پروژه‌های آران نمایشگاه عکس «ناپیدا: لمیده‌ها» روایت رئوف دشتی با تأکید بر پیوند نقاشی و عکاسی 13 مهرماه در گالری پروژه‌های آران افتتاح می‌شود تا 30 مهرماه ادامه خواهد داشت.در این نمایشگاه 11 فریم عکس و دو ویدئو به نمایش گذاشته شده است که در لوکیشن‌های مختلفی چون تهران، خراسان و گیلان عکاسی شده است.گالری پروژه‌های آران در خیابان نوفل‌لوشاتو، کوچه لولاگر، پلاک 5 واقع شده است.*«شهرم» در نگارخانه پلنمایشگاه نقاشی‌های شهرام سیف با عنوان «شهرم» عصر جمعه 13 مهرماه در نگارخانه پل افتتاح می‌شود و تا 22 مهرماه ادامه خواهد داشت.توکا ملکی در بیانیه این نمایشگاه نوشته است: «نقاشی‌های تازه‌ شهرام سیف تصاویری از زندگی داخلی و بیرونی را به نمایش می‌گذارند که در مجموع مفهومی از زندگی شهری و تجربه‌ زیسته‌ او از شهرش را می‌سازند. لحظه‌هایی از آرامش یک فضای داخلی که در آن رنگ سایه‌های سبز برگ‌ها، از پس پرده نمایان می‌شوند و آرامش و روشنی را به محیط خانه می‌آورند، تا هنگامی که دلارها یا قالپاق چرخ‌های اتومبیل خود را به سبزینگی گیاه و خواب صبحگاهی تحمیل می‌کنند. آن بیرون، شهر نیز آمیخته‌ای از آرامش یک چشم‌انداز یا پیچیدگی و هیاهوی روابط اجتماعی است.» نگارخانه پل در مجاورت پل سیدخندان، خیابان کابلی (دبستان)، کوچه فردوسی، پلاک 34 قرار دارد.*«میزبانی برنز‌ها» در گالری فرمانفرمانمایشگاهِ انفردی مجسمه‌های حمیدرضا عینی با عنوان «میزبانی برنز‌ها» عصر جمعه 13 مهرماه در گالری فرمانفرما، افتتاح می‌شود و تا 27 مهرماه ادامه خواهد داشت.در بخشی از بیانیه این نمایشگاه آمده است: «مجسمه‌های مینیمال، ساده و سرشار از ایهام عینی که هر کدام نامی برای خود دارند و حکایتی را در ذهن مخاطب بازگو می‌کنند؛ دور هم جمع شده و رسم میزبانی را در گالری فرمانفرما به جا می‌آورند.» گالری فرمانفرما در خیابان کریمخان زند، خیابان خردمند شمالی، کوچه اعرابی 2، واقع شده است.فراهنگ **9031 **1055**            "}