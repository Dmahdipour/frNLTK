{"onTitr":"","titr":" 2 میلیارد ریال کفش قاچاق در یزد کشف شد","describe":" یزد - ایرنا - رئیس پلیس آگاهی فرماندهی انتظامی یزد گفت: 380 جفت کفش خارجی قاچاق به ارزش 2 میلیارد ریال از یک دستگاه کامیون عبوری در این استان کشف شد.", "text":"به گزارش روز سه شنبه پایگاه خبری پلیس، سرهنگ محمدرضا حناساب افزود: در این ارتباط یک متهم دستگیر و تحویل مقام قضایی شد. وی ادامه داد: متهم قصد انتقال این محموله از جنوب کشور به تهران را داشت. راه‌های استان یزد نقش موثری در اتصال استان‌های جنوبی و شرقی به مرکز کشور دارد و با توجه به موقعیت آن در مسیر کریدور شمال - جنوب و شرق و غرب، برای انتقال کالای قاچاق مورد سوءاستفاده قرار می‌گیرد. 7536/ 6197            "}