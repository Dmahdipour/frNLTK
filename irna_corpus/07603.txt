{"onTitr":"","titr":" راه های استان البرز لغزنده است","describe":" کرج-ایرنا - رئیس پلیس راه البرز اعلام کرد که به علت بارش شدید باران ، تمام راه های این استان امروز شنبه لغزنده است .", "text":"سرهنگ رضا گودرزی روز شنبه در گفت و گو با خبرنگار ایرنا افزود: برای پیشگیری از حوادث ، انتظار می رود رانندگان با سرعت مناسب حرکت کنند. وی ادامه داد: احتمال سقوط سنگ در مسیر های کوهستانی دور از انتظار نیست که پرهیز از سفرهای غیر ضروری در این مسیرها به رانندگان توصیه می شود.گودرزی  اضافه کرد: اکنون تمام محورهای ارتباطی استان البرز به غیر از محور شمشک - دیزین باز است و تردد درآن ها جریان دارد.رئیس پلیس راه البرز اظهار داشت: تیم های پلیس راه البرز برای نظارت بر تردد خودروها و پیشگیری از حوادث  در محورهای کوهستانی استان از جمله جاده کرج - چالوس مستقر شده اند.گودرزی تاکید کرد: رانندگانی که قصد عبور از محورهای مختلف این استان را دارند ضمن تجهیز خودروهای خود به وسایل ایمنی، قبل از حرکت، اطلاعات لازم درمورد وضعیت جاده ها را از پلیس راه کسب کنند.وی همچنین از رانندگان بویژه در آزادراه ها خواست ضمن کنترل سرعت و رعایت قوانین، در صورت وقوع هرگونه حادثه در مواقع بارندگی و مه آلود بودن هوا، چراغ های بزرگ خودروهای خود را روشن نگه دارند.استان البرز دارای یکهزارو 450 کیلومتر آزاد راه ، بزرگراه ، راه اصلی و فرعی است که 18 درصد ترافیک جاده ای کشور مربوط به راه های این استان می باشد.نخستین بارش پائیزی صبح امروز در استان البرز آغاز شده و آبگرفتگی معابر شهری را در پی داشته است. ٢٠٩٨/ 6155            "}