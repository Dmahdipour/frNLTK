{"onTitr":"","titr":" مردم محوری رویکرد نیروی انتظامی در تولید قدرت است","describe":" اصفهان- ایرنا - فرمانده انتظامی استان اصفهان گفت : مردم محوری رویکرد این نیرو در تولید قدرت است و تلاش می کنیم مشارکت حداکثری مردم را در تحقق این مهم جذب کنیم.", "text":"به گزارش ایرنا، سردار مهدی معصوم بیگی روز شنبه در آیین صبحگاه مشترک نیروهای مسلح استان در قرارگاه فرماندهی  افزود : نیروی انتظامی از متن مردم، در کنار مردم و خدمتگزار مردم است.وی ادامه داد : این نیرو با شعار پلیس مقتدر، امین مردم هفته نیروی انتظامی امسال را آغاز می کند و تلاش می کند از یک سو پناه مردم باشد و از سوی دیگر در برابر اراذل، اشرار، سارقان،&#160; مخلان نظم قاطع و مقتدر ظاهر شود.فرمانده انتظامی استان اصفهان اظهارداشت : ظرفیت شورای تامین استان و شهرستان ها پشتوانه خوبی در اجرای ماموریت های نیروی انتظامی استان بوده استوی خاطرنشان کرد: جامعه اطلاعاتی با همکاری بسیار خوب باعث اشراف عملیاتی شده و پیش بینی لازم را به منظور قدرت عملیاتی پیش آستانه در اختیار&#160; این نیرو قرار داده است.معصوم بیگی با اشاره به اجرای طرح مرصاد به منظور افزایش تحرک عمیاتی در نیرو، ادامه داد : این طرح افزایش آرامش و امنیت را برای مردم به همراه داشت. به گفته وی افزایش دوره های آموزشی به ویژه آموزش های مهارتی در راستای چابکی بیشتر و افزایش توان عملیاتی در سالهای اخیر در دستور کار قرار گرفته است.فرمانده نیروی انتظامی اصفهان بیان کرد : در شش ماهه اول سال 97 بیش از 19 تن انواع مواد مخدر کشف شد و پرونده های قاچاق کالا و ارز بیش از پنج میلیارد ریال نسبت به مدت مشابه سال قبل 59 درصد افزایش داشته است.وی تصریح کرد : در حوزه مبارزه با سارقین 81 باند فعال سرقت در شش ماه گذشته کشف و منهدم شد.معاون سیاسی و امنیتی استانداری اصفهان در این مراسم گفت: مبنای اقتدار در نظامی شدت برخورد با کفار و مهربانی در بین مومنین است.سید حمیدرضا طباطبایی افزود : رزمایش بسیجیان در ورزشگاه آزادی تهران با حضور صدها هزار نفری بسیجیان در محضر رهبر معظم انقلاب و همایش روز گذشته بسیجیان اصفهان در میدان امام علی (ع) نماد اقتدار و عزت نیروهای مسلح جمهوری است.در حاشیه این مراسم عملیات آزاد سازی گروگان و اجرای عملیات آمادگی رزمی یگان ویژه اجرا و یگان های نمونه نیروهای مسلح مستقر در اصفهان از مقابل جایگاه رژه رفتند.7134/6026            "}