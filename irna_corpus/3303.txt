{"onTitr":"","titr":" سارقان حرفه‌ای موتورسیکلت در مهاباد دستگیر شدند","describe":" مهاباد- ایرنا- فرمانده انتظامی مهاباد گفت: 2 سارق حرفه‌ای موتورسیکلت در این شهرستان دستگیر شدند.", "text":"سرهنگ رضا ظهیریان روز سه شنبه در گفت و گو با خبرنگا ایرنا افزود: در پی دریافت گزارش های سرقت موتورسیکلت در مهاباد، ماموران پلیس آگاهی تحقیقات خود را برای شناسایی و دستگیری متهمان آغاز کردند.وی بیان کرد: پس از شناسایی سارقان، ماموران پلیس آگاهی موفق شدند متهمان را حین سرقت دستگیر و به مقر انتظامی منتقل کنند.وی اضافه کرد: در بازرسی از مخفیگاه متهمان پنج دستگاه موتورسیکلت کشف و ضبط شد.فرمانده انتظامی مهاباد ادامه داد: متهمان دستگیر شده پس از تشکیل پرونده راهی مراجع قضایی شدند.به گزارش ایرنا، این نخستین مورد دستگیری سارقان موتورسیکلت در مهاباد طی سال جاری بوده است. مهاباد با 237 هزار نفر جمعیت و سه کلانتری در جنوب آذربایجان غربی قرار دارد.9903/3020/2093            "}