{"onTitr":"","titr":" بزرگ ترین رزمایش نظامی تاریخ عمان آغاز شد","describe":" دوحه – ایرنا – سلطنت عمان بزرگ ترین رزمایش نظامی تاریخ خود را با عنوان 'الشموخ 2' با حضور بیش از 70 هزار نیروی نظامی ، امنیتی و شهری از روز گذشته اول اکتبر (9 مهر) آغاز کرد که تا 4 نوامبر  (13 آبان) ادامه دارد.", "text":"به گزارش روز سه شنبه ایرنا، این رزمایش با همکاری دستگاه های امنیتی ، نظامی و سازمان های مدنی با هدف دستیابی به مهارت های رزمی و لجستیکی در زمینه عملیات نظامی با استفاده از فنآوری و سلاحهای نوین و همچنین افزایش توانمندی و حفظ  آمادگی عملیاتی نیروهای مسلح این کشور برگزار می شود. سرلشگر ستاد' احمد النبهانی' رییس ستاد مشترک ارتش عمان در این زمینه اعلام کرد : همزمان با رزمایش 'الشموخ 2' رزمایش دیگری با عنوان ' سیف السریع 3 ' با حضور نیروهای زمینی ، هوایی و دریایی عمان و 5500 تن از همتایان انگلیسی آنها برگزار خواهد شد.النبهانی این رزمایش را فرصت خوبی برای برخورد با تحولات نظامی و امنیتی احتمالی خواهند و گفت در تمرین مشترک روز سوم نوامبر از مهمات جنگی استفاده خواهد شد.وی گفت : این رزمایش  قبلا طراحی شده است و بخشی از رزمایش های نظامی است که در گذشته در قالب ' الشموخ 1' و ' 'سیف السریع 2'  برگزار شده است اما این رزمایش ها بزرگ از قبل خواهد بود.رییس ستاد مشترک ارتش عمان با بیان اینکه اکنون ما در حال ارتقای رزمایش ها با آخرین نیازهای تجهیزاتی، نیازمندهای آموزشی و عملیاتی هستیم ، افزود : جدا از دستگاههای نظامی، تعدادی از نهادهای دولتی و خصوصی هم شرکت خواهند داشت و هر کدام به طور واقعی به یک تجربه دست اول در امور نظامی دست می بایند .ژنرال عمانی گفت : ما می خواهیم سطح توانمندی نظامی و آمادگی خود را آزمایش کنیم به همین منظور با بالا بردن سطح مشارکت از نیروهای انگلیسی دعوت کرده ایم تا دو کشور بتوانند از تجربیات یکدیگر استفاده کنند.وی با تاکید بر اینکه  هدف از رزمایش ها یادگیری چگونگی اقدام مشترک است ، اعلام کرد : شماری از هیات های داخلی و خارجی در طول برگزاری رزمایش از آن دیدار خواهند داشت .النبهانی گفت : این رزمایش ها نه تنها باعث قدرت دستگاههای نظامی خواهد شد بلکه به بدنه غیر دفاعی هم فرصتی برای یادگیری چگونگی پشتیبانی در شرایط اضطراری را خواهد داد. در واقع این یک فرصت برای همه است .مقام نظامی عمانی در خصوص احتمال بروز مشکلات زیست محیطی بر اثر برگزاری این رزمایش گفت : برای مراقبت از محیط زیست وزارت محیط زیست و آب و هوا را درگیر کرده ایم . این فرصت برای آنها خواهد بود تا چگونگی مقابله با شرایط اضطراری را یاد بگیرند .وی با بیان اینکه نظامیان بریتانیی تجربیات خوبی در این زمینه دارند ، گفت از مشارکت آنها در این رزمایش نکات لازم را خواهیم آموخت.خاورم**1508*1049            "}