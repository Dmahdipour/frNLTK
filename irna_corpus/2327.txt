{"onTitr":"","titr":" روسیه: برخی قصد انتقال تروریست ها از ادلب به عراق را دارند","describe":" مسکو - ایرنا - معاون وزیر امور خارجه روسیه بدون ذکر نام کشوری، از تلاش ها برای انتقال تروریست ها از استان ادلب در شمال سوریه به عراق خبر داده است.", "text":"به گزارش روز چهارشنبه ایرنا، «اولگ سیرومولوتف» با بیان این مطلب به خبرگزاری تاس گفته که اطلاعاتی در دست دارد که این مساله را اثبات می کند و تاکنون روسیه از این کار جلوگیری کرده است.ادلب تنها منطقه در سوریه است که کماکان تحت کنترل گروه های تروریستی و مخالفان دولت قانونی سوریه قرار دارد. روسای جمهوری روسیه و ترکیه روز 17 ماه سپتامبر توافقنامه ای را امضا کردند که بین مناطق تحت کنترل ارتش سوریه و معارضان سوری در ادلب، خطوط حائل غیرنظامی ایجاد کنند و واحدهای گشت ارتش ترکیه و پلیس نظامی روسیه در این منطقه گشت زنی کنند.معاون وزیر خارجه روسیه در ادامه مصاحبه به وجود پناهگاه های تروریست ها در برخی کشورها اشاره کرد و افزود: لنگرگاه های امن برای تروریست ها در اندونزی، صحرای سینا و افغانستان بوجود آمده است.سیرومولوتف یکی از پیچیده ترین و دشوارترین وظایف در شرایط کنونی را جلوگیری از بازگشت تروریست های خارجی از مناطق خاورمیانه عنوان کرد و اظهار داشت: تروریست ها در کشورهای اروپایی پراکنده می شوند و شماری از آنها از طریق بلاروس و اوکراین به دنبال نفوذ به روسیه هستند. اروپام*391*1346*1485            "}