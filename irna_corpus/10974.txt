{"onTitr":"","titr":" شهنازی: بازداشت دو مقام کمیته المپیک کذب محض است","describe":" تهران- ایرنا- دبیرکل کمیته ملی المپیک روز سه شنبه شکایت اولیای دم حادثه دیده در پی انفجار و آتش سوزی در آکادمی ملی المپیک و بازداشت دو مقام ارشد این نهاد ورزشی را تکذیب کرد.", "text":"«شاهرخ شهنازی» روز سه شنبه در گفت و گو با خبرنگار ایرنا درباره پرونده انفجار در موتورخانه آکادمی ملی المپیک در 16 مرداد ماه امسال که منجر به فوت سه کارگر شد، اظهار داشت: همان روزی که این اتفاق رخ داد بلافاصله کمیته ملی المپیک بر اساس رسالت انسانی خود به خانواده های این عزیزان کمک های لازم را اعمال کرد. در کنار این موضوع پرونده مذکور از مسیر قانونی سیر طبیعی خود را دنبال می‌کند و من هم به عنوان مسئول اجرایی، امروز برای ارائه توضیحات تصمیم گیری درباره دیه آنها به دادسرای ونک رفتم.وی افزود: وقتی چنین اتفاقاتی رخ می دهد بر اساس قانون باید برای تعیین و تکلیف این پرونده پیگیری های لازم اجرا شود که دادستان هم وظیفه خود را در این زمینه انجام می دهد و حضور امروز برای تصمیم گیری دیه این افراد بوده است.  دبیرکل کمیته ملی المپیک ادامه داد: افرادی که در این حادثه جان باختند بر اساس قانون باید دیه بگیرند که دادستانی اعلام کرد کمیته ملی المپیک معادل دیه چک تضمینی بدهد تا زمان صدور حکم پرونده از محل آن دیه پرداخت شود.شهنازی در واکنش به انتشار بازداشت دو مقام ارشد کمیته ملی المپیک و آزاد شدن آنان با قید وثیقه، آن را به شدت تکذیب و گفت که این موضوع مورد بررسی قرار می گیرد.ورزشی**9250**1597            "}