{"onTitr":" معاون رئیس جمهوری:    ","titr":" فناوری اطلاعات در تحقق عدالت جنسیتی تاثیرگذار است","describe":" خرم آباد -ایرنا- معاون رئیس جمهوری در امور بانوان و خانواده گفت: فناوری اطلاعات در امر تحقق عدالت جنسیتی بسیار تاثیر گذار است.", "text":"به گزارش ایرنا معصومه ابتکار روز سه شنبه در بازدید از کارگاه آموزشی خانواده و فضای مجازی در اداره کل پست لرستان افزود: این کارگاه ها در سطح ملی با تمرکز بر آموزش زنان و توانمندسازی بانوان و آموزش دهندگان و ترویج گران در این عرصه در راستای توان افزایی بخش کاری زنان توسط وزارت ارتباطات و فناوری اطلاعات در حال انجام است.وی بیان کرد: امروز بخش مهمی از اقتصاد در مشاغل خانگی است و وزارت کار پورتال و مرکز جمع آوری اطلاعات دراین راستا دارد. ابتکار اظهار داشت: یک میلیون و 200 هزار نفر برای مشاغل خانگی ثبت نام کردند که بخشی مهمی از جمعیت بانوان بودند.وی بیان کرد: با اتکا به زیر ساخت های شهری و روستایی امکان انجام مشاغل خانگی وجود دارد و  در این مهم بانوان علاقه مندتر هستند.ابتکار ادامه داد: 70 درصد صنایع دستی ایران را بانوان تولید می کنند و  استان لرستان یکی از قطب های گردشگری کشور و دارای جاذبه های میراثی و فرهنگی است و نیازمند توان افزایی و سرمایه گذاری در این زمینه است.وی اظهار داشت: در این راستا مشاوران دستگاه های اجرایی ماموریت های زیادی در حوزه زنان در راستای تحقق قانون برنامه ششم و عدالت جنستی دارند.ابتکار بیان کرد: از لحاظ شناخت وضعیت،توجه با آسیب ها و شکاف های موجود در یک موضوع مانند بهداشت،ورزش آموزش و پرورش تحلیل خواهد شد. وی ادامه داد: سند ارتقا زنان در لرستان در حال تدوین است و برای همه بخش ها یک دستور کار در جهت تحقق عدالت جنستی و تحقق اهداف و برنامه های سطح دولت است.7274/7264/6060            "}