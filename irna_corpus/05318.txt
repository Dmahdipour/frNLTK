{"onTitr":" گزارش روزنامه قطری از قتل روزنامه نگار منتقد عربستان/    ","titr":" سرکنسول ریاض در ترکیه ؛ مجرمی که از صحنه جرم فرار می کند","describe":" تهران - ایرنا - «احمد ابراهیم» نویسنده روزنامه «الشرق» قطر در باره قتل «جمال خاشقچی» نویسنده منتقد رژیم سعودی در ترکیه نوشت: سرکنسول عربستان در استانبول در اعلام برائت از قتل این روزنامه نگار مانند مجرمی است که تلاش دارد از صحنه جرم فرار کند.", "text":"به گزارش ایرنا، ابراهیم در این یادداشت دستپاچگی «محمد العتیبی» سرکنسول عربستان در استانبول برای اعلام تبری کشورش از دست داشتن در قتل خاشقچی را به تصویر می کشد و می نویسد: پشتش را نگاه می کند، آب دهانش را قورت می دهد، دستپاچه است، به یکباره کمد یک از اتاق ها را به روی خبرنگار خبرگزاری رویترز باز می کند،  رنگش پریده است و چپ و راستش را نگاه می کند، می گوید که نگاه کنید، ما چیزی را مخفی نکرده ایم و از کسی هم نمی ترسیم، جمال خاشقچی مردی درشت هیکل بود که در کشو و در تابلو توزیع برق جا نمی شد.ادعاهای العتیبی در حالی بیان می شود منابع خبری و رسانه های ترکیه تاکید دارند که ریاض به کمک 15 نیروی امنیتی و اطلاعاتی سعودی وارد استانبول شدند تا این روزنامه نگار منتقد را از صحنه روزگار محو کنند. ابراهیم در ادامه نوشت: پیش از کشته شدن خاشقچی و براساس گزارش رسانه ها، کسانی که با او دیدار داشتند، به راحتی حزن و اندوه و شاید یاس را در وی که دوستانش او را « ابوصلاح» می نامیدند،مشاهده می کردند، گویا احساس می کرد که قرار است به زودی دچار حادثه ای در کنسولگری کشورش در استانبول شود.وی معروف بود که روابط یکسانی با مخالفان اسلام گرا و لیبرال ها در داخل و خارج عربستان داشته و در مسائل منطقه ای مهم چون سوریه، مصر، یمن و ایران صاحب نظر بوده است.خاشقچی مخالفی میانه رو بود و روابط بسیار خوبی با برخی شخصیت های خاندان حاکمه و مخالفان با عقاید مختلف و روزنامه نگاران و دانشگاهیان برجسته داشت، وی به دلیل تاثیر گذاری زیاد، به این شیوه وحشتناک از میان برداشته شد.این روزنامه نگار شخصیتی خیرخواه بود و می توانست حاکمان ریاض را با قلم و نوشته هایش بر سر عقل آورد  بود تا سیاست هایشان را  تغییر دهند و اصلاح شوند.شبکه خبری الجزیره بامداد یکشنبه از کشف جسد  خاشقچی روزنامه نگار مشهور سعودی در یکی از مناطق استانبول ترکیه خبر داده بود.سازمان عربی حقوق بشر که مقر آن در انگلیس قرار دارد، با صدور بیانیه ای اعلام کرد، دولت سعودی پس از مراجعه خاشقچی به کنسولگری عربستان در استانبول وی را ربوده است. خاشقچی که از سالهاست خارج از عربستان زندگی می کرد، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رییس جمهوری آمریکا، از حاکمان عربستان بویژه محمد بن سلمان ولیعهد عربستان بشدت انتقاد کرد. وی پس از سخنرانی توهین آمیز ترامپ به کشورهای عربی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟ وی همچنین گفته بود: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند. ترامپ در سخنرانی خود در مجمع عمومی سازمان ملل متحد به صراحت اعلام کرد: واشنگتن از کشورهای دیگر (عربستان) انتظار دارد تا سهم منصفانه ای را برای حمایت نظامی آمریکا از خود به واشنگتن بپردازند. شبس ** 9363**1917            "}