{"onTitr":"","titr":" قرار بازداشت رهبر حزب دموکراتیک خلق های ترکیه صادر شد","describe":" آنکارا - ایرنا - رسانه های خبری ترکیه اعلام کردند که دادستان آنکارا قرار بازداشت «پروین بولدان» رهبر حزب دموکراتیک خلق ها را به اتهام 'عضویت در گروه مسلح تروریستی' صادر کرد.", "text":"به گزارش روز جمعه ایرنا و به نقل از وبسایت روزنامه کارار، دادگاه رسیدگی به اتهامات بولدان در شعبه 18 کیفری دادگاه آنکارا بدون حضور متهم و البته با حضور وکلای وی برگزار شد.به نوشته این رسانه، دادستانی آنکارا، این نماینده کنونی مجلس ترکیه از حزب دموکراتیک خلق ها را به دلیل ایراد سخنرانی های جنجالی طی سال های 2008 تا 2015 به 'عضویت در گروه مسلح تروریستی' متهم کرده و مجرم شناخته است.بنا بر اعلام این رسانه، وکلای بولدان در دادگاه به قرائت متن دفاعیه این بانوی سیاستمدار و رهبر شاخه زنان حزب کُردی دموکراتیک خلق ها پرداختند ولی قاضی پرونده، رسیدگی به اتهامات را به حضور متهم در دادگاه موکول کرد و به همین دلیل قرار بازداشت و جلب وی را صادر کرد.پیش بینی می شود که روند مقابله و دستگیری عوامل حزب دموکراتیک خلق ها به علت بیان اظهاراتی مغایر با روند کلی سیاسی در ترکیه از سوی دولت این کشور تشدید شود.ماه گذشته میلادی نیز دو نماینده سابق مجلس از این تشکیلات سیاسی به نام های 'ارطغرل کورکجو' و 'ادیپ برک' دستگیر شدند.حزب کُردی دموکراتیک خلق های ترکیه (ح.د.پ) به رهبری مشترک سزایی تملی و پروین بولدان در انتخابات سوم تیرماه امسال مجلس ترکیه به صورت غیرائتلافی و مستقل شرکت کرده بود که با کسب 11.7 درصد مجموع آرا، 67 کرسی مجلس 600 نفره ترکیه را در اختیار گرفت.این حزب در دوره گذشته انتخابات مجلس ملی ترکیه 59 نماینده راهی مجلس این کشور کرد و پس از حزب حاکم عدالت و توسعه و جمهوری خواه خلق، سومین حزب بزرگ حاضر در پارلمان ترکیه بود ولی 11 نفر از نمایندگان این تشکیلات سیاسی از سوی سایر نمایندگان مجلس، از حق نمایندگی مجلس سلب عضویت و از مجلس ترکیه اخراج شدند.فیگن یوکسک داغ و صلاح الدین دمیرتاش رهبران مشترک و سابق این تشکیلات سیاسی نیز علاوه بر اخراج از مجلس ترکیه در دوره قبل، از دو سال پیش به همراه تعدادی از نمایندگان سابق این حزب در زندان به سر می برند.شبد**خاورم/1905**1379            "}