{"onTitr":"","titr":" پنچ گیلانی به سمینار داوران بسکتبال کشور اعزام می شوند","describe":" رشت - ایرنا - پنج داور از استان گیلان به سمینار سالانه داوران بسکتبال کشور اعزام می شوند.", "text":"سرپرست هیات بسکتبال استان گیلان روز پنجشنبه در مصاحبه اختصاصی با خبرنگار ایرنا اظهار داشت: سمینار سالانه داوران کشور هر ساله پیش از شروع لیگ های کشور برگزار می شود و این سمینار در سال جاری از 18 مهرماه در مشهد مقدس برپا خواهد شد.محمد رفیعی افزود: اصغر قاسمیان رئیس کمیته داوران هیات بسکتبال گیلان ، سیدرضا مقیمی ، جواد شخی نژاد، هومن خلیلی زرافشان و شاهین مومن نژاد پنج داوری هستند که از این استان در سمینار سالانه داوران بسکتبال کشور حضور می یابند.وی ادامه داد: در این سمینار علاوه بر جلسه پرسش و پاسخ ، مرور قوانین و آخرین تغییرات داوری نیز به داوران گفته و همچنین تست کوپر از آنان گرفته می شود تا آماده ترین افراد، رقابت های کشوری را قضاوت کنند.به گفته رفیعی، داوران شایسته گیلانی که در طول سال تمرینات خود را برای حفظ آمادگی برگزار کردند، از ابتدای مهر ماه جاری نیز تمرینات مستمر و سختی را آغاز کرده تا با آمادگی کامل در سمینار سالانه داوران بسکتبال کشور و همچنین در تست کوپر حضور یابند.وی به حمایت هیات بسکتبال گیلان از داوران جوان نیز اشاره و خاطرنشان کرد: شاهین مومن نژاد داور شایسته و جوان استان با تلاش های خود و همچنین حمایت کمیته داوران این هیات توانست نماینده شایسته گیلان باشد که پس از سه دهه، به عنوان اولین داور این استان قضاوت در عرصه بین المللی را تجربه کرد.7285/2007            "}