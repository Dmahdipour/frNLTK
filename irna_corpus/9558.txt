{"onTitr":"","titr":" فراخوان ثبت&#173; نام مداحان دانش آموز پایتخت اعلام شد","describe":" تهران-ایرنا- فراخوان دوازدهمین آیین تجلیل از نوگلان حسینی و مداحان دانش &#173;آموز شهر تهران روز چهارشنبه اعلام شد.", "text":"به گزارش ایرنا به نقل از روابط&#173; عمومی فرهنگسرای اندیشه، این آیین در سه مقطع ابتدایی، متوسط اول و متوسطه دوم با همکاری سازمان دانش‌آموزی، کانون مداحان و شاعران آیینی کشور و اتحادیه&#173; انجمن&#173; های اسلامی دانش آموزان در این فرهنگسرا ( خیابان شریعتی نرسیده به سید خندان) برگزار خواهد شد.رئیس فرهنگسرای اندیشه با بیان اینکه فرخوان ثبت نام به مدارس پایتخت ارسال شده گفت: قرار است دانش&#173; آموزان با مراجعه به دفتر معاونت پرورشی مدارس خود تا روز یکشنبه (15مهرماه) نام نویسی کنند؛ همچنین امکان ثبت&#173;نام آنلاین ازطریق پایگاه اینترنتی www.pdsemat.ir برای دانش آموزان پیش بینی شده است.محمد میثم میثمی افزود: آزمون مقدماتی ثبت‌نام کنندگان در همایش نوگلان حسینی در مقطع ابتدایی روز دوشنبه 23 مهر، مقطع متوسطه اول روز سه شنبه 24 مهر، مقطع متوسطه دوم روز چهارشنبه 25 مهرماه و مرحله نهایی و فینال روز پنجشنبه 26 مهر در محل فرهنگ&#173;سرای اندیشه برگزار می شود.وی درباره&#173; شاخص &#173;های انتخاب دانش &#173;آموزان در این آیین گفت: برای مقطع ابتدایی خوش‌صدایی و تلفظ صحیح عبارات، در مقطع راهنمایی علاوه بر خوش صدایی، مقتل‌شناسی، رعایت اصول مداحی و روضه‌خوانی و در مقطع متوسطه علاوه بر آن آشنایی کافی با روایت‌ها و احادیث معتبر مدنظر قرار داده شده است.میثمی با تاکید بر حضور مداحان و داوران صاحب سبک و پیشکسوت در دوازدهمین آئین تجلیل از نوگلان حسینی افزود: حضور این مداحان و داوران ضمن انتقال تجربه و نکات تخصصی، کمک قابل توجهی به آشنایی نوگلان حسینی با اخلاق و آداب صحیح خادمی و ذاکری خاندان عصمت و طهارت می‌کند.وی گفت: در اختتامیه دوازدهمین آیین تجلیل از نوگلان حسینی به نفرات اول هر مقطع علاوه بر تندیس و لوح تقدیر مبلغ پنج میلیون ریال هدیه نقدی، نفرات دوم علاوه بر تندیس و لوح تقدیر مبلغ سه میلیون ریال هدیه نقدی و نفرات سوم نیز به همراه تندیس و لوح تقدیر مبلغ دو میلیون ریال هدیه نقدی تعلق می‌گیرد.بر اساس این گزارش دریافتی ایرنا، همچنین هدایای معنوی دیگری همچون تربت امام حسین(ع) و نگین انگشتری از سنگ مرمر حرم مطهر سیدالشهداء از سوی ستاد بازسازی عتبات عالیات به برگزیدگان اهدا خواهد شد.علاقه مندان برای کسب اطلاعات بیشتر می&#173;توانند با شماره تلفن 88765509 نیز تماس بگیرند.تهرام/7245//1348            "}