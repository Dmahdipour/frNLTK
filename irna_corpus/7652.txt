{"onTitr":"","titr":" حوادث در جاده های خوزستان سه کشته و 9 مصدوم بر جا گذاشت","describe":" اهواز - ایرنا - رییس مرکز مدیریت حوادث و فوریت های پزشکی خوزستان گفت: وقوع سه فقره تصادف در جاده های خوزستان از جمعه شب تا صبح شنبه،  سه کشته و 9 مصدوم بر جا گذاشت.", "text":"به گزارش ایرنا به نقل از روابط عمومی این مرکز دکتر شهیار میرخشتی بیان کرد: بر اثر واژگونی و آتش سوزی یک دستگاه خودرو که نوع آن مشخص نیست در مسیر اهواز - ملاشیه،  در ساعت هشت دقیقه بامداد شنبه، سه نفر کشته شدند.وی افزود: همچنین بر اثر برخورد پراید با تیر برق در مسیر اهواز ، بلوار قدس، در ساعت 6:25 دقیقه روز شنبه، سه نفر مصدوم شدند.میرخشتی ادامه داد: واژگونی یک دستگاه خودروی پراید در جاده اهواز - آبادان نیز در ساعت 21:23 دقیقه جمعه ، 6 نفر مصدوم بر جا گذاشت.100 پایگاه جاده ای و شهری زیر مجموعه دانشگاه علوم پزشکی اهواز و 160پایگاه در کل خوزستان فعال هستند.3004/ 6037            "}