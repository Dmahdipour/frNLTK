{"onTitr":" معاون استاندار اصفهان:    ","titr":" تلاش دولت بازگرداندن ثبات به بخش خصوصی است","describe":" کاشان- ایرنا- معاون هماهنگی امور اقتصادی و توسعه منابع استاندار اصفهان بخش خصوصی را  محور برنامه ریزی در کشور عنوان کرد و گفت: دولت تدبیر و امید می کوشد تا با توجه به موفقیت هایی که در سطح بین المللی داشتیم، ثبات را به بخش خصوصی بازگرداند.", "text":"به گزارش خبرنگار ایرنا، محمدعلی شجاعی روز پنجشنبه در نشست شورای اداری شهرستان کاشان بیان کرد: باید کارها از بخش دولتی به بخش خصوصی واگذار شود چرا که نرخ پائین 7.8 درصدی بیکاری در کاشان مرهون آنها می باشد.وی با گلایه از حضور نداشتن نماینده ای از بخش خصوصی افزود: باید از وجود بخش خصوصی استفاده شده و فرمانداری ایده های ارائه شده از سوی آنها را در قالب برنامه اجرا کند.معاون هماهنگی امور اقتصادی و توسعه منابع استاندار اصفهان، فعالیت و پویایی بخش خصوصی را به معنای تامین معیشت مردم دانست و اضافه کرد: فردی نباید در نقاطی با زیرساخت های مناسب در حوزه صنعت و معدن مانند کاشان دغدغه معاش داشته باشد.وی با قدردانی از بخش خصوصی شهرستان کاشان برای همراهی با استانداری اصفهان در این شرایط اقتصادی اظهار کرد: مسئولان دستگاه های اجرایی باید بر اساس برنامه زمان بندی شده امور مردم را پیش ببرند.شجاعی تاکید کرد: انتظار می رود حضور جوانان و بانوان در پست های مدیریتی بیشتر باشد چرا که انگیزه و اجازه حضور به این قشرها به طور قطع شرایط بهتری را رقم خواهد زد.نماینده مردم شهرستان های کاشان و آران و بیدگل در مجلس شورای اسلامی نیز در این جلسه به برخی از مشکلات ارتباطی اشاره کرد و گفت: هم اکنون در 10 شهر و روستای منطقه مشکل تلفن ثابت و در 18 نقطه مشکل آنتن دهی تلفن همراه وجود دارد.سید جواد ساداتی نژاد همچنین خط و تلفن 199 فرودگاه کاشان و توسعه فیبر نوری در شهرها را از دیگر مشکلات برشمرد و افزود: پورت های اینترنت پر سرعت نیز اکنون در چهار روستا با مشکل تجهیزات رو به رو می باشد.وی در ادامه نیز خواستار ارتقای مدیریت اداره پست کاشان به معاونت مدیرکل شد.به گزارش ایرنا، شورای اداری شهرستان کاشان با حضور وزیر ارتباطات و فناوری اطلاعات در نیاسر کاشان برگزار شد. کاشان با جمعیت افزون بر 365 هزار نفر در فاصله نزدیک به 200 کیلومتری شمال اصفهان واقع است.6136/8123            "}