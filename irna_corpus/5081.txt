{"onTitr":"","titr":" چند نکته درباره برپایی اجلاسیه نماز در استان","describe":" روزنامه پیام سمنان در ستون سرمقاله امروز، شانزدهم مهر، مطلبی با عنوان «چند نکته درباره برپایی اجلاسیه نماز در استان» به قلم روح الله ساعدی منتشر کرد.", "text":"در این مطلب آمده است: استان سمنان از گذشته‌های دور، سرزمین مردمانی متدین و معتقد بوده، که نقش تاثیرگذاری در تحولات نظام مقدس جمهوری اسلامی در آستانه‌ی چهلمین سالگرد انقلاب اسلامی داشته و دارد.چه از بعد سیاسی اجتماعی، فرهنگی و مذهبی که از استان‌های شاخص کشور شمار می‌رود. در این راستا و در روزهای آینده، دانشگاه سمنان میزبان یک همایش بزرگ و تاثیرگذار است. برگزاری بیست و هفتمین اجلاسیه سراسری نماز با پیام مقام معظم رهبری که بعد ملی و استانی دارد. برپایی اجلاسیه سراسری نماز فرصت مناسبی برای کل مجموعه استان که بتوانیم از ظرفیت‌ها و پتانسیل‌های این خطه در راستای آسیب‌شناسی و بهبود وضعیت فرهنگ نماز در جامعه استفاده کنیم.واقعیت اینکه در حال حاضر، هجمه‌های فرهنگی دشمنان در اقشار مختلف مردم،به ویژه جوانان و نوجوانان برای کمرنگ جلوه دادن دین و اعتقادات مردم پایان ندارد،که باید برای مقابله با دشمن اهتمام بیشتری بورزیم.واقعیت اینکه در حال حاضر، هجمه‌های فرهنگی دشمنان در اقشار مختلف مردم،به ویژه جوانان و نوجوانان برای کمرنگ جلوه دادن دین و اعتقادات مردم پایان ندارد،که باید برای مقابله با دشمن اهتمام بیشتری بورزیم.امروز توجه ویژه به آموزش مبانی دینی در جوانان و نسل جدید به مقوله نماز یکی از مهم‌ترین عوامل مقابله با تهدیدات فرهنگی و اجتماعی است که باید زمینه‌های برگزاری نماز مطلوب در مدارس، دانشگاه‌ها و سطح جامعه فراهم گردد و در رابطه با بحث کم‌توجهی به مقوله نماز در بین برخی از جوانان و نوجوانان آسیب‌شناسی جدی شود و در این اجلاسیه این مباحث بررسی شود.بدون شک برگزاری اجلاسیه سراسری نماز در استان، با هدف ترویج نماز در بین جوانان و نوجوانان و در راستای ارتقای تقویت سطح فرهنگ دینی جامعه امری مهم است،به شرطی که مانند برخی از همایش‌ها و اجلاسیه‌ها، خالی از دستاورد نباشد.رهبر معظم انقلاب بارها گفته‌اند :«دعوت به نماز، دعوت به زیباترین جلوه‌های زندگی است» و از این رو اجلاسیه سراسری نماز در استان سمنان با محور «شیوه‌ها و مهارت‌های دعوت به نماز » توسط هر دستگاهی اعم از آموزش و پرورش،ستاد اقامه نماز و...باید در نهایت دعوت به زیباترین جلوه‌ی زندگی باشد، نه اینکه منجر به‌ دین‌گریزی و کاهلی برخی از جوانان و نوجوانان از فرهنگ نماز و نمازخوانی شود. اینکه امروز دشمن قصد دارد از طریق هجمه‌های فرهنگی نوجوانان و جوانان را از ارزش‌های انقلاب دور کند، شکی نیست، اما پادزهر این هجمه‌ها چه باید باشد؟! باید با برگزاری برنامه‌هایی شاد و پرنشاط و به دور از اجبار و تزویر، سطح فرهنگ دینی جوانان و نوجوانان را در مسایل دینی از جمله بهبود وضعیت فرهنگ نماز و روزه و... را تقویت کرد تا نقشه‌ها و توطئه‌های دشمنان خنثی شود.این استان،دارای پتانسیل بسیاری در بخش فرهنگی و مذهبی است که باید تلاش می‌شود از این ظرفیت‌ها برای برگزاری هر چه بهتر اجلاسیه سراسری نماز و نیز بهره‌وری از دستاوردهای آن استفاده شود.امروز متاسفانه علیرغم تلاش‌های انجام شده، برخی از جوانان و نوجوانان در برخی مسایل دینی دچار بحران هویت هستند، که ارتقا سطح فرهنگ دینی، معنوی و مذهبی در میان جوانان و به ویژه دانشجویان و دانش‌آموزان نقش مهمی در جلوگیری از تهاجم فرهنگی دشمن دارد و نسل جوان را در برابر تهدیدات فرهنگی دشمن مصون می‌کند.از سوی دیگر ارتقای سطح فرهنگ دینی و معنوی در جامعه،نقش بسیار مهمی در کاهش بسیاری از آسیب‌های اجتماعی از جمله طلاق،اعتیاد و... دارد،که باید کار فرهنگی و اجتماعی بیشتری در این راستا نمود و در این میان نقش برگزاری اجلاسیه سراسری نماز بسیار وسیع است.اینکه خانواده‌ها نقش بسیار مهمی در آشنا کردن فرزندانشان با نماز دارند و این مهم نیز باید در همان سال‌های نخستین آموزش رسمی و در مدرسه باید به دانش‌آموزان یاد داده شود، که متاسفانه برخی کاستی‌ها در این مورد صورت گرفته، که باید به جد مورد توجه در آثار ارسالی به این همایش قرار گیرد. هدف از برگزاری اجلاسیه سراسری نماز و نیز گسیل امکانات و نیروها باید استفاده از نیروهای متخصص و در فرایندی پژوهشی به بررسی و واکاوی علل گرایش نداشتن برخی افراد به نماز مورد بررسی قرار گیرد، وحتی با واکاوی وجه عدم بازدارندگی نماز و وقوع آسیب‌های اجتماعی از این منظر بررسی و نیز ارائه راهکارهای مناسب برای این امور انجام گیرد.پاشنه آشیل فرهنگ عمومی آن است که از فضای مردمی خود فاصله گرفته و دولتی‌سازی شود، که اگر در برپایی این اجلاسیه این نقص پررنگ شود، نتایج مطلوبی حاصل نخواهد شد. دعوت از امامان جمعه استان، امامان جماعت مساجد شهرها و روستاهای این خطه و نیز فعالان مردمی عرصه نماز و به ویژه اقشار مختلف مردم و دانش‌آموزان و دانشجویان در برپایی این همایش باید مدنظر قرار گیرد. و در نهایت شفاف‌سازی در زمینه حجم‌ هزینه و بودجه این همایش به رسانه‌ها و مردم و ارزیابی دقیق و واقعی برگزاری این اجلاسیه و برنامه‌های متنوع آن می‌تواند چراغ راه و هدایت برگزارکنندگان این حرکت فرهنگی و مذهبی در اجلاسیه‌های بعدی باشد.7339/            "}