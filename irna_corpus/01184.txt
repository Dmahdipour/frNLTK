{"onTitr":"","titr":" 17 مورد قاچاق انسان در گمرک ایران کشف شد","describe":" تهران- ایرنا- گمرک جمهوری اسلامی ایران اعلام کرد: ماموران گمرک بازرگان با رصد محموله های ورودی و خروجی در هفت عملیات، طی روزهای اخیر موفق به شناسایی و کشف 17 مورد قاچاق انسان شدند که به این ترتیب کشفیات قاچاق انسان از ابتدای سال جاری تاکنون به 196 نفر رسید.", "text":"به گزارش روز پنجشنبه ایرنا از گمرک ایران، ماموران گمرک در یک عملیات دیگر با رصد یک محموله صادراتی به مقصد ترکیه پس از مشکوک شدن به کامیونی با استفاده از ایکس ری محموله آن را که روده گاوی بود، اسکن و بازرسی کردند. ماموران این گمرک موفق شدند در این عملیات سه نفر را که در میان بار، در کامیون مخفی شده بودند، شناسایی کنند. این افراد تبعه یکی از کشورهای همسایه بودند و در بازرسی دیگر یک فرد ایرانی که به دنبال خروج غیرقانونی از کشور بود، بازداشت شد.ماموران گمرک بازرگان همچنین در یک عملیات دیگر با رصد یک محموله ترانزیتی از مبدا ازبکستان موفق به کشف قاچاق سه انسان شدند که با مخفی شدن در میان کامیون قصد داشتند از مرز ایران خارج شوند، این کامیون حامل پوست گاو به مقصد ترکیه بود.ماموران همچنین در عملیاتی دیگر با هوشیاری کامل و رصد محوطه خروجی و کنترل دقیق محل خروج کامیون ها متوجه چندین نفر شدند که با پنهان شدن در لا به لای تریلی های خروجی قصد داشتند، غیرقانونی از کشور خارج شود. این پنج نفر نیز تبعه یکی از کشورهای همسایه بودند که در این عملیات دستگیر شدند. همچنین میزان 24 هزار و 568 کیلوگرم گوجه فرنگی قاچاق که قاچاقچیان قصد داشتند با جاسازی آن، این مقدار گوجه فرنگی را در قالب محموله صادراتی تره بار به کشور عراق صادر کنند، با هوشیاری ماموران گمرک پرویزخان پس از بازرسی فیزیکی کالا کشف شد.ماموران گمرک مرزی میلک نیز در اقدامی توانستند بیش از 22 تن گوشت مرغ قاچاق با اظهار جعلی را شناسایی و کشف کنند.اقتصام*1103*1834            "}