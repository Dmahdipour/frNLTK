{"onTitr":"","titr":" 300 تسهیلگر روستایی مجری طرح آسمان بنیاد برکت شدند","describe":" شهرکرد- ایرنا- معاون اشتغالزایی بنیاد برکت گفت: 300 تسهیلگر اقتصادی و اجتماعی در روستاها ، مجری طرح آسمان بنیاد برکت وابسته به ستاد اجرایی فرمان امام (ره) شدند.", "text":"به گزارش ایرنا، محسن مرد علی چهارشنبه شب در جلسه اقتصاد مقاومتی شهرستان اردل افزود: در مرحله ثبت نام فراخوان، یکهزار و 300 تسهیلگر در 7 استان کم برخوردار و با اولویت مناطق روستایی ثبت نام کردند، که از این تعداد 300 نفر پس از برگزاری آزمون انتخاب و  آموزش های کارآفرینی را فرا گرفتند.به گزارش ایرنا، طرح اقتصادی اجتماع محور آسمان (آیین نامه سرمایه گذاری مردمی و اشتغال نیروی انسانی) با رویکرد معیشت پایدار، کسب و کار و اشتغال در مناطق روستایی و محروم از امسال آغاز شده است.این طرح در 22 شهرستان و 7 استان کم برخوردار اجرا می شود.معاون اشتغالزایی بنیاد برکت کشور گفت: این طرح در منطقه دیناران  شهرستان اردل چهارمحال وبختیاری همزمان با 22 شهرستان دیگر در سطح کشور اجرایی می شود.وی گفت:  15 تسهیلگر  از استان برای اجرای این طرح ثبت نام کردند که از این تعداد 9 نفر از شهرستان اردل انتخاب شدند.مردعلی گفت: تسهیلگران در اجرای طرح های اشتغالزایی این بنیاد آموزش های لازم را فراگرفته اند و در مناطق هدف در راستای حمایت از طرح ها از نظر کمی و کیفی، فنی و اعتباری، بازار فروش محصولات نظارت می کنند.به گفته وی، 110 طرح اشتغالزایی در این شهرستان از سوی تسهیلگران تهیه شده که کار ارزیابی این طرح ها آغاز شده است.مردعلی اظهارداشت: گروههای تسهیلگر کار خود را از روستاهای بالای 10 خانوار آغاز کرده اند و با تشکیل گروه های خرد روستایی و صندوق های کارگشایی محلی، طرح های تولیدی و اشتغالزایی را اجرا می کنند.وی گفت: تسهیلگران از آغاز تا پایان آخرین قسط تسهیلات کارجو و طرح اشتغالزایی را رصد می کنند.به گفته وی، در این طرح به دنبال افزایش مشارکت اجتماعی مردم مناطق محروم هستیم تا با ایجاد مشاغل پایدار انگیزه ماندگاری در روستاها افزایش یابد.فرماندار شهرستان اردل نیز با اشاره به اینکه این شهرستان یکی از مناطق محروم کمتر توسعه یافته استان است، گفت: ایجاد اشتغال پایدار برای جوانان از مهاجرت این قشر به شهر جلوگیری می کند.محمود کیانی افزود: دهستان دیناران شهرستان اردل دارای 27 روستا است که 7 روستای این منطقه در مناطق سخت گذر قرار دارد که 110 خانوار ساکن این روستاهاست.وی با بیان اینکه طرح آسمان بنیاد برکت به دنبال ایجاد اشتغال با رویکرد توانمند سازی اجتماعی و اقتصادی در مناطق محروم است، افزود: در این طرح ، گروه های 15 تا 200 نفر تشکیل و در قالب شرکتهای تعاونی براساس قابلیت ها و شاخص های منطقه ای فعالیت می کنند.به گزارش ایرنا، شهرستان اردل در 90 کیلومتری مرکز چهارمحال و بختیاری قرار دارد.چهارمحال و بختیاری دارای بالاترین نرخ بیکاری و مشارکت در بین استانهای کشور است.7360/2097            "}