{"onTitr":"","titr":" سیستم سویچینگ تلفن ثابت حسن آباد به بهره برداری رسید","describe":" سنندج - ایرنا - رئیس مخابرات بیجار با اشاره به نصب تجهیزات سیستم جدید سویچینگ تلفن ثابت در شهر حسن آباد گفت: این سیستم با ظرفیت 18 هزار شماره به بهره برداری رسید.", "text":"محمد باشوکی روز شنبه در گفت و گو با خبرنگار ایرنا اظهار داشت: شهر حسن آباد از توابع شهرستان بیجار بیش از یک هزار و 547 مشترک تلفن ثابت دارد و که با بهینه سازی شبکه فعلی، ظرفیت اشتراک تلفن برای ساکنان این منطقه به 18 هزار افزایش یافت.وی افزود: سیستم جدید قابلیت ارائه خدمات دیتا، اینترنت و سویچ سیستم انتقال فایبرهُم بر بستر فیبر نوری و تکنولوژی سی دبلیو دی ام جهت افزایش پهنای باند مشترکین را دارد.با شوکی تاکید کرد: این سویچ از محل اعتبارات داخلی به ارزش هشت میلیارد و 300 میلیون ریال در راستای خدمت رسانی به مردم نصب و راه اندازی شده است.او با اشاره به راه اندازی و بهره برداری از سیستم دیتا، 3G و 4G در شهر حسن آباد یادآور شد: شبکه ارتباطات و فناوری اطلاعات یکی از شاخصه های اصلی توسعه جامعه است.باشوکی اضافه کرد: تمام فعالیت های اجتماعی، اقتصادی، تجارت، آموزشی، سیاسی به بستر و تکنولوژی مخابرات وابستگی دارد لذا باید بر مبنای توسعه همه جانبه حرکت کرد.شهرستان بیجار با پنج شهر، 180 روستای دارای سکنه و حدود 90 هزار نفر جمعیت در شرق استان کردستان واقع شده است.7350/9102            "}