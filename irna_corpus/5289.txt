{"onTitr":" لالیگای اسپانیا؛    ","titr":" بارسلونا مقابل والنسیا متوقف شد","describe":" تهران-ایرنا- تیم فوتبال بارسلونا در آخرین دیدار هفته هشتم لالیگای اسپانیا با نتیجه تساوی یک بریک برابر والنسیا متوقف شد.", "text":"به گزارش ایرنا؛ شاگردان«ارنستو والورده» که برای برگزاری این دیدار راهی « مستایا» ورزشگاه خانگی والنسیا شده بودند تنها به تساوی بسنده کرده و به خانه بازگشتند.ابتدا «ازکویل گری» در دقیقه 2 برای تیم میزبان گلزنی کرده و تیمش را پیش انداخت و «لیونل مسی» با گلی   دقیقه 23 بازی را به تساوی کشاند و مانع از شکست تیمش شد.تیم بارسلونا با کسب یک امتیاز این دیدار 15 امتیازی شد و با یک پله سقوط به رده دوم نزول کرد.تیم والنسیا نیز 9 امتیازی شد و با یک پله صعود در رده سیزدهم ایستاد.این سومین هفته متوالی است که تیم بارسلونا برابر رقبای خود در لالیگای اسپانیا به پیروزی نرسیده است.شاگردان والورده در هفته ششم با نتیجه 2 بر یک مغلوب تیم لگانس شدند و در هفته هفتم مقابل تیم بیلبائو تن به تساوی یک بریک دادند و این هفته نیز با نتیجه مشابه هفته قبل مقابل والنسیا متوقف شدند.این درحالی است که آنان در رقابت های لیگ قهرمانان اروپا بازی های درخشانی از خود به نمایش گذاشته و در آخرین دیدار برگزار شده در این مسابقات، چهارشنبه شب تیم آماده تاتنهام را  در ورزشگاه ویمبلی لندن با گل های زیبای «فیلیپه کوتینیو» و «ایوان راکتیچ»  هر کدام یک و «لیونل مسی» دو بار با نتیجه 4 بر 2 شکست دادند.نکته قابل توجه دیگر که در این باره باید به آن اشاره کرد ناکامی همزمان تیم رئال مادرید با تیم بارسلونا است این تیم نیز از هفته ششم روند نزولی را طی کرد و  شب گذشته  با نتیجه  یک بر صفر مغلوب تیم آلاوس شد.هم اکنون تیم های سوویا، بارسلونا و اتلتیکو مادرید عناوین اول تا سوم جدول رده بندی این رقابت ها را دراختیار خود دارند.شبس**ورزشی**9144 **1917            "}