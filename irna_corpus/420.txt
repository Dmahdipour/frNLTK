به گزارش ایرنا، روز بیستم مهرماه برابر با دوازدهم اکتبر به ‌عنوان 'روز جهانی آرتروز' نام‌گذاری شده است، آرتروز یا استئوآتریت (Osteoarthritis) شایع‌ترین نوع آرتریت یا التهاب مفصلی است که در آن غضروف مفصلی دچار آسیب و تخریب می‌شود و بتدریج بی‌تحرکی و ضعف قدرت عضلانی را به دنبال می‌آورد.به طور کلی هرگونه اختلال در مفصل که باعث کم‌کاری یا بی‌تحرکی و یا ایجاد درد در آن شود به ‌عنوان اختلال مفصل یا آرتروز نامیده می‌شود.بر اساس آمارهای ارائه شده هم اکنون بیشتر افراد در دنیا  دچار دردهای ناشی از آرتروز هستند و چاقی و اضافه وزن بروز این بیماری را در بزرگسالان و جوانان بیش از گذشته مضاعف کرده است.این در حالی است در بیماران مبتلا به آرتروز وقتی که مفاصل آنها به‌ مدت طولانی بی‌حرکت مانده باشد و پس از مدتی بخواهند فعالیت داشته باشند، دچار درد می شوند یا به سختی راه می روند.طبق آخرین اعلام دکتر محسن سروش دبیر انجمن روماتولوژی ایران درخصوص شیوع بیماری آرتریت روماتوئید به عنوان یکی دیگر از انواع بیماری روماتیسم اظهار کرده بود: شیوع بیماری آرتریت روماتوئید در ایران حدود چهار درصد جمعیت کشور است؛ این بیماری شیوع زیادی ندارد اما بسیار ناتوان کننده است.یک جراح و متخصص ارتوپدی مرکز اموزشی درمانی تخصصی و فوق تخصصی آیت الله موسوی زنجان در این ارتباط به خبرنگار ایرنا گفت: شایع ترین بیماری مفصلی که بسیاری از افراد را به خود گرفتار می کند، آرتروز زانو نام دارد که این عارضه یکی از علل شایع درد زانو در سالمندان بوده که علاوه بر درد ، موجب اختلال در راه رفتن آنان می شود.دکتر ابوالفضل نوری افزود: بیشتر افراد بالای 50 سال به آرتروز زانو  مبتلا می شوند که به لحاظ جنسیتی نیز در زنان بیش از مردان مشاهده می شود.وی اظهار داشت: این نوع بیماری اغلب هر 2 زانو را گرفتار می کند و بیشتر قسمت داخل زانو سریع تر و شدید تر دچار تخریب می شود.**چاقی و ضربات از علل تسریع کننده آرتروزوی با اشاره به عوامل ایجاد کننده آرتروز زانو در گروههای هدف ادامه داد: ضربات مختلفی که موجب شکستگی و یا در رفتگی و یا پارگی منیسک در زانو می شود در صورتی که به موقع و مناسب درمان نشود دیر با زود به آرتروز منجر خواهد شد.نوری افزود: فشار بیش از حد و نامتعادل روی زانو در مواردی که که پای پرانتزی یا انحراف زانو باشد، درد این بیماری بیش از گذشته تشدید می شود.وی اضافه کرد: چاقی، درگیری های غضروف مفصل به دلیل اختلالات روماتولوژیک یا عفونت و غیره ، سائیدگی های شدید غضروف کشکک، در رفتگی های مکرر کشکک، فعالیت های ورزشی حرفه ای بخصوص فوتبال، والیبال، بسکتبال، کوهنوردی و عوامل ارثی از عوامل ایجاد کننده ارتروز است.این جراح  و متخصص ارتوپدی مرکز اموزشی درمانی و تخصصی و فوق تخصصی آیت الله موسوی زنجان ادامه داد: بررسی ها نشان می دهد آرتروز بین کشکک و استخوان ران شیوع بیشتری دارد که این مساله به دلیل نوع زندگی و عادات زندگی از قبیل موقع نشستن و غذا خوردن روی زمین بصورت 2 زانو ، چهار زانو رخ می دهد.**علائم آتروز را بشناسیدوی بیان کرد: درد یکی از علائم مهم و برجسته است که با پیشرفت آرتروز شدید تر می شود بطوری که که در مراحل آخر فرد مبتلا نمی تواند چند قدم راه برود و در اغلب به عضلات و ساق ران نیز گسترش پیدا می کند.نوری افزود: محل درد در موارد آرتروز مفصل کشکک و استخوان ران در جلوی زانو و اغلب پس  ازبلند شدن از توالت و یا در موقع بلند شدن پس از مدت طولانی نشستن است ولی در ارتروز کلاسیک (بین مفصل ران و استخوان درشت نی )بیشتر در کناره داخلی و یا خارجی زانو  رخ می دهد.وی یادآوری کرد: محدودیت حرکت مفصل و خشکی مفصل و صدای زانو حین حرکت کردن،تغییر شکل زانو که اغلب بصورت پرانتزی شدن از دیگر علائم آتروز است که باید به ان توجه کرد.** راههای پیشگیری از بیماری آرتروزاین جراح ادامه داد: تغییر سبک زندگی ، کاهش وزن، خودداری از 2 زانو و چهار زانو نشستن، استفاده از توالت فرنگی، استفاده کمتر از پله ها،عدم در معرض سرما قرار دادن زانوها از جمله راههای پیشگیری است که به درمان های غیر جراحی اطلاق می شود.وی اضافه کرد: مصرف مسکن ها، تزریق کورتون در داخل مفصل،فیزیو تراپی، استفاده از زانو بند و عصا از جمله درمان های غیر جراحی محسوب می شود و در این میان عموم به این موضوع توجه داشته باشند که درمان های غیر جراحی نوظهور مانند تزریق سلول های بنیادی  یا (prp و یا تزریق اوزون مطرح شده که هزینه ای بالایی دارد که چندان به لحاظ علمی ثابت نشده است.** تعویض مفصل در موارد پیشرفته انجام می گیردبه گفته نوری ،درمان های جراحی ( به جز تعویض مفصل) در مواقعی انجام می گیرد که انحرافات زانو شدید بوده ، بیمار درد شدید دارد و آرتروز در عکس رادیو گرافی چندان پیشرفته نیست و بیمار سن حدود 40 تا 50 سال دارد که جراحی استئوتومی اطلاق می شود.وی بیان کرد: بر این اساس توصیه علمی و حتی بزرگان چراحی تعویض مفصل زانوی ایران بر این است که که تا 60 سالگی  تعویض مفضل زانو انجام نشود، گرچه انتخاب جراحی تعویض مفصل امری خوب تلقی می شود اما مخاطرات خاص مانند عفونت را دارد و باید این کار به دقت انجام بگیرد.9646/8068
      
      