{"onTitr":"","titr":" رییس فدراسیون پزشکی از ملی پوش سابق والیبال عیادت کرد","describe":" گرگان - ایرنا - رئیس فدراسیون پزشکی – ورزشی بعداز ظهر پنجشنبه با حضور در منزل یاشار کمی عضو سابق تیم ملی والیبال نوجوانان ایران در شهرستان بندرترکمن از وی عیادت کرد.", "text":"به گزارش ایرنا، غلامرضا نورزی با حضوردر بندرترکمن بر بالین یاشار کمی حاضر و از نزدیک جویای حال وی شد.رییس فدراسیون پزشکی – ورزشی با  آرزوی سلامت و بهبودی برای این قهرمان نوجوانان والیبال ایران و پیگیری روند درمانی وی، قول مساعد داد تا فدراسیون پزشکی ورزشی، روند درمان وی را به صورت ویژه دنبال کند.در این عیادت الیاس هیوه چی فرماندار بندرترکمن و فرشید استادی کم رییس اداره قهرمانی اداره کل ورزش  گلستان و اعضای هیات پزشکی ورزشی استان حضور داشتند. پیش از این، مسعود یزدان پناه دبیر سازمان لیگ والیبال ایران در گفت و گو با خبرنگاران از برگزاری مراسم گلریزان برای این والیبالیست ارزنده استان در روز چهارشنبه دوم آبان و قبل از دیدار دو تیم شهرداری گنبد و شهرداری ارومیه در سالن المپیک گنبد کاووس خبرداده بود .یاشار کمی بازیکن جوان و خوش اخلاق بندرترکمنی، متولد 1377 والیبالیست سابق تیم ملی نوجوانان است که والیبال را از سال 92 نزد مربی خود دردی محمد کمی شروع کرد و در سال 1395 با تیم نوجوانان استان گلستان به نایب قهرمانی مسابقات کشوری دست یافت.وی این روزها به سبب ابتلا به بیماری سخت سرطان استخوان در بستر بیماری است. بندرترکمن با هشتاد هزار نفر جمعیت در غرب استان گلستان واقع شده است و 2800 ورزشکار بیمه شده دارد ./1860/7333            "}