{"onTitr":"","titr":" تدابیر لازم برای امنیت زائران اربعین حسینی در عراق اتخاذ شد","describe":" آبادان - ایرنا - معاون وزیر کشور عراق گفت:تدابیر امنیتی و حفاظتی لازم در مسیر عبور زائران اربعین حسینی در خاک عراق پیش بینی و اتخاذ شده است.", "text":"سپهبد ' محمد بدر ' روز سه‌شنبه در حاشیه نشست کمیته مشترک اربعین ایران و عراق در مرز شلمچه در گفت ‌ و گو با خبرنگار ایرنا اظهار داشت:دولت عراق برای با شکوه برگزار شدن مراسم اربعین حسینی تمام پیش‌بینی های لازم را انجام داده و هماهنگی برای تردد آسان و بدون مشکل زائران ایرانی به خاک عراق در مراسم اربعین در حال انجام است.وی افزود: در بخش‌های مختلف از جمله حمل‌ و نقل و امنیت زائران حسینی در مسیرهای پیاده‌روی اربعین کمیته‌های مختلفی تشکیل‌شده است و مشکلی در این زمینه وجود ندارد.سپهبد بدر به تشکیل کمیته مشترک همکاری به‌منظور برای برطرف کردن مشکلات احتمالی در مرزهای شلمچه، چذابه و مهران در ایام اربعین حسینی اشاره کرد و بیان داشت: نمایندگانی با اختیار کامل برای اتخاذ تصمیم بدون مراجعه به دولت مرکزی عراق معرفی تا ضمن بررسی مشکلات در گذرگاه‌های مرزی اربعین مشکل را با طرف جمهوری اسلامی ایران به سرعت برطرف کنند.معاون وزیر کشور عراق گفت:همبستگی و دوستی دولت و ملت ایران و عراق به‌واسطه برگزاری باشکوه اربعین حسینی مستحکم‌تر و سطح روابط دوجانبه نیز با شعار 'حب الحسین یجمعنا' مستحکم‌تر شده است.**گذرگاه های مرزی عراق برای استقبال از زائران اربعین آماده اند  معاون وزیر کشور عراق همچنین در نشست مشترک مسئولان ستاد اربعین ایران و عراق در مرز شلمچه ضمن اعلام آمادگی کامل گذرگاه‌های مرزی این کشوربرای استقبال از زائران اربعین گفت: سه گذرگاه‌ عراق برای ورود زائران اربعین حسینی آماده شده و مشکلی برای تردد زائران عتبات عالیات و کربلای معلی وجود ندارد.    به گزارش ایرنا سپهبد محمد بدر اظهار داشت: چندین سال است مراسم اربعین حسینی باشکوه و عظمت خاصی برگزار می‌شود و امسال نیز هماهنگی ویژه ای بین جمهوری اسلامی ایران و عراق در این زمینه انجام شده است. وی ضمن تشکر و قدردانی از کمک‌های جمهوری اسلامی ایران برای برگزاری باشکوه آئین اربعین حسینی در سال گذشته افزود:تلاش دولت عراق ایجاد زیرساخت‌های لازم با کمک جمهوری اسلامی ایران برای خدمت‌رسانی به زائران اربعین است. مسئول ستاد اربعین عراق همچنین روابط 2 کشور دوست و برادر ایران و عراق را عمیق و ناگسستنی توصیف کرد گفت:به‌منظور باشکوه برگزار شدن اربعین حسینی کمیته های مشترک 2 کشور به صورت هماهنگ در حال فعالیت هستند. وابسته نظامی جمهوری اسلامی ایران در بغداد و مسئول کمیته هماهنگی با طرف عراقی در ستاد اربعین نیز در این جلسه ضمن اشاره به شعار اربعین سالجاری با عنوان 'حب الحسین یجمعنا' اظهار داشت: مهم‌ترین پیام راهپیمایی اربعین حسینی (ع) دوستی و برادری 2 کشور ایران و عراق است. سردار پاسدار مصطفی مرادیان ضمن اشاره به اقدامات جمهوری اسلامی ایران برای باشکوه برگزار شدن راهپیمایی اربعین حسینی در عراق افزود: راهپیمایی اربعین یک پیوند معنوی بین مردم 2 کشور ایران و عراق ایجاد کرده است. مدیر قرارگاه اربعین حسینی در شلمچه و معاون امنیتی انتظامی استانداری خوزستان نیز در این نشست مشترک حماسه اربعین حسینی را نمادی از پیوند ناگسستنی 2 ملت ایران و عراق برشمرد و اظهار داشت: روابط 2 کشور ایران و عراق مستحکم‌ و صمیمی‌تر از گذشته است. قدرت الله دهقان اظهار داشت:ملت ایران آسایش و آرامش خود را جدا از آسایش ملت و مردم عراق نمی‌داند و همواره در کنار مردم عراق هستند. وی افزود:شعار اربعین امسال وحدت حول محور امام حسین(ع) است و این شعار موجب تقویت همبستگی و دوستی 2 کشور ایران و عراق خواهد شد. مدیر قرارگاه اربعین حسینی در شلمچه بر آماده‌سازی زیرساخت‌های لازم در گذرگاه‌های اربعین حسینی در پایانه‌های چذابه و شلمچه خوزستان اشاره کرد و بیان داشت:زیرساخت‌های خدمت‌رسانی به زائران اربعین حسینی در پایانه‌های مرزی این استان خوزستان مهیا شده است. نشست مشترک هیات های اربعین 2 کشور ایران و عراق، به‌منظور تسهیل در تردد زائران اربعین حسینی، روز سه‌شنبه در مرز شلمچه برگزار شد. در این نشست مشترک در زمینه سهولت تردد زائران اربعین حسینی تبادل‌ نظر شد. بیستم ماه صفر هجری قمری مصادف با هشتم آبان ماه شمسی اربعین شهادت امام حسین (ع) است. مرزهای شلمچه و چذابه 2 گذرگاه زائران اربعین حسینی در استان خوزستان می باشند. اربعین پارسال بیش از یک میلیون زائر از این 2 نقطه مرزی راهی کربلای معلی و عتبات عالیات شدند. 3015/6068/6064            "}