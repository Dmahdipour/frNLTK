{"onTitr":"","titr":" آلودگی هوا در ریگان 23 نفر را راهی مراکز درمانی کرد","describe":" کرمان- ایرنا- فرماندار ریگان گفت : افزایش آلودگی هوا بر اثر گرد و غبار بیش از حد مجاز که از بامداد امروز (یکشنبه ) در این شهرستان آغاز شده تاکنون 23 نفر را راهی مراکز درمانی کرده است .", "text":"امین باقری در گفت و گو با خبرنگار ایرنا افزود: این گرد و غبار و حرکت شن های روان علاوه بر ایجاد مشکلات تنفسی برای شهروندان موجب تعطیلی مدارس و قطع نیمی از آب شهر شده و راه ارتباطی 12روستا را مسدود کرده است . وی بیان داشت : گرد و غبار علاوه بر کاهش دید در محور ترانزیتی ریگان چابهار موجب انحراف پنج خودور شده اما خسارت جانی در پی نداشته است .فرماندار ریگان با اشاره به اینکه غلظت گرد وغبار بر اساس پایش دستگاه ریزگردها بیش از چهارهزار پی ام است ، اظهار داشت : وضعیت شهرستان به لحاظ میزان آلودگی در شرایط خطرناک است . وی با اشاره به اینکه 50 روستای این شهرستان هم اکنون در محاصره توفان شن های روان قرار گرفته اند ، از اعزام نیروهای امدادی جهت امداد رسانی به روستاهای محاصره در گرد وغبار شهرستان ریگان خبر داد و بیان داشت :تلاش نیروهای راهداری جهت بازگشایی محورهای مسدود شده ادامه دارد. فرماندار ریگان اضافه کرد : برق 16روستای این شهرستان که براثر گرد و غبار از دیشب قطع شده بود با تلاش نیروهای راهداری برق این روستا ها وصل شد . گرد و غبار طی چند سال گذشته تاکنون 16روستای شهرستان ریگان را خالی از سکنه کرده است . ریگان تا مرکز استان کرمان 285کیلومتر فاصله دارد. 7442/ 5054            "}