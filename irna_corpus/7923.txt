{"onTitr":"","titr":" تئاتر کودک آینده روشنی برای یک نسل رقم می‌زند","describe":" تهران- ایرنا- کارگردان نمایش «جادوی پاهای من» گفت: تئاتر کودک با توجه به سن مخاطب می تواند فردای بسیار روشنی را برای یک نسل رقم بزند.", "text":"زهرا شایان‌فر در گفت‌وگو با خبرنگار ایرنا با بیان اینکه در تمام سال‌های فعالیتم از جریان تئاتر کودک فاصله نگرفته‌ام، تصریح کرد: با وجود اجرای نمایش‌هایی برای بزرگسالان، بخش عمده‌ای از فعالیت خود را به تئاتر کودک به عنوان تعلق خاطری همیشگی اختصاص داده‌ام.وی افزود: این عرصه از هنر نمایش بر شخصیت، آداب معاشرت و دغدغه‌های کودکانه تاثیرگذار است و علاوه بر کارکرد سرگرمی و تفریحات خانوادگی می‌تواند این بخش از جامعه را تربیت کند.کارگردان نمایش «برج‌های خاموش» با تاکید بر اینکه تئاتر کودک از مهم‌ترین شاخه‌های هنرهای نمایشی محسوب می‌شود، خاطرنشان کرد: این بخش از تئاتر بر نسلی که تازه پا به عرصه وجود گذاشته است تاثیر به سزایی دارد و این اثرگذاری دغدغه من و بسیاری از هنرمندان تئاتر است.وی با اشاره اینکه تئاتر کودک برای گروه اجرایی نیز نشاط آور است، اظهار داشت: نزدیک شدن به جهان کودک بسیار بااهمیت است و بر روح افراد تاثیر می‌گذارد و توانایی شکستن فشارهای روانی دنیای بزرگسالی را نیز داراست.این کارگردان و نمایشنامه‌نویس با بیان اینکه پیشنهاد اجرای نمایش کودک را به گروه تئاتر «صلح» داده که با استقبال مواجه شده است، تصریح کرد: یکی از نمایشنامه‌های قدیمی خود را انتخاب و در جلساتی به همراه سیاوش قلعه‌وردی اقدام به بازنویسی آن کردیم.وی افزود: این نمایشنامه کارگاهی و تعاملی است که نقش اصلی آن را یک نوجوان ایفا می‌کند. این نمایش ماجرای پدربزرگ و مادربزرگ‌هایی را روایت می کند که تکنولوژی و مشغله‌های زندگی جدید، میان آنان و فرزندانشان فاصله انداخته است.شایان‌‌فر گفت: پیش از این نمایش «نخودی بلا» را با اجرای موفقی بر صحنه بردم و همچنین فعالیت‌های هنری از جمله ساخت عروسک‌های تلویزیونی و نمایشی نیز در کارنامه حرفه‌ای دارم.نمایش «جادوی پاهای من» به کارگردانی و نمایشنامه نویسی زهرا شایان‌فر و سیاوش قلعه‌وردی در ماه‌های مهر و آبان سال جاری در روزهای پنجشنبه و جمعه ساعت 16 به صحنه می‌رود.فراهنگ ** 7561 **9053            "}