{"onTitr":"","titr":" 6 کارخانه در شهرک تخصصی آب نیر به بهره برداری می رسد","describe":" اردبیل - ایرنا - فرماندار نیر از راه اندازی 6 کارخانه جدید تولید آب معدنی و نوشابه های طعم دار در شهرک تخصصی آب در این شهرستان خبرداد.", "text":"به گزارش ایرنا ، علیرضا علیپور روز شنبه در بازدید از کارخانه های آب معدنی شهرک تخصصی نیر افزود: این واحدهای تولیدی مراحل پایانی عملیات خود را گذرانده و بزودی به مجموعه کارخانه های شهرک تخصصی آب نیر اضافه خواهند شد.وی بیان کرد: با تکمیل و آغار به کار این واحدها ، تعداد کارخانه های تولید کننده آب معدنی و انواع نوشابه در شهرک تخصصی آب شهرستان نیر به 12 کارخانه خواهد رسید.او گفت: با افزایش این کارخانه ها برای 200 نفر به صورت مستقیم و هزار نفر به صورت غیر مستقیم شغل ایجاد خواهد شد.با توجه به وجود منابع آبی کافی و با کیفیت مناسب در شهرستان نیر ، شهرک تخصصی آب این شهرستان با هدف تولید تخصصی آب معدنی و انواع نوشابه های گازدار احداث شده است.شهرستان نیر در 30 کیلومتری جنوب غربی اردبیل واقع است.7116/6016            "}