{"onTitr":" در 6 ماهه سال 97،    ","titr":" بیش از 1490 هزار شناسنامه دریانوردی در هرمزگان صادر شد","describe":" بندرعباس - ایرنا - معاون امور دریایی اداره کل بنادر و دریانوردی هرمزگان گفت: یکهزار و 497 فقره شناسنامه دریانوردی در نیمه نخست سال جاری در این استان صادر شد.", "text":"به گزارش ایرنا، اسماعیل مکی زاده روز دوشنبه در جمع خبرنگاران افزود: 3 هزار و 491 فقره گواهینامه دریانوردی در 6 ماهه امسال صادر شد که از این تعداد 2 هزار و 363 فقره به گواهینامه تعیین سمت در شناور اختصاص داشت. وی ادامه داد: هم چنین یکهزار و 128 فقره مربوط به گواهینامه های جانبی که شامل آموزش های جنبی از جمله در مباحث ایمنی است، صادر شد. به گفته مکی زاده، طبق الزام کنوانسیون سازمان جهانی کار(ILO) باید تمام دریانوردان برای فعالیت حرفه ای خود شناسنامه دریانوردی داشته باشند و بر همین اساس، یکهزار و 497 فقره شناسنامه دریانوردی در هرمزگان صادر شده است.وی یاد آور شد: 975 نفرآزمون دریانوردی از آغاز سال جاری تا ابتدای مهر ماه به ثبت رسیده که شامل آزمون های شایستگی در حوزه های فرماندهی، افسری عرشه و مهندسی و کاربری شناورهای چوبی و فلزی بوده است.معاون امور دریایی اداره کل بنادر و دریانوردی هرمزگان افزود: بیش از 30 هزار نفر معادل حدود یک چهارم از جمعیت 130 هزار نفری دریانوردان کشور در این استان فعالیت می کنند. 9887 /6048            "}