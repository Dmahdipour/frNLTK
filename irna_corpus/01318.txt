{"onTitr":"","titr":" بارش باران پاییزی در تکاب سیل به راه انداخت","describe":" مهاباد- ایرنا- بارش تگرگ و نخستین باران پاییزی در تکاب موجب جاری شدن سیل در چهار روستا و رودخانه های میانگذر این شهرستان شد.", "text":"دبیر شورای هماهنگی مدیریت بحران تکاب روز پنجشنبه در این خصوص به خبرنگار ایرنا گفت: بارش باران و تگرگ شامگاه دیروز /چهارشنبه/ موجب جاری شدن سیل در روستاهای سبیل، دورباش، کوتان علیا و گزدره از توابع بخش مرکزی این شهرستان شد.حبیب الله شیوخی افزود: با توجه به اقداماتی که در ماههای گذشته برای ایجاد آبراه و تغییر مسیر سیلاب در بالادست شهرستان تکاب صورت گرفت، سیلاب دیروز خسارت چندانی نداشت.وی بیان کرد: با توجه به ایجاد مسیر انحرافی برای سیلاب، تنها چمن زارها و زمین های کشاورزی پس از برداشت محصول در مسیر سیلاب قرار گرفته است.وی ادامه: بارش باران و سیلاب در روستای گزدره بخش مرکزی تکاب موجب آبگرفتکی چند منزل مسکونی شده است.دبیر شورای هماهنگی مدیریت بحران تکاب گفت: بر اثر شدت بارش تگرگ، سیلاب از ارتفاعات کوه ایوب انصار در روستای دورباش جاری و چند روستا در پایین دست این کوه را در برگرفت.شیوخی افزود: با تلاش اعضای شورای هماهنگی مدیریت بحران و با استفاده از امکانات و تجهیزات اداره امور منابع آب تکاب، مسیر سیلاب در رودخانه لایروبی و ارتفاع و عمق آبراه برای جلوگیری از ورود سیلاب به داخل روستا افزایش یافت.مدیر منابع آب تکاب نیز با اشاره به احتمال جاری شدن سیل در رودخانه های تکاب طی روز های آینده گفت: با توجه به بارش شدید باران و جاری شدن سیل در روستاهای بالادست، احتمال جاری شدن سیل در رودخانه های داخل شهر نیز دور از انتظار نیست.صمد طهماسبی افزود: شهروندان ساکن در حاشیه رودخانه های داخل شهر، موارد ایمنی و احتیاط لازم را رعایت کرده و از توقف و تردد در مسیر سیلاب و مجاری آبی خودداری کنند.رییس اداره هواشناسی تکاب هم گفت: بارش رگباری عصر روز گذشته در روستای دورباش تکاب در کمتر از یک ساعت به 23 میلیمتر رسید.رسول جبرئیلی افزود: با توجه به فراهم بودن شرایط جوی برای رشد ابرهای همرفتی در منطقه، طی سه روز آینده شاهد بارش های رگباری همراه با رعد و برق خواهیم بود.شهرستان تکاب با 81 هزار نفر جمعیت در منطقه ای کوهستانی و سردسیر در جنوب آذربایجان غربی واقع شده است.7514/3020/2093            "}