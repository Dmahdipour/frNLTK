{"onTitr":" کدخدایی:    ","titr":" لوایح پالرمو و مبارزه باپولشویی در شورای نگهبان بررسی می شود","describe":" تهران - ایرنا - سخنگوی شورای نگهبان از بررسی لوایح الحاق به کنوانسیون پالرمو و اصلاح قانون مبارزه با پولشویی در جلسه این هفته این شورا خبر داد.", "text":"به گزارش روز سه شنبه ایرنا، عباسعلی کدخدایی در حساب توییتری خود نوشت: دستور کار این هفته شورای نگهبان علاوه بر ادامه رسیدگی به لوایح قبل، لوایح دیگری نیز را در بر می گیرد، از جمله الحاق به کنوانسیون پالرمو و اصلاح قانون مبارزه با پولشویی. وی در توییت خود ' مجددا از کارشناسان امر' درخواست کرد ' نظرات خود را در چارچوب موازین شرع و قانون اساسی ' برای شورای نگهبان ارسال کنند.به گزارش ایرنا، هفته گذشته مجلس شورای اسلامی ایرادات شورای نگهبان نسبت به لوایح اصلاح قانون مبارزه با پولشویی و الحاق ایران به کنوانسیون سازمان ملل برای مبارزه با جرائم سازمان یافته فراملی (پالرمو) را برای بار دیگر اصلاح و آن را به شورای نگهبان ارسال کردند.لایحه &#39;اصلاح قانون مبارزه با پولشویی&#39; که به پیشنهاد وزارت امور اقتصادی و دارایی در جلسه 1396.08.17 هیات وزیران به تصویب رسیده بود، آبان ماه سال گذشته توسط رییس جمهوری جهت طی تشریفات قانونی به مجلس شورای اسلامی ارائه شد.در مقدمه توجیهی لایحه &#39;اصلاح قانون مبارزه با پولشویی&#39; آمده است: با توجه به اشکالات قانون مبارزه با پولشویی از جمله عدم تناسب جرم و مجازات، فقدان بازدارندگی و اثربخشی مجازات‏ها، تحدید دایره شمول جرم منشا به جرایم داخل کشور، عدم امکان پیگرد جرم پولشویی به صورت مستقل از جرم منشا، نبود رویه&#173;های اجرایی مناسب جهت توقیف اموال و ابزار حاصل از ارتکاب جرایم مربوط و با توجه به ضرورت پیش ‏بینی ساختار عملیاتی مبارزه با پولشویی (واحد اطلاعات مالی FIU) در سطح قانون و انتزاع وظایف اجرایی از شورای عالی مبارزه با پولشویی و به منظور اصلاح قانون مذکور در راستای برآورده کردن نیازهای داخلی و نیز تطبیق با استانداردهای بین&#173; المللی، این لایحه برای طی تشریفات قانونی تقدیم می&#173;شود.کنوانسیون پالرمو هم نام خلاصه شده «کنوانسیون سازمان ملل متحد برای مبارزه با جرایم سازمان‌یافته فراملی» است که جرائم فراملی مانند قاچاق انسان بویژه زنان و کودکان، قاچاق مهاجرین و ساخت و قاچاق اسلحه را شامل می‌شود. تا سال 2017 میلادی، 189 کشور جهان این کنوانسیون را امضا کرده‌اند که این یعنی 5 کشور بیش از کشورهایی که عضو سازمان ملل متحد هستند. عراق، فلسطین، سوریه، لبنان، چین، روسیه، هند و بسیاری دیگر کشورهایی هستند که این کنوانسیون را امضا کرده‌اند. در این میان کشورهایی چون پادشاهی بوتان، جمهوری کنگو، سومالی، سودان جنوبی، کره شمالی و البته ایران نیز هستند که تاکنون این سند را در مجالس خود تصویب نکرده‌اند.سیام**9314**            "}