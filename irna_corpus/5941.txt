{"onTitr":"","titr":" اسامی برخی بازنشسته های فدراسیون های ورزشی اعلام شد","describe":" تهران- ایرنا- معاون توسعه ورزش قهرمانی و حرفه ای وزارت ورزش و جوانان شمار قطعی رئیسان فدراسیون های بازنشسته این وزارتخانه را بر اساس قانون منع بکارگیری بازنشسته ها در دستگاه های اجرایی 12 نفر و از این تعداد اسامی هفت بازنشسته را اعلام کرد.", "text":"به گزارش روز یکشنبه ایرنا از وزارت ورزش و جوانان، «محمدرضا داورزنی» درباره اسامی رئیسان بازنشسته فدراسیون های ورزشی گفت: یکی دو نفر از رئیسان که نام آنها در فهرست بازنشسته ها قرار دارد اعلام کرده اند، مشمول این قانون نمی شوند و قرار است مدارک و مستندات خود را ارائه دهند. وی افزود: اما تمامی رئیسان فدراسیون هایی که حکم بازنشستگی دریافت کردند شامل این قانون هستند که مقاومتی هم در برابر اجرای این قانون ندارند.به گفته معاون وزیر ورزش، «علی رضا رحیمی» رئیس فدراسیون هندبال ، «محمد درخشان» جودو ، «مصطفی کریمی» ناشنوایان ،«بهرام شفیع» هاکی ،«محمد علی صبور» سه گانه، «غلامرضا امینی» قایقرانی و «احمد ضیایی» والیبال در فهرست بازنشسته ها قرار دارند و با توجه به تجربه بالای که دارند، می توانند در هیات رییسه فدراسیون ها نقش خوبی ایفا کنند.داورزنی درباره واکنش مجامع جهانی فدراسیون ها در اجرای این قانون گفت: نهادهای بین المللی در ورزش هم جایگاه خاص خودشان را دارند و وقتی هم که در اساسنامه فدراسیون های ورزشی قوانین داخلی دیده شده است، برای دستگاه نظارتی ملاک عمل قوانین داخلی است.وی ادامه داد: این موضوع برای همه دستگاه های اجرایی وجود دارد و از این لحاظ هم مساله ای وجود ندارد و دوستان ما در فدراسیون ها تمکین می کنند و با تعاملی که بین وزارت ورزش و جوانان، کمیته ملی المپیک و فدراسیون ها برقرار است مشکلی ایجاد نخواهد شد.ورزشی**9250**1584            "}