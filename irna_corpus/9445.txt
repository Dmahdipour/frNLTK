{"onTitr":" سرپرست استانداری کرمان:    ","titr":" ترویج فرهنگ ایثار و شهادت نیازمند ایده های نو و جدید است","describe":" کرمان - ایرنا - سرپرست استانداری کرمان گفت: لازم است ایده های نو و جدیدی را برای ترویج فرهنگ ایثار و شهادت مطرح کنیم.", "text":"به گزارش ایرنا، محمدجواد فدائی روز چهارشنبه در شورای عالی استانی ترویج فرهنگ ایثار و شهادت استان کرمان افزود: در مجموع درباره جلسه شورای عالی استانی ترویج فرهنگ ایثار و شهادت دچار سردرگمی هایی هستیم و در قالب این شورا باید فکر کنیم که چه کارهای تاثیرگذاری در این حوزه می توان انجام داد.وی عنوان کرد: البته اقدامات خوب و تاثیرگذاری انجام شده اما این کارها باید بر مبنای نگرش های تخصصی با اثرگذاری بیشتری تداوم یابد.سرپرست استانداری کرمان گفت: همه ما برای خدمات رسانی هر چه بهتر به خانواده های شهدا، جانبازان و ایثارگران دغدغه داریم.فدائی خاطرنشان کرد: بنایی بر تبعض گذاشتن بین خدمات رسانی و تلاش برای حل مشکلات خانواده های شهدا، جانبازان و ایثارگران نیروهای بسیج، سپاه، ارتش و نیروی انتظامی نیست و اگر تبعیضی دیده شده، به یقین سیستماتیک و عمدی نبوده است.رئیس سازمان مدیریت و برنامه ریزی استان کرمان نیز گفت: این سازمان اعتباراتی در حوزه تخصصی مربوط به شهدا، جانبازان و ایثارگران را در اختیار دارد که در بخش های تعیین شده در سطح استان توزیع می شود.جعفر رودری افزود: سال گذشته هفت میلیارد و 400 میلیون تومان در سرفصل های پیش بینی شده برای مرمت و بازسازی گلزار شهدا، تعمیر و تجهیز ساختمان بنیاد شهید و امور ایثارگران و مرمت و بازسازی مزار شهدای گمنام در نظر گرفته شده است.وی اظهار داشت: در سال جاری نیز نزدیک به 6 میلیارد و 800 میلیون تومان در این حوزه اختصاص داده شده است.وی تاکید کرد: استان کرمان در ساماندهی گلزارهای شهدا رتبه اول کشوری را به خود اختصاص داده است.مشاور استاندار کرمان در امور ایثارگران نیز گفت: دیدار با بیش از 360 خانواده ایثارگر در منازل آنها انجام و با یک هزار و 600 نفر نیز در محل استانداری دیدار و گفت و گو شده است.علی شفیعی بر رفع مشکلات جانبازان و خانواده های آنها تاکید کرد و افزود: باید خانواده شهدا، جانبازان و ایثارگران را احترام کرده و مشکلات آنها را حل کنیم.وی تاکید کرد: بخشی از ترویج فرهنگ ایثار و شهادت در تکریم خانواده های شهدا، جانبازان و ایثارگران است.مدیرکل بنیاد شهید و امور ایثارگران استان کرمان نیز گفت: در استان کرمان 2 هزار و 200 وصایای شهدا جمع آوری و در قالب یک دفتر حاوی 100 وصیت نامه شهید چاپ شده و دفتر دوم و سوم نیز در دست تدوین است.محمدرضا حسنی سعدی خاطرنشان کرد: در مجموع 20 دفتر وصایای شهدا در سطح کشور تدوین و چاپ خواهد شد.وی ادامه داد: 62 هزار نفر از ایثارگران استان کرمان بیمه تکمیلی هستند و سرانه پرداختی برای هر یک از آنها یک میلیون ریال است و سالانه بیش از 70 میلیارد تومان در این زمینه پرداخت می شود.در این نشست مقرر شد که تا به زودی المان آن بیست و سه نفر در استان کرمان آماده نصب شود.3029/7440            "}