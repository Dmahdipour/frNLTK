{"onTitr":"","titr":" ظرفیت های آموزش و پرورش کلید تربیت 10 میلیون حافظ است","describe":" اراک - ایرنا - رئیس مرکز امور قرآنی سازمان اوقاف کشور گفت: بهره گیری از ظرفیت های وزارت آموزش و پرورش کلید تحقق شعار تربیت 10 میلیون حافظ قرآن کریم در کشور است.", "text":"به گزارش ایرنا، حجت‌الاسلام سید «مصطفی حسینی» عصر روز دوشنبه در آیین تجلیل از منتخبان سی و ششمین دوره مسابقات قرآن، عترت و نماز دانش آموزان و فرهنگیان استان مرکزی در اراک افزود: وزارت آموزش و پرورش از ظرفیت های مناسبی در حوزه تعلیم و تربیت قرآنی نسل جوان و نوجوان جامعه برخوردار بوده و نیاز است سایر دستگاه های فرهنگی برای تحقق شعار تربیت 10 میلیون حافظ در کشور همکاری لازم را با این مجموعه داشته باشند.وی با یادآوری آغاز طرح ملی حفظ قرآن کریم بشارت۱۴۵۲ با همکاری و تعامل وزارت آموزش و پرورش و دستگاه های فرهنگی در کشور ادامه داد: دستگاه های مسئول در این حوزه باید با تعامل هرچه بیشتر همکاری با این وزارتخانه زمینه حفظ جزء سی ام قرآن کریم را برای دانش آموزانی که تا کنون موفق به حفظ این جزء نشده اند فراهم کنند.رئیس مرکز امور قرآنی سازمان اوقاف کشور خاطر نشان کرد: در این طرح که از امسال در کشور آغاز شده، 45 هزار جایزه برای افرادی که موفق به حفظ جزء سی ام قرآن کریم شوند در نظر گرفته شده که 40 هزار عدد از این جوایز متعلق به دانش آموزان است.مدیرکل آموزش و پرورش استان مرکزی نیز در این آیین گفت: 100 هزار دانش آموز در مرحله آموزشگاهی در رشته های مختلف سی و ششمین دوره مسابقات قرآن، عترت و نماز در این استان شرکت کردند که پس از برگزاری این دوره از مسابقات در سطح منطقه ای و استانی، 79 نفر از این استان به مرحله کشوری این رقابت ها راه یافتند.«شهریار فولادوند» افزود: 23 نفر از دانش آموزانی که به مسابقات کشوری سی و ششمین دوره مسابقات قرآن، عترت و نماز دانش آموزان و فرهنگیان راه یافتند رتبه برتر این دوره از مسابقات را به دست آوردند.وی ادامه داد: دانش آموزان دختر استان مرکزی در بخش آوایی این دوره از مسابقات مقام نخست را در سطح کشور به دست آوردند و در رده تیمی نیز با 2 رتبه ارتقا در جایگاه چهارم کشوری این بخش ایستادند.مدیرکل آموزش و پرورش استان مرکزی خاطر نشان کرد: فرهنگیان این استان نیز در سی و ششمین دوره مسابقات قرآن، عترت و نماز دانش آموزان و فرهنگیان رتبه دوم را در سطح کشور به خود اختصاص دادند.در پایان این نشست از منتخبان استانی و کشوری سی و ششمین دوره مسابقات قرآن، عترت و نماز دانش آموزان و فرهنگیان استان مرکزی با حضور رئیس مرکز امور قرآنی سازمان اوقاف کشور، مدیرکل آموزش و پرورش و مدیرکل اوقاف و امور خیریه این استان تقدیر شد.1955/3075            "}