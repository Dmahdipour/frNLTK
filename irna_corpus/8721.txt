{"onTitr":"","titr":" 1389 بارنامه حمل بار در استان مرکزی صادر شد","describe":" اراک - ایرنا - مدیرکل راهداری و حمل و نقل جاده ای استان مرکزی گفت: یکهزار و 389 فقره بارنامه حمل کالا از  این استان به سایر استان های کشور صادر شد.", "text":"«علی زندی فر» روز پنجشنبه در گفت و گو با ایرنا افزود: صدور بارنامه حمل بار و کالا از استان مرکزی به سایر نقط کشور امروز نسبت به روز گذشته 16 درصد افزایش یافته است.وی ادامه داد: بارگیری تریلرهای کفی، کامیون های اتاق دار و حمل فرآورده های نفتی از پایانه بار اراک و سایر پایانه های بار شهرستان های استان مرکزی به صورت عادی و روان در حال انجام  است و حمل بار و کالا از این استان توسط وسایل نقلیه سنگین جاده ای به سایر نقاط کشور  جریان دارد.مدیرکل راهداری و حمل و نقل جاده ای استان مرکزی از آغاز توزیع روزانه 500 حلقه لاستیک وسایل نقلیه سنگین در این استان خبر داد و افزود: به منظور رفع مشکل رانندگان وسایل نقلیه سنگین استان روزانه لاستیک مورد این افراد در بین آنان توزیع می شود.زندی فر گفت: لاستیک مورد نیاز رانندگان وسایل نقلیه سنگین به کشور حمل شده و در حال  توزیع  در بین استان ها است.6 هزار و 400 کیلومتر انواع آزاد راه، راه اصلی و راه روستایی در استان مرکزی وجود دارد که چهار هزار کیلومتر آن راه روستایی است. روزانه حدود 490 هزار وسیله نقلیه از مسیرهای جاده ای استان مرکزی تردد می کند.1955/6013/            "}