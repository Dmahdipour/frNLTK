{"onTitr":" سازمان مالیاتی اعلام کرد:    ","titr":" شناسایی سوءاستفاده کنندگان از معافیت مالیاتی در مناطق آزاد","describe":" تهران- ایرنا- مدیرکل دفتر بازرسی ویژه، مبارزه با پولشویی و فرار مالیاتی سازمان امور مالیاتی کشور از شناسایی سوء‎استفاده‎کنندگان در مناطق ویژه و آزاد تجاری، صنعتی از معافیت ها و مشوق های مالیاتی خبر داد.", "text":"به گزارش روز چهارشنبه ایرنا از سازمان مالیاتی، هادی خانی اظهار داشت: طبق قانون، شرکت های مستقر در مناطق ویژه و آزاد تجاری، صنعتی از پرداخت مالیات بر ارزش افزوده بابت خرید کالاها و خدمات در محدوده مناطق یادشده معاف هستند.وی افزود: همچنین مالیات بر درآمد در مناطق آزاد تجاری، صنعتی به استناد ماده 13 قانون چگونگی اداره مناطق آزاد تجاری، صنعتی، به مدت 20 سال از پرداخت مالیات معاف است و فعالیت های تولیدی و معدنی و صادرات کالا و خدمات در مناطق ویژه اقتصادی با رعایت قوانین و مقررات مربوطه با نرخ صفر محاسبه می شود.مدیرکل دفتر بازرسی ویژه سازمان امور مالیاتی کشور گفت: برخی شرکت‎های مستقر در این مناطق با سوء استفاده از این معافیت ها، از طریق فعالیت در خارج از محدوده جغرافیایی مناطق یادشده و کتمان این درآمدها، مرتکب فرار مالیاتی می‎شوند که البته سازمان امور مالیاتی کشور با چتر اطلاعاتی گسترده از فعالیت این شرکت ها، برخورد قاطع ومطالبه حقوق حقه دولت را در دستور کار خود قرار داده است.وی تصریح کرد: معافیت شرکت های مستقر در مناطق ویژه و آزاد تجاری از پرداخت 9 درصد مالیات بر ارزش افزوده برای حمایت از تولید و صادرات انجام گرفته، اما برخی شرکت ها با سوء استفاده از این معافیت، اقدام به خرید مواد اولیه محصولات پتروشیمی از طریق شرکت بورس کالای ایران کرده اما این مواد اولیه را در مناطق دیگری به جز مناطق ویژه و آزاد تجاری، صنعتی، بارگیری یا به فروش رسانده اند که این امر باعث بوجود آمدن رقابت ناسالم در تولید محصولات پتروشیمی شده و علاوه بر التهاب بازار، زمینه ساز فرارهای مالیاتی گسترده مالیاتی شده است.مدیرکل دفتر بازرسی ویژه، مبارزه با پولشویی و فرار مالیاتی سازمان امور مالیاتی کشور اظهار داشت: در این رابطه تا پایان مردادماه سال 1397، درخصوص سوء استفاده از معافیت های صادرات و مناطق ویژه و آزاد تجاری، صنعتی ناشی از عرضه محصولات پتروشیمی در معاملات شرکت بورس کالای ایران بابت مواد اولیه محصولات پتروشیمی و اخذ اطلاعات مالی اشخاص مشکوک از مراجع ذیربط و مطالبه حقوق حقه دولت، اطلاعات 205 شرکت فعال در این بخش، اخذ و به 23 اداره کل حسب مورد ارسال شده است.خانی افزود: شناسایی سایر فعالیت های مرتبط از جمله صادرات صوری که به تازگی مستنداتی در اختیار این دفتر قرار گرفته است، با جدیت پیگیری خواهد شد و دراین زمینه از همه ظرفیت های نظارتی و اطلاعاتی، با هدف شناسایی هر چه دقیقتر فعالیت های اقتصادی استفاده می شود و سازمان امور مالیاتی کشور به هیچ وجه ذره ای از مطالبه حقوق دولت کوتاه نخواهد آمد.وی همچنین تصریح کرد: در بررسی تخلفات مالیاتی این نوع شرکت ها به مواردی برخورد کرده ایم که شرکت‏هایی اقدام به ثبت و تاسیس واحد اقتصادی خود در مناطق موصوف کرده و با ارایه گواهی مربوطه، خود را معاف از پرداخت مالیات و عوارض موضوع قانون مالیات بر ارزش افزوده در رابطه با معاملات مربوط به خرید مواد اولیه محصولات پتروشیمی در بورس کالای ایران اعلام کرده و بابت خرید انواع مواد اولیه محصولات پتروشیمی در بورس کالای ایران، هیچگونه وجوه مالیات و عوارض موضوع قانون مالیات بر ارزش افزوده پرداخت نمی کنند.به گفته این مسئول در سازمان مالیاتی، این شرکت ها برخلاف تعهدات، از ورود مواد مذکور به مناطق ویژه و آزاد تجاری، صنعتی خودداری و اقدام به فروش مواد در خارج از مناطق و سرزمین اصلی کرده اند که این خود مصداق محرز وقوع جرم فرار مالیاتی است.مدیرکل دفتر بازرسی ویژه، مبارزه با پولشویی و فرار مالیاتی سازمان امور مالیاتی کشور اعلام کرد: پیگیری های به عمل آمده تاکنون منجر به رسیدگی به مالیات بر درآمد و مالیات بر ارزش افزوده این شرکت ها و مطالبه مبلغی در حدود چهار هزار میلیارد تومان شده است.به گزارش ایرنا، سیدکامل تقوی نژاد رئیس کل سازمان مالیاتی اواخر شهریورماه امسال گفت: تا پایان مردادماه امسال درخصوص سوءاستفاده از معافیت های صادرات و مناطق ویژه و آزاد تجاری، صنعتی ناشی از عرضه محصولات پتروشیمی در معاملات شرکت بورس کالای ایران بابت مواد اولیه محصولات پتروشیمی و اخذ اطلاعات مالی اشخاص مشکوک از مراجع ذیربط و مطالبه حقوق حقه دولت، اطلاعات 205 شرکت فعال در این بخش، اخذ و به 23 اداره کل حسب مورد ارسال شده است.اقتصام*2025 ** 2023            "}