{"onTitr":"","titr":" توکیو نگرانی خود از تحریم های ضدایرانی را به آمریکا اعلام کرد","describe":" تهران – ایرنا - «تارو آسو» وزیر دارایی ژاپن، «استیو منوچین» وزیر خزانه داری آمریکا را تحت فشار قرار داد تا اطمینان دهد که شرکت های ژاپنی از تحریم های واشنگتن علیه ایران لطمه نخواهند دید.", "text":"به گزارش بامداد جمعه ایرنا به نقل از خبرگزاری ژاپنی کیودو، آسو در یک کنفرانس خبری گفت به منوچین اعلام کرده است که «امیدوارم به نگرانی های ژاپن توجه شود.»آسو در حاشیه نشست وزرای دارایی 20 اقتصاد بزرگ موسوم به گروه 20 در اندونزی با منوچین دیدار کرد.کیودو نوشته، شرکت ها می توانند با واردات نفت از ایران از تحریم های آمریکا در امان باشند. این تبصره ای است که توکیو خواهان استفاده از آن است.به گزارش ایرنا، دونالد ترامپ رئیس جمهوری آمریکا 18 اردیبهشت از برجام خارج شد و گفت تحریم هایی که طبق توافقنامه هسته ای برداشته شده بود، دوباره اعمال می شود. دور اول این تحریم ها، 6 اوت (15 مرداد) اعمال شد و دور دیگر آن که شامل تحریم صنایع نفت و بانکداری ایران است، 4 نوامبر (13 آبان) اعمال می شود. آمریکا گفته که قصد دارد صادرات نفت ایران را به صفر برساند؛ موضوعی که به گفته کارشناسان عملی کردن آن غیرممکن است. در همین حال، برخی کشورها به دلیل نیاز به نفت ایران خواهان معافیت از این تحریم ها هستند. تارنمای واشنگتن فری بیکن روز سه شنبه گزارش داد که دولت ترامپ معافیت از تحریم های نفتی ایران برای برخی کشورها را پذیرفته است.از سوی دیگر کشورهای اروپای سعی دارند با ایجاد مکانیسمی تازه که تحت تاثیر تحریم های آمریکا قرار نخواهد گرفت، روابط بازرگانی خود را با ایران حفظ کنند. شبک**9423**1708            "}