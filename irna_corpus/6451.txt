{"onTitr":"","titr":" زلزله و سونامی اندونزی بیش از1500 قربانی برجای گذاشت","describe":" کوالالامپور - ایرنا - منابع خبری گزارش دادند که زلزله 7.5 ریشتری و سونامی شهر پالو واقع در شمال اندونزی تاکنون بیش از یک هزار و 500 نفر قربانی و صدها مفقود و مجروح برجای گذاشته است.", "text":"به گزارش روز یکشنبه ایرنا، مسئولان اندونزیایی اعلام کردند زلزله پرقدرت شهر پالو و امواج سونامی 2 متری ناشی از آن که نیم ساعت پس از زلزله ایجاد شد و بخش اعظمی از جزیره سولاوسی را تخریب کرد، شدیدترین فاجعه طبیعی سال جاری در این کشور بوده و تاکنون یک هزار و 571 قربانی برجای گذاشته است.رسانه های اندونزیایی به نقل از یوسف کالا معاون رئیس جمهوری این کشور گزارش دادند که میزان تخریب و نابودی مناطق مسکونی، اداری، آموزشی و شهری در این منطقه بسیار بالاست و عملیات امداد و نجات مدت ها به طول خواهد انجامید.طبق این گزارش حدود 7 هزار نفر از نیروهای ارتش برای کمک به آسیب دیدگان در این منطقه مستقر شده اند.براین اساس  اکثر بازماندگان نیاز به مواد غذایی ، دارو و آب آشامیدنی دارند و سازمان جهانی بهداشت با توجه به اینکه هنوز بسیار از اجساد این حادثه مرگبار دفن نشده اند، نسبت به شیوع بیماری های واگیر دراین منطقه مانند وبا هشدار داده است.پس از آنکه جوکو ویدودو از کشورهای جهان درخواست کمک های بین المللی برای زلزله زدگان را داشت تاکنون کشورهای مختلف از جمله، هند، نیوزیلند، استرالیا، ژاپن و مالزی کمک های امدادی خود را به این مناطق ارسال کرده اند که این اقلام از روز گذشته به منطقه رسیده است.برخی گزارش ها نیز حاکی از آن است که هزاران نفر از مردم در خیابان ها بدون هیچ گونه کمک های اولیه به سر می برند و از این رو اقلام و کالاهای بسیاری از مراکز خرید که دچار تخریب شده اند، غارت شده است.سازمان ملل پیشتر اعلام کرد 200 هزار نفر در اندونزی پس از زلزله 7.5 ریشتری و سونامی شهر پالو جمعه گذشته نیازمند کمک فوری و اولیه هستند.به گزارش شبکه تلویزیونی مترو اندونزی یک هتل 4 طبقه دراین شهر کاملا تخریب شده که حدود 40 نفر از کارکنان و مسافران آن به طور کامل مفقود شده اند.سازمان فجایع ملی اندونزی گزارش داد بیش از یک هزار و 700 خانه و تاسیسات شهری به طورکامل با خاک یکسان شده اند.سولاوسی یکی از پنج جزیره اصلی کشور مجمع الجزایر است و مانند دیگر بخش های این کشور در معرض زلزله و سونامی های مکرر قرار دارد.در سال 2004 میلادی، زلزله جزیره سوماترا باعث بروز سونامی سهمگین در سراسر اقیانوس هند شد که 226 هزار نفر را در 13 کشور، از جمله بیش از 120 هزار نفر در اندونزی را قربانی کرد.دفتر کاهش خطر بلایای سازمان ملل نیز با صدور بیانیه ای در تارنمای خود گزارش داد: با توجه به میزان بسیار زیاد تلفات و خسارات ناشی از زلزله ها و بلایای طبیعی گسترده ازجمله سونامی در اندونزی و کشورهای حوزه آسیا و اقیانوس آرام این کشورها باید برای توانمند سازی شهرهای ساحلی خود برای محافظت از خود برابر تهدید بلایای طبیعی انجام دهند.ماه گذشته اندونزی به همراه 24 کشور در حاشیه اقیانوس هند در یک رزمایش بین المللی امداد و نجات پس از وقوع زلزله فرضی بیش از 9 ریشتر شرکت کرده بودند.شبد**آساق **1599**1379            "}