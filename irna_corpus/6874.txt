{"onTitr":"","titr":" صادر کنندگان صنایع دستی هند خواستار رفع مشکلات صادرات به ایران شدند","describe":" دهلی نو-ایرنا- نمایندگان شورای ترویج صادرات صنایع دستی هند در دیدار با 'انوپ واداهان'معاون وزارت بازرگانی این کشور خواستار رفع موانع و مشکلات موجود در صادرات به ایران شدند.", "text":"به گزارش ایرنا، به نقل از روزنامه انگلیسی زبان 'تایمز او ایندیا'،  نمایندگان شورای ترویج صنایع دستی هند از وزارت بازرگانی این کشور خواستند باتوجه به آغاز تحریم های آمریکا علیه ایران ،موانع موجود برای انتقال پول بین دو کشور را رفع کنند.'راکش کومار' رییس شورای ترویج صنایع دستی هند گفت: بانک های هند حاضر به تضمین محموله های صادراتی به ایران نیستند که این امر صادر کنندگان هندی را با مشکل مواجه کرده است.وی افزود:پیش از این قیمت کالاهای صادراتی به ایران به یورو و از طریق شخص سوم پرداخت می شد ولی اکنون بانک های شهر مرادآباد به عنوان یکی از مراکز تولید صنایع دستی هند حاضر به تضمینن محموله های صادراتی به ایران نیستند.رییس شورای ترویج صنایع دستی هند خاطرنشان کرد امکان تجارت با ایران از طریق روپیه نیز فقط از طریق بانک یو در دهلی نو امکانپذیر است.وی افزود:صادر کنندگان هندی مجبورند برای صادرات صنایع دستی با سفر به دهلی نو در یوکو بانک این شهر اقدام به افتتاح حساب کنند.نمایندگان صادرکنندگان هند همچنین از وزارت بازرگانی این کشور خواستند تا به شعب این بانک در مرادآباد نیز این اختیار را بدهد تا برای تجارت با ایران افتتاح حساب کند.'انووپ واداهان' معاون وزارت بازرگانی هند نیز اطمینان داد که در اولین فرصت این مساله را با بانک مرکزی و وزارت بازرگانی مطرح و مشکلات صادر کنندگان هندی برطرف خواهد شد.ارزش صادرات صنایع دستی هند به ایران در سال مالی 2017-18 به ارزش 48.10 میلیون دلار بوده است.   مکانیسم روپیه-ریال میان هند و ایران در سال 2012 پس از تحریم های اقتصادی غرب علیه ایران ایجاد شد. بر اساس این مکانیسم، 45 درصد از پول نفت ایران به صورت روپیه در حساب بانک هندی «یوکو» قرار می گرفت و ایران با استفاده از آن اقدام به خرید کالاهای هندی می کرد.وزارت دارایی، بانک مرکزی یا 'رزرو بانک هند'(RBI) و همچنین وزارت بازرگانی این کشور، نهادهایی هستند که در اجرای این مکانیسم نقش دارند.آساق**267**1600            "}