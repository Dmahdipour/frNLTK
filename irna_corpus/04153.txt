{"onTitr":" در نخستین روز رسیدگی به پرونده مصادره اموال ایران توسط آمریکا؛    ","titr":" واشنگتن خواستار توقف رسیدگی به شکایت ایران در دیوان لاهه شد","describe":" تهران – ایرنا – نمایندگان ایالات متحده روز دوشنبه با تکرار اتهامات و ادعاهای بی پایه علیه ایران در دیوان دادگستری بین المللی (دیوان لاهه)، از بالاترین مرجع قضایی سازمان ملل متحد درخواست کردند که با رد شکایت تهران از مسدودشدن دارایی های بانک مرکزی ایران، این پرونده را ببندد.", "text":"به گزارش ایرنا؛ ایران با طرح دادخواستی در این دادگاه که احکام آن از لحاظ حقوقی قطعی، الزام آور و لازم الاجراست، خواستار بازگردنده شدن مبلغی در حدود 2 میلیارد دلار از دارایی های خود شده که براساس حکم دیوان عالی آمریکا برای پرداخت غرامت به قربانیان حملات 1983 در لبنان و دیگر حملاتی که به ایران نسبت داده شده، مسدود شده است.با اینکه دولت دونالد ترامپ رئیس جمهوری آمریکا چهارشنبه هفته پیش اعلان کرد که قصد دارد پیمان دوجانبه مودت 1955 با ایران را فسخ کند که تهران در سال 2016 براساس آن این پرونده را در دیوان لاهه گشوده است، اما واشنگتن هیات بزرگی از حقوقدانان را به مقر این دیوان در لاهه هلند فرستاده  تا مخالفت خود را با بررسی آن اعلان کنند. ریچارد ویسک وکیل وزارت امور خارجه آمریکا به هیات 15 نفری قضات دیوان دادگستری بین المللی گفت: مخالفت ایالات متحده با صلاحیت قضایی این دادگاه، پایه آشکاری برای این حکم است که این پرونده نباید در این دادگاه بررسی شود و براساس رفتار شرورانه ایران است. نوبت بعدازظهر نشست این نهاد برای استماع اظهارات هیأت آمریکایی از ساعت 16:30 الی 18:30 امروز به وقت تهران تشکیل شد.قرار است ایران استدلال های خود را در چند روز آینده به این دادگاه بین المللی ارایه کند و چنانچه بررسی این پرونده ادامه یابد، شاید دستیابی به نتیجه و صدور حکم برای آن چند سال طول بکشد. در نشست نوبت صبح نخستین روز این دیوان لاهه که به بیان ادعاهای وکلای آمریکا اختصاص یافت، آنان با رد نقض معاهده مودت توسط واشنگتن و متهم کردن تهران به بهره برداری نادرست از این دیوان، ایران را دارای صلاحیت برای طرح شکایت به علت تصرف دارایی هایش توسط آمریکا ندانستند.نمایندگان حقوقی آمریکا همچنین با تکرار ادعاهای واهی واشنگتن مبنی بر دخالت ایران در انفجار مقر نظامیان آمریکا در سال 1983 در بیروت، مدعی شدند که تهران تامین کننده مالی جنبش حزب الله لبنان است و مصادره اموال بانک مرکزی ایران را در آمریکا به دلیل آنچه که &#39;جبران خسارات ادعایی خانواده های نظامیان جان باخته آمریکایی در لبنان&#39; قلمداد کردند؛ موجه دانستند.نمایندگان حقوقی واشنگتن همچنین ادعاهایی درخصوص دخالت ایران و حزب الله لبنان در واقعه ترور چهار تن از سران حزب دمکرات کردستان ایران در رستوران میکونوس، بمب گذاری مرکز یهودیان آمیا در بوئنوس آیرس آرژانتین، ناآرامی های بحرین و توطئه ترور سفیر وقت عربستان سعودی در واشنگتن، مطرح کردند.یادآور می شود ریاست دادگاه در ابتدای نشست امروز (دوشنبه) اعلام کرد که طرف آمریکایی پیش تر «دیوید کارون» را به عنوان قاضی اختصاصی خود انتخاب کرده بود که به علت درگذشت وی، «چارلز براور» را معرفی کرده که در بررسی اخیر پرونده شکایت ایران از آمریکا به علت نقض و خروج از برجام، نیز عهده دار این مسئولیت بوده است.ایران نیز بار دیگر جمشید ممتاز را به عنوان قاضی اختصاصی خود در این پرونده معرفی کرده است.دیوان لاهه پس از بررسی درخواست قرار موقت تهران در ارتباط با ازسرگیری تحریم های آمریکا علیه ایران و نقض پیمان مودت 1955 و صدور رای در باره این پرونده، از امروز به مدت چهار روز جلسات استماع علنی برای بررسی پرونده تصرف اموال ایران به ارزش 2 میلیارد دلار توسط دولت آمریکا و نقض متعاقب پیمان مودت را در مکان کاخ صلح لاهه هلند برگزار می کند.براساس برنامه زمان بندی که در تارنمای مرکز امور حقوقی بین المللی ریاست جمهوری کشورمان منتشر شده، دیوان بین‌المللی دادگستری، رکن قضایی ملل متحد، طی اعلامیه مطبوعاتی که اول تیرماه 97 منتشر شد؛ اعلام کرده که جلسه استماع علنی برای بررسی پرونده مصادره اموال ایران در آمریکا از تاریخ دوشنبه، هشتم تا جمعه دوازدهم اکتبر 2018 (16 الی 20 مهرماه 1397) برگزار خواهد شد.جمهوری اسلامی ایران در تاریخ 26 خرداد 1395 درباره اختلاف مربوط به تخلفات دولت آمریکا نسبت به پیمان مودت روابط اقتصادی و حقوق کنسولی میان ایران وآمریکا، دادخواستی را در دفتر دیوان بین‌المللی دادگستری ثبت کرد.در بخشی از این دادخواست آمده است: ایالات متحده با این موضع که ایران حامی تروریسم است (موضعی که ایران آن را قویاً رد می‌کند) شماری اقدامات اجرایی و قانون‌گذاری اتخاد کرده است که اثر عملی آنها تاثیر بر منافع و دارایی‌های ایران و موسسات ایرانی از جمله بانک مرکزی ایران و برخلاف پیمان مودت و از طریق اجرای رسیدگی‌ هایی قضایی علیه ایران است.یادآور می شود ؛ دیوان لاهه 11 مهرماه پس از چند هفته بررسی شکایت ایران از تحریم های 15 مرداد آمریکا، با تائید برخی از درخواست های ایران تا صدور رای نهایی، رای به تعلیق تحریم های ضد ایرانی واشنگتن در حوزه های دارویی، وسایل پزشکی، غذایی و هوانوردی داد. اما آمریکا پس از صدور رای دیوان در این باره اعلام کرد که قصد دارد پیمان مودت را فسخ کند.شبک**اروپام**1486**1392            "}