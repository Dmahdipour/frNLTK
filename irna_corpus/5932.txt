{"onTitr":" آیت الله سعیدی:    ","titr":" نیروی انتظامی کشور را برای اخلالگران اقتصادی ناامن کند","describe":" قم - ایرنا - تولیت آستان مقدس حضرت معصومه(س) گفت: نیروی انتظامی باید چنان امنیتی در کشور ایجاد کند که اخلالگران به خصوص در بحث مسائل اقتصادی بیش از گذشته احساس ناامنی کنند.", "text":"به گزارش ایرنا، آیت الله سید محمد سعیدی روز یکشنبه در دیدار سردار حسین اشتری، فرمانده نیروی انتظامی، افزود: اقتدار نیروی انتظامی در برخورد با اخلالگران اقتصادی و سایر حوزه ها، موجب آرامش و امنیت مردم است و همه دستگاه ها باید در این مسیر با ناجا همکاری کنند.وی، تامین امنیت را مهمترین محور فعالیت های نیروی انتظامی دانست و گفت: شعار «پلیس مقتدر، امین مردم» که به خوبی برای گرامیداشت هفته نیروی انتظامی انتخاب شده، نشان می دهد در نظام اسلامی مردم در آرامش زندگی می کنند اما فضا به دلیل اقتدار پلیس برای اخلالگران ناامن است.وی با اشاره به این که اقتدار نیروهای نظامی و انتظامی به نفع همه ملت ایران است، ادامه داد: در این صورت است که مردم با اعتماد به پلیس در آرامش زندگی می کنند و کشور در عرصه های مختلف به پیشرفت می رسد.امام جمعه موقت قم گفت: امروز نظام اسلامی به دلیل پیروی از ارزش های الهی در معرض توطئه های مختلف قرار دارد و این نیروی انتظامی است که در سطح شهرها و حتی مرزهای کشور به شکل های مختلف با برهم زنندگان امنیت مردم مقابله می کند.سعیدی گفت: نیروی انتظامی برای انجام وظایف خود در بخش های مختلف از جمله در مساله عفاف و حجاب احتیاج به همکاری دستگاه های مختلف و مردم دارد که در این زمینه ارتباط متقابل مردم با پلیس رضایت بخش است.سردار حسین اشتری در سفر یک روزه به قم ضمن زیارت بارگاه ملکوتی حضرت معصومه (س) با شماری از مراجع تقلید و علما دیدار و گفت و گو کرد. از سیزدهم تا نوزدهم مهرماه با شعار« پلیس مقتدر، امین مردم» به عنوان هفته نیروی انتظامی نامگذاری شده است.7405/ 1175            "}