{"onTitr":" مدیرعامل شرکت ملی پست اعلام کرد:    ","titr":" رشد 10 درصدی درآمد پست در نیمه نخست امسال","describe":" تهران- ایرنا- مدیرعامل شرکت ملی پست گفت: درآمد این شرکت در 6ماهه نخست امسال با رشد 10 درصدی به 460 میلیارد تومانی رسید و هدفگذاری ها محقق شد.", "text":"به گزارش خبرنگار اقتصادی ایرنا، «حسین نعمتی» امروز (دوشنبه) در آیین گرامیداشت روز جهانی پست در وزارت ارتباطات و فناوری اطلاعات افزود: تحقق این درآمد در حالی ممکن شد که رشد برخی خدمات پستی منفی بود.وی ادامه داد: امسال با وجود اعمال تحریم ها، رشد 30 درصدی در پست سفارشی و 24 درصدی در امانات و بسته و یک درصدی در سرویس پیشتاز محقق شد.معاون وزیر ارتباطات و فناوری اطلاعات یادآوری کرد: جهت گیری پست ایران همانند پست کشورهای پیشرفته به سمت جابجایی امانات و بسته است و افزایش 25 درصدی سهم این بخش در 6 ماهه نخست امسال شاهدی بر این حرکت است.رییس هیات مدیره پست، درباره طرح استانداردسازی نشانی ها «جی نف» به عنوان یکی از طرح های اقتصاد مقاومتی گفت تاکنون نشانی 60 درصد از نقاط شهری استانداردسازی و بیش از یک میلیون رکورد شهری به هنگام سازی شده است.به گفته وی، اکنون 670 هزار رکورد روستایی و 6 میلیون باب ساختمان و 400 هزار باب ساختمان اداری زیر پوشش این طرح قرار گرفته و نقشه های پارسل بندی و انطباق نشانی بیش از 18 میلیون رکورد استخراج شده است.نعمتی، تجهیز موزعان پستی به 2 هزار گوشی هوشمند، نوسازی ناوگان حمل و نقل پستی، خرید 20 دستگاه ناوگان سنگین، انتشار تمبر مشترک با هند و ارمنستان را اقدام های انجام شده در این بخش عنوان کرد.معاون وزیر ارتباطات و فناوری اطلاعات ارتقای رتبه پست ایران در اتحادیه جهانی پستی به جایگاه چهل و هشتم را نشانه تلاش کشور ما برای رسیدن به استانداردهای جهانی است.* رییس کمیسیون صنایع مجلس: برخی در دولت و مجلس دنبال دعواهای سیاسی اند رییس کمیسیون صنایع و معادن مجلس شورای اسلامی در این مراسم گفت: مجلس با وجود همه کاستی های دولت، از آن حمایت می کند؛ زیرا اکنون دشمن دنبال ایجاد اختلاف بین مجلس و دولت است.«عزیزاکبریان» افزود: عده ای هم در دولت و هم در مجلس به دنبال دعواهای سیاسی اند که باید از این اقدام ها دوری کرد و متحد ماند.وی اضافه کرد: اکنون دولت در سخت ترین شرایط اقتصادی است و به حمایت بیشتری نیاز دارد؛ زیرا برخی در فضای مجازی و شبکه های اجتماعی با سیاه نمایی دنبال تضعیفند.اکبریان گفت: دشمن تلاش می کند اعتماد مردم به نظام را کم کند؛ بنابراین باید کاری کرد که اعتماد مردم بیشتر جلب شود.وی به وجود ناهنجاری هایی مانند رشوه و اختلاس در کشور اشاره کرد و ادامه داد: آسیب دیدن ولایت و امنیت در کشور سبب می شود همه ضرر کنیم؛ حتی کسانی که این نظام را قبول ندارند.اکبریان بر حفظ امنیت با محور ولایت و اداره کشور با عقلانیت تاکید کرد.به گزارش ایرنا، آیین گرامیداشت روز جهانی پست امروز با حضور وزیر ارتباطات و فناوری اطلاعات در این وزارتخانه برگزار شد.اقتصام*2078*1961*            "}