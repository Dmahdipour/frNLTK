{"onTitr":" سرپرست فرمانداری پیشوا:    ","titr":" مدیران دستگاه های اجرایی ملزم به زندگی در محل فعالیت خود هستند","describe":" تهران – ایرنا – سرپرست فرمانداری پیشوا با تأکید بر لزوم زندگی مدیران دستگاه های اجرایی در شهرستان به آنان سه ماه مهلت داد تا در شهرستان اقامت داشته باشند یا با پست خود خداحافظی کنند.", "text":"به گزارش ایرنا ، حسین عباسی روز شنبه در جمع مدیران دستگاه های اجرایی شهرستان پیشوا به آنان سه ماه فرصت داد تا برای اقامت در این شهرستان اقدامات لازم را انجام دهند.وی افزود: فرصت خدمت رسانی به عنوان مدیر ، مسئول و یا رئیس بسیار کوتاه است، تمامی مدیران وظیفه دارند تا بر اساس وظایف ذاتی خود نسبت به ماموریت های محوله، افزایش بهره وری سطح خدمات، افزایش راندمان کاری، حضور مفید در کارگروه ها و جلسات، داشتن ابتکار عمل در انجام امور، تلاش برای جذب اعتبارات استانی و کشوری، پاسخگویی به موقع به مطالبات مردم، پرهیز از فرصت سوزی و ارائه گزارش ماهانه به فرمانداری اهتمام داشته باشند.وی گفت : بر اساس کلام معصوم ، دین مردم بر طبق دین رهبران و حاکمان آنان است، رفتار مدیران آینه تمام نمای حاکمیت و مدیریت نظام اسلامی است و قطعا عملکرد آنان در نوع نگاه مردم نسبت به‌نظام و انقلاب اثرگذار است و اگر این نگاه در جامعه دچار افت‌وخیزهایی می شود حاصل عملکرد ما مدیران است.عباسی یکی از تکالیف مدیران را زندگی در کنار مردمی است که رفع امور آنان در اختیارشان قرار گرفته افزود: روسای ادارات پیشوا وظیفه دارند تا ظرف3ماه آینده نسبت به استقرار و اقامت خود در شهرستان اقدامات لازم را انجام دهند.سرپرست فرمانداری پیشوا گفت: رفع مشکلات مردم به همدلی و همراهی تمامی دستگاه های اجرایی نیاز دارد، مجموعه شورای اداری در واقع نماد دولت و حاکمیت شهرستان است و تحقق انتظارات مردم مستلزم آن است که به آنچه انجام می‌دهیم باور و اعتقاد قلبی داشته باشیم تا بتوانیم رضایت مردم را جلب و خواسته‌های آنان را جامه عمل بپوشانیم.وی رفتار و گفتار پسندیده، درستکاری، سلامت و عزت نفس را جزو مؤلفه‌هایی دانست که مدیران در نظام جمهوری اسلامی باید به آن‌ها عمل کنند.پیشوا با 80 هزار نفر جمعیت در 45 کیلومتری جنوب شرق تهران واقع شده است.تهرام/7254//1348            "}