{"onTitr":" ملی پوش گلبال مردان:    ","titr":" دوست دارم اولین حضورم با قهرمانی در پاراآسیایی همراه شود","describe":" جاکارتا- ایرنا- ملی پوش گلبال مردان گفت: دوست دارم اولین حضورم در رقابت های برون مرزی با قهرمانی تیم ملی در بازی های پارآسیایی همراه شود.", "text":"به گزارش روز شنبه خبرنگار اعزامی ایرنا؛ محمد پرنیا ملی پوش گلبال مردان بیان کرد: سال ها است که در اردوهای تیم ملی حضور دارم و این اولین بار است که در رقابت های برون مرزی و آسیایی شرکت می کنم و دوست دارم اولین حضورم با قهرمانی تیم ملی در بازی های پاراآسیایی همراه شود.وی درباره اینکه چرا رشته گلبال را انتخاب کرده است، ادامه داد: گلبال تنها ورزشی است که مخصوص ورزشکاران نابینا و کم بینا است و در سایر رشته ها وجود ندارد.پرنیا افزود: یکی از دوستانم این رشته را به من معرفی کرد و از همان زمان تاکنون به صورت حرفه ای آن را ادامه دادم.وی در مورد حریفان ایران در این دوره از بازی ها گفت: تمام تیم ها خوب هستند، اما ما هم متحد شدیم تا سکوی قهرمانی را کسب کنیم و تمام تلاشمان را برای رسیدن به این هدف به کار می بریم.ملی پوش گلبال در پایان عنوان کرد: لیونل مسی و علی دایی ورزشکاران محبوب من هستند و تلاش می کنم مثل آنها موفق باشم. آرزوی من رسیدن به مدال پارالمپیک است که امیدوارم با تلاش و تمرین به آن دست پیدا کنم و برای کشورم افتخار آفرینی کنم.ورزشی **2052**9118**            "}