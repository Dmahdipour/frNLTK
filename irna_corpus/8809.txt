{"onTitr":"","titr":" روزهای ناخوش خونه به خونه بابل","describe":" ساری-ایرنا- تیم فوتبال خونه به خونه بابل ناکام بزرگ رقابت های لیگ یک در فصل گذشته که براساس اتفاقات فوتبالی و گل شماری از صعود به لیگ برتر جا ماند، در این فصل با وجود اما و اگرها در مسابقات لیگ حضور یافت، ولی حال و روز خوشی ندارد.", "text":"به گزارش خبرنگار ایرنا، این تیم بابلی در هر چهار فصل گذشته که در لیگ یک ورود کرد در جمع مدعیان بود و اما در فصل جاری این رقابت ها از 5 بازی در لیگ موفق به کسب صرفا یک تساوی شد و با تک امتیاز اندوخته در رده 15 جدول 16 تیمی این رقابت ها قرار دارد.این تیم که زیر نظر مالکان متمولش برادران حسن زاده که در فعالیت های ساختمانی و فروشگاه داری حضور دارند، در امور مالی باشگاه داری با پرداخت به موقع به بازیکنان و کادر فنی خاطرات خوشی را از خود به یادگار گذاشت، ولی به نظر می رسد در فصل جاری با اتفاقات فوتبالی سال قبل،مدیران باشگاه دل و دماغی ندارند.بی رغبتی آنها برای باشگاهداری زیر سایه اتفاقات فوتبالی تا آنجا پیش رفت که دست به فروش امتیاز باشگاهشان نیز زدند که با پادرمیانی استاندار و مدیران ورزشی و وعده های شورای شهر بابل تا حدودی از این کار منصرف شدند، ولی همچنان روزهای بدی را در فوتبال سپری می کنند که شاید در صورت دیر جنبیدن به قیمت سقوط تیمشان به دسته پایین تر منجر شود.*** خوابیدن شور فوتبالی در بابل روزهای ناخوش فوتبال خونه به خونه نایب قهرمان جام حذفی فصل 97-96 در حداقل نیم فصل جاری رقابت های لیگ یک، شور و شوق فوتبالی را از بابل و جوانان این خطه گرفت و فوتبال دوستان نیز از کسادی بازار این تیم ناخوشنودند.در دست مرمت بودن ورزشگاه هفت تیر بابل و تاخیر در اتمام آن و انجام بازی این تیم پرطرفدار در زمین شهر سیمرغ در 10 کیلومتری بابل نیز قوز بالای قوز برای تیم خونه به خونه شد تا همانند سال های قبل از شور و حرارت طرفداران دور باشد.*** کمک استانی به ورزشگاه رئیس هیات فوتبال شهرستان بابل می گوید: این روزها حال و روز ناخوش تیم خونه به خونه  بابل از سطح شهر نیز نمایان است و شهر حرارت فوتبالی فصل گذشته را ندارد.ناصر علیزاده گنجی در گفت و گو با خبرنگارایرنا قرار گیری خونه به خونه در پایین جدول و نداشتن ورزشگاه را از دلایل اصلی کم حرارتی فوتبال در بابل می داند و معتقد است که باید هر چه سریعتر به خونه به خونه کمک شود تا از جایش بلند شود که در غیر این صورت پیش بینی خوبی برای تیم نمی شود.وی تسریع در تکمیل ورزشگاه هفت تیر بابل را مطالبه دیگر شهروندان بابلی دانست و از مدیران ورزشی خواست تا تلاش بیشتری برای تسریع در بهسازی و بازسازی این ورزشگاه داشته باشند.گنجی در مورد وضعیت بد خونه به خونه در جدول اظهار داشت: مدیران باشگاه با تغییر کادر فنی به دنبال ترمیم تیم هستند و امیدواریم با حمایت مسوولان و تماشاگران این تیم پرطرفدار مازنی سرپا شود.*** خونه به خونه تیم مدعی رئیس هیات فوتبال مازندران هم معتقد است که خونه به خونه در فصولی که در لیگ یک حضور داشت از مدعیان بود و سال قبل نیز با اتفاق فوتبالی از جمع صعود کنندگان باز ماند.غلامرضا بهروان گفت: باید همه ما به کمک تیم خونه به خونه بریم و با حمایت مردمی و مسوولان بار دیگر این تیم سرپا شود و روزهای خوش فوتبالی به بابل برگردد.*** تکمیل ورزشگاه یا قوت در دست انجام استمدیرکل ورزش و جوانان مازندران گفت: هم اکنون بازسازی و بهسازی ورزشگاه هفت تیر بابل با قوت در حال انجام است.حبیب حسین زادگان افزود: اگر این تیم در سال قبل به لیگ برتر صعود می کرد، قطعا اتفاقی که برای ورزشگاه شهید وطنی افتاد و در کمترین زمان بهسازی و بازسازی شد، برای ورزشگاه بابل هم تکرار می شد.وی اضافه کرد: تمام تلاش ما این است که بتوانیم  ورزشگاه شهر بابل را هر چه سریعتر بهسازی و بازسازی کنیم و بازی خانگی خونه به خونه در آن برگزار شود.*** سرپا شدن خونه به خونه با سرمربی جدیداگرچه مسوولان باشگاه خونه به خونه از جمله مالک این تیم برادران حسن زاده با وجود تماس مکرر ایرنا به این تماس ها پاسخ ندادند، ولی یک منبع مطلع در باشگاه از روزهای خوش این تیم در روزهای آینده با آمدن سرمربی جدید برای این تیم خبر داد.وی که خواست نامش ذکر نشود به ایرنا گفت: بزودی مدیران باشگاه با یکی از سرمربیان لیگ برتر که سابقه خوب فنی در تیم های بزرگ دارد برای کادر فنی توافق می شود.وی معتقد است که با آمدن این مربی و جذب بازیکنان جدید در نیم فصل دوم تلاش می شود تا خونه به خونه در سال جاری به لیگ برتر صعود کند.در فضای مجازی از عبدالله ویسی که سابقه سرمربیگری در تیم استقلال خوزستان و قهرمانی در لیگ برتر با این تیم و سپاهان و چند تیم دیگر لیگ برتری را دارد به عنوان گزینه اصلی از بین سرمربیان مطرح برای قرارداد با خونه به خونه بابل نام می برند.6982/1899            "}