{"onTitr":" لیگ ملت های اروپا؛    ","titr":" کرواسی و انگلیس به تساوی رضایت دادند","describe":" تهران - ایرنا - تیم های ملی فوتبال کرواسی و انگلیس در ادامه لیگ ملت های اروپا به تساوی بدون گل رضایت دادند.", "text":"به گزارش بامداد شنبه ایرنا؛ در هفته سوم لیگ ملت های اروپا، کرواسی نایب قهرمان جام جهانی 2018 جمعه شب از انگلیس پذیرایی کرد که این دیدار با تساوی صفر بر صفر به اتمام رسید.کرواسی در حالی از انگلیس پذیرایی کرد که به دلیل محرومیت از سوی یوفا، تماشاگران اجازه ورود به ورزشگاه را نداشتند. این دیدار از گروه چهارم لیگ A برگزار شد.در دیگر دیدار مهم و از گروه دوم، بلژیک در خانه خود با حساب دو بر یک از سد سوئیس گذشت تا به روند پیروزی هایش تداوم بخشد.«روملو لوکاکو» مهاجم مطرح باشگاه منچستریونایتد انگلیس در این دیدار هر 2 گل بلژیک را به ثمر رساند.لیگ ملت‌های اروپا، تورنمنت جدیدی است که اتحادیه فوتبال اروپا برگزار می کند. هدف از برگزاری این تورنمنت کاهش دیدارهای دوستانه و افزایش مسابقات رقابتی است.مسابقات شامل مرحله گروهی، حذفی و فینال است و 55 کشور اروپایی در چهار لیگ A، B، C و D با هم رقابت می کنند که تقسیم بندی ها تیم ها براساس رده بندی یوفا است.هر لیگ به 4 گروه تقسیم می شود و دیدارها به صورت رفت و برگشتی خواهد بود.گروه بندی لیگ ملت های اروپا به شرح زیر است:لیگ Aگروه 1: آلمان، فرانسه، هلندگروه 2: بلژیک، سوئیس، ایسلندگروه 3: پرتغال، ایتالیا، لهستانگروه 4: اسپانیا، انگلیس، کرواسیلیگ Bگروه 1: اسلوواکی، اوکراین، جمهوری چکگروه 2: روسیه، سوئد، ترکیهگروه 3: اتریش، بوسنی و هرزگوین، ایرلند شمالیگروه 4: ولز، جمهوری ایرلند، دانمارکلیگ Cگروه 1: اسکاتلند، آلبانی، رژیم اسراییلگروه 2: مجارستان، یونان، فنلاند، استونیگروه 3: اسلوونی، نروژ، بلغارستان، قبرسگروه 4: رومانی، صربستان، مونته نگرو، لیتوانیلیگ Dگروه 1: گرجستان، لتونی، قزاقستان، آندوراگروه 2: بلاروس، لوگزامبورگ، مولداوی، سن مارینوگروه 3: آذربایجان، جزایر فارو، مالت، کوزووگروه 4: مقدونیه، ارمنستان، لیختن اشتاین، جبرالطارقصدرنشینان گروه های لیگ A در مرحله نهایی لیگ ملت های اروپا که شامل نیمه نهایی، بازی رده بندی و فینال است، با یکدیگر رقابت می کنند. تیم های برتر مرحله گروهی دیگر لیگ ها به لیگ بالاتر صعود کرده و تیم های پایین مرحله گروهی به لیگ های پایین تر سقوط می کنند.شبد**ورزشی**3783**1379            "}