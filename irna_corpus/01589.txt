{"onTitr":" دبیر ستاد اربعین قرارگاه خاتم الانبیا:    ","titr":" اربعین 97 چله جبهه انقلاب اسلامی است","describe":" بیرجند - ایرنا - دبیر ستاد اربعین قرارگاه خاتم الانبیا (ص) گفت: اربعین امسال چله جبهه انقلاب اسلامی ایران مقابل معاندانی است که قصد اخلال در راهپیمایی بین المللی اربعین حسینی را دارند.", "text":"به گزارش ایرنا رحیم آبفروش شامگاه چهارشنبه در گردهمایی خادمان فرهنگی اربعین خراسان جنوبی افزود: اوضاع جهان اسلام به گونه ای است که در اربعین امسال تمدن اسلامی مقابل تمدن غرب ایستاده است.وی گفت: اربعین بستر پیاده سازی گفتمان انقلاب اسلامی است و در زمانی که تمام رسانه های غربی به مقابله با این حرکت عظیم برخاسته اند جریان اربعین از ارزش مضاعفی برخوردار است.آبفروش با بیان اینکه اربعین بسیاری از بن بست های انقلاب را باز می کند تصریح کرد: اگر به طور کلی خواسته امام راحل و مقام معظم رهبری در نحوه خدمتگزاری مسئولان به مردم پیاده سازی نشد، اربعین قدرت دیگری را به رخ خواهد کشید.وی افزود: مردم در این ایام نشان می دهند که توان ساماندهی میلیون ها انسان را در یک نقطه جغرافیایی دارند در حالی که این مهم در توان ده ها دولت نیست.دبیر ستاد اربعین قرارگاه خاتم الانبیا تاکید کرد: با توجه به این همت و عشق مردمی دولت باید نقش تسهیل گری داشته باشد تا این راهپیمایی عظیم حول محور ولایت به ثمر بنشیند نه اینکه خادمان امام حسین (ع) از این روند گلایه مند باشند.وی یادآور شد: امروز چهار هزار خادم وظیفه ای که باید دولت ها بر عهده داشته باشند را انجام می دهند و دولت هم باید به نحوی همراهی کند که بهترین استفاده از این فرصت شود.آبفروش با بیان اینکه شعار امسال اربعین حسینی «الحسین یجمعنا» هست، اظهار داشت: وقتی از تمام ادیان، زبان و مذاهب در این راهپیمایی عظیم شرکت می کنند باید اربعین به نقطه وصل و وحدت تبدیل شود.وی گفت: با پیگیری های انجام شده کمیته هماهنگی موکب های فرهنگی در کشور شکل گرفته است و موکب های فرهنگی باید به زودی در این سامانه ثبت نام کنند.وی یادآور شد: موکب های اربعین باید تکریم زائران غیر ایرانی را در دستور کار قرار دهند بویژه زائران پاکستانی و افغان که از مرزهای میرجاوه و دوقارون پس از تحمل سختی های فراوانی وارد ایران می شوند.دبیر ستاد اربعین قرارگاه خاتم الانبیا (ص) گفت: کاروان های زیارتی از حالت عادی باید به فعال تبدیل شوند به طوری که هرکدام به تنهایی سفیر فرهنگی باشند.وی از خادمان اربعین خواست هرچه زودتر برای ساماندهی حسینیه زائران خراسان جنوبی در کربلا اقدام کنند تا برای اسکان زائران در سال های آینده با مشکلی مواجه نباشند.3215 * 6054            "}