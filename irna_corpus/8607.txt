{"onTitr":"","titr":" بازتاب وسیع بیانات رهبر معظم انقلاب اسلامی در رسانه های عربی","describe":" تهران-ایرنا- رسانه های عربی بیانات امروز آیت الله علی خامنه ای رهبر معظم انقلاب در همایش ده ها هزار نفری بسیجیان را بازتاب دادند و به نقل از ایشان نوشتند که مردم ایران با شکستن تحریم ها سیلی دیگری به آمریکا خواهد زد.", "text":"شبکه خبری المیادین ضمن آنکه سخنان رهبر معظم انقلاب را به صورت زنده پوشش داد، اعلام کرد که آیت الله خامنه ای طی سخنانی در همایش ده ها هزار نفری بسیجیان در ورزشگاه آزادی گفت: رهبران استکبار جهانی و دولت ظالم آمریکا چالش هایی بر ما تحمیل می کنند که باید با آن مقابله کرد. ملت ایران تسلیم شدن را نمی پذیرد و این موضوع تنها یک شعار نیست.المیادین به نقل از رهبر انقلاب نوشت: توانستیم کشورمان را از سلطه استعماری آمریکا و انگلیس بیرون بیاوریم. همچنین ایران توانست در برابر توطئه های دشمنان ایستادگی کند و مانع تلاش هایشان برای تجزیه آن شود.این شبکه خبری همچنین به نقل از آیت الله خامنه ای افزود: باید از همه چیز درباره دشمنان و هر جبهه ای که برای حمله به ایران در آن نفوذ کنند، آگاهی داشته باشیم. آمریکا نسبت انقلاب اسلامی در ایران کینه توزی می کند زیرا سیلی بزرگی به آن زده است.**المنارشبکه خبری المنار لبنان نیز با بازتاب سخنان رهبر انقلاب اسلامی ایران، به نقل از ایشان نوشت: اقتصاد ملی ما تحریم ها را شکست خواهد داد و مردم سیلی دیگری به آمریکا می زند.ایشان افزود: آمریکا در لبنان، سوریه، عراق و دیگر کشورها شکست خورده است و شکست های دیگری در انتظار آن است.المنار به نقل از ایشان افزود: جمهوری اسلامی توانست که در برابر جبهه بزرگ وگسترده استبکار بایستد. ایران در طول چهل سال گذشته در همه زمینه ها جهاد کرده و قشر جوان ایرانی موتور پیش برنده در همه مراحل بوده است.**الخلیج الجدیدپایگاه خبری قطری'الخلیج الجدید' نیز با پوشش بخشی از بیانات رهبر معظم انقلاب ایران، نوشت که رهبر ایران در جمع ده ها هزار تن از نیروهای بسیج و فرماندهان سپاه پاسداران در تهران گفت: بدون شک ما مشکلاتی در اقتصادمان که به طور گسترده وابسته به نفت است، داریم. اما باید با تلاش و کار سعی کنیم که بیکاری و فقر را از بین ببریم. الخلیج الجدید همچنین نوشت که رهبر انقلاب ایران شخصیت های سیاسی و طرف هایی که به گفت و گو با آمریکا دعوت می کنند را خائن نامید و گفت: آمریکا می خواهد مردم ایران را به زانو دربیارود و تسلیم کند اما این اتفاق هرگز رخ نخواهد داد و هر کس دشمنی آمریکا با ما را انکار کند، مرد میدان پیشرفت کشور نیست.**روسیا الیومشبکه خبری روسیا الیوم نیز با پوشش بخشی از سخنان رهبر انقلاب، نوشت که آیت الله خامنه ای امروز در سخنانی گفت که کشورش به سبب تهدیدات آمریکا و مشکلات اقتصادی در برهه حساسی به سر می برد.روسیا الیوم به نقل از رهبر انقلاب ایران نوشت: اقتصاد ملی ما تحریم های تحمیلی را شکست خواهد داد و مردم ما سیلی دیگری بر آمریکا می زنند.**الشرق الاوسطپایگاه سعودی الشرق الاوسط نیز بیانات رهبر انقلاب را بازتاب داد و نوشت که رهبر ایران در سخنانی در میان ده ها هزار نیروی بسیجی و فرماندهان سپاه پاسداران در تهران، گفت: ایران به خاطر تحریم های آمریکا در شرایط اقتصادی بدی قرار دارد.الشرق الاوسط به نقل از رهبر انقلاب افزود: موقعیت کشور، موقعیت منطقه و جهان، حساس است. حساس از این جهت که از یک طرف عربده ‌کشی‌ های سران استکبار و سیاست های امپریالیستی آمریکا به گوش می رسید و از طرف دیگر مردم با مشکلات اقتصادی روبه هستند و تنگی معیشت بخش بزرگی از مردم ضعیف کشور را در فشار قرار داده است.به گزارش روز پنج شنبه ایرنا از دفتر حفظ و نشر آثار آیت الله العظمی خامنه ای، رهبر معظم انقلاب در همایش ده‌ها هزارنفری «خدمت بسیجیان» در ورزشگاه آزادی بیانات خود را درباره اوضاع کنونی کشور و اقدامات ضد ایرانی سران آمریکا ایراد کردند.خاورم**9329**1144            "}