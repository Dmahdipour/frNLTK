{"onTitr":" موگرینی:    ","titr":" اروپا 400 میلیون یورو به بازسازی عراق کمک می کند","describe":" بغداد – ایرنا – 'فدریکا موگرینی' مسئول سیاست خارجی اتحادیه اروپا اعلام کرد که این اتحادیه مبلغ 400 میلیون یورو برای کمک به بازسازی عراق اختصاص می دهد.", "text":"به گزارش ایرنا، دفتر 'محمد الحلبوسی' رئیس پارلمان عراق روز دوشنبه در بیانیه ای اعلام کرد که الحلبوسی یک پیام مکتوب از موگرینی دریافت کرده است که در آن تاکید شده اتحادیه اروپا از عراق حمایت خواهد کرد و شریک این کشور باقی خواهد ماند.این بیانیه به نقل از موگرینی اعلام کرد که اتحادیه اروپا بنابر تعهد خود از طریق واحد مشاوره این اتحادیه در بخش امنیت عمومی، در کنفرانس بازسازی عراق در کویت، با تخصیص مبلغ 400 میلیون یورو از تلاش های بازسازی عراق حمایت خواهد کرد.بر اساس این بیانیه، موگرینی با تاکید بر ادامه همکاری اتحادیه اروپا با دولت جدید عراق همچنین ادامه نقش آفرینی شرکای بین المللی عراق در حفظ، تقویت و حمایت از عراق و احترام وحدت و حاکمیت و تمامیت ارضی کامل این کشور که برای ثبات در منطقه امری بسیار مهم است را با اهمیت دانست. دولت عراق پیشتر اعلام کرده بود که هجوم داعش و نبردهای مربوط به آن نزدیک به 100 میلیارد دلار به این کشور خسارت وارد کرده است. بسیاری از کشورهای غربی و عربی در جریان کنفرانس بازسازی عراق اسفندماه 96 در کویت قول های کمک و سرمایه گذاری در عراق برای رفع ویرانی های ناشی از این هجوم ارائه کردند ولی تاکنون انجام اقدام مشخصی در این خصوص گزارش نشده است. خاورم*4**ع ص**380**            "}