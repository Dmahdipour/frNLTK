{"onTitr":"","titr":" امکان پرداخت حق بیمه اینترنتی برای زنان خانه دار فراهم شد","describe":" تهران- ایرنا- سازمان تامین اجتماعی اعلام کرد: امکان صدور برگ پرداخت و همچنین پرداخت حق بیمه به صورت اینترنتی برای زنان خانه دار در سراسر کشور فراهم شده است.", "text":"به گزارش ایرنا از سازمان تامین اجتماعی، سازمان تامین اجتماعی به منظور توسعه بیمه برای تمام افراد جامعه و بهره مندی آنان از حمایت ها و تعهدات قانونی، زنان خانه دار را نیز بر اساس مقررات بیمه صاحبان حرف و مشاغل آزاد، تحت پوشش قرار می دهد.بر اساس آمارها از سازمان تامین اجتماعی تاکنون 136 هزار زن خانه دار از خدمات بیمه ای این سازمان بهره مند شده اند که با اجرای این طرح، آمار بیمه زنان خانه دار به طور یقین افزایش خواهد یافت.	زنان خانه داری که تاکنون بیمه نشده اند، می‏ توانند در صورت تمایل مشمول مقررات بیمه صاحبان حرف و مشاغل آزاد قرار گرفته و از حمایت ها و تعهدات قانونی مربوطه بهره ‏مند شدند.بر این اساس، حداکثر سن برای پذیرش درخواست و عقد قرارداد برای زنان، 50 سال تمام در زمان ارائه تقاضا است؛ در غیر این صورت، متقاضی باید معادل مازاد سنی مقرر دارای سابقه پرداخت حق بیمه قبلی نزد سازمان تامین اجتماعی باشد.همچنین تمام زنانی که حداقل 10 سال سابقه پرداخت حق بیمه داشته باشند، بدون رعایت شرط سنی تقاضای آنان پذیرفته خواهد شد.بر اساس اعلام سازمان تامین اجتماعی، نرخ پرداخت حق بیمه و حمایت های بیمه ای زنان خانه دار به صورت، ١٤ درصد (١٢ درصد سهم بیمه شده + ٢ درصد سهم دولت) شامل بازنشستگی و فوت بعد از بازنشستگی، نرخ پرداخت حق بیمه ١٦ درصد (١٤درصد سهم بیمه شده+ ٢درصد سهم دولت) شامل بازنشستگی و فوت قبل و بعد از بازنشستگی و نرخ پرداخت حق بیمه ٢٠درصد (١٨درصد سهم بیمه شده+ ٢درصد سهم دولت) شامل بازنشستگی، فوت و ازکارافتادگی است.همچنین بیمه شدگان زنان خانه دار می توانند با پرداخت حق سرانه درمان (به ازای هر نفر 44 هزار تومان در سال 97) برای خود و افراد تحت تکفل با دریافت دفترچه درمانی از کلیه امکانات مراکز درمانی ملکی سازمان تامین اجتماعی در سراسر کشور و نیز امکانات مراکز تشخیصی، درمانی و دارویی طرف قرارداد این سازمان استفاده کنند.میزان سهم بیمه شده از هزینه درمان که فرانشیز نامیده می شود، برای خدمات پزشکی سرپایی 30 درصد و برای خدمات درمانی بستری 10درصد است.سازمان تامین اجتماعی در راستای اجرای طرح تکریم ارباب رجوع، روانسازی امور، پاسخگویی سریع و افزایش رضایتمندی مخاطبان، اقدام به راه اندازی سرویس غیرحضوری (اینترنتی) صدور برگ پرداخت حق بیمه برای بیمه شدگان زنان خانه دار کرده است و بیمه شدگان می توانند با مراجعه به آدرس اینترنتی www.samt.tamin.ir نسبت به صدور برگ پرداخت و همچنین پرداخت حق بیمه خود اقدام کنند.42 میلیون بیمه شده از سازمان تامین اجتماعی 18 نوع خدمت بیمه ای و درمانی دریافت می کنند.اجتمام* 7268*1834            "}