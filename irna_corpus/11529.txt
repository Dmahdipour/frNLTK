{"onTitr":" امام جمعه تبریز:    ","titr":" مساجد صرفا محلی برای برگزاری مراسم های ختم و تعزیه نباشد","describe":" تبریز - ایرنا - امام جمعه تبریز گفت: مساجد نباید صرفا به محلی برای برگزاری مراسم های ختم و تعزیه تبدیل شود، بلکه باید محملی برای برگزاری برنامه های فرهنگی باشد.", "text":"به گزارش ایرنا، حجت الاسلام محمدعلی آل هاشم دوشنبه شب در مراسم آغاز عملیات اجرایی مسجد فرشته جنت (کوی فرشته شمالی) تبریز افزود: از زمان پیامبر اسلام(ص) مساجد محل رسیدگی به امور دنیوی و اخروی مردم بود و در زمان کنونی نیز باید علاوه بر داشتن چنین کارکردهایی به اجرای برنامه های ورزشی و فرهنگی نیز توجه شود.وی با انتقاد از توجه صرف برخی مساجد به برگزاری مراسم های ختم و تعزیه اظهار داشت: برخی ها احساس می کنند اگر در یک مسجد روزانه سه مراسم ختم برگزار شود، آن مسجد فعال است در حالی که اصلی ترین شاخص مساجد فعال برگزاری برنامه های موثر فرهنگی است.امام جمعه تبریز با تاکید بر لزوم تلاش برای جذب حداکثری نوجوانان و جوانان به مساجد یادآوری کرد: هیات امنای مساجد نباید به بهانه برهم زدن نظم مسجد توسط کودکان، مانع حضور آنان و نوجوانان در این مکان مقدس شوند.حجت الاسلام آل هاشم ادامه داد: کودکان و نوجوانان باید در مساجد احساس شور و ذوق داشته و با مسجد انس بگیرند. وی با اشاره به هزینه های سرسام آور ازدواج جوانان مانند هزینه تالارهای عروسی گفت: بهتر است در کنار مساجد، سالنی برای برگزاری مراسم عقد و ازدواج جوانان نیازمند احداث شود.حجت الاسلام آل هاشم افزود: احداث سالن های ویژه عقد و ازدواج در کنار مساجد باید منحصرا در اختیار افراد نیازمند قرار گیرد.عضو شورای اسلامی تبریز نیز در این آیین گفت: مساجد باید اصلی‌ترین پایگاه عبادی و فرهنگی شهر باشند.عبدالله تقی پور افزود: تمامی مسوولان و مردم برای تبدیل مساجد به بهترین و اصلی‌ترین پایگاه‌های عبادی و اجتماعی تلاش کنند.وی با اشاره به هزینه‌های بسیار بالای احداث فرهنگسراها توسط شهرداری تبریز اظهار کرد: سمت و سوی احداث فرهنگسراها باید به سمت مساجد هدایت شود و علاوه بر افزایش فعالیت‌های فرهنگی در مساجد، بخشی از مهم‌ترین خدمات مورد نیاز مردم نیز در این مکان مقدس ارایه شود.شهردار منطقه 5 تبریز نیز در این ایین گفت: مسجد فرشته جنت در سه طبقه به وسعت یک هزار و 750 مترمربع احداث می شود.یعقوب هوشیار، با بیان اینکه شهرداری این منطقه در حوزه فرهنگی اقدام های مطلوبی انجام داده است، افزود: از جمله این اقدام ها احداث 4 مسجد در این منطقه است که امیدواریم در سال آینده مورد بهره برداری قرار گیرد.وی گفت: در حوزه استحفاظی این منطقه 13 مسجد و 7 نمازخانه وجود دارد و در 6 سال اخیر نیز 8 طرح فرهنگی با 300 میلیارد ریال اعتبار اجرا شده است.کلانشهر 1.8 میلیون نفری تبریز دارای 10 منطقه شهرداری است.8023/518            "}