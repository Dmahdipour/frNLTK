{"onTitr":"","titr":" سقوط دلار در ایران، دلگرمی بیشتر در عراق","describe":" بغداد - ایرنا - سقوط قیمت دلار در روزهای گذشته در بازار ایران، دلگرمی به قدرت و انعطاف پذیری اقتصاد کشور را در میان فعالان اقتصادی در عراق افزایش داده است.", "text":"به گزارش خبرنگار ایرنا، کاهش یکباره نرخ دلار در بازار ایران که همزمان با گزارش های بین المللی و صاحب نظران اقتصادی مبنی بر رسیدن به دوره بن بست احتمالی یا دستکم ضعف دلار در اقتصاد جهانی همراه شده، اعتماد به اقتصاد ایران و مدیریت آن را در کشور بیشتر کرده است.این اعتماد به اقتصاد ایران در عراق از آنجا ناشی می شود که عراق در دوره رژیم بعث صدام همین تجربه را داشت، اما به دلیل بی تدبیری حاکمان وقت بغداد، این کشور به جای موفقیت با فروپاشی اقتصادی و در نهایت سقوط نظام سیاسی مواجه شد.بر اساس گزارش مرکز پژوهش های 'العصر' (از مراکز پژوهشی عراق)، عراق در دهه 90 قصد چشم پوشی از دلار و جایگزین کردن ارزهای دیگر خارجی را داشت، اما به دلیل ضعف اقتصادش، نتوانست این سیاست خود را پیش ببرد و در نهایت منجر به فروپاشی نظام سیاسی حاکم شد.بعد از گذشت 15 سال از سقوط رژیم صدام، به رغم اینکه عراق جزو کشورهای ثروتمند از حیث نفت است، اما به اعتقاد کارشناسان اقتصادی، این کشور یکی از ضعیف ترین اقتصادهای جهان را دارد و برای همین میزان فقر و بیکاری در عراق بالا است و بیش از 90 درصد مایحتاج خود را از واردات تامین می کند.طبق این مقایسه، جمهوری اسلامی ایران به رغم اینکه در طول 40 سال گذشته در معرض تحریم ها و فشارهای بین المللی قرار داشته، اما با تدابیر صحیحی که در پیش گرفته، توانسته یکی از قویترین و انعطاف پذیرترین اقتصادها را ایجاد کرده و نه تنها متکی به واردات صرف نباشد، بلکه صادرکننده هم باشد.حجم صادرات غیر نفتی ایران به عراق به میانگین سالانه 6 میلیارد دلار می رسد که با احتساب کل صادرات غیر نفتی و فرآورده های نفتی و خدمات فنی مهندسی و... این رقم به حدود 14 میلیارد دلار افزایش می یابد .آنچه باعث شگفتی افکار عمومی عراق و حتی صاحب نظران اقتصادی در این کشور شده اینکه با وجودی که در طول دو ماه گذشته ایران با موج صعودی دلار مواجه شد، اما لحظه ای صادرات کالاهای ایرانی از عراق جز در یک مورد، قطع نشد.  بسیاری از اتباع عراقی که در مدت افزایش ارزش دلار به ایران سفر کرده اند تا با استفاده از مابه التفاوت ارزش ارز در برابر ریال، سفر کم هزینه تری را تجربه کنند، بعد از بازگشت تاکید داشتند که فضای داخلی ایران هرگز شبیه کشوری که واحد پولیش در برابر ارز خارجی دچار سقوط شده، نبود.این افراد که خبرنگار ایرنا با بسیاری از آنها صحبت کرده است، گفتند که همه چیز از انواع مواد غذایی و کالاها و مایحتاج اولیه فراهم بوده هر چند از حیث قیمت، کمی گران شده بود، اما هرگز احساس نکردند که در یک کشور در حال بحران اقتصادی هستند.  اقتصاد ایران در طول سال های بعد از سقوط رژیم صدام، یکی از نمونه های اقتصاد منطقه ای مورد توجه عراقی ها بوده که به رغم همه فشارهای منطقه و بین المللی، این اقتصاد توانسته با همه شرایط خود را سازگار کند و در عین حال حضورش را در بازار عراق حفظ کند.رسانه های عراق که در روزهای گذشته به صورت روزانه روند افزایش دلار در برابر ریال را در ایران گزارش می کردند، از دو روز گزارش به همین منوال کاهش ارزش دلار را مخابره می کنند.شبکه های خبری عراق در خصوص افزایش تدریجی ارزش ریال نوشته اند که 'ریال ایران در برابر دلار در حال بهبودی مجدد است.'تلویزیون محلی 'الغدیر' نوشته است که بعد از تفویض اختیار به بانک مرکزی ایران برای قیمت گذاری دلار در پی رسیدن قیمت آن به 180 هزار ریال، ارزش ریال به تدریج در روزهای گذشته رو به بهبودی نهاده است.مرکز پژوهش های 'العصر' نیز در گزارشش نوشته است که بعد از اقدام ایران، چین، روسیه، اتحادیه اروپا و ونزوئلا به صرف نظر کردن از دلار و جایگزین کردن یوان یا یورو  به جای آن در تعاملات تجاری خود، سلطه دلار در جهان رو به پایان نهاده است.انتشار یک بروشور از سخنان 'آدام سیمون پوسن' از اقتصاددانان برجسته آمریکا که گفته بود دلار آمریکا در ایران ارزش خود را از دست خواهد داد حتی از ارزش زمان برجام هم کمتر خواهد شد، این اعتماد را در عراق به بازار و اقتصاد ایران دوچندان کرده است.اعتماد به نفس ایران در برابر فشارهای آمریکا و اقدامات پدافندی ایران از جمله موشک های اخیر علیه مواضع داعش در چند کیلومتری پایگاه نظامیان آمریکا در شرق رودخانه فرات در خاک سوریه، همه و همه باعث شده است که عراقی ها، ایران را بهترین و مطمئن ترین شریک تجاری و اقتصادی خود بدانند.برهمین اساس برخی از عراقی ها در شبکه های اجتماعی درباره ضرورت الگوبرداری از اقتصاد ایران برای بهبود وضعیت اقتصادی عراق سخن گفته و شروع به کاربردن واژه های متداول در اقتصاد این روز ایران از جمله اقتصاد مقاومتی کرده اند.برهمین اساس عموم رسانه ها و کارشناسان اقتصادی در عراق پیش بینی کرده اند بعد از پشت سرگذاشتن بحران فراز و فرود ارز در برابر پول ملی، اقتصاد ایران قویتر و باثبات تر از گذشته خواهد شد و عراق بیشترین بهره از ثبات اقتصادی ایران خواهد برد.دلگرمی دیگر عراقی ها در خصوص سقوط ارزش دلار در برابر ریال، بازگشت صنعت گردشگری دینی و زیارتی ایرانیان به روال سابق است، صنعتی که با ظرفیت عملی سالانه حدود چهار میلیون زائر ایرانی میلیاردها دینار گردش مالی و دهها هزار شغل مستقیم و غیر مستقیم در عراق بویژه در شهرهای مذهبی این کشور ایجاد کرده است. خاورم *10*353*380*            "}