{"onTitr":"","titr":" گاز گرفتگی داخل چاه فاضلاب در بهشهر 2 قربانی گرفت","describe":" ساری- ایرنا- گاز گرفتگی در داخل چاه فاضلاب در بهشهر عصر روز پنجشنبه به مرگ 2 جوان منجر شد.", "text":"به گزارش خبرنگار ایرنا، این اتفاق در محله ای حوالی کمربندی شهر بهشهر رخ داد.مدیرعامل سازمان آتش نشانی شهرداری بهشهر گفت که عوامل امدادی این سازمان پس از عزیمت به محل پیکر بی جان 2 جوان 25 و 30 ساله را از داخل چاه بیرون کشیدند.حسین سراج افزود: یکی از جوانان احتمالا برای تعمیر چاه یا تعویض کف کش به داخل آن رفت و بر اساس اظهارات شاهدان عینی دچار گازگرفتگی شد و نفر دوم برای کمک به وی داخل چاه شد که او هم بر اثر گازگرفتگی خفه شد.وی گفت که با وجود تلاش های انجام شده عوامل آتش نشانی و گروههای امدادی هر دو جوان جان باختند و اجساد آنان پس از بیرون کشیدن از چاه تحویل مراجع قضایی و به سردخانه شهر منتقل شد.شهرستان بهشهر در 45 کیلومتری شرق ساری مرکز مازندران واقع است.  7332/1654            "}