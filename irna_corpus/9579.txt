{"onTitr":"","titr":" دمای هوای مهاباد هشت درجه کاهش می یابد","describe":" مهاباد- ایرنا- رییس اداره هواشناسی مهاباد گفت: با ورود جریان ها هوای سرد از عرض های شمالی به این منطقه دمای هوا در این شهرستان 6 تا هشت درجه سانتی گراد کاهش پیدا می کند.", "text":"اردلان محمدپور روز چهارشنبه در گفت و گو با خبرنگار ایرنا افزود: هوای پاییزی در این شهرستان به تدریج حاکم می شود.وی اضافه کرد: حداقل دمای هوای این شهرستان در شبانه روز گذشته 15 درجه سانتی گراد است که با ورود این جریان های سرد دمای هوا کاهش چشمگیری پیدا می کند بطوریکه پیش بینی می شود حداقل دما به کمتر از هفت درجه و در سطح زمین به 2 تا سه درجه سانتی گراد برسد.وی بیان کرد: کاهش یکباره دمای هوا در این فصل باعث می شود سبزی و صیفی جات که هنوز در مزرعه قرار دارند، دچار آسیب شود از این رو کشاورزان باید این محصولات را به انبار منتقل کنند.  به گفته وی در شبانه روز گذشته تکاب با حداقل دمای 6 درجه و مهاباد با دمای 32 درجه سانتی گراد به ترتیب خنک ترین و گرم ترین شهرهای جنوب آذربایجان غربی بودند. رییس اداره هواشناسی مهاباد بیان کرد: این شهرستان سال آبی گذشته (1397- 1396) با میانگین دمای 14.6درجه سانتی گراد گرم ترین سال خود را در 30 سال گذشته تجربه کرد. ایستگاه هواشناسی مهاباد در سال 1335 به عنوان ایستگاه باران سنجی راه اندازی شده و از سال 1364 به ایستگاه سینوپتیک (اصلی) ارتقا یافته است و در طول شبانه روز (هر ساعت یک بار) تغییرات هواشناسی در آن اندازه گیری و ثبت می شود. شهرستان مهاباد علاوه این ایستگاه هواشناسی سینوپتیک، دارای هفت ایستگاه باران سنجی است.3020/6185/2093            "}