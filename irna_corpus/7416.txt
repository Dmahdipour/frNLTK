{"onTitr":" نماینده مجلس :    ","titr":" مجلس در خصوص FATF تصمیم گیری می کند","describe":" کرج-ایرنا- رئیس کمیسیون شوراها و امور اجتماعی مجلس شورای اسلامی  گفت: مجلس شورای اسلامی به زودی درخصوص قرارداد بین المللی FATF تصمیم گیری می کند.", "text":"به گزارش ایرنا، محمد جواد کولیوند عصر جمعه در نشست پرسش و پاسخ در جمع اعضای بسیج رسانه در محمد شهر کرج افزود: بین نمایندگان مجلس در خصوص این معاهده اختلاف نظر وجود دارد، روسیه و چین به ما پیام دادند که اگر عضویتAFTF را نپذیریم مراوده های بانکی دیگر انجام نمی شود، این در حالی است که مواضع این 2 کشور به ایران بسیار نزدیک است.رئیس کمیسیون شوراها و امور اجتماعی مجلس شورای اسلامی اظهار داشت: نمایندگان مجلس به صورت تخصصی در حال بررسی این معاهده هستند ودر صورت تصویب به شورای نگهبان ارسال  می شود و شورا نیز ممکن است این لایحه را رد  یا تایید کند.وی درخصوص مشکلات کامیونداران  گفت: این  صنف مشکلاتی در زمینه بارنامه، بار، لاستیک، بیمه و تجهیزات داشت. کولیوند اظهار داشت:  افرادی که در این زمینه کوتاهی کرده اند برخورد شده است.وی گفت: اکنون لاستیک وارد کشور شده و می بایست در اسرع وقت دراختیار رانندگان قرار بگیرد.قرارداد بین المللی FATA  در خصوص عدم حمایت  مالی از تروریسم و پولشویی منعقد می شود.  7414/ 6155            "}