{"onTitr":" رئیس سازمان حمل و نقل شهرداری شیراز:    ","titr":" یک پنجم ناوگان اتوبوسرانی شیراز نوسازی می شود","describe":" شیراز-ایرنا- مدیرعامل سازمان مدیریت حمل و نقل مسافر درون شهری شیراز گفت: با ورود 185 دستگاه اتوبوس جدید به چرخه حمل و نقل عمومی شیراز، یک پنجم از ناوگان اتوبوسرانی این کلانشهر نوسازی می شود.", "text":"به گزارش ایرنا حمیدرضا ناصری، دوشنبه در حاشیه نشست شورای اسلامی شهر شیراز در جمع خبرنگاران افزود: این اتوبوس ها روز نوزدهم مهرماه جاری با حضور مسئولان کشوری، استانی و شهری رونمایی و وارد چرخه حمل و نقل عمومی شیراز می شود. وی، با اشاره به اینکه هم اکنون نزدیک به یک هزار دستگاه اتوبوس در شیراز فعال است، بیان داشت: از این تعداد، 480 دستگاه اتوبوس نیاز به نوسازی دارد و اتوبوس های جدید در چرخه حمل و نقل، جایگزین اتوبوس های فرسوده خواهد شد.ناصری، هدف شهرداری شیراز را تقویت زیرساخت های حمل و نقل عمومی و ارایه خدمات بهتر برای ترغیب شهروندان به استفاده کمتر از خودروهای شخصی بیان کرد و گفت: برای تحقق این مهم، افزون بر توسعه سیستم های نوین حمل و نقل عمومی، با برنامه ریزی های صورت گرفته، شمار اتوبوس های فعال در ناوگان اتوبوسرانی به یک هزار و 500 دستگاه خواهد رسید.بر اساس اعلام شهرداری شیراز، روزانه بیش از 400 هزار نفر از ناوگان اتوبوسرانی این شهر استفاده می کنند.9873 /6118            "}