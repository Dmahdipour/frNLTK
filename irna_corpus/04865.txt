{"onTitr":" معاون بهزیستی در گفت و گو با ایرنا:    ","titr":" 400 هزار ایرانی نیازمند مراقبت در منزل هستند","describe":" تهران- ایرنا- معاون امور توانبخشی سازمان بهزیستی کشور گفت: هم اکنون حدود 20 هزار معلول و سالمند از خدمات مراقبت در منزل برخوردار هستند در حالی که برآوردها نشان می دهد حداقل 400 هزار نفر به این خدمات نیاز دارند.", "text":"حسین نحوی نژاد  روز دوشنبه در گفت و گو با خبرنگار ایرنا افزود: حدود 500 مرکز مراقبت در منزل در کشور فعالیت دارند اما این تعداد کفایت نمی کند.وی با تاکید بر نیاز کشور به خدمات مراقبت های در منزل و توانبخشی روزانه اضافه کرد: تاکنون حدود 850 مرکز روزانه توانبخشی در کشور راه اندازی شده است اما هنوز به تعداد بیشتری نیاز داریم به طور مثال راه اندازی این مراکز به ویژه برای کودکان مبتلا به اوتیسم یا بیماران روان مزمن ضروری است؛ همچنین به مراکز آموزش و حرفه آموزی برای افراد دارای معلولیت و نیز کانون های سالمندان نیاز داریم.وی تاکید کرد: با توجه به رشد جمعیت سالمندی کشور، نیاز است که حتما مراکزی خاص روزانه برای آموزش و مراقبت از سالمندان گسترش پیدا کند.معاون توانبخشی بهزیستی کشور در پاسخ به این سوال که چرا مراکز روزانه توانبخشی و مراکز مراقبت در منزل در کشور گسترش پیدا نمی کند، گفت: قیمت تمام شده این خدمات بسیار بالا است و از سوی دیگر در کلانشهرهایی مانند تهران، مشهد، اهواز و تبریز، قیمت فضا و مکان برای راه اندازی این مراکز و نیز حقوق پرسنل و دستمزدها بسیار بالا است. نحوی نژاد تصریح کرد: متاسفانه بودجه ای که به گسترش مراکز روزانه توانبخشی و مراقبت در منزل اختصاص پیدا می کند، بسیار کم و ناچیز است؛ به طور مثال در حال حاضر پنج برابر بودجه فعلی نیاز داریم تا بتوانیم مراقبت ها و آموزش ها را در مراکز روزانه داشته باشیم.وی خاطرنشان کرد: بودجه فعلی توانبخشی و مراکز نگهداری حدود 800 میلیارد تومان است، این بودجه باید پنج برابر شود اما مجبور هستیم با همین بودجه امور را مدیریت کنیم اما برنامه آینده این است که افرادی را آموزش دهیم تا برای مراقبت توانخواهان بتوانند داخل خانه ها آموزش دهند، توانبخشی و نگهداری کنند تا نیاز به فضاهای فیزیکی خارج از خانه تقریبا به صفر برسد.* مراکز نگهداری شبانه روزی را توسعه نمی دهیممعاون امور توانبخشی سازمان بهزیستی کشور گفت: حدود دو هزار مرکز توانبخشی در کشور فعالیت دارند که بیش از 90 درصد آنها به صورت غیردولتی اداره می شوند و بخشی از خدمات حوزه توانبخشی را ارائه می دهند.نحوی نژاد افزود: مراکز توانبخشی غیردولتی از بهزیستی مجوز و کمک مالی می گیرند و تحت نظر این سازمان فعالیت می کنند. حدود 850 مرکز از این مراکز خدمات روزانه توانبخشی و بقیه مراکز خدمات شبانه روزی و مراقبت در منزل ارائه می کنند.وی تاکید کرد: بهزیستی در ایجاد مراکز نگهداری شبانه روزی تقریبا به ظرفیت قابل قبولی رسیده است چرا که سیاست بهزیستی این نیست که مردم سالمند یا توانخواه را از خانواده ها دور کند و گسترش، افزایش و توسعه مراکز نگهداری و توانبخشی شبانه روزی را تشویق نمی کنیم.وی اضافه کرد: احساسمان این است که مراکز شبانه روزی که ایجاد شده کفایت می کند مگر آنکه در استان محرومی، این مراکز تاکنون گسترش خوبی نیافته باشند و به ایجاد آنها نیاز باشد.نحوی نژاد تصریح کرد: در برخی مناطق محروم، مراجع قضایی به بهزیستی فشار می آورند تا افرادی را به صورت شبانه روزی نگهداری کند؛ در این زمینه به ویژه تقاضای ارجاع بیماران روان به مراکز شبانه روزی وجود دارد اما به طور کلی گسترش مراکز شبانه روزی از سیاست های بهزیستی نیست.اجتمام *9185 * 3063            "}