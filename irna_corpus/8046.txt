{"onTitr":"","titr":" یمن از درخواست اتحادیه اروپا استقبال کرد","describe":" تهران - ایرنا - سخنگوی جنبش انصارالله و رئیس هیات مذاکره کننده یمن، از درخواست اتحادیه اروپا برای پایان تجاوز نظامی به کشورش استقبال کرد.", "text":"به گزارش روز جمعه ایرنا به نقل از شبکه خبری المسیره، محمد عبدالسلام در صفحه توئیتری خود نوشت: از درخواست اتحادیه اروپا برای توقف تجاوز به یمن و محکومیت بمباران غیر نظامیان و آثار فرهنگی و تاریخی، تلاش برای شکست محاصره مردم یمن و ازسرگیری مذاکرات سیاسی استقبال می کنیم.وی گفت که تحرک فعالانه اتحادیه اروپا در قبال صلح گامی مثبت به شمار می رود.پارلمان اروپا روز گذشته در بیانیه ای ادامه حمله به یمن و نقض حقوق غیرنظامیان را محکوم کرد و از عربستان خواست هرچه سریع تر به جنگ و محاصره یمن پایان دهد.این نهاد اروپایی همچنین خواستار ممنوعیت فروش سلاح و تکنولوژی کنترل اینترنت به امارات شد.پارلمان اروپا همچنین تاکید کرد که راه حل سیاسی و گفت و گو تنها راه برای بازگرداندن صلح، حفظ حاکمیت، استقلال و تمامیت ارضی یمن است.پارلمان اروپا روز پنجشنبه در نشستی در استراسبورگ در شرق فرانسه از تمامی طرف های بین المللی و منطقه ای خواست با طرف های یمنی برای کاهش شدت درگیری ها و دستیابی به یک راه حل همکاری کنند.این نهاد اروپایی همچنین بر حمایت خود از تلاش های «مارتین گریفیتس» نماینده سازمان ملل متحد در امور یمن برای آغاز روند سیاسی میان طرف های درگیر تاکید کرد.عربستان و امارات از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کردند تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشانند. تجاوز عربستان و امارات به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است.شبد**1480**1379            "}