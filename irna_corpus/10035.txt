{"onTitr":"","titr":" زنگ مهر عاطفه ها در مدارس ایلام نواخته شد","describe":" ایلام - ایرنا - همزمان با سراسر کشور زنگ مهر عاطفه ها امروز چهارشنبه در تمام مدارس استان ایلام نواخته شد.", "text":"به گزارش ایرنا، این آیین بصورت نمادین با حضور نماینده ولی فقیه در استان و امام جمعه ایلام، استاندار و جمعی از مسئولان محلی در دبستان دخترانه توحید شهر ایلام برگزار و همزمان با نواختن زنگ مهر عاطفه ها دانش آموزان کمکهای خود را به همنوعان نیازمند اهدا کردند.مدیر کل کمیته امداد امام خمینی(ره) ایلام در این آیین گفت: جشن عاطفه ها امسال در دو مرحله برگزار شد که در مرحله نخست آن در نیمه شهریورماه، 25 میلیارد ریال کمک مردمی برای دانش آموزان نیازمند جمع آوری و اهدا شد.ضیاء رضایی افزود: این جشن در مرحله دوم در 540 فضای آموزشی برگزار و کمک های جمع آوری شده با مشارکت آموزش و پرورش بین دانش آموزان نیازمند توزیع می شود.وی ادامه داد: در این مرحله، مدارس برخوردار که دانش آموزان آنها تمکن مالی مناسب دارند شناسایی و 65هزار پاکت بین دانش آموزان توزیع شده است.رضایی هدف از نواخته شدن زنگ عاطفه ها در مدارس این استان را آموزش مفهوم کمک و مهربانی به دانش آموزان عنوان کرد و یادآور شد: دانش آموزان می توانند هدایای غیر نقدی هم به همنوعان خود اهدا کنند.به گزارش ایرنا، 94 هزار دانش آموز در یک هزار و 300 واحد آموزشی استان ایلام به تحصیل اشتغال داشته که از این تعداد بیش از پنج هزار نفر زیر پوشش کمیته امداد امام خمینی(ره) قرار دارند.7171/6034            "}