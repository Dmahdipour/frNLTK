{"onTitr":"","titr":" 500 واحد مسکونی در گیلانغرب به بهره برداری رسید","describe":" قصرشیرین - ایرنا - 500 واحد مسکونی مناطق زلزله زده شهرستان گیلانغرب روز یکشنبه با حضور هوشنگ بازوند استاندار کرمانشاه به بهره برداری رسید.", "text":"به گزارش خبرنگار ایرنا ، فرماندار گیلانغرب در حاشیه بهره برداری از این واحدهای مسکونی گفت: امروز به طور نمادین یک واحد مسکونی در روستای «قمرالی چله» از توابع این شهرستان به نمایندگی از 500 واحد مسکونی که در جریان زلزله مهیب 7.3 دهم ریشتری پارسال غرب کرمانشاه دچار آسیب شد ، افتتاح شد.کوروش محمودیان افزود: با احتساب واحدهایی که امروز به مالکان آن ها تحویل شد، یک هزار و 72 واحد مسکونی در گیلانغرب احداث شده که در مجموع برای ساخت این واحدها 50 میلیارد و 384 میلیون تومان تسهیلات و کمک بلاعوض پرداخت شده است.وی اظهار داشت: در شهرستان گیلانغرب در جریان زلزله پارسال در مجموع 15 هزار و 540 واحد مسکونی آسیب دید که از این تعداد سه هزار و 740 واحد مسکونی تخریبی و 11 هزار و 800 واحد نیز تعمیری است.فرماندار گیلانغرب بیان کرد: از مجموع واحدهای تخریبی ، یک هزار و 72 واحد احداث و بقیه نیز در دست ساخت است و واحدهای تعمیری نیز 60 درصد تعمیر و مرمت شده اند.محمودیان همچنین از افتتاح واحد آموزشی 2 کلاسه روستای «چشمه نظامی» با 250 میلیون تومان اعتبار با حضور استاندار کرمانشاه و دیگر مسئولان خبر داد و گفت: این واحدهای آموزشی از سوی بانک دی ساخته شد.استاندار کرمانشاه در ادامه برنامه های سفر امروز خود به گیلانغرب قرار است که از کارخانه تولید بالشتک خودرو کامیون سنگین و نیمه سنگین، طرح آزمایشی تولید توربین بادی و طرح پرورش ماهی در قفس بازدید کند و پس از شرکت در جلسه کارگروه اشتغال شهرستان ، دیداری نیز با «فرنگیس حیدرپور» شیرزن گیلانغربی داشته باشد.گیلانغرب در غرب کرمانشاه بیش از 72 هزار تن جمعیت دارد.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.7079/7398/3012/8066            "}