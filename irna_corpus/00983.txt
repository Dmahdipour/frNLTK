{"onTitr":" فرماندار قصرشیرین:    ","titr":" دشمن به دنبال تضعیف پایگاه نماز جمعه است","describe":" قصرشیرین - ایرنا - فرماندار قصرشیرین با بیان اینکه نماز جمعه پایگاه محکم انقلاب است، گفت که دشمن با هراسی که از این پایگاه دارد با ترفندها و توطئه های مختلف به دنبال تضعیف آن است.", "text":"به گزارش خبرنگار ایرنا، مرادعلی تاتار روز پنجشنبه در جلسه شورای فرهنگ عمومی قصرشیرین با اشاره به اینکه تقویت نماز جمعه به عنوان پایگاه بزرگ دینی یک وظیفه است، افزود: باید با ارائه راهکارهای مناسب، سعی در جذب جوانان برای حضور در صف های نماز جمعه داشته باشیم.وی اظهار داشت: اگر جوانان ما با نمازجمعه انس داشته باشند و در مساجد پرورش یابند، هیچ قدرتی یارای مقابله با آن ها را ندارد.وی از مدیران خواست با حضور در نماز جمعه، الگویی مناسب برای جوانان باشند زیرا حضور مدیران می تواند در تشویق و ترغیب دیگر افراد جامعه برای حضور در صف های نمازجمعه اثرگذار باشد.امام جمعه قصرشیرین نیز در ادامه این جلسه گفت: خداوند در قرآن کریم حضور در نمازجمعه را به عنوان یک تکلیف دینی واجب بسیار مهم برای ما بیان کرده است تا در این پایگاه دینی حضور گسترده و وحدت آفرین داشته باشیم.  حجت الاسلام علی ملکی افزود: نمازجمعه باعث تقویت دین و نظام مقدس جمهوری اسلامی می شود زیرا این پایگاه محکم سیاسی و دینی قرارگاه معنوی هر شهرستان برای تقویت دین خداست.وی ادامه داد: دشمنان اسلام به اهمیت نماز جمعه واقفند و تلاش می کنند به هر نحوی که شده مردم را از حضور در چنین اجتماع موثر و کارآمدی منع کنند.خطیب جمعه قصرشیرین افزود: اگر مردم به اهمیت نماز جمعه پی ببرند، تبلیغات سوء دشمنان بی تاثیر می شود و ما روز به روز شاهد هرچه باشکوهتر برگزار شدن این فریضه بزرگ در جامعه خواهیم بود.قصرشیرین در غرب استان کرمانشاه بیش از 27 هزار تن جمعیت دارد.7079/3012/3033            "}