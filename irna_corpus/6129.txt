{"onTitr":"","titr":" سیستان و بلوچستان کمترین نرخ طلاق در کشور را دارد","describe":" زاهدان- ایرنا- مدیر کل ثبت احوال سیستان و بلوچستان گفت: این استان با 6 دهم در هزار کمترین نرخ طلاق را در کشور به خود اختصاص داده است.", "text":"رضا راحت دهمرده روز یکشنبه در گفت و گو با خبرنگار ایرنا اظهار داشت: بیشترین طلاق در زوجین با طول زندگی مشترک یک تا 2 سال ثبت شده است.وی با اشاره به آمار طلاق در سالجاری بیان کرد: 726 واقعه طلاق در 6 ماه نخست امسال در این استان به ثبت رسیده است.مدیر کل ثبت احوال سیستان و بلوچستان گفت: طلاق ثبت شده 6 ماهه امسال سیستان و بلوچستان در مقایسه با مدت مشابه سال قبل با هزار و 43 نفر، کاهش خوبی را نشان می دهد.وی افزود: این استان دارای کمترین سن ازدواج و بیشترین ازدواج در زوجین با سن مساوی در کشور است.راحت دهمرده با بیان اینکه بیشترین گروه سنی طلاق مردان استان 25 تا 29 سال و زنان 20 تا 24 سال است، افزود:  میانگین سن طلاق مردان استان 33 سال و زنان نیز 29 سال در این مدت بوده است.وی آخرین آمار جمعیت این استان را 2 میلیون و 839 هزار و 129 نفر ذکر کرد و گفت: 48 و نیم درصد جمعیت استان در مناطق شهری و بقیه در مناطق روستایی زندگی می کنند.7316 **6081            "}