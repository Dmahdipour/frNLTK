{"onTitr":"","titr":" دمای هوا در استان مرکزی  هفت درجه سردتر می شود","describe":" اراک - ایرنا - مسئول پیش بینی اداره کل هواشناسی استان مرکزی گفت: دمای هوا تا 2 روز آینده در نقاط مختلف این استان پنج تا هفت درجه سانتیگراد سردتر می شود.", "text":"«رضا مرادی» روز پنجشنبه در گفت و گو با ایرنا افزود: بررسی الگوی نقشه های پیش یابی هواشناسی حاکی از آن است که از بعدازظهر روز جمعه، شمالی شدن جریانات جوی و گذر یک جبهه هوای سرد موجب ناپایداری هوا و افت دما در نوار شمالی کشور به ویژه مناطق ساحلی دریای خزر و برخی مناطق مرکزی از جمله استان مرکزی می شود.وی بیان کرد: بر این اساس وضعیت هوای استان تا اواخر وقت روز پنجشنبه به صورت صاف تا قسمتی ابری، غبار محلی و گاهی وزش باد، در روز جمعه به صورت صاف تا کمی ابری همراه با غبار محلی، از بعدازظهر با افزایش ابر و احتمال رگبار های پراکنده و وزش باد و در روز شنبه قسمتی ابری تا ابری، گاهی رگبار و رعد و برق و احتمال وزش باد شدید موقتی و کاهش دما پیش بینی شده است.مسئول پیش بینی اداره کل هواشناسی استان مرکزی ادامه داد: دمای هوا مناطق مختلف از روز شنبه به طور محسوسی کاهش خواهد یافت که انتظار است کشاورزان مراقبت های ویژه را مد نظر قرار دهند.مرادی عنوان کرد: پیش بینی شده دمای هوا در مناطق سردسیر استان مرکزی از جمله شازند و کمیجان در روزهای اول هفته آینده به یک تا سه درجه سانتیگراد بالای صفر برسد.وی گفت: ساوه با بیشینه دمای 34 درجه سانتیگراد بالای صفر گرمترین و شازند با کمینه دمای هفت و 6 دهم درجه سانتگیراد بالای صفر خنک ترین شهر استان مرکزی در 24 ساعت گذشته بوده است.241 میلیمتر بارندگی در سال زراعی گذشته (اول مهرماه پارسال تا اول مهرماه امسال) در استان مرکزی به ثبت رسیده است.3005/3075            "}