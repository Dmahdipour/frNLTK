{"onTitr":"","titr":" نمایشگاه 500 اثرخوشنویسی و نقاشی کودکان در خوی افتتاح شد","describe":" ارومیه- ایرنا-  نمایشگاه 500 اثر ادبی، سفالگری، خوشنویسی، کارهای دستی و نقاشی کودکان شهرستان خوی با حضور مدیرکل کانون پرورش فکری کودکان آذربایجان غربی، فرماندار و مسوولین خویی در محل کانون پرورش فکری کودکان این شهرستان افتتاح شد.", "text":"به گزارش ایرنا، مدیرکل کانون پرورش فکری کودکان و نوجوانان آذربایجان غربی  روز دوشنبه در آیین افتتاح این نمایشگاه گفت: ساختن آینده‌ هر جامعه توسعه یافته ای در نتیجه تلاش برای تربیت صحیح کودکان و نوجوانان آن کشور است.جواد زاهدی بر ورود تمام دستگاه‌های مرتبط در مرتفع ساختن نیازهای کودکان و نوجوانان تاکید کرد و افزود: غفلت از کودکان و نوجوانان، غفلت از آینده کشور و نظام است و باید به نیازهای کودکان بیش از پیش توجه شود.فرماندار خوی نیز در این آیین با اشاره به تعلق آینده کشور به کودکان و نوجوانان ایرانی بیان کرد: ما باید درکی درست و مبتنی بر واقعیت از کودکان داشته باشیم.سیدمحمدعابدی به نامگذاری روز جهانی کودک اشاره کرد و ادامه داد: این روز مهم فرصت مناسبی برای یادآوری کارهایی است که باید برای آینده سازان این مرز و بوم انجام داد.وی اضافه کرد: ما باید به حقوق کودک که با آموزه های دینی و اعتقادی ما نیز همخوانی دارد احترام گذاشته و نسبت به تبلیغ آن اقدام کنیم.به گزارش ایرنا، در پایان این برنامه، با اهدای جوایزی از کودکان نمونه در عرصه های خوشنویسی، نقاشی و کارهای دستی قدردانی شد.به گزارش ایرنا، برنامه های هفته کودک از 14 تا 20 مهر، همزمان با سراسر کشور ‌در 23 مرکز ثابت و 10 مرکز سیار، روستایی و پستی کانون کودکان آذربایجان غربی برگزار می شود.7132/2093            "}