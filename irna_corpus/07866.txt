{"onTitr":" با خاتمه المپیاد جهانی گرجستان محقق شد؛    ","titr":" صعود تیم شطرنج مردان و بانوان ایران در رنکینگ جهانی","describe":" تهران - ایرنا - نمایندگان کشورمان در چهل و سومین دوره مسابقات المپیاد جهانی شطرنج در گرجستان با کسب مقام چهاردهمی بانوان و هفدهمی مردان به کار خود پایان داد و در رنکینگ جهانی به ترتیب 14 و 16 پله صعود کردند.", "text":"به گزارش ایرنا، چهل و سومین دوره رقابت‌های المپیاد جهانی شطرنج در باتومی گرجستان، امروز (جمعه) و پس از 11 دور رقابت شطرنج بازانی از 187 کشور به پایان رسید.در دور یازدهم تیم‌های مردان و بانوان ایران به ترتیب مقابل گرجستان 2 و گرجستان 3 قرار گرفتند و برابر آنها پیروز شدند.در پایان مسابقات امروز، تیم مردان کشورمان با کسب  15 امتیاز بین 185 تیم در رده هفدهم قرار گرفت. پرهام مقصودلو، پویا ایدنی، علیرضا فیروزجا، محمدامین طباطبایی و مسعود مصدق پور اعضای تیم مردان ایران را در این تورنمنت تشکیل می دادند.در بخش بانوان هم تیم ایران با 15 امتیاز رتبه چهاردهمی را در بین 151 تیم به خود اختصاص داد. سارا خادم الشریعه، میترا حجازی پور، مبینا علی نسب، مطهره اسدی و آناهیتا زاهدی فر اعضای تیم بانوان ایران بودند.در پایان این رقابت‌ها تیم‌های چین، آمریکا و روسیه در بخش مردان و تیم‌های چین، اوکراین و گرجستان یک در بخش بانوان در رده‌های اول تا سوم ایستادند.پیش از آغاز المپیاد جهانی شطرنج، تیم ایران در بخش مردان در رنکینگ 23 مسابقات بود، اما هفت پله بالاتر از جایگاه اولیه قرار گرفت. ضمن اینکه ایران بر خلاف دوره قبلی که در گروه B بود، این بار در گروه A و در رقابت با قدرتمندترین رقبای جهانی حضور داشت.در بخش بانوان ایران در رنکینگ 28 قرار داشت و در پایان با عملکردی خوب رتبه 14 را به خود اختصاص داد.ورزشی**3991**1597            "}