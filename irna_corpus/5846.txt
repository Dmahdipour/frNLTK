{"onTitr":"","titr":" شرایط ناپایداری جوی در استان بوشهر تداوم دارد","describe":" بوشهر- ایرنا- کارشناس اداره کل هواشناسی استان بوشهر گفت: شرایط ناپایداری جوی در این استان تا چند روز آتی تداوم دارد.", "text":"پیام مساعدی روز یکشنبه در گفت و گو با ایرنا افزود: تمرکز این ناپایداری در مناطق مرتفع استان است که در پی آن وزش تندبادهای لحظه ای، گاهی رعد و برق، رگبار پراکنده باران و تگرگ دور از انتظار نیست.وی بیان کرد: در 24 ساعت آینده آسمان استان بوشهر صاف تا کمی ابری، گاهی همراه با غبار محلی و در ساعاتی از بعداز ظهر و شب در برخی نقاط با افزایش ابر پیش بینی شده است.مساعدی یادآور شد: در این مدت احتمال وقوع ناپایداری موقت جوی گاهی همراه با رگبار پراکنده باران، رعد و برق، تندباد لحظه ای و تگرگ وجود دارد.وی ادامه داد: برای 24 ساعت آینده جهت وزش باد در استان بوشهر بطور غالب جنوب شرقی تا جنوب غربی و گاهی شمال شرقی با سرعت 8 تا 30 کیلومتر در ساعت پیش بینی شده است.مساعدی اظهار داشت: ارتفاع موج دریا در خلیج فارس نیز 30 تا 60 سانتی متر پیش بینی شده که گاهی تا 90 سانتی متر  نیز می رسد.وی گفت: فردا در بندر بوشهر زمان جزر اول دریا 00:56، مد اول  07:07، جزر دوم 13:50، مد دوم 20:22 خواهد بود.مساعدی یادآور شد: در 24 ساعت گذشته برازجان و جم به ترتیب با 40 و 20 درجه سانتیگراد بیشترین و کمترین میزان دما را در استان بوشهر داشتند.7212/6043            "}