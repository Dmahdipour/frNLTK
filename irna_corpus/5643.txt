{"onTitr":" نماینده عراقی:    ","titr":" تجاوز صهیونیست ها به عراق پاسخ دردناک خواهد داشت","describe":" بغداد – ایرنا – یک نماینده پارلمان عراق در واکنش به تهدید اخیر وزیر جنگ رژیم صهیونیستی مبنی بر احتمال هدف قرار دادن برخی از مواضع گروه های مقاومت اسلامی در عراق گفت که رژیم صهیونیستی در صورت انجام چنین کاری، باید در انتظار پاسخ دردناک از جانب عراق باشد.", "text":"به گزارش ایرنا، 'انتصار الموسوی' به خبرگزاری 'المعلومه' عراق گفته است که رژیم صهیونیستی و آمریکایی ها در صورت تعرض به نیروهای مقاوت اسلامی عراق و الحشدالشعبی باید در انتظار پاسخ دردناک از جانب عراق باشند.وی با اشاره به شکست گروه تروریستی داعش به دست نیروهای مقاومت اسلامی و الحشد الشعبی خاطرنشان ساخت که آمریکایی ها و صهیونیست ها با استفاده ابزاری از تروریسم به دنبال اشغال مجدد عراق هستند.الموسوی که پیش از این مواضعی مبنی بر اخراج سفیر آمریکا از عراق و بستن کنسولگری آمریکا در بصره به دلیل دخالت های وقیح واشنگتن در امور داخلی عراق داشته، گفته است که آمریکایی ها و صهیونیست ها به درستی می دانند که اگر جنگی را شروع کنند، پایان آن در توان آنها نخواهد بود. وی با اشاره به همکاری های نزدیک آمریکایی ها و صهیونیست ها در منطقه نسبت به هرگونه تعرض به گروه های مقاومت اسلامی و الحشد الشعبی هشدار داد. اولین مورد تعرض هوایی رژیم صهیونیستی به نیروهای مقاومت اسلامی و الحشد الشعبی با هماهنگی نیروهای آمریکایی در تاریخ 27 خردادماه گذشته صورت گرفت و طی آن، با چند فروند موشک مقر این نیروها را در نزدیکی مرزهای عراق با سوریه هدف قرار داد.در این حمله موشکی مشترک صهیونیست ها و آمریکایی ها علیه نیروهای مقاومت اسلامی و الحشد الشعبی، 22 نفر از عناصر گروه مقاومت اسلامی کتائب سید الشهداء کشته شدند.دومین حمله هوایی به نیروهای مقاومت اسلامی و الحشد الشعبی عراق به یک مقر الحشد الشعبی در منطقه القائم در غرب استان الانبار (غرب) در جوار مرزهای عراق و سوریه در اوائل مهر گذشته اتفاق افتاد.این حمله هوایی را نیروهای ائتلاف نظامی تحت امر آمریکا موسوم به مبارزه با تروریسم مرتکب شدند که به دلیل عدم اصابت موشک ها به اهداف خود، تلفات انسانی دربر نداشت. حملات مکرر نیروهای ائتلاف نظامی تحت امر واشنگتن و یک مورد حمله رژیم صهیونیستی با هماهنگی آمریکایی ها با نیروهای مقاومت اسلامی و الحشد الشعبی باعث شده است که مطالبات به اخراج نیروهای آمریکایی از عراق در هفته های اخیر بیشتر شود.برخی از نمایندگان پارلمان جدید عراق گفته اند که یکی از اولویت های این دوره از پارلمان تصمیم گیری در خصوص اخراج نیروهای امریکا از عراق و محدودیت کارکنان شاغل در سفارتخانه آمریکا در بغداد است. خاورم *17*380*            "}