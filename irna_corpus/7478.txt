{"onTitr":"","titr":" امنیت پایدار مستلزم مشارکت همه بخشها است","describe":" گناباد- ایرنا- فرمانده انتظامی گناباد گفت: تامین امنیت پایدار مستلزم مشارکت همه بخشها و دستگاههای اجرایی است زیرا این مهم  بدون مشارکت بین بخشی میسر نمی شود.", "text":"سرهنگ قربانعلی قربانی روز شنبه در مراسم صبحگاه مشترک نیروهای نظامی و انتظامی گناباد به مناسبت هفته نیروی انتظامی افزود: امنیت مقوله ای چندوجهی است که باید همه نهادها و دست اندرکاران ذیربط باید در تامین آن نقش آفرین باشند و از ظرفیتهای موجود حداکثر بهره را بگیرند.وی ادامه داد: دشمنان از آن سوی مرزها تلاش زیادی برای ناامن کردن جامعه ما انجام می دهند ولی به برکت انقلاب اسلامی و حضور مقتدر نیروهای مسلح ایران اسلامی در حوزه امنیت و اقتدار حرف نخست را در منطقه می زند و ترفندهای دشمنان راه به جایی نبرده است.امام جمعه شهر کاخک نیز در این مراسم گفت: توکل به خدا، مردمداری، خدمتگذاری صادقانه به مردم،  سختکوشی، نظم و انضباط و قانونگرایی در عین انعطاف پذیری از خصوصیات پلیس مقتدر و کارآمد محسوب می شوند. حجت الاسلام ولی الله خاکشور ادامه داد: برای افزایش اقتدار و خدمات رسانی مطلوب نیروی انتظامی تعامل و همراهی همه بخشها و مردم ضروری است. خبرنگاران و رسانه های ارتباط جمعی نیز باید با پایبندی به قانون و انعکاس فعالیتهای پلیس و همچنین واقعیتها و پرهیز از حاشیه پردازی در تامین امنیت مطلوب مشارکت داشته باشند. 13 تا 20 مهر ماه به عنوان هفته نیروی انتظامی نامگذاری شده است. 2095/1858            "}