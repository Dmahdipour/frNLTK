{"onTitr":"","titr":" تشکل های دانشجویی به مسائل ورود موثر کنند","describe":" بوشهر- ایرنا- نماینده ولی فقیه در استان و امام جمعه بوشهر گفت: تشکل‌های دانشجویی باید برای رسیدن اهداف و برنامه‌های طراحی‌ شده به مسائل مختلف ورود اثرگذار داشته باشد.", "text":"به گزارش ایرنا، آیت الله غلامعلی صفایی بوشهری روز چهارشنبه در نشست با دبیران تشکل‌های دانشجویی استان بوشهر افزود: همچنین تشکل های دانشجویی باید با وحدت، همدلی، تحمل و شرح صدر در کنار هم باشند زیرا این وحدت به خط مقاومت دانشجویی منتج می شود.وی بیان کرد: در شرایط کنونی تشکیل جبهه مقاومت دانشگاهی قوی در مقابل تهاجم جهان استکبار ضرورت دارد.صفایی بوشهری ادامه داد: از ویژگی‌های این جبهه می توان به اسلامیت، انقلابی بودن، استکبار ستیزی، بصیرت افزایی، هوشمندی زمان شناسانه، وحدت تمامی نیروهای انقلابی و حضور در صحنه اشاره کرد.وی  افزود: در مقابل تهاجم جهان استکبار، با سه لایه‌ مهاجم مواجه هستیم که لایه نخست مهاجم رسمی و پیدای خارجی مثل آمریکا و انگلیس است.نماینده ولی فقیه در استان بوشهر ادامه داد: لایه دوم مهاجم لایه نیمه پیدای مرتبط با کشورهای مرتجع و مزدوران داخلی و لایه‌ سوم نیز لایه پیدا و پنهان داخلی است که پیدای آن مسئولان ناکارآمد و پنهان آن افراد سودجو و منفعت طلب هستند.وی تاکید کرد: دشمنان با تمام توان و با شیوه‌های مختلف برای نیل به اهداف خود که براندازی این نظام است وارد عمل شدند.صفایی بوشهری اظهار داشت: جهان استکبار به سرکردگی آمریکا به دنبال تهاجم نظامی علیه کشور نیست و آخرین خط تهاجم جهان استکبار، تحریم اقتصادی است.وی یادآور شد: در مقابل تهاجم اقتصادی دشمنان، مسئولان در خط مقدم مبارزه هستند و به عنوان نخستین راهکار مسئولان، دانشجویان و نیروهای انقلابی باید ماهیت تهاجم را شناخته و آن را برای  مردم اطلاع رسانی کنند.7212/6043            "}