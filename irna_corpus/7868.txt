{"onTitr":" روزنامه چینی:    ","titr":" رئیس اینترپل در بازداشت دولت چین است","describe":" تهران - ایرنا - روزنامه چینی مدعی شد که رئیس گم شده پلیس بین الملل به دلایل نامعلوم به محض ورود به چین بازداشت شده و تحت بازجویی دولت این کشور است.", "text":"به گزارش روز جمعه ایرنا به نقل از شبکه خبری سی بی اس آمریکا، روزنامه چینی «ساوث چاینا مورنینگ پست» به نقل از مقام های این کشور مدعی شد که «منگ هانگوئی» رئیس پلیس بین الملل به محض ورود به چین بازداشت شده است.این مقام ها که نامی از آن ها ذکر نشده گفته اند که منگ تحت بازداشت و بازجویی دولت چین است و هنوز مشخص نیست که این بازجویی مربوط به چه موضوعی است.پلیس فرانسه ساعاتی پیش اعلام کرد که در حال تحقیق پیرامون گم شدن رئیس اینترپل است.براساس این گزارش، همسر «منگ» که در شهر لیون فرانسه مقر اینترپل زندگی می کند، امروز به پلیس فرانسه گفته است که از آخر ماه سپتامبر که همسرش به چین سفر کرده از وی بی خبر است.«منگ» پیشتر معاون وزیر امنیت عمومی چین بوده و در سال 2016 به سمت ریاست پلیس بین الملل (اینترپل) منصوب شد.مقام های چینی تاکنون هیچ واکنش رسمی به این خبر نداشته اند. جزئیات بیشتری از این حادثه منتشر نشده است.شبد**9416**1379            "}