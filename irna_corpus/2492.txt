{"onTitr":"","titr":" جشنواره ملی اختراعات رویش در سمنان گشایش یافت","describe":" سمنان- ایرنا- جشنواره ملی اختراعات و ابتکارات رویش دماوند و خاوران با حضور مخترعانی از 18 استان کشور روز چهارشنبه در دانشگاه آزاد سمنان آغاز شد.", "text":"به گزارش ایرنا، جشنواره 2 روزه ملی اختراعات و ابتکارات رویش دماوند و خاوران در دانش آزاد اسلامی واحد سمنان با حضور مخترعانی از استان های این منطقه شامل تهران، مازندران، سیستان و بلوچستان، قزوین، خراسان شمالی، خراسان رضوی و جنوبی، گلستان، کرمان و سمنان و چند استان مانند یزد، اصفهان و اردبیل، به صورت آزاد و خارج از این منطقه آغاز شد.مهمترین بخش جنبی این جشنواره دو روزه در سمنان ، جشنواره آب و خشکسالی است که در قالب کارگاه های تخصصی با محوریت پژوهش های علمی برای افزایش بهره وری، شیرین سازی، استفاده از فاضلاب، روش های پهنه بندی و آبیاری های نوین درنظر گرفته شده است.رئیس بنیاد نخبگان استان سمنان در آیین افتتاحیه این جشنواره در سالن آمفی تئاتر فرزانگان دانشگاه آزاد سمنان گفت: 105 طرح در جشنواره اختراعات و ابتکارات رویش دماوند و خاوران در روزهای هجدهم و نوزدهم مهر97 حضور دارند.داود فیض خاطرنشان کرد: از 105 مخترع شرکت کننده در این جشنواره در دانشگاه آزاد اسلامی واحد سمنان  14 مخترع زن و 89 مخترع مرد هستند.رئیس بنیاد نخبگان استان سمنان با اشاره به ثبت 202 طرح در سامانه جشنواره اختراعات و ابتکارات رویش دماوند و خاوران، بیان کرد: از این تعداد در نهایت 105 طرح پذیرفته شد و یک ماه پس از پایان جشنواره، نتیجه داوری اعلام می شود.به گفته فیض، اختراع های حاضر در جشنواره اختراعات و ابتکارات رویش دماوند و خاوران در گروه های الکترونیک و کنترل، برق و قدرت، تجهیزات پزشکی، شیمی، علوم دارویی، کامپیوتر، کشاورزی، عمران، مکانیک، مواد، نفت و گاز و پتروشیمی و صنایع غذایی ارایه شده است.رئیس بنیاد نخبگان استان سمنان اضافه کرد: بیشترین اختراع های ارایه شده در این جشنواره به ترتیب 23 اختراع در گروه تجهیزات پزشکی، 18 اختراع در گروه مکانیک، 13 اختراع در گروه عمران، 13 اختراع در گروه الکترونیک و 10 اختراع در گروه مواد است.رئیس بنیاد نخبگان استان سمنان با اشاره به تنوع حضور مخترعان از استان های مختلف منطقه دماوند و خاوران، گفت: 33 مخترع از استان تهران، 17 مخترع از سمنان، 12 مخترع از خراسان رضوی و 11 مخترع از مازندران در این جشنواره حضور دارند.رئیس دانشگاه آزاد اسلامی استان سمنان نیز در این آیین گفت: استقلال هر کشوری با قدرت علمی جامعه محقق می شود.عبدالله خالصی دوست، بر حمایت از نخبگان تاکید و بیان کرد: تبدیل ایده ها به محصول و صنعتی سازی ایده ها، باعث ثروت آفرینی برای جامعه می شود.رئیس دانشگاه آزاد سمنان با اشاره به دغدغه های موجود درباره کمبود منابع آبی و خشکسالی‌ های متناوب در این استان، ادامه داد: جشنواره آب و خشکسالی با حضور شرکت‌ های فناور که رویکردهای نوین فناورانه در این حوزه دارند برگزار می‌شود.خالصی دوست با اشاره به برگزاری کارگاه‌ های آموزشی در این جشنواره، گفت: کارگاه تصفیه آب خانگی و صنعتی، اقلیم و منابع آب در راستای توسعه و مدیریت فشار در شبکه توزیع آب شهری بدون حفاری از کارگاه‌ های آموزشی در این جشنواره است.وی یادآور شد: کارگاه آب، خلاقیت، مهندسی ارزش- آب منطقه‌ ای نیز از سوی شرکت آب منطقه‌ای استان سمنان و کارگاه روش‌ های نوین شیرین‌ سازی آب از سوی شرکت آب و فاضلای شهری سمنان برگزار می‌ شود.خالصی دوست اضافه کرد: آبیاری قطره‌ ای زیر سطحی و ارائه پژوهش‌ های انجام شده در زمینه مدیرت مصرف آب، تاثیر آبیاری تحت فشار بر مدیریت منابع آب، تامین آب در مناطق خشک حاشیه کویر از طریق احداث بند های زیرزمینی، پهنه‌ بندی خطر پذیری خشکسالی کشاورزی در استان سمنان، از جمله کارگاه‌ های آموزشی است که از سوی سازمان جهاد کشاورزی برگزار می‌ شود.به گزارش ایرنا، جشنواره ملی اختراعات و ابتکارات رویش دماوند و خاوران، امروز و فردا در دانشگاه آزاد سمنان برپاست و آیین اختتامیه عصر پنجشنبه برگزار و نتیجه داوری اخترع ها یک ماه آینده از سوی گروه داوری اعلام می شود.در این آیین جمعی از مسوولان بنیاد نخبگان استان های حاضر به همراه حشمت الله عسگری معاون امور اقتصادی و منابع انسانی استانداری و مسوولان استان سمنان حضور داشتند.استان سمنان با داشتن حدود 90 هزار دانشجو در بیش از 40 دانشگاه و موسسه آموزش عالی، 23 مخترع سطح سه دارد که از این تعداد 15 اختراع در فرآیند تجاری سازی قرار دارد و 2 اختراع به سطح 2 رسیده است که به معنای رسیدن به مرحله تجاری سازی کامل و ورود به بازار است.9891/6103            "}