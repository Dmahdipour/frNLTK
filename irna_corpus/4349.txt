{"onTitr":"","titr":" شرجی تا اوایل هفته آینده در خوزستان ادامه دارد","describe":" اهواز - ایرنا - مدیر کل هواشناسی خوزستان گفت: شرجی همراه با مه رقیق تا اوایل هفته آینده با شدت و ضعف در نوار ساحلی و مرکزی استان ادامه دارد.", "text":"محمد سبزه زاری دوشنبه در گفت و گو با خبرنگار ایرنا اظهار داشت: میزان رطوبت صبح روز دوشنبه در ماهشهر 100، شادگان 93، هندیجان 90، اهواز و آبادان 86 و ایستگاه کشاورزی اهواز 79 درصد گزارش شده است.همچنین میزان رطوبت صبح روز یکشنبه در ماهشهر 85، هندیجان 80، ایستگاه کشاورزی اهواز 72 و شهر اهواز 63 درصد گزارش شد.وی افزود: بالا بودن ضرایب ناپایداری تا اواسط روز سه شنبه سبب افزایش ابر، رگبارهای پراکنده و رعد و برق و تندباد لحظه ای در برخی نقاط استان به ویژه در ارتفاعات استان خواهد شد.سبزه زاری ادامه داد: در 24 ساعت گذشته ایستگاه کشاورزی اهواز با 42 و ایذه با 19 درجه سانتیگراد به ترتیب گرمترین و خنک ترین نقاط استان و حداکثر دمای اهواز 42 و حداقل 26 درجه سانتیگراد گزارش شده است.3004/6002            "}