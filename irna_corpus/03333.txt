{"onTitr":"","titr":" دوربین های پلاک خوان تا پایان امسال در شهرری نصب می شود","describe":" شهرری ـ ایرنا ـ سرکلانتر نهم فرماندهی انتظامی تهران بزرگ از نصب دوربین های پلاک خوان تا پایان امسال در شهرری خبر داد و گفت: نصب و راه اندازی دوربین های پلاک خوان نقش موثری در زمینه مقابله با مواد مخدر دارد.", "text":"به گزارش ایرنا، سرهنگ امید بهمنیاری روز سه شنبه در جلسه ستاد شورای مبارزه مواد مخدر شهرستان ری اظهار داشت: بیشتر مجرمان به وسیله خودرو در سطح شهر تردد می کنند که دوربین های پلاک خوان نقش مهمی در شناسایی آنها دارد.وی تصریح کرد: این دوربین ها به جهت کنترل ماشین ها در جاده ها، ورودی ها و خروجی های پادگان ها و ارگان های مهم دولتی نصب می شود و این نوع دوربین توسط نرم افزارهای مخصوصی تصاویری از خودروها را ضبط می کند.سرهنگ بهمنیاری در ادامه از تخریب کمپ های غیرمجاز ترک اعتیاد خبر داد و گفت: این کمپ ها شناسایی و با فعالیت آنها مقابله می شود.وی عنوان کرد: مدارس پرخطری که در معرض آلودگی توزیع مواد مخدر و یا در کنار پاتوق معتادان قرار دارند در سطح شهرستان ری از طریق آموزش و پرورش شناسایی شوند و به کلانتری معرفی تا با آنها برخورد شود.سرکلانتر نهم فرماندهی انتظامی تهران بزرگ با بیان اینکه مواد مخدر تهدیدی برای همگان به شمار می رود، اضافه کرد: مدارسی که بیشتر در معرض خطر قرار دارند از طریق کلانتری های محل و پایگاه های مبارزه با مواد مخدر برای پاکسازی و نظارت در اولویت قرار دارند.وی به موضوع ساخت و سازهای غیر مجاز در اراضی کشاورزی جنوب پایتخت اشاره کرد و گفت: املاک و قهوه خانه هایی در روستای گل حصار به صورت غیر مجاز فعالیت می  کنند که در اولویت برخورد قرار دارند.بهمنیاری افزود: مراجع قضایی و دستگاه های مربوطه وارد عمل شده و این گونه اماکن را که مرکز کارهای غیرقانونی و خلاف هستند را از خدمات رسانی محروم کنند. فرماندار ویژه شهرستان ری نیز در ادامه این جلسه اظهار داشت: رفع معضل مواد مخدر و اعتیاد در جامعه نیازمند همراهی و همکاری همه دستگاه ها است.هدایت الله جمالی پور خاطر نشان کرد: هیچ دستگاهی نمی تواند به تنهایی و بدون همراهی و هماهنگی دستگاه های دیگر در رفع معضل مواد مخدر اهتمام ورزند.وی یادآور شد: معتادان مجرم نیستند، بلکه بیمار به شمار می روند، بر همین مبنا باید همه در بهبود این گروه وارد عمل شوند.شهرستان ری (به مرکزیت شهرری) با جمعیتی بیش از یک میلیون و 800 هزار نفر در جنوب استان تهران واقع شده که دارای پنج شهر شهرری، باقرشهر، کهریزک، قیامدشت و حسن آباد است.1970/6003            "}