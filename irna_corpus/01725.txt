{"onTitr":"","titr":" قاسمی: سفیر آلمان به وزارت امور خارجه احضار شد","describe":" تهران- ایرنا- سخنگوی وزارت امور خارجه گفت: سفیر آلمان در تهران امروز چهارشنبه در اعتراض به اقدام‌ دادگاه آن کشور در استرداد یکی از دیپلمات های کشورمان به بلژیک به وزارت امور خارجه فراخوانده شد.", "text":"به گزارش ایرنا از مرکز دیپلماسی عمومی و رسانه ای وزارت امور خارجه، بهرام قاسمی افزود: دستیار وزیر و مدیر کل اروپای وزارت امور خارجه در دیدار با سفیر آلمان بشدت نسبت به دستگیری، زندانی کردن و استرداد دیپلمات ایرانی اعتراض کرده و آن را ناشی از یک توطئه ساختگی توسط دشمنان روابط ایران و اروپا دانست که بدون تردید توسط خود گروهک تروریستی مقیم فرانسه برنامه ریزی شده بود.وی اظهار کرد: در این دیدار تأکید شد که این توطئه در راستای تخریب مناسبات ایران و اروپا و نیز یک حرکت نمایشی برای جبران شکست های گروهک تروریستی نفاق و رژیم صهیونیستی بوده و ما بر این باوریم که رفتار خارج از عرف در قبال دیپلمات کشورمان خلاف قواعد پذیرفته شده حقوق دیپلماتیک است و جمهوری اسلامی ایران خواستار بازگشت سریع دیپلمات کشورمان به ایران است. بدون تردید این توطئه نیازمند بررسی مفصل و دقیق است. سخنگوی وزارت امور خارجه خاطر نشان کرد: مدیر کل اروپای وزارت امور خارجه خطاب به سفیر آلمان ‌تأکید کرد که جمهوری اسلامی ایران با هدف صیانت از مبانی حقوق بین الملل و در راستای مقابله با اشکال مختلف تروریسم، حق خود را برای پیگیری های حقوقی و سیاسی محفوظ دانسته و در این خصوص تصمیم متناسب خود را در زمان مقتضی به اجرا خواهد گذاشت.سیام**1751**1535            "}