{"onTitr":"","titr":" رئیس شورای سوریه دمکراتیک: همیشه آماده مذاکره با دولت هستیم","describe":" دمشق- ایرنا- 'امینه عمر' رئیس مشترک شورای سوریه دمکراتیک گفت که این شورا همواره برای دستیابی به راه حل سیاسی، آماده مذاکره با حکومت سوریه است.", "text":"به گزارش ایرنا، رسانه های کردی جمعه شب به نقل از 'عمر' اعلام کردند: ایمان داریم که گفت و گوی سیاسی بهترین و کارآمدترین راه حل برای پایان دادن به بحران سوریه است.وی گفت: شورای سوریه دمکراتیک نهادی سیاسی، ملی و مردم سالاری است که همه اقشار و گروه های سیاسی جامعه را دربر می گیرد.رئیس مشترک شورای سوریه دمکراتیک اضافه کرد: هدف این شورا پایان دادن به رنج های ملت و یافتن راه حل برای بحران از طریق مذاکره است.عمر بیان کرد: این شورا درخواست دولت را برای مذاکره به منظور حل وفصل مسائل فی مابین پذیرفته ولی این گفت وگوها تاکنون به نتیجه نرسیده است.وی افزود: مسیر مذاکرات طولانی است ولی آینده و نتیجه این گفت وگوها به سود ملت سوریه و پایان یافتن بحران است.شایان ذکر است عناصر موسوم به نیروهای دمکراتیک سوریه با حمایت آمریکا و همپیمانانش با انجام عملیات نظامی توسعه طلبانه در شمال و شمال شرق سوریه قلمرو مناطق تحت اشغال خود را در دو استان الرقه و دیرالزور گسترش داده اند.شبک**خاورم**8005**1392            "}