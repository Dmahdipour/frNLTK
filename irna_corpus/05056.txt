{"onTitr":"","titr":" پلیس مقتدرانه در خدمت مردم و امنیت جامعه است","describe":" کرج-ایرنا- جانشین فرمانده انتظامی استان البرز گفت: پلیس مقتدرانه در خدمت مردم  و امنیت جامعه است و در این راه  تا پای جان ایستاده است.", "text":"به گزارش ایرنا، سردار سید جعفر حسینی روز دوشنبه در آیین قرائت پیام مهر ناجا در دبیرستان پسرانه دهخدا آموزش و پرورش ناحیه یک کرج ،اظهارداشت: امنیت امروز حاصل رشادت ها و تلاش شبانه روزی کارکنان خدوم نیروهای امنیتی از جمله نیروی انتظامی است که  نه تنها در منطقه بلکه در کل جهان بی نظیر و مثال زدنی است.وی با اشاره به اینکه  پلیس مقتدرانه در برابر اخلالگران نظم و امنیت ایستادگی می کند، بیان داشت: حضور پلیس در جامعه ارمغان آور آرامش و عدالت است.حسینی گفت: پویایی، سلامت و نشاط در سایه امنیت و آرامش تحقق می یابد که نیروی انتظامی همواره برای آن تلاش می کند.وی اضافه کرد: متکی بودن به خداوند، اتصال به مردم، فداکاری، اعتماد به نفس، مدیریت و سازماندهی، قانون گرایی و پایبندی به اصول ، استفاده از ظرفیت رسانه  برای بازگو کردن خدمات و عملکرد از مهمترین عوامل افزایش اقتدار نیروهای مسلح در جامعه است.جانشین فرماندهی انتظامی البرز افزود: پلیس در بین نیروهای مسلح بیشترین تعامل و ارتباط را با مردم دارد لذا تکریم ارباب رجوع ، رفتار شایسته با مردم و رعایت حقوق شهروندی سرلوحه کار کارکنان نیروی انتظامی است.وی خاطرنشان شد: پلیس به صورت محسوس و نامحسوس برای افزایش ضریب امنیت دانش آموزان در اطراف مدارس فعالیت می کند. وی گفت: 30 هزار دانش آموز به عنوان همیار پلیس در استان البرز ساماندهی شده اند.13تا 19 مهرماه هفته ناجا نامگذاری شده است . 2819/ 6155            "}