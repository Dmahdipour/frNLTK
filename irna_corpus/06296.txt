{"onTitr":"","titr":" 3.5 میلیون گل شاخه بریده در چهارمحال و بختیاری تولید شد","describe":" شهرکرد- ایرنا- مدیر امور باغبانی جهاد کشاورزی چهارمحال و بختیاری از تولید و برداشت 3 میلیون و 500 هزار گل شاخه بریده در نیمه نخست امسال در گلخانه های این استان خبر داد.", "text":"ابراهیم شیرانی روز یکشنبه در گفت و گو با ایرنا، وسعت گلخانه های استان را 22 هکتار برآورد و اظهار داشت: به طور میانگین در هر مترمربع 110 شاخه گل رز تولید می شود.وی گفت: گل رز تولیدی چهارمحال و بختیاری در 10 رقم از نظر تنوع رنگ، به دلیل ارتفاع بالا از سطح دریا و شرایط آب و هوایی مناسب تولید می شود. شیرانی، اشتغالزایی مستقیم در گلخانه های شهرکرد و بروجن را 200 نفر اعلام و تصریح کرد: بخش عمده گل شاخه بریده استان به تهران، اصفهان و محلات در استان مرکزی از طریق پایانه گل و گیاه به کشورهای حوزه خلیج فارس صادر می شود.مدیر امور باغبانی جهاد کشاورزی چهارمحال وبختیاری توضیح داد: از گل های شاخه بریده تولیدی 16 هزار شاخه از نوع &#39;آلسترومریا&#39; است.به گزارش ایرنا، هم اینک 43 واحد گلخانه سبزی و صیفی کاری در این استان فعال است.شیرانی تاکید کرد: با توجه به تشدید پدیده خشکسالی و کاهش منابع آبی استان طی چند سال گذشته، بهره برداران بخش کشاورزی با تغییر الگوی کشت و راه اندازی گلخانه ها به سمت توسعه گل شاخه بریده و تولید سبزی و صیفی سوق داده شده اند.سالانه بیش از 7 میلیون گل شاخه بریده در این استان سالانه تولید و روانه بازار داخلی و خارجی می شود.6199/2097            "}