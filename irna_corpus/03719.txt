{"onTitr":"","titr":" سیل و سیلاب به بیش از 70 روستای نکا خسارت وارد کرد","describe":" ساری- ایرنا- فرماندار نکا گفت که سیل و سیلاب به بیش از 70 روستای این شهرستان خسارت وارد کرد.", "text":"عبدالجواد توحیدی مقدم روز سه شنبه در گفت و گو با خبرنگار ایرنا افزود: حدود 50 روستای بخش مرکزی و بیش از 20 روستای بخش هزارجریب در بارش اخیر دچار خسارت شدند.وی خسارت سیل 14 و 13 مهر ماه در این شهرستان را 190 میلیارد ریال برآورد کرد و گفت : بخشی ازاراضی کشاورزی، تاسیسات زیربنایی ، راه ها و سیل بندهای منطقه نیز خسارت دید.فرماندار نکا با اعلام این که در بخش هزارجریب آبگرفتگی منازل، خسارت به جاده و اراضی کشاورزی و باغی و کلزای تازه کاشته شده از جمله صدمات سیل بود، افزود: در بخش مسکن در روستاهای کفکور و ارزت شکستگی سقف و در چلمردی و درویشان آبگرفتگی داشتیم.وی ادامه داد: در مجموع در بخش هزار جریب 50 میلیارد ریال خسارت وارد شده است و بیش از 140 میلیارد ریال خسارت هم در بخش مرکزی و شهری بوده است.توحیدی مقدم گفت: بیشترین خسارات سیل اخیر به حوزه های کشاورزی، مسکن شهری و روستایی، بنیادمسکن ، راه و ابنیه و منابع طبیعی و بخش روستایی وارد شد.وی افزود: درحوزه جهاد کشاورزی، آسیب وارده به مزارع و تخریب دهانه آبگیرها و خسارت وارد شده به اراضی باغی و زراعی و دام های سبک و سنگین بود.فرماندار نکا بیشترین خسارت وارد شده را به بخش مسکن اعلام کرد و یادآور شد: در بخش مسکن به بیش از 600 واحد مسکونی شهری و روستایی بیش از 40 میلیارد ریال خسارت وارد شد.توحیدی مقدم گفت: سیلاب و باران شدید اخیر در نکا علاوه بر تخریب برخی بخش های زیرساخت های شهرستان از قبیل راه، رودخانه هم خسارت زد.شهرستان 120 هزارنفری نکا در شرق مازندران واقع است. این شهرستان دارای دو بخش مرکزی و هزارجریب است و حدود نیمی از جمعیت این شهرستان در روستاها ساکن هستند.  7332/1654            "}