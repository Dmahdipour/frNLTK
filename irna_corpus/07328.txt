{"onTitr":" عضو مجمع تشخیص مصلحت نظام:    ","titr":" امیدوارم نداشتن علم کافی علت برخی مخالفت ها با FATF باشد","describe":" تهران - ایرنا - عضو مجمع تشخیص مصلحت نظام گفت: امیدوارم فقدان علم کافی نسبت به لوایح مرتبط با FATF علت برخی مخالفت ها باشد، مصلحت در این است که این لوایح تصویب شود.", "text":"«سید محمد صدر» روز شنبه در گفت و گو با خبرنگار سیاسی ایرنا درباره پیگیری خط تخریبی بر علیه       FATF ازسوی برخی نهادها از جمله صدا و سیما اظهارداشت: خوشبینانه ترین حالت این است که این افراد نسبت به این قضیه اطلاعات کافی ندارند و نمی دانند که اگر این لوایح تصویب نشود چه مشکلاتی را برای ایران به همراه خواهد داشت.وی با بیان این که از آقایان می خواهم که موضوع را درک کنند، افزود: نداشتن علم کافی باعث این نوع مخالفت ها می شود البته امیدوارم موضوع فقط همین باشد و مورد دیگری نباشد.به گزارش ایرنا، صدا و سیما در شب های گذشته گزارش هایی درمورد FATF و لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) پخش کرد ، یکی از این گزارش با عنوان «سراب»، روایتی از داستان FATF در پاکستان بود که با واکنش کارشناسان رسانه و صاحبنظران سیاسی همراه شد.این کارشناسان پخش چنین گزارش هایی را بی ارتباط با در دستور کار قرار گرفتن و بررسی CFT در مجلس ندانستند.**اگر لوایح مرتبط به FATF تصویب نشود تحریم مجددا بر ایران تحمیل می شودمشاور وزیر امور خارجه درباره بررسی لوایح مرتبط به FATF در مجمع تشخیص مصلحت نظام هم یادآور شد: برخی اعضای مجمع نسبت به این لوایح نظر موافقی ندارند اما به عنوان عضو این نهاد فکر می کنم مصلحت در این است که این لوایح تصویب شود.صدر خاطرنشان کرد: در حال حاضر این لوایح در دست بررسی است و مخالفان و موافقان در حال ارائه نظرات خود هستند اما باید این موضوع را در نظر گرفت که اگر تصویب نشود تحریم مجددا بر ایران تحمیل می شود.وی ادامه داد: آمریکا و ترامپ به دنبال این هستند که تحریم های جدیدی را علیه ایران شروع کنند - چنانچه که شروع هم کرده اند - و اگر ما این لوایح را تصویب نکنیم، تمام روابط بانکی و تجاری با دیگر کشورها دچار مشکل می شود.عضو مجمع تشخیص مصلحت نظام تاکید کرد: تصویب نشدن این لوایح به ترامپ برای تحریم های بیشتر کمک می کند و تمام روابط تجاری و روابط بانکی ما مورد ایراد قرار می گیرد.صدر با بیان این که این موضوع بسیار جدی است، تصریح کرد: کشورهای چین، روسیه، اتحادیه اروپا و حتی همسایگان به ایران پیام داده اند که در صورت تصویب نشدن این لوایح، امکان همکاری با جمهوری اسلامی ایران در حوزه های مالی و بانکی وجود نخواهند داشت.وی بیان کرد: بنابراین دوستانی که با این لوایح مخالفت می کنند طرف دیگر قضیه از جمله ایجاد مشکلات اقتصادی را نمی بینند.عضو مجمع تشخیص مصلحت نظام درباره سخنان آیت الله موحدی کرمانی درباره با FATF اظهار داشت: این نظر ایشان است، من فکر می کنم که در مجمع تشخیص مصلحت نظام موضوع بحث خواهد شد، طرفین استدلال های خود را مطرح خواهند کرد، این که ایشان بر چه مبنایی این برداشت را دارد، من آگاهی ندارم.به گزارش ایرناف آیت الله موحدی کرمانی روز پنج شنبه در دیدار با اعضای شورای مرکزی اتحادیه جامعه اسلامی دانشجویان گفت: به اعتقاد بنده در مرحله ابتدایی مجلس باید هوشیار باشد و دقت کند تا این لایحه تصویب نشود، اگر هم تصویب کند من مطمئن هستم شورای نگهبان آن را رد خواهد کرد.وی افزود: شورای نگهبان هم که رد کند به مجمع تشخیص مصلحت نظام خواهد آمد و من معتقدم این مجمع کاملا بیدار است، ممکن است تغییراتی دهد ولی من به مجمع امیدوار هستم، البته به شورای نگهبان هم امیدوارم و ان شاءالله این معاهده به سرنوشت خوبی تمام خواهد شد.سیام**9314**1336            "}