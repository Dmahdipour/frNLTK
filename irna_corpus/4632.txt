{"onTitr":"","titr":" زیدان و ونگر گزینه های اصلی سرمربیگری بایرن مونیخ","describe":" تهران - ایرنا - باشگاه بایرن مونیخ به دنبال نتایج ضعیف نیکو کواچ سرمربی این تیم در شروع فصل جاری مسابقات، از «زین الدین زیدان» و «آرسن ونگر» به عنوان دو نامزد اصلی هدایت باواریایی ها نام برد.", "text":"به گزارش ایرنا، تارنمای خبری «بلیچر رپورت» روز دوشنبه نوشت: بایرنی ها که در مجموع رقابت های فصل جاری، چهار بازی اخیر خود را بدون پیروزی پشت سر گذاشته و با متحمل شدن دو شکست در بوندسلیگا به رتبه ششم جدول رده بندی سقوط کرده اند، در حال پشت سر گذاشتن کابوس تلخی هستند.کواچ با سر و صدای زیاد رسانه ای به عنوان تنها گزینه ایده آل برای جوان سازی باواریی ها، تابستان جاری جانشین «یوپ هاینکس» شد.این در حالی است که حالا این احساس همگانی که پیش از روی کار آمدن وی فراگیر شده بود، کمرنگ شده است. اما گزارش ها حاکی از آن است که مشکلات او با باشگاه ریشه ای تر است؛ در واقع غول های بوندسلیگا پس از جدایی «پپ گواردیولا» در سال 2016 و پیوستنش به منچسترسیتی، تقلای زیادی کرد. «کارلو آنجلوتی» بیشتر از یک سال در آلیانز آرنا دوام نیاورد و هاینکس هم همواره مسکن موقتی برای زخم های این تیم بود.با این حال، کواچ که با عملکرد درخشان خود در اینتراخت فرانکفورت، ظاهرا برای هدایت بایرنی ها گزینه مناسبی به نظر می رسید به محض رسیدن به آلیانز آرنا با سیلی از مصدوم ها از جمله کینگزلی کومان، تولیسو و رافینیا مواجه شد.این در حالی است که علاوه بر مصدومان، کواچ مجبور بود با تیمی کار کند که در پست های حیاتی، بیش از اندازه به بازیکنان مسن و کهنه کار خود تکیه کرده است.«آرین روبن» و «فرانک ریبری» با وجود سن و سال بالا (34 و 35 سال به ترتیب) همچنان زمان زیادی برای تیم به میدان می روند.با این حال، اگرچه اخراج کواچ هنوز گزینه روی میز مقامات بایرن نیست، اما در صورت ادامه ناکامی ها، باشگاه مجبور می شود تا برخلاف میل باطنی خود برای نجات تیم، تصمیمی حیاتی اتخاذ کند.در این بین، گزارش های مطبوعات آلمان اگرچه کمی غیرعادی، اما با توجه به اینکه زیدان در حال حاضر سرمربی آزاد محسوب می شود، از مرد فرانسوی به عنوان گزینه اصلی جانشینی کواچ نام برده اند.علاوه بر این، ونگر که بعد از 22 سال نشستن روی نیمکت توپچی ها سرانجام از این تیم خداحافظی کرد، نیز به رغم اینکه در سال های پایانی حضور خود در لیگ برتر جزیره، در کسب مقام و افتخار چندان موفق عمل نکرد، دومین نام سرشناس مطرح شده در فهرست بایرن محسوب می شود.ورزشی**3991**1584            "}