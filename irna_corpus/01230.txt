{"onTitr":" رئیس انجمن پزشکان عمومی ایران:‏    ","titr":" اهانت ها به جامعه پزشکی در ایران زیاد شده است","describe":" تهران- ایرنا- رئیس انجمن پزشکان عمومی ایران با اعلام این مطلب که اهانت ها به جامعه پزشکی در ایران بسیار زیاد شده، گفت: منشور حقوق بیمار برای حمایت از بیماران وجود دارد که منشور کامل و ‏استانداردی است، اما منشور حقوق پزشک وجود ندارد.‏", "text":"به گزارش خبرنگار سلامت ایرنا، عباس کامیابی روز پنجشنبه در دومین نشست فصلی انجمن پزشکان عمومی افزود: در اولین نشست ‏فصلی بحث جایگاه پزشکان عمومی در نظام سلامت کشور مطرح شد. جامعه پزشکی به این نشست‌ها خیلی نیاز دارد. در آن نشست ‏متوجه شدیم نه تنها جایگاه پزشکان عمومی مخدوش شده، بلکه هم در بحث اقتصاد درمان دچار مشکل هستیم و هم در آموزش. زیرا ‏پزشکانی تربیت می‌شوند که آن‌گونه که در سیاست‌ها مشخص شده، آموزش نمی‌بینند.‏وی افزود: بازتاب‌های رسانه‌ها طی سال‌های اخیر درباره اهانت‌ها به جامعه پزشکی بسیار زیاد شده است. مواردی مثل پرونده مرحوم ‏کیارستمی، ماجرای اعتراض به پزشک در بوشهر، هشتگ‌هایی که در فضای مجازی ایجاد می‌شود، به نوعی بی‌حرمتی به جامعه پزشکی محسوب می‌شود.رئیس انجمن پزشکان عمومی ادامه داد: ‏طی سال‌های گذشته و سال‌های اخیر، پزشکان بیشترین اعتبار اجتماعی را داشتند، باید بررسی کنیم آیا باز هم این اعتبار وجود دارد یا ‏خیر. در تاریخ، جامعه پزشکی همواره مورد اعتماد حاکمان بودند، زیرا پزشکان همواره دردهای جامعه را می‌شناختند و تعدیل کننده و ‏متوازن کننده سیاست‌های حاکمان بودند.‏کامیابی ادامه داد: وقتی درباره پزشک صحبت می‌کنیم، باید به مدیریت نظام سلامت نیز توجه کنیم. وقتی نظام سلامت را با دیدگاه ‏اجتماعی نقد می‌کنیم، باید درد مردم را نیز بشناسیم. زیرا مردم، پزشکان را به عنوان معتمدان خود می‌شناسند. باید توجه کنیم که در ‏حمایت از مردم چه کارهایی انجام می‌شود.‏رئیس انجمن پزشکان عمومی اظهار داشت: منشور حقوق بیمار برای حمایت از بیماران وجود دارد که منشور کامل و استانداردی ‏است، اما منشور حقوق پزشک وجود ندارد. هنوز کدهای اخلاقی مصوب در جامعه پزشکی وجود ندارد. آیا باید روی کدهایی که ‏غیرمصوب است و جامعیت ندارد بیشتر کار شود یا خیر؟ اینکه چه سنجه‌هایی باید در این رابطه وجود داشته باشد. نیز مورد سوال است.وی بیان کرد: باید بررسی کنیم که هجمه‌ای که علیه پزشکان وجود دارد نسبت به سایر صنف‌ها چقدر است. در طول تاریخ، پزشکی ‏رشته‌ای بود که سینه به سینه منتقل شده و طبقاتی بوده است، اما دیگر این موضوع برطرف شده و انحصار برداشته شده است. با این ‏حال سهمیه‌های زیادی وجود دارد و هر کسی با استعداد اندک می‌تواند وارد جامعه پزشکی شود و متاسفانه نظارت بر تحصیل به ‏شکلی نیست که این افراد نتوانند از این رشته به عنوان پزشک خارج شوند. در نتیجه به نظر می‌رسد پزشکی نیاز به جامعه شناسی ‏بیشتری است.‏کامیابی گفت: همان طور که در مدیریت نظام سلامت دچار مشکل هستیم، باید جامعه شناسی پزشکی را نیز مورد توجه قرار بدهیم و ‏در این رابطه کارشناسی‌های زیادی انجام شود.‏اجتمام *9482‏ * 3063            "}