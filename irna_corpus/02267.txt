{"onTitr":"","titr":" رژیم صهیونیستی 21 فلسطینی را در کرانه باختری دستگیر کرد","describe":" تهران - ایرنا - نظامیان صهیونیست 21 فلسطینی را در مناطق مختلف کرانه باختری از جمله 14 تن در استان 'طولکرم' دستگیر کردند.", "text":"به گزارش پایگاه خبری 'فلسطین الیوم'، نظامیان صهیونیست صبح امروز (چهارشنبه) 21 فلسطینی را که دستکم 14 تن از آنها اهالی طولکرم و بقیه از ساکنان 'نابلس ، قلقیلیه ، ابودیس شرق قدس ، بیت کاحل و غرب الخلیل' بودند، دستگیر کردند.ارتش صهیونیستی در بیانیه ای مدعی ارتباط دستگیر شدگان با حوادث امنیتی اخیر در کرانه باختری شد.چند روز قبل یک جوان فلسطینی اهل طولکرم با انجام عملیاتی دو صهیونیست را به هلاکت رساند و دو تن دیگر را زخمی کرد.مقامات امنیتی رژیم صهیونیستی هنوز نتوانسته اند این جوان فلسطینی را دستگیر کنند.بر اساس آمار رسمی شورای امور اسیران وابسته به سازمان آزادیبخش فلسطین، شمار زندانیان فلسطینی در زندان های رژیم صهیونیستی را حدود بر 6500 تن از جمله 350 کودک و 62 زن و 6 نماینده مجلس قانونگذاری فلسطین اعلام کردند. از این تعداد اسیر فلسطینی 1800 نفر به بیماریهای مختلف در زندانهای رژیم صهیونیستی مبتلا شده و از دسترسی به پزشک محروم هستند.** مزاحمت های شهرک نشینان صهیونیست برای اهالی کرانه باختری شهرک نشینان صهیونیست صبح امروز 10 خودروی فلسطینیان در شهرک 'قریوت' در استان 'نابلس' در شمال کرانه باختری اشغالی را پنچر و بر روی خودروها و دیوار منازل فلسطینیان شعارهای تبعیض نژادی نوشتند.'غسان دغلس ' مسئول پرونده شهرک سازی در شمال کرانه باختری گفت:  شهرک قریوت دائما مورد تجاوز صهیونیستها قرار می گیرد.بر اساس آمار رژیم اشغالگر 430 هزار شهرک نشین صهیونیست در کرانه باختری اشغالی زندگی می کنند.علاوه بر آن نیز 220 هزار شهرک نشین در شهرک های غیر قانونی ساخته شده در سرزمین های قدس شرقی اسکان داده شده اند . ** وضعیت جسمانی اسیر فلسطینی وخیم شده استموسسه شهدا و اسیران 'مهجه القدس' امروز اعلام کرد که وضعیت عمومی 'خضر عدنان محمد موسی' اسیر فلسطینی که از اعتصاب غذای وی 38 روز می گذرد، وخیم شده است. عدنان از 38 روز قبل تاکنون در اعتراض به بازداشت ظالمانه توسط نظامیان صهیونیست، اعتصاب غذا کرده است.وی که در زندان انفرادی زندان 'رامون' می باشد، از سوی زندان بانان مورد بازرسی قرار می گیرد و با وجود وخامت حالش، به بیمارستان منتقل نشده است.وی که در سال 2017 در شهر 'جنین' در کرانه باختری بازداشت شد، از دو ماه پیش تاکنون ممنوع ملاقات شده است .خاورم** 1453**1651            "}