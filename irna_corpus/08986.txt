{"onTitr":"","titr":" مازندران مرکز علمی کاربردی درجه یک ندارد","describe":" ساری – ایرنا – معاون اجرایی دانشگاه علمی – کاربردی مازندران با تاکید بر ارتقای وضعیت آموزشی این مراکز گفت: طرح درجه بندی مراکز زیر پوشش این دانشگاه اخیرا در استان انجام شده و مازندران مرکز علمی کاربردی درجه یک ندارد.", "text":"عادل قربانی روز پنجشنبه در گفت و گو با خبرنگار ایرنا افزود: سطح بندی مراکز علمی کاربردی در چهار سطح یک ، 2، سه و چهار و براساس میزان و کیفیت فعالیت های فرهنگی، آموزشی، علمی و فناوری انجام شده است. وی با اشاره به اینکه بیشتر مراکز علمی کاربردی مازندران در این درجه بندی در رتبه سه قرار گرفتند، ادامه داد: تنها 2 مرکز این استان درجه 2 دارند. معاون دانشگاه علمی کاربردی مازندران اضافه کرد: مراکزی که براساس این شاخص ها از 100 امتیاز به 76 و بالاتر برسد در سطح یک قرار می گیرد که در این دوره در کشور هیچ مرکزی در این سطح قرار نگرفت. قربانی با بیان اینکه امتیاز بین 51 تا 75 نیز در سطح 2 قرار می گیرد، گفت: در این دوره 17 مرکز در استان های کشور در این سطح قرار گرفتند که 2 مرکز از این تعداد مربوط به استان مازندران است. معاون دانشگاه علمی کاربردی مازندران گفت: مراکز و واحدهایی که فاقد کیفیت در بخش آموزش باشد بر اساس طرح سطح بندی، اگر نتواند خود را ارتقا دهد از چرخه آموزش حذف و کنار گذاشته می شود. قربانی در خصوص مراکزی که در رتبه های پایین تر قرار دارند و مراکزی که در رتبه‌های پایین ‌تری قرار بگیرند،گفت: موظف هستند در بازه زمانی مشخص رتبه خود را ارتقا دهند. مازندران 33 مرکز علمی کاربردی دولتی و خصوصی دارد و 17 هزار دانشجو در این مراکز تحصیل می کنند. 2096/1899            "}