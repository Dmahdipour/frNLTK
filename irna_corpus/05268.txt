{"onTitr":"","titr":" ژاپن میزبان وزیران 52 کشور قاره آفریقا شد","describe":" پکن- ایرنا- مجمع اقتصادی «ژاپن و وزرای 52 کشور آفریقایی» با هدف شناسایی راهکارهای رشد قاره آفریقا و پاسخگویی به چالش های این قاره و بررسی راه های توسعه روابط ژاپن و آفریقا روز دوشنبه در توکیو برگزار شد.", "text":"به گزارش ایرنا از تلویزیون ژاپن، در جریان این نشست دو روزه طرفین در خصوص آسیب پذیری های قاره آفریقا و راه های رسیدن به رشد پایدار و مناسب گفت و گو خواهند کرد.مساله منابع انسانی، منابع معدنی، توانایی های بالقوه قاره آفریقا، رشد اقتصادی، موضوعات مربوط به جوانان، تحولات اقلیمی، توسعه ساختارهای زیربنایی و امنیت دریایی اصلی ترین مواردی است که در این نشست مطرح خواهد شد.کشورهای آفریقایی در این نشست تصریح کردند که ساختارهای زیربنایی یک ضرورت برای توسعه قاره آفریقا است و البته باید برای مدیریت بر راهکارهای تامین مالی آن نیز برنامه ریزی کرد.'تارو کونو' وزیر خارجه ژاپن که ریاست مشترک اجلاس را برعهده دارد گفت که باید اطمینان حاصل کرد بر اساس برنامه ریزی مناسب، کشورهای آفریقایی بتوانند تعهدات مالی خود را انجام داده، بدهی ها را تسویه کنند و همزمان رشد پایدار و سالم داشته باشند.مقام های ژاپنی از سرمایه گذاری چین در آفریقا و پرداخت تسهیلات توسط پکن به کشورهای آفریقایی به شدت نگران هستند.ژاپن هم سال 2016 میلادی اعلام کرد در یک دوره سه ساله قصد دارد 30 میلیارد دلار یارانه و کمک در اختیار بخش های دولتی و خصوصی آفریقا قرار دهد.یک ماه قبل بود که 'شی جین پینگ' رییس جمهوری خلق چین از کمک مالی 60 میلیارد دلاری برای رشد اقتصادی کشورهای آفریقایی و اجرای طرح های مشترک خبر داد.نشست بزرگ ژاپن و کشورهای آسیای جنوب شرقی نیز از فردا سه شنبه در حاشیه رود مکنگ در توکیو با هدف گسترش ارتباطات دو طرف آغاز می شود.آساق**231**1904**            "}