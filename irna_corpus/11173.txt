{"onTitr":"","titr":" فرماندار مینودشت بر توسعه کشاورزی دانش بنیان تاکید کرد","describe":" گنبدکاووس - ایرنا - فرماندار مینودشت درشرق گلستان گفت که این شهرستان در بخش کشاورزی ظرفیت های بسیار خوبی دارد که برای توسعه آن باید از شیوه های دانش بینان استفاده شود.", "text":"به گزارش ایرنا از پایگاه اطلاع رسانی فرمانداری مینودشت، سیدرضا طباطبایی روز سه شنبه درجلسه کارگروه توسعه کشاورزی این شهرستان افزود: کشاورزی دانش بنیان برخی شاخص ها مانند سرمایه گذاری، ارتقای توانمندی و استفاده از ظرفیت کارشناسان را دارد که باید مورد توجه قرار گیرد.وی توسعه کشاورزی را نیازمند برنامه محوری مدیران دانست و اضافه کرد: مدیران باید با آسیب شناسی دقیق و علمی، دلایل ضعف توسعه بخش کشاورزی این شهرستان را شناسایی و برای برون رفت از آن اقدام کنند.طباطبایی اضافه کرد: توسعه علمی کشاورزی علاوه بر افزایش درآمد و ایجاد ارزش افزوده برای کشاورزان و صنایع وابسته به آن، در ایجاد اشتغال پایدار برای جوانان منطقه نیز بسیار موثر است.وی تصریح کرد: کارشناسان جهادکشاورزی باید اصول علمی کشت، حفاظت و تولید بویژه کشت گیاهان دارویی و توسعه باغات مثمر را به کشاورزان شهرستان آموزش دهند تا بهره وری در این بخش افزایش یابد.فرماندار مینودشت بر لزوم حمایت بیشتر از کشاورزان با بسته های حمایتی مانند تسهیلات بانکی ارزان قیمت، تامین بذرهای اصلاح شده و انواع نهاده ها همچون انواع کود و سموم مناسب تاکید کرد.طباطبایی، توجه به اراضی شیبدار مینودشت و تبدیل آن به باغات مثمر و نیز بازاریابی برای محصولات کشاورزی را مهم دانست و از متولیان جهادکشاورزی این شهرستان خواست تا به صورت مستمر دراین حوزه به فرمانداری گزارش دهند.شهرستان مینودشت در شرق استان گلستان با افزون بر 81 هزار نفر جمعیت، حدود 31 هزار هکتار اراضی زراعی و باغی دارد./3039/1860            "}