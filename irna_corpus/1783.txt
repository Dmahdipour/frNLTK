{"onTitr":" سرمربی وستهم:    ","titr":" رونالدو با رفتن از برنابئو گل هایش را هم با خود برد","describe":" تهران - ایرنا - «مانوئل پیگرینی» سرمربی تیم وستهم با اشاره به اوضاع آشفته باشگاه رئال مادرید، اظهار داشت: «کریستیانو رونالدو» با رفتن از سانتیاگو برنابئو گل هایش را هم با خود برد.", "text":"به گزارش ایرنا، تارنمای خبر «فاکس اسپورتس» روز چهارشنبه نوشت: فوق ستاره پرتغالی سابق کهکشانی به دنبال تنش های دنباله دار با مقامات باشگاه مادریدی، تابستان جاری با قراردادی 100 میلیون یورویی به جمع شاگردان «ماسیمیلیانو آلگری» در تورین پیوست.و حالا سفیدپوشان بدون در اختیار داشتن جادوگر خود، نه تنها فصل 2018 – 2019 را ضعیف آغاز کرده اند بلکه فقر گلزنی در این تیم موجب شده تا کهکشانی ها از 8 بازی نخست فصل جدید لالیگا تنها 14 امتیاز به دست آورند، علاوه بر این آن ها در حال دست و پنجه نرم کردن با بحران ناشی از شایعات برکناری قریب الوقوع «یولن لوپتگی» سرمربی خود هستند.در این بین، پیگرینی در مصاحبه با شبکه رادیویی «ال لارگوئرو» اسپانیا اظهار داشت: رئالی ها با از دست دادن رونالدو گل های زیادی را از دست دادند، در واقع او با رفتنش از سانتیاگو برنابئو گل های خود را هم برد.وی ادامه داد: او باید فوتبالش را در مادرید به پایان می رساند، در واقع از اینکه رئالی ها به او اجازه رفتن دادند، تعجب کردم.پلگرینی افزود: بی شک بین رونالدو و «گرت بیل» تفاوت وجود دارد همانطور که رونالدو طی 10 سال گذشته این تفاوت را نشان داده است.سرمربی اسبق منچسترسیتی با اشاره به اظهارات «ادن هازارد» هافبک تیم چلسی مبنی بر رویایی دانستن پیوستن به رئال مادرید؛ اظهار داشت: هازارد بازیکن بسیار با کیفیتی است، سطح بازی او باور نکردنی است؛ فاکتوری که می تواند درست مثل رونالدو تفاوت ایجاد کند، او می تواند در هر تیمی بهترین باشد، بنابراین او با ملحق شدن به کهکشانی ها، موفق ترین زوج دنیای فوتبال را شکل خواهد داد.ورزشی**3991**1597            "}