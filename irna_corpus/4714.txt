{"onTitr":"","titr":" نمایش فیلم های‌ اروپایی در ایران","describe":" تهران - ایرنا- هفته فیلم اروپایی در ادامه برنامه هفته&#173; های بین&#173; المللی فیلم در گروه «هنر و تجربه» برگزار می شود.", "text":"به گزارش روز دوشنبه گروه فرهنگی ایرنا از گروه «هنر و تجربه»، هفته فیلم اروپایی با مشارکت موسسه ملی فرهنگی اتحادیه اروپا در خانه هنرمندان ایران، پردیس گلستان شیراز، پردیس ستاره باران تبریز، پردیس سیتی&#173; سنتر اصفهان، تماشاخانه پارس کرمان و سینمای هنر و تجربه بابل برگزار می شود.این هفته فیلم از 20 تا 27 مهرماه با حضور 15 فیلم از 15 کشور اروپایی اتریش، بلغارستان، دانمارک، فنلاند، آلمان، یونان، مجارستان، ایتالیا، هلند، لهستان، سوئد، اسلوونی، اسپانیا، سوئیس و انگلستان برگزار خواهد شد.هفته فیلم اروپایی جمعه 20 مهرماه ساعت 17 در سالن ناصری خانه هنرمندان ایران افتتاح می‌شود. نماینده اتحادیه اروپا در ایران، سفرای کشورها و معاونان سفرا، رایزن&#173; های فرهنگی، مدیران سینمایی، هنرمندان، چهره&#173; های فرهنگی و هنری و اهالی رسانه از مهمانان این آیین افتتاحیه هستند.در طول هفته فیلم اروپایی پانزده فیلم در تهران، شیراز، اصفهان، تبریز، کرمان و بابل به نمایش درمی آید.«پرواز به خانه» محصول سال 2016 اتریش، فیلم زندگی&#173;نامه&#173; ای «پساتصویر» به کارگردانی آندره وایدا محصول سال 2016 کشور لهستان، «پسر صوفیا» به کارگردانی الینا پسایکوو محصول سال 2017 یونان، فیلم «درس» محصول 2014 کشور بلغارستان، انیمیشن 63 دقیقه&#173; ای «زندگی من به&#173; عنوان کدو» به کارگردانی کلود باراس محصول کشور سوئیس، «کارل مارکس جوان» به کارگردانی رائول پک محصول سال 2017 آلمان، «آن روز فرا می &#173;رسد» به کارگردانی جاسپر دبلیو نیلسن محصول 2016 دانمارک، «آن سوی امید» به کارگردانی کوریسماکی، «پایان سفر» به کارگردانی سال دیب محصول 2017 کشور انگلستان، «کواترتندتا» فیلمی به کارگردانی پل رودریگز محصول سال 2016 اسپانیا، «کودکان خانم کیت» به کارگردانی مشترک پیتر لاتستر و پترا لاتستر سیزش محصول سال 2016 کشور هلند، «مردانگی» به کارگردانی پیتر پولیتزر محصول 2017 مجارستان، «مردم رم» به کارگردانی و نویسندگی اتوره اسکولا محصول سال 2003 کشور ایتالیا و فیلم «معدنچی» محصول سال 2017 کشور اسلوونی به کارگردانی هانا آنتونیا و وجکیک اسلاک در این هفته فیلم به نمایش در می آید.این هفته فیلم شامل کارگاه &#173;های فیلمسازی با موضوع سینمای هنری با حضور سینماگران در سه شهر تهران، شیراز و اصفهان بوده و ورود برای عموم علاقه مندان در این برنامه آزاد و رایگان است.فراهنگ**9246** 1701            "}