{"onTitr":" لیگ دسته 2 فوتبال باشگاه های کشور    ","titr":" تیم فوتبال سردار بوکان مقابل کاسپین قزوین پیروز شد","describe":" مهاباد- ایرنا- تیم فوتبال سردار بوکان روز دوشنبه در دور رفت مسابقات لیگ دسته 2 باشگاه های کشور مقابل میهمان خود کاسپین قزوین به پیروزی رسید.", "text":"به گزارش ایرنا، تیم فوتبال سردار بوکان در دیداری که عصر امروز /دوشنبه/ در ورزشگاه خاتم الانبیای این شهر برگزار شد، در حضور بیش از پنج هزار نفر تماشاگر علاقمند، به پیروزی یک  بر صفر مقابل میهمان خود دست یافت.نیمه نخست این بازی به رغم حملات 2 تیم به خصوص حملات گسترده سردار بوکان بدون گل به پایان رسید. در نیمه دوم حملات تیم سردار افزایش یافت و بالاخره در دقیقه 90 بازی، تنها گل این دیدار توسط &#39;توحید قوجایی&#39; وارد دروازه کاسپین قزوین شد.تیم سردار بوکان با این برد و کسب سه امتیاز بازی با 6 امتیاز و یک بازی کمتر در جایگاه پنجم جدول رده بندی گروه دوم مسابقات لیگ دسته 2 کشور قرار گرفت.به گزارش ایرنا، این برد خانگی نخستین برد تیم فوتبال سردار بوکان در فصل جاری لیگ دسته 2 کشور بود.تیم سردار بوکان که چهارمین فصل حضور خود را در لیگ فوتبال دسته دوم تجربه می کند در گروه الف این رقابت ها با تیم های راه آهن تهران، داماش گیلانیان، کاسپین قزوین، شهرداری همدان، فولاد نوین اهواز، خوشه طلایی ساوه، مقاومت تهران، شهرداری بم، ایرانجوان بوشهر، مس نوین کرمان، استقلال اهواز، اتحاد کامیاران و چوکای تالش هم گروه است.شهرستان بوکان یکی از قطب های فوتبال استان به شمار می رود و علاوه بر تیم سردار، دارای یک نماینده نیز در لیگ برتر آذربایجان غربی به نام کشاورز است که هم اکنون در صدر جدول این مسابقات قرار دارد.7510/2093            "}