{"onTitr":" لیگ برتر انگلیس؛    ","titr":" آرسنال برای ششمین بار متوالی پیروز شد","describe":" تهران -ایرنا - شاگردان «اونای امری» در تیم آرسنال با نتیجه پنج بر یک مقابل فولهام به پیروزی رسید و ششمین برد پیاپی خود را جشن گرفت.", "text":"به گزارش ایرنا؛ در این دیدار که از هفته هشتم و در ورزشگاه «کریون کاتج» برگزار شد توپچی های لندنی در یک بازی تماشایی، فولهام حریف نه چندان مطرح و سرسخت خود را با نتیجه جالب توجه پنج بر یک مغلوب و سه امتیاز این دیدار خارج از خانه را کسب کردند.«آلکساندر لاکازت» در دقایق 29 و 49، « آرون رمزی» در دقیقه 67 و «پیر اوبامیانگ» در دقایق 70 و 90 در این دیدار برای آرسنال گلزنی کردند.تنها گل تیم فولهام را نیز «آندری  شورله» در دقیقه 44 درون دروازه «مارکوس بتینللی» سنگربان تیم آرسنال جای داد.بازیکنان آرسنال با کسب هر سه امتیاز این دیدار 18 امتیازی شدند و با 2 پله صعود به رده سوم جدول لیگ برتر انگلیس صعود کردند. فولهام نیز با 5 امتیاز در رده هفدهم باقی ماند.شاگردان امری به رغم شروع نامناسب در لیگ برتر در ادامه این رقابت ها و از هفته سوم تا به امروز تمامی  دیدارهای خود را با برد پشت سرگذاشتند.این تیم در لیگ اروپا نیز عملکرد مطلوبی دارد و هفته گذشته تیم قره باغ را در ورزشگاه «ملی باکو» با نتیجه سه بر صفر در حالی شکست داد که در آن دیدار امری به بازیکنان اصلی این تیم همانند «مسوت اوزیل»، «لاکازت»، «مارتینز»، «مصطفی»، «ژاکا» و «برلین» استراحت داده بود.ورزشی**9144** 1597            "}