{"onTitr":" موافقان؛    ","titr":" نعمتی :ملحق نشدن به CFT بهانه جدی به دشمنان می دهد","describe":" تهران-ایرنا-سخنگوی هیات رییسه مجلس گفت: ملحق نشدن جمهوری اسلامی ایران به کنوانسیون مبارزه با تامین مالی تروریسم( CFT) بهانه جدی به دشمنان می دهد چراکه آنان به دنبال این هستند که ما در این لایحه عضو نشویم و دوباره اقدامات خود را علیه ایران آغاز کنند.", "text":"به گزارش خبرنگار پارلمانی ایرنا، بررسی لایحه الحاق دولت جمهوری اسلامی ایران به کنوانسیون مبارزه با تامین مالی تروریسم(CFT) در دستور کار امروز - یکشنبه - نمایندگان مجلس شورای اسلامی قرار گرفت.«بهروز نعمتی» به عنوان نخستین موافق لایحه CFT اظهارداشت: منافع ملی ایجاب می کند ما بهانه ای به دست دشمنان ندهیم، امروز دشمنان به دنبال بهانه هستند و عضو نشدن کشور در این کنوانسیون در CFT این بهانه را به آنان می دهد.وی اظهار داشت: عدم عضویت ما در CFT بهانه جدی به دشمنان خصوصا آمریکا و رژیم صهیونیستی می دهد، آنها سالیان سال به دنبال این بوده اند که ما را محکوم کنند.نماینده مردم تهران در مجلس یادآور شد: سالیان سال کشور به بهانه هایی هزینه هایی را داده اند، این لایحه باید در دولت های نهم و دهم تصویب می شد، زیرا ما سالیان سال است که هزینه داده ایم ولی الحاق ایران به این کنوانسیون در آن زمان انجام نشد.نماینده مردم تهران در مجلس افزود: شرایط امروز کشور را نگاه کنید، امروز دوستان و کشورهایی که همراه ما هستند اعلام کرده اند اگر عضویت در CFT را نپذیریم حتی نمی توانند یک سنت با ما مبادله داشته باشند.نعمتی گفت: در روزهای اخیر شاهد بودیم که عده ای از مراجع عظام تقلید هزینه می کنند و از آنان مایه می گذارند و می گویند آنان مخالف هستند، شما که پیش مراجع می روید این را هم بگویید که مراجع تقلید فقط پاسخ سوال شما را می دهند نه این که به صورت کلی بیان کنند، این که برخی ها نظراتی را در مورد مراجع القا می کنند صحیح و خداپسندانه نیست.نعمتی ادامه داد: برخی دوستان می‌گویند اطلاعات کشور لو می‌رود، چه اطلاعاتی لو می‌رود؟ مگر یک دینار به تروریست‌ها تا امروز کمک کرده‌ایم؟ وی اظهار داشت: چهار گروه تروریستی القاعده، طالبان، داعش و جبهه النصره از سوی سازمان ملل به صورت رسمی شناخته شده است بقیه سازمان‌های تروریستی احتمالات شماست. وی افزود: در تبصره لایحه آمده اگر از لیست تحریم‌ها خارج شویم دولت مکلف به خروج از CFT این یعنی نباید به تروریستها کمک مالی شود اما ممکن است یک کشور مثل کانادا بر ما حق تحفظ بگذارد. نعمتی ادامه داد: چه کسی می‌خواهد برای ما این حق را بگذارد و چه کسی می‌خواهد به آن رسیدگی کند؟ حق تحفظ مسئله‌ای بین دو کشور است؟ و هیچ دادگاهی برای رسیدگی به آن وجود ندارد؟ وی در ادامه این سوال را مطرح کرد که چرا با عدم پذیرش CFT برای دیگران حق ایجاد کنیم؟ بیش از 66 کشور عضو CFT برای پیوستن برای آن شرط گذاشتند، این مسئله کاملا طبیعی است و ما هم نباید برای آنان حق ایجاد کنیم. نعمتی افزود: آنهایی که می‌گویند از قبل برجام ضرر کردیم، حداقل نفع برجام این بود که همه کشورهایی که بر علیه ایران موضع گرفته بودند امروز در کنار ما هستند. وی گفت: کشورهای اروپایی با ما همراه شدند، چهار قطعنامه سنگین بر علیه ما تصویب شد و امروز برای ایران بلااثر است، انصاف خوب چیزی است. وی تصریح کرد: در حال حاضر نمی‌توانستیم حتی با کوچکترین کشورها مذاکره داشته باشیم اما در نیویورک کشورهای بزرگی با رییس جمهورمان هم نفس شدند، به جز ایران فقط کشور کره شمالی است که در لیست سیاه قرار دارد. وی با بیان این که کنوانسیون ابزار مناسبی برای پیگیری و مبارزه باتروریسم است، گفت: ما که از ابتدای انقلاب تا امروز دهها هزار شهید تروریسم تقدیم کرده‌ایم. چرا حالا حق خود در استفاده از مزیت‌های CFT در این زمینه را از دست بدهیم. امروز همه نمایندگان مسؤول هستند. وی تصریح کرد: حل بسیاری از مشکلات امروز کشور در گرو حل CFT است. سیام**9121**3050 **1336            "}