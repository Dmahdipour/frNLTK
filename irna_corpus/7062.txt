{"onTitr":"","titr":" فعال اقتصادی: قیمت کالاهای صادراتی منطقی نیست","describe":" شیراز- ایرنا- نایب رئیس اتاق بازرگانی، صنایع، معادن و کشاورزی فارس گفت: امروز در بخش صادرات، قیمت کالاهای صادراتی منطقی نیست و صادرات برخی از واحدهای تولیدی بزرگ استان متوقف شده است.", "text":"به گزارش ایرنا، ابراهیم غلامزاده شنبه در جلسه کارگروه ویژه اقتصادی فارس در شیراز افزود:با تداوم این روند احتمال توقف صادرات استان به شکل جدی وجود دارد،اگر صادرات هر بخش متوقف شود تاثیرات منفی بسیاری بر بخش های دیگر دارد و موجب آسیب های مختلف به اقتصاد می شود. او ادامه داد: تعطیلی واحدهای تولیدی یک رخداد بسیار نامطلوب برای اقتصاد و تجارت خارجی استان خواهد بود.غلامزاده، با اشاره به تاثیرات منفی نوسانات اخیر نرخ ارز بر صادرات استان فارس گفت: در کنار این، صدور بخشنامه ها و مقررات لحظه ای و کارشناسی نشده هم سبب شده که صادرات استان با سختی ها و مشکلاتی بیشتری مواجه شود.نایب رئیس اتاق بازرگانی، صنایع،معادن و کشاورزی فارس اضافه کرد: هم اینک 80 درصد صادرات کشور در اختیار پتروشیمی ها و فولادی ها و 20 درصد در اختیار فعالان بخش خصوصی است که با دستورالعمل های فعلی به ویژه بخشنامه پیمان سپاری ارزی، مانع بزرگی در مقابل صادرات ایجاد شده است.وی درباره  بخشنامه پیمان سپاری ارزی گفت: اگر این بخشنامه لغو نشود صادرات کشور دچار اخلال خواهد شد که با پیگیری های انجام شده از جمله از سوی اتاق بازرگانی به نظر می رسد این بخشنامه به زودی اصلاح شود.عضو هیات نمایندگان اتاق بازرگانی فارس هم گفت: تجارت نیازمند برنامه دقیق، منسجم و مدون است که در شرایط فعلی با توجه به سیاست های غیر کارشناسی، صادر کننده و تولید کنندگان ما نمی توانند برای روز بعد خود برنامه داشته باشند.هادی حنایی افزود: در شرایط نابسامان ارزی امروز آنچه که از بیش از تحریم های خارجی کشور را تهدید می کند، تحریم های داخلی است.وی گفت: با تحریم های داخلی و روندی که حوزه صادرات طی می کند، فرصت های اقتصادی و بازارهای صادراتی به شدت مورد تهدید است.او ادامه داد: در بخش میوه و تره بار که جزو کالاهای فسادپذیر محسوب می شود مشکلات صادراتی بیشتر است و ما همچنان شاهد آزمون و خطای تصمیم گیران در بخش اقتصاد کشور هستیم.6122 /1876            "}