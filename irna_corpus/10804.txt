{"onTitr":"","titr":" روز عادی اورژانس، سکته بالا نرفت","describe":" تهران- ایرنا- اخبار حوادث امروز دور از اقتصاد نبود؛ بازار ارز شلوغ و بازار شایعات در فضای مجازی حول موضوع افزایش سکته به علت کاهش قیمت دلار داغ بود.", "text":"همین طور که قیمت دلار پایین می آمد، شایعات بالا می گرفت؛ می گفتند میزان سکته افزایش یافته و افراد زیادی به علت افت قیمت دلار و ضرر مالی سکته کرده اند و فضای مجازی از این شایعات پر بود.بازار خرید و فروش ارز در بسیاری از شهرستان ها مانند تهران شلوغ بود، اما حادثه خاص اورژانسی در ارتباط با نوسانات ارز گزارش نشد و سازمان اورژانس کشور با رد شایعه افزایش سکته، تب و تاب شایعات را خاموش و اعلام کرد که امروز برای اورژانس یک روز کاملا عادی بوده است.* الکل هنوز خبرساز استشایعات افزایس سکته دروغ بود اما مسمومیت با الکل در شهرهای مختلف همچنان خبرساز است. امروز صبح اول وقت اخبار مسمومیت الکل دوباره ناراحت کننده بود؛ بر اساس اعلام اورژانس از اول مهر 35 نفر از افراد مسموم شده بر اثر مصرف الکل تقلبی فوت کردند، تعداد فوتی ها از 16 شهریور تاکنون بر اساس اعلام سخنگوی وزارت بهداشت به 46 نفر رسیده است، کل مسموم شده ها، 406 نفر هستند که هنوز 151 نفرشان بستری هستند. البته خبر بازداشت هفت نفر از عوامل اصلی تولید و توزیع مشروبات الکلی دست ساز در بندرعباس انگار خیال خیلی ها را آسوده کرد.* رودخانه ها بیش از دریا غرق شده دارندبر اساس اعلام سازمان پزشکی قانونی به عنوان مرجع اصلی اعلام فوتی های غرق شدگی، آمار مربوط به غرق شدگان در پنج ماه نخست امسال به این صورت است که در این مدت شمار فوتی های ناشی از غرق شدگی 13.5 درصد نسبت به سال گذشته کاهش داشته است. این آمار از 599 فوتی در پنج ماهه اول سال گذشته به 518 کشته در پنج ماهه اول امسال رسید.بر اساس این گزارش در این مدت استان های خوزستان با 65، گیلان با 52 و مازندران با 50 فوتی بیشترین آمار تلفات غرق شدگی را داشته اند.مطابق روال معمول در پنج ماهه امسال نیز رودخانه ها بیشترین آمار تلفات غرق شدگی را داشته است. در این مدت 141 نفر در رودخانه ها جان خود را از دست داده اند در حالی که آمار تلفات غرق شدگی در دریا برابر با 102 نفر (11 نفر در محدوده مجاز و 91 نفر در محدوده خارج از طرح) است.پس از رودخانه و دریا، دریاچه مصنوعی و سد با 69، استخر کشاورزی با 56، کانال با 45، استخر شنا با 31، چاه با 16، حوض و حوضچه با 5 و دریاچه طبیعی با 4 فوتی به ترتیب بیشترین آمار تلفات غرق شدگی پنج ماهه امسال را داشته است. بر اساس این آمار 29 نفر نیز در سایر مکان های آبی جان خود را از دست داده اند.* باختن در مناقصه دلیل خودسوزیمردی40 ساله صبح امروز قصد خودسوزی داشت که ناکام ماند؛ یکی از عوامل حراست شورای تهران به ایرنا، گفت: این فرد دلیل اقدامش را برنده نشدن در مناقصه یک پارکینگ در پایتخت اعلام کرده است. این فرد حدود 40 ساله در حالی که کفن بر تن داشت صبح امروز با ظرف بنزین 10 لیتری در مقابل شورا حاضر شد و بنزین روی خود ریخت.* انفجار خط لوله انفجار لوله خط انتقال گاز باغملک خوزستان، ‌نیروهای امدادی و عملیاتی منطقه را به حالت آماده باش درآورد.در این حادثه که صبح امروز اتفاق افتاد، بلافاصله پس از اطلاع، سه تیم پنج نفره از نیروهای امدادی و عملیاتی جمعیت هلال احمر به محل وقوع حادثه اعزام شدند.اجتمام*3377*1834            "}