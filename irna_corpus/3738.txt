{"onTitr":"","titr":" بزرگراه زاهدان - زابل - هیرمند پس از 12 سال به نیمه راه رسید","describe":" زاهدان – ایرنا - در حالی 12 سال از آغاز عملیات بزرگراه زاهدان – زابل – دوست محمد(هیرمند) می گذرد که پیشرفت فیزیکی این طرح با 180 میلیارد تومان اعتبار هزینه شده به 50 درصد رسیده است.", "text":"به گزارش ایرنا ، محور زاهدان – زابل یکی از پر رفت و آمدترین راه های سیستان و بلوچستان است که با توجه به حجم ترافیک در سال 1385 عملیات احداث بزرگراه زاهدان - زابل- دوست محمد(مرکز شهرستان مرزی هیرمند) به طول 230 کیلومتر آغاز شد اما مشکلات اعتباری این طرح را با تاخیر رو به رو کرد بطوریکه با گذشت حدود 12 سال تنها 50 درصد پیشرفت فیزیکی داشته و تازه به نیمه راه رسیده و گویا فعلا نمی توان موعدی برای پایان عملیات اجرایی این بزرگراه ترسیم کرد.از طرفی بزرگراه چابهار – میلک (شهرستان هیرمند) به عنوان کریدور اصلی توسعه جنوب شرق کشور مطرح است که بخش زیادی از آن در شمال سیستان و بلوچستان را همین بزرگراه زاهدان – زابل - دوست محمد تشکیل می دهد و با وجود تلاش مدیران استانی برای افزایش قابل توجه ظرفیت تخلیه و بارگیری بنادر شهید بهشتی و شهید کلانتری چابهار و توسعه ترانزیت، ساخت بزرگراه به عنوان زیرساخت اصلی ترانزیت در این استان حرکتی لاک پشتی داشته و مانع بزرگ کمبود اعتبار را بر سر راه دارد.** ترافیک سنگین و کاهش دید ناشی از توفان شنمحمد بارانی یکی از شهروندان زاهدانی در گفت و گو با خبرنگار ایرنا اظهار داشت: خوشبختانه دوبانده شدن قسمتی از محور زاهدان – زابل تردد در این مسیر را راحتتر کرده و حوادث رانندگی را اندکی کاهش داده است اما با توجه به روند کند راه سازی هنوز بخش های زیادی از این مسیر دوطرفه است.وی ادامه داد: به طور معمول محدوده شیله تا تاسوکی که از زمینی هموار نیز برخوردار است در زمان وقوع توفان شن بیشتر از بخش های دیگر این مسیر دچار کاهش دید و گردوخاک و وقوع حوادث رانندگی می شود اما متاسفانه در همین قسمت هنوز جاده دو طرفه و به عبارتی یک بانده است که در زمان وقوع توفان و کاهش دید خطر برخورد با خودروهای مقابل را بیشتر می کند.ایرج محمدی یکی از شهروندان زابل نیز در گفت و گو با خبرنگار ایرنا اظهار داشت: افزایش تردد کامیون های ترانزیتی از چابهار به سمت میلک و برعکس بار ترافیکی محور زاهدان – زابل را افزایش داده است.وی ادامه داد: حرکت آهسته خودروهای سنگین در قسمت هایی از این محور که تردد خودروها دو طرفه انجام می شود، سبب کاهش سرعت دیگر خودروها شده که همین کندی در حرکت گاهی سبقت های غیرمجاز و تصادفات جاده ای را در پی دارد.این شهروند سیستانی خاطر نشان کرد: موقعیت جغرافیای دوراهی تا لوتک در این محور که هنوز دوبانده نشده بسیار هموار است و به نظر می رسد عملیات راه سازی در این قسمت با مشکل خاصی مواجه نباشد اما هنوز خبری از احداث باند دوم در این قسمت نیست.** 91 کیلومتر از بزرگراه زاهدان – زابل به بهره برداری رسیدمدیر ساخت و توسعه راههای اداره کل راه و شهرسازی سیستان و بلوچستان در گفت و گو با خبرنگار ایرانا اظهار داشت: از 230 کیلومتر طول مسیر بزرگراه زاهدان – زابل – دوست محمد تاکنون 91 کیلومتر به بهره برداری رسیده و 64 کیلومتر دیگر نیز در دست اجراست.مهدی پارسی افزود: تاکنون 180 میلیارد تومان برای ساخت این بزرگراه هزینه شده و 300 میلیارد تومان دیگر برای اتمام کامل این طرح مورد نیاز است.وی با بیان اینکه مطالبات پیمانکاران از این طرح 30 میلیارد تومان است، خاطر نشان کرد: در سالجاری 7.5 میلیارد تومان اعتبار در قانون بودجه برای ادامه بزرگراه زاهدان – زابل – دوست محمد در نظر گرفته شده که تا کنون 70 درصد آن تخصیص یافته است.مدیر ساخت و توسعه راههای اداره کل راه و شهرسازی سیستان و بلوچستان با بیان اینکه کل این طرح به هشت قطعه تقسیم می شود، ادامه داد: قطعه اول این طرح از زابل تا لوتک بیش از 90 درصد پیشرفت فیزیکی دارد که با نصب کامل علائم ایمنی این قطعه نیز به پایان می رسد.پارسی تصریح کرد: در قطعات دوم، سوم و چهارم که از لوتک تا منطقه شیله را شامل می شود هنوز عملیات اجرایی آن شروع نشده است.وی خاطر نشان کرد: از 41 کیلومتر قطعه پنجم این بزرگراه یعنی محدوده شیله تا حرمک تا کنون 18 کیلومتر به بهره برداری رسیده و از 24 کیلومتر قطعه ششم یعنی از حرمک تا کوله سنگی نیز 13 کیلومتر زیربار ترافیک رفته است.مدیر ساخت و توسعه راههای اداره کل راه و شهرسازی سیستان و بلوچستان با بیان اینکه قطعه هفتم این بزرگراه از کوله سنگی تا زاهدان به طور کامل به پایان رسیده است، ادامه داد: قطعه هشتم این بزرگراه از زابل تا دوست محمد تعریف شده است که با 50 درصد پیشرفت فیزیکی در دست اجراست.وی خاطر نشان کرد: با توجه به مشکلات اعتباری که در زمینه راه سازی در این استان وجود دارد زمان معینی برای پایان این طرح نمی توان مشخص کرد.9908 **6081            "}