{"onTitr":"","titr":" نیروگاه سیکل ترکیبی هرمز وارد مدار شد","describe":" بندرعباس – ایرنا - مدیرعامل منطقه ویژه صنایع معدنی و فلزی خلیج فارس گفت: نیروگاه 235 مگاواتی سیکل ترکیبی هرمز واقع در بندرعباس بطور آزمایشی وارد مدار شد.", "text":"حسن خلج طهرانی عصر شنبه در گفت و گو با ایرنا اظهار کرد: این نیروگاه از 2 واحد بخار و گاز تشکیل شده که ظرفیت واحد گازی آن 160 مگاوات و واحد بخار نیز 75 مگاوات است.این مقام مسوول در سازمان توسعه و نوسازی معادن و صنایع معدنی ایران (ایمیدرو) از شرکت توسعه برق غدیراکسین به نمایندگی از شرکت سرمایه گذاری غدیر به عنوان سرمایه گذار اصلی این نیروگاه نام برد.به گفته مدیر عامل منطقه ویژه اقتصادی صنایع معدنی و فلزی خلیج فارس برای اجرای این طرح نیروگاهی 46 میلیون یورو (ارزی) و 180میلیارد ریالی سرمایه گذاری شده است.در خبرهای منتشره نیز با اشاره به راه اندازی آزمایشی نیروگاه 235 مگاواتی سیکل ترکیبی هرمز آمده است به زودی این نیروگاه با حضور مسوولان بطور رسمی به بهره برداری می رسد.خلج طهرانی یاد آور شد: گاز مورد نیاز این نیروگاه نیز طبق قراردادی با شرکت گاز هرمزگان به میزان 20میلیون متر مکعب درروز با احداث یک خط انتقال گاز30 اینچی تامین شده است.عملیات اجرایی نیروگاه تولید برق هرمزآذر ماه سال 93هجری خورشیدی با هدف برطرف کردن نیاز صنایع مستقر در منطقه ویژه اقتصادی صنایع معدنی و فلزی خلیج فارس به ویژه آلومینیوم آغاز شد.به گزارش ایرنا، هرچند این پروژه مدت ها متوقف و پیشرفت آن بسیار کم بود اما از ابتدای سال 1396 با تغییر مجری پروژه به منطقه ویژه خلیج فارس به نمایندگی از ایمیدرور؛ با پیگیری‌های مستمرو حمایت مدیران و مسوولان ارشد استانی و کشوری به مرحله بهره برداری رسمی رسیده است.هرمزگان هم اکنون دارای 3 نیروگاه تولید برق در بندرعباس است که با بهره برداری رسمی از این نیروگاه تعداد آنها به چهار واحد افزایش می یابد.منطقه ویژه اقتصادی صنایع معدنی و فلزی خلیج فارس به وسعت پنج هزار هکتار در 11 کیلومتری غرب شهر بندرعباس قرار دارد.6149 /6048            "}