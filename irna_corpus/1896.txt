{"onTitr":" فرماندار:    ","titr":" 250 کیلوگرم مواد مخدر در ماکو کشف شد","describe":" ارومیه- ایرنا- فرماندار ماکو گفت: در نیمه نخست امسال 250 کیلوگرم انواع مواد مخدر در این شهرستان کشف و ضبط شده است.", "text":"به گزارش ایرنا، شاهین علیزاده روز چهارشنبه در پنجمین جلسه شورای هماهنگی مبارزه با مواد مخدر شهرستان ماکو افزود: در این رابطه 129 نفر عناصر اصلی دستگیر و  پنج شبکه تهیه و توزیع کننده نیز متلاشی شده است.وی با تاکید بر لزوم تجهیز گمرک بازرگان به امکانات نوین نظارتی و بازرسی اضافه کرد: با هوشیاری سربازان گمنام امام زمان (عج) و همکاری عوامل پلیس مبارزه با مواد مخدر، 1075 کیلوگرم ماده مخدر هروئین به ارزش 400 میلیارد تومان از کامیون عبوری در گمرک بازرگان کشف و ضبط شد که این امر نشان دهنده هوشیاری آنان است. وی با بیان اینکه رویکرد دولت در کنار مبارزه با عرضه مواد مخدر، اجتماعی کردن این مبارزه است، بیان کرد: استفاده از نظرات کارشناسی و نفوذ کلام صاحب نظران می تواند به کاهش تقاضای این مواد خانمانسوز در جامعه کمک کند. فرماندار ماکو در خصوص قرار گرفتن کشورمان در مسیر ترانزیت مواد مخدر گفت: تقدیم بیش از سه هزار و 500 شهید، هزاران جانباز و کشف هزاران تن مواد مخدر تنها بخشی از اقدامات جمهوری اسلامی ایران در راه مبارزه با این مواد افیونی است . در ادامه این جلسه مدیران مدارس متوسطه و اعضای شورای هماهنگی مبارزه با مواد مخدر نکته نظرات و پیشنهادات خود را در خصوص پیشگیری و مبارزه با این ماده خانمانسوز در جامعه ارائه دادند .به گزارش ایرنا ماکو به لحاظ محدوده جغرافیایی شامل شهر های ماکو و شهر مرزی بازرگان بوده و در منتهی الیه شمال غرب کشور واقع است.جمعیت آن بر اساس نتایج سرشماری عمومی نفوس و مسکن سال 1395، بیش از 94 هزار نفر است.ماکو دارای 140 کیلومتر مرز مشترک با کشور جمهوری آذربایجان و 130 کیلومتر مرز مشترک با کشور ترکیه است.7132/2093            "}