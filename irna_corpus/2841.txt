{"onTitr":"","titr":" سه مدرسه خیرساز در پیشوا افتتاح شد","describe":" تهران-ایرنا -  سه مدرسه خیرسازی روستایی و شهری با اعتباری بالغ بر 25 میلیارد ریال با حضور محمد امامی امین معاون استاندار تهران روز سه شنبه در مناطق مختلف شهرستان پیشوا افتتاح شد.", "text":"مدیر آموزش و پرورش شهرستان پیشوا در حاشیه این مراسم به خبرنگار ایرنا گفت : مدرسه شهید رسولی روستای گلعباس با همت برادر شهید رسولی در زمینی به مساحت 2 هزار و 200 متر مربع با اعتباری بالغ بر 17 میلیارد ریال احداث شده است.رحیم جهانی افزود : این مدرسه دارای 11 کلاس درس ، فضای اداری ، آزمایشگاه ، کارگاه و سرویس بهداشتی است .وی اظهار داشت : مدرسه سه کلاسه محله سناردک پیشوا توسط گروه خیری یاران حضرت زهرا (س)در زمینی به مساحت 850 متر مربع دارای سه کلاس درس ، فضای اداری ، سرویس بهداشتی و آبدارخانه با اعتباری بالغ بر 4 میلیارد ریال احداث گردیده است.جهانی گفت : مدرسه سه کلاسه روستای یام نیز توسط خیر نیک اندیش رئیسی زاده در زمینی به مساحت 2 هزار متر مربع شامل 3 کلاس درس ، اتاق دفتری سرویس بهداشتی و آبدارخانه با اعتباری بالغ بر 4 میلیارد ریال احداث گردیده است.وی تصریح کرد: شهرستان پیشوا بیش از 17 هزار دانش آموز دارد که این دانش آموزان در 87 مدرسه به تحصیل مشغول می باشند.وی تراکم دانش آموزی شهرستان را 28 نفر اعلام کرد.مدیر آموزش و پرورش پیشوا اظهار داشت : 15 فضای آموزشی شهرستان پیشوا نیاز به نوسازی و بازسازی دارد که تحقق این امر به همراهی خیرین نیک اندیش نیاز دارد.پیشوا با 80 هزار نفر جمعیت در 45 کیلومتری جنوب شرق تهران واقع شده است.تهرام/7254 / 1539            "}