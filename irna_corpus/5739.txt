{"onTitr":" وزیر بهداشت در گفت و گو با ایرنا:    ","titr":" تصویب FATF در کاهش مشکلات کشور موثر است","describe":" تهران- ایرنا- وزیر بهداشت،درمان و آموزش پزشکی گفت: بر اساس آنچه دکتر ظریف و همکاران اقتصادی در جلسات هیئت دولت گزارش دادند، تصویب لایحه FATF در مجلس حتما در کاهش مشکلات کشور موثر است.", "text":"سید حسن هاشمی روز یکشنبه در گفت و گو با خبرنگار سلامت ایرنا درباره تصویب لایحه FATF و تاثیر آن بر کاهش قاچاق دارو و تجهیزات پزشکی افزود: در این رابطه باید کارشناسان اقتصادی اظهار نظر کنند؛ امیدواریم تصمیم مجلس در این رابطه مفید باشد.وی افزود: باید صبر کنیم و ببینیم که چه تأثیری خواهد داشت؛ بر اساس آنچه دکتر ظریف و همکاران اقتصادی در جلسات هیئت دولت گزارش دادند، امیدواریم که با تصویب این لایحه مشکلات کشور کم شود.هاشمی اظهار داشت: همچنین بر اساس گفته های وزیر امور خارجه و همکاران اقتصادی در هیئت دولت، عدم تصویب این لایحه می توانست منجر به ایجاد گرفتاری هایی برای کشور شود.وزیر بهداشت گفت: البته نظر من در این رابطه کارشناسی نیست و صرفا بر اساس صحبت های دکتر ظریف و تیم او در این رابطه صحبت می کنم.FATF قانون، کنوانسیون یا قرارداد نیست یک سازمان بین دولتی است که مخفف نام « گروه ویژه اقدام مالی» به انگلیسی Financial Action Task Force است که در سال 1989 میلادی از سوی کشورهای عضو گروه «جی 7» تشکیل شد تا بررسی‌هایی را درباره وضعیت قوانین مبارزه با پولشویی و مبارزه با حمایت مالی از تروریسم در بازارهای مختلف مالی در سراسر جهان انجام دهد.به گزارش ایرنا نمایندگان مجلس شورای اسلامی در جلسه امروز -یکشنبه- با 143 رأی موافق با الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) موافقت کردند.از مجموع 271 نماینده حاضر در جلسه، 120 نماینده به الحاق ایران به کنوانسیون مقابله با تامین مالی تروریسم رای مخالف و پنج نماینده رای ممتنع دادند.این لایحه در جلسه 20 خرداد امسال مجلس به مدت دو ماه مسکوت گذاشته شده بود. در آغاز جلسه علنی امروز مجلس نمایندگان با رأی گیری آشکار و علنی درباره این لایحه مخالفت کردند.در هفته ها و روزهای اخیر مخالفان CFT این لایحه برای جلوگیری از تصویب آن تلاش های گسترده ای داشتند به طوری که از تریبون های ملی و فراجناحی هم اظهار نظر کردند. صبح امروز هم گروهی از مخالفان این لایحه در مقابل مجلس تجمع کرده بودند.الحاق به کنوانسیون مقابله با تامین مالی تروریسم CFT یکی لوایح چهارگانه مربوط به توصیه های گروه ویژه اقدام مالی (FATF) است.اجتمام * الف پ * 3063            "}