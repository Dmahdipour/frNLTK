{"onTitr":"","titr":" سیلاب برخی راه‌های گیلان را بست","describe":" رشت - ایرنا - رئیس پلیس راه فرماندهی انتظامی گیلان گفت: سیلاب و آب‌گرفتگی موجب بسته شدن برخی راه های استان شده است.", "text":"سرهنگ حسین محمدپور روز شنبه در گفت و گو با ایرنا اظهار داشت: ریزش آب از کوه به داخل جاده موجب آب‌گرفتگی سطحی در محور اسالم - خلخال محدوده قبل از خرجگیل  شده  و دشواری هایی را  برای تردد در  این  مسیر بوجود آورده است.وی اضافه کرد: در محدوده طولارود تالش سمت محور پونل - خلخال سقوط درخت و رانش کوه موجب بسته شدن مسیر پونل - خلخال شده است.به گفته رئیس پلیس راه فرماندهی انتظامی گیلان ، همچنین بر اثر آبگرفتگی در محدوده کتم جان از توابع صومعه  سرا حوالی اسپند بدلیل بالا آمدن آب رودخانه محور پیر بازار - ضیابر بسته شده که  جایگزین آن محور ضیابر به صومعه سرا تعیین شده است.سرهنگ محمدپور گفت:  محور اطاقور به سمت املش نیز بدلیل بالاآمدن آب و تخریب یکی از پایه های پل ورودی مسیر املش به اطاقور بسته شده که جایگزین این مسیر املش - شلمان است.وی با اشاره به سقوط یک دستگاه خودروی سواری سواری به رودخانه حویق تالش حدود ساعت چهار صبح امروز ( شنبه) گفت: بدلیل عدم رعایت سرعت مطمئنه و ناتوانی در کنترل خودرو ، این خودرو داخل رودخانه سقوط می کند که دو زن 35 و 50 ساله یکی در دم و دیگری در بیمارستان جانشان را از دست می دهند و از سرنوشت کودک شش ساله ای که آب آن را به همراه خود برده، تا کنون اطلاعی در دست نیست.وی ادامه داد: همچنین این تصادف سه مجروح برجای گذاشت.رئیس پلیس راه فرماندهی انتظامی گیلان با اشاره به لغزندگی جاده ها بر اثر بارش باران از شهروندان خواست تا با توجه به ادامه بارندگی ها در نقاط مختلف استان، از ترددهای غیر ضروری بپرهیزند .وی اضافه کرد: رانندگان در صورت نیاز به تردد سرعت مطمئنه را رعایت و بویژه هنگام شب در نزدیکی رودخانه ها و پل ها که احتمال آبگرفتگی  وجود داشته باشد و نتوانند خودروی خود را کنترل کنند، احتیاط لازم را انجام دهند.هواشناسی گیلان تداوم بارندگی ها را تا فردا( یکشنبه) پیش بینی کرده است.بارش شدید باران که از روز گذشته در گیلان شروع شد و در نقاط مختلف دارای شدت و ضعف می باشد ، خساراتی را در بخش های مختلف استان وارد کرده است. 7296 /6030            "}