{"onTitr":"","titr":" بازرسان خارجی کیفیت فرآورده های پلاسمایی البرز تائید کردند","describe":" کرج-ایرنا- مدیرکل انتقال خون البرزگفت: کیفیت فرآورده های پلاسمایی انتقال خون این استان توسط ممیزین اروپایی تایید شد.", "text":"به گزارش ایرنا، از انتقال خون البرز، محمد رضا مهدی زاده روز سه شنبه افزود: طبق بررسی و ممیزی های صورت گرفته از فرآیندهای انتقال خون البرز توسط بازرسان وزارت بهداشت آلمان، موسسه پاول ارلیخ و همچنین شرکت بیوتست آلمان تاییدیه کیفی بر اساس اصول GMP اخذ و مجوز ارسال فرآورده های پلاسمایی برای پالایش و تولید داروهای مشتق پلاسما به کشور آلمان صادر شد.وی اضافه کرد: پلاسمای اهدا شده برای تهیه داروهای بیماران خاص به مراکز پالایش کننده پلاسما ارسال شده و از آن داروهای ارزشمندی چون فاکتورهای انعقادی 8 و 9 برای درمان بیماران هموفیلی A وB ، آلبومین و ایمنوگلوبولین های اختصاصی تهیه می شود.وی در خصوص بخش های مورد ارزیابی در این ممیزی گفت : تمام بخش های فنی شامل آزمایشگاه ، اهداکنندگان ، تضمین کیفیت ، آفرزیس ، فرآورده ها ، کنترل کیفی ، آموزش ، سردخانه های نگهداری محصولات، انبارهای نگهداری مواد و تجهیزات و آرشیو مستندات مورد ارزیابی و تایید قرار گرفت.امسال 31 هزارو 385 نفر در البرز خون اهدا کردند که حدود 15 هزار نفر آنان اهداء کننده مستمر هستند.2098/ 6155            "}