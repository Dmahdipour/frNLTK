{"onTitr":" فرمانده مرزبانی خراسان رضوی:    ","titr":" دیپلماسی مرزی از ماموریتهای بسیار مهم مرزبانی است","describe":" مشهد- ایرنا- فرمانده مرزبانی خراسان رضوی گفت: دیپلماسی مرزی یکی از ماموریتهای بسیار مهم مرزبانی است و در این راستا از ابتدای امسال تاکنون حدود 200 ملاقات میان مرزبانان استان با مرزبانان کشورهای افغانستان و ترکمنستان انجام شده است.", "text":"سردار ماشاء الله جان نثار روز سه شنبه در نشست علمی - تخصصی مرز و مرزبانی در دانشگاه فردوسی مشهد افزود: دیپلماسی مرزی به معنای انجام ملاقات مرزی میان مرزبانان یک کشور با همتایان خود در کشورهای همسایه است. وی اظهار داشت: سال گذشته هم بیش از 320 ملاقات بین مرزبانان ایران با مرزبانان کشورهای افغانستان و ترکمنستان انجام شد.وی گفت: ملاقاتهای مرزی در راستای استیفای حقوق دولت جمهوری اسلامی ایران و مرزنشینان کشور صورت می گیرد تا مشکلات پیش آمده از قبیل عبور اتباع طرفین از مرز با همفکری یا تذکر حل شود.فرمانده مرزبانی خراسان رضوی افزود: کشور ترکمنستان مرزهای خود را به صورت های اپتیکی (نوری) و فیزیکی کنترل می کند و تهدید احتمالی از این ناحیه ورود افراد داعش است زیرا افرادی با این تفکر در آن کشور هستند و تبلیغات و اقداماتی نیز انجام می دهند.وی اظهار کرد: در افغانستان نیز نیروهای کشورهای فرا منطقه ای و گاه عربی تلاشهایی در زمینه ایران هراسی انجام می دهند و تهدیدی برای کشور ما محسوب می شوند زیرا سعی می کنند مردم و دولت افغانستان را به ایران بدبین کنند.وی گفت: با همت نیروهای مسلح، نهادهای امنیتی و اطلاعاتی و مرزبانی، اشراف اطلاعاتی بسیار خوبی بر مرزهای استان وجود دارد و نیروهای مرزبانی خراسان رضوی علاوه بر ماموریتهای جاری از توان و آمادگی دفاعی بسیار خوبی برخوردارند و اجازه نخواهند داد اشخاص یا گروههای تکفیری و غیر تکفیری به مرزهای ما تعرضی داشته باشند.* دانشگاه در تعیین کشت جایگزین به جای مواد مخدر در افغانستان کمک کندفرمانده مرزبانی خراسان رضوی افزود: محصولاتی باید به عنوان جایگزین تریاک و مواد مخدر در افغانستان کاشته شود که بتواند جایگزین واقعی آن شود چون تاکنون بسیاری از کشتهای جایگزین پیشنهادی مورد اقبال واقع نشده است.وی اظهار داشت: کشاورزان افغانستانی به دلیل سود و تقاضای زیاد مواد مخدر همچنان به کشت این محصولات ادامه می دهند و کشت این مواد  در آن کشور هر سال افزایش می یابد.وی گفت: حضور آمریکا و سایر قدرتهای فرامنطقه ای در افغانستان نیز موجب افزایش کشت مواد مخدر در آن کشور شد بطوریکه سالانه بیش از 9 هزار تن مواد مخدر در افغانستان تولید می شود. * استرداد و طرد پنج هزار متجاوز مرزی  سردار جان نثار افزود: عاملی که از ناحیه کشور افغانستان مرزهای ما را تهدید می کند ورود اشخاص و عناصری است که به صورت غیر قانونی از این کشور وارد ایران می شوند که این امر ناشی از فقر، نا امنی و بیکاری در افغانستان است.وی اظهار داشت: مسیر رسمی ورود افراد از افغانستان به ایران در خراسان رضوی مرز دوغارون است که با گذرنامه صورت می گیرد اما از ابتدای امسال تاکنون بیش از پنج هزار نفر از افرادی که قصد داشتند به صورت غیرقانونی و از مبادی غیر رسمی وارد ایران شوند توسط مرزبانان خراسان رضوی دستگیر و به افغانستان مسترد یا طرد شده اند.وی گفت: برخی از این متجاوزان مرزی، عناصر مستعد رفتارهای مجرمانه و ضد امنیتی هستند.* مرزبانی خراسان رضوی ورود مواد مخدر از افغانستان به ایران را متوقف کرده استفرمانده مرزبانی خراسان رضوی افزود: ازماموریتهای دیگر مرزبانان در این استان مبارزه با ورود مواد مخدر است و مرزبانی خراسان رضوی توانسته است با کنترل معابر غیر رسمی و ایجاد ایست و بازرسی در معابر رسمی ورود مواد مخدر از این کشور به ایران را متوقف کند.وی اظهار داشت: در این زمینه هنگ مرزی تایباد با ورود هرگونه مواد مخدر چه از طریق تزانزیت و جاسازی و چه توسط اشخاص کولبر به شدت مقابله می کند.* کشف بیش از 640 هزار لیتر سوخت قاچاق در مرز افغانستان  سردار جان نثار با بیان این که ماموریت دیگر مرزبانی خراسان رضوی مبارزه با قاچاق کالاست گفت: مواد سوختی ایران به دلیل کمتر بودن قیمت آن نسبت به افغانستان به آن کشور قاچاق می شود به طوری که از ابتدای امسال تاکنون بیش از 640 هزار لیتر سوخت در حال قاچاق به افغانستان کشف شده است. وی افزود: در این مدت بیش از 50 میلیارد ریال کالاهای دیگر نیز در حال قاچاق به افغانستان کشف و ضبط شده است.* محافظت از تغییرات فیزکی در مرز فرمانده مرزبانی خراسان رضوی اظهار داشت: ماموریت دیگر مرزبانی این است که اجازه ندهد هیچ گونه تغییرات فیزیکی در توپوگرافی مرز اتفاق افتد.وی گفت: اختلافات مرزی و ارضی بسیار حساس هستند و کوچکترین تغییرات مرزی باید با حضور هیاتهای مرزی 2 کشور و گاه با حضور کارشناسان سازمانهای بین المللی تشخیص و اعمال شود.وی افزود: مرزهای خشکی ما با میله های مرزی مشخص می شود و اگر به هر دلیلی اعم از حوادث طبیعی یا غیر طبیعی میله های مرزی جا به جا شود نیاز به هیاتهای مخصوص برای تشخیص مقدار این جا به جایی است.سردار جان نثار اظهار داشت: مرزنشینان در ایجاد امنیت مرزها بسیار تاثیرگذارند و مدیران دولتی باید توجه بیشتری به آنها در بخشهای مختلف داشته باشند.وی گفت: یکی از اقدامات خوب در این راستا واگذاری بخشی از فروش سوخت به مرزنشینان است و دانشگاه نیز می تواند پیشنهاداتی برای حفظ و ماندگاری مرزنشینان ارائه دهد.وی افزود: دانشگاه همچنین می تواند در زمینه طرحهای انسداد فیزیکی مرزها هم طرح و برنامه خود را ارائه دهد.سردار جان نثار اظهار داشت: مرزبانی خراسان رضوی تاکنون بیش از 220 شهید تقدیم کشور و نظام کرده است که بیشتر این شهدا در درگیری با اشرار و قاچاقچیان به شهادت رسیده اند.استان خراسان رضوی دارای 538.5 کیلومتر مرز با کشور ترکمنستان و 297 کیلومتر مرز با کشور افغانستان است.مرزبانی خراسان رضوی دارای سه هنگ مرزی در تایباد، درگز و سرخس است.1922/ 6053            "}