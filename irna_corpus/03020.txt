{"onTitr":"","titr":" خط تولید پلاک خودرو در همدان راه اندازی شد","describe":" همدان- ایرنا- همزمان با هفته ناجا با حضور فرمانده انتظامی استان همدان کارگاه «یو پرس» بهره برداری و خط تولید پلاک خودرو راه اندازی شد.", "text":"رئیس پلیس راهور استان همدان در حاشیه این آیین به خبرنگار ایرنا گفت: کار ساخت پلاک پیش از این در تهران صورت می گرفت و کار پلاک گذاری خودروهای نوشماره یا نقل و انتقال 10 روز طول می کشید.سرهنگ علی فکری افزود: با مجهز شدن پلیس راهور به این دستگاه هم اینک در کمتر از یک ساعت پلاک خودرو حاضر و در اختیار مالک خودرو قرار می گیرد.وی یادآوری کرد: تاخیر در تحویل پلاک موجب تردد تعدادی از خودروهای بدون شماره انتظامی در سطح شهر و توقیف آنها توسط پلیس می شد.رئیس پلیس راهور همدان اضافه کرد: همچنین برخی خانواده ها که قصد مسافرت با خودروی خود را داشتند به علت تاخیر در رسیدن پلاک خودرو، از سفر خودداری می کردند.سرهنگ فکری ادامه داد: با بهره برداری از این کارگاه از اتلاف وقت و سردرگمی مالکان خودرو پیشگیری و روند شماره گذاری تسهیل شد.ماهانه به طور میانگین 35 دستگاه خودروی صفر در همدان شماره گذاری می شود.7526/2087            "}