{"onTitr":" رییس دانشگاه علمی کاربردی آذربایجان غربی:    ","titr":" مناظره های دانشجویی به آزاداندیشی منجر می شود","describe":" ارومیه- ایرنا- رییس دانشگاه جامع علمی کاربردی آذربایجان غربی گفت: تداوم برگزاری مسابقات مناظره های دانشجویی به ایجاد فضای آزاداندیشی در دانشگاه منجر می شود و فرهنگ گفت و گو را تقویت می کند.", "text":"به گزارش ایرنا، 'حسن رسولی صدقیانی' روز شنبه در آیین تقدیر از تیم مناظره دانشجویی دانشگاه علمی کاربردی استان بیان کرد: رشد علمی و توسعه پایدار، تقویت مهارت های گفت و گو و شکل گیری اندیشه های نو و خلاق از دستاوردهای مهم مناظره های دانشجویی است.وی با اشاره به برگزاری اولین دوره این مسابقات در دانشگاه علمی کاربردی آذربایجان غربی، افزود: دانشگاه علمی کاربردی می تواند در فرهنگ سازی برای آزاد اندیشی در دانشگاه ها پیش رو باشد.وی ادامه داد: لازم است که با رعایت اصول، در حوزه‌های مختلف بحث و گفت و گو داشته باشیم زیرا در تمامی کشورها مدیران تلاش می کنند با گفت و گو میان نخبگان سیاسی به یک نقطه نظر مشترک دست یابند.به گزارش ایرنا تیم مناظره دانشجویی دانشگاه جامع علمی کاربردی آذربایجان غربی در اردیبهشت سال جاری توانست از بین تیم های مناظره دانشجویی دانشگاه های استان مقام اول را کسب کند و به مرحله منطقه ای هفتمین دوره مسابقات ملی مناظره دانشجویان کشور راه پیدا کند.این مسابقات با هدف رشد و تقویت فرهنگ گفت‌ و گو، تحمل عقیده‌ مخالف، احترام به دیگران، رعایت نوبت در صحبت، مدیریت زمان در حین صحبت کردن، تقویت، تفکر خلاق و نقاد، تمرین برای مستدل و منطقی سخن گفتن و تمرین برای تقویت روابط فردی و اجتماعی برگزار می ‌شود.موضوع‌های این مناظره ها در بیشتر موارد عمومی و اجتماعی است و انتظار می‌رود هر دانشجو در هر مقطع و رشته تحصیلی از آنها حداقل آگاهی و اطلاعات را داشته باشد.گفت ‌و گو و مناظره های دانشجویی از سال 1387 در داخل مجموعه سازمان دانشجویان جهاددانشگاهی شکل گرفت و در سال‌های 1389و 1390 کارهای مطالعاتی در این زمینه انجام شد؛ هدف از انجام مطالعه ها این بود که یک مدل بومی‌ سازی ایرانی - اسلامی برای مسابقات مناظره های دانشجویی تعریف شود.3214/3072            "}