{"onTitr":"","titr":" نرخ ویزای اربعین یک میلیون و 70 هزار ریال کاهش یافت","describe":" اراک - ایرنا - عضو هیات رئیسه فراکسیون حج و زیارت و نماینده مردم اراک، کمیجان و خنداب در مجلس شورای اسلامی گفت: نرخ ویزای زائران اربعین حسینی(ع) یک میلیون و 70 هزار ریال کاهش یافت.", "text":"«علی اکبر کریمی» روز پنج شنبه در گفت و گو با ایرنا افزود: نرخ ویزای سفر زائران اربعین امام حسین (ع) امسال از طرف بانک مرکزی 41 دلار معادل سه میلیون و 500 هزار ریال تعیین شده بود.وی ادامه داد: با توجه به آثاز معنوی پیاده روی روز اربعین در جهان و علاقه زائران ایرانی برای حضور در این سفر با پیگیری اعضای فراکسیون حج و زیارت مجلس شورای اسلامی و حمایت دولت این رقم به 2 میلیون و 430 هزار ریال کاهش یافت.عضو هیات رئیسه فراکسیون حج و زیارت مجلس شورای اسلامی خاطر نشان کرد: با تاکید اعضای فراکسیون حج و زیارت مجلس شورای اسلامی برای کاهش نرخ ویزای اربعین امام حسین(ع) در نشست ستاد اربعین وزارت کشور و بازنگری دولت، اکنون زائران حسینی می توانند با پرداخت این 2 میلیون و 430 هزار ریال در سفر معنوی اربعین حضور پررنگ تری داشته باشند.استان مرکزی هفت کرسی نمایندگی در خانه ملت دارد که دو جایگاه آن مربوط به نمایندگان اراک، کمیجان و خنداب است. 1955/3075            "}