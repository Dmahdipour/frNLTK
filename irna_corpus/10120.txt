{"onTitr":"","titr":" مشارکت مردمی از ارکان مهم سرمایه اجتماعی استان مرکزی است","describe":" اراک - ایرنا - استاندار مرکزی گفت: مشارکت مردمی در امور خیر و زیرساختی ازارکان مهم  سرمایه های اجتماعی و کلید رفع فقر و جبران کننده کاستی ها است.", "text":"به گزارش ایرنا، سید «علی آقازاده» روز چهارشنبه در آیین زنگ عاطفه ها در استان مرکزی، افزود:  مشارکت خیران در کاهش فقر، تسهیل در روند زندگی نیازمندان  به رشد استعداد های درخشان و بهبود امور توسعه فرهنگی و اجتماعی می انجامد.وی ادامه داد: انجام امور خیر در دین اسلام سفارش شده است و در فرهنگ ایرانی خیران از جایگاه و ارزش بالایی برخودار هستند.استاندار مرکزی گفت: برگزاری آیین جشن عاطفه ها از جمله اقدام هایی است که گسترش و انتقال فرهنگ کمک به نیازمندان، مسئولیت پذیری و حس انسان دوستی را در جامعه و به خصوص نسل جوان تقویت و گسترش می دهد.آقازاده افزود: با توجه به فعالیت کمیته امداد امام خمینی (ره) در زمینه کمک به نیازمندان جامعه و فقرا می طلبد که خیران کمک های خود را به این سازمان اهدا کنند تا به شیوه ای درست  به دست نیازمندان واقعی برسد و زمینه رفع نیاز و رشد و شکوفایی این قشر را فراهم کند.وی سئوا «خداوند کدام بنده را که در زمینه کمک به همنوع های گام برمی داردبیشتر دوست دارد» را برای دانش آموزان استان مرکزی مطرح کرد.استاندار مرکزی ادامه داد: به 40 نفر از دانش آموزان استان که بهترین جواب را به این سوال بدهند جوائز نفیسی اهدا می شود.مدیرکل آموزش و پرورش استان مرکزی نیز در این نشست گفت: مدارس ابتدایی قرآنی متعددی در کشور به فعالیت های علمی و آموزش کلام وحی می پردازند ولی مرکز قرآنی فطرت تنها دبیرستان فعال در حوزه تعلیم این کتاب به دانش آموزان در کشور است.«شهریار فولادوند» افزود: فعالیت آموزش و پرورش تنها به فعالیت های آموزشی محدود نیست و علاوه برامور آموزشی در حوزه انتقال مفاهیم تربیتی نیز حضور فعال دارد.مدیرکل کمیته امداد امام خمینی (ره) استان مرکزی نیز در این نشست گفت:  زنگ عاطفه ها در بیش از 800 مدرسه استان با هدف فرهنگ سازی انتقال کار خیر و کمک به همنوع و احساس همبستگی اجتماعی به نسل جوان به صدا درآمد.«قنبر موسی نژاد» افزود: دانش آموزان استان مرکزی سال گذشته سه میلیارد ریال در آیین زنگ عاطفه ها به خانواده های نیازمند کمک کردند و با توجه به استقبال دانش آموزان از این آیین پیش بینی می شود امسال این رقم به پنج میلیارد ریال افزایش یابد.227 هزار دانش آموز در 2269 مرکز آموزشی در استان مرکزی به تحصیل اشتغال دارند.1955/6013/            "}