{"onTitr":" رئیس سازمان امور دانشجویان:    ","titr":" ارز دانشجویی در انتظار تصمیمات بانک مرکزی است","describe":" تهران - ایرنا - رییس سازمان امور دانشجویان گفت: کماکان منتظر اعلام سازوکارهای از جانب بانک مرکزی برای ارز دانشجویان آزاد هستیم.", "text":"مجتبی صدیقی روز سه شنبه در گفت و گو با خبرنگار گروه دانشگاه ایرنا با بیان اینکه در مورد ارز دانشجویی منتظر تصمیمات بانک مرکزی هستیم، اظهار داشت: ارز 4200 تومانی برای دانشجویان تمام شده و بانک مرکزی بر اساس نرخ های بالاتر مشخص خواهد کرد.وی گفت: البته وزارت علوم، تحقیقات و فناوری برای فرصت های تحقیقاتی دوره های کوتاه مدت دانشجویان دکتری فعلا بر اساس منابع مالی قبلی باقیمانده با کمی تاخیر کمک کرده و جوابگوی آنان است.معاون آموزشی وزیر علوم، تحقیقات و فناوری افزود: امیدوارم با پیگیری های انجام شده در مورد نرخ ارز دانشجویی و مابه التفاوت ریالی شاهد اتفاقات خوشایندی باشیم. وی ادامه داد: البته مسوولان علی الخصوص برای دوره های کوتاه مدت دکتری به وزارت علوم اعلام یاری کرده اند و ما نیز تمام تلاشمان این است که این روند قطع نشود.صدیقی خاطرنشان کرد: طبیعتا اگر وقفه ای جدی در این امر صورت گیرد؛ به طور حتم با مشکلاتی مواجه خواهیم شد اما امیدواریم وقفه ایجاد شده کوتاه مدت باشد و کار با پیش بینی های قبلی صورت گرفته شده ادامه یابد.رییس سازمان امور دانشجویان اظهار داشت: امیدوارم بحث مابه التفاوت ریالی نرخ ارز دانشجویی هر چه زودتر مشخص شود.صدیقی در ادامه در مورد انتقادهایی که در مورد حضور دانشجویان ایرانی خارجی از کشور در دانشگاه ها می شود، نیز اظهار داشت: دانشجویان ایرانی متناسب با مراکزی که در آنجا تحصیل کرده اند در کشور توزیع می شوند.وی گفت: دانشگاه ها نیز سوابق آنان را بررسی می کنند و در صورت دارا بودن شرایط اولیه مد نظر آنان را پذیرش می کنند.معاون آموزشی وزیر علوم، تحقیقات و فناوری افزود: کنترل های اولیه در پذیرش دانشجویان ایرانی خارجی از کشور در دانشگاه ها وجود دارد و یکی از ملاک های حضور آنان سطح دانشگاه هایی است که در آن تحصیل کرده اند.وی خاطرنشان کرد: این امر بدان معناست که ضرورتا دانشجویان ایرانی خارجی از کشور در دانشگاه ها سطح یک کشور توزیع نمی شوند بلکه آنهایی که سطح علمی یکسانی با طرازهای دانشگاه ها دارند؛ انتخاب می شوند.رییس سازمان امور دانشجویان با رد اجحاف بر دانشجویان داخل کشور در این امر یادآور شد: دانشگاه های میزبان این افراد در انتخاب دانشجویان، حساس هستند و سعی در انتخاب صحیح افرادی متناسب با سطح علمی خودشان را دارند.9187** 1200            "}