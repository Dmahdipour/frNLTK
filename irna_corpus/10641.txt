{"onTitr":"","titr":" 6 هزار دانش آموز کردستانی آموزش امداد و نجات می بینند","describe":" سنندج - ایرنا - معاون تربیت بدنی و سلامت آموزش و پرورش کردستان گفت: در سال تحصیلی جاری 6 هزار دانش آموز مقطع متوسطه اول در کانون های هلال احمر واقع در مدارس آموزش امداد و نجات می بینند.", "text":"افشین خوشگوار روز سه شنبه در گفت و گو با خبرنگار ایرنا اظهار داشت: در سال تحصیلی جاری تعداد 150 مدرسه مقطع متوسطه اول در استان به عنوان مجری طرح کانون های دانش آموزی هلال احمر انتخاب شده اند.وی با بیان اینکه این طرح 6 هزار دانش آموز را زیر پوشش قرار می دهد، افزود: تعداد کانون های دانش آموزی ایجاد شده در مدارس هر شهرستان به نسبت جمعیت دانش آموزی آن تعیین شده است.معاون تربیت بدنی و سلامت آموزش و پرورش کردستان تاکید کرد: در این طرح دانش آموزان آموزش های مختلف را در زمینه امداد رسانی و کمک های اولیه فرا گرفته و برای مواجه شدن با شرایط بحرانی و حوادث غیرمترقبه آماده می شوند.وی به نحوه عضویت دانش آموزان در کانون های هلال احمر اشاره کرد و یادآور شد: با اعلام فراخوانی در مدارس، دانش آموزان علاقمند به عضویت این کانون ها در می آیند و بطور میانگین در هر مدرسه 25 نفر عضو می شوند.خوشگوار همچنین از طرح دادرس به عنوان یکی دیگر از طرح های مشترک آموزش و پرورش و جمعیت هلال احمر نام برد و گفت: در این طرح نیز آموزش های لازم در بخش کمک های اولیه، اسکان اضطراری، پناه گیری، اطفای حریق و حمل مصدوم به دانش آموزان ارائه می شود.290 هزار دانش آموز مقاطع مختلف تحصیلی (ابتدایی، متوسطه اول و متوسطه دوم) در سال تحصیلی جاری در سه هزار و 800 مدرسه با 15 هزار کلاس درس مشغول تحصیل هستند.7348/9102            "}