{"onTitr":"","titr":" ضوابط ثبت نام مشمولان وظیفه عمومی دانشگاه آزاد ابلاغ شد","describe":" تهران - ایرنا - معاون آموزشی و تحصیلات تکمیلی دانشگاه آزاد اسلامی ضوابط ثبت نام دانشجویان مشمول قانون خدمت وظیفه عمومی را به روسای واحدها، مراکز آموزشی و سازمان سما ابلاغ کرد.", "text":"به گزارش روز دوشنبه گروه دانشگاه ایرنا، علیرضا رهایی معاون آموزشی و تحصیلات تکمیلی دانشگاه آزاد اسلامی در دستورالعمل اجرایی ضوابط ثبت نام دانشجویان مشمول قانون خدمت وظیفه عمومی آورده است: با توجه به آغاز سال تحصیلی دانشگاه ها و ثبت نام دانشجویان جدیدالورود، ضوابط ثبت نام دانشجویان مشمول قانون خدمت وظیفه عمومی به منظور اجرای دقیق آن ابلاغ می شود.به گزارش روابط عمومی دانشگاه آزاد اسلامی، این دستورالعمل براساس نامه اداره تحصیلی معاونت مشمولان و امور معافیت های سازمان وظیفه عمومی ناجا تهیه شده است.در نامه سازمان وظیفه عمومی ناجا آمده است: برای ثبت نام مشمولان قانون خدمت وظیفه عمومی، دانشگاه ها موظف هستند ظرف حداکثر یک ماه دانشجویان را با فرم مربوطه جهت اخذ مجوز ثبت نام به یکی از دفاتر خدمات الکترونیک پلیس+10 شهرستان محل استقرار دانشگاه ارجاع دهند.طبیعتاً دانشجویان مشمول در صورت ارائه مجوز موقت ثبت نام، می توانند به صورت موقت در دانشگاه ها ثبت نام کرده و سپس تا قبل از پایان نیمسال اول تحصیلی، اصل معافیت تحصیلی را دریافت کنند. افرادی که دارای کارت پایان خدمت یا معافیت دائم هوشمند هستند نیازی به اخذ معافیت تحصیلی نخواهند داشت.براساس نامه اداره تحصیلی معاونت مشمولان و امور معافیت های سازمان وظیفه عمومی ناجا، دارندگان برگه اعزام به خدمت بدون غیبت موظف هستند با مراجعه به پلیس +10 نسبت به ابطال برگ اعزام و اخذ مجوز معافیت تحصیلی اقدام کنند. همچنین مشمولان غایب مجاز به ادامه تحصیل نیستند و در صورت شرکت در آزمون و قبولی در آن معافیت تحصیلی برای آنها صادر نشده و دانشگاه ها به هیچ وجه مجاز به ثبت نام آنها نیستند.طبق بندهای نامه اداره تحصیلی معاونت مشمولان و امور معافیت های سازمان وظیفه عمومی ناجا، معافیت تحصیلی برای هر مقطع فقط یک بار صادر می شود، بنابراین فارغ التحصیلان هر مقطع مجاز به تحصیل مجدد در همان مقطع نیستند. ترخیص سربازان حین خدمت صرفاً جهت ادامه تحصیل در مقطع کارشناسی و بالاتر مجاز بوده و ترخیص آنان جهت تحصیل در مقطع کاردانی مجاز نیست.کارکنان وظیفه (سربازان حین خدمت) مجاز به تحصیل همزمان با انجام خدمت نیستند. این افراد در صورت قبولی در دانشگاه و داشتن شرایط ادامه تحصیل، از خدمت ترخیص خواهند شد.جزئیات کامل ضوابط ثبت نام دانشجویان مشمول قانون خدمت وظیفه عمومی در اختیار تمامی واحدها و مراکز آموزشی و سازمان سما دانشگاه آزاد اسلامی قرار گرفته است.9283** 1200            "}