{"onTitr":" از ابتدای سالجاری تاکنون؛    ","titr":" 290 هکتار از اراضی کشاورزی ری به آبیاری تحت فشار تجهیز شد","describe":" شهرری ـ ایرنا ـ رئیس اداره جهاد کشاورزی شهرستان ری گفت: 290 هکتار از اراضی کشاورزی این شهرستان از ابتدای سالجاری تاکنون به سیستم آبیاری تحت فشار تجهیز شد.", "text":"محمد عباسی روز دوشنبه در گفت و گو با ایرنا کم آبی را اصلی ترین معضل صنعت کشاورزی در جنوب تهران عنوان کرد و اظهار داشت: تجهیز زمین های کشاروزی به سیستم های آبیاری تحت فشار شامل آبیاری قطره ای، کم فشار و نواری موجب بهره وری 50 درصدی در منابع آب می شود.وی تصریح کرد: 65 درصد هزینه های تجهیز اراضی کشاورزی به سیستم های آبیاری نوین را دولت به صورت بلاعوض پرداخت می کند، بنابراین زمینه رونق تولید محسولات فراهم است و کشاورزان باید از این فرصت در جهت تجهیز مزارع استفاده کنند.رییس اداره جهاد کشاورزی ری عنوان کرد: سیستم های نوین آبیاری موجب افزایش راندمان، کاهش هدر رفت آب، جلوگیری از تبخیر آب و کاهش هزینه های تولیدات کشاورزی می شود.وی با بیان اینکه آبیاری بارانی مناسب اراضی علوفه است، اظهار کرد: سیستم آبیاری بارانی به دلیل وجود بادهای گرم و تبخیر میزان قابل توجه آب حین آبیاری در شهرستان ری مقرون به صرفه نیست و کشاروزان از روش های جدید استفاده کنند. شهرستان  ری با 11 هزار و 500 هکتار از اراضی کشاورزی ، سالانه در حدود 850 هزار تن محصولات کشاورزی و زراعی را تولید می کند. این شهرستان دارای رتبه اول در تولیدگندم، ذرت علوفه ای، صیفی جات، شیر و رتبه دوم را در تولید تخم مرغ در استان تهران دارد.3218/6003            "}