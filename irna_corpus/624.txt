{"onTitr":" نخست وزیر یمن:    ","titr":" ناپدید شدن خاشقچی نفاق سیاست جهانی را آشکار کرد","describe":" تهران - ایرنا - نخست وزیر یمن گفت: ناپدید شدن جمال خاشقچی، نفاق رسانه های جهانی و سیاست های شرقی و غربی را برای افکار عمومی به نمایش گذاشت.", "text":"به گزارش روز جمعه ایرنا، 'عبدالعزیزصالح بن حبتور' در مقاله ای که در رسانه های یمنی منتشر شده، افزود: موضوع جمال خاشقچی یک فاجعه است و باید مورد توجه رسانه ها قرار گیرد، چراکه وی نویسنده روزنامه واشنگتن پست بود و در بیشتر شبکه های تلویزیونی جهان برنامه داشت و در همایش های بین المللی شرکت می کرد.وی ادامه داد: اکنون یک رسوایی بین المللی و جدید دامن آل سعود که با دنیا با غرور و تکبر رفتار می کرد، گرفته است هرچند خاشقچی از فعالان رسانه ای برجسته و حامی شاه و ولیعهد سعودی بود و از سیاست های ظالمانه آن ها در حق ملت عربستان و کشورهای همسایه آن دفاع می کرد.نخست وزیر یمن تصریح کرد: البته برغم اختلافی که با خاشقچی در موضوع حمله به یمن و تایید آل سعود و توجیه جنایت های خاندان حاکم درحق ملت یمن با او داریم، با او و خانواده اش در این مصیبت همدردی می کنیم. وی اضافه کرد: این داستان اکنون به خبر نخست رسانه ها تبدیل شده است ولی این موضوع به وضوح، نفاق رسانه ها و سیاست غربی و شرقی را درباره وحشیگری نظام سعودی را آشکار کرد.همه این رسانه ها بدون توجه جدی از کنار جنایت های وحشیانه و آشکار نظام آل سعود مانند آنچه در یمن درجریان است می گذرند.چرا که این رسانه ها به کشتار ملت یمن در مدارس، بیمارستان ها، عروسی ها و کشتار کودکان صعده، ضحیان، التحیتا در الحدیده، بازار مستباء در صنعا، بازار الفیوش در لحج و کشته و زخمی شدن بیش از هزار نفر در بمباران تالار بزرگ صنعا نمی پردازند.وی در این مقاله تصریح کرد: مرتکب کشتار ملت یمن و ناپدید شدن جمال خاشقچی یکی است و او شاه خاندان حاکم آل سعود و ولیعهد او است و باید به خاطر جنایت های خود محاکمه و مجازات شوند و با این ترتیب با رها شدن از معیارهای دوگانه می توانیم از شر اشرار جهان و بویژه آل سعود رهایی یابیم.به گزارش ایرنا، خاشقچی روزنامه نگار مشهور عربستانی که از اعضای انجمن رسانه های ترک ـ عرب بوده است، از سه شنبه گذشته و از زمان مراجعه به ساختمان سرکنسولگری عربستان سعودی در شهر استانبول ناپدید شد.به رغم این که مقامات و پلیس ترکیه مدعی بودند که او در ساختمان کنسولگری حضور دارد، ولی رسانه های غربی از جمله رویترز اعلام کردند که وی به قتل رسیده است.برخی منابع غیررسمی خبری نیز در دو روز اخیر مدعی قتل خاشقچی روزنامه نگار منتقد آل سعود توسط ماموران سرویس امنیتی سعودی پس از شکنجه در کنسولگری عربستان شده اند.براساس شایعه منتشر شده، خاشقجی توسط 15 ماموری که در روز و ساعت حضور او در کنسولگری از عربستان به استانبول آمده بودند، به قتل رسیده است و قاتلان نیز به کشور خود بازگشته اند.هنوز این ادعای مطرح شده ازسوی هیچ مرجعی تایید نشده ولی توران قشلاقچی رییس انجمن رسانه های ترک ـ عرب اعلام کرد که با قطعیت می توان گفت که خاشقچی به قتل رسیده است.شواهد میدانی و اظهارات محمد الخطیبی سرکنسول عربستان سعودی در استانبول نشان می دهد که اسناد و شواهد حضور خاشقچی در کنسولگری عربستان از جمله تصاویر دوربین های مدار بسته این مکان دیپلماتیک توسط مقامات امنیتی آل سعود معدوم شده است.سرکنسول عربستان سعودی در استانبول در پی ناپدیدشدن خاشقچی درهای سرکنسولگری را به روی خبرنگاران رویترز باز و اعلام کرد که به علت فعال نبودن دوربین های مدار بسته، تصاویر ورود و خروج خاشقچی در ساختمان کنسولگری ثبت نشده است و هیچ فیلمی موجود نیست.خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود و در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.شبک**6116**3404            "}