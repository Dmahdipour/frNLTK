{"onTitr":"","titr":" صندوق کارآفرینی امید  مرکزی 556 فقره تسهیلات پرداخت کرد","describe":" خمین - ایرنا - مدیر عامل صندوق کارآفرینی  امید استان مرکزی گفت: 556 فقره تسهیلات اشتغالزایی و ضروری در  نیمه نخست امسال توسط این صندوق پرداخت شد.", "text":"به گزارش ایرنا، سید «عمادالدین هزاوه ای» روز شنبه در حاشیه بهره برداری از 2 طرح اشتغال روستایی در گفت و گو با ایرنا افزود: برای اجرای این طرح ها 143 میلیارد و 914 میلیون ریال تسهیلات از منابع داخلی، تفاهم نامه ها و اعتبارات اشتغال روستایی پرداخت شده است.وی اظهارداشت: تسهیلات اشتغال روستایی در اولویت پرداخت ها قرار داشت و بیش از 50 درصد پرداختی های امسال در این حوزه محقق شده است.هزاوه ای بیان کرد: امسال تسهیلات پرداخت شده در حوزه اشتغال روستایی، 59 میلیارد و 850 میلیون ریال بوده که به  126طرح اختصاص یافت.مدیرعامل صندوق کارآفرینی امید استان مرکزی تصریح کرد: تسهیلات به طرح هایی پرداخت می شود که از توجیه اقتصادی بالایی برخوردار باشند و در اجرای هر طرحی به ظرفیت های موجود در روستاها برای ایجاد اشتغال توجه می شود. هزاوه ای افزود: با وجودی که اعتبار تخصیصی برای ایجاد شغل امسال دیرتر ابلاغ شد اما در میزان پرداختی ها، صندوق کارآفرینی امید پس از بانک کشاورزی در جایگاه دوم قرار گرفت.وی افزود: نظارت های قبل، حین و بعد از پرداخت تسهیلات در بخش های مختلف سبب شده تا تسهیلات بدون انحراف و در راستای کارآفرینی و شغل پایدار پرداخت شود.هزاوه ای در ارتباط با پرداخت تسهیلات دیگر نیز گفت: از ابتدای امسال تاکنون، 2 میلیارد و 170 میلیون ریال تسهیلات ضروری در استان مرکزی پرداخت شده است.مدیرعامل صندوق کارآفرینی امید استان مرکزی در نشست با فرماندار خمین نیز افزود: طرح ' هر روستا یک محصول ' در اولویت برنامه های دیگر امسال قرار دارد که چهار روستا شامل روستای «بصری» در شازند در حوزه انجام فعالیت فرفوژه ، روستای «هزاوه» اراک در زمینه تولید شیره انگور و مشتقات، «آبگرم»محلات در زمینه توسعه توریسم و آب درمانی و روستای «زرنوشه» آشتیان در زمینه پرسکاری شناسایی و معرفی شده است.فرماندار خمین نیز در این نشست با برشمردن توانمندی های خمین در تولید لوبیا، عسل، گیاهان دارویی و گل های شاخه بریده افزود: با رایزنی با بخشداران، 2 روستا برای اجرای طرح هر روستا یک محصول و یک روستا نیز برای اجرای روستای بدون بیکار معرفی می شود.«احمد طهرانی» گفت: دولت تدبیر و امید برای ایجاد اشتغال پایدار و ماندگاری جمعیت در روستاها اقدامات ارزشمندی را انجام داده است.وی ادامه داد: یکی از این اقدامات تخصیص اعتبار اشتغال پایدار روستایی است که منابع مختلفی در اختیار بانک های عامل قرار گرفته تا با پرداخت تسهیلات ارزان قیمت شغل پایدار در روستاها فراهم شود.2 طرح کارآفرینی در زمینه صنایع دستی و بسته بندی حبوبات در روستای « کوکه» و «اسفنجه» بهره برداری شد که برای این طرح ها یک چهار میلیارد و 400 میلیون ریال تسهیلات از صندوق کارآفرینی امید پرداخت و زمینه اشتغال هفت نفر نیز به طور مستقیم فراهم شده است.شهرستان خمین دارای 105 هزار نفر جمعیت است که 40 هزار نفر آن در روستاها ساکن هستند.7277/3075            "}