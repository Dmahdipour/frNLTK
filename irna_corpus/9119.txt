{"onTitr":" مدیرکل میراث فرهنگی کرمان :    ","titr":" تحولات دیجیتالی رونق بخش صنعت گردشگری است","describe":" کرمان – ایرنا – مدیرکل میراث فرهنگی، گردشگری و صنایع دستی استان کرمان از تحولات دیجیتالی به عنوان یکی از مولفه های رونق بخشی به حوزه گردشگری نام برد و گفت : در دولت تدبیر و امید به این مهم توجه ویژه و جدی شده است .", "text":"غلامرضا فرخی  روز پنجشنبه در  گفت و گو با خبرنگار ایرنا  افزود: از ابتدای دولت یازدهم تاکنون به طور جدی و گسترده گردشگری در اولویت برنامه های سازمان گردشگری قرار گرفته و خوشبختانه دستگاه های مختلف نیز همکاری و تعاملات خوبی را در این بخش داشته اند.وی صنعت گردشگری را محور و  یکی از راه های دستیابی به اهداف توسعه پایدار دانست و گفت : فرایندی است که شخص یا گروهی به منظور تفریح، بازدید از منطقه های مختلف برای سیاحت، معالجه، مطالعه، تجارت، ورزش و یا زیارت به کشوری غیر از کشوری که در آن اقامت دارند، مشروط به اینکه حداقل مدت اقامت آن ها از 24 ساعت کمتر و از 6ماه بیشتر و برای هیچگونه شغل و کسبی نباشد.مدیرکل میراث فرهنگی،صنایع دستی و گردشگری استان کرمان  تحولات دیجیتالی را در صنعت گردشگری به منظور جذب توریسم و رشد گردشگران بین المللی مهم برشمرد و گفت: جهانگردی را می توان نیروی محرک توسعه اقتصادی در تمام کشورها دانست چراکه هیچ کشوری فاقد زمینه برای توسعه جهانگردی نیست و همگی به گونه ای جذابیت هایی برای گردشگران دارند.فرخی با تاکید بر این امر که فعالان صنعت گردشگری باید اقدامات خود را در شیوه های فروش و تبلیغات همپای تحولات دیجیتال به روز کنند تصریح کرد: در صنعت گردشگری کسانی موفق هستند که بتوانند از فناوری اطلاعات به بهترین شکل ممکن در توسعه کسب و کار خود استفاده کنند چرا که تنها با سنتی عمل کردن نمی توانند جای رقابت را در بازار برای خود نگه دارند.به گفته فرخی آموزش و حمایت از ایده های نو در گردشگری سهم بزرگی در توسعه و گردش صنعت گردشگری دارد که لزوم آموزش این صنعت از سنین پایین و شروع آن از خانواده  می تواند راهی موثر برای توسعه ی گردشگری در کشور بوده و در این راستا اتاق فکر می تواند زمینه ساز تحول در این عرصه باشد.فرخی همچنین افزود: گردشگران می توانند فرصت های زیادی را برای رشد گردشگری در کشور فراهم کنند و خاطرات و تجربیات و تبلیغات موثر آن ها می تواند باعث ایجاد فرصت های شغلی و درآمدی شود.وی در ادامه یکی از این فرصت ها را ایجاد خانه های بوم گردی در روستاها و شهرها دانست و گفت: این فرصت ها می تواند درآمد قابل توجهی را برای معیشت مردم منطقه و فرامنطقه داشته باشد.مدیرکل میراث فرهنگی،صنایع دستی و گردشگری استان کرمان گفت: هماهنگی ها و تلاش هایی در خصوص سیستم های آموزشی گردشگری و تورلیدری و سیستم حمل و نقل گردشگری انجام شده است که البته کافی نیست و در صدد برنامه ریزی های بیشتر و بهتر برای توسعه ی گردشگری هستیم.فرخی نیز از  هفته گردشگری به عنوان یک فرصت منحصر به فرد برای بالا بردن آگاهی از مشارکت واقعی و بالقوه گردشگری و یادآوری در مورد سهم و نقش مهم گردشگری پایدار برای توسعه در میان تصمیم گیرندگان بخش دولتی و خصوصی و بین المللی جامعه نام برد .9889/ 5054            "}