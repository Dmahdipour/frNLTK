{"onTitr":"","titr":" یک نیسان علوفه برای آهوان منطقه باشگل نذر شد","describe":" قزوین - ایرنا - رییس اداره حفاظت محیط زیست شهرستان تاکستان گفت: خیّر دوستدار محیط زیست یک نیسان یونجه به آهوان منطقه حفاظت شده باشگل اهدا کرد.", "text":"محمد جلیلوند روز چهارشنبه در گفت و گو با خبرنگار ایرنا افزود: این شخص دوستدار محیط زیست که از اهالی بوئین زهرا و دوستدار محیط زیست است 60 پرس یونجه برای تغذیه زمستانه آهوان منطقه حفاظت شده باشگل اهدا کرد.رییس اداره حفاظت محیط زیست شهرستان تاکستان اضافه کرد: این اقدام خداپسندانه در راستای ادای نذر و علاقه زیاد به حیات وحش به خصوص گونه آهو انجام شده است.جلیلوند ضمن ابراز خرسندی از این عمل خداپسندانه افزود: امیدواریم این گونه اعمال خیر و خداپسندانه فراگیر شود و انسانها به عنوان اشرف مخلوقات به جای فکر کردن به انقراض و کشتن حیوانات وحشی به حمایت از آنها اقدام کنند چون حمایت از چرخه طبیعت حمایت از بقای بشریت است.منطقه حفاظت شده باشگل با مساحت 25 هزار و 198 هکتاری در فاصله هشت کیلومتری شمال غربی شهر تاکستان و در حد فاصل شهرهای تاکستان و ابهر در دامنه جنوبی رشته کوه البرز مرکزی واقع شده و قلمرو زیستی گسترده ای از گونه های وحشی با ارزش چون قوچ، میش و آهو است.6101 * 7390            "}