{"onTitr":"","titr":" چین و پاکستان قرارداد همکاری 200 میلیون دلاری امضا کردند","describe":" اسلام آباد - ایرنا - بازرگانان چینی با امضای 11 یادداشت تفاهم همکاری تجاری با پاکستان، 200 میلیون دلار در صنایع غذایی دریایی و کشاورزی پاکستان سرمایه گذاری می کنند.", "text":"به گزارش شامگاه سه شنبه ایرنا، هیات اقتصادی چین شامل بازرگانان و فعالان اقتصادی این کشور، امروز با طرف پاکستانی قرارداد همکاری امضا کردند.بر اساس این یادداشت تفاهم ها، چین برای افزایش تجارت دوجانبه همسایه آسیایی خود، 200 میلیون دلار در بخش غذاهای دریایی، فولاد و کشاورزی پاکستان سرمایه گذاری می کند.شرکت های چینی با سرمایه گذاری در پاکستان، می توانند صادرات خود را به آسیای جنوب شرقی، خاورمیانه، آفریقا گسترش داده و  اهداف صادراتی خود را بیش از گذشته محقق کنند.چین بزرگترین وارد کننده محصولات کشاورزی است و سال 2015 میلادی، 160 میلیارد دلار محصولات کشاورزی وارد کرد.چین با جمعیت 1،3 میلیارد نفر، سالانه تقریبا یک تریلیون دلار غذا مصرف می کند و انتظار می رود که میزان مصرف داخلی این کشور طی 10 سال آینده 500 میلیارد دلار دیگر نیز افزایش یابد.چین و پاکستان همکاری های راهبردی اقتصادی و دفاعی و سیاسی مشترک دارند.طرح مشترک اقتصادی کریدور چین - پاکستان موسوم به سی پک از این نمونه هاست.دولت چین همچنین اخیرا در یک فروش تسلیحاتی بزرگ، 48 فروند پهپاد با هدف تقویت روابط نظامی دو کشور، به پاکستان فروخت.شبد**6125**9122            "}