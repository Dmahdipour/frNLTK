{"onTitr":" سازمان ملل متحد:    ","titr":" جامعه جهانی به آسانی از کنار پرونده خاشقچی نخواهد گذشت","describe":" تهران - ایرنا - «دیوید کای» گزارشگر ویژه آزادی بیان سازمان ملل متحد بامداد دوشنبه در واکنش به قتل «جمال خاشقچی» روزنامه نگار منتقد رژیم سعودی در کنسولگری این کشور در استانبول گفت: دقیقا نمی دانم اگر ثابت شود، عربستان این روزنامه نگار را ترور کرده است، چه اقداماتی درباره ریاض اتخاذ می شود، اما  اطمینان دارم، جامعه جهانی به آسانی ازکنار این قضیه نخواهد گذشت.", "text":"به گزارش شبکه تلویزیونی الجزیره قطر، گزارشگر ویژه آزادی بیان سازمان ملل متحد در این باره اعلام کرد که در  کنار اخبار و اطلاعاتی که حکایت از قتل خاشقچی در کنسولگری سعودی در استانبول دارد، باید تحقیقاتی مستقل و بین المللی در این باره آغاز شود.کای گفت: اگر قتل خاشقجی تایید شود، کمیته آزادی بیان سازمان ملل متحد از جامعه جهانی خواهد خواست که از طریق برخی مکانیزم های مستقل برای مجازات و پیگیرد عاملان این عملیات، اقداماتی را صورت دهند.درپی انتشار کشته شدن خاشقچی، بسیاری از سازمان های حقوق بشری و کشورها خواستار اتخاذ اقدامات جدی در برخورد با حکومت عربستان شدند.سازمان عفو بین الملل نیز یکشنبه شب در واکنش به قتل این نویسنده و روزنامه نگار منتقد رژیم سعودی، اعلام کرد، تایید مرگ خاشقچی توسط سعودی، به مثابه قتل خودسرانه و اعدام بدون محاکمه وی خواهد بود.شبکه تلویزیونی الجزیره قطر بامداد یکشنبه از کشف جسد خاشقچی در یکی از خیابان های استانبول ترکیه خبر داد.پس از انتشار این خبر، انگشت اتهام کارآگاهان و پلیس ترکیه به سمت عربستان نشانه رفت، چرا که این روزنامه نگار برای آخرین بار روز سه شنبه به قصد ثبت ازدواج با «خدیجه ازرو» نامزدش به کنسولگری عربستان در استانبول رفت و دیگر هرگز نتوانست از این مرکز خارج شود.ازرو، چهارشنبه هفته گذشته به رسانه‌های ترکیه گفته بود، نامزدش برای انجام کارهای ازدواجشان به کنسولگری عربستان در شهر استانبول رفته و بیرون نیامده است. وی گفت که نامزدش از سوی دولت ریاض «ربوده شده» و این دولت، مسئول جان او است.خاشقجی که از منتقدان سرسخت دولت سعودی به شمار می رفت، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رییس جمهوری آمریکا، از حاکمان ریاض بشدت انتقاد کرد.رئیس جمهوری آمریکا سوم مهرماه در سخنرانی خود در مجمع عمومی سازمان ملل متحد به صراحت اعلام کرد: واشنگتن از کشورهای دیگر (عربستان) انتظار دارد تا سهم منصفانه ای را برای حمایت نظامی آمریکا از خود به واشنگتن بپردازند.شبس**9363**1613            "}