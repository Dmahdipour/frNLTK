{"onTitr":" فرمانده انتظامی دزفول:    ","titr":" پلیس در برخورد با سارقان دست به سلاح می شود","describe":" دزفول - ایرنا - فرمانده انتظامی شهرستان دزفول با اشاره به نشست خود با دادستان و قضات دادگستری این شهرستان درخصوص جلوگیری از سرقت ها گفت: براساس قانون و مصوبات این نشست، پلیس در صورت محرز بودن سرقت می تواند اقدام به تیراندازی به سمت سارقان کند.", "text":"به گزارش ایرنا سرهنگ علی الهامی روز سه شنبه در نشست خبری با اصحاب رسانه دزفول به مناسبت هفته نیروی انتظامی افزود: در این نشست مقرر شد که مبارزه با سارقان جدی تر و قوی از گذشته انجام شود.وی اظهار داشت: همچنین مقرر شد سارقان زندانی که با سند و ضمانت آزاد می شوند اجازه مرخصی نداشته باشند چراکه اخیرا یک سارق پس از خارج شدن از زندان با وثیقه به صورت حرفه ای در کمتر از 72 ساعت 9 خودرو را سرقت کرده بود.** کاهش 120 درصدی آمار قتل در دزفولفرمانده انتظامی دزفول گفت: آمار قتل از ابتدای امسال تاکنون در شهرستان دزفول نسبت به مدت مشابه پارسال 120 درصد کاهش یافته است.وی افزود: امسال 6 مورد قتل در دزفول ثبت شده که نسبت به 10 سال گذشته کاهش بی نظیر و چشمگیری داشته است.سرهنگ الهامی بر ضرورت جلوگیری از استفاده از سلاح در مراسم عزا و عروسی تاکید کرد و گفت: با توجه به برگزاری نشست های مختلف با شیوخ، بسیج، سپاه و معتمدان روستایی، استفاده از سلاح در دزفول کاهش چشمگیری داشته است.وی درخصوص کشف مواد مخدر در این شهرستان اظهار داشت: امسال سه باند توزیع و پخش مواد مخدر شناسایی و دستگیر شدند که 2 باند از این تعداد مسلح بودند.وی افزود: ماموران پلیس فتا دزفول نیز 2 کلاهبردار اینترنتی که درمجموع 190 میلیون ریال از شهروندان کلاهبرداری کرده بودند را شناسایی، دستگیر و تحویل مقامات قضایی دادند.فرمانده انتظامی دزفول گفت: یک زن که با ایجاد یک پیج جعلی و انتشار تصاویر بانوان برای آنها ایجاد مزاحمت کرده بود شناسایی و دستگیر شد که در یک مرحله در این درگاه اینترنتی 760 میلیون ریال از شهروندان دزفول کلاهبرداری کرده بود.وی از شهروندان خواست در دفاع از خود و اموال خود دفاع مشروع داشته باشند و با همان وسیله ای که سارق استفاده کرده در برابر او از خود دفاع کنند تا درصورت صدمه دیدن پلیس بتواند از آنها حمایت می کند.سرهنگ الهامی از کشف 85 درصدی انواع سرقت ها در دزفول خبر داد و گفت: باندهای مختلف کیف قاپی، سرقت منازل، موبایل قاپی و دیگر سرقت ها شناسایی و دستگیر شده اند.7278/3022            "}