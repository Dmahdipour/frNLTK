{"onTitr":" وزیر علوم در جمع خبرنگاران:    ","titr":" بانک مرکزی در تامین ارز دانشجویی به کمک وزارت علوم آمد","describe":" تهران- ایرنا- وزیرعلوم، تحقیقات و فناوری از کمک بانک مرکزی برای حل مشکل تامین ارز دانشجویی خبر داد و گفت : بانک مرکزی در تامین هزینه ارزی دانشجویان اعزامی زیر نظر این وزارتخانه نهایت همکاری کرده است .", "text":"به گزارش ایرنا ، منصورغلامی در حاشیه جلسه امروز (چهارشنبه ) هیات دولت در جمع خبرنگاران همچنین در باره تامین ارز دانشجویانی که با هزینه های شخصی در خارج از کشور تحصیل می کنند ، افزود: وزارت علوم برای جلب همکاری های بیشتر بانک مرکزی وساطت می کند که به تازگی نیز گشایش هایی صورت گرفته است.** وضعیت دانشجویان بازداشتی وی در باره وضعیت دانشجویان بازداشتی نیز پاسخ داد : در حال بررسی آخرین وضعیت دانشجویان بازداشتی هستیم، امیدواریم مشکلی برای ادامه تحصیل آنها پیش نیاید ، عده ای هم مشغول تحصیل هستند .**حل یکی دو هفته ای مشکلات خوابگاه ها غلامی در پاسخ به پرسشی در باره مسائل دانشجویان در استفاده از خوابگاه ها همزمان با سال تحصیلی جدید در برخی دانشگاه ها گفت: به طور معمول در آغاز سال تحصیلی تنظیم وضعیت خوابگاه ها با اندکی تاخیر روبه رو است که در یک یا دو هفته آینده با تمهیدات پیش بینی شده برطرف می شود.وی افزود: در صورتی که دانشگاه ها برای اسکان دانشجویان در خوابگاه های ملکی خود دچار مشکل باشند، مکان های دیگری در نظرگرفته می شود.** وضعیت دانشجویان بورسیه وزیر علوم همچنین در پاسخ به پرسش خبرنگاری در باره نگرانی دانشجویان بورسیه عنوان کرد: در حال حاضر تعداد بورسیه های وزارت علوم زیاد نیست و در سال گذشته کمتر از 40 دانشجوی بورسیه داشتیم که آنان نیز مشکلی ندارند.غلامی در ادامه با بیان اینکه تاکنون گزارشی به این وزارتخانه در باره مشکلات دانشجویان بورسیه در پرداخت هزینه ارائه نشده است ، گفت: هیچ یک از دانشجویان بورسیه مشکلی ندارند تنها دانشجویان مقطع دکتری که برای فرصت مطالعاتی اعزام شده اند نگرانی هایی به دلیل نوسان قیمت ارز داشتند زیرا پرداخت بخشی از هزینه ها بر عهده  آنها است .** 25 داوطلب متخلف کنکور وزیرعلوم همچنین در باره کنکور مجدد 25 داوطلب به دلیل تخلف در آزمون اظهار بی اطلاعی و عنوان کرد که سازمان سنجش و آموزش کشور باید در این باره پاسخ دهد.به گزارش ایرنا ، پیشتر به نقل از ابراهیم خدایی رئیس سازمان سنجش و آموزش کشور اعلام شد: تخلف ۲۵ نفر با تصویب و رای هیات بدوی در کنکور ۹۷ مشخص شد و این افراد باید دوباره آزمون دهند.**مشکل اشتغال دانش آموختگان وی در پاسخ به پرسشی دیگر با موضوع چالش اشتغال دانش آموختگان تعدادی از رشته های دانشگاهی اظهار داشت: انتخاب رشته برعهده خود داوطلبان است، از این رو آنها باید در انتخاب رشته و آینده شغلی دقت نظر داشته باشند .غلامی در باره امکان تغییر رشته دانشجویان نیز توضیح داد: تسهیلاتی در این بخش پیش بینی شده که به داوطلبان تغییر رشته کمک می شود.** مراسم سال تحصیلی دانشگاه ها وزیرعلوم در ادامه  از برگزاری مراسم آغاز سال تحصیلی در دانشگاه ها در آینده ای نزدیک خبر داد و گفت: امسال نیز از رئیس جمهوری برای حضور در مراسم دعوت شده و در انتظار پاسخ هستیم .**سهمیه بندی جنسیتی اعمال سهمینه بندی جنسیتی در رشته ها عنوان پرسش دیگر خبرنگاران بود که وزیر علوم در باره آن گفت : دانشگاه ها سهمیه بندی جنسیتی را در رشته ها نپذیرفتند ، البته از نظر حقوق اجتماعی نیز درست نیست. تنها در برخی رشته های علوم پزشکی سهمیه زنان و مردان در نظر گرفته می شود زیرا ماهیت رشته ها ایجاب می کند.وی همچنین در پاسخ به پرسش خبرنگاری مبنی بر خبر اخراج دختران مرحوم آیت الله هاشمی رفسنجانی از دانشگاه آزاد واحد علوم و تحقیقات اظهار بی اطلاعی کرد .**9283**1601**            "}