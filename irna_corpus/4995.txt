{"onTitr":"","titr":" گروه نمایش و ادبیات نمایشی فرهنگستان هنر تشکیل شد","describe":" تهران- ایرنا- سرپرست فرهنگستان هنر با صدور حکمی، علی منتظری را به ریاست گروه «نمایش و ادبیات نمایشی» منصوب کرد.", "text":"به گزارش روز دوشنبه ایرنا از فرهنگستان هنر، با حکم علیرضا اسماعیلی، گروه «نمایش و ادبیات نمایشی» این فرهنگستان آغاز به کار کرد.منتظری که عضو پیوسته فرهنگستان هنر است، ریاست جهاد دانشگاهی، ریاست مرکز هنرهای نمایشی وزارت فرهنگ و ارشاد اسلامی، عضو هیات موسس خبرگزاری دانشجویان ایران (ایسنا)، عضویت در هیات موسس خبرگزاری قرآنی (ایکنا) و سردبیری فصلنامۀ علمی پژوهشی پایش را در کارنامه خود دارد.اسماعیلی در حکمی جداگانه، «محمود عزیزی» عضو پیوسته فرهنگستان هنر، بازیگر، نویسنده، کارگردان و مدرس تئاتر، تلویزیون و سینما را به عنوان عضو دائمی گروه «نمایش و ادبیات نمایشی» منصوب کرد.«علی نصیریان» بازیگر، نمایشنامه‌نویس و کارگردان تئاتر؛ «مجید سرسنگی» دکترای ادبیات نمایشی؛ «تاج‌بخش فنائیان» نویسنده و کارگردان تئاتر و تلویزیون؛ «بهزاد قادری» دکترای ادبیات نمایشی؛ «ایرج راد» بازیگر تئاتر، سینما و تلویزیون و «نادر برهانی مرند» نویسنده، کارگردان و بازیگر تئاتر نیز به پیشنهاد علی منتظری و با حکم علیرضا اسماعیلی، به مدت دو سال به عضویت گروه «نمایش و ادبیات نمایشی» فرهنگستان هنر منصوب شدند.فراهنگ **9031 ** 1055            "}