{"onTitr":"","titr":" نمایشگاه ملی صنعت هسته ای در دانشگاه ارومیه برگزار می شود","describe":" ارومیه- ایرنا- رییس دانشگاه ارومیه گفت: چهل و سومین نمایشگاه ملی تخصصی صنعت هسته ای جمهوری اسلامی ایران از 21 تا 25 مهرماه جاری در این شهر برگزار می شود.", "text":"به گزارش ایرنا، رحیم حب نقی روز چهارشنبه در گفت و گو با خبرنگاران بیان کرد: این نمایشگاه در 20 غرفه و 2 سئانس صبح و بعدازظهر پذیرای علاقه مندان در پردیس نازلوی دانشگاه ارومیه است.وی با اشاره به اینکه نمایشگاه ملی تخصصی دستاوردهای صنعت هسته ای جمهوری اسلامی ایران از سال 1387 آغاز به کار کرده است، افزود: این نمایشگاه به صورت دوره ای در 42 دانشگاه کشور برگزار شده است که در سال جاری با اعلام آمادگی دانشگاه ارومیه در پردیس نازلوی دانشگاه برگزار می شود.وی با تاکید بر اینکه این نمایشگاه در سه بخش چرخه تولید سوخت، تولید انرژی (نیروگاهی) و کاربردهای جانبی صنعت هسته ای برگزار می شود، اضافه کرد: مرور اجمالی چرخه سوخت، اکتشاف و استخراج، تولید کیک زرد، غنی سازی اورانیوم، مجتمع آب سنگین اراک، شبیه ساز اتاق کنترل نیروگاه اتمی بوشهر، پژوهشکده کشاورزی، پژوهشکده کاربرد پرتوها، پژوهشکده لیزر واپتیک و پزشکی هسته ای از مهم ترین بخش های نمایشگاه خواهد بود.  وی با اشاره به عرضه 400 عدد اقلام نمایشگاهی در این نمایشگاه، ادامه داد: 225 قلم در بخش چرخه سوخت و نیروگاهی و 175 قلم در بخش کاربردهای جنبی صنعت هسته ای در معرض دید عموم خواهد بود.رییس دانشگاه ارومیه با اشاره به نمایش 6 ماکت بزرگ از نیروگاه اتمی بوشهر، پسماند داری، چرخه سوخت هسته ای، آشار سانتریفیوژ، مجتمع سوخت، آب سنگین اراک، مرکز پرتودهی در این نمایشگاه، گفت: نمایش ماشین های سانتریفیوژ به صورت برش خورده و در حال کار و نمایش نسل های مختلف سانتریفیوژ از دیگر بخش های این نمایشگاه خواهد بود.وی گفت: دستیابی ایران در شرایط تحریم کامل در حوزه صنعت هسته ای  نوید بخش آن است که جامعه علمی کشور در سایر زمینه ها نیز می تواند همچون صنعت هسته ای پله های ترقی را طی کنند.به گزارش ایرنا، دانشگاه نازلو ارومیه در 15 کیلومتری شهر ارومیه و جاده سرو واقع شده است.3214/2093            "}