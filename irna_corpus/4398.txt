{"onTitr":"","titr":" گردش علمی دانش آموزان قشمی در ایرنا","describe":" قشم - ایرنا - 20 دختر دانش آموز مقطع ابتدایی در شهرستان قشم روز دوشنبه به مناسبت هفته ملی کودک از دفتر خبرگزاری جمهوری اسلامی(ایرنا) بازدید کردند و با حرفه خبرنگاری آشنا شدند.", "text":"به گزارش ایرنا، دانش آموزان مدرسه فرهنگ علاقمند به حرفه خبرنگاری با همکاری شبکه بهداشت و درمان و آموزش و پرورش شهرستان قشم، به دفتر ایرنا در این شهرستان آمدند و سئوال های خود را در مبحث خبری مطرح کردند و پاسخ شنیدند.در این بازدید رییس خبرگزاری ایرنا دفتر قشم دانش آموزان را با روند تهیه و انتشار اخبار مختلف در این رسانه آشنا کرد.حسین آزادمنجیری با بیان اینکه پیامبران نخستین خبرنگاران تاریخ هستند، گفت: پیامبران الهی کلام پروردگار را به انسان ها رساندند و از سوی دیگر پاسخ سئوالات مردم را از خداوند می پرسیدند و پاسخ را در اختیار مردم می گذاشتند.وی افزود: به همین دلیل رسالت سنگینی بر دوش خبرنگاران قرار دارد و باید در انتقال اخبار صداقت و رعایت انصاف را سرلوحه کاری خود قرار دهند.رییس خبرگزاری ایرنا دفتر قشم ادامه داد: خبرنگاران باید از یک سو اقدام انجام شده توسط مسوولان نظام را به گوش مردم برسانند و از سوی دیگر منعکس کننده مطالبات مردم، کمبودها و کاستی های جامعه به مسوولان باشند.وی تصریح کرد: رسانه به عنوان یک واسطه امین بین مردم و مسوولان در جامعه باید بتواند نقش خود را به خوبی ایفا کند و چشم و گوشی بینا برای مردم باشد.آزادمنجیری با بیان اینکه سرعت، صحت و دقت شعار و سرلوحه کاری خبرگزاری ایرنا است، ادامه داد: ایرنا به عنوان با سابقه ترین خبرگزاری ایران، همواره در حال آگاهی رسانی به مردم و انتقال صحیح مسایل جامعه به مسوولان است.وی اظهار داشت: خبرگزاری ایرنا به همه مردم ایران تعلق دارد و تلاش می کند که حلقه واسطه مطمئن و امینی بین مسوولان نظام و مردم باشد.رییس خبرگزاری ایرنا دفتر قشم افزود: در دنیایی که در هر ثانیه میلیون ها خبر تولید و منتشر می شود، رسانه ای که بتواند اخبار صحیح و به دور از دروغ را منتشر کند می تواند اعتماد مردم را به دست آورد.وی ادامه داد: مهمترین سرمایه یک رسانه اعتماد مردم به اخباری است که توسط آن منتشر می شود و ایرنا همواره به دنبال حفظ این سرمایه عظیم است.در پایان این بازدید، همه دانش آموزان به عنوان خبرنگاران افتخاری خبرگزاری ایرنا دفتر قشم منصوب شدند.خبرگزاری جمهوری اسلامی (ایرنا) با دارا بودن بیش از 80 سال سابقه فعالیت، قدیمی ترین رسانه ایران محسوب می شود. دفتر این خبرگزاری از سال 1380 در شهرستان قشم فعالیت می کند.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500            "}