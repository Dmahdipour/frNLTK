{"onTitr":" بازی های پاراآسیایی 2018؛    ","titr":" مرد طلایی دوومیدانی: برای طلای پاراآسیایی از جان مایه گذاشتم","describe":" جاکارتا - ایرنا - «محمد الوان پور» مرد طلایی دوومیدانی ایران در بازی های پاراآسیایی 2018 جاکارتا گفت: برای دستیابی به این مدال از جان مایه گذاشتم.", "text":"به گزارش روز پنجشنبه خبرنگار اعزامی ایرنا، الوان‌پور پس از دستیابی به مدال طلای ماده پرتاب نیزه کلاس F56/57 افزود: به دلیل ادغام کلاس ما با یک کلاس بالاتر، کار خیلی سخت و دشوار بود. واقعاً برای دستیابی به مدال طلا نهایت تلاشم را کردم و از جان مایه گذاشتم.وی با اشاره به اینکه مسابقات پرتاب نیزه در بازی‌های پارالمپیک در کلاس F56/57 برگزار نمی‌شود، خاطر نشان کرد: شاید تصمیم بگیرم در آینده در مواد دیگری هم رقابت کنم.الوان‌پور در پایان گفت: از همه افرادی که برای موفقیت من زحمت کشیدند و دعا کردند، تشکر می‌کنم.*خالوندی: رکورد خودم در جهان را 2 متر افزایش دادم «محمد خالوندی» پرتابگر کرمانشاهی کشورمان پس از کسب مدال برنز در ماده پرتاب نیزه گفت: امروز توانستم بهترین رکوردهایم را بزنیم و رکورد جهانی خود را 2 متر جابجا کردم ولی به طلا نرسیدم. امیدوارم این رکوردها انگیزه ای باشد برای بازی های بعدی تا بتوانم در پارالمپیک و مسابقات جهانی عملکرد بهتری داشته باشم.وی اظهار داشت: پیش بینی من این بود که رکورد پایین تری را ثبت کنم و فکرش را نمی کردم پرتاب هایم تا این حد بتواند رکوردها را جابجا کند اما وقتی بازی ها استارت خورد، با انگیزه ای که گرفتم، 48 متر پرتاب کردم و رکورد خودم در جهان را شکستم.خالوندی یادآور شد: از کمیته ملی پارالمپیک و ریاست فدراسیون جانبازان و معلولین خواهش می کنم نگاه بهتر و حمایت های بیشتری به ماده ورزشی و کلاس های ما داشته باشد. سال بعد، مسابقات جهانی را پیش رو داریم و می توانیم در همین کلاس قهرمان و نایب قهرمان شویم و باز هم مدال های اصلی را برای ایران به دست بیاوریم. *پاپی: از نقره ناراضی نیستم«امان الله پاپی» بعد از کسب مدال نقره در ماده پرتاب نیزه گفت: با وجود شکستن رکورد پارالمپیک نتوانستم به مدال طلا برسم فقط می توانم خدا را شکر کنم. البته تلاش زیادی کردم و حتی رکورد بازی های پارالمپیک را 2 متر و 60 سانتیمتر جا به جا کردم. اما با توجه به شرایطی که کلاس بندی این مسابقات داشت و مدال نقره به من رسید. با اینحال از نتیجه راضی هستم.پاپی ادامه داد: مسابقات در کلاس اف 57 برگزار شد و من دوم شدم اما الوان پور از یک کلاس پایین تر شرکت کرده بود و توانست به مدال طلا برسد. دوست و هموطن من است و خدا را شاکرم که او طلا گرفت.پاپی درباره برنامه هایش برای آینده گفت: سال آینده مسابقات جهانی را در پیش دارم که باید در این مسابقات بهترین نتیجه را بگیرم. در مسابقات جهانی و پارالمپیک دیگر کلاس ها ادغامی نیست و من به همراه خالوندی نفرات اول و دوم هستیم و تلاش می کنیم که در جهانی دبی علاوه بر کسب مدال طلا سهمیه پارالمپیک را هم کسب کنیم.*اسلامی: مدالم را به رهبر عزیزم تقدیم می‌کنم«حمید اسلامی» مرد طلایی دوی 1500 متر کلاس T11 مسابقات دوومیدانی بازی‌های پاراآسیایی 2018 مدال خود در این بازی‌ها را به رهبر معظم انقلاب تقدیم کرد.وی اظهار داشت: پیش‌بینی می‌کردم در بازی‌های پاراآسیایی جاکارتا به مدال طلا دست پیدا کنم. تاکتیک ما این این بود که در 300 آخر فرار نهایی را داشته باشیم. خوشبختانه همانطور که فکر می‌کردیم شد و با اُفت دیگر دوندگان در 300 متر آخر بهتر دویدم و طلا گرفتم.این دونده طلایی کشورمان همچنین تصریح کرد: در بین حریفانم نفرات عنوان دار پارالمپیک هم بودند، اما در نهایت به مدال طلا رسیدم. من برای این مدال یک سال زحمت کشیدم و شش ماه است که پدر و مادرم را ندیده‌ام.وی در خاتمه گفت: برنامه بعدی من موفقیت در مسابقات انتخابی المپیک در امارات است و امیدوارم در آن مسابقات سهمیه بازی‌های 2020 را کسب کنم.*عنوان چهارمی تیم ملی بسکتبال باویلچر بانوان تیم ملی بسکتبال باویلچر بانوان ایران در دیدار رده بندی بازی های پاراآسیایی جاکارتا با شکست مقابل تایلند، چهارم شد.ملی پوشان کشورمان در این دیدار حساس کوارتر اول را با نتیجه ۱۳ بر ۱۲ و کوارتر دوم را ۷ بر ۶ واگذار کردند تا نیمه اول با نتیجه ۲۰ بر ۱۸ به نفع تایلند به پایان برسد. شاگردان آذر همایون پور در کوارتر سوم جبران کرده و ۱۳ بر۷ پیروز شدند. در کوارتر چهارم نیز نتیجه ۱۴ بر ۹ به سود تایلند به پایان رسید و ملی پوشان ایران با نتیجه ۴۱ بر ۴۰ تن به شکست داده و عنوان چهارم را کسب کردند.تیم ملی بسکتبال باویلچر بانوان ایران در دوره قبل این مسابقات عنوان سوم را کسب کرده بود.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابت ها شرکت کرده است.ورزشی**2052**2024            "}