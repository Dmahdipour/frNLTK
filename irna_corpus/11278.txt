{"onTitr":"","titr":" کشتار 36 هزار راس دام در بویین زهرا مورد نظارت قرار گرفت","describe":" قزوین - ایرنا - سرپرست اداره کل دامپزشکی بویین زهرا گفت: طی سال جاری نظارت های بهداشتی و شرعی دامپزشکی بر ذبح 36 هزار راس دام صورت گرفت.", "text":"به گزارش ایرنا به نقل از روابط عمومی اداره کل دامپزشکی استان قزوین، عباس یوسفی روز سه شنبه افزود: در این راستا 25 هزار و 990راس دام سبک و 10هزار و 370 راس دام سنگین در کشتارگاه های دام این شهرستان تحت نظارت مستمر بازرسان بهداشتی و ناظرین ذبح شرعی شدند.وی اظهار داشت: نظارت بر تولید گوشت سالم و بهداشتی برای استفاده عموم مردم از وظایف مهم و اصلی دامپزشکی به شمار می رود.یوسفی همچنین گفت: معاینه دام زنده، نظارت بر ذبح شرعی، بازرسی بهداشتی لاشه دام و صدور مجوز بهداشتی حمل لاشه از اهم فعالیت های کارشناسان دامپزشکی در کشتارگاه است.این دامپزشک اضافه کرد: دام های ورودی به کشتارگاه، تحت معاینه قبل از کشتار قرار گرفته و در صورتی که از نظر بیماری‌های قابل ‌تشخیص در این مرحله، مورد خاصی در آنها مشاهده نشد سپس برای کشتار و انجام نظارت‌ های لازم به سالن کشتارگاه هدایت می‌شوند.به گفته وی لاشه ‌های دام، پس از بازرسی توسط کارشناسان، ممهور به مهر دامپزشکی شده و سپس با الصاق برچسب بر روی لاشه با مشخصات تولید و انقضاء، توسط خودروهای یخچالدار روانه بازار مصرف می‌شوند. یوسفی  خاطر نشان کرد: نظارت‌ دقیق و کنترل گوشت‌ قرمز موجود در  واحدهای عرضه فرآورده های خام دامی  در سطح شهرستان نیز از سوی کارشناسان واحد نظارت بر بهداشت عمومی و مواد غذایی این اداره به طور جدی و دایمی انجام می‌گیرد.وی از عموم شهروندان خواست فرآورده‌های خام دامی را از فروشگاه های مجاز و تحت نظارت دامپزشکی تهیه کرده و در صورت مشاهده هرگونه تخلف بهداشتی، مراتب را از طریق شماره گویای 1512 یا سامانه پیامکی 50001512 اطلاع رسانی نمایند.استان قزوین دارای 149 دامپزشک، 19کارشناس و 6 کارشناس ارشد و 103 کاردان دامپزشکی است.7390*3013            "}