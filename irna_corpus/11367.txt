{"onTitr":"","titr":" نوشیدن آب احتمال عفونت مثانه را کاهش می دهد","describe":" تهران – ایرنا – مطالعات جدید نشان می دهد احتمال بروز عفونت مثانه در زنانی که روزانه 1.47 لیتر آب بیشتری مصرف می کنند، 48 درصد کمتر از زنانی است که آب کمتری مصرف می کنند.", "text":"به گزارش روز سه شنبه گروه اخبار علمی ایرنا از پایگاه خبری ساینس دیلی، عفونت دستگاه ادراری نوعی عفونت باکتریایی است که بر بخشی از دستگاه ادراری تاثیر می گذارد. هنگامی که عفونت، دستگاه ادراری تحتانی را مبتلا می کند سیستیت ساده (عفونت مثانه) نامیده می شود و هنگامی که بر دستگاه ادراری فوقانی تاثیر می گذارد به آن پیلونفریت یا عفونت کلیه گفته می شود.این مطالعه که توسط محققان مرکز پزشکی دانشگاه تگزاس صورت گرفته است، نشان می دهد عفونت مثانه در زنان بسیار شایع است. این مطالعه اولین بار است که ارتباط نوشیدن آب با کاهش بروز این عفونت را نشان می دهد. محققان معتقدند افزایش مایعات باعث کاهش باکتری ها و توانایی آنان برای اتصال به مثانه می شود و استراتژی غیر میکروبی مفیدی برای کاهش این عارضه است. عفونت مثانه معمولا با سوزش و درد هنگام دفع ادرار همراه است و می تواند همراه با دفع خون باشد.سازمان جهانی بهداشت بر درمان های غیر آنتی بیوتیکی این عارضه اصرار دارد.نتایج این مطالعه در نشریه JAMA Internal Medicine منتشر شده است.علمی (6)**9259*2017            "}