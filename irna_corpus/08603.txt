{"onTitr":"","titr":" موج ضعیف بارشی از روی استان اصفهان عبور می کند","describe":" اصفهان- ایرنا- کارشناس پیش بینی اداره کل هواشناسی اصفهان از احتمال بارش باران در مناطق شمالی، غربی و جنوبی استان در پی ورود موج ضعیف ناپایدار جوی خبر داد.", "text":"فاطمه زهرا سیدان روز پنجشنبه در گفت و گو با ایرنا افزود: موج ناپایدار ضعیفی امروز از روی استان اصفهان عبور می کند که با گذر این موج، افزایش ابر در بیشتر مناطق و احتمال بارش پراکنده باران در نواحی شمالی، غربی و جنوبی این استان وجود دارد.وی با اشاره به اینکه بارش های ضعیف و پراکنده ای با گذر امواج ناپایدار در این استان پیش بینی می شود گفت: ناپایداری های بارشی فصل پاییز با ورود این موج در استان آغاز خواهد شد.کارشناس پیش بینی اداره کل هواشناسی اصفهان با بیان اینکه بر اساس نقشه های هواشناسی سه روز آینده، جوی به نسبت پایدار در استان اصفهان وجود دارد گفت: آسمان در بیشتر مناطق استان بصورت صاف تا کمی ابری، گاهی افزایش ابر و وزش باد پیش‌ بینی ‌می ‌شود.وی اضافه کرد: وزش باد خیلی شدید برای روز شنبه در استان پیش بینی می شود و از اواخر وقت فردا( جمعه) تا روز یکشنبه کاهش محسوس دما در استان خواهیم داشت.  سیدان افزود: دمای هوای اصفهان در گرم ترین ساعات روز گذشته به 32 درجه سانتیگراد و امروز ( پنجشنبه ) هم در خنک ترین ساعات به 15 درجه سانتیگراد رسید.این کارشناس گفت: کاشان با 35 درجه سانتیگراد به عنوان گرم ترین و بوئین و میاندشت با پنج درجه سانتیگراد به عنوان خنک ترین نقطه استان اصفهان اندازه گیری شده است.وی برای هوای کلانشهر اصفهان در روز جمعه، هوای صاف، گاهی افزایش ابر و وزش باد به نسبت شدید، در بعدازظهر احتمال بارش پراکنده  و برای روز شنبه، آسمانی قسمتی ابری، گاهی افزایش ابر و وزش باد شدید و احتمال گرد و خاک محلی، رگبار پراکنده پیش بینی کرد.ت 7150 / 6022            "}