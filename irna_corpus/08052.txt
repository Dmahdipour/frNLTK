{"onTitr":" امام جمعه بجنورد:    ","titr":" ملت با تجمع عاشورایی، پیام اقتدار به دشمن داد","describe":" بجنورد - ایرنا- امام جمعه بجنورد گفت: حضور پرشور بسیجیان در تجمع عاشورایی سراسر کشور پیام قدرت و اقتدار ملت ما را به دشمن منتقل کرد.", "text":"به گزارش ایرنا حجت الاسلام و المسلمین ابوالقاسم یعقوبی در خطبه های نماز جمعه این هفته مرکز استان خراسان شمالی اظهار داشت: به فرموده رهبر معظم انقلاب دشمن پیام اقتدار و عزت ایران اسلامی را دریافت کرد و سر جای خود نشست.وی به سخنان رهبری در این تجمع اشاره کرد و افزود: زمانی که دشمن احساس کرده بود ما با هم دعوا داریم نزدیک آمده و طمع کرده بود اما وقتی حضور پررنگ بسیجیان و مردم را در تجمع های سراسر کشور دید، مایوس شد.نماینده ولی فقیه در خراسان شمالی، حضور مردان و زنان بسیجی استان را این همایش عظیم را جانانه و قابل ستایش خواند و افزود: همه آمده بودند تا بار دیگر عزت و وحدت خود را به رخ جهانیان بکشانند.حجت الاسلام یعقوبی در عین حال از نمایش کمرنگ این تجمع عظیم در صدا و سیما انتقاد کرد و گفت: متاسفانه این حضور پررنگ مردم استان چنانکه شایسته بود به تصویر کشیده نشد که این امر باید عیب یابی شود.وی با تسلیت شهادت امام سجاد (ع) گفت: امام چهارم (ع) به مردم یادآور می شدند که با سرمایه خود کاری کنید که به نفع مردم باشد و زندگی را بر مردم سخت نکند.امام جمعه بجنورد افزود: متاسفانه اکنون افرادی منفعت طلبانه با احتکار و خریدن دلار و طلا، اقتصاد کشور را با مشکلاتی رو به رو کرده اند که مردم در این تنگنا زیان می بینند.وی با بیان اینکه جامعه ای که نتواند ثروتش را مدیریت کند بیمار است، اضافه کرد: پول و ثروت باید در راه پیشرفت کشور هزینه شود و تولید و اشتغال ایجاد کند.امام جمعه بجنورد روز نیروی انتظامی را نیز تبریک گفت و اظهار داشت: این نیروها حافظ امنیت کشور هستند که ما مدیون تلاش ایثارگرانه آنان هستیم.حجت الاسلام والمسلمین یعقوبی افزود: در حوادث اخیر نیروی انتظامی فداکاری کرد و هیچ مشکلی در ارائه خدمات کامیون داران ایجاد نشد که این امر حاصل تلاش نیروی انتظامی و اطلاعاتی استان بود.3007/5132            "}