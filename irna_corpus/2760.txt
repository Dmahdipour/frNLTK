{"onTitr":"","titr":" لاریجانی به تهران بازگشت","describe":" آنکارا- ایرنا- علی لاریجانی رییس مجلس شورای اسلامی ایران که در راس یک هیات پارلمانی در سومین اجلاس بین المجالس اوراسیا در شهر آنتالیای ترکیه حضور یافته بود، پس از پایان این اجلاس به تهران بازگشت.", "text":"به گزارش شامگاه سه شنبه ایرنا، لاریجانی در جریان این سفر علاوه بر سخنرانی، در دیدارهای دو جانبه با 10 رییس مجلس و هیات پارلمانی کشورهای عضو به مذاکره پرداخت.در بیانیه پایانی این اجلاس که در 17 بند تنظیم شده، بر همکاری بین مجالس کشورهای عضو در زمینه حفاظت از محیط زیست، توسعه پایدار و گسترش همکاری های اقتصادی بین اعضا تاکید شد.سومین اجلاس بین المجالس اوراسیا با حضور رییسان و هیات های پارلمانی 38 کشور آسیایی و اروپایی شامگاه سه شنبه با برگزاری مراسم رسمی اختتامیه در هتل کایا پلازو شهر آنتالیای ترکیه پایان یافت.سومین اجلاس بین المجالس کشورهای اوراسیا در مدت دو روز با حضور روسای مجلس 20 کشور و هیات های پارلمانی از 18 کشور آسیایی و اروپایی از جمله هیات پارلمانی ایران برگزار شد.در این اجلاس حدود 700 نفر به نمایندگی از مجالس 38 کشور مسائلی مانند همکاری اقتصادی، محیط زیست و توسعه پایدار را بررسی کردند.موضوع اصلی این نشست &#39;همکاری اقتصادی در اوراسیا، محیط زیست و توسعه پایدار&#39; تعیین و هدف از آن نیز ارزیابی موانع توسعه پایدار در سطح جهانی و منطقه و افزایش همکاری بین‌المللی برای رفع آن اعلام شده بود.در این اجلاس مقرر شد که چهارمین دور اجلاس بین المجالس اوراسیا در شهر آستانه پایتخت کشور قزاقستان برگزار شود. هیات های پارلمانی کشورهای ویتنام، ازبکستان، ترکمنستان، ترکیه، تایلند، تاجیکستان، سریلانکا، اسلواکی، صربستان، عربستان سعودی، روسیه، قطر، فیلیپین، پاکستان، مغولستان، لیتوانی، لائوس، کویت، قرقیزستان، کره جنوبی، قزاقستان، اردن، ژاپن، عراق، ایران، اندونزی، مجارستان، چین، کامبوج، بلغارستان، برونئی، بوسنی و هرزگوین، بلاروس، بحرین، جمهوری آذربایجان، ارمنستان، افغانستان در این اجلاس شرکت کردند.پیش از این دوره اول و دوم اجلاس مجالس اوراسیا در کره جنوبی و مسکو برگزار شده بود.شبد***1905*9122            "}