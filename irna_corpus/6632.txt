{"onTitr":" معاون حقوقی وزیرارشاد:    ","titr":" ظرفیت قومی و مذهبی ایران در ارتباط با همسایگان قابل توجه است","describe":" تهران - ایرنا - معاون حقوقی، امور مجلس و استان‌های وزارت فرهنگ و ارشاد اسلامی گفت: تنوع‌پذیری قومی و مذهبی در بسیاری از استان‌ها زیاد است و نباید از این ظرفیت غافل شد.", "text":"به گزارش  خبرنگار فرهنگی ایرنا از اعلام عصر شنبه وزارت فرهنگ و ارشاد اسلامی، سید هادی حسینی در سی‌امین نشست کمیته فرهنگی و اجتماعی شورای توسعه و امنیت پایدار استان‌های شرق و غرب کشور با اشاره به اینکه نباید از ظرفیت اربعین غافل باشیم، اظهار داشت: اربعین ظرفیتی است که باید از طریق حوزه فرهنگی در آن ورود پیدا کنیم.وی افزود: امروز دنیا از تنوع فرهنگی استقبال می‌کند و اگر این تنوع فرهنگی تقویت شود دیگر دشمن نمی‌تواند بر اقوام ما سرمایه گذاری کند.حسینی همچنین افزود: ایجاد پیمان‌ها و تاسیسات فرهنگی، گسترش مراودات فرهنگی و اجتماعی، حمایت از تولیدات فرهنگی محلی و عرضه عمومی آن ها، توسعه زیرساخت‌های فرهنگی، تقویت وابستگی‌های ملی، حفظ و تقویت زبان و آداب و رسوم محلی و تنوع‌پذیری قومی و مذهبی از جمله مولفه‌های مهم چارچوب روابط فرهنگی ما است.** فضای مجازی کم هزینه ترین محل ایجاد شغل در ادامه این نشست رئیس مرکز توسعه فناوری اطلاعات و رسانه‌های دیجیتال وزارت ارشاد هم با بیان اینکه امروز شبکه‌های مجازی تاثیر زیادی بر فرهنگ کشورها گذاشته اند، گفت: وزارت فرهنگ و ارشاد اسلامی برای تقویت داشته‌های خود در رسانه‌های مجازی «شبکه ملی فرهنگ» را ایجاد کرده که در حال حاضر دارای  ٣٠٠ مرکز در سراسر کشور است.سید مرتضی موسویان با اشاره به خدمات شبکه ملی فرهنگ خاطرنشان کرد: این شبکه توانسته دوهزار شغل ایجاد کند، در صنعت برای ایجاد یک شغل سرمایه‌گذاری حدود ٣٠٠ میلیون تومان نیاز است اما ما در فضای مجازی تنها ده میلیون تومان نیاز داریم تا شغل ایجاد شود و از این مشاغل روزانه ده هزار نفر از خدمات دیجیتال بهره می‌برند.رئیس مرکز توسعه فناوری اطلاعات و رسانه‌های دیجیتال در پایان گفت: در عرصه کارهای دیجیتال فرهنگی هم اقدامات خوبی براساس اقوام و فرهنگ‌های استانی خود انجام دادیم که برای نمونه می‌توان به ایجاد سایتی برای ارائه محصولات استان‌های شرقی و غربی، ایجاد کتابخانه‌ها مشترک با کشورهای همسایه و یا آموزش‌هایی برای کشورهای هدف اشاره کرد.فراهنگ ** 1355 ** 1418            "}