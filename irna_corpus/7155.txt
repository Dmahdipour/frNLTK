{"onTitr":" پاراآسیایی 2018؛    ","titr":" وزیر ورزش وارد جاکارتا شد","describe":" جاکارتا - ایرنا - وزیر ورزش و جوانان برای حضور در مراسم افتتاحیه سومین دوره بازیهای پاراآسیایی وارد شهر «جاکارتا» پایتخت اندونزی شد.", "text":"به گزارش ‌خبرنگار اعزامی ایرنا، «مسعود سلطانی فر» که یکی از میهمانان ویژه مراسم افتتاحیه بازیهای پاراآسیایی 2018 خواهد بود، ساعت 15 امروز (شنبه) وارد جاکارتا شد و مورد استقبال «ولی الله محمدی نصرآبادی» سفیر جمهوری اسلامی ایران در اندونزی قرار گرفت.«فریبا محمدیان» معاون توسعه ورزش بانوان وزارت ورزش و جوانان و «محمود خسروی وفا» رئیس کمیته ملی پارالمپیک نیز از وزیر ورزش استقبال کردند.مراسم افتتاحیه سومین دوره بازیهای پاراآسیایی از ساعت 19 امروز درجاکارتا برگزار خواهد شد.طبق برنامه قرار است، وزیر ورزش و جوانان ضمن حضور در مراسم افتتاحییه سومین دوره بازی های پاراآسیایی 2018 با وزیر ورزش اندونزی دیدار کند.حضور در دهکده المپیک، بازدید از محل اسکان ورزشکاران، تماشای مسابقات ورزشی از دیگر برنامه های وزیر  ورزش و جوانان در طول سفر به این کشور  است.وی ظهر روز سه شنبه جاکارتا را به قصد تهران ترک خواهد کرد.سومین دوره بازی های پاراآسیایی از 14 تا 21 مهر با حضور 2 هزار و 880 ورزشکار از 41 کشور در 18رشته ورزشی به میزبانی جاکارتا برگزار می شود. کاروان ایران در 13 رشته ورزشی به رقابت خواهد پرداخت.ورزشی**3783**1584            "}