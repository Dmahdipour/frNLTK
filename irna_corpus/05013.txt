{"onTitr":"","titr":" نماینده ژیمناستیک ایران به فینال المپیک جوانان رسید","describe":" تهران - ایرنا - برای نخستین بار در تاریخ ژیمناستیک ایران «رضابهلول زاده» به فینال المپیک جوانان که به میزبانی کشور آرژانتین در حال برگزاری است، راه یافت.", "text":"به گزارش ایرنا، در نخستین روز رقابت های ژیمناستیک المپیک جوانان که در شهر بوینس آیرس در حال برگزاری است، بهلول زاده امروز دوشنبه در وسیله خرک حلقه با کسب امتیاز 13.166 فینالیست شد. ورزشکارانی از ژاپن، چین، روسیه، آلمان، انگلیس، برزیل و قزاقستان به همراه بهلول زاده در وسیله خرک حلقه به دیدار پایانی راه یافتند.نماینده کشورمان برای رسیدن به فینال در خرک حلقه و حرکات زمینی با 35 ورزشکار رقابت کرد.در روز دوم مسابقات نیز ورزشکاران در دارحلقه و پرش خرک، در روز سوم در وسیله پارالل و در روز چهارم نیز در بارفیکس با هم رقابت خواهند کرد.سومین دوره بازی های المپیک جوانان از روز شنبه 14 مهر ماه با حضور 206 کشور در 21 رشته آغاز شده است و از ایران (15 ورزشکار دختر و 34 پسر) از 17 فدراسیون به این رویداد جهانی اعزام شده اند.در کاروان اعزامی ایران به بازیهای المپیک جوانان رشته های زیر اعزام شده اند:شمشیربازی (یک پسر)، وزنه برداری (2 پسر)، تنیس روی میز (یک پسر)، دوومیدانی (سه پسر)، سوارکاری (یک پسر)، ژیمناستیک (یک پسر)، تیراندازی (2 پسر)، فوتسال ( تیم 10 نفره)، بوکس (یک پسر)، شنا (یک پسر)، کشتی آزاد (2 پسر)، کشتی فرنگی (2 پسر)، کاراته (سه دختر و 2 پسر)، تکواندو (3 دختر و سه پسر)، جودو (یک دختر و یک پسر)، تیرو کمان (یک دختر و یک پسر)، قایقرانی (2 دختر و یک پسر) و بسکتبال سه بر سه (چهار دختر).این بازیها در مجموعه های ورزشی «گرین پارک»، «اربن پارک»، «تکنوپلیس پارک» و «مرکز المپیک جوانان» برگزار و تیراندازی نخستین رشته‌ای است که در آن مدال توزیع می‌شود.جوانان ایران در دومین دوره این بازی ها در چین با سه طلا و سه برنز در 13 رشته ورزشی در جایگاه 24 ایستاد و در نخستین دوره حضور در المپیک  جوانان2010 سنگاپور هم با پنج مدال جایگاه 26 را به خود اختصاص داد.ورزشی**9029**1597            "}