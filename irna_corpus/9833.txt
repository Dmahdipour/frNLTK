{"onTitr":"","titr":" بازار فروش دلار در کرمانشاه همچنان رونق دارد","describe":" کرمانشاه - ایرنا - بازار خرید و فروش دلار در خیابان گمرک کرمانشاه همچنان رونق دارد و مردم کماکان برای معامله به این خیابان می آیند.", "text":"به گزارش ایرنا، دلال های خیابان گمرک کرمانشاه ظهر چهارشنبه هر دلار آمریکا را بین 14 هزار و 700 تومان تا 15 هزار و 100 تومان خرید و فروش می کردند.دلار تنها ارز مورد علاقه خریداران در خیابان گمرک است و دیگر ارزها در این بازار خرید و فروش نمی شود.دلالان در تجمع هایی 40 تا 50 نفره در گوشه و کنار خیابان کنار هم جمع شده اند و گاها فردی با ایستادن بر یک بلندی قیمت مورد نظر خود را برای خرید و یا فروش فریاد می زند.ازدحام دلال ها و فروشندگان ارز در خیابان گمرک به حدی است که علاوه بر پیاده رو، خیابان نیز از جمعیت پر شده و ترافیک به میدان جوانشیر کشیده شده است. افرادی که جمعیت آنها شاید به بیشتر از 30 نفر برسد با در دست داشتن دستگاه های کارت خوان در گوشه و کنار این خیابان نشسته اند و دلارهای مردم را خریداری می کنند.روز گذشته هر دلار آمریکا با قیمت 13 هزار و 100 تومان در خیایان گمرک به فروش می رسید و دلال ها آن را از مردم با قیمت 12 هزار و 900 تا 13 هزار تومان خریداری می کردند.اما امروز برخلاف روز گذشته دلال ها تمایل چندانی برای خرید دلار از مردم نداشتند  و بیشتر برای فروش به خیابان گمرک آمده بودند.7445/8066            "}