{"onTitr":"","titr":" ساخت و ساز در خلخال کاهش یافت","describe":" اردبیل - ایرنا - رییس سازمان نظام مهندسی ساختمان خلخال گفت: سطح متراژ طراحی و یا نظارت شده بر ساخت و سازهای این شهرستان در نیمه اول سال جاری در مقایسه با سال قبل 12 درصد کاهش یافته است.", "text":"به گزارش ایرنا ، داوود بحری روز پنجشنبه در جریان بازدید فرماندار خلخال از نحوه برگزاری هشتمین دوره از انتخابات سازمان نظام مهندسی ساختمان افزود: مهندسان عضو سازمان نظام مهندسی ساختمان این شهرستاد در 6 ماه اول امسال بر نحوه ساخت و ساز 74 هزار متر مربع نظارت داشتند.وی از افزایش 10 درصدی اعضای این سازمان در سال جاری خبر داد و گفت: 550 مهندس در هفت رشته مهندسی در سازمان نظام مهندسی ساختمان این شهرستان عضویت دارند که 50 نفر از این تعداد در نیمه اول امسال به تعداد 500 نفری اعضای قبلی اضافه شده است.وی اظهار داشت: از این تعداد مهندس عضو در سازمان نظام مهندسی ساختمان خلخال  200 مهندس دارای پروانه اشتغال هستند.فریدون بابایی ، فرماندار خلخال نیز در این بازدید با تاکید بر افزایش سطح نظارت بر نحوه ساخت و سازها در سطح مناطق مختلف این شهرستان گفت: استمرار نظارت و پیشگیری از ساخت و سازهای غیر مجاز از سوی اعضای سازمان نظام مهندسی ساختمان سبب افزایش سطح مقاومت سازه ها و ساختمان های تازه احداث در مقابل انواع بلایای طبیعی همچون زلزله شده و آسیب و خسارت را در مواقع بروز حوادث کاهش خواهد داد. بابک پردل ، عضو هیات اجرایی انتخابات سازمان نظام مهندسی ساختمان خلخال هم گفت: در هشتمین دوره از انتخابات نظام مهندسی ساختمان استان اردبیل 37 نفر نامزد در هفت رشته مهندسی هستند که 13 نفر از این تعداد به عنوان اعضای هیات مدیره سازمان به مدت سه سال با رای 11 هزار مهندس عضو این سازمان در مرکز و شهرستان های استان انتخاب می شوند.او افزود: در انتخابات خلخال 550 نفر از مهندسان حائز شرایط رای دادن هستند.7119/6018            "}