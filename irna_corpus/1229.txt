{"onTitr":"","titr":" مرکز ام.آر.آی گچساران بازگشایی شد","describe":" گچساران - ایرنا - مدیرشبکه بهداشت و درمان گچساران گفت: تنها مرکز ام.آر.آی این شهرستان که از هفت ماه پیش تاکنون به دلیل خرابی دستگاه تعطیل شده بود تعمیر و بازگشایی شد.", "text":"به گزارش ایرنا، مرکز ام آر آی گچساران در سال 94 راه اندازی که پس از چند ماه تعطیلی در اردیبهشت 95 مجدد راه اندازی شد.سهراب صیدی روز پنجشنبه در گفت و گو با خبرنگار ایرنا اظهار داشت: دستگاه ام. آر. آی گچساران با پنج میلیارد ریال اعتبار تعمیر شده است.وی بیان کرد: مرکز ام. آر. آی این شهرستان در سال 95 با اعتباری بیش از 80 میلیارد ریال در زمینی به مساحت 400 متر مربع راه اندازی شد.مدیر شبکه بهداشت و درمان گچساران همچنین از راه اندازی دستگاه آندوسکوپی در کلینیک والفجر شهر دوگنبدان با تعرفه دولتی خبر داد.مدیرشبکه بهداشت و درمان گچساران افزود: این مرکز برای پذیرش بیماران دستگاه گوارش آماده ارائه خدمت به بیماران است.وی گفت: دستگاه آندوسکوپی کلینیک والفجر با چهار میلیارد ریال اعتبار خرید،نصب و آماده خدمات رسانی به شهروندان است.صیدی ابرازامیدواری کرد: راه اندازی این 2 مرکز مهم بتواند از مراجعه مردم به شهرستان های همجوار برای درمان را کاهش دهد.شهرستان 124 هزار نفری گچساران در جنوب غربی کهگیلویه و بویراحمد قرار دارد./6110/8143            "}