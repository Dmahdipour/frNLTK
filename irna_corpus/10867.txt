{"onTitr":"","titr":" هیجان مردم برای خرید اینترنتی خودرو کمتر شد","describe":" تهران- ایرنا- فروش اینترنتی خودروسان که همیشه به دلیل هجوم متقاضیان با اخلال مواجه و به سرعت تکمیل می شد، امروز در فروش اینترنتی 53 هزار خودرو سایپا به گونه ای بود که تا ساعت انتشار خبر، ثبت نام بیش از 39 هزار دستگاه قطعی شده و متقاضیان براحتی می توانند ثبت نام کنند.", "text":"به گزارش خبرنگار اقتصادی ایرنا، در ادوار گذشته برنامه های پیش فروش خودروسازان به دلیل هجوم متقاضایان با اخلال در سایت روبرو می شد، اما تحولات ارز در دو روز اخیر سبب شده تا هیجان متقاضیان برای خرید اینترنتی کمتر شود؛ هرچند در ابتدای ثبت نام (ساعت 10 صبح) شمار متقاضیان زیاد و سایت به سرعت بسته می شد، اما از ظهر امروز به تدریج، روند ثبت نام تسهیل تر شده و مشکلات اینترتی برطرف شده است.در دور جدید پیش فروش برخی محصولات گروه خودروسازی سایپا، گروه ایکس100 (خانواده پراید)، گروه ایکس200 (خانواده تیبا و ساینا)، آریو و وانت نیسان کلید خورد که به گفته «حسن حسین آبادی» قائم مقام مرکز مطالعات و فناوری اطلاعات سایپا، تا لحظه تنظیم این خبر ثبت نام بیش از 39 هزار دستگاه قطعی شده است.برپایه این گزارش، در پیش فروش این دوره سایپا محدودیت های سنی (داشتن بیش از 18 سال)، نخریدن خودرو در 18 ماه گذشته، ثبت نام نکردن در پیش فروش اخیر ایران خودرو و ممکن نبودن قابلیت صلح اعمال شده است تا خودرو به دست مشتری واقعی آن برسد.** تمهیدها برای سایت پیش فروشحسین آبادی در گفت و گو با خبرنگار اقتصادی ایرنا افزود: برطرف شدن اشکالات در سایت فروش و رفع محدودیتی دور گذشته پیش فروش ها مبنی بر بازگذاشتن هر یک ربع یک بار سایت (با هدف کاهش هجوم مشتریان)، سبب تسهیل در فرایند ثبت نام شده است.وی اضافه کرد: اکنون همه فرآیندهای ورود و خرج مشتریان به سایت قابل رصد است به طوری که نمایشگر نشان می دهد در لحظه بیش از 54 هزار نفر در سایت آنلاین (برخط) شده اند و نزدیک به 12 هزار نفر در پس از ثبت مشخصات در نوبت ورود به بانک به سر می برند.حسین آبادی اعلام کرد: از آغاز زمان ثبت نام تاکنون، بیش از نیم میلیون نفر به سایت مراجعه کرده اند اما با توجه به محدود بودن شمار خودروهای عرضه شده، به طور قطع گلایه هایی از سوی مشتریان وجود دارد.وی توضیح داد: برای پیش فروش خودروها علاوه بر محدودیت های تامین قطعه و تولید، مجوزهایی نیاز است که باید از سوی برخی مراجع به سایپا داده شود.** محدودیت های تامین قطعه بر اثر تحریم هااین مسوول سایپا در پاسخ به گلایه برخی مشتریان از نبود خودروهایی نظیر سراتو یا خودروهای گروه رنو در این دوره از پیش فروش، گفت: بخش زیادی قطعات خودروهای یاد شده از کره جنوبی و فرانسه وارد می شود اما با محدودیت های ایجاد شده در اثر تحریم های ظالمانه آمریکا، امکان تامین خودرو بیش از آنکه تعهد کرده ایم میسر نشده است؛ بنابراین بیش از این تعداد ریسک نمی کنیم تا پاسخگوی مشتریان باشیم.وی تاکید کرد ثبت نام اینترنتی تا زمان فروش همه خودروهای عرضه شده ادامه می یابد که به نظر می رسد با توجه به استقبال مشتریان تا چند ساعت دیگر به پایان برسد. اقتصام*3065*1961*            "}