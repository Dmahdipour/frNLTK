{"onTitr":"","titr":" توفان باز هم مدارس هیرمند را تعطیل کرد","describe":" زاهدان - ایرنا - فرماندار شهرستان مرزی هیرمند در شمال سیستان و بلوچستان گفت: توفان شن همراه با گرد و غبار شدید امروز/ دوشنبه/ برای دومین روز متوالی مدارس این شهرستان را به تعطیلی کشاند.", "text":"محمدعلی پیری در گفت و گو با خبرنگار ایرنا اظهار داشت: به علت وزش توفان شن و گرد و خاک و افزایش غلظت ذرات معلق در هوای هیرمند مدارس این شهرستان در تمامی مقاطع تعطیل شد.وی افزود: با توجه به اینکه دید افقی هم اینک در این شهرستان به کمتر از 150 متر رسیده به سالمندان و افراد بیمار توصیه می شود از منازل خود خارج نشوند.فرماندار هیرمند گفت: نیروهای امدادی همزمان با بروز وزش باد شدید همراه با گرد و خاک در برخی نقاط مستعد توفان در آماده باش کامل هستند تا خدمات را در کمترین زمان ممکن به مردم این شهرستان ارائه دهند.به گفته رئیس شبکه پایش هواشناسی سیستان و بلوچستان صبح امروز /دوشنبه /بیشینه سرعت باد در ایستگاه فرودگاهی زابل 92 کیلومتر بر ساعت گزارش شد.محمود دیانتی ادامه داد: وزش باد شدید سبب شد تا دید افقی فرودگاه زابل به 1200 متر کاهش یابد.به گزارش ایرنا از روز گذشته شدت باد در سیستان افزایش پیدا کرد به طوری که بیشنیه سرعت باد در زابل به 104 کیلومتر بر ساعت رسید و میزان ذرات معلق در هوای این شهر را تا 19 برابر حد مجاز افزایش داد.شدت توفان روز گذشته سبب تعطیلی مدارس شهرستان هیرمند شد.پرواز صبح امروز تهران - زابل - تهران به دلیل کاهش دید ناشی از توفان گرد و خاک در منطقه سیستان و فراهم نبودن امکان فرود در فرودگاه زابل به سمت زاهدان تغییر مسیر داد.سیستان با پنج شهرستان زابل، هیرمند، زهک، نیمروز و هامون در شمال سیستان و بلوچستان و در همسایگی کشور افغانستان واقع شده است.7316**3213 **6081            "}