{"onTitr":"","titr":" 997پلیس افتخاری در کهگیلویه و بویراحمد فعالیت می کنند","describe":" گچساران- ایرنا - جانشین فرمانده نیروی انتظامی کهگیلویه و بویراحمد گفت: 900 پلیس افتخاری در این استان با نیروی انتظامی در ماموریت های محوله همکاری می کنند.", "text":"سرهنگ کیقباد مصطفایی روز یکشنبه در گفت و گو با خبرنگار ایرنا افزود: از این تعداد 660 نفر پلیس مرد و 300 نفر زن هستند.وی بیان کرد: این افراد پس از گزینش و آموزش های لازم در بخش های مختلف پلیس آگاهی، پیشگیری، پلیس فتا،مبارزه با مواد مخدر ، پلیس اطلاعات در مواقع خاص و جاهایی که نیاز به وجود افراد بیشتری است بکار گرفته می شوند.مصفایی تصریح کرد: پلیس های افتخاری در صورت نیاز به استخدام در اولویت جذب هستند.وی اظهار داشت:سامانه های تلفنی 110 و 197 گزارش های مردمی درباره ارتکاب جرم یا هر گونه پیشنهاد و انتقاد خود را دریافت می کنند.جانشین فرمانده نیروی انتظامی کهگیلویه و بویراحمد گفت: مردم گزارش هایی فوری خود را از طریق سامانه 110 و انتقادها و پیشنهادهای خود درباره پلیس را از طریق سامانه 197 انتقال دهند.مصطفایی با اشاره به نشست های مستقیم فرمانده انتظامی کهگیلویه و بویراحمد که در فواصل زمانی معین برگزار می شود ،افزود: همکاری پلیس، مردم و دستگاه های اجرایی در سال های اخیر مطلوب بوده است.نیروی انتظامی کهگیلویه و بویراحمد در زمینه های پیشگیری از جرم سرقت، قتل و نزاع های دسته جمعی در سال های اخیر موفقیت های خوبی کسب کرده است. استان کهگیلویه و بویراحمد 713 هزار نفر جمعیت دارد./1662/8143            "}