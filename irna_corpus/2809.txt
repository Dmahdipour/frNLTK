{"onTitr":" ترامپ:    ","titr":" محل دیدار دوباره با رهبر کره شمالی در حال بررسی است","describe":" تهران- ایرنا- در حالی که پیشرفت توافق واشنگتن و پیونگ یانگ برای خلع سلاح هسته ای همچنان در هاله ای از ابهام قرار دارد، رئیس جمهوری آمریکا از بررسی محل های مناسب برای دومین دیدار خود با رهبر کره شمالی خبر داد.", "text":"به گزارش سه شنبه شب ایرنا به نقل از تارنمای بلومبرگ، دونالد ترامپ رئیس جمهوری آمریکا در نشستی خبری در کاخ سفید با بیان اینکه 'پیشرفتی باورنکردنی' در مذاکرات خلع سلاح هسته ای کره شمالی حاصل شده است، گفت که دو طرف در حال بررسی سه یا چهار مکان برای دیدار دوباره سران هستند.ترامپ گفت: ما اکنون در حال ساماندهی هستیم. درباره سه یا چهار محل متفاوت در حال مذاکره بوده و زمان این دیدار خیلی دور نیست.وی همچنین تاکید کرد که محل دیدار آینده وی با کیم جونگ اون رهبر کره شمالی به احتمال زیاد با محل قبلی که در سنگاپور بود متفاوت است.مقام های کره شمالی، پیونگ یانگ را برای برگزاری دیدار سران دو کشور پیشنهاد داده اند که در صورت توافق می تواند پیروزی بزرگی برای کیم بدون دادن امتیازی خاص به شمار رود.به نوشته بلومبرگ، پیش از دیدار قبلی ترامپ با کیم در سنگاپور، ژنو سوئیس و استکهلم پایتخت سوئد از مکان های احتمالی برای این نشست بود.مایک پمپئو وزیر خارجه آمریکا که برای سفری چند روزه به شرق آسیا رفته بود، روز یکشنبه بدون هیچ توافقی بر سر محل دیدار سران از کره شمالی به واشنگتن بازگشت.پمپئو از دعوت کیم از بازرسان برای بازدید از سایت هسته ای پونگه ری که یکی از سایت های شش گانه آزمایش های هسته ای کره شمالی است، خبر داد اما از ارائه جزئیات خودداری کرد.حضور پمپئو در کره شمالی چهارمین سفر وی به این کشور به منظور یافتن راهی برای خلع سلاح هسته ای است.ایالات متحده اعلام کرده است که کره شمالی باید قبل از هرچیز زرادخانه های هسته ای خود را نابود کند، اما پیونگ یانگ درخواست کرده  پیش از اجرای این روند پایان رسمی جنگ دو کره اعلام شود.شبد**9416**1010            "}