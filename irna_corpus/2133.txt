{"onTitr":" امام جمعه اردبیل:    ","titr":" یکپارچگی و وحدت لازمه توسعه استان اردبیل است","describe":" اردبیل - ایرنا - نماینده ولی فقیه در استان و امام جمعه اردبیل گفت: وحدت و یکپارچگی مسئولان و مردم از لازمه های توسعه این استان است و وحدت موجود باید با قدرت تمام حفظ شود.", "text":"به گزارش ایرنا ، آیت الله سید حسن عاملی روز چهارشنبه در جلسه شورای اداری که با محوریت تکریم و معارفه امامان جمعه قبلی و جدید خلخال برگزار شد، افزود: ظرفیت های موجود استان اردبیل در نوع خود در کشور بی نظیر است و باید از این ظرفیت ها استفاده کرد.وی گفت: با توجه به تلاش های صورت گرفته از سوی فرماندار و مجموعه مسئولان دستگاه های اجرایی برای استفاده بهینه از این قابلیت های خدادادی بویژه در خلخال بزودی شاهد تحولات بزرگی در عرصه های مختلف اجتماعی و اقتصادی بهمراه مهاجرت معکوس مردم در این شهرستان خواهیم شد.وی با بیان اینکه پرداختن به جریانات سیاسی از سوی مسئولان و ائمه جمعه آفت برای توسعه جامعه محسوب می شود افزود: انتظار از امام جمعه جدید خلخال حفظ وحدت و یکپارچگی موجود این منطقه ، تلاش برای رسیدگی به حال محرومان و استفاده از همه ظرفیت ها و قابلیت های منطقه برای توسعه همه جانبه این شهرستان است.آیت الله عاملی با تاکید بر اینکه نهاد امام جمعه یک پایگاه مردمی بوده و باید مرکز اردوگاه مردمی باشد، اظهار داشت: راه اندازی پایگاه  فرهنگی ، تشکیل خانواده واحد ، حفظ وحدت و یکپارچگی در جامعه ، حرکت در سمت و سوی خط ولایت فقیه با پرهیز از هرگونه انحراف به جناح های راست و یا چپ ، پرداختن به سیاست های کلان تعیین شده از سوی مقام معظم رهبری و تلاش برای حل مشکلات مردم از جمله وظایف ائمه جمعه استان است.وی با تاکید بر اینکه امام جمعه همواره باید پناهگاه مردم بوده و مورد قبول اقشار مختلف جامعه حتی گناهکاران باشد،  گفت: تلاش برای ایجاد فضای سالم تربیتی باید در اولویت کاری امامان جمعه بوده چرا که ایجاد این فضا در جامعه از جمله خواسته مردم از دست اندرکاران حکومتی و دولتی هر منطقه است.آیت الله عاملی همچنین با اشاره به تبلیغات گسترده رسانه ای دشمن علیه ملت و نظام اسلامی ایران افزود: در چنین شرایطی روشنگری سیاسی و مقابله به مثل فرهنگی از جمله وظایف مهم ائمه جمعه می باشد.امام جمعه اردبیل ،تلاش برای راه اندازی موسسات امدادی و خیریه برای کمک به محرومان و بیماران صعب العلاج در کنار بدعت با خرافات ،حذف آداب و رسوم با هزینه های کمر شکن مراسم عروسی و ختم از جمله حذف احسان مربوط به فوت شدگان و هزینه کرد این احسانات برای کمک به نیازمندان و برگزاری پرشور نماز جمعه با حضور گسترده مردم را از سایر وظایف امامان جمعه برشمرد.او گفت: پرهیز از دخالت در امور مربوط به انتخابات انتظار من از امامان جمعه و مسئولان اجرایی دست اندرکار استان در کنار افزایش سطح خدمات ارائه شده به مردم است.فریدون بابایی ، فرماندار خلخال نیز در این جلسه با تقدیر از تلاش هفت ساله حجت الاسلام امیر رشتبری امام جمعه سابق خلخال در حفظ وحدت و یکپارچگی گفت: فرمانداری و همه دستگاه های اجرایی زیر مجموعه آماده همکاری با امام جمعه جدید این شهر در حفظ این وحدت و توسعه منطقه هستند.وی از ایجاد 700 فرصت شغلی جدید در 6 ماه اول امسال خبر داد و افزود: با تلاش های صورت گرفته در اشتغال هم اکنون درصد بیکاری زنان سرپرست خانوار در این شهرستان به صفر رسیده است.در این مراسم با تقدیر از تلاش حجت الاسلام امیر رشتبری امام جمعه سابق خلخال ، حجت الاسلام کریم اسدی به عنوان امام جمعه جدید این شهر معرفی شد.حجت الاسلام کریم اسدی ، پس از آیت الله یکتایی امام جمعه فقید خلخال ، حجت الاسلام جنتی نیا ، شجاعی و رشتبری پنجمین امام جمعه این شهر پس از پیروزی انقلاب اسلامی است.7119/6018            "}