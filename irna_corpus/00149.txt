{"onTitr":" حجت الاسلام ابوترابی :    ","titr":" شهدای محراب راه پیوند با ولایت فقیه را گشودند","describe":" تهران - ایرنا - امام جمعه موقت تهران درس بزرگ شهدای محراب را شناخت ولی فقیه و ثابت قدمی درکنارامام عنوان کرد و گفت :  شهدای محراب راه سعادت و پیوند با ولایت فقیه رافراروی ما گشودند.", "text":"به گزارش خبرنگار فرهنگی ایرنا، حجت الاسلام علی اکبرابوترابی فرد ، جمعه شب در مراسم سی و ششمین سالروز شهادت آیت الله اشرفی اصفهانی در مسجد امیرالمومنین (ع) با اشاره به ویژگیهای شخصیتی و ابعاد وجودی این شهید گفت: شهدای محراب حجاب های بین خود و معبود را با تهذیب نفس و شهادت خویش کنار زده و راه خویش را انتخاب کردند. وی ادامه داد: برگزاری و پاسداشت بزرگانی چون اشرفی اصفهانی برای حفظ ارزش های انقلاب و جامعه اسلامی ضروری است . نایب رئیس سابق مجلس شورای اسلامی  گفت: اقتدار امروز دنیای اسلام در مهار قدرت های نظامی ، سرویس های اطلاعاتی و برهم زنندگان جهان اسلام  ثمره مجاهدت امثال شهدای گرانقدر محراب است.  حجت الاسلام ابوترابی در عین حال گفت: شهید اشرفی اصفهانی  بیش از 60 سال از عمر با برکات خود را صرف تبیین آموزه های دینی و مبانی اسلامی به جامعه کرد. عضو مجمع تشخیص مصلحت نظام بل اشاره به ویژگی های فقیه اظهار داشت : فقیه در تراز قرآن کریم یعنی علم را با عمل گره زده و دانش درواقع مسیر حرکت او را تعیین کرده است . از سویی فقیه به تهذیب نفس همت می گمارد و از طرف دیگر نقشه راه خود را شناخته و نقشه راه جامعه اسلامی را تعریف می کند. به گفته وی جامعه ما به اینگونه فقها نیاز دارد و اگر جامعه ما تا به امروز مقتدر ایستاده مدیون ایستادگی و دفاع اینگونه چهره ها مانند شهدای محراب و دیگر شهدا بوده است. وی تاکید کرد: کار اشرفی اصفهانی ها هشدار به جامعه بوده که ولی فقیه خود را شناخته و بین دیگران با ولی فقیه زمان پیوند ایجاد کنند. ابوترابی فرد تاکید کرد: اگر نقش فقها درتاریخ نبود امروز این هویت را جامعه اسلامی نداشت ؛ این هویت دستاورد چندقرن تلاش فقها است.                    اوی افزود: جامعه اسلامی برای دفاع از مرزهای جغرافیایی خود نیازمند افرادی ایثارگری است که باید خود را فدای دفاع از مرزهای جغرافیای دنیای اسلام کنند.امام جمعه موقت تهران تصریح کرد: اقتدار امروز دنیای اسلام در مهارت قدرت نظامی دنیای استکبار و سرویس‌های اطلاعاتی و امنیتی فقط با ثمره مجاهدت‌های مردان بزرگ اسلام صورت گرفته است.حجت‌الاسلام ابوترابی فرد گفت: طبق آیه قرآن کریم شایسته است که گروه‌هایی از جوانان هوشمندانه و با استعداد و وارسته برای فهم معارف دین همواره آماده شرفیابی به محضر پیامبر اعظم با ایثار و از خودگذشتگی و شهادت باشند تا در نهایت به معارف اسلام و فهم ناب نائل شوند.وی افزود: شهید اشرفی اصفهانی بیش از 60 سال عمر خود را در راه فهم حقایق دین سپری کرده و به نسل خود آموزه‌های دینی را آموخته است.امام جمعه موقت تهران گفت: جامعه اسلامی باید برای فهم دین بسیج شده و دین‌شناس باشد چرا که دین مجموعه از عقاید در حوزه باورها و اندیشه‌ها است و اخلاق و فضائل رفتاری و عمل را در بر می‌گیرد.حجت‌الاسلام ابوترابی فرد با بیان اینکه انسان عالم و آشنا با معارف دین همواره صاحب‌نظر است و برای ارتقاء مبانی اعتقادی با استدلال و علم تلاش می‌کند، گفت: فقیه در دین به تهذیب نفس خویش همیت می‌گمارد تا در نهایت نفسی پاکیزه داشته باشد.وی خاطرنشان کرد: فقیه در تراز قرآن، انسانی است که علم را با عمل گره زده و دانش مسیر حرکت را تعریف کرده و  گام‌های خود را آگاهانه بر می‌دارد و می‌کوشد تهذیب نفس داشته باشد.امام جمعه موقت تهران خاطرنشان کرد: در دورانی که تمامی عیادی بزرگ نظام سلطه از همه ظرفیت خود استفاده می‌کنند تا در نظام ایران اسلامی تفرقه ایجاد کنند، این جمهوری اسلامی است که با انسجام و قدرت به حرکت خود ادامه می‌دهد که البته این حرکت ثمره فقاهت و وجود قرآن و عترت در این سرزمین است.حجت‌الاسلام ابوترابی فرد گفت: ولایت فقیه یعنی ولایت علم و عدالت و آموزه‌های حیاتی برای حرکت جامعه اسلامی است.وی گفت: تأکید قرآن بر تربیت فقها برای  جایگاه و نقش مهم و کلیدی فقها است که آنها در پاسداری از جغرافیای دنیای اسلام و مرزهای اندیشه و تفکر دینی ایفای نقش کرده‌اند و اگر این نقش آنها نبود قطعا هویت فعلی هم وجود نداشت.امام جمعه موقت تهران افزود:هویت ایران اسلامی دستاورد قرن‌ها تلاش اندیشمندان اسلامی و بزرگان دین است.این عضو مجمع تشخیص مصلحت نظام تصریح کرد: انسانی که دین و امید ندارد کمترین حرکت و تلاشی هم نخواهند کرد در حالی که کار انبیاء خلق امید و توکل به خداوند متعال است ضمن اینکه رسالت انبیاء هم سرشار از امید و بیم بوده؛ امید به پروردگار و بیم از عذاب الهی است.وی گفت : آنچه امروز در  عراق، سوریه، فلسطین، بحرین و لبنان و دنیای اسلام به مشتی گره ‌زده و گلوله‌ای آتشین تبدیل شده تا به سینه دشمن وارد شود امیدی بوده که مقام معظم رهبری وارد کرده که این امید دستاورد 8 سال دفاع مقدس بوده ضمن اینکه جامعه اسلامی اگر اهل استقامت نباشد قطعا ضعیف شده و استخوان‌هایش خرد می‌شود.وی گفت: ‌ماندگاری نام ایران یعنی ماندگاری نام امام خمینی (ره) ، اسلام، اندیشه و عترت و جمهوری اسلامی ایران به همین دلیل است که بارها دشمنان نقشه نابودی و تجزیه ما را کشیده‌اند ولی اقتدار فعلی باعث نابودی در آینده نزدیک رژیم صهیونیستی و اقتدار منطقه‌ای و بین‌المللی ایران شده است.امام جمعه موقت تهران گفت: آیت‌الله اشرفی اصفهانی نماد فقیهی در تراز قرآن کریم است که مجاهدی فی‌سبیل‌الله و عالمی بزرگ بوده که در سن 80 سالگی عاشق شهادت بود.حجت‌الاسلام ابوترابی فرد گفت: فقها در جهاد اکبر پیشتازند و میدان دار مبارزه با جهاد نفس هستند ضمن اینکه پیوند امت و فقهات ولی‌فقیه راه سعادت انسان را هموار می‌کند.وی گفت: کار آیت‌الله اشرفی اصفهانی‌ها هشدار به جامعه بوده است که باید ولی‌فقیه روزگار و امام خود را پشتیبانی کرده و در کنار او ایستادگی کرد البته خودش هم پا به رکاب ولی‌فقیه بود. ضمن اینکه اینگونه شخصیت‌ها منجر به اقتدار، عزت، مقاومت و اعتماد به دنیای اسلام هستند.امام جمعه موقت تهران گفت: شهدای محراب شهدای عرصه فقاهت بوده و راه عزت و سعادت را فراروی ما گشوده‌اند.حجت‌الاسلام ابوترابی فرد خاطرنشان کرد: باید با عزم و اراده، فساد و ستم را کنار گذاشته و با طمع‌کارانی که با احتکار و ظلم به مردم ایران ستم می‌کنند برخورد جدی کرد.در این مراسم حجت‌الاسلام مهدی اشرفی‌اصفهانی فرزند آیت‌الله اشرفی‌اصفهانی درباره وجود دو قبر منتسب به این شهید،‌گفت: این دو قبر دلیلی خاصی دارد چرا که حضرت امام خمینی (ره) بعد از شهید محراب اعلام کردند که چون وی در کرمانشاه به شهادت رسیده در همانجا به خاک سپرده شود این در حالی است که شهید اشرفی‌اصفهانی پیش از این وصیت کرده بود که او را در کنار شهدای دفاع مقدس در تخت فولاد اصفهان به خاک بسپارند که البته همین طور هم شد.وی افزود: بعد از خاکسپاری و پس از چند روز لباس‌های خون آلود وی که بخشی از بدنش هم  درون آن وجود داشت به من دادند که پس از سوال از بنیان‌گذار انقلاب اسلامی ایشان فرمودند که آنها را در کرمانشاه به خاک بسپارید.در این مراسم عطاءالله اشرفی اصفهانی نوه چهارمین شهید محراب و مدیرعامل بنیاد فرهنگی اشرفی اصفهانی گفت:‌هر ساله این مراسم همزمان با شهادت آیت‌الله اشرفی اصفهانی در تهران، اصفهان و کرمانشاه برگزار می‌شود و قرار است دوشنبه هفته آینده در دانشگاه کرمانشاه سالگرد شهادت وی گرامی داشته شود.وی با بیان اینکه باید نحوه زندگی و تفکر شهید اشرفی‌اصفهانی به نسل امروز منتقل شود، گفت: این شهید محراب تلاش های زیادی برای حقانیت و اثبات ولایت فقیه حتی قبل از انقلاب اسلامی داشت ضمن اینکه وی در رسوا کردن منافقین هم تلاش‌های بسیاری داشت. همچنین لزوم حضور جدی در دفاع مقدس برای مقابله با استکبار جهانی هم تأکیدات جدی داشت.وی در پایان گفت: اگر جوانان امروز راه و یاد شهدا را ادامه دهند، مطمئناً می‌توانیم از مشکلات عبور کنیم.در آین مراسم حسینعلی امیری معاون حقوقی رئیس جمهوری، محسن هاشمی رییس شورای شهر تهران  و جمعی از مقامات و شخصیت های کشوری و لشکری هم حضور داشتند. ** 1355**1601**            "}