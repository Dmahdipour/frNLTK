{"onTitr":" مدیرکل کمیته امداد:    ","titr":" دامغان پیشتاز پرداخت زکات در استان سمنان است","describe":" سمنان- ایرنا- مدیرکل کمیته امداد امام خمینی (ره) استان سمنان گفت: مودیان دامغانی با پرداخت 17 میلیارد و 460 میلیون ریال پیشتاز پرداخت زکات در 6 ماه نخست سال 97 در این استان شدند.", "text":"سید جواد رضوی روز دوشنبه در گفت و گو با ایرنا با اشاره به افزایش 88 درصدی مشارکت مردم دامغان در پرداخت زکات، افزود: مشارکت مردم شهرستان شاهرود در پرداخت زکات در این مدت 13 میلیارد و 780 ملیون ریال بود که نسبت به مدت مشابه سال گذشته 67 درصد رشد داشت.وی با بیان این که مودیان شهرستان گرمسار 11 میلیارد و 420 میلیون ریال در پرداخت زکات مشارکت داشتند، تصریح کرد: مشارکت مردم گرمسار در پرداخت زکات نسبت به 6 ماهه نخست سال گذشته 130 درصد افزایش یافته است.رضوی با اشاره به رشد 93 درصدی زکات در شهرستان میامی، خاطرنشان کرد: 11 میلیارد و 310 میلیون ریال زکات در شش ماه نخست سال جاری در این شهرستان جمع‌ آوری شد.مدیرکل کمیته امداد استان سمنان ادامه داد: مودیان سمنانی با رشد 130 درصدی نسبت به مدت مشابه سال گذشته، 10 میلیارد و 430 میلیون ریال زکات پرداخت کردند.به گفته وی، در شهرستان های مهدیشهر و سرخه نیز به ترتیب بیش از سه میلیارد و بیش از 2 میلیارد ریال زکات جمع آوری شد.مدیرکل کمیته امداد یادآور شد: 75 درصد از زکات جمع‌ آوری‌ شده در نیمه نخست امسال صرف فقرا و 25 درصد به طرح های عام‌المنفعه اختصاص یافت. به گزارش ایرنا، 79 میلیارد و 600 میلیون ریال در 6 ماهه ابتدایی سال جاری با مشارکت مودیان استان سمنان زکات جمع آوری شد.22 هزار و 756 نفر معادل سه درصد جمعیت 702 هزار نفری استان سمنان زیر پوشش کمیته امداد هستند و از خدمات این نهاد بهره مند می شوند، از این تعداد هشت هزار و 600 خانوار در قالب 13 هزار و 640 نفر ماهانه از این نهاد مستمری دریافت می کنند.9891/6103            "}