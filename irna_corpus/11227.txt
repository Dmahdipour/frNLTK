{"onTitr":"","titr":" 127 میلیارد ریال برای تجهیز اماکن ورزشی البرز تخصیص یافت","describe":" کرج-ایرنا- معاون توسعه منابع و پشتیبانی اداره کل ورزش و جوانان البرز از اختصاص 127 میلیارد ریال برای تجهیز، توسعه و تعمیر اماکن ورزشی دولتی این استان خبرداد.", "text":"قدرت الله شمیرانی روز سه شنبه در گفت وگو با ایرنا افزود: این اعتباربا نظارت فرمانداران در مراکز ورزشی شهرستان های استان البرز هزینه می شود.وی با اشاره به اینکه تعمیر، تجهیز و تکمیل اماکن ورزشی البرز از هفته تربیت بدنی آغاز می شود، اظهار داشت: 90 میلیارد ریال در قالب تسهیلات برای توسعه و تجهیز باشگاه های خصوصی استان در نظر گرفته شده است.وی ادامه داد: یکی دیگر از برنامه های ورزش و جوانان البرز، توجه هر چه بیشتر به بخش ورزش روستایی است که به همین منظور، در هفته تربیت بدنی 30 خانه در روستاهای استان راه اندازی می شوند.معاون توسعه منابع و پشتیبانی اداره کل ورزش و جوانان البرز در بخش دیگری از سخنان خود خاطر نشان کرد: تمام این اقدامات با این هدف است که بتوانیم زیر ساخت های این استان را که در رتبه ضعیف ترین استان های کشور قرار دارد را تقویت بخشیم.شمیرانی گفت: یکی از مهم ترین پروژه ها برای توسعه زیر ساخت ها در استان البرز، سالن 6 هزار نفری انقلاب کرج است که تکمیل آن نیازمند اعتبارات ملی است.وی ادامه داد: در صورت عدم تحقق اعتبارات ملی، نمی توان خیلی امیدوار بود که بتوانیم این پروژه بزرگ ملی که نقش بسزایی در توسعه زیر ساخت های ورزشی این استان دارد را محقق کرد.معاون توسعه منابع و پشتیبانی اداره کل ورزش و جوانان البرز در ادامه با اشاره به ماده 53 قانون الحاق 2 گفت: تمام دستگاه های اجرایی می توانند یک درصد از بودجه خود را به ورزش اختصاص دهند و این فرصتی است برای این که هیات های  ورزشی با دستگاههای اجرایی ارتباط گرفته و از این موقعیت استفاده کنند.50 هیات ورزشی و 154 هزار ورزشکار سازمان یافته دراستان البرز وجود دارد.7414/ 6155            "}