{"onTitr":"","titr":" نمایش میدانی به رسم شهیدان در طبس روی صحنه رفت","describe":" بیرجند - ایرنا - نمایش میدانی به رسم شهیدان از برنامه های کنگره ملی 2 هزار شهید خراسان جنوبی با حضور 100 هنرمند برجسته استان و شهرستان طبس اجرا شد.", "text":"به گزارش ایرنا فرمانده ناحیه مقاومت بسیج سپاه طبس چهارشنبه شب در حاشیه اجرای نمایش میدانی به رسم شهیدان به خبرنگار ایرنا گفت: بیش از سه ماه هنرمندان با کارگردانی حسین نظری در حال تمرین برای این نمایش میدانی هستند.  سرهنگ رمضانعلی فرحبخش ثانی افزود: هدف از این برنامه زنده شدن خاطرات یادگاران هشت سال دفاع مقدس و اثرگذاری برای نسل جوان است.وی اظهار داشت: نمایش میدانی در سال‌های گذشته نیز اجرا شد و با توجه به استقبال گسترده مردم، بر آن شدیم با همت و تلاش باز هم بتوانیم مردم را خرسند کنیم و آن اثربخشی را داشته باشد. وی با اشاره به هزینه انجام شده در نمایش میدانی گفت: در واقع این یک سرمایه گذاری است که نسل جوان ما بتواند از نزدیک برنامه‌ای که تلفیقی از دفاع مقدس، عاشورا و جنگ امروز که دشمن برای ما و همسایگان ما به راه انداخته است را ببیند.فرمانده سپاه طبس تصریح کرد: از سال گذشته 14 کمیته فعالیت خود را آغاز کردند و یکی از کمیته‌ های بسیار فعال جمع‌آوری خاطرات رزمندگان و شهدا بود که در قالب کتابی به نام گلشن خاطره تدوین شد و به زودی به چاپ می‌رسد.کارگردان این نمایش میدانی نیز به خبرنگار ایرنا گفت: نمایش به رسم شهیدان با موضوع امام حسین(ع)، عاشورا، دفاع مقدس و مدافعین حرم به صورت میدانی اجرا شد.حسین نظری از همکاری شهرداری، اداره راه و شهرسازی و دهیاری ها و سایر نهادهایی که یاری کردند، قدردانی کرد و گفت: تهیه کننده این نمایش ناحیه مقاومت بسیج سپاه طبس است و خوشحالیم که سمت و سوی سپاه طبس به سمت نمایش و هنر است و آینده خوبی را می‌بینیم.وی بیان کرد: این پنجمین نمایش میدانی در طبس است که اجرا شد و در گذشته نمایش غدیر، از حرم تا قدس، مردان آسمانی و فدکیه با استقبال بی نظیر مردم برگزار شده است.نمایش میدانی به رسم شهیدان فردا شب (پنجشنبه) نیز پس از نماز مغرب و عشا در محل قرارگاه قدس طبس اجرا می‌شود.7217*3028            "}