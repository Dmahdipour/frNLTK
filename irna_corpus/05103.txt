{"onTitr":"","titr":" فروش آبجو در بطری نوشیدنی های غیرالکلی","describe":" تهران- ایرنا- خبرنگار ایرنا پس از کسب اطلاع از خرید و فروش آبجو در برخی مغازه های (سوپرمارکت) سطح شهر در بطری و با نام و نشان نوشیدنی های غیرالکلی گازدار به یکی از این مغازه ها مراجعه کرد و موفق شد به راحتی تهیه آب معدنی، بطری آبجو ( نوشیدنی الکلی) را با قیمت 25 هزار تومان بخرد.", "text":"به گزارش خبرنگار ایرنا استان تهران این بطری ها به صورت پلمپ عرضه می شود و مشخص نیست که افرادی با سوءاستفاده از برند و نشان کارخانه های تولید نوشیدنی، بطری های آبجو را تهیه و عرضه می کنند یا برخی تولیدکنندگان نوشیدنی در خلال فعالیت هایشان، این فرآورده الکلی را نیز تولید و به صورت غیرآشکار و غیررسمی عرضه می کنند.گرچه مغازه دار و عرضه کننده بطری آبجو مدعی بود این بطری ها از کارخانه تولید نوشیدنی می آید اما خبرنگار ایرنا نتوانست درباره صحت ادعای این فرد اطمینان پیدا کند و تلاش برای مصاحبه با منابع رسمی نیز در این زمینه به نتیجه نرسید.نام برند و مشخصات نوشیدنی که روی همه قوطی ها درج می شود روی این بطری های آبجو هم وجود دارد با این تفاوت که روی برخی بطری های آبجو قیمت، تاریخ تولید و انقضا وجود ندارد.روی برخی بطری های آبجو با یک نوع برند خاص تاریخ انقضا و قیمت (به نرخ آن نوشیدنی) نیز درج شده است.برپایه پیگیری میدانی خبرنگار ایرنا استان تهران تاکنون عرضه این بطری های آبجو در قالب دو نوع برند مشاهده شده است.محل تهیه این بطری های آبجو در یکی از مناطق واقع در شمال استان تهران بوده است.برای تهیه آبجو مغازه داران البته باید به شما اطمینان داشته باشند تا این بطری های آبجو را بفروشند زیرا آنها را در قفسه های فروش در معرض دید مشتریان قرار نداده اند بلکه در قسمتی از مغازه پنهان کرده اند و به مشتریان دائم و آشنا یا افرادی که بتوانند اطمینان مغازه دار را جلب کنند می فروشند.خبرنگار ایرنا به سوپرمارکتی که گفته می شد آبجو عرضه می کند مراجعه کرد، شاگرد مغازه ابتدا می گفت نداریم اما وقتی با اصرار خبرنگار ایرنا مواجه شد پاسخ داد: بگذار صاحب مغازه بیاید، دو ساعت دیگه بیا.پس از مراجعه دوباره خبرنگار ایرنا حدود ساعت 23 شب، صاحب مغازه از قسمت پشت پرده و در یخچالی دیگر، بطری آبجو یک و نیم لیتری را به قیمت 25هزارتومان فروخت.تهرام/1008            "}