{"onTitr":"","titr":" رسانه های زنجان نیازمند آسیب شناسی هستند","describe":" زنجان – ایرنا – مدیرکل امور اجتماعی استانداری زنجان گفت: رسانه و مسائل مختلف پیش روی آنها نیازمند آسیب شناسی و عمق بخشی هستند.", "text":"مسیح الله سلطانی چهارشنبه شب در سومین نمایشگاه مطبوعات و رسانه های استان زنجان با حضور در غرفه خبرگزاری جمهوری اسلامی مرکز زنجان افزود: شرایط جامعه و ذائقه مردم در مورد رسانه ها تغییر کرده است و مسائلی که در گذشته برای مطبوعات مطرح بود، امروز وجود ندارد.وی یادآورشد: رسانه ها و مطبوعات با مسائلی مواجه هستند که در گذشته وجود نداشت، امروز فضای مجازی به رقیبی سر سخت برای آنان تبدیل شده است.سلطانی اظهار داشت: در زمان حاضر حداقل بخشی از رسانه ها حال و هوای خوبی ندارند و به حتم باید به آنها کمک کرد.مدیرکل امور اجتماعی استانداری زنجان با بیان اینکه مطبوعات بخشی از تاریخ این کشور هستند و نباید نادیده گرفته شوند، گفت: از یک سو، گسترش روز افزون فضای مجازی جای خوشحالی دارد و از سوی دیگر ایرادهایی به آن وارد و نگرانی های را ایجاد می کند.وی خاطرنشان کرد: مطالبی که در فضای مجازی مطرح می شود، سطحی و کم عمق است در حالی که در مطبوعات و خبرگزاری ها به عمق مباحث پرداخته و تحلیل ارائه می شود.سلطانی ادامه داد: مسائلی که در فضای مجازی مطرح و منتشر می شود، غیر قابل کنترل است، در حالی که رسانه ها وزنی را در جامعه دارند و خلاف فضای مجازی، هر شخصی قادر به انتشار مطالب در آنها نیست.مدیرکل امور اجتماعی استانداری زنجان با بیان اینکه شرایط کنونی در رسانه ها تغییر کرده است، گفت: رسانه های مکتوب با مسائل متعددی مواجه هستند و مطبوعات الکترونیک وضعیت بهتری دارند، ولی در مجموع اغلب این شبکه های اطلاع رسانی از نبود نیروی متخصص، منابع مالی و حمایت های معنوی رنج می برند.وی تاکید کرد: نمی توان نسبت به کارکرد و تاثیرگذاری مطبوعات و رسانه ها تردید داشت، اما در بخش های مختلف نگاه های متفاوتی نسبت به این حوزه وجود دارد که باید آنها را دید.سلطانی اضافه کرد: گاه در کشور شرایط مناسبی برای آگاهی بخشی وجود ندارد و ناخود آگاه به گونه ای جلوی انتشار مطالب گرفته و به انتشار و بروز شایعات دامن زده می شود.مدیرکل امور اجتماعی استانداری زنجان گفت: این مشکل از آنجا نشات می گیرد که یا اعتقادی به اطلاع رسانی شفاف وجود ندارد، یا منافع عده ای که در قدرت یا کنار قدرت هستند، این اجازه را نمی دهد.وی تصریح کرد: نتیجه وجود چنین محدودیت هایی، تغییر ذائقه مردم به سمت مطالعه مطالب فضای مجازی و فاصله گرفتن از محتوای تحلیلی و عمیق رسانه ها و مطبوعات می شود.سلطانی افزود: از همین رو، باید مسائل پیش روی رسانه ها، شناسایی، تحلیل، بررسی و آسیب شناسی شود تا راهکارهای عملیاتی برای بهبود شرایط پیش روی آنان قرار گیرد.3001/6085            "}