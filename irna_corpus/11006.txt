{"onTitr":"","titr":" هنرستان کیش به فضای مناسب کارگاهی مجهز شد","describe":" کیش - ایرنا - هنرستان دخترانه هدف کیش به همت خیران  مدرسه ساز و بخش خصوصی  از سالن و فضایی مناسب کارگاههای آموزشی  برخوردار شد.", "text":"به گزارش ایرنا از روابط عمومی و اموربین الملل سازمان منطقه آزاد کیش، این فضای آموزشی بصورت  الحاقی درمساحتی   به وسعت 350 متر مربع در کنار ساختمان قدیمی این هنرستان با سازه ای بتنی واسکلت فلزی درمدت زمان 35 روز ساخته شده است ودارای 5 کارگاه در زمینه های معماری، آشپزی، گرافیک و نقاشی است .سازه مذکور با حضور دکتر انصاری لاری مدیرعامل سازمان منطقه آزاد کیش، حجت الاسلام والمسلمین حسن زاده امام جمعه کیش، معاونان ومدیران سازمان ، مسئولان محلی و محمد احمدپور خیر مدرسه ساز و فعال بخش خصوصی افتتاح و مورد بهره برداری قرار گرفت.دراین مراسم مدیرعامل سازمان منطقه آزاد کیش با تقدیر از بخش خصوصی در حمایت از ارتقاء کیفی وکمی آموزش درجزیره کیش گفت: این اقدام که به همت معاونت عمرانی سازمان منطقه آزاد کیش وباحمایت خیر مدرسه ساز انجام شد گامی ارزشمند درجهت توسعه کیفی و کمی آموزش درجزیره کیش است.مصطفی خانزادی معاون عمرانی سازمان منطقه آزاد کیش نیز درخصوص ویژگیهای فنی این سازه گفت: ساختمان الحاقی هنرستان هدف دارای 5 کارگاه در زمینه های معماری، آشپزی، گرافیک و نقاشی است که با ه هزینه 6 میلیارد ریال و با حمایت بخش خصوصی ساخته شده است .در پایان این مراسم از محمد احمدپور خیر مدرسه ساز و فعال بخش خصوصی و تلاش های  دوبانوی سازنده این ساختمان با اهداء لوح، تقدیر شد.            "}