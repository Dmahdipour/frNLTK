{"onTitr":"","titr":" نرخ نان در اردستان 10 درصد افزایش یافت","describe":" کاشان- ایرنا- رئیس اداره صنعت، معدن و تجارت اردستان از افزایش 10 درصدی نرخ نان در این شهرستان خبر داد.", "text":"به گزارش ایرنا، محمدرضا باقری روز دوشنبه در گفت ‌و گو با خبرنگاران بیان کرد: دستورالعمل افزایش 10 درصدی با توجه به تغییر نیافتن نرخ نان از سال 92 تا کنون از استان به فرمانداری و اداره صنعت، معدن و تجارت ابلاغ شد.وی با اشاره به کاهش وزن چانه افزود: همه نانوایی‌ها موظف به  نصب تابلوی قیمت و وزن چانه هستند و هر گونه افزایش قیمت خارج از این نرخ‌های تعیین شده غیرقانونی است.رئیس اداره صنعت، معدن و تجارت اردستان اضافه کرد: شهروندان توجه داشته باشند که قیمت‌های ابلاغ شده برای نان ساده بوده، قیمت نان دارای کنجد به ‌صورت توافقی است و نانوایان تنها در صورت درخواست مشتریان باید از آن استفاده کنند.وی تاکید کرد: افزایش نظارت بر نانوایی‌های شهرستان برای جلوگیری از هر گونه افزایش قیمت خودسرانه نیز از سوی بازرسان صمت، اصناف و اتحادیه نانوایان در دستور کار قرار می گیرد.باقری عنوان کرد: بازرسان ماهانه به طور میانگین 60 تا 70 واحد پخت نان را بازرسی می کنند و از ابتدای سال جاری تا کنون 52 پرونده تخلف به اداره تعزیرات حکومتی با ارزش ریالی 120 میلیون فرستاده شده است.وی در ادامه از مردم خواست تا در صورت مشاهده هر گونه تخلفی از نانوایان یا سایر اصناف با ارائه سند معتبر (فاکتور خرید) با اداره صنعت، معدن و تجارت در میان بگذارند.52 واحد نانوایی یارانه پز و 35 نانوایی آزاد پز در شهرستان اردستان فعالیت می‌کنند.اردستان با جمعیت افزون بر 42 هزار نفر در فاصله 118 کیلومتری شمال شرقی اصفهان واقع است.7431/8123            "}