{"onTitr":"","titr":" یک میلیون و 130هزار تن کالا در ایلام جابجا شد","describe":" ایلام - ایرنا -  مدیر کل راهداری و حمل و نقل جاده ای ایلام گفت: در شش ماهه نخست سال جاری یک میلیون و 130هزار تن کالا در استان ایلام جابجا شده است.", "text":"نورالله دلخواه روزر پنج شنبه در گفت و گو با خبرنگار ایرنا اظهار داشت: بیش از یک میلیون و 130هزار تن کالا در شش ماهه سال جاری طی 74 هزار سرویس، در استان جابجا شده است. وی افزود: این میزان کالا نسبت به سال گذشته افزایش چشمگیری داشته است.وی گفت: استفاده از نسخه جدید نرم افزار، کنترل صدور بارنامه، بازدید میدانی از وضعیت شرکت های حمل بار و کنترل وسایل نقلیه باری و بارنامه در جاده از دلایل  افزایش  صدور بارنامه است.مدیرکل راهداری و حمل و راهداری ایلام تاکید کرد: سالانه بیش از 95 درصد جابجایی کالا در داخل استان توسط ناوگان  حمل و نقل جاده ای استان انجام می شود.وی افزود: 47 شرکت حمل و نقل کالا در حال حاضر در استان فعال هستند و بیش از سه هزار و 489 دستگاه کامیون با عمر میانگین 10 سال دراستان فعالیت دارند.وی تصریح کرد حدود چهار هزار و 476 نفر راننده دربخش حمل ونقل بار در استان مشغول کارهستند.دلخواه  گفت: بیش از 40 هزار تن کالا با 2هزار دستگاه خودرو حمل بار امسال از پایانه مرزی مهران جابه جا شده است. 7177/6034            "}