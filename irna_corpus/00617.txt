{"onTitr":"","titr":" ایحاد صنایع تبدیلی خرما به توسعه بیشتر خور و بیابانک می انجامد","describe":" اصفهان - ایرنا - مدیرکل دفتر امور میوه‌های گرمسیری و نیمه ‌گرمسیری وزارت جهاد کشاورزی گفت : ایجاد صنایع تبدیلی خرما علاوه بر بهبود بازار خرما سبب توسعه و ایجاد فرصت ‌های شغلی فراوان در شهرستان خور و بیابانک می‌شود.", "text":"مسعود لطیفیان روز جمعه در حاشیه آخرین روز برگزاری نخستین جشنواره نخل و آفتاب خور و بیابانک در گفت و گو با ایرنا افزود : برگزاری جشنواره های مختلف و معرفی ظرفیت های بالقوه نقش موثری در توسعه اقتصاد و اشتغال منطقه دارد.وی با اشاره  به نمایشگاه صنایع دستی این جشنواره اظهارداشت : در این جشنواره غرفه هایی از صنایع وابسته به نخل حضوری پررنگ تر داشت و می توان گفت که بخش مهمی از اقتصاد گردشگری شهرستان بر پایه صنایع تولیدی و وابسته نخل است.وی خور و بیابانک را قطب تولید خرمای استان اصفهان ذکر و اضافه کرد : این شهرستان به دلیل شرایط آب و هوایی مستعد برای تولید خرما است و در کنار تولید رونق صنایع وابسته به آن در جهت توسعه اشتغال و اقتصاد مردم این شهرستان می تواند درآمد زایی داشته باشد.مدیرکل دفتر امور میوه‌های گرمسیری و نیمه ‌گرمسیری وزارت جهاد کشاورزی ادامه داد : با احیای صنایع فراموش شده وابسته نخل چرخه اقتصادی منطقه متحول می شود و می توان گفت با احیای این صنایع اشتغالزایی افزایش می یابد.لطیفیان تصریح کرد : تولید خرما در مناطق خرما خیز از اهمیت خاصی برخوردار است و این محصول می تواند جایگاه ویژه ای در توسعه پایدار داشته باشد.وی خاطرنشان کرد: برای این که نخل جایگاه خود را پیدا کند باید برنامه ای هدفمند  داشته باشیم و از فرصت های به وجود آمده به خوبی استفاده کنیم.وی  اصلاح و نوسازی نخلستان ها، ایجاد ارزش افزوده از طریق فرآوری و طبیعت گردی در نخلستان را  مهمترین راهکار بهره وری اقتصادی و اشتغالزایی برشمرد و گفت:  سیاست وزارتخانه در خصوص محصول خرما، اصلاح و نوسازی باغ ها، هرس، تغذیه، اصلاح سامانه آبیاری، بسته بندی و کمک به صادرات این محصول می باشد.مدیر کل دفتر امور میوه ‌های گرمسیری و نیمه ‌گرمسیری وزارت جهاد کشاورزی افزود: طرح اصلاح، مدیریت فنی و نوسازی باغ‌ های مناطق گرمسیری و نیمه گرمسیری کشور در دستور کار این دفتر است و امیدواریم با اصلاح باغ ها صنایع تبدیلی را گسترش دهیم.لطیفیان  بیان کرد : درختان خرما هر سال به بار می نشینند و از اجزای آن برای تهیه صنایع دستی گوناگونی از جمله حصیر، پادری، جارو، کلاه، بادبزن، طناب و دیگر محصولات حصیری استفاده می شود، ضمن آنکه عمده صنایع دستی خور و بیابانک مرهون نخل بوده و به این درخت وابسته است.وی با بیان این که پارسال حدود 250 هزار تن خرما به 85 کشور صادر شد ، گفت: این صادرات 249 میلیون دلار درآمد داشت.وی اضافه کرد : اکنون 231 واحد فعال در حوزه درجه بندی، بسته بندی و فرآوری در کشور وجود دارد که ظرفیت تولید آن معادل 423 هزار تن است.مدیرکل دفتر امور میوه‌ های گرمسیری و نیمه ‌گرمسیری وزارت جهاد کشاورزی افزود: سالانه بیش از یک میلیون تن خرما در کشور تولید می شود که سرانه مصرف خرما در کشور پنج تن در سال است.مدیر جهاد کشاورزی خور و بیابانک  این شهرستان را تنها شهرستان خرما خیز استان اصفهان برشمرد و گفت :  هر ساله 750 تن خرما از نخلستان  های این منطقه برداشت می شود.سید حکمت موسوی خاطرنشان کرد: از مجموع 350 هکتار نخلستان در خور و بیابانک 250 هکتار آن اقتصادی است و بقیه به صورت نهال می باشد.وی کبکاب، کرمانی، خدشکن، خارک ، زارشک، قصب و انواع زارشک را از ارقام خرمای خور و بیابانک بیان کرد و افزود: زاهدی ، پیارم ،مضافتی، برحی و مجول از دیگر رقم های کشت شده در باغ های خرماست.مدیر جهاد کشاورزی خور و بیابانک ادامه داد: 200 هکتار از نخلستان روستاهای مهرجان و گرمه به عنوان قطب اصلی تولید خرما در شهرستان محسوب می شود که از مرغوبیت ویژه ای برخوردار است.موسوی با بیان این که در فصل برداشت خرما بیش از یکهزار و 200 نفر به صورت مستقیم و غیر مستقیم فعالیت می کنند، افزود: نخلستان های این شهرستان تا قبل از سرمای سال 86 افزون بر 780 هکتار بود و تنها 350 هکتار آن باقی ماند.نخستین جشنواره نخل و آفتاب که در روزهای پنجشنبه و جمعه در شهر خور و روستای گرمه این شهرستان برگزار شد در شناساندن و معرفی جاذبه های گردشگری، اقتصادی، صنعتی، معدنی و کشاورزی شهرستان و ترویج و گسترش فرهنگ بومی تاثیرگذار است. تولیدات صنایع دستی، معدنی ، کشاورزی و محصولات وابسته به نخل، آثار فرهنگی و غذاهای سنتی این شهرستان در 10 غرفه جشنواره به نمایش گذاشته شد. در این جشنواره آثار هنرمندان شهرهای خور، جندق و فرخی و روستاهای گرمه، مهرجان، مصر و دیگر مناطق هدف گردشگری ارایه شده است. برگزاری مسابقه بالارفتن از نخل، چیدن خرما، پخت غذاهای سنتی، اجرای زنده هنر کرباس بافی، شترسواری بازدید از مزرعه قاسمیه روستای مهرجان و آثار تاریخی و قابلیت های گردشگری شهرستان را از دیگر برنامه های این جشنواره بود. شهرستان خور و بیابانک با 12 هزار کیلومتر مربع وسعت در 420 کیلومتری شرق مرکز اصفهان واقع است.9860/6026/            "}