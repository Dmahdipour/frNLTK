{"onTitr":"","titr":" مهندسان نقش اساسی در احیای معماری ایرانی-اسلامی دارند","describe":" ارومیه- ایرنا- سرپرست معاونت هماهنگی امور عمرانی استاندار آذربایجان غربی با اشاره به اینکه سازمان نظام مهندسی ساختمان از سازمان های تخصصی در حوزه ساخت و ساز در کشور است، گفت: نقش مهندسان در احیای معماری ایرانی - اسلامی بی بدیل است.", "text":"به گزارش ایرنا پیمان آرامون روز پنجشنبه با حضور در یکی از محل های اخذ رای انتخابات نظام مهندسی ساختمان آذربایجان غربی افزود: معماری شهرسازی در حفظ و ارتقای فرهنگ اصیل ایرانی نقش بسزایی دارد و باید از ظرفیت مهندسان در حفظ فرهنگ اصیل ایرانی بهره لازم را ببریم.وی ادامه داد: جامعه فنی و مهندسی به عنوان رکن اصلی در این فرآیند در احیای فرهنگ ایرانی – اسلامی و انتقال آن به نسل های آینده نقش اثرگذاری دارد.وی اضافه کرد: هشتمین دوره انتخابات هیات مدیره این سازمان هر سه سال یک بار در گروه های عمران، معماری، تاسیسات برقی، مکانیک، نقشه برداری، ترافیک و شهرسازی در کشور و آذربایجان غربی برگزار می شود.وی بیان کرد: در این دوره از انتخابات نظام مهندسی استان 16 هزار و 700 نفر عضو سازمان نظام مهندسی شرکت می کنند و از بین 40 نامزد، 13 نفر عضو اصلی هیات مدیره سازمان نظام مهندسی ساختمان را انتخاب می کنند.به گزارش ایرنا هشتمین دوره انتخابات هیات مدیره سازمان نظام مهندسی ساختمان در ساعت 9 صبح امروز /پنجشنبه/ شروع شد و تا ساعت 17ادامه می یابد و در صورت نیاز قابل تمدید است.8137/3072            "}