{"onTitr":" بازی های پاراآسیایی 2018؛    ","titr":" سومین طلای ایران با شلیک ساره جوانمردی به هدف نشست","describe":" جاکارتا - ایرنا - «ساره جوانمردی» در دومین روز از بازی های پاراآسیایی 2018، سومین نشان زرین کاروان ورزشی ایران را در رشته تیراندازی تصاحب کرد.", "text":"به گزارش خبرنگار اعزامی ایرنا؛ «ساره جوانمردی» و «سمیرا ارم» دو بانوی تیرانداز ایران در دومین روز بازی ها و در فینال 50 متر، در کنار نمایندگانی از ژاپن، کره جنوبی، چین، هند و ازبکستان روی خط آتش ایستادند. در این رقابت نفس گیر که «مسعود سلطانی فر» وزیر ورزش و جوانان نیز تماشاگر آن بود، جوانمردی توانست با عبور از همه رقبای بر سکوی نخست قرار گیرد.بانوی تیرانداز معلول ایران در رقابت های اخیر قهرمانی جهان با کسب نشان طلا، به نخستین سمهیه بازیهای پارالمپیک 2020 توکیو دست یافته بود. جوانمردی دارنده 2 نشان طلای پارالمپیک ریو و مدال برنز لندن است. بانوی ورزشکار شیرازی که پیش از این، برای نخستین بار نام خود را، با تصاحب 2 نشان طلای پارالمپیک ریو در تاریخ ورزش ایران جاودانه کرده بود، در ریو در رقابت با مردان رکورد فینال این بازی ها در رشته تپانچه خفیف 50 متر را نیز ارتقا داد و برگ زرین دیگری بر افتخارات حرفه ای و قهرمانی خود افزود. در این ماده 2 ورزشکار از هند، صاحب گردن آویز نقره و برنز شدند و ارم که نخستین حضور خود را در این رویداد تجربه می کند ششم شد.کاروان ورزشی ایران تا کنون در بازی های پاراآسیایی جاکارتا 3 طلا، یک نقره و 3 برنز کسب کرده است.اسامی مدال آوران ایران تا این لحظه به شرح زیر است:3 طلاشاهین ایزدیار (شنا)عرفان سیفی پور(پرتاپ وزنه) ساره جوانمردی (تیراندازی)یک نقرهبهزاد عزیزی (پرتاپ نیزه)سه برنزعرفان حسینی ( پرتاپ نیزه)زهرا برناکی (پرش طول)حسن جانفشان ( تنیس روی میز)ساره جوانمردی، مجید اردشیر فلاح، سمیرا ارم، زهرا غلام زاده پستکی، معصومه خدابخشی، رقیه شجاعی و عالیه محمودی کرد خیلی تیراندازان اعزامی به این رویداد هستند. سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1597            "}