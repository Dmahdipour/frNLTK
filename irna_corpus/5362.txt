{"onTitr":"","titr":" پنتاگون به دنبال ارتش حشرات و استفاده از سلاح بیولوژیک","describe":" نیویورک- ایرنا- منابع خبری آمریکا از پروژه تحقیقاتی جدید پنتاگون خبر داده اند که در آن از حشرات به عنوان حاملان ویروس های اصلاح شده ژنتیکی استفاده می شود.", "text":"به گزارش خبرنگار ایرنا، تارنمای لایو ساینس در یادداشت روز یکشنبه نوشت آیا به کار گیری حشرات حامل ویروس های اصلاح ژنیتیکی شده، مزارع آمریکا را نجات می بخشند یا آنها همچون سلاح های بیولوژیکی کنترل ناپذیر عمل می کنند؟این بحثی است که در اطراف یک پروژه جنجالی تحقیقاتی جدید پنتاگون به نام 'حشرات متفقین' جریان دارد. آژانس پروژه های تحقیقات پیشرفته وزارت دفاع آمریکا تامین کننده منابع مالی این تحقیقات است که از تکنیک های ویرایش ژنوم برای آلوده کردن حشرات با ویروس های اصلاح شده استفاده می کند تا بتوانند محصولات کشاورزی آمریکا را مقاومتر سازند.در توضیح این پروژه آمده است اگر زمین زراعتی تحت تاثیر خشکسالی غیرمنتظره یا در معرض یک پاتوژن ناگهانی قرار گیرد، ممکن است حشرات متفقین بتوانند یک ویروس اصلاح شده ژنتیکی را برای کاهش سرعت رشد گیاه ذرت بکار گیرند.بر اساس گزارش وب سایت آژانس پروژه های تحقیقات پیشرفته وزارت دفاع آمریکا، این درمان های هدفمند می توانند تنها یک بار در یک دوره رشد محصولات استفاده شوند و به طور بالقوه از امنیت غذایی آمریکا در برابر تهدیداتی همچون بیماری، سیل، سرما و حتی 'تهدید های بیولوژیکی بازیگران دولتی یا غیر دولتی' محافظت می کند. بلیک بکستین مدیر برنامه حشرات متفقین نگرانی کمتری دارد و می گوید همه فناوری های جدید می تواند هر دو صفت تهاجمی و تدافعی را داشته باشند اما ما به دنبال رساندن ویژگی های مثبت به گیاهان هستیم و می خواهیم اطمینان حاصل کنیم که امنیت غذایی ما تامین می شود.وی با بیان اینکه این پروژه مراحل ابتدایی خود را سپری می کند، تاکید کرد: امنیت غذایی بخشی از امنیت ملی ما است.اما جامعه علمی به این مساله مشکوک هستند و در نامه ای که در پنجم اکتبر (13 مهرماه) در مجله ساینس منتشر شد، یک تیم پنج نفره دانشمندان ابراز نگرانی کردند که این پروژه می تواند به راحتی به عنوان یک سلاح بیولوژیک مورد سوء استفاده قرار گیرد یا حداقل به عنوان یک نگرانی جامعه بین المللی محسوب شود.یکی از این دانشمندان به واشنگتن پست گفته است به اندازه کافی روشن نیست که چرا آنها از حشرات به جای سیستم سم پاشی استفاده می کنند؟ استفاده از حشرات به عنوان یک حامل، گستراننده بیماری و یک سلاح بیولوژیک کلاسیک است. اروپام*1429            "}