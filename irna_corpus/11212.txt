{"onTitr":" مدیرکل فناوری اطلاعات و ارتباطات :    ","titr":" اشتغال در حوزه فاوا یزد با  سرانه سرمایه کم امکان‌پذیر است","describe":" یزد - ایرنا - مدیرکل فناوری اطلاعات و ارتباطات( فاوا) یزد گفت: با سرانه سرمایه‌گذاری کم در این بخش می‌توان نسبت به سایر حوزه‌ها، به اشتغال رسید و جذب وام اشتغال روستایی و فراگیر در این ارتباط ، زنجیره ارزش طرح‌های سایر بخش‌ها را بهبود می‌بخشد.", "text":"به گزارش روز سه‌شنبه روابط عمومی اداره کل فناوری اطلاعات و ارتباطات یزد، اکرم فداکار در نشستی با اشاره به طرح‌های متقاضیان وام اشتغال فراگیر و پایدار روستایی افزود: برای بررسی کارشناسی طرح‌های وارده، کمیته فنی با مسئولیت این اداره کل و با حضور نمایندگان پست‌بانک، استانداری، پارک علم و فناوری، نظام صنفی رایانه‌ای و صاحب‌نظران دانشگاهی تشکیل شد. وی اظهار داشت: طرح‌ها، در صورت تایید به کمیته فنی اشتغال شهرستان و سپس به کارگروه اشتغال استان معرفی می‌شود. مدیرکل فاوا یزد تأکید کرد: بیشتر طرح‌های معرفی‌شده به بانک‌ها، به دلیل ضوابط و نوع بررسی کارشناسی در بانک، با چالش روبرو می‌شوند. وی ادامه داد: باوجود ظرفیت‌های بالا و مزیت‌هایی که در حوزه فناوری اطلاعات وجود دارد، در جذب منابع بانکی برای توسعه اشتغال فراگیر و روستایی در این حوزه موفق نبوده‌ایم. خانم فداکار گفت: در معیار تایید یا رد طرح‌ها از سوی بانک و نظارت بر نحوه اجرا از سوی مراجع بازرسی، اختلاف‌نظر وجود دارد. وی اظهار امیدواری کرد که با تغییر نگرش کلی در بررسی و نظارت بر طرح‌های حوزه فناوری اطلاعات، مسیر پرداخت وام ، هموار و با اجرای طرح‌ها، اشتغال پایدار مستقیم و غیرمستقیم ایجاد شود. وی ادامه داد: این اداره کل به دنبال ایجاد شغل پایدار، به‌ویژه در روستاست و در مراحل بررسی، تایید و نظارت با دقت کافی عمل می‌کنیم و شرکت‌های ارائه‌دهنده طرح‌ها برای ایجاد اشتغال اعلام‌شده تعهد می‌دهند و تابع ضوابط بانک‌ها هستند. مدیرکل فناوری اطلاعات و ارتباطات استان تصریح کرد: طرح‌های فناوری اطلاعات ماهیت و شرایط متفاوتی با طرح‌های صنعتی، کشاورزی و غیره دارند و اشتغال آن الزاماً وابسته به مکان نیست و درباره مواردی نظیر لزوم ایجاد شغل در محل روستا اختلاف‌نظر وجود دارد. وی خاطرنشان کرد: این‌گونه موارد باید در سطح ملی و با اصلاح آیین‌نامه‌های مرتبط یا تدوین آیین‌نامه‌های خاص برای بخش فناوری اطلاعات رفع شود، تلاش داریم باهم اندیشی و توافق جمعی در استان به راهکار مناسب برسیم. همچنین علی قاسمی مدیر امور شعب پست‌بانک استان بابیان اینکه رعایت دستورالعمل وام اشتغال روستایی و سختگیری نهادهای نظارتی و تبعات منفی آن، چالشی برای تایید برخی طرح‌هاست. وی گفت: برای مساعدت در بررسی فنی اقتصادی طرح، تأمین وثیقه و هرگونه همکاری لازم دیگر بر اساس مصوبات این نشست یا کارگروه اشتغال استان آماده همکاری هستیم. یزد بر پایه سرشماری آبان سال 1395، یک‌میلیون و 138هزار نفر جمعیت دارد که 85 درصد در 21شهر و بقیه در روستاها و آبادی‌ها و مناطق عشایری زندگی می‌کنند. 2088/            "}