{"onTitr":"","titr":" ترکیه به شمال عراق حمله هوایی کرد","describe":" آنکارا- ایرنا- ستاد کل نیروهای مسلح ترکیه با انتشار اطلاعیه ای اعلام کرد: 10عضو حزب کارگران کردستان (پ.ک.ک) در حمله هوایی جنگنده های ارتش ترکیه به مناطق شمالی عراق کشته شدند.", "text":"به گزارش روز سه شنبه ایرنا،این اطلاعیه می افزاید: در ادامه حملات هوایی روز گذشته و صبح امروز جنگنده های ارتش ترکیه به منطقه گارا در شمال عراق، 10 عضو دیگر گروه پ.ک.ک که در حال تدارک برای انجام حمله تروریستی بودند، کشته شدند.عملیات نظامی ترکیه در شمال عراق که از حدود 6 ماه پیش آغاز شده، با بمباران مکرر برخی مناطق کوهستانی منطقه ادامه دارد.رسانه های ترکیه همچنین امروز در خبری اعلام کردند که که دو عضو نیروهای پ.ک.ک در منطقه شمدینلی استان حکاری خود را تسلیم نیروهای امنیتی ترکیه کرده اند.حزب کارگران کردستان (پ.ک.ک) بیش از 30 سال است که به صورت مسلحانه علیه دولت مرکزی ترکیه می جنگد.این تشکیلات از سوی دولت ترکیه، اتحادیه اروپا و دولت آمریکا به عنوان گروه تروریستی شناخته و معرفی شده است.این تشکیلات از دو سال پیش علیه دولت مرکزی ترکیه و اقلیم کردستان عراق اعلام جنگ تمام عیار کرده است.دولت ترکیه از دو سال پیش عملیات وسیعی را علیه مقرهای پ.ک.ک در مناطق مختلف کوهستانی شرق و جنوب شرق این کشور و همچنین شمال عراق آغاز کرده است.مناطق کوهستانی شرق و جنوب شرقی ترکیه و نیز ارتفاعات شمال عراق و سوریه محل استقرار عناصر گروه پ.ک.ک است.خاورم/1905**1586            "}