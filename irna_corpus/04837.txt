{"onTitr":"","titr":" دبیر شورای تامین کیش به مشترکان بدهکار آب و برق هشدار داد","describe":" کیش - ایرنا - دبیر شورای تامین کیش  به مشترکان بدهکار آب و برق این جزیره هشدارداد تا نسبت به پرداخت بدهی خود اقدام کنند در غیر اینصورت شرکت و آب و برق  با هماهنگی دبیر شورای تامین، انشعاب مشترکان بدهکار را قطع خواهد کرد.", "text":"سعید پورعلی گفت: در حال حاضر بخشی از مشترکان آب و برق در جزیره کیش بدهی سنگینی به شرکت خدمات دهنده دارند. وی به میزان بدهی یا تعداد این مشترکان بدهکار اشاه نکرد اما تصریح کرد: این موضوع باعث بروز مشکلاتی شده است.  به گزارش روابط عمومی و امور بین الملل سازمان منطقه آزاد کیش، وی با اشاره مصوبه «ممنوعیت قطع آب و برق مشترکان کیش بدون هماهنگی دبیر شورای تامین» در جلسه این شورا توضیح داد: با توجه به موقعیت خاص جغرافیایی و این که جزیره به عنوان منطقه ممتاز گردشگری شناخته می‌شود، شورای تامین حساسیت ویژه‌ای نسبت به موضوع آب و برق دارد. این حساسیت به این خاطر است که خدمات دهی در این حوزه با اخلال مواجه نشود و بر همین مبنا نیز شرکت آب و برق ملزم به هماهنگی با شورای تامین پیش از قطع هرگونه انشعابی شد.پور علی ادامه داد: همین طور که ساکنان محترم جزیره شاهد بودند در اوج مصرف و قطعی سراسری برق، هیچ مشکلی در جزیره کیش به وجود نیامد و بجز موارد بسیار جزئی شاهد قطعی برق در جزیره نبودیم. از سوی دیگر روشنایی معابر و اماکن عمومی در کیش، به صورتی است که در شان مبلمان شهری در یک جزیره گردشگر پذیر است. حال برای حفظ کیفیت خدمات دهی و توسعه زیر ساخت‌ها، باید هزینه ارایه خدمات به موقع پرداخت شود تا شاهد بروز مشکلی نباشم. پورعلی با اشاره به ماده 3 قانون مجازات استفاده کنندگان غیر مجاز از آب، برق، تلفن، فاضلاب و گاز مصوب 1396/3/10 مجلس شورای اسلامی گفت: به استناد این قانون مصرف کنندگان مکلف شده اند که بهای خدمات مصرفی خود را در موعد مقرر پرداخت نمایند و در غیر این صورت پس از اتمام مهلت مناسبی که از سوی دستگاه ذی‌ربط داده می‌شود خدمات آنان تا زمان پرداخت قطع می شود.وی از همه مصرف کنندگان و مشترکان بدهکار شرکت آب و برق خواست تا نسبت به پرداخت مطالبات این شرکت اقدام کنند.معاون فرهنگی و اجتماعی سازمان منطقه آزاد کیش ادامه داد: با توجه به اینکه شرکت آب و برق بجز قطع انشعاب، ابزار کاربردی دیگری برای وصول مطالبات خود ندارد، مشترکان بدهکار باید دقت کنند که با هماهنگی دبیر شورای تامین امکان قطع انشعاب آنان وجود دارد.وی ادامه داد: بر اساس اسناد برنامه‌های توسعه جزیره زیبای کیش، نیاز است که ظرفیت آب و برق جزیره توسعه یابد تا بتواند پاسخگوی جمعیت پیش بینی شده بر اساس اسناد توسعه‌ای باشد. این در حالی است که در حال حاضر بدهی سنگین برخی مشترکان مشکلاتی را برای شرکت آب و برق کیش به وجود آورده است و لازم است با رعایت مسئولیت اجتماعی، مشترکان بدهکار، ضمن پرداخت بدهی خود، شرکت خدمات دهنده را در ارایه بهتر خدمات یاری کنند.1339            "}