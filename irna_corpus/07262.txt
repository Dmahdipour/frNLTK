{"onTitr":"","titr":" 65 هزار و 300 کیلوگرم محصولات فرعی جنگلی از کردستان صادر شد","describe":" سنندج - ایرنا - مدیرکل منابع طبیعی و آبخیزداری کردستان گفت: در نیمه نخست سال جاری 65 هزار و 300 کیلوگرم محصولات فرعی (غیر چوبی) جنگلی و مرتعی از این استان به خارج از کشور صادر شد.", "text":"سعدی نقشبندی روز شنبه در گفت و گو با خبرنگار ایرنا اظهار داشت: این میزان صادرات شامل 15 هزار و 200 کیلوگرم زدو (نوعی صمغ تراوشی از گیاه)، 51 هزار کیلوگرم نیز انواع گیاهان خوراکی بود که تمام آنها به مقصد کشور عراق از مبادی خروجی این استان ارسال شده است.وی افزود: محصولات قابل برداشت از سطح مراتع و جنگل های استان شامل کتیرا، شیره سقز، مازوج (گال بلوط)، گزو، محلب، میوه بنه، میوه بلوط، گیاهان دارویی، صنعتی و خوراکی است که همه آنها قابلیت صادرات دارند.مدیرکل منابع طبیعی و آبخیز داری کردستان تاکید کرد: صادرات محصولات فرعی جنگل از این استان برای اولین بار در سال 96 حدود 20 تن بود که با توجه به آمار 65 تن و 300 کیلوگرمی نیمه نست سال 97 از رشد قابل توجهی برخوردار بوده است.وی یادآور شد: صادرات محصولات فرعی جنگلی از این استان به خارج از کشور می تواند مقدمه ای برای توسعه صادرات و شناخت مجامع بین المللی با پتانسیل های کردستان در حوزه های مختلف باشد.نقشبندی اضافه کرد: اداره کل منابع طبیعی در صدد است در بهره برداری از مراتع و جنگل ها علاوه بر اینکه در طول دوره برداشت محصول توسط ناظران نظارت می می کند بر اساس قرارداد، از عرصه های طبیعی در برابر آتش سوزی، تخریب و برداشت غیرمجاز محافظت کند.وی گفت: این طرح در قالب طرح حفاظت مشارکتی انجام می شود و از مساحت 2 میلیون و 937 هزار هکتاری استان کردستان، بیش از 60 درصد آن شامل یک میلیون و 587 هزار هکتار مراتع و جنگل است.سالانه در مراتع کردستان و از گون زارهای استان نیز بیش از چهار تُن کتیرا به صورت ترشحات صمغی خشک شده برداشت می شود.374 هزار هکتار از مساحت کردستان را جنگل تشکیل می دهد که بخشی از آن درخت قزوان است و بهره برداران سالانه بیش از 25 تُن شیره سقز را از این درختان برداشت می کنند.3034/9102            "}