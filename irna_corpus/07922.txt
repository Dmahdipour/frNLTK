{"onTitr":"","titr":" 182 میلیارد ریال کالای احتکار شده در سبزوار کشف شد","describe":" سبزوار- ایرنا- فرمانده انتظامی سبزوار گفت: طی یک ماه گذشته 182 میلیارد ریال کالاهای احتکار شده در این شهرستان کشف شد.", "text":"سرهنگ سید محمد هاشم زاده هاشمی روز جمعه به مناسبت هفته نیروی انتظامی در سخنان پیش از خطبه های نماز جمعه سبزوار افزود: این کالاها شامل لوازم خانگی، لوازم صوتی و چندین تن برنج، روغن و جو می باشد.وی اظهار داشت: ماموران انتظامی پس از شناسایی انبارهای احتکار کالا با همکاری واحد نظارت و بازرسی اداره صنعت، معدن و تجارت و هماهنگی دادستان این کالاها را ضبط  کردند.وی گفت: طی ماههای گذشته در پی عملیات روانی و اقتصادی دشمن، برخی به دنبال افزایش نگرانی مردم بودند و تلاش داشتند سامانه حمل و نقل کشور را مختل کنند که با حضور میدانی پلیس و هوشیاری مردم مشکل برطرف شد.فرمانده انتظامی سبزوار افزود: ماموران پلیس این فرماندهی طی 10 شبانه روز جاده های شهرستان را زیرپوشش قرار داده و 15 نفر از مخلان نظم و امنیت را دستگیر و به مراجع قضایی معرفی کردند.وی اظهار داشت: اینک امنیت در جاده های کشور و این شهرستان برقرار بوده و رفت و آمد خودروهای نفت کش و حامل بار در جریان است.وی با اشاره به روزانه 110 ماموریت پلیس برای برقراری امنیت کامل در شهرستان سبزوار گفت: بیش از 80 دبیرستان دخترانه شهر سبزوار نیز با گشت های محسوس و نامحسوس پلیس پوشش امنیتی داده می شود.سبزوار در 230 کیلومتری غرب مشهد مقدس قرار دارد.8145/7495 / 6053            "}