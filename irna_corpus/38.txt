{"onTitr":"","titr":" 147هزار نفر از جمعیت روستایی چابهار آبرسانی سیار می شوند","describe":" چابهار- ایرنا - معاون هماهنگی امور عمرانی فرماندار شهرستان ویژه چابهار گفت: 147 هزار نفر از جمعیت این شهرستان در 406 روستا آبرسانی سیار می شوند.", "text":"نوید ملازهی روز شنبه در گفت و گو با خبرنگار ایرنا اظهار داشت: ماهانه 6 هزار و 741 سرویس تانکر آب با حجم 80 هزار و 892 مترمکعب تحویل روستاییان چابهار می شود.وی بیان کرد: 166 روستا در بخش دشتیاری، 98 روستا در پلان و 142 روستا در بخش مرکزی از شبکه آبرسانی محروم هستند که با 20 تانکر دولتی و 22 تانکر استیجاری آبرسانی سیار می شوند.معاون هماهنگی امور عمرانی فرماندار چابهار با بیان اینکه خشکسالی های اخیر خسارت سنگینی به بخش های کشاورزی و آب روستایی این شهرستان وارد کرده است، خاطرنشان کرد: 20 پارچه آبادی و روستای دیگر در این منطقه متقاضی آبرسانی سیار هستند.وی بر پرداخت 150 میلیارد ریال بدهی های بخش آبرسانی سیار و بدهی های شرکت آب و فاضلاب روستایی برای خرید آب و اجاره تانکرهای بخش خصوصی، تعمیر و نوسازی تانکرهای فرسوده و اختصاص بیش از 35 تانکر جدید برای آبرسانی سیار تاکید کرد.ملازهی اظهار داشت: نقاط عشایری و روستایی چابهار با مشکلات شدید کم آبی مواجه هستند و نیاز است مسئولان برای رفع مشکلات و تامین نیازهای اولیه مردم تلاش کنند.معاون هماهنگی امور عمرانی فرماندار چابهار گفت: هم اینک بیش از 50 تا 60 هزار نفر از ساکنان حاشیه شهر و برخی نقاط روستایی این شهرستان فاقد برق هستند و اداره برق علیرغم پیگیری ها و خرید انشعاب جدید تمایل زیادی برای رفع مشکلات مردم فاقد برق ندارد.وی افزود: مرز ریمدان یکی از بهترین نقاط برای اشتغالزایی و جابجایی کالا و مسافر است ولی متاسفانه فاقد اینترنت، برق مناسب و شبکه آبرسانی شبانه روزی است.ملازهی بیان کرد: در حوزه آبرسانی 2 پروژه در پایین دست سدهای پیشین و زیردان در حال اجراست که پس از تکمیل بسیاری از مشکلات مردم مرتفع می شود.به گزارش ایرنا چابهار به عنوان تنها بندر اقیانوسی ایران و سرزمین موج و مرجان واقع در قلب مَکُّرانِ بلوچستان و در فاصله 645 کیلومتری جنوب زاهدان مرکز استان سیستان و بلوچستان از 3 شهر به نام های چابهار، پلان و نگور، سه بخش مرکزی، دشتیاری و پلان، 6 دهستان و 438 روستا تشکیل شده است.3043**3213            "}