{"onTitr":"","titr":" تعامل هدفمند و تاثیرگذار مولفه بارز نیروی انتظامی","describe":" تهران- ایرنا- نیروی انتظامی نقش غیرقابل انکاری در ایجاد امنیت در جامعه دارد و به همین منظور می کوشد با تعامل هدفمند و تاثیرگذار با قشرهای مختلف در جهت دستیابی به این مهم گام بردارد و بدین شکل از وقوع جرم و جنایت جلوگیری کند و آرامش روانی را برای مردم به ارمغان بیاورد.", "text":"به گزارش گروه اطلاع رسانی ایرنا، توسعه در هر کشوری مبتنی بر وجود امنیت اجتماعی است که اساس و پایه آن تامین امنیت فردی و اجتماعی به شمار می رود. جامعه بدون نظم اجتماعی فاقد امنیت خواهد بود و فقدان این مقوله نیز حاکی از عدم وجود نظام اجتماعی مقتدر است و بدین گونه که احساس امنیت به تدریج از میان یک ملت رخت بر می بندد. در این میان نقش نیروهای پلیس در تأمین و برقراری امنیت بسیار مهم و انکارناپذیر است زیرا محافظت از اجتماع، کمک و ایجاد اطمینان در مردم و نیز اقدام های پیشگیرانه از وقوع جرم و از همه مهمتر اجرای صحیح قانون از وظایف عمومی این نیروها محسوب می شود. نیروی انتظامی به عنوان نهادی در جهت حفظ امنیت و آرامش مردم شناخته می شود که این مسوولیت خطیر را برنامه ریزی های دقیق و مشارکت مردمی به انجام می رساند. با تایید آیت الله خامنه ای مقام معظم رهبری در 12 فروردین 1370خورشیدی 27 تیر به عنوان روز نیروی انتظامی انتخاب شد اما در 1378 خورشیدی با درخواست نیروی انتظامی و تصویب رهبر انقلاب، 13مهر ماه به عنوان روز نیروی انتظامی گرامی داشته می شود، این نیرو شامل سه بخش مستقل فرماندهی، حفاظت و اطلاعات و سازمان عقیدتی - سیاسی است. «پلیس مقتدر، امین مردم » عنوان شعاری است که در راستای فرمایشات مقام معظم رهبری که فرمودند: «نیروی انتظامی همواره باید مظهر اقتدار، نظم، مهربانی، رأفت و رحمت در جامعه باشد.» برای هفته نیروی انتظامی انتخاب شده است. در همین ارتباط سردار «محمد شرفی» با اشاره به اینکه اساس ماموریت پلیس پیشگیری ناجا ارتباط نزدیک با مردم است، اظهار کرد: بدیهی است که تحقق واقعی چنین ارتباطی به موفقیت روز افزون ماموریت‌های این پلیس منجر خواهد شد. با تعامل برنامه‌ ریزی‌شده، منسجم، تاثیرگذار و هدفمند با آحاد جامعه، پیشگیری از جرم توسعه بیشتری خواهد یافت.این مقام ارشد انتظامی مقابله با بی نظمی اجتماعی را نیازمند مشارکت و همدلی همه اقشار جامعه دانست و خاطرنشان کرد: مقابله با بی‌نظمی اجتماعی نیازمند مشارکت و همدلی همه اقشار جامعه است و اگر روابط عمومی نیروی انتظامی قوی نباشد نمی‌توان مردم را جلب و جذب کرد و در صورت تحقق این الزامات به مرحله پیشگیری تعاملی یا مشارکتی که امروز مؤثرترین نوع پیشگیری است دست خواهد یافت. پلیس و هریک از آحاد مردم دارای نقش ‌ها و اهداف متفاوتی هستند اما اگر بتوان در ایفای نقش‌ها و دستیابی به اهداف حوزه پیشگیری از جرم مشترک شد، می توان به اهداف نهایی و آرمان‌های خود تا اندازه قابل توجهی دست پیدا کرد  زیرا این مشارکت درصد موفقیت را بسیار بالا می‌برد.پژوهشگر گروه اطلاع رسانی ایرنا به مناسبت روز نیروی انتظامی دستاوردها و فعالیت های این سازمان مهم و مردمی را از منظرهای مختلف بررسی کرده است. ** نیروی انتظامی و اقتصاد مقاومتی نیروی انتظامی از جمله نهادهای مهم‌ کشور به شمارمی رود که می تواند با اجرای وظایف قانونی خویش در جهت تحقق اقتصاد مقاومتی گام های موثری بردارد. در این میان این نیرو با مقابله با قاچاق کالا از فعالیت اقتصادی غیرقانونی جلوگیری و اینگونه کمک بزرگی به تولید و اقتصاد مقاومتی می کند. با نگاهی به آمار قاچاق و تاثیر آن بر از میان بردن فرصت های شغلی می توان بیش از پیش به اهمیت این مقوله پی برد زیرا به گفته «مهدی معصوم‌بیگی» فرمانده انتظامی استان اصفهان، میزان ورود کالای قاچاق در کشور در سال های گذشته آماری میان 12 تا 19 میلیارد دلار داشته است و این موضوع کاهش چند درصدی نرخ بیکاری را نمایان می سازد و نقش نیروی انتظامی را در زمینه مبارزه با این مساله جلوه گر می کند. همچنین وجود امنیت در حوزه های گوناگون نیز سبب پویایی بخش های مختلف کشور و جذب سرمایه گذاری می شود که این مهم نیز در سایه برخورداری از نیروی انتظامی مقتدر به دست خواهد آمد. پس باید همگان یاری بخش این نیروی در مسیر مبارزه با پولشویی، احتکار، کلاهبرداری، اختلاس و ... باشند تا این چنین بتوان به شعارهای اقتصاد مقاومتی جامه عمل پوشاند. ** نیروی انتظامی و مقوله قاچاق کشفیات کالاهای قاچاق در 6 ماه نخست سال جاری حدود چهار هزار میلیارد تومان برآورد شده است که با نگاهی به همین آمار در زمان مشابه سال گذشته، می توان به افزایش 99 درصدی آن اذعان کرد. به گفته سردار سرتیپ «اسکندر مومنی» جانشین فرمانده نیروی انتظامی، کل پرونده های قاچاق کالا پنج درصد و پرونده های بالای 500 میلیون تومان حدود 50 درصد افزایش یافته اند.برای نمونه در استان هرمزگان در 6 ماهه نخست امسال 2هزار و 200 دستگاه خودرو و 58 فروند شناور حامل کالای قاچاق شناسایی و توقیف شده و به طور کل 680 میلیارد تومان انواع کالای قاچاق بدست آمده که این آمار نسبت به مدت مشابه در سال گذشته 182درصد رشد داشته است.** مبارزه با عاملان تهیه و توزیع مواد مخدر میزان کشفیات، تعداد عملیات های صورت گرفته و دستگیری های انجام شده در حوزه مبارزه با قاچاق مواد مخدر از ابتدای سال جاری، نسبت به سال گذشته رشد قابل توجهی داشته است و این از تلاش خدمتگزاران صدیق این مرز وبوم حکایت دارد. باید دانست در سال گذشته بیش از 810 تن انواع مخدر به وسیله پلیس و دیگر نهادهای امنیتی کشور کشف شد که 713 تن آن را نیروهای خدوم پلیس انجام دادند. همچنین از آغاز سال جاری تاکنون، 372 تن موادمخدر در سطح کشور کشف شده است.  به دلیل همجواری ایران با افغانستان تمهیدات بیشتری در بخش مرزی با این کشور به کار برده می شود. به گفته سردار «مسعود زاهدیان» رییس پلیس مبارزه با مواد مخدر؛ بیشترین مواجه و مقابله با مواد مخدر مربوط به مرز افغانستان است و تولیدات مواد مخدر از 2001 میلادی که 185 تن بود، به 9 هزار تن رسیده است.** مبارزه نیروی انتظامی با احتکارمقوله احتکار یکی از اعمال مذمومی به شمار می رود که برخی سودجویان با توجه به شرایط جامعه به آن مبادرت می ورزند. در همین راستا نیروی انتظامی با اشراف کامل به این حوزه به مبارزه با اخلال گران و مفسدان اقتصادی می پردازد و کالاهای احتکار شده را کشف می کند. برخی کشفیات پلیس در روزهای اخیر مربوط به کشف 100 میلیارد ریال لوازم منزل احتکار شده در استان تهران بوده است که با پلمب انبارهای مذکور، به ارسال پرونده این مورد به مراجع قضایی اقدام کرد. در عملیات دیگری نیز، پلیس به شناسایی انبار احتکار کالا در شرق استان تهران پرداخت که در آن 45 پالت یک تنی مواد اولیه پتروشیمی و 820 دستگاه مانیتور علائم حیاتی بیمارستانی و لوازم ورزشی تحت عنوان احتکار کالا به ارزش 100میلیارد ریال کشف شد. همچنین در استان اصفهان محموله های بزرگ لوازم یدکی خودروهای سبک و سنگین به دست آمد که ارزش آن 150 میلیارد ریال اعلام شده است و این مهم  از مصادیق بارز اثبات احتکار به شمار می رود.** سخن پایانی نیروی انتظامی هیچ‌گاه و در هیچ برهه‌ای از تلاش برای برقراری و حفظ همه جانبه امنیت در جامعه دریغ نکرده است و خود را جزیی از مردم و در خدمت آنان می‌داند. کارکنان نیروی انتظامی سخت‌ترین مسوولیت‌ها را برعهده دارند و حتی در دشوارترین شرایط نیز از خدمتگزاری به جامعه، ایجاد امنیت و مقابله با جرم و مجرمان غافل نمی شوند. در این میان ارتقای روحیه پرسنل و طرح‌های حمایتی از آنان با توجه به امور مهمی که انجام می‌دهند، در نیل به آرمان‌ها و اهداف سازمان نیروی انتظامی لازم و ضروری است. پژوهش**9117**2002**9131            "}