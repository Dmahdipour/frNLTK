{"onTitr":" رییس کمیسیو اصل 90 مجلس:    ","titr":" قیمت کاذب برخی اجناس باید به حالت سابق بازگردد","describe":" قزوین - ایرنا - نماینده مردم قزوین، آبیک و البرز و رییس کمیسیون اصل 90 مجلس شورای اسلامی گفت: قیمت برخی کالاها و اجناس موجود در بازار کاذب بوده و باید به حالت سابق خود بازگردد.", "text":"داوود محمدی روز شنبه و در حاشیه برگزاری مراسم صبحگاه مشترک نیروهای مسلح که به مناسبت هفته ناجا در قزوین برگزار شد، به خبرنگار ایرنا گفت: امروز مسکن یکی از بازارهای کاذب را به خود اختصاص داده که انتظار داریم با تهمیدات صورت گرفته به زودی شاهد بازگشت قیمت ها در این حوزه به حالت منطقی خود باشیم.این نماینده مجلس ادامه داد: مجلس شورای اسلامی همه تلاش خود را برای کمک به بهبود وضعیت اقتصادی کشور به کار گرفته و در این راستا تصمیمات خوب و ارزشمندی را نیز اتخاذ کرده است.وی با بیان اینکه برخی مشکلات اقتصادی کشور ارتباطی با تحریم ها نداشته بلکه با مدیریت بهتر می توان آنها را از میان برد، اضافه کرد: در همین رابطه و طی هفته های گذشته شاهد برخورد جدی دستگاه قضایی و سایر نهادهای اجرایی با محتکران کالا بودیم که باید این مساله با قوت بیشتری نیز ادامه پیدا کند.وی در بخش دیگری از سخنان خود با قدردانی از زحمات پرسنل نیروهای نظامی و انتظامی در جهت برقراری نظم و امنیت کشور، افزود: به پاس تلاش این نیروهای خدوم در حال حاضر بیشترین امنیت را در بین کشورهای جهان و منطقه داریم.نماینده مردم قزوین، آبیک و البرز در مجلس شورای اسلامی در پایان تاکید کرد: معدل امنیتی قزوین بالا و مطلوب بوده و البته انتظار داریم با تلاش نیروهای نظامی و انتظامی این معدل همچنان افزایش یابد.13 تا 19 مهر، هفته گرامیداشت نیروی انتظامی نامگذاری شده است.6104/8054            "}