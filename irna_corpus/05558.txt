{"onTitr":"","titr":" 2 طرح پژوهشی دانش آموزی البرز به جشنواره کشوری راه یافت","describe":" کرج-ایرنا- مدیرکل آموزش و پرورش البرز اعلام کرد: ٢ طرح پژوهشی از دانش آموزان این استان به مرحله نهایی جشنواره کشوری جوان خوارزمی راه یافت.", "text":"خسرو ساکی روز یکشنبه در گفت و گو با ایرنا افزود: طرح پژوهشی علی شوکلو با موضوع علوم زیستی و پزشکی و  طرح  پژوهشی حسین پاشایی در محور نانو تکنولوژی به  مرحله نهایی جشنواره کشوری جوان خوارزمی رسیدند. وی هدف از برگزاری جشنواره جوان خوارزمی را شناسایی و معرفی طرح‌های برتر در زمینه پژوهش‌های نوین بنیادی،‌ کاربردی، توسعه ای، ‌اختراع و نوآوری ، ارج نهادن به مقام والای پژوهشگران، مخترعان، نوآوران و فناوران برتر جوان عنوان کرد.ساکی، شناسایی و حمایت از استعدادها‌ی جوان در زمینه‌های مختلف علمی وفناوری، ایجاد بستری مناسب برای همکاری‌های علمی ، فناوری و توسعه ملی کشور را از اهداف دیگر برگزاری جشنواره جوان خوارزمی برشمرد.وی بیان داشت: این جشنواره هر ساله در 2  بخش دانشجویی و دانش‌آموزی برگزار می شود.مدیرکل آموزش و پرورش البرز با اشاره به اینکه حدود ٢٠٠ طرح پژوهشی در مرحله ی منطقه ای این استان داوری شد، یادآورشد: از این تعداد ١٢٨طرح به دبیرخانه استانی بیستمین جشنواره جوان خوارزمی ارسال شد.ساکی تصریح کرد: پس از داوری استانی ٤٧ طرح به مرحله کشوری بیستمین جشنواره جوان خوارزمی استان البرز راه یافتند که از این تعداد ٢٦ طرح به مرحله دوم داوری کشوری راه پیدا کردند.وی اضافه کرد: در این مرحله، دانش آموزان با ارائه دست ساخته ها و مستندات علمی خود به دفاع از طرح های خود در حضور داوران کشوری و در گروه های شانزده گانه علمی پرداختند.وی بیان داشت: از بین ٥٢ طرح انتخاب شده  کل کشور، ٢ طرح آنها مربوط به دانش آموزان ناحیه یک آموزش و پرورش کرج است.وی اظهارداشت: این جشنواره در وزارت علوم، تحقیقات و فناوری و با همکاری وزارت آموزش و پرورش برگزار و نتایج نهایی آن در آذر ماه مشخص می شود.نتایج داوری نهایی جشنواره اواسط آذرماه اعلام خواهد شد و آئین تجلیل از برگزیدگان کشوری جشنواره جوان خوارزمی در نیمه دوم آذرماه برگزار می شود.ساکی، کل طرح های پژوهشی دانش آموزان البرز را در ١٥ زمینه علمی در بخش ریاضی، شیمی، کشاورزی و منابع طبیعی، مکانیک ، هنر، نانو تکنولوژی، زبان و ادبیات فارسی، فیزیک ، رایانه ، برق الکترونیک،مکاترونیک ، علوم زیستی و پزشکی ، علوم اجتماعی و روانشناسی و علوم دینی و قرآن پژوهی ذکر کرد.استان البرز 444 هزار و 500 دانش آموز دارد.2819 / 6155            "}