{"onTitr":"","titr":" دستگاه های اداری دفاتر پیشخوان دولت را به چشم رقیب نگاه نکنند","describe":" خرم آباد - ایرنا - معاون هماهنگی امور اقتصادی و توسعه منابع انسانی استانداری لرستان گفت: دستگاه های اداری دفاتر پیشخوان دولت را به چشم رقیب نگاه نکنند بلکه باید به عنوان تسهیل گر با آنها در تعامل بوده و آن دست از خدماتی را که قابل انتقال است به آنها واگذار کنند.", "text":"به گزارش ایرنا، گودرز امیری روز یکشنبه در همایش توجیهی ارسال و دریافت نامه های مردمی از طریق دفاتر پیشخوان که در محل سالن همایش های جهادکشاورزی خرم آباد برگزار شد اظهار داشت: از هفته آینده تمامی نامه های محرمانه استانداری و دستگاه های تابعه از طریق سیستم امن ارسال می شود همچنین اسناد مالی هم از این پس بصورت الکترونیکی صادر و بایگانی می شود تا هم در مصرف کاغذ و زمان صرفه جویی شود و هم دسترسی به آنها ساده تر شود.امیری در ادامه به اقدامات انجام شده توسط مجموعه استانداری لرستان در بحث اجرای دولت الکترونیک اشاره کرد و گفت: در این مجموعه قبلا 140 چاپگر در اختیار داشتیم که موفق شدیم در این مدت 75 دستگاه از این تعداد را جمع آوری کنیم که به تازگی هم تصمیم گرفته ایم تنها 11 چاپگر را در اختیار داشته باشیم.وی با بیان اینکه خود من همه نامه ها، مذاکرات، برنامه ها و یادداشت های خود را در گوشی تلفن همراهم ذخیره می کنم افزود: همه کارکنان می بایست به این سو حرکت کنند که اگر این اراده در همه ادارات مشاهده شود می توان گفت در مسیر تحقق اهدافمان گام اموزش است.امیری با بیان اینکه دستاورد دولت الکترونیک فقط صرفه جویی در کاغذ نیست افزود: شفافیت در ساز و کار مکاتبات اداری، زدودن فساد اداری برقراری بیش از پیش عدالت، صرفه جویی در زمان و هزینه و همچنین جلوگیری از حوادث احتمالی بدلیل مسافرت های ناشی از مکاتبات کاغذی از مهمترین مزایای دولت الکترونیک است.معاون هماهنگی امور اقتصادی و توسعه منابع انسانی استانداری لرستان گفت: همه اختیارات دفاتر پیشخوان شهر می بایست به دفاتر  ict  روستایی نیز داده شود که این مهم حمایت جدی و عزمی همگانی میطلبد.  مدیرکل دبیرخانه مرکزی نهاد ریاست جمهوری نیز در ابتدای این همایش به ارائه آمارهایی در زمینه مصرف کاغذ در کشور و لرستان پرداخت و گفت: در سال 96  مجموعا 121 میلیون مکاتبه داشتیم که 70درصدش الکترونیکی بوده و 30درصد کاغذی همچنین 78 میلیون مکاتبه در استان ها داشتیم که 26 میلیون آن کاغذی بوده و این در حالی است که لرستان از این میزان تهداد  900هزار مکاتبه را از ان خود کرده است.حسین ملایجردی افزود: همچنین در سال گذشته 57 میلیون چاپ در حوزه اداری صورت گرفته که معادل 30 تن کاغذ در کشور است که این میزان در لرستان معادل  نیم تن می باشد.وی با بیان اینکه 2864 روستای نیازمند خئمت رسانی در لرستان داریم افزود: باید همه دهیاری های خود را در لرستان به شبکه دولت متصل کنیم تا راحتتر بتوانیم خدمات مرکز استان و شهرستان را به روستاها ارائه دهیم.ملایجردی درصد دسترسی به چاپ در لرستان را مناسب ارزیابی کرد و گفت:  باید در این زمینه اقدامات جدی تری صورت پذیرد چراکه از هر 3 کاربر در حال حاضر تنها  یک نفر امکان دسترسی به چاپ دارد.مدیرکل دبیرخانه مرکزی نهاد ریاست جمهوری اظهار داشت: قصد داریم یک روز را بعنوان روز بدون کاغذ اعلام کنیم که در خصوص این مهم روز 29 دی که روز هوای پاک نیز هست را انتخاب کرده ایم و با این گونه اقدامات و البته همکاری جمعی امیدواریم شاهد کاهش ده درصدی مصرف کاغذ تا پایان سال باشیم. رئیس کانون سراسری دفاتر پیشخوان کشور با بیان اینکه 245 دفتر پیشخوان دولت در لرستان فعالند افزود: از این میزان 195 دفتر در شبکه امن فعالند که با توجه به توانایی های استان قرار است لرستان اولین استانی باشد که در فرایند های اخذ مکاتبات مردمی به مرحله اجرا وارد شود.علی فلاح اظهار داشت: برای هر درخت 16 بسته کاغذ در اندازه A4 مصرف می شود، 700 هزار تن تولید کاغذ کشور است، هر ورق کاغذ 10 لیتر آب مجازی مصرف می کند که در نتیجه 14 هزار میلیارد لیتر آب مصرف می شود .وی ادامه داد: ما در شرایط جنگ اقتصادی هستیم لذا  اگر این میزان مصرف را مهار کنیم متوجه خواهیم شد که نه تنها میتوانیم بر مشکلات فائق شویم بلکه کم آبی را نیز میتوان به بهترین شکل ممکن مدیریت کرد.7264/6060            "}