{"onTitr":"","titr":" روسیه:بیش از یکهزار جنگجو از ادلب خارج شد","describe":" مسکو - ایرنا - سخنگوی وزارت خارجه روسیه از خروج بیش از یکهزار جنگجو از منطقه غیرنظامی حائل در استان ادلب خبر داد.", "text":"به گزارش روز پنجشنبه ایرنا، خانم «ماریا زاخارووا» افزود: همچنین 100 قبضه تسلیحات سنگین نیز از این منطقه به نقاط دیگر منتقل شده است.به گفته وی،روسیه  در حال راستی آزمایی این اطلاعات است.**تمرکز آمریکا بر آغاز روند صلح در افغانستان سخنگوی وزارت خارجه روسیه اعلام کرد:آمریکا باید اقدامات و تلاش های خود را بر آغاز روند صلح در افغانستان متمرکز کند.وی تصریح کرد:ایالات متحده در مدت 17 سال نتوانست از عهده رفع تهدیدهای تروریسم، افراط گرایی و قاچاق مواد مخدر در افغانستان برآید.زاخارووا ادامه داد: برعکس شاهد هستیم که این تهدیدها تشدید شده و باعث ایجاد مشکلاتی برای کشورهای جهان شده است.** نگرانی روسیه از آزمایشگاه نظامی آمریکا در گرجستان سخنگوی وزارت خارجه روسیه در بخش دیگری از سخنان خود گفت: روسیه نگران فعالیت آزمایشگاه نظامی بیولوژیک و پزشکی لوگار آمریکا در گرجستان است. وی افزود: نگرانی روسیه از فعالیت این آزمایشگاه بر اساس شواهد و مدارک انکارناپذیر است.زاخارووا گفت:بارها نگرانی خود را از استقرار آزمایشگاه های پنتاگون در نزدیکی مرزهای روسیه اعلام کردیم.وی پیشتر با اشاره به سخنان اخیر 'ایگور گئورگادزه' وزیر سابق امنیت گرجستان که از بخش هایی از فعالیت آزمایشگاه آمریکا در گرجستان پرده برداشت گفته بود که در این آزمایشگاه بر روی انسانها آزمایش هایی انجام می گیرد و پرسنل این آزمایشگاه نظامیان آمریکایی هستند.وی ادامه داد:چون تاکنون تعدادی از کشورهای مستقل نتوانسته اند حق حاکمیت و استقلال خود را بدست بیاورند نظامیان بیگانه اقدام به انجام چنین  آزمایشاتی بر روی شهروندان این کشورها می کنند.رسانه های روسی هفته گذشته از مرگ دهها نفر در این آزمایشگاه در سالهای اخیر خبر داده اند.**بررسی امکان دیدار لاوروف و بولتون سخنگوی وزارت خارجه روسیه خاطرنشان کرد که امکان دیدار سرگئی لاوروف وزیر امور خارجه روسیه با جان بولتون مشاور امنیت ملی رئیس جمهوری آمریکا بررسی می شود و روسیه برای این دیدار آماده است. **فعالیت کارگران کره شمالی در روسیه نقض تحریم ها نیست سخنگوی وزارت خارجه روسیه با رد ادعای نقض تحریم ها با به کارگیری کارگران کره شمالی در روسیه اظهار کرد حضور این کارگران مربوط به قرارداد کاری پیش از 11 سپتامبر 2017 است .وی افزود:بر اساس قطعنامه 2375 شورای امنیت می توانند تا 22 دسامبر سال 2019 (1دی ماه 98) به کار خود در روسیه ادامه دهند.  اروپام**391**1346**1600            "}