{"onTitr":"","titr":" سفر پمپئو به شبه جزیره و سکوت رسانه ای پیونگ یانگ","describe":" پکن- ایرنا- در شرایطی که رسانه های آمریکایی تلاش می کنند تا سفر قریب الوقوع 'مایک پمپئو' وزیر خارجه این کشور به 'پیونگ یانگ' را پر رنگ تر جلوه دهند، رسانه های کره شمالی درباره رویدادهای مرتبط و این دیدار کاملا سکوت کرده اند.", "text":"به گزارش روز چهارشنبه ایرنا رسانه های کره شمالی حتی حاضر به گزارش دیدار 'ری یونگ هو' وزیر خارجه این کشور با همتای آمریکایی وی در ماه گذشته میلادی در حاشیه مجمع عمومی سازمان ملل نشده اند.روزنامه های ارگانی و خبرگزاری این کشور بدون اشاره به دیدار این دو طرف، خاطر نشان کردند وزیر خارجه کره شمالی با مقام های کشورهای مختلف دیدارهای خوبی داشته و نام آنها را ذکر کرده اند اما حاضر به اشاره به دیدار 'ری یونگ هو' با پمپیو نشده اند.کره شمالی از اینکه آمریکا نمی خواهد به کره جنوبی اجازه دهد تا دوره پایان متارکه جنگ سال 1953 میلادی رسما اعلام شود، بشدت عصبانی است اما هشدار داده است که در چنین صورتی خلع سلاح اتمی محقق نخواهد شد.برخلاف رسانه های کره شمالی که اصلا اشاره ای به وزیر خارجه آمریکا و سفرش به این کشور در هفته آینده نکرده اند، وزارت خارجه آمریکا تبلیغات گسترده ای را در این باره شروع کرده و افزوده است که پمپئو هفتم اکتبر(15 مهر)  وارد کره شمالی می شود.کارشناسان معتقدند آمریکا و کره شمالی دچار یک بن بست در پیشبرد برنامه خلع سلاح هسته ای و همچنین مساله متارکه جنگ شده اند پیمانی که به سه سال جنگ در کره پایان داد اما منطقه را در حالت شبه جنگی نگهداشت.'هدر نوئرت' سخنگوی وزارت خارجه آمریکا اذعان کرده است که اختلافاتی میان طرفین وجود دارد و همزمان در هشداری شدید تاکید کرده است که تحریم ها و فشارها علیه کره شمالی ادامه خواهد یافت.وزیر خارجه کره شمالی اما در انتقادی آشکارتر گفته است که با فشار و تحریم و اینکه آمریکا نخواهد گام های مثبت بردارد، غیراتمی شدن محقق نخواهد شد.پمپئو روز شنبه ششم اکتبر (14 مهر) به توکیو می رود تا با 'تارو کونو' وزیر خارجه و 'شینزو آبه' نخست وزیر ژاپن دیدار کند او سپس روز یکشنبه (15 مهر) برای ملاقات با مقام های کره شمالی از جمله رهبر این کشور برای چهارمین بار به پیونگ یانگ سفر خواهد کرد.او اواخر روز یکشنبه راهی کره جنوبی می شود و تا روز دوشنبه با 'مون جائه این' رییس جمهوری و 'کانگ کیونگ وا' وزیر خارجه این کشور ملاقات می کند.'پمپئو' هشتم اکتبر به پکن می رود و در آنجا با همتای خود درباره مسایل دوجانبه، منطقه ای و جهانی تبادل نظر خواهد کرد.مذاکرات آمریکا با کره شمالی از ماه ژوئن آغاز و با دیدار سران دو کشور قوت گرفت، اما رفتارهای یکجانبه گرایانه آمریکا، پیونگ یانگ را عصبانی کرد و مقامات کره شمالی از پمپئو به عنوان یک گانگستر یاد کردند.روسیه وچین خواهان آن هستند که به موازات خلع سلاح اتمی کره شمالی، تحریم ها نیز باید کاسته شود اما آمریکا همچنان بر تداوم فشار حداکثری تاکید دارد.پیش از این هم قرار بود، وزیر خارجه آمریکا به کره شمالی برود اما دونالد ترامپ رئیس جمهوری آمریکا با یک پیامک توئیتری مانع از انجام این کار شد.به رغم چنین سفرهایی تحلیلگران می گویند که بعید است پمپئو بتواند برنامه ریزی برای دومین دیدار سران آمریکا و کره شمالی را در این فرصت نهایی کند.آساق**231**1904**1663**            "}