{"onTitr":"","titr":" شب دهم مفرغ و یک اتفاق تازه","describe":" کرمان - محمد لطیف کار فعال رسانه ای استان کرمان در کانال فضای مجازی خود آورده آست : شامگاه پنجشنبه دوازدهم مهرماه دهمین شب از «شب‌های مفرغ» به‌نام «سیدمحمدعلی گلاب‌زاده» پژوهشگر و فعال فرهنگی رقم خورد.", "text":"این فعال رسانه می افزاید : حمید نیک‌نفس با اجرای سرشار از طنز و شعر‌های محلی‌ به نشست حس و حال ویژه‌ای داد. عالم‌زاده شهردار، علیزاده مدیرکل ارشاد، سیدعلی میرافضلی، مهدی محبی، مظفر طاهری و مختار سلاجقه هر کدام در باره‌ی گلاب‌زاده صحبت کردند. فواد توحیدی در یک فرصت ویژه، شعرخوانی کرد. دکتر حامد حسینخانی از سخنران‌های اصلی برنامه بود که غیبت او تا پایان نشست به طول انجامید! طبق معمول این نشست ها  «گلاب‌زاده» در شبی که به‌نام او بود، از خودش و کارهایش سخن گفت. او جمله فعالان فرهنگی است که در حوزه‌های مختلف فرهنگی توان آزمایی کرده و عمر خود را یک‌سره وقف پژوهش، نوشتن و انتشارات در مورد کرمان نموده است. شیوه‌ای را که روان‌شاد باستانی پاریزی در زنده کردن نام کرمان بنیاد نهاد، او به‌گواهی کارهایش به‌خوبی دنبال کرده است. شهردار کرمان وعده داد با همکاری شورای شهر یکی از فضاهای عمومی کرمان را به پاس قدردانی از گلاب‌زاده به‌نام ایشان نامگذاری کند. این پیشنهاد شهردار را، یک رویداد و اتفاق فرهنگی می‌دانم؛ چون می‌تواند باب تازه‌ای در نامگذاری مکان‌های شهری به‌‌نام فعالان محلی حوزه‌ی فرهنگ و هنر بگشاید.از اتفاقات خوب مراسم، یکی هم حضور آقای محبی فعال فرهنگی، مطبوعاتی، نویسنده و مدیر موسسه مفرغ بود که در دو ماه اخیر بدلیل درد پا و کمر به‌ندرت در مراسمی شرکت کرده است. وقتی احوالش را پرسیدم به‌طور نسبی اظهار رضایت می‌کرد؛ اما آن‌طور که توضیح داد متاسفانه دوره‌ی درمان هنوز ادامه دارد. برای او آرزوی سلامت و بازگشت فوری به صحنه‌ی  فرهنگ و هنر استان را دارم.در شب دهم مفرغ، مسئولان و اهل فرهنگ پرشمار آمده بودند و در پایان هم به رسم تقدیر هدایایی به آقای گلاب‌زاده اهدا شد.   5054            "}