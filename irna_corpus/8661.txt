{"onTitr":"","titr":" معاون وزیر خارجه کره شمالی به چین سفر کرد","describe":" پکن- ایرنا- در شرایطی که 'مایک پمپئو' وزیر خارجه آمریکا قصد دارد ابتدای هفته آینده وارد پیونگ یانگ شود امروز پنجشنبه اعلام شد معاون وزارت خارجه کره شمالی از چین دیدار کرده است.", "text":"به گزارش ایرنا خبرگزاری یونهاپ گزارش کرد 'چو سون خویی' روز پنجشبه دیدارش را از چین در راس یک هیات چهار نفره شروع کرد و درباره مساله خلع سلاح اتمی، روابط کره شمالی و آمریکا، سفر پمپئو و همچنین مناسبات دوجانبه کره شمالی و چین با مقام های پکن گفت و گو می کند.همزمان خبرگزاری کیودو از ژاپن گزارش کرده است این دیپلمات ارشد کره شمالی پس از چین از روسیه نیز دیدار خواهد کرد و درباره مسایل فوق با مقام های مسکو وارد گفت و گو خواهد شد.این مقام کره شمالی همتای 'استفن بایگون' نماینده ویژه آمریکا در امور کره شمالی است که یکی از اعضای هیات همراه 'مایک پمپئیو' وزیر خارجه آمریکا در سفر به منطقه خواهد بود.قرار است مقام ارشد وزارت خارجه کره شمالی شرح سفر 'ری یونگ هو' وزیر خارجه این کشور در نیویورک و مسایل ذی ربط دیگر را با مقام های چین مورد رایزنی قرار دهد و از محورهای مهم گفت و گو سفر قریب الوقوع وزیر خارجه آمریکا به پیونگ یانگ است.'ری یونگ هو' وزیر خارجه کره شمالی روز سه شنبه از نیویورک وارد پکن شد و پس از نزدیک به دو روز اقامت در پایتخت چین این کشور را به قصد پیونگ یانگ ترک کرد.خانم 'چو' از جمله افراد بسیار نزدیک با مذاکرات هسته ای کره شمالی است و اطلاعات فراوانی در مسایل مربوط دارد و برای همین سفرش به پکن از اهمیت زیادی برخوردار است.در شرایطی که پمپئو می خواهد از پیونگ یانگ دیدار کند، کره شمالی اعلام کرده است بدون اینکه امتیازهای کافی و لازم از آمریکا بگیرد، گام مهمی در خلع سلاح هسته ای برنخواهد داشت.وزیر خارجه آمریکا سفرش را از روز شنبه به ژاپن آغاز می کند و روز یکشنبه پس از سفر چهارم خود به کره شمالی به کره جنوبی می رود و روز دوشنبه در پکن خواهد بود.خانم چو در ماه اوت امسال در منطقه مرزی پانمونجوم کره با 'هری هریس' سفیر آمریکا در کره جنوبی دیدار و با وی درباره تحولات منطقه و دوجانبه گفت و گو کرد.آساق**231**1904**            "}