{"onTitr":" لیگ دسته یک فوتبال؛    ","titr":" خط و نشان نود ارومیه برای پرسپولیس با شکست صدرنشین","describe":" تهران- ایرنا- تیم فوتبال آلومینیوم اراک در آغاز رقابت های هفته هفتم لیگ دسته یک فوتبال کشور مغلوب تیم نود ارومیه حریف پرسپولیس در مرحله یک شانزدهم نهایی جام حذفی شد و صدر جدول را از دست داد.", "text":"به گزارش ایرنا؛ تیم آلومینیوم که از شش بازی گذشته خود 11 امتیاز کسب کرده و در صدر جدول رده بندی این رقابت ها قرار داشت امروز میهمان تیم نود ارومیه بود و با نتیجه یک صفر مغلوب این تیم شد.گل سه امتیازی تیم نود ارومیه را « عرفان پور افراز» در دقیقه 86 درون دروازه تیم آلومینیوم اراک جای داد تا برتری تیمش را رقم بزند. تیم نود ارومیه باید 26 مهر ماه در چارچوب رقابت های جام حذفی فوتبال کشور در ورزشگاه آزادی تهران به مصاف پرسپولیس برود. تیم آلومینیوم اراک با توجه به این نتیجه و برتری تیم های گل گهر سیرجان و مس کرمان با 2 پله سقوط در رده سوم ایستاد.تیم نود ارومیه نیز با کسب هر سه امتیاز این دیدار 6 امتیازی شد و به رده یازدهم جدول صعود کرد.در دیگر دیدار امروز تیم خونه به خونه بابل دست به کار بزرگی زد و نخستین پیروزی خود در فصل جاری لیگ دسته یک فوتبال کشور را برابر تیم بادران تهران در ورزشگاه شهدای سیمرغ جشن گرفت. گفتنی است، پس از جدایی اکبر محمدی از تیم خونه به خونه این نخستین بازی این تیم تحت هدایت علی نظر محمدی بود.  نظرمحمدی دو فصل قبل هدایت تیم سپیدرود رشت را عهده دار بود و همراه با این تیم راهی لیگ برتر شد. در این دیدار برای تیم خونه به خونه «محمدحسین باباگلی» در دقایق 18 و 90 و « رضا آقا بابایی» در دقیقه 29 گلزنی کرده و نخستین برتری تیم خود را در رقابت های لیگ دسته یک رقم زدند.گل های شاگردان مهدی پاشازاده در تیم بادران تهران را نیز «محمد علی اکبر خواه» در دقیقه 30 و «مجتبی محبوب مجاز» در دقیقه 61 درون دروازه تیم میزبان جای دادند.همچنین تیم مس رفسنجان در دیداری پر گل که در ورزشگاه شهدای رفسنجان برگزار شد با نتیجه تساوی 3 بر 3 برابر تیم پرسپولیس پاکدشت متوقف شد.تیم گل گهر سیرجان که در هفته هفتم میهمان ملوان بندرانزلی بود دست به کار بزرگی زد و قو های سپید انزلی را در خانه از پیش رو برداشت تا این تیم بحران زده و ریشه دار در رده پانزدهم جدول قرار گیرد. این دیدار در پایان با نتیجه 3 بر یک به سود گل گهر خاتمه یافت تا این تیم با 13 امتیاز صدر نشین شود.در آخرین دیدار روز نخست از هفته هفتم لیگ دسته یک فوتبال نیز تیم مس کرمان با نتیجه یک بر صفر قشقایی شیراز را شکست داد.«سجاد حیدری» در دقیقه 75 تنها گل مس کرمان را به ثمر رساند و سه امتیاز ارزشمند این دیدار را برای تیمش به ارمغان آورد.مس با این پیروزی و با کسب 13 امتیاز و تفاضل گل کمتر نسبت به گل گلهر در رده دوم جدول رده بندی لیگ دسته یک فوتبال کشور ایستاد. ورزشی **9144**1597**            "}