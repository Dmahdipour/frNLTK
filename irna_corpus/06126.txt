{"onTitr":" یادداشت/    ","titr":" چگونه تصادف نکنیم؟!","describe":" یزد- ایرنا- پیشگیری از تصادفات رانندگی نیاز به تمرین، مهارت، رعایت دقیق مقررات راهنمایی و رانندگی، تمرکز حواس و حفظ خونسردی دارد.", "text":"راننده خوب کسی است که در هر شرایطی اعم از بی توجهی رانندگان دیگر، شرایط جوی یا وضعیت بد جاده ، همواره به گونه‌ای عمل نماید که موقعیتی برای وقوع تصادف بوجود نیاورد .**بازدیدهای  ایمنی خودرو:میزان فشار باد لاستیک‌ها، سالم‌ بودن چراغ‌های اصلی و راهنما، اندازه‌گیری بنزین ، روغن و آب، سالم‌ بودن شیشه‌ شوی، برف ‌پاکن و بوق و تمیز‌ بودن آینه‌ها و شیشه‌ها**ترمز:در اولین ‌فرصت پس از حرکت خودرو ترمز‌ها را آزمایش کنید.**فرمان:‌فرمان‌ را از نقطه نظر داشتن خلاصی بازدید کنید، حالت دست‌ها روی فرمان باید در وضعیت 10: 10 قرار گیرد، هرگز دست‌ها را به‌صورت ضربدری روی فرمان قرار ندهید و از حرکت آزادانه فرمان جلوگیری کنید.**حالت راننده:صندلی راننده باید طوری قرار گیرد که اگر راننده روی پدال‌های ترمز و کلاچ فشار آورد زانو کمی خم شود، این عمل به راننده برای کنترل بهتر اتومبیل امکان بهتری می‌دهد .**استفاده از آینه‌ها:آینه ها چشم سوم راننده است ، آینه را طوری تنظیم کنید که حداکثر دید را در عقب اتومبیل داشته باشید، از گذاشتن اشیاء و یا چسبانیدن علامت‌ها روکش های دودی به شیشه‌های عقب و جلو خودداری کنید چون این عمل دید و تشخیص شما را در رانندگی کاهش می‌دهد .**تمرکز حواس:در موقع رانندگی به هیچ‌وجه نباید فکر و حواس شما به چیز‌های دیگر بجز رانندگی معطوف شود، از صحبت کردن با سرنشینان اتومبیل بنحوی که باعث انحراف ذهنی شما گردد خودداری فرمائید.از جست‌و‌جو کردن اشیاء در اتومبیل و یا خواندن مطلبی در موقع رانندگی جداً خودداری نمائید و از تلفن همراه حین رانندگی تحت هیچ شرایطی استفاده نکنید.**علامت دادن:‌‌علامت دادن با استفاده از چراغ راهنما بدان منظور است که شما مسیر حرکتتان را به دیگران اطلاع می‌دهید و در موقع علامت دادن نکات لازم را رعایت کنید . علامت را به‌ موقع و طوری بدهید که برای دیگران قابل فهم باشد ، به ‌خاطر داشته باشید که بد علامت دادن بدتر از علامت ندادن است .**کنترل سرعت:سرعت باید متناسب با دید و تشخیص وضع راه و شرایط جوی باشد.**زمان واکنش:زمان عکس‌العمل افراد متفاوت بوده و رابطه مستقیم با وضع روحی و قدرت تمرکز حواس فرد دارد، در شرایط عادی زمان واکنش انسان سالم حدود 7/0 ثانیه است، به عبارت دیگر اگر با سرعت 50 کیلومتر در حال حرکت باشید در صورت مشاهده مانع قبل از آنکه فشاری به پدال ترمز وارد کنید، اتومبیل شما مسافتی معادل 10 متر را با همان سرعت طی می‌کند . در شرایط مناسب و با سرعت پنجاه‌ کیلومتر در ساعت اتومبیل پس از طی مسافت در حدود بیست و پنج متر پس از ترمز کردن متوقف می‌گردد .**سرعت مجاز:راننده خوب همیشه از مقررات و سرعت مجاز تعیین شده تبعیت می‌کند، حوادث تلخ رانندگی در کمین کسانی است که مقررات راهنمایی و رانندگی را رعایت نکنند، حوادث رانندگی همیشه در اثر کوچکترین کوتاهی صورت می گیرد.**پیش بینی در حرکت: پیش بینی کافی قبل از آنکه راننده در شرایط و محیط حادثه گرفتار شود او را برای مانورهای بعدی و عکس العملهای مناسب آمادهمی‌کند .**رعایت فاصله:توصیه می‌شود که به نسبت هر 15 کیلومتر سرعت فاصله خود را به اندازه طول یک اتومبیل با وسیله نقلیه جلویی حفظ نمایید .**در تقاطع و چهار ‌راه ها:در محل‌هایی که تابلوی ایست، نصب شده و جاده یا خیابان نیز خط‌کشی شده باید پشت خط ایست توقف نموده و پس از حصول اطمینان از بی‌ خطر بودن حرکت کنید، در صورت فقدان خط ایست در 5 متری پایه چراغ راهنما باید توقف کرد.7536/ 6197اداره آموزش و فرهنگ ترافیک راهور استان یزد            "}