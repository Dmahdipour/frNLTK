{"onTitr":"","titr":" دمای هوای مهاباد 11 درجه کاهش یافت","describe":" مهاباد- ایرنا- رییس اداره هواشناسی مهاباد گفت: با ورود جریان های هوای سرد از عرض های شمالی به این منطقه دمای هوا در این شهرستان 11 درجه سانتی گراد کاهش پیدا کرده است.", "text":"اردلان محمدپور روز یکشنبه در گفت و گو با خبرنگار ایرنا افزود: حداکثر دمای هوای این شهرستان در اوایل هفته جاری 32 درجه سانتی گراد بود که این دما با کاهش 11 درجه ای به 21 درجه سانتیگراد رسید.وی اضافه کرد: این روند کاهش دمای هوا در اوایل هفته جاری شروع شده و پیش بینی می شود تا روز سه شنبه تداوم داشته باشد و به تدریج از روز چهارشنبه دمای هوا سه تا چهار درجه افزایش پیدا می کند.محمدپور گفت: حداقل دمای هوای این شهرستان در اوایل هفته جاری 14 درجه بود که اکنون با سه درجه کاهش به 11 درجه سانتی گراد رسیده است.وی در خصوص احتمال بارش پراکنده باران نیز در این شهرستان، افزود: از فردا /دوشنبه/ شرایط برای بارش باران پراکنده در مناطق مختلف این شهرستان فراهم شده است و در ظهر روزهای سه شنبه و چهارشنبه نیز احتمال بارش پراکنده باران وجود دارد. به گفته وی در شبانه روز گذشته تکاب با حداقل دمای پنج درجه و میاندوآب و شاهین دژ با دمای 23 درجه سانتیگراد به ترتیب خنک ترین و گرم ترین شهرهای جنوب آذربایجان غربی بود.رییس اداره هواشناسی مهاباد بیان کرد: این شهرستان سال آبی گذشته (1397- 1396) با میانگین دمای 14.6درجه سانتیگراد گرم ترین سال خود را در 30 سال گذشته تجربه کرد. به گزارش ایرنا ورود جریان های سرد شمالی به مهاباد و دیگر شهرستان های جنوب آذربایجان غربی حال و هوایی پاییزی بخشیده است و بسیاری از شهروندان امروز /یکشنبه/ با پوشیدن لباس گرم در محل کار خود حاضر شدند و برخی از خانواده ها نیز وسایل گرمایشی روشن کردند.ایستگاه هواشناسی مهاباد در سال 1335 به عنوان ایستگاه باران سنجی راه اندازی شده و از سال 1364 به ایستگاه سینوپتیک (اصلی) ارتقا یافته است و در طول شبانه روز (هر ساعت یک بار) تغییرات هواشناسی در آن اندازه گیری و ثبت می شود. شهرستان مهاباد علاوه این ایستگاه هواشناسی سینوپتیک، دارای هفت ایستگاه باران سنجی است.3020/6185/3072            "}