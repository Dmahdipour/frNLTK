{"onTitr":"","titr":" پنج طرح مصوب سفر رییس جمهوری در قزوین پایان یافته است","describe":" قزوین – ایرنا - رییس امور پایش، ارزیابی و مدیریت اطلاعات سازمان برنامه و بودجه کشور گفت: تاکنون پنج طرح مصوب سفر رییس جمهوری در قزوین به پایان رسیده است و 9 طرح بیش از 80 درصد پیشرفت فیزیکی داشته اند.", "text":"به گزارش ایرنا، علی اکبر حاجی محمدی شامگاه پنجشنبه در جلسه شورای برنامه ریزی و توسعه استان قزوین که در باغستان جهاد کشاورزی با حضور محمد باقر نوبخت معاون رییس جمهوری و رییس سازمان برنامه و بودجه برگزار شد افزود: در سفر رییس جمهوری به قزوین 42 طرح با 6 هزار و 380 میلیارد ریال مصوب شده بود که باید طی سه سال به بهره برداری می رسیدند.وی افزود: تاکنون پنج طرح به بهره برداری رسیده اند و مابقی طرح ها دارای پیشرفت های مختلفی هستند که باید به تناسب اعتبار تخصیص یافته به پیشرفت فیزیکی آنها نگاه کرد.این مسئول گفت: تاکنون 69 درصد اعتبارات بیش از سقف تعیین شده پرداخت شده است و امیدواریم در ادامه شاهد پرداخت تمام اعتبارات مورد نظر باشیم.وی افزود: به قطع حضور رییس سازمان برنامه و بودجه کشور نقش موثری در رونق اقتصادی استان و تسریع در پرداخت اعتبارات و تکمیل طرح های باقی مانده خواهد داشت و باید قزوین از این حضور بیشترین بهره برداری را داشته باشد.6101            "}