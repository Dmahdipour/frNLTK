{"onTitr":"","titr":" انبار تزئینات خودرو در شیراز آتش گرفت","describe":" شیراز- ایرنا- انبار تزئینات خودرو و کارگاه دو طبقه مربوط به این نوع تزئینات در خیابان نادر شیراز پیش از ظهر پنجشنبه 19 مهر 97 آتش گرفت و سوخت.", "text":"به گزارش ایرنا،  روابط عمومی سازمان آتش نشانی و خدمات ایمنی شهرداری شیراز اعلام کرد: علت این حادثه هنوز مشخص نیست و 12 خودرو آتش ‌نشانی به محل حادثه اعزام شدند و آتش را مهار کردند.این روابط عمومی افزود: ۴ نفر در حریق گرفتار شده بودند که آتش نشانان آنان را نجات دادند و توسط پرسنل اورژانس به بیمارستان منتقل شدند. در همین حال محمدرضا رستگار معاون مرکز مدیریت و فوریت های پزشکی فارس به ایرنا گفت: این آتش سوزی  7 مصدوم بر جا گذاشت که 2 نفر از آنان به بیمارستان رجایی و 2 نفر به بیمارستان سوانح و سوختگی امیرالمومنین انتقال یافتندو 3 نفر سرپایی مداوا شدند.وی اظهار داشت: یکی از مصدومان این حادثه از عوامل اورژانس است.خیابان نادر شیراز محل فعالیت صنف تزئینات خودرو است و نصب سیستم های صوتی، نصب روکش صندلی، کفپوش خودرو و مانند آن در این محل صورت می گیرد.انباری که امروز بنا به اعلام آتش نشانی شیراز کاملا سوخت، محل نگهداری روکش صندلی و دیگر تزئینات خودرو بود.9873/ 1876            "}