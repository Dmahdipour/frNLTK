{"onTitr":" لیگ برتر فوتبال ساحلی کشور    ","titr":" پارس جنوبی بوشهر قهرمان شد","describe":" بوشهر-ایرنا-تیم فوتبال ساحلی پارس جنوبی بوشهر در رقابت های هفته بیست و یکم فوتبال ساحلی کشور با برتری برابر شهرداری بندرعباس برای سومین بار متوالی به عنوان قهرمانی لیگ دست یافت.", "text":"به گزارش ایرنا، در این دیدار که در استادیوم فوتبال ساحلی دهکده گردشگری بوشهر برگزار شد تیم پارس جنوبی با نتیجه 4 بر 2 از سد حریف بندر عباسی خود گذشت.در این دیدار 'محمد احمدزاده' سه و 'محمد مرادی' یک گل برای پارس جنوبی به ثمر رساندند.'منصور مدارایی' و فاروق پسنده (پنالتی) 2 گل تیم شهرداری بندرعباس را به ثمر رساندند.قضاوت این دیدار را 'حمید متین مقدم' به همراه کمک های خود اسماعیل شریفات، مجید کابلی و حسن محمدی برعهده داشت.تیم فوتبال ساحلی پارس جنوبی در این بازی 53 امتیازی شد و در یک هفته مانده به پایان رقابت ها قهرمانی زودهنگام خود را جشن گرفت.با توجه به اینکه یک هفته دیگر تا پایان بازی ها باقی مانده برگزاری آئین اهدا جام به تیم قهرمان به بازی هفته آینده موکول شد.تیم شهرداری بندرعباس در هفته پایانی این رقابت ها با منطقه آزاد چابهار دیدار می کند و تیم پارس جنوبی نیز در دیداری تشریفاتی به مصاف شهرداری سمنان می رود.شبک**7212/6047**1392            "}