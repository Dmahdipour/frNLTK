{"onTitr":" قائم مقام شورای هماهنگی تبلیغات اسلامی:    ","titr":" رسانه ها پیام رسان همایش پیاده روی اربعین باشند","describe":" کرمان - ایرنا - قائم مقام شورای هماهنگی تبلیغات اسلامی با اشاره به اینکه دشمن از برگزاری همایش پیاده روی اربعین هراس دارد گفت: رسانه ها و شبکه مجازی با تمام ظرفیت با حضور ارتش 20 میلیونی سایبری در درون کشور پیام رسان این حرکت الهی و عاشورایی در دنیا باشند.", "text":"به گزارش ایرنا، نصرالله لطفی شامگاه چهارشنبه در حاشیه سفر به کرمان در جمع خبرنگاران خواستار پوشش رسانه ای حرکت بزرگ پیاده روی اربعین توسط رسانه های کشور شد و افزود: سال های گذشته نظام سلطه درصدد کتمان پوشش رسانه ای این حرکت بزرگ بود.وی ادامه داد: این همایش بزرگ چند سالی است به فضل الهی هر سال باشکوه از سال قبل و با حضور میلیونی مردم شریف، متدین و عاشقان حضرت اباعبدالله الحسین (ع) برگزار می شود.قائم مقام شورای هماهنگی تبلیغات اسلامی به حضور بیگانگان در عراق، فعالیت های تروریستی، بعثی های خبیث، تلاش مذبوحانه رژیم آل سعود و وهابیت برای تحت فشار قرار دادن و آسیب وارد کردن به این حرکت حماسی و الهی اشاره کرد.وی گفت: همایش پیاده روی اربعین به عنوان مانور شیعیان که میلیون ها انسان با پای پیاده و بسیار حماسی، پرشور، جهت دار و با پیام عاشورایی در شرایطی که انوع تهدیدها متوجه مردم است سلحشورانه در صحنه پیدا می کنند به طور قطع قابل مقایسه با هیچ حرکتی نیست.لطفی با بیان اینکه دولت نگاه درآمدزایی نسبت به همایش پیاده روی عاشورا نداشته باشد؛ بلکه نگاه خدمتگزاری داشته باشد گفت: ما نباید فراموش کنیم در سال اول این حرکت حماسی و حسینی (ع)، دولت عراق با همه تنگناهایی که از نظر اقتصاد و درآمد و حضور بیگانگان در کشور داشت ایرانیان را در ورود به خاک عراق از ویزا معاف کرد اما ما در کشور خودمان از عوارض خروج از کشور هم چشم پوشی و صرف نظر نکردیم.قائم مقام شورای هماهنگی تبلیغات اسلامی با طرح این سئوال که دولت چه سهمی در این مانور و افتخار شیعه و نماد سلحشوری شیعه دارد؟ افزود: زائران در وردی مرز برای استفاده از پارکینگ ماشین که زمین ملی و دولتی است باید شبی پنج هزار تومان پرداخت کنند.لطفی تصریح کرد: دشمن در تلاش برای تأثیرگذاری در راستای ایجاد انحراف و خرافات در این حرکت الهی است که این هوشیاری ملت ایران را در این مسیر می طلبد.3029/9895            "}