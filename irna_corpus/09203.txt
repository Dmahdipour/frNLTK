{"onTitr":"","titr":" پاریس و دوری از مسیر کاهش تنش ها","describe":" تهران- ایرنا- اقدام دولت فرانسه در آغاز یک سلسه فشارهای تازه دیپلماتیک و ایفای سیاست دوگانه نمی تواند به کاهش تنش ها و گسترش مناسبات دوجانبه با ایران کمک کند.", "text":"به گزارش چهارشنبه شب ایرنا، مناسبات جمهوری اسلامی ایران و فرانسه همواره طیفی از رخدادها و فراز و نشیب را تجربه کرده است، رخدادهای مثبت آن را می توان در حمایت از توافق برجام و همکاری گسترده اقتصادی دید و رخدادهایی که به مناسبات دوجانبه میان دو کشور آسیب جدی می رساند، حضور و فعالیت گروه هایی است که پیش از این در زمره گروه های تروریستی محسوب می شدند و امروز در حمایت دولت های اروپایی و به ویژه فرانسه فعالیت ضدایرانی خود را ادامه می دهند.سازمان منافقین که سال ها در عراق در شکل یک سازمان تروریستی مورد حمایت رسمی دولت های غربی و برخی دولت های منطقه ای قرار داشت پس از سقوط صدام، اعضای آن به پاریس و تیرانا پایتخت آلبانی انتقال یافت و در عمل اقدامات ضد ایرانی خود را تشدید کرد.منافقین تلاش‌های حقوقی، سیاسی و مالی بسیاری برای خروج نام سازمان خود از فهرست تروریست‌ها از سوی اروپا و آمریکا انجام دادند تا این‌که توانستند در روز هفتم بهمن ماه 1387 نام خود را از فهرست گروه های تروریستی اتحادیه اروپا خارج کنند.این اقدام اروپا و آمریکا باعث شد تا این گروهک با سازماندهی مجدد و با حمایت های فنی علاوه بر اقدامات سازماندهی شده در کشورهای اروپایی و آمریکا در فضای مجازی نیز به دنبال فشار بر افکار عمومی باشند.اما در تازه ترین رخداد، خبرگزاری ها خبر دادند که دولت فرانسه به بهانه دستگیری یک دیپلمات ایرانی با اتهام تلاش برای بمب گذاری در گردهمایی گروهک منافقین در پاریس، دارایی های وزارت اطلاعات ایران را در آن کشور مسدود می کند.'بهرام قاسمی' سخنگوی وزارت خارجه ایران در واکنش به اقدام دولت فرانسه درباره اتهام ناروا و واهی به یکی از دیپلمات های کشورمان که به دخالت در عملیات خرابکاری در تجمع یک گروهک تروریستی در پاریس متهم و دستگیر شده است، اظهار داشت: بار دیگر با رد اتهامات و ادعاهای مطرح شده مراتب اعتراض شدید کشورمان نسبت به دستگیری دیپلمات ایرانی را اعلام و خواستار آزادی فوری وی هستیم.قاسمی تمام ماجرا را سناریو و توطئه ای برای تخریب روابط خوب و رو به گسترش ایران واروپا دانست که در راستای اهداف آمریکا و رژیم صهیونیستی و با صحنه گردانی یک گروهک تروریستی و ضد مردمی مقیم فرانسه انجام می پذیرد.سخنگوی وزارت امور خارجه با بیان اینکه خواهان واقع بینی مقامات فرانسوی در قبال ایران هستیم، گفت: نسبت به دست های شومی که درصدد تخریب روابط دیرپای دوکشور و دیگر کشورهای موثر اروپایی هستند، هشدار داده و آزادی فوری دیپلمات ایرانی را می خواهیم.همچنین برخی منابع خبری مدعی شدند که فرانسه در واکنش به مشارکت ایران در حمله خنثی شده به یک تجمع مخالفان در حوالی پاریس، انتصاب سفیر در تهران را به تعویق می اندازد.این منبع گفت: تا زمانی که ایران به برخی پرسش ها در این زمینه پاسخ ندهد، انتصاب سفیر فرانسه در تهران به حالت تعلیق درخواهد آمد.سفیر فرانسه در ایران تابستان گذشته به کشورش بازگشت و 'امانوئل مکرون' رئیس جمهوری این کشور، وی را به عنوان نماینده ویژه کاخ الیزه در امور سوریه منصوب کرد.آنچه اکنون در مقطع حساس کنونی در روابط میان ایران و اروپا اهمیت دوچندان می باید، کاهش تنش های مرحله ای و ایفای مسئولیت پذیری دوجانبه است. در این چارچوب، تنش های موضوعی نباید به عنوان کاتالیزور یا مولفه افزایش دهنده بحران ایفای نقش کند.اما فرانسه ورای فضای مثبت ناشی از توافق هسته ای و همکاری های دوجانبه طی روزهای گذشته تلاش کرده تا در فضا و مسیر موج های ضد ایرانی و ملی گرایانه افراطی دولت ترامپ عمل کند.    خبرگزاری رویترز روز سه شنبه گزارش داد پلیس فرانسه به یک مرکز اسلامی حمله و سه نفر از رهبران آن را دستگیر کرده است.این خبرگزاری افزود: این عملیات در تاریکی به &#39;مرکز (حضرت) زهرا (س) فرانسه&#39; و خانه های دهها عضو این مرکز در گراند سنت شمال شرقی فرانسه صورت گرفت. روزنامه &#39;لو موند&#39; فرانسه مدعی شده است که این مرکز با حزب الله لبنان و ایران رابطه داشته و محل تبلیغ ضد صهیونیستی بوده است.آنچه فرانسه از فضای کنونی باید درک کند، کاهش تنش ها و شکاف ها برای ایجاد مناسباتی پایدار و بادوام است. فرانسه از جمله کشورهای اروپایی محسوب می شود که همواره بسط دهنده سیاست مستقل اروپایی نیز بوده است، براین مبنا، آنچه می تواند به این سیاست کمک کند، گسترش همکاری ها و کاهش تنش ها و شکاف ها برای حل و فصل بحران های منطقه ای و بین المللی است و جمهوری اسلامی ایران و فرانسه قادرند با همکاری یکدیگر چنین فضا و شرایطی را ایجاد کنند.شبد**اروپام**2040**1953**9122            "}