{"onTitr":"","titr":" روایت  کاربران فضای مجازی از سقوط دلار","describe":" تهران- ایرنا- با کاهش شدید نرخ دلار در بازار آزاد، بحث پیرامون این کاهش شدید در فضای مجازی به شدت داغ شد و کاربران با هشتگ سقوط دلار، به آن واکنش نشان دادند.", "text":"به گزارش گروه تحلیل، تفسیر و پژوهش های خبری، پس از کاهش شدید نرخ ارز در روزهای اخیر، با موجی از واکنش ها در فضای مجازی روبرو شد. کاربران در فضای مجازی با هشتگ سقوط دلار ضمن انتقاد از سودجویانی که با انباشت دلار در پی کسب سود خود بودند، به نقش فضای مجازی در کاهش قیمت دلار پرداختند.** خوشحالی از عقب نشینی دلاربسیاری از کاربران در فضای مجازی، شادی و خوشحالی خود را از سقوط قیمت دلار نشان دادند. کاربری نوشت: کاری به هیچکسی ندارم من از سقوط دلار خوشحالم. کاربر دیگری هم می نویسد: سقوط_دلار حس آزادسازی خرمشهر را برای مردم دارد و شهروندی هم اینگونه یادداشت کرد که امشب همه توی خیابان از سقوط دلار خوشحالند خیلی خوبه. کاربری هم ضمن کنایه به برخی سودجویان نوشت: اگر از این سقوط دلار و حرکت به سمت ثبات نسبی و رونق کسب و کارها حس خوبی بهتون دست میده؛ باید بهتون تبریک گفت چون شما احتمالا انسان سالمی هستید. اگر هم از کاهش قیمت ارز استرس گرفتید و انکار می کنید؛ احتمال دلال صفتی شما بسیار بالا است و شهروند دیگری هم نوشت: خوشحالم که از سقوط_دلار ناراحت نیستم.** روزهای سخت سودجویانبسیاری از کاربران ضمن نقد شدید به سودجیان گرانی نرخ ارز، از ضرر آن ها ابراز شادمانی کردند. یکی از مطالبی که به صورت گسترده در فضای مجازی باز نشر می شد، ماجرای قطعه ای در بهشت زهرا موسوم به قطعه «598» بود. گویا در این قطعه بهشت زهرا، سودجویانی که بر اثر سقوط قیمت دلار و سکه ناشی از پایان جنگ سکته کرده بودند، دفن شده اند. کاربری ضمن اشاره به این ماجرا نوشت: بعد پایان جنگ تحمیلی دلار یک شبه از 150 به 50 تومان رسید و یک قطعه از بهشت زهرا سهم سودجویانی شد که به دنبال سوءاستفاده از شرایط ناپایدار اقتصاد کشور بودند. نگرانم این دور هم سقوط دلار تلفات جانی به همراه داشته باشد! آروم آروم اخبار کاهش نرخ دلار را به کلان سرمایه داران بدهید.انالله و انا الیه راجعون سقوط قیمت دلار خبر می دهد از اینکه : بازگشت همه به سوی خداست ولی بازگشت کسانی که نانشان را به خون مردم فقیر و ندار می زدند و به فکر اقتصاد کشور و جیب هموطنانشان نبودند و دلار پشت دلار درخانه ها ذخیره می کردند به سوی قطعه598! و کار بر دیگری هم اینگونه یادداشت کرد که مصداق بارز زیان دنیا و آخرت همین بدبختایی هستند که دلار را  گران خریدند و حالا دارند با قیمت پایین و با التماس می فروشند. عاقبت پا گذاشتن روی گلوی بدبخت ها و سوء استفاده همین استشهروندی هم با اشاره به نقش رسانه های بیگانه در تحریک شهروندان به خریدن دلار نوشت: با سقوط دلار امروز خیلی از هم‌وطنان ما دچار زیان و خسارت مالی شدند، کاش یاد بگیریم، تجربه کنیم و درس بشود برایمان که اگر گوش به بیگانه می‌دهیم، حداقل عقلمان را دستش ندهیم!** نقش شبکه های اجتماعی در سقوط دلارپس از گسترش بحث تحریم خرید دلار در فضای مجازی، امروز بسیاری از کاربران از نقش این شبکه ها در کاهش قیمت دلار سخن گفتند تا جایی که وزیر ارتباطات در یادداشتی در فضای مجازی نوشت: آیا در تیتر فردای روزنامه‌ها و طرح دیدگاههای صاحبنظران، به نقش شبکه‌های اجتماعی در همدلی ملی و سقوط دلار پرداخته خواهد شد؟ شاید این تجربه خوبی بود که نشان دهد برخی ایرادات مطروحه، ناشی از عدم وجود سیاست صحیح در نحوه استفاده از رسانه‌های نوین است نه نفس توسعه شبکه‌های اجتماعی.کاربر دیگری هم در همین رابطه نوشت: همه رسانه های مردمی بپا خاستند تا از ارزش پول ملی صیانت کنند. رکورد سقوط دلار ادامه دارد. شهروندی هم با کنایه به آنانی که در فضای مجازی آتش افزایش نرخ دلار را تیزتر می کردند، نوشت: آهای اونی که دلار 18 هزارتومانی خریدی و بعد آمدی هشتگ دلار20 تومانی زدی؛ هیچ وقت فکر نمی کردی که یک روزی هم نوبت ما می رسد که هشتگ سقوط دلار را ترند کنیم.پژوهشم**            "}