{"onTitr":" سخنگوی سازمان تعزیرات حکومتی:    ","titr":" 2 قاچاقچی مشتقات نفتی 32 میلیارد تومان جریمه شدند","describe":" تهران- ایرنا- سخنگوی سازمان تعزیرات حکومتی از جریمه 32 میلیارد تومانی 2 قاچاقچی در یک شرکت تولیدی به دلیل قاچاق مشتقات نفتی خبر داد.", "text":"به گزارش خبرنگار اجتماعی ایرنا، سید یاسر رایگانی روز چهارشنبه در جمع خبرنگاران، افزود: با تلاش سربازان گمنام امام زمان (عج) شهرستان سمنان در بررسی یک گزارش مردمی، مشخص شد یک شرکت تولیدی با اسناد جعلی، اقدام به خروج 5 میلیون و 854 هزار کیلوگرم مشتقات نفتی به ارزش 164 میلیارد و 984 میلیون ریال کرده است.وی اظهارداشت: پس از استعلام از گمرک و احراز تخلف، 2 متهم این پرونده در شعبه رسیدگی کننده به پرونده به پرداخت 329 میلیارد و 969 میلیون ریال به عنوان بهای مال از دست رفته و پرداخت جریمه نقدی و ممانعت فعالیت شرکت به مدت 2 سال محکوم شدند.شهروندان می توانند شکایات خود را از طریق سامانه پیامکی 300000135 سازمان تعزیرات حکومتی یا شماره تلفن 124 بازرسی سازمان صنعت، معدن و تجارت ثبت و پیگیری کنند.اجتمام*٣٢٢٩*1193            "}