{"onTitr":"","titr":" جرایم رایانه ای در چهارمحال و بختیاری 79 درصد افزایش یافت","describe":" شهرکرد- ایرنا- فرمانده انتظامی چهارمحال وبختیاری از افزایش 79 درصدی جرائم رایانه ای استان در 6 ماه نخست امسال خبر داد.", "text":"سردار غلامعباس غلامزاده روز سه شنبه در آستانه هفته نیروی انتظامی در جمع خبرنگاران افزود: 80 درصد از مجرمان جرایم رایانه ای و فضای مجازی که بگفته وی یک تهدید است، شناسایی و دستگیر شده اند.سازمان ملل متحد؛ جرم رایانه ای را شامل فعالیت های مجرمانه ای می داند که ماهیتی سنتی دارند، اما از طریق ابزارهای مدرن مانند، رایانه و اینترنت صورت می گیرد.سردار غلامزاده از افزایش 18 درصدی دستگیری سارقان طی 6 ماه امسال خبر داد و گفت: امسال 15 باند سرقت احشام، منزل و اماکن در استان شناسایی و یکهزار و 300 سارق دستگیر شدند.بگفته وی، در سال جاری یکهزار و 680 کیلوگرم انواع موادمخدر در استان کشف و ضبط و 26 باند تهیه و توزیع مواد مخدر با 31 قاچاقچی متلاشی شد.فرمانده انتظامی چهارمحال و بختیاری همچنین از افزایش 10 درصدی کشفیات موادمخدر در استان خبر داد و افزود: محورهای مواصلاتی استان مسیر تردد و اتصال استان های جنوبی به مرکزی کشور و از مسیرهای انتقال موادمخدر و کالای قاچاق است.وی بر افزایش گشت، ایست و بازرسی ها در محورهای مواصلاتی استان به منظور ناامنی جاده ها برای قاچاقچیان تاکید کرد.سردار غلامزاده افزود: در این مدت بیش از 253 میلیارد ریال کالای قاچاق در محورهای مواصلاتی استان کشف و ضبط شده که این میزان نسبت به مدت مشابه سال گذشته 26 درصد افزایش داشته است.وی بدون اعلام تعداد سلاح های شکاری، مجاز وغیرمجاز در استان، از کاهش 21 درصدی این سلاح ها خبر داد.غلامزاده در خصوص قتل و خودکشی در پاسخ به خبرنگار ایرنا بدون اعلام درصد افزایش و کاهش افزود: بیشترین میزان قتل و خودکشی ها بدلیل مشکلات خانوادگی و طایفه ای است.وی اظهار داشت: همزمان با هفته ناجا بیش از 260 عنوان برنامه شامل؛ صبحگاه مشترک، غبارروبی گلزار شهدا، تجلیل از طلایه داران فرهنگ ترافیک، نشست با روسای طوایف و معتمدان محلی برگزار می شود.به گزارش ایرنا، 13 تا 10 مهرماه به عنوان هفته نیروی انتظامی نامگذاری شده است.7360/6021            "}