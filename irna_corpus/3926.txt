{"onTitr":"","titr":" بیش از 30 هزار قلم لوازم آرایشی قاچاق در ارومیه کشف شد","describe":" ارومیه- ایرنا- فرمانده انتظامی آذربایجان غربی گفت: 30 هزار و 155 قلم لوازم آرایشی و بهداشتی قاچاق توسط پلیس آگاهی شهرستان ارومیه کشف و ضبط شد.", "text":"سردار ناصر اصلانی روز سه شنبه در گفت و گو با خبرنگار ایرنا افزود: پس از دریافت اطلاعاتی در خصوص انباشت لوازم آرایشی و بهداشتی قاچاق در ارومیه، پیگیری موضوع در دستور کار ماموران دایره مبارزه با قاچاق کالا و ارز قرار گرفت.وی اضافه کرد: ماموران با انجام اقدامات اطلاعاتی و نامحسوس، محل انباشت این کالاها را شناسایی و پس از کسب مجوز قضایی این محل را مورد بازرسی قرار دادند.وی بیان کرد: در بازرسی از این محل 30 هزار و 155 قلم لوازم آرایشی و بهداشتی قاچاق کشف شد که کارشناسان، ارزش ریالی این کالاها را یک میلیارد و 600 میلیون ریال برآورد کرده اند.فرمانده انتظامی آذربایجان غربی ادامه داد: در این راستا یک نفر متهم دستگیر و پس از تشکیل پرونده مقدماتی جهت سیر مراحل قانونی تحویل مقام قضایی شد.به گزارش ایرنا به نقل از فرمانده انتظامی آذربایجان غربی مقابله با سرقت، مقابله با کالای قاچاق، مبارزه با مواد مخدر، مبارزه با ناهنجاری ها و بد اخلاقی های اجتماعی و کاهش تصادف ها از اولویت های پنج گانه نیروی انتظامی این استان در سال جاری است.6009/2093            "}