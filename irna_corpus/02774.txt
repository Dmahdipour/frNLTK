{"onTitr":" استاندار هرمزگان:    ","titr":" مهارت آموزی در کودکان تربیت محققان آینده است","describe":" بندرعباس - ایرنا- استاندار هرمزگان گفت: توجه به پژوهش و مهارت آموزی در کانون پرورش فکری کودکان و نوجوانان این استان تربیت افراد محقق و آشنا با مهارت های مختلف را به دنبال دارد.", "text":"به گزارش ایرنا، فریدون همتی روزعصرسه شنبه به مناسبت هفته ملی کودک در بازدید از کانون پرورش فکری کودکان و نوجوانان افزود: کودکان و نوجوانان سرنوشت آینده جامعه را رقم می زنند ازاینرو حضور و فعالیت آنها در چنین مراکزی موجب تفکر برای خلق ایده های نو خواهد بود.وی با اشاره به ایجاد کتابخانه، برگزاری کارگاه های تخصصی آموزش داستان نویسی، شعر و نمایشگاه های آشنایی با طبیعت ادامه داد: ایده های جذابی در کانون پرورش فکری کودکان و نوجوانان استان هرمزگان اجرایی شده و این فعالیت ها را به صورت ویژه مورد حمایت قرار می دهیم.استاندار هرمزگان اثرگذاری در حمایت از فعالیت های کانون پرورش فکری کودکان و نوجوانان را پرورش نسل پژوهشگر و محقق در آینده دانست.  همتی یاد آور شد: طرح راه اندازی پارک علمی مخصوص کودکان و نوجوانان در هرمزگان بسیار خوب و در کشور نمونه است که برای اجرای آن حمایت لازم را خواهیم داشت.به گزارش ایرنا، هفته ملی کودک با شعار &#39;آینده را باید ساخت&#39; در هرمزگان با 530 عنوان برنامه آغاز شد.با آغاز هفته ملی کودک از روز 14 مهرماه ویژه برنامه های مختلفی هر روز در سطح مرکزهای کانون های پرورش فکری کودکان و نوجوانان استان هرمزگان درحال برگزاری است.برگزاری کارگاه مادر و کودک با موضوع خلاقیت در نوشتن در مرکز فراگیر بندرعباس عنوان برنامه ای است که با آغاز هفته ملی کودک در مرکز فراگیر بندرعباس برگزار شد.این مرکز فرهنگی هنری با مورد توجه قرار دادن شعار هفته ملی کودک«آینده را باید ساخت» و عنوان روزشمار این هفته «کودک، خانواده، سبک زندگی ایرانی اسلامی» کارگاه مادر و کودک با موضوع خلاقیت در نوشتن را با 40 نفر از اعضای کودک پسر و دختر و مادرانشان برگزار کرد.همزمان با دومین روز از هفته ملی کودک،20 نفر از اعضای کودک پسر و دختر مرکز تخصصی علوم و مرکز فراگیر بندرعباس از موزه مردم شناسی و معبد هندوها بازدید کردند. در این بازدید نوجوانان با بخش های پوشاک زنان و مردان ایرانی، غرفه آزادسازی جزیره هرمز از دست استعمارگران پرتغالی، بادگیرها، زیورآلات، سفالینه ها و پارینه سنگی آشنا شدند. هم چنین به مناسبت هفته ملی کودک، 20 دختر دانش آموز مقطع ابتدایی در شهرستان قشم به مناسبت هفته ملی کودک با عنوان گردش علمی از دفتر خبرگزاری جمهوری اسلامی(ایرنا) بازدید کردند و با حرفه خبرنگاری آشنا شدند.برگزاری مسابقه عکاسی دنیای کودکانه، نقد و بررسی کتاب توسط کودکان و نوجوانان با نویسنده برجسته کشوری از طریق ویدئو کنفرانس، نشست مشاوره ای سلامت جسم ویژه والدین درکانون شماره 4 بندرعباس، دیدار با کودکان بیمار سرطانی و بیماری های خاص و اهدا هدایای فرهنگی، بازدید کودکان از آتش نشانی و خلق اثر بخش دیگری از برنامه های کانون پرورش فکری کودکان هرمزگان در طول هفته ملی کودک خواهد بود.9887/ 6048            "}