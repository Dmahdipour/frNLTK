{"onTitr":"","titr":" یک واحد تولیدی با حضور معاون رییس جمهور در قزوین افتتاح شد","describe":" قزوین - ایرنا - یک واحد تولیدی با سرمایه گذاری خارجی بعدازظهر پنجشنبه با حضور محمد باقر نوبخت معاون رییس جمهور در شهرک صنعتی کاسپین قزوین مورد بهره برداری قرار گرفت.", "text":"به گزارش ایرنا، این واحد تولیدی که با نام تجاری 'بل' در زمینه تولید محصولات لبنی از جمله شیر و پنیر فعالیت می کند، با 34 میلیون یورو سرمایه گذاری توسط سرمایه گذاران کشور فرانسه ساخته و به مرحله بهره برداری رسیده است. با بهره برداری از این واحد تولیدی زمینه اشتغال زایی برای 379 نفر فراهم شده است. این واحد سالیانه ظرفیت تولید 74 هزار و 760 تن انواع لبنیات را دارد.در آیین بهره برداری از این واحد تولیدی همچنین استاندار، نمایندگان استان قزوین در مجلس شورای اسلامی، معاونین استاندار و جمعی از مدیران دستگاه های اجرایی حضور داشتند. در ادامه نیز با حضور نوبخت آیین کلنگ زنی و آغاز عملیات اجرایی یک طرح صنعتی در زمینه تولید کارتن و جعبه پلاستیکی و چسب با سرمایه گذاری مشترک سرمایه گذاران داخلی و عراقی برگزار می شود. دیدن از نمایشگاه توانمندی ها و دستاوردهای واحدهای مستقر در شهرک ها و نواحی صنعتی قزوین از دیگر برنامه های بازدید معاون رییس جمهوری از شهرک صنعتی کاسپین است. شهرک صنعتی کاسپین واقع در شهرستان آبیک با بیش از 200 واحد تولید بهره بردار در 30 کیلومتری قزوین و 120 کیلومتری تهران یکی از شهرکت های صنعتی مطرح کشور است. 6104*3013            "}