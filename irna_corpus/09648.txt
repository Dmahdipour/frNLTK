{"onTitr":"","titr":" پروژه فاضلاب تیران تا پایان امسال به بهره برداری می رسد","describe":" اصفهان - ایرنا - فرماندار شهرستان تیران و کرون پیشرفت پروژه فاضلاب شهر تیران را 60 درصد اعلام کرد و گفت: این پروژه تا پایان امسال به بهره برداری می رسد.", "text":"به گزارش ایرنا، مجید حججی در مراسم تکریم و معارفه مدیر آب و فاضلاب شهری تیران و کرون افزود: تجهیز تصفیه خانه و اتصال منازل به شبکه اصلی فاضلاب تیران تا پایان امسال انجام می شود.وی با اشاره به اینکه 170 میلیارد ریال اعتبار دولتی امسال به این پروژه اختصاص یافته است، گفت: این اعتبار تاثیر بسزایی در تسریع اجرای پروژه دارد.فرماندار شهرستان تیران و کرون به مشکلات خشکسالی و کم آبی در این شهرستان اشاره کرد و گفت: شرکت آب و فاضلاب به تنهایی قادر نیست مشکلات تامین آب و آبرسانی را برطرف کند و نیازمند مشارکت سایر دستگاه های اجرایی و مردم است.وی اضافه کرد: شرایط اقلیمی و آب و هوایی کشور همواره نسبت به خشکسالی و کمبود آب هشدار می دهد که باید نگرش جدیدی در حوزه آب و مدیریت آن انجام شود.حججی با اشاره به اینکه شهرستان تیران و کرون برای تامین آب در شرایط سختی قرار دارد، تصریح کرد:  به رغم کمبود آب، نیاز مردم و کشاورزان برای آبیاری درختان تا حد امکان برآورده شد.معاون منابع انسانی و بهبود مدیریت شرکت آب و فاضلاب استان اصفهان نیز در این مراسم با اشاره به اینکه آب شرب 62 شهر این استان با ظرفیت چهار میلیون نفر از سد زاینده رود تامین می شود، گفت: کاهش منابع آبی این استان، تابستان پر تنش و مشکل سازی را هشدار می داد که با توزیع عادلانه آب و همکاری مردم وضع امنیت و آرامش استان تحت تاثیر قرار نگرفت.مجتبی قبادیان ادامه داد: وضعیت خشکسالی بر اساس اقلیم استان اصفهان قابل تکرار است و در چنین شرایطی نیازمند تغییر روش در بهره برداری از منابع آبی هستیم و باید شیوه مصرف شهروندان، روش های کشاورزی و بهره برداری آب در بخش صنعت نسبت به گذشته تغییر کند و با کم آبی سازگار شود. وی به طرح های فاضلاب شهری نیز اشاره کرد و گفت: اعتبارات دولتی قابلیت اجرای پروژه های فاضلاب شهری را ندارد و زمان اجرای پروژه ها را به بیش از 20 سال افزایش می هد که مشارکت مردم و سرمایه گذاران به تسریع و افزایش کیفیت کار این پروژه ها کمک می کند.معاون منابع انسانی و بهبود مدیریت شرکت آب و فاضلاب استان اصفهان یادآورشد: شبکه فاضلاب شهر اصفهان بیش از 50 سال پیش راه اندازی شده و این پروژه قدمت زیادی در بین سایر شهرهای کشور دارد.در این مراسم شاهرخ شریفی به عنوان مدیر آب و فاضلاب تیران و کرون معرفی و از زحمات علی قیصری قدردانی شد.اجرای پروژه فاضلاب تیران از اوایل سال 92 مطرح و پس از انتخاب پیمانکار در سال 93 آغاز شد.برای اجرای این پروژه بیش از 50 میلیارد تومان سرمایه گذاری نیاز است.13 هزار و 50 خانوار مشترک آب و فاضلاب شهری تیران و کرون هستند.شهرستان تیران و کرون با 71 هزار نفر جمعیت در 45 کیلومتری غرب اصفهان قرار گرفته است.7131 / 2093            "}