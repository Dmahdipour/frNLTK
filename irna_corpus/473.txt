به گزارش روز جمعه گروه اخبار علمی ایرنا از پایگاه خبری ساینس دیلی،‌این تجهیزات هوشمند برای انتقال اطلاعات از شیوه ای موسوم به پراش بازگشتی (backscatter) استفاده می کنند که در آن سیگنال های دریافتی با استفاده از یک آنتن منعکس می شوند. محققان در این تحقیقات برای تولید یک قوطی قرص هوشمند از پلاستیک استفاده کردند و برای ردگیری و ذخیره نحوه به کارگیری این قوطی از دو آنتن در بالا و پایین قوطی بهره گرفتند. این آنتن ها توسط یک سوییچ متصل به یک چرخ دنده با یکدیگر مرتبط می شوند. بدین ترتیب باز کردن در قوطی، چرخ دنده را در یک جهت حرکت می دهد و یکی از آنتن ها فعال می شود. بستن در قوطی نیز چرخ دنده را در جهت مخالف حرکت داده و آنتن دیگر را فعال می کند. دندانه های چرخ دنده  به گونه ای طراحی شده اند که سیگنال را به شیوه ای شبیه به کد مورس، کدگذاری می کنند. بدین ترتیب راستای سیگنال مخابره شده هنگام باز کردن و بستن در قوطی متفاوت است. این فناوری علاوه بر ردگیری باز و بستن قوطی امکان ردگیری عملکرد اندام های مصنوعی را نیز فراهم می کند. به گفته محققان این تجهیزات تنها نمونه های اولیه ای هستند که امکان درک حرکت در جهت های مختلف را توسط اشیای تولید شده با استفاده از فناوری چاپ سه بعدی به اثبات می رسانند.قرار است گزارش کامل این فناوری در تاریخ 15 اکتبر در سمپوزیوم ACM در رابطه با نرم افزارها و فناوری های رابط کاربر در شهر برلین ارائه شود.علمی (6)**9259**1440
      
      