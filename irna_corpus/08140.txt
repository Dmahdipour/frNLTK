{"onTitr":"","titr":" نخستین کلینیک دیابت دانشکده علوم پزشکی ایرانشهر راه اندازی شد","describe":" زاهدان - ایرنا - معاون درمان دانشکده علوم پزشکی و خدمات بهداشتی درمانی ایرانشهر در جنوب سیستان و بلوچستان گفت: نخستین کلینیک دیابت این دانشکده در راستای طرح تحول نظام سلامت در شهرستان ایرانشهر راه انداری شد.", "text":"دکتر کامران کردی روز جمعه در گفت و گو با خبرنگار ایرنا افزود: در حوزه دانشکده علوم پزشکی ایرانشهر حدود 10 هزار و 451 بیمار دیابتی شناسایی&#160;و ثبت شده که بیشترین آمار با 2 هزار و 604 بیمار مربوط به شهرستان ایرانشهر است.وی بیان کرد: بر اساس اولویت آماری نخستین کلینیک دیابت در شهرستان ایرانشهر راه اندازی شد که در شهرهای چابهار و نیکشهر نیز بزودی این کلینیک راه اندازی خواهد شد.معاون درمان دانشکده علوم پزشکی ایرانشهر گفت: در کلینیک دایر شده پرستار آموزش دیده و با تجربه و پزشک&#160;متخصص داخلی فعالیت دارند.وی ادامه داد: بزودی در این کلینیک کارشناس تغذیه&#160;هم مستقر خواهد شد که به مراجعه کنندگان خدماتی از جمله مشاوره، پیشگیری، آموزش نحوه صحیح تزریق انسولین، اندازه گیری فشار خون، علائم افت قند خون، افزایش قند خون، کنترل قند خون و پیشگیری از عوارض  بیماری های دیابتی را آموزش می دهند.کردی بیان کرد: کلینیک دیابت در روزهای یکشنبه و سه شنبه هر هفته واقع در کلینیک ویژه تخصصی وحدت فعالیت دارد.سیستان و بلوچستان به عنوان پهناورترین استان کشور به سبب گستردگی جغرافیایی و قرار گرفتن در همسایگی 2 کشور افغانستان و پاکستان در حوزه بهداشت و درمان به سه بخش تقسیم شده که شهرستان های شمالی شامل زابل، هیرمند، زهک، هامون و نیمروز زیر پوشش دانشگاه علوم پزشکی زابل، شهرستان های زاهدان، میرجاوه، خاش، سراوان و سیب و سوران زیر نظر دانشگاه علوم پزشکی زاهدان و شهرستان های ایرانشهر، سرباز، نیکشهر، مهرستان، چابهار، کنارک، دلگان، فنوج و قصرقند زیر پوشش دانشکده علوم پزشکی ایرانشهر قرار دارد.7314**3213            "}