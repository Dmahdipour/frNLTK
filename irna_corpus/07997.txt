{"onTitr":" امام جمعه موقت قزوین:    ","titr":" دولت و دستگاه قضا باید با قیمت های کاذب در بازار برخورد کنند","describe":" قزوین - ایرنا - امام جمعه موقت قزوین گفت: دولت و دستگاه قضا باید با قیمت های کاذب در بازار که موجب ایجاد مشکل برای مردم می شود، قاطعانه برخورد کنند.", "text":"به گزارش ایرنا، حجت الاسلام و المسلمین علی قابل در خطبه های این هفته نماز جمعه قزوین خواستار ورود هرچه بیشتر دولت برای ساماندهی به وضعیت بازار ارز شد و گفت: باید با مدیریت دولت و دستگاه قضا قیمت اجناسی که بیهوده گران شده اند، کاهش یابد.وی اظهار داشت: کاهش نرخ دلار در هفته ای که گذشت را با اقداماتی چون حمله موشکی سپاه به تروریست ها،احکام صادره برای اخلال گران اقتصادی و ورود بیشتر دولت به حوزه نظارت بر بازار شاهد بودیم اما این همه به تنهایی کافی نیست و باید تلاش ها برای متعادل سازی قیمت کالاها بیشتر شود.امام جمعه موقت قزوین به اجتماع با شکوه بسیجیان کشور در روز گذشته اشاره کرد و گفت: این تجمع نمایشی از اقتدار و صلابت نیروهای مردمی حامی ولایت بود.وی اظهار داشت: مقام معظم رهبری روز گذشته در جمع بسیجیان بیانات ارزشمندی داشتند که باید مورد توجه همه قرار بگیرد که یکی از محورهای سخنان ایشان امیدآفرینی به جوانان و نقش آنان در اعتلای نظام و پیاده سازی اهداف انقلاب بود.حجت الاسلام قابل در بخش دیگری از صحبت های خود گفت: در هفته گذشته شاهد اعلام رای دادگاه در پی شکایت ایران به تحریم های ظالمانه آمریکا بودیم که دولتمردان این کشور اعلام کردند آنرا نمی پذیرند که بار دیگر نشان داد آنها تابع قانون و حقوق بشر نیستند.امام جمعه موقت قزوین همچنین با تبریک هفته ناجا،گفت: نیروی انتظامی را باید از برکات و افتخارات نظام جمهوری اسلامی بدانیم.وی اظهار داشت: کارکنان خدوم نیروی انتظامی به شکل شبانه روزی در پی حفظ امنیت و نظم و آرامش در کشور هستند و در این راه شهدا و جانبازان زیادی نیز تقدیم نظام و انقلاب کرده اند که باید در این هفته که به نام ناجا نامگذاری شده است از تلاش های آنان قدردانی کنیم.وی در ادامه با اشاره به حمله موشکی سپاه پاسداران به مواضع تروریست ها در سوریه،گفت: این عملیات انتقام خون شهدای حادثه تروریستی اهواز بود که یک اقدام به موقع و غافلگیرانه برای جنایتکاران تروریست بود.حجت الاسلام قابل ادامه داد: این حمله موشکی یک تودهنی و مشت محکم بر عیادی استکبار در منطقه بود که از اقدامات تروریستی حمایت می کنند.امام جمعه موقت قزوین در بخش دیگری از سخنان خود با بیان اینکه در آستانه 40 سالگی پیروزی انقلاب شکوهمند اسلامی قرار داریم، افزود: استقلال و آزادی با مقابله با استکبار جهانی، توسعه روزافزون علمی و دانشگاهی و زیرساختی و تغییر چهره نقاط محروم تنها بخشی از این دستاوردهاست که باید امسال بیش از پیش به آنها پرداخته و تشریح و تبیین شوند.سردار مهدی محمودی فرمانده انتظامی استان قزوین نیز که به مناسبت هفته ناجا پیش سخنران خطبه های امروز نماز جمعه بود با اشاره به نقش پلیس در تامین امنیت و نظام عمومی در جامعه، به تشریح برنامه های این هفته پرداخت.3013            "}