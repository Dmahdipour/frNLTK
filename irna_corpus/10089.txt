{"onTitr":"","titr":" 560 مددجو ندامتگاه قزلحصار آزاد شدند","describe":" کرج - ایرنا- مدیر ندامتگاه قزلحصار کرج گفت: 560  مددجوی  این ندامتگاه امسال در اجرای طرح حبس زدایی قوه قضایی، آزاد شدند.", "text":"علیرضا گرامی روز چهارشنبه در گفت و گو با خبرنگار ایرنا، افزود:  این زندانیان که بیشتر در ماه های پایانی حبس قرار داشتند از مرخصی منجر به آزادی بهره بردند.وی اضافه کرد: سه هزارو 707 زندانی نیز در نیمه نخست امسال به مرخصی اعزام شدند که این رقم نسبت به مدت مشابه سال گذشته 12 درصد افزایش یافت.گرامی گفت: همچنین دراین مدت 28 هزار و 485 مورد ملاقات در ندامتگاه قزلحصار به مددجویان اعطا شد.وی به اقدامات مددکاری در ندامتگاه قزلحصار اشاره کرد و بیان داشت: کارشناسان مددکاری با حضور در جمع مددجویان ضمن روانکاوی و ایجاد ارتباط معنوی موجب تقویت امید در آنان از طریق طرح مسائل و مشکلاتشان می شوند.ندامتگاه قزلحصار یکی از4 زندان مستقر درکرج است که زیر نظر اداره کل زندان های استان تهران اداره می شود.2098/ 6155            "}