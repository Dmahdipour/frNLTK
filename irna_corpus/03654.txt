{"onTitr":"","titr":" روستاییان جوین 43 میلیارد ریال تسهیلات اشتغال گرفتند","describe":" سبزوار- ایرنا- مدیر جهاد کشاورزی جوین گفت: امسال تاکنون 43 میلیارد و 900 میلیون ریال تسهیلات اشتغال پایدار در بخش کشاورزی به روستاییان این شهرستان پرداخت شده است.", "text":"علیرضا هاشم آبادی روز سه شنبه در گفت وگو با خبرنگار ایرنا افزود: این تسهیلات در حوزه های دام و طیور، تولیدات گیاهی و صنایع تبدیلی پرداخت و برای 87 نفر اشتغال ایجاد شد.وی اظهار داشت: سهمیه امسال شهرستان جوین از تسهیلات اشتغال پایدار 25 میلیارد ریال بود که با توجه به ارائه طرحهایی با توجیه اقتصادی و با صرفه این میزان به 54 میلیارد و300 میلیون ریال رسیده است.وسعت زمینهای باغی و زراعی جوین 35 هزار هکتار و محصولات عمده آن گندم، جو، چغندر قند، پیاز، هندوانه و پسته است.این شهرستان 12 هزار بهره بردار در بخشهای کشاورزی، باغداری، دامپروری و طیور دارد.'نقاب' مرکز شهرستان 54 هزار نفری جوین در 310 کیلومتری غرب مشهد قرار دارد. این شهرستان با دو بخش 'مرکزی و عطاملک' دارای چهار دهستان و 53 روستا است. 40 هزار نفر از جمعیت جوین ساکن روستاها هستند.8145/7495/1858            "}