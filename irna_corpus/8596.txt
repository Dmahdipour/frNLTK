{"onTitr":"","titr":" 22 درصد تولید گوشت مرغ خراسان رضوی در سبزوار صورت می گیرد","describe":" سبزوار- ایرنا- رئیس شبکه دامپزشکی سبزوار گفت: 385 واحد مرغداری گوشتی در این شهرستان با تولید سالانه 25 میلیون قطعه مرغ 22 درصد گوشت مرغ مصرفی را در خراسان رضوی تامین می کنند.", "text":"ولی الله جغتایی روز پنجشنبه در نشست خبری به مناسبت روز دامپزشکی افزود: هر واحد مرغداری سبزوار پنج دوره در سال جوجه ریزی دارد و در هر دوره حدود هفت هزار تن گوشت تولید می شود. همچنین این شهرستان با در اختیار داشتن دو هزار و 600 نفر شتر، 38 درصد جمعیت این حیوان و بیشترین آن را در خراسان رضوی دارد.وی ادامه داد: برای پیشگیری از بیماریهای دامی در سبزوار 990 هزار نوبت راس دام به صورت رایگان واکسینه شدند. همچنین ظرف شش ماه اخیر 291 هزار راس دام علیه بیماری سیاه زخم، 308 هزار دام علیه آبله، 109هزار راس دام علیه طاعون و هزار و 70 راس گاو علیه بیماری تب مالت ایمن سازی شده اند. رئیس شبکه دامپزشکی سبزوار گفت: جهت جلوگیری از بیماری تب کریمه کنگو نیز420 لیتر سم رایگان در سطح 183 هزار مترمربع اماکن دامی این شهرستان توزیع شد. وی درباره حمل دام و طیور نیز اظهار داشت: ظرف همین مدت 13 هزارو 392 مورد گواهی حمل بهداشتی دام، طیور و فرآوردها دامی از طریق شبکه دامپزشکی سبزوار صادر و همچنین 21 محموله کامیون حمل دام و طیور غیرمجاز نیز با تلاش نیروی انتظامی شناسایی و توقیف شد. او افزود: ظرف شش ماه  نخست امسال در بازدید از 56 مرکز عرضه تهیه و توزیع فرآورده های خام دامی نیز دو هزار و 36 کیلوگرم فرآورده خام فاسد و غیربهداشتی کشف و پرونده 61 واحد صنفی متخلف برای رسیدگی به اداره تعزیرات حکومتی سبزوار ارجاع شد.310 هزار راس دام سبک، 11 هزار راس دام سنگین و دو هزار و 600 نفر شتر در شهرستان سبزوار نگهداری می شود. سبزوار در فاصله 230 کیلومتری غرب مشهد قرار دارد.8145/7495/1858            "}