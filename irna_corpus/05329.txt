{"onTitr":"","titr":" دو پایگاه قهرمانی در رودسر و انزلی راه اندازی می شود","describe":" رشت - ایرنا - مدیرکل ورزش و جوانان استان گیلان از تجهیز و راه اندازی دو پایگاه قهرمانی و استعدادیابی در رودسر و انزلی خبرداد.", "text":"به گزارش شامگاه یکشنبه خبرنگار ایرنا ، مریم بخشی در دیدار با رئیسان هیات های ورزشی گیلان در رشت اظهار داشت: طی هماهنگی با مسئولان دفتر توسعه آموزش های پایه و استعدادیابی وزارت ورزش و جوانان، پایگاه قهرمانی مرکز گیلان در رشت تجهیز خواهد شد.   وی افزود: همچنین با هماهنگی های انجام شده اعتباراتی برای راه اندازی دو پایگاه دیگر در شهرهای رودسر و بندرانزلی در نظر گرفته شده که این شهرها این اعتبارات را دریافت خواهند کرد.   مدیرکل ورزش و جوانان گیلان در ادامه به المپیاد استعدادهای برتر ورزش کشور نیز اشاره و بیان گفت : ما در این دوره از مسابقات در تمامی رشته ها تیم به سراسر کشور اعزام خواهیم کرد و امیدوارم که تیم های ورزشی گیلان در المپیاد استعدادهای برتر بتوانند نتایج خوبی نیز کسب کنند.   وی ادامه داد: ما همچنین میزبان مسابقات رشته شطرنج المپیاد کشور در هر دو بخش پسران و دختران هستیم که امیدوارم این رقابت ها در سطح کیفی بالا در این استان برگزار شود این در حالیست که گیلان دارای استعداهای برتر در رشته شطرنج در کشور است.مدیرکل ورزش و جوانان گیلان از تمامی هیات های ورزشی خواست با برگزاری مسابقات انتخابی نتایج خوبی نیز دریافت کنند چون بر اساس مجموع نتایج هیات های ورزشی ، استان ها ارزیابی و تقدیر خواهند شد.   وی افزود : یکی دیگر از اهداف مهم و اصلی ما نگاه ویژه به المپیک است و باید سعی کنیم در المپیک 2020 ژاپن نفرات بیشتری داشته باشیم و گیلان با کسب مدال به حق خود در ورزش برسد. 7285/2007            "}