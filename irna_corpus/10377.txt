{"onTitr":"","titr":" لایحه سرگردان","describe":" گویی همه‌چیز به هم گره خورده و مجلس دچار سردرگمی شده است. اصول‌گرایان تندرو فراکسیون ولایی خواستار مسکوت ماندن لایحه مبارزه با تامین مالی تروریسم یا کنوانسیون مقابله با تامین مالی تروریسم یا همان CFT هستند و اصلاح‌طلبان خواستار تصویب آن.", "text":"مخالفان تصویب FATF، لایحه مبارزه با تامین مالی تروریسم یا کنوانسیون مقابله با تامین مالی تروریسم یا همان CFT و همچنین کارشناسان منتقد حوزه بین الملل و امور دیپلماتیک معتقدند: «با خروج آمریکا از برجام و بازگشت تحریم‌های هسته‌ای و نیز تحریم‌های ثانویه در کمتر از 35 روز دیگر برای ایران فرقی نمی‌کند که عضو این کنوانسیون‌ها باشد یا خیر». استدلال کارشناسان و مخالفان این است که: «در سایه تحریم‌ها خود به خود تمامی بانک‌ها و مراکز پولی و مالی از مراوده با ایران صرف نظر خواهند کرد. در نتیجه این عضویت‌ها شرایط برای فشار و محدودیت مضاعف بر کشور، آن هم به دست خود را هموارتر خواهد کرد». بنابراین به خاطر همین مخالفت‌ها بود که لایحه بررسی CFT باعث تشنج در مجلس شد که نتیجه‌‌اش، به تعویق افتادن بررسی آن در صحن مجلس بود و با خشم و هیاهوی نمایندگانی که کنوانسیون را استعماری می‌خوانند لایحه به کمیسیون امنیت ملی ارجاع شد. البته در این میان نمی‌توان به نقش معترضینی را که در بیرون مجلس با تجمع خود نسبت به جریان افتادن دوباره لایحه به گفته آنان، استعماری FATF اعتراض کردند نادیده گرفت.گرچه برخی از نمایندگان اصول‌گرای تندرو مجلس نیز به آنها پیوستند، اما به تعویق افتادن لایحه در دستور کار مجلس به این اعتراضات بی‌ربط نیست. به هر حال فشارهای بیرون از مجلس نیز کارساز هستند. کسانی که در این تجمع حضور داشتند پلاکاردهای دست‌نویس به همراه داشتند. بر پلاکارد یک دختر جوان این جملات نقش بسته بود: «واضح بگویید چه تضمینی برای حل مشکلات بانکی پس از تصویب FATF می‌دهید؟» و «اگر پس از این همه کشور فروشی مشکلات بانکی حل نشد جرم اخلال در امنیت ملی را می‌پذیرید؟». اکنون با موضع‌گیری‌های مختلفی در این رابطه مواجه هستیم که به نظر می‌رسد دورنمای خوبی برای این لایحه ندارد. از یک سو علیرضا رحیمی عضو کمیسیون امنیت ملی و سیاست خارجی مجلس گفته که هیچ فشاری اعم از داخلی یا بیرونی نمی‌تواند لایحه CFT را از دستور کار مجلس خارج کند. از سوی دیگر محمدنبی حبیبی، دبیرکل حزب موتلفه اسلامی با بیان اینکه مخالفت با پیوستن ایران به لایحه FATF در راستای منافع ملی کشور است یا حمایت از مقاومت و منطقه مستقل از منافع ملی نیست، مخالفت خود را با تصویب CFT و همچنین FATF اعلام کرد. گویی همه‌چیز به هم گره خورده و مجلس دچار سردرگمی شده است. اصول‌گرایان تندرو فراکسیون ولایی خواستار مسکوت ماندن لایحه هستند و اصلاح‌طلبان خواستار تصویب آن. رئیس مجلس هم تنها به رای نمایندگان تکیه کرده و مسکوت گذاشتن آن را مشروط به موافقت نماینده ملت می‌داند و از سوی دیگر دولت با چنین کاری موافقت نمی‌کند.**هیچ فشاری کارساز نیستعلیرضا رحیمی عضو کمیسیون امنیت ملی و سیاست خارجی مجلس در تشریح روند پیگیری لایحه CFT در مجلس شورای اسلامی گفت: توانستیم لایحه را در کمیسیون امنیت ملی به تصویب برسانیم و امیدواریم با پایان رسیدگی به دستور کار فعلی صحن، بتوانیم این لایحه را روز چهارشنبه(امروز) در دستور کار صحن قرار دهیم.این نماینده مجلس در ادامه گفت: هیچ فشاری اعم از داخلی یا بیرونی نمی‌تواند لایحه CFT را از دستور کار مجلس خارج کند، چرا که این لایحه روند قانونی خود را طی می‌کند.گرچه رحیمی در پاسخ به این سوال که آیا تجمعات و مخالفت‌ها با CFT می‌تواند در روند پیگیری و تصویب این موضوع اخلال ایجاد کند، گفت:« هیچ فشاری اعم از داخلی یا بیرونی نمی‌تواند این لایحه را از دستور کار مجلس خارج کند»، اما این در حالی است که همان روزی که مخالفین در بیرون از مجلس به این طرح اعتراض کردند، رسیدگی به لایحه به تعویق افتاد.همیشه سیاست ما از خیابان آسیب دیده‌ است. در تاریخ معاصر ایران خیابان با سیاست ما یار نبوده و به جای آنکه تقویت کننده و صدای مردم باشد به سیاست آسیب زده است. مخالفت‌ها وقتی ازسطح کارشناسی خارج و به کف خیابان برسد قطعا تاثیر منفی‌ بر سیاست و روند سیاسی خواهد داشت. حتی اگر مخالفان حسن نیت داشته باشند باز به عواقب عمل خود آگاهی ندارند.**حبیبی: مخالفت با FATF در راستای منافع ملی کشور استیکی از کسانی که با تصویب لایحه FATF مخالف است، محمد نبی حبیبی دبیرکل حزب موتلفه اسلامی است. به گزارش ایسنا او با بیان اینکه مخالف پیوستن ایران به لایحه FATF هستم، گفت: «غرب می‌خواهد به بهانه مبارزه با تروریسم از حضور و پشتیبانی ما از مقاومت در منطقه جلوگیری کند. ظاهر این لایحه مربوط به مقابله با تروریسم بوده و هدف آن دستیابی به یک توافق بین‌المللی برای مبارزه با تروریسم است اما کشورهای غربی دروغ می‌گویند که هدف آنها مبارزه با تروریسم است».این فعال سیاسی اصول‌گرا درباره منافع FATF از جمله همکاری مالی و بانکی کشور با دنیا، گفت: «باید در تصمیم‌گیری‌ها بر جمع جبری تصمیمات تکیه داشته باشیم. تصمیمات می‌تواند هم برای ما منافع داشته باشد هم مضرات. ما در موتلفه معتقدیم که جمع جبری فواید و ضررهای لایحه FATF برای ما منفی است و در این جمع جبری نتیجه منفی می‌گیریم. ما منکر برخی از فواید این لایحه نیستیم ولی جمع جبری آن برای ما منفی است. اعتقاد ما این است که ضررهای FATF بیشتر از منافع ملی کشور است».این در حالی است که در روزهای اخیر بانک مرکزی چین، ایران و موسسات بانکی و مالی ایران را به‌دلیل عدم پایبندی به ترتیبات FATF در صدر فهرست کشورهای با خطر پذیری بسیار بالا قرار داده است.**جواد امام: اگر می‌خواهیم به سیستم بانکی دنیا متصل شویم باید به این لایحه بپیوندیماز سوی دیگر جواد امام فعال سیاسی اصلاح طلب از تصویب لایحه حمایت کرده و با اشاره به اینکه نپذیرفتن FATF کشور را از نظر مالی محدودتر و منزوی‌تر می‌کند، گفت: « FATF هم به سیستم بانکی داخل کشور کمک می‌کند و هم موجب ارتباط بانکی با سایر کشورهای دنیا می‌شود».جواد امام با بیان اینکه FATF جزو مقررات بانکی دنیاست، ادامه داد: «اگر می‌خواهیم به سیستم بانکی دنیا متصل شویم باید به این لایحه بپیوندیم و قواعد آن را بپذیریم. در برجام یکی از موانع جدی تعامل بانکی با دنیا نداشتن نرم افزارهای لازم بود زیرا بانکداری ما کاملا سنتی است و ما فاقد نرم افزار و تکنولوژی روز دنیا و همچنین مقررات جدید بانکی بین‌المللی هستیم».منبع: روزنامه همدلی؛ 1397،7،11 "}