{"onTitr":"","titr":" روسیه رهبر حزب التحریر را دستگیر کرد","describe":" مسکو - ایرنا - سازمان امنیت فدرال روسیه از دستگیری رهبر حزب التحریر و چند تن از سران دیگر این گروه که در روسیه سازمان تروریستی محسوب می شوند، خبر داد.", "text":"به گزارش ایرنا، خبرگزاری اینترفاکس روز پنجشنبه به نقل از یک مقام روابط عمومی سازمان امنیت فدرال روسیه نوشت: رهبر سازمان تروریستی حزب التحریر اسلامی در روسیه و چند نفر از سرکردگان منطقه ای این سازمان در جمهوری تاتارستان دستگیر شدند.براساس گزارش ها، این افراد در جریان عملیات ماموران سازمان امنیت فدرال روسیه و با همکاری وزارت کشور و گارد ملی روسیه دستگیر شدند.   مقام سازمان امنیت فدرال روسیه که نامی از وی در گزارش برده نشده است، ادامه داد: افراد دستگیر شده به دستور عوامل خارجی خود، در روسیه فعالیت های غیرقانونی می کردند و به دنبال ایجاد یک خلافت مذهبی و سرنگونی حکومت مرکزی با استفاده ازشیوه های تروریستی بودند.این افراد علاوه بر تلاش برای ایجاد شبکه مخفی تروریستی در روسیه، به یارگیری و جذب افراد برای اعزام به کشورهای خاورمیانه برای اقدامات تروریستی می پرداختند.  بر اساس اطلاعات سازمان امنیت فدرال روسیه از خانه افراد دستگیر شده، مقادیری نشریات و کتاب های افراطی و ممنوع در روسیه، اسناد و نیز دستورات سران حزب التحریر و صورتحساب ها در مورد کارهای که انجام داده بودند و نیز وسایل ارتباطی به دست آمد.    به گزارش ایرنا، روسیه از سال 2003 تاکنون از حزب التحریر به عنوان یک سازمان تروریستی در این کشور یاد کرده است و بر همین اساس فعالیت آن را غیرقانونی می داند.اروپام**391*1346*3404            "}