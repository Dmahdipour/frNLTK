{"onTitr":"","titr":" قطار نظم و دوستی در شاهرود راه اندازی شد","describe":" شاهرود – ایرنا- قطار نظم و دوستی به مناسبت هفته نیروی انتظامی و با هدف آموزش دانش آموزان در شاهرود راه اندازی شد.", "text":"مدیرکل راه آهن شمالشرق(1) سه شنبه در گفت و گو با ایرنا اعلام کرد: این برنامه با مشارکت پلیس راه آهن شمال شرق برگزار شد . فرشاد زادخور افزود: مخاطب این برنامه خردسالان،کودکان و دانش آموزان بوده  و با هدف آشنا کردن آنها با برنامه های حمل و نقل مسافری و ریلی انجام می شود .    وی این آموزش ها را برای درک بیشتر دانش آموزان از چگونگی فعالیت راه آهن ضروری دانست و افزود: رعایت توصیه های ایمنی و امنیتی توسط دانش آموزان  موجب می شود سفرهای مطمئن و بی خطری با خانواده هایشان داشته باشند.  سرپرست پلیس راه آهن شمال شرق(1) هم گفت : پلیس راه آهن در طول سال با حضور در مدارس حاشیه خطوط راه آهن به آموزش و فرهنگ سازی پرداخته و آنان را از حضور در محل های غیر مجاز و رفتارهای غیر متعارف منع می کند.  سرهنگ محمود کریمی مقدم افزود : جامعه هدف پلیس راه آهن در بحث سنگ پرانی به قطارهای مسافری را کودکان و نوجوانان تشکیل می دهند که برای جلب مشارکت آن ها اجرای برنامه های فرهنگی و آموزشی از جمله راه اندازی قطار نظم ودوستی بهترین راهکار شناسایی شده است.  وی افزود: از مهمترین موضوع های آموزش داده شده به دانش آموزان ، صدمات جبران ناپذیر سنگ پرانی به قطارهای مسافری و همچنین خطرات ناشی از بازی در کنار خطو ط ریلی است .  سرپرست پلیس راه آهن شمالشرق ادامه داد : برگزاری این برنامه ها  به کاهش آسیب های اجتماعی ، ارتباط بیشتر با مردم و انتقال پیام های انتظامی کمک فراوانی می کند.در این آیین دانش آموزان یکی از مدارس حاشیه خطوط راه آهن ضمن آموزش و پذیرایی به صورت نمادین از ایستگاه شاهرود تا ایستگاه کلاته خوان را با قطار پیمودند .راه آهن شمالشرق (1) بعد از استان هرمزگان طولانی ترین خطوط ریلی کشور را با وسعت541 کیلومتر دارد.یک هزار و 82 کیلومتر خطوط ریلی به صورت دو خطه در حوزه استحفاظی این اداره کل وجود دارد .1023/6167            "}