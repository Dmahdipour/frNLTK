{"onTitr":"","titr":" 9.6 میلیارد ریال برای اشتغال مددجویان شیروان هزینه شد","describe":" بجنورد- ایرنا- رییس کمیته امداد امام خمینی(ره) شیروان گفت: این نهاد نیمه نخست سال جاری، 9 میلیارد و 600 میلیون ریال برای اشتغال مددجویان هزینه کرد.", "text":"علی شیرزادی روز پنجشنبه در گفت و گو با خبرنگار ایرنا اظهار داشت: این میزان اعتبار از محل صندوق قرض الحسنه بانک ها و منابع داخلی امداد تامین که برای ایجاد 54 طرح در زمینه کشاورزی، خدماتی، تولیدی، دامداری و کسب پرداخت شده است. وی تعداد کل طرح های اشتغالزایی ایجاد شده برای مددجویان تحت پوشش این نهاد از ابتدای تاسیس تاکنون را 3 هزار و 170 طرح عنوان کرد و گفت: از این تعداد 1352 طرح اشتغال تحت نظارت و هزار و 818 طرح خارج از نظارت انجام شد.شیرزادی با بیان اینکه طی مدت یاد شده برای 145 نفر آموزش های فنی و حرفه ای برگزار شد افزود: آموزش های مقدماتی 162 مورد و آموزش های مهارتی 83 مورد بوده است که مبلغ پرداختی برای برگزاری آموزش های فنی و حرفه ای 440 میلیون و 574 هزار ریال می باشد.رییس کمیته امداد امام خمینی(ره) شیروان گفت: اعتبار پرداختی آموزش برای مناطق محروم 67 میلیون ریال و برای مناطق برخوردار 373 میلیون ریال بوده است.هم اکنون 15 هزار و 740 نفر مشتمل در قالب هفت هزار و 253 خانوار در شهرستان 157 هزار نفری شیروان زیر پوشش خدمات کمیته امداد امام خمینی(ره) هستند.7186/ 6042            "}