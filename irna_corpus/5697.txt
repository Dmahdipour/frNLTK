{"onTitr":"","titr":" روزانه 2 هزار تماس مزاحم با 115 تهران گرفته می شود","describe":" تهران- ایرنا- رئیس مرکز اورژانس تهران اعلام کرد: روزانه هفت هزار تماس با سامانه 115 شهر تهران گرفته می شود که 25 تا 30 درصد آنها مزاحمان تلفنی هستند.", "text":"به گزارش خبرنگار ایرنا پیمان صابریان روز یکشنبه در جمع خبرنگاران همچنین اظهارداشت: تعداد ماموریت های انجام شده تکنسین های این مرکز از ابتدای سال جاری در مقایسه با زمان مشابه سال گذشته 35 درصد افزایش یافته است.به گفته وی حدود 40 درصد به تماس های سامانه اطلاع رسانی اورژانس تهران اضافه شده که به همین منظور ماموریت های تکنسین های اورژانس نیز امسال 35 درصد افزایش یافته است.** کمبود 900 اتوبوس و موتورلانسرئیس مرکز اورژانس تهران در ادامه با بیان اینکه این مرکز به جمعیت 14 میلیون نفری خدمات درمانی ارائه می کند افزود: مرکز اورژانس تهران حداقل به 450 دستگاه آمبولانس و 450 موتورلانس نیاز دارد که بزودی 250 آمبولانس جدید به ناوگان اورژانس کشور اضافه می شود و سهم شهر تهران حدود 40 دستگاه آمبولانس خواهد بود.به گزارش ایرنا موتورلانس (موتورآمبولانس) وسیله موتوری امدادرسانی مجهز به تجهیزات موردنیاز درمانی است که طی یکسال گذشته در اختیار اورژانس تهران قرار گرفته است.وی با اشاره به کمبودهای اورژانس و نیز جمعیت زیاد شهر تهران اعلام کرد که رضایتمندی شهروندان از تلاش های تکنسین های اورژانس در پایتخت بالا است.صابریان افزود: بر اساس آمارها رضایت از موتورلانس ها 71 درصد به صورت کامل و 25 درصد نسبی بوده و همچنین دو درصد نارضایتی وجود داشته است.به گفته وی همچنین در خصوص آمبولانس‌ها نیز 83 درصد رضایت کامل و پنج درصد رضایت نسبی و  2 درصد نارضایتی به دلیل تاخیر یا انتقال نیافتن به بیمارستان اعلام شده است.صابریان با اشاره به نحوه ارائه خدمات درمانی توسط موتورلانس ها بیان کرد: وقتی ماموریتی به اورژانس تهران اطلاع داده می شود برای حضور بموقع، ابتدا موتورلانس ها به محل می روند، خدمات اولیه درمانی به بیمار ارائه می کنند و سپس در صورت نیاز آمبولانس اعزام می شود.** 220 کد (آمبولانس) در تهران فعال استرئیس مرکز اورژانس تهران خاطرنشان کرد: در گذشته 175 کد در تهران وجود داشت که به دلیل کمبود قطعات مورد نیاز برای آنها تنها 160 کد فعال بود اما اینک 220 کد در شهر تهران فعال است و در مواقع بحران نیز کدهای رزرو به آنها اضافه می‌شود. رئیس مرکز اورژانس تهران در ادامه به ماموریت های موتورلانس ها نیز اشاره و بیان کرد: در گذشته تعداد ماموریت های موتورلانس 15 هزار مورد در ماه بود اما امسال تعداد ماموریت های این وسیله به 20 هزار رسیده است.به گفته وی، موتورلانس ها در 160 نقطه تهران فعال هستند و همچنین امسال 18 پایگاه اورژانس را در شهر تهران و دو پایگاه نیز در جاده های منتهی به شهر تهران افتتاح کرده ایم.** زمان رسیدن آمبولانس ها 6 دقیقه کاهش یافترئیس مرکز اورژانس تهران در ادامه با اشاره به کاهش زمان رسیدن آمبولانس های این مرکز به محل حادثه گفت: اینک مدت زمان رسیدن آمبولانس ها 12 تا 13 دقیقه و زمان رسیدن موتورلانس ها نیز کمتر از 10 دقیقه است.وی یادآور شد: شهر تهران با جمعیت 14 میلیونی با 220 دستگاه آمبولانس اداره می شود و به منظور ارائه خدمات بهتر تعداد زیادی از 54 دستگاه آمبولانس که به دلیل تصادف زمین گیر بودند پس از تعمیر به چرخه خدمت رسانی اضافه شدند.** 70 درصد ماموریت ها مربوط به تصادف استصابریان در ادامه با اشاره به نوع ماموریت های انجام شده تکنسین های مرکز اورژانس تهران گفت: 70 درصد ماموریت تکنسین ها مربوط به تصادف راهنمایی و رانندگی است که 50 درصد آن را تصادف موتورسیکلت ها به خود اختصاص می دهد.وی همچنین به نوسازی پایگاه های مرکز اورژانس تهران اشاره و تاکید کرد: پس از 10 سال حدود 60 درصد پایگاه های اورژانس در مناطق شمال، جنوب، شرق و غرب تهران نوسازی شد.**اعزام آمبولانس برای اربعینوی همچنین درخصوص خدمات اورژانس تهران در مراسم اربعین حسینی گفت: همچون سال های گذشته اورژانس تهران 60 دستگاه آمبولانس را به مرز مهران اعزام می کند و  همچنین نیروهای داوطلب این مرکز به همراه دو اتوبوس آمبولانس با تجهیزات کامل به مرز اعزام خواهند شد.تهرام/7243/ 1008            "}