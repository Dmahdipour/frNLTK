{"onTitr":"","titr":" مهمترین رخدادهای سمنان در هفته ای که گذشت","describe":" سمنان - ایرنا - صادرات فرآورده های دامی به ارزش بیش از پنج میلیون دلار، کشف انبار احتکار روغن نباتی، کشف بیش از سه هزار کیلوگرم چوب درخت تاغ در دامغان و کشته شدن جوان 26 ساله در مسیر ریل راه آهن از جمله اخبار مهم استان سمنان در هفته گذشته است.", "text":"به گزارش ایرنا، استان سمنان در هفته گذشته ( ازهفتم تا سیزدهم مهرماه) شاهد رخدادها و اخبار مختلفی در حوزه های اقتصادی، سیاسی، اجتماعی، فرهنگی و دیگر حوزه ها بود که برخی از این اخبار و رویدادها در این گزارش مرور می شود.**اقتصادی و سیاسیتحقق 49 درصدی ایجاد فرصت شغلی از سوی دستگاه های اجرایی در نیمه نخست سال جاری به عنوان دستاوردی ماندگار از دولت تدبیر و امید برای توسعه اقتصادی و رونق کسب و کار در استان سمناناز مهمترین خبرهای هفته گذشته بود.آیت الله سید محمد شاهچراغی نماینده ولی فقیه در استان سمنان روز دوشنبه به خبرنگار ایرنا گفت: مسوولان نهادهای اجرایی برای رفع مشکل گرانی کالاهای اساسی و مورد نیاز مردم با اتخاذ تدبیرهای راهبردی در کمترین زمان ممکن اقدام کنند.سعید ناجی معاون سیاسی، امنیتی و اجتماعی استانداری سمنان روز چهارشنبه به خبرنگاران گفت: شرایط کنونی به گونه ای است که در کشور و بازار مشکل کالای اساسی وجود ندارد و ضروریست مسوولان و بازاریان در انعکاس این مهم به مردم تلاش کنند.بهروز اسودی رئیس سازمان صنعت، معدن و تجارت استان سمنان شنبه گذشته به خبرنگاران گفت: در اجرای مرحله اول طرح سامانه جامع انبارها 14 هزار و 885 انبار استان ثبت شده است.محمد سعیدی مدیرکل دامپزشکی استان سمنان روز چهارشنبه گفت: در 6 ماه نخست سال جاری پنج میلیون و 477 هزار دلار دام و فرآورده های دامی از استان سمنان به خارج از کشور صادر شده است.احسان منصور کیایی مدیرکل حمل و نقل و پایانه های استان سمنان روز چهارشنبه به خبرنگار ایرنا گفت: از اول مهرماه امسال تاکنون بیش از 6 هزار بارنامه حمل و نقل در این استان برای جا به جایی و ارسال کالا به دیگر نقاط کشور صادر شد.لازمه جلوگیری از هر گونه افزایش بی رویه قیمت کالاهای اساسی، نظارت، بازرسی و کنترل بازار است.مهدی یحیایی رئیس اداره نظارت و بازرسی سازمان صنعت، معدن و تجارت استان سمنان روز سه شنبه به خبرنگاران اظهار داشت: به منظور نظارت بر بازار و کنترل قیمت در استان سمنان 26 هزار و 370 بازرسی در شش ماهه نخست امسال ،انجام شد که مجموع ارزش ریالی تخلف های کشف شده 145 میلیارد و 686 میلیون و 675 هزار ریال بود که برای بررسی و صدور رای به تعزیرات حکومتی ارجاع شد.علی سلاحی سرپرست صنعت، معدن و تجارت دامغان روز دوشنبه اظهار داشت: از یک انبار احتکار روغن نباتی در حدود 740 حلب روغن نباتی 4.5 و پنج کیلوگرمی کشف و ضبط شد.علی ترابی رییس اداره امور بیابان اداره کل منابع طبیعی و آبخیزداری استان سمنان روز یکشنبه به خبرنگار ایرنا گفت: مدیریت منابع آبی، مشخص بودن سهم آب و رعایت حقابه کویر راهکار مقابله با بیابانزایی است.سید حسین میرعماد مسوول یگان حفاظت اداره منابع طبیعی و آبخیزداری شهرستان دامغان روزشنبه گفت: در 6 ماهه نخست سال 97 بیش از سه هزار کیلوگرم چوب تاغ قاچاق در دامغان کشف شد.سیدعبدالمجید نژاد صفوی مدیرکل راه و ترابری سمنان روز شنبه به خبرنگاران گفت: 20 نقطه حادثه خیز جاده های این استان با اعتبار 150 میلیارد ریال به منظور کاهش تلفات جاده ای تا پایان سال 98 بازسازی می شود.** فرهنگی و اجتماعیسردار حسن حسن زاده فرمانده سپاه قائم (عج) استان سمنان روز سه شنبه به خبرنگاران گفت: با کمک هشت میلیارد ریالی، سپاه قائم(عج) در بازسازی عتبات عالیات در کشور عراق پیشقدم شده است.روح الامین قاسمی فرمانده انتظامی استان سمنان روز سه شنبه به خبرنگاران گفت: نیروی انتظامی اجازه بی نظمی در بازار و برهم خوردن سلامت گردش و عرضه کالا در این استان را نمی دهد و با اخلال گران برخورد قاطع می کند.حیدر آسیایی دادستان عمومی و انقلاب مرکز استان سمنان روز شنبه گفت: با اخلال گران در حمل و نقل کالاهای اساسی و مورد نیاز مردم در استان سمنان قاطعانه برخورد می شود.معاون جذب و مشارکت های مردمی ستاد بازسازی عتبات عالیات در سفر به استان سمنان روز سه شنبه گفت: چهار هزار ایرانی برای بازسازی حرم امامان معصوم(ع) و خدمات رسانی به زائران، در کشور عراق حضور و فعالیت دارند.محمود زحمتکش رییس اداره بهزیستی شهرستان دامغان روز سه شنبه به خبرنگاران اظهار داشت: در حال حاضر حدود 300 ناشنوا و کم شنوا از انواع خدمات توانبخشی و تخصصی استفاده می کنند.سید عباس دانایی فرماندار سمنان روز دوشنبه به خبرنگاران گفت: مرکز نظارت ثبت تخلف راهنمایی و رانندگی تا 2 ماه آینده در مرکز استان راه اندازی می شود.سید شهاب الدین چاوشی استاندار سمنان روز شنبه گفت: کمیته امداد از ظرفیت مطلوب واحدهای مستقر در شهرک های صنعتی استان به منظور توانمندسازی مددجویان بهره گیری کند.سید جواد رضوی مدیرکل کمیته امداد امام خمینی(ره) استان سمنان روز یکشنبه گفت: 342 فرصت شغلی برای مددجویان کمیته امداد استان با اختصاص بیش از 63 میلیارد ریال در نیمسال اول 97 ایجاد شد.برگزاری همایش پیاده روی خانوادگی به مناسبت هفته ناجا در سمنان جمعه گذشته از رویدادهای مهم بود.** میراث فرهنگی و محیط زیستمحمد جهانشاهی مدیر کل میراث ‌فرهنگی، صنایع ‌دستی و گردشگری استان سمنان روز چهار شنبه به خبرنگاران گفت: 310 شغل در حوزه ‌های میراث فرهنگی، صنایع ‌دستی و گردشگری نیمه نخست امسال در استان سمنان ایجاد شده که از این تعداد 159 فرصت شغلی مربوط به بخش مشاغل خانگی بوده است.برگزاری اولین تور دوچرخه سواری کوهستان تا کویر با عنوان رویداد گردشگری، ورزشی از خبرهای مهم هفته گذشته بود.تلف شدن یک قلاده پلنگ پیر در شاهرود از رویدادهای مهم حوزه محیط زیست در هفته گذشته بود.**حوادث علی آقا یحیایی معاون امداد و نجات جمعیت هلال احمر استان سمنان روز یکشنبه به خبرنگاران گفت: چهار گردشگر گرفتار در منطقه کوهستانی شاهوار شهرستان شاهرود توسط امدادگران نجات یافتند.فرشاد زادخور مدیرکل راه آهن شمال شرق(1) کشور روز جمعه به خبرنگاران گفت: جوان 26 ساله ای که از محل غیرمجاز به خط آهن حوالی روستای بیابانک شهرستان سرخه وارد شده بود، جان خود را از دست داد.***انتظامیسردار روح الامین قاسمی فرمانده انتظامی استان سمنان روز جمعه اظهار داشت: با کشف بیش از چهار هزار و 500 تن انواع مخدر در یک سال گذشته، این استان به بن بست قاچاقچیان و سوداگران مرگ در کشور تبدیل شده است.وی روز پنچشنبه نیز به خبرنگاران گفت: یک محموله 334 کیلوگرمی تریاک توسط ماموران پاسگاه انتظامی سرکویر شهرستان دامغان کشف شد.سرگرداحمدحاج پروانه فرمانده انتظامی میامی روز جمعه در گفت و گو با ایرنا اظهار داشت: 72 درصد از سارقان دستگیر شده در 6ماه نخست امسال معتاد بودند.دستگیری یک معتاد سابقه دار با 46 فقره سرقت سیم و کابل هوایی در استان های سمنان و خوزستان، از دیگر خبرهای انتظامی در هفته گذشته بود.** ورزشمحمد درخشان رئیس فدراسیون جودو کشور روز سه شنبه در سفر به سمنان گفت: حمایت و پشتیبانی کمیته ملی المپیک و وزارت ورزش و جوانان لازمه مدال آوری جودوکاران در المپیک است.دیدار تیم های شهرداری سمنان و شهدای چلیچه شهرکرد از چارچوب هفته بیستم مسابقات لیگ برتر فوتبال ساحلی و پیروزی شهرداری از خبرهای مهم در حوزه ورزش در هفته گذشته بود.7408/7342            "}