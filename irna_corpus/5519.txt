{"onTitr":"","titr":" موزه مردم شناسی هریس افتتاح شد","describe":" تبریز- ایرنا- همزمان با روز ملی روستا، نخستین موزه مردم شناسی روستایی آذربایجان شرقی با حضور مسوولان محلی در روستای 'بشیر' شهرستان هریس افتتاح شد.", "text":"به گزارش ایرنا، این موزه در خانه قدیمی با معماری سنتی و 150 سال قدمت افتتاح و 300 قطعه از انواع اشیا و ابزارآلات کشاورزی، دامپروری و وسایل منزل که در یکصد سال گذشته مورد استفاده قرار می گرفت، در آن به نمایش گذاشته شده است. انواع لباس های سنتی و زیور آلات، جوراب پشمی، انواع دولاخ (نوعی بازو بند پارچه ای)، انواع ابزار آلات دوخت و دوز پارچه و گلدوزی که بخشی از آن از طرف اهالی در اختیار این موزه قرار گرفته، به نمایش گذاشته شده است. در این موزه همچنین جزوه دان چوبی که دور تا دور آن آیات قرآن حکاکی شده، با جزوه های قدیمی نفیس، گلیم و انواع درکوب به نمایش گذاشته شده است. شهرستان هریس با حدود 70 هزار نفر جمعیت در 70 کیلومتری تبریز، مرکز آذربایجان شرقی قرار دارد. 3093/7227/518            "}