{"onTitr":"","titr":" جهاد دانشگاهی تهران در افزایش تولید محصولات آبزی پیشگام است","describe":" تهران- ایرنا- سازمان جهاد دانشگاهی تهران با توجه به مشکلات روز افزون مزارع پرورش آبزیان کشور و بدنبال آن خسارات اقتصادی چشم گیر برای مزرعه داران با ایجاد یک مرکز تخصصی در افزایش تولید محصولات آبزی در سراسر کشور پیشگام است.", "text":"به گزارش خبرنگار ایرنا، وجود یک مرکز تخصصی که بتواند بهترین راهکارها را در کمترین زمان ممکن به مزارع ارائه کند ضروری به نظر می رسد که سازمان جهاد دانشگاهی تهران در زمینه پیشگام شد و با تولید واکسن در زمینه توسعه واکسیناسیون در حوزه آبزیان اقداماتی انجام داده است.رئیس سازمان جهاد دانشگاهی تهران شامگاه شنبه در این باره به خبرنگار ایرنا گفت: با توجه به افزایش چشمگیر و گسترش آبزی پروری در ایران و ظهور و بروز ناگهانی بیماریهای ماهی بعلت تراکم بیش از حد و افزایش بی شمار تعداد آنها، سازمان جهاد دانشگاهی تهران نزدیک به 2 دهه است که با راه اندازی گروه پژوهشی دامی در زمینه پیشگیری از بیماری ماهیان اقداماتی انجام داده است.سید علی طباطبایی اظهار داشت: سازمان جهاد دانشگاهی تهران تنها سازمان جهاد دانشگاهی در کشور است که در زمینه تولید واکسن پیشگیری از درمان ماهیان اقدامات جدی انجام داده است.وی خاطرنشان کرد: سازمان جهاد دانشگاهی تهران در حال حاضر چرخه کامل فناوری آبزی پروری را در اختیار دارد و در زمینه تولید، ترویج و آموزش فعالیت هایی انجام داده است.رئیس سازمان جهاد دانشگاهی تهران یادآور شد: با توجه به رشد جمعیت حوزه آبزیان مورد توجه جدی قرار خواهد گرفت که به همین منظور جهاد دانشگاهی تهران نسبت به واکسیناسیون ماهیان به منظور پیشگری از درمان در مزارع اقداماتی انجام داده است.همچنین رئیس مرکز خدمات تخصصی آبزیان سازمان جهاد دانشگاهی تهران نیز در این باره به خبرنگار ایرنا گفت: مرکز خدمات تخصصی آبزیان سازمان جهاد دانشگاهی تهران در حوزه واکسیناسیون در سال 84 راه اندازی شد که از سال 90 با مجوز رسمی از سازمان دامپزشکی کشور مجوز تولید تجاری واکسیناسیون برای پیشگیری از بیماری در مزارع پرورش ماهی صادر شد.احمد عرفان منش اظهار داشت: برای اولین بار در مزارع پرورش ماهی مرزان آباد مازندران این واکسن مورد استفاده قرار گرفت و در ادامه سایر مزارع پرورش ماهی نیز مورد استفاده این واکسن قرار گرفتند.وی خاطرنشان کرد: تمامی مراحل تولید این واکسن توسط اساتید دانشگاهی تهران انجام می شود که واکسیناسیون تولیدی جهاد دانشگاهی تهران 100 درصد تولید داخلی است و مورد استقبال تولید کنندگان خارجی قرار گرفته است.این عضو علمی دانشگاه تهران ادامه داد: واکسن ها در حوزه دامپزشکی در 3 حوزه بهداشت عمومی، محیط زیست و بهره وری مورد استفاده قرار می گیرند که یک دلار سرمایه گذاری موجب 10 دلار صرفه جویی برای درمان می شود و باید دولتمردان از توسعه واکسیناسیون در مزارع پرورش ماهی حمایت کنند.وی خاطرنشان کرد: خدمات درمانی و پیشگیری ارتباط خوبی با هم دارند که با توجه به شرایط جغرافیایی کشور و کمبود آب شیرین توسعه پرورش ماهیان در قفس در دستور کار وزارت جهاد کشاورزی و سازمان شیلات کشور قرار دارد که اهمیت واکسن های تولیدی سازمان جهاد دانشگاهی تهران و سایر مراکز علمی می تواند موثر و پر اهمیت باشد.معاون پژوهشی و فناوری سازمان جهاد دانشگاهی تهران نیز در این باره به خبرنگار ایرنا افزود: مراکزی همچون جهاد دانشگاهی تهران در زمینه پیشگیری و درمان محصولات آبزی فعالیت می کند که برای افزایش تولید محصولات آبزی سایر دستگاههای اجرایی اقداماتی انجام دهند.حمید هاشمی ادامه داد: بخش خصوصی در زمینه فعالیت های اجرایی و تولیدی می تواند بسیار موثر باشد و باید وزارت جهاد کشاورزی در زمینه توسعه فعالیت آبزی پروری اقداماتی انجام داد.وی به اهداف اصلی مرکز خدمات تخصصی آبزیان سازمان جهاد دانشگاهی تهران اشاره کرد و گفت: توسعه واکسیناسیون در حوزه آبزیان، به روز رسانی اطلاعات بیماری ها، تجهیزات و روش های آبزیان در ایران و جهان، پایش بیماری ها و شناسایی جدید ترین اصول ، دانش و فناوری ها در زمینه آبزی پروری و بومی سازی آن ها برای افزایش بهره وری و کاهش ضایعات از اهداف اصلی این مرکز است.معاون پژوهشی و فناوری سازمان جهاد دانشگاهی تهران تاکید کرد: مرکز خدمات تخصصی آبزیان این سازمان در زمینه تولید واکسن های مورد نیاز صنعت آبزی پروری با استفاده از سویه های بومی کشور از جمله واکسن دوگانه استرپتو کوکوزیس و لاکتو کوکوزیش فعالیت هایی انجام داده است.به گفته وی، اجرای کارگاه های آموزشی تخصصی جهت ارتقا سطح علمی نیروهای کار در این صنعت و همچین مشاوره در زمینه جدیدترین راهکارهای مدیریتی بهداشتی به مزارع و همچنین انجام آزمایشات تخصصی و تشخیصی را از دیگر اقدامات مهم مرکز خدمات تخصصی آبزیان سازمان جهاد دانشگاهی تهران اعلام کرد.سومین نمایشگاه شیلات، آبزیان و صنایع وابسته تهران از 9 تا 17 مهرماه در نمایشگاه بین المللی تهران در حال برگزاری است که در این نمایشگاه سازمان جهاد دانشگاهی تهران در زمینه واکسیناسیون مزارع پرورش ماهی اطلاعاتی را به صاحب نظران و پرورش دهندگان ماهی انجام می دهد.تهرام/7243//1348            "}