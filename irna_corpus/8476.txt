{"onTitr":" معاون علمی و فناوری رییس جمهوری:    ","titr":" زیرساخت‌های مالی لازمه تبادل محصولات فناورانه ایران و کنیا","describe":" تهران - ایرنا - معاون علمی و فناوری رئیس‌جمهوری در سفر به کنیا بر ضرورت ایجاد خط اعتباری بانکی و فراهم شدن زمینه تعامل شرکت‌های دانش‌بنیان و فناور دو کشور برای تبادل محصولات و خدمات فناورانه ایران و کنیا تأکید کرد.", "text":"به گزارش روز پنج شنبه گروه علمی ایرنا از معاونت علمی و فناوری رئیس جمهوری، سورنا ستاری در دور دوم سفر به شرق آفریقا در نایروبی در دیدار با رئیس سازمان سرمایه گذاری کنیا، ضمن تأکید بر ضرورت ایجاد زمینه مساعد تبادل و صادرات محصولات و خدمات فناورانه میان شرکت‌ها و نهادهای مالی دو کشور اظهار داشت: باید زمینه‌ها و محیط مساعد همکاری و تعامل میان شرکت‌ها و نهادهای مالی دو طرف برای تبادل محصولات، خدمات، دانش، فناوری‌ها و تجربیات فراهم شود و برای تسهیل صادرات ایجاد یک خط اعتباری بانکی مشترک، حائز اهمیت است.وی با اشاره به لزوم وجود پشتیبان برای همکاری های علمی و تجاری ما بین دو کشور گفت: شرکت ها باید برای انجام تبادلات فناورانه از تامین مالی و تبادلات پولی و بانکی، آسوده‌خاطر باشند و در این راستا باید سیاست‌ها و خط مشی‌های دوطرف برای فراهم‌سازی زمینه تعامل شفاف‌سازی شود.رئیس سازمان سرمایه گذاری کنیا در این دیدار ضمن ارائه گزارشی از وجود زمینه های همکاری میان دو کشور گفت: ما برای انجام پروژه های علمی در زمینه های فناوری اطلاعات و ارتباطات، دارویی، خدماتی و پزشکی آمادگی لازم را داریم.ایکیارا موسوس با اشاره به موقعیت جغرافیایی و شرایط آب و هوایی  کنیا بر استفاده نکردن از مواد شیمیایی و حفظ محیط زیست تاکید کرد و ‌افزود: استفاده از فناوری‌های پاک مورد توجه این کشور است.در این دیدار همچنین ضمن ارائه هیات فناورانه ایرانی در کنیا برای توسعه صادرات محصولات علمی و فناورانه،  گزارشی از فعالیت شرکت های دانش بنیان و محصولات فناورانه ایرانی به رئیس سازمان سرمایه گذاری کنیا ارائه شد.بر اساس این گزارش سفر معاون علمی و فناوری رییس‌جمهوری به کشورهای اتحادیه آفریقا برای بهره‌مندی از ظرفیت‌های دوکشور در حوزه صادرات محصولات و خدمات دانش‌بنیان و فناورانه از سه شنبه گذشته (10مهر)، با همراهی نمایندگان نهادهای مالی و بیش از 70 شرکت دانش‌بنیان آغاز شده است.***استفاده از فناوری ‌های ایرانی در کنیا آغاز شده استمعاون علمی و فناوری رئیس جمهوری در سفر به کنیا با وزیر صنعت و تجارت این کشور دیدار کرد. هان پیتر مونگا در این دیدار گفت: ایران توانمندی‌های خوبی در صنعت و فناوری دارد و کنیا زمینه ورود این فناوری‌ها را فراهم خواهد کرد.وی با اشاره به اهمیت استفاده از فناوری های جدید در صنعت گفت: زمینه های مناسب برای فعالیت شرکت های دو کشور در زمینه‌ها فناوری و صنایع فراهم خواهد شد.وزیر صنعت کنیا با بیان اینکه این کشور به محصولات پیشرفته ایرانی نیاز دارد و با تاکید بر فراهم شدن زمینه استفاده از توانمندی ‌های فناورانه ایران درصنعت و‌تجارت گفت: کنیا فرآیند ورود، تامین اعتبار و استفاده از محصولات ایرانی را آماده خواهد کرد. در نشست تجاری ایران و کنیا با حضور معاون علمی و فناوری رئیس جمهوری، وزیر صنعت و تجارت کنیا، سفیر ایران در کنیا و شرکت های دانش‌بنیان و فناور ایران و نمایندگان صنایع کنیا، توانمندی‌های شرکت های دانش بنیان ایرانی ارائه و با استقبال شرکت‌ها و صنایع کنیایی روبرو شد. در حاشیه این نشست محصولات و خدمات ایرانی در حوزه‌های دارویی، خدمات فنی مهندسی، فرآورده های نفتی، فناوری اطلاعات و کشاورزی نیز معرفی و در نشست‌های مذاکره با صنایع، زمینه همکاری و تبادلات تجاری میان دو کشور فراهم شد.علمی**9157**1836            "}