{"onTitr":"","titr":" تکابی ها 930 میلیون ریال به بازسازی عتبات عالیات کمک کردند","describe":" مهاباد- ایرنا- دبیر هیات امنای ستاد بازسازی عتبات عالیات تکاب گفت: مردم این شهرستان تاکنون با پرداخت 930 میلیون ریال در قالب کمک های نقدی و غیرنقدی در بازسازی عتبات عالیات عراق مشارکت کردند.", "text":"حسن محمدی روز چهارشنبه در گفت و گو با خبرنگار ایرنا افزود: کمک های مردمی به ستاد بازسازی عتبات عالیات عراق در تکاب در سال گذشته 750 میلیون ریال بود.وی با بیان اینکه تکاب در زمینه کمک به ستاد عتبات عالیات طی سال گذشته در رتبه چهارم در میان 17 شهرستان آذربایجان غربی قرار گرفت، ادامه داد: مردم تکاب در 6 ماهه نخست امسال نیز 180 میلیون ریال به این ستاد کمک کردند.محمدی اضافه کرد: معادن سنگ منطقه هم 500 مترمربع سنگ ساختمانی برای استفاده در طرح های بازسازی حرم به عتبات عالیات عراق ارسال کردند.وی گفت: ستاد بازسازی عتبات عالیات در تکاب از اواخر سال 1395 فعالیت خود را آغاز کرد و هم اکنون 60 نفر به صورت داوطلبانه در امر جمع آوری کمک های مردمی به این ستاد فعالیت می کنند.محمدی یادآور شد: سهمیه کمک و مشارکت این شهرستان در بازسازی عتبات عالیات عراق در سال جاری از سوی ستاد مرکزی در آذربایجان غربی 700 میلیون ریال اعلام شده که امیدواریم با مشاکت خیران و مردم مومن و خداجوی تکاب این میزان کمک محقق شود.وی بیان کرد: 12 تفاهم نامه همکاری بین ستاد بازسازی عتبات عالیات در آذربایجان غربی و اداره ها و دستگاه های اجرایی این شهرستان برای افزایش کمک ها و جلب هدایای مردمی به این ستاد امضا شده است.وی با اشاره به همکاری کارکنان دستگاه های اجرایی با این ستاد گفت: ستادهای فرعی بازسازی عتبات عالیات به زودی در روستاهای تکاب نیز راه اندازی می شود.شهرستان تکاب با 81 هزار نفر جمعیت در جنوب آذربایجان غربی واقع شده است.7514/6185/3072            "}