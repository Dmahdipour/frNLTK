{"onTitr":"","titr":" تجمع 20 هزار نفری بسیجیان در بوشهر برگزار شد","describe":" بوشهر- ایرنا- تجمع 20 هزار نفری اقتدار عاشورایی بسیج سپاهیان محمد رسول الله 2 روز پنجشنبه در ورزشگاه شهید بهشتی بوشهر برگزار شد.", "text":"به گزارش ایرنا، نماینده ولی فقیه در استان و امام جمعه بوشهر گفت: این رزمایش انقلابی برخاسته از قیام کربلا و تجلی قدرت مقاومت و اقتدار دفاعی ایران اسلامی است.آیت الله غلامعلی صفایی بوشهری افزود: بوشهر اوج مقاومت و پایتخت مبارزه ضد استعماری است و تاریخ این استان گواهی براین مدعاست.وی اظهار داشت: جوانان این آب وخاک همواره در دوره های مختلف با فتوای مجاهدان در مقابل تجاوز استعمارگران به این استان ایستادگی کرده و اجازه ورود به آنها را نداده اند امروز نیز با پیروی از رهبر معظم انقلاب در صحنه هستند و از حریم ولایت دفاع می کنند.صفایی بوشهری بیان کرد: بوشهر همواره خط مقدم دفاع مقدس در مقابل تهاجم بیگانگان و به عنوان کوه استوار مقاومت و محافظت از حریم ولایت شناخته شده است.فرمانده سپاه امام صادق (ع) بوشهر در این رزمایش گفت: افتخار و اقتدار این استان افزودن بر پایتخت انرژی بودن قهرمان مقابله با استعمار و اسکتبار به صورت مستقیم است و دستگیری تفنگداران آمریکایی در 22 دیماه 1394 نمونه ای از این صلابت است.سردار علی رزمجو افزود: جوانان بوشهری با درس گرفتن از شهدا و پیروی از رهبر معظم انقلاب در سال 1394 بار دیگر اقتدار سیاسی آمریکا را به خاک ذلت کشید.وی با اشاره به مرحله دوم رزمایش اقتدار عاشورایی بسیج سپاهیان محمد رسول الله (ص) اظهار داشت: حضور پرشور مردم در این رزمایش نمونه ای کوچک از ولایتمداری و تعهد این ملت است که در صورت هرگونه اشاره از جانب رهبر معظم انقلاب در صحنه حاضرهستند.رزمجو گفت: در کنار این آمادگی دفاعی در مرحله نخست این رزمایش که در 18 شهریور در استان بوشهر برگزار شد 369 گروه جهادی به صورت داوطلبانه 112 پروژه عمرانی در مناطق محروم استان برای محرومیت زدایی اجرا کردند.وی انجام سه هزار ویزیت رایگان، توزیع سه هزار بسته معیشتی و برگزاری کلاس های مهارتی از جمله دیگر اقدام های انجام شده در مرحله نخست رزمایش اقتدار عاشورائی بسیج سپاهیان محمد رسول الله (ص) 2 عنوان کرد.6047/6043            "}