{"onTitr":"","titr":" راهوران محله در گناوه تجلیل شدند","describe":" گناوه-ایرنا- راهوران محله در گناوه در همایشی به مناسبت هفته نیروی انتظامی با حضور دهیاران و پلیس راه در فرمانداری این شهرستان تجلیل شدند.", "text":"به گزارش ایرنا، فرماندار گناوه در این آیین گفت: دهیاران به عنوان راهوران محله همکاری و تعامل خود را بیش از پیش با پلیس افزایش و نقاط حادثه خیز راه های روستایی را شناسایی تا برای برطرف کردن آنها اقدام شود.سیدعلی پاک نژاد افزود: دهیاران و شوراهای اسلامی روستاهای این شهرستان نیروهای کارآمد و توانمندی هستند که باید ارتباط مستمر با بخشداران، حضور در بین مردم بویژه در نمازجماعات  و رعایت سلسله مراتب اداری را در دستور کار خود قرار دهند.وی اظهارداشت: دهیاران به عنوان نمایندگان دولت در روستاها خدمات متعددی ارایه می دهند که باید در بازگو کردن آنها به مردم پیشقدم باشند.فرماندار گناوه گفت: تعامل و همکاری و همدلی دهیاران و شوراها با نیروی انتظامی و سایر مسئولان دستگاه های اجرایی نقش بسزایی در پیشرفت و آبادانی و حل مشکلات مناطق خود از جمله مسایل ترافیکی دارد.وی با تقدیر از فرماندهی و کارکنان پلیس راه این شهرستان گفت: با تلاش شبانه روزی پلیس راه این شهرستان نظم و امنیت مطلوبی در جاده ها برقرار و تصادفات کاهش چشمگیری داشته است.فرمانده پلیس راه گناوه گفت: باتوجه به اینکه برقراری نظم و امنیت و ترافیک جاده ها از وظایف مهم پلیس است بطور مسلم دهیاران نیز دراین زمینه با تعامل نقش بسزایی ایفا می کنند.سرهنگ یوسف یزدان پناه افزود: راهوران محله اهمیت و جایگاه خاصی در سراسر کشور بویژه در کاهش تصادفات جاده ای در روستاها دارند و به پاس همکاری آنان همایش تجلیل از راهوران محله برگزار شده است.وی گفت: با حمایت های فرماندار این شهرستان و تلاش ماموران این فرماندهی میزان تصادفات و تلفات جاده ای در 6 ماه نخست امسال کاهش خوبی یافته است.فرمانده پلیس راه گناوه اظهارداشت: از دهیاران انتظار داریم که با پلیس و متصدیان امر ترافیک ارتباط و تعامل بیشتری داشته باشند و نقاط حادثه خیز محورهای روستایی و دیگر مشکلات این حوزه را شناسایی، به پلیس راه اطلاع داده و در ارتقای سطح آگاهی مردم نسبت به قوانین راهنمایی و راهنمایی رانندگی و حفاظت و حراست از تجهیزات و علایم ترافیکی مجدانه تلاش کنند.در این آیین از دهیاران روستاهای شهرستان گناوه توسط فرماندار و فرمانده پلیس راه تقدیر و از خدمات و فعالیت های  اردلان امیرزاده بخشدارمرکزی و کارشناس سابق بخشداری گناوه که به بازنشستگی نایل شده توسط دهیاران تجلیل به عمل آمد.بیش از 20 درصد از جمعیت 103 هزارنفری شهرستان گناوه در شمال استان بوشهر در روستاها سکونت دارند.6164/6043            "}