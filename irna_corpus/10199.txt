{"onTitr":"","titr":" سفر درونی به شخصیت یک زن در «ترومای سرخ»","describe":" تهران-ایرناپلاس- اسماعیل میهن‌دوست کارگردان و نویسنده، این روزها فیلم «ترومای سرخ» را در گروه هنر و تجربه بر پرده سینماها دارد.", "text":"میهن دوست کارگردانی است که ساخت اکثر قالب های نمایشی را تجربه کرده است. این کارگردان و منتقد در سال 1375 اولین اثر نمایشی خود را با عنوان «خانه شماره 13» روی آنتن برد. بعد از آن کارگردانی مستند، فیلم سینمایی، فیلم کوتاه، تله فیلم و ... را در  کارنامه حرفه ای خود به ثبت رساند. البته علاوه بر این ها میهن دوست توانسته تا کنون چند کتاب را هم با قلم خود منتشر کند. «ترومای سرخ» دومین فیلم سینمایی این کارگردان است که در گروه هنر و تجربه و از  4 مهر ماه به نمایش عمومی درآمده است. با او درباره فراز و فرودهای ساخت این اثر عاشقانه به گفتگو نشستیم.«ترومای سرخ»؛ سفر درونی به شخصیت یک زنایرناپلاس: از دغدغه اصلی‌تان برای ساخت «ترومای سرخ» بگویید. طرح اولیه چگونه به ذهنتان رسید؟میهن دوست: یکی از محرک های اولیه فیلمنامه به یکی از جلسات تحلیل فیلم من باز می گردد که در آن، فیلم «لاک» به کارگردانی 'استیون نایت' به نمایش درآمد. قهرمان اصلی فیلم «لاک» با بازی تام هاردی از ابتدا تا انتهای فیلم داخل ماشین است و طی رانندگی در جاده ای در شب مدام با موبایل خود با اشخاص مختلف صحبت می کند. در انتهای جلسه تحلیل فیلم این سوال مطرح شد که اگر قرار شود  ورژن ایرانی این فیلم ساخته شود، فیلمنامه آن چه تغییراتی متناسب با شرایط ایران و مسائل فرهنگی و غیره خواهد کرد و...  با بحث های حول موضوع به تدریج  ترغیب شدم روی این موقعیت برای یک فیلمنامه کار کنم. از همان ابتدا ترجیح میدادم  شخصیت اصلی زنی  باشد که  اگرچه ازدواج مجدد کرده، اما از شوهر اولش که به دلایل نامعلوم فوت کرده خاطرات خوبی دارد و... ثانیا زن دارای مسئولیت شغلی بوده و به لحاظ فرهنگی از طبقه متوسط مدرن از علقه های فرهنگی-ادبی برخوردار باشد.این ماجرا  مصادف شد با مشروط شدن فیلمنامه 'تقصیر من نیست' توسط شورای پروانه ساخت وزارت ارشاد. من ابتدا قصد ساختن آن فیلمنامه را داشتم که داستان آن  سفر سه زن متاهل به شمال بود و طی آن هرسه زن یک سفر درونی را هم طی می کردند. از آنجا که اصلاحات اعلام شده شورای پروانه ساخت خیلی وحشتناک و غیر منصفانه بود و در صورت اعمال آنها فیلم کاملا ابتر می شد به این نتیجه رسیدم که  ساخت «تقصیر من نیست» را به فرصت دیگری موکول کنم و در فیلمنامه جدیدی به سفر درونی یک شخصیت زن بپردازم و دیدم «ترومای سرخ» این پتانسیل را دارد. مسیری که شخصیت اصلی  در یک نصفه روز در تهران باید طی کند حکم نوعی سفر شهری پیدا کند و در عین حال بستر سفر درونی او را فراهم کند. به این دلیل به تدریج  طرح، ایده و فیلمنامه هم به لحاظ قصه و موضوع و هم به لحاظ تماتیک از  فیلم 'لاک' فاصله  اش بیشتر و بیشتر شد تا اینکه  به شکل فعلی درآمد، که تنها شباهت آن دنبال کردن شخصیتی است که مدام با گوشی خود در تماس است. البته در فیلم «لاک»  شخصیت داخل ماشین بالاجبار تنها وسیله  ارتباطی اش با دنیای بیرون گوشی است. ولی در «ترومای سرخ»  این اجبار وجود ندارد اما پس از  خروج شخصیت اصلی از اتومبیل نیز شاهد کاربرد وسیع گوشی همراه هم توسط شخصیت اصلی و هم دیگران هستیم که دلیل عمده آن تغییر سبک زندگی است.قرار بود فیلم در گروه آزاد اکران شودایرناپلاس: آیا دلیل خاصی برای اکران دیرهنگام «ترومای سرخ» داشتید؟میهن دوست: دلیل اکران دیرهنگام آن عدم اقدام پخش کننده قبلی فیلم است. دو سال صبر کردم و نهایتا بالاجبار  از پخش کننده قبلی گرفته و به هنر و تجربه دادم. از همان ابتدا قرار بود فیلم توسط پخش کننده قبلی در گروه آزاد اکران شود. ولی متاسفانه هم بدلیل عدم تمایل و تعلل پخش کننده و هم (بنا به اظهار ایشان) به دلیل ضوابط محدود کننده شورای صنفی اکران، این اقدام صورت نگرفت.قرار نیست آثار هنر و تجربه مثل فیلم های سینمای بدنه مورد استقبال واقع شودایرناپلاس: با توجه به اینکه فیلم ها در بخش هنر و تجربه با استقبال زیادی مواجه نمی شود، چرا در این بخش فیلم را اکران کردید؟میهن دوست: فیلم های بخش هنر و تجربه بنا بر ماهیت آنها در به چالش کشیدن الگوهای تثبیت شده مخاطب، قرار نیست مثل فیلم های سینمای بدنه و یا کمدی های سخیف مورد استقبال واقع شود. از زمان تاسیس این گروه  در ابتدا و در اشل خودش مخاطبان ویژه و تثبیت شده خودش را داشت. ولی در طول فعالیت هم بدلیل کاستی ها و عملکرد خود هنر و تجربه و در اولویت قرارگرفتن کمیت نسبت به کیفیت و هم بدلیل تحت فشار واقع شدن این گروه  از ناحیه مافیای اکران و صاحبان زر و زور در سینما، موقعیت این گروه روز به روز ضعیفتر شد و امکانات و سالن های نمایش از آنها گرفته شده و آنها بیشتر اکتفا کرده اند به سالن های خیلی کوچک (حتی 10 نفره) که اساسا با ذات و ماهیت سینما که تماشای جمعی فیلم در سالن تاریک روی پرده بزرگ است در تناقض قرار دارد.همین دیشب در یکی از همین سالن ها (اگر لازم باشد بعدا اسمش را می گویم) بیست نفر برای  دیدن «ترومای سرخ» مراجعه کردند و 10 نفر آنها بدلیل نبود جا بیرون ماندند .یک زمان اکران فیلمی در این گروه به لحاظ موقعیت هنری و پرستیژ یک برند محسوب می شد. ولی متاسفانه در حال حاضر این وجهه آسیب جدی خورده است. به هر حال بعد از دو سال معطل ماندن در صف اکران از آنجا که من با بودجه شخصی این فیلم را ساخته ام، چاره ای جز اکران در هنر و تجربه نداشتم. البته این نکته را هم اضافه کنم که بدلیل اوضاع نابسامان اقتصادی و حقیر شدن بودجه و سفره خانواده ها در جامعه، تعداد کل سینما روندگان کاهش پیدا کرده و فقط مختص به مخاطبین گروه هنر و تجربه نیست.تمایل به ساخت سریال، سال هاست که ندارمایرناپلاس: در کارنامه کاریتان ساخت سریال، فیلم بلند، فیلم کوتاه و مستند دیده می شود. اولویت اصلی برای شما کدام یک از این موارد است؟میهن‌دوست: برای من فرق چندانی ندارد، سینما سینماست و موقعیت هرکدام پیش بیاید کار می کنم. دوسال پیش یک مستند بلند کار کردم که متاسفانه مجوز نمایش عمومی برای آن صادر نشد. سال گذشته یک فیلم کوتاه در همین گروه هنر و تجربه اکران کردم. همین الان مستند بلندی در دست دارم که مراحل پایانی آن را طی می کنم. البته تمایل به ساخت سریال، سال هاست که ندارم و دلایل آن در حوصله بحث نیست و فرصت دیگری را می طلبد.نحوه بکارگیری بازیگران «ترمای سرخ» ترکیب متفاوت و ابتکاری استایرناپلاس: در روزگاری که همه به دنبال چهره هستند، اما شما در این فیلم از  بازیگران جوان تئاتری گمنام استفاده کردید. دلیلش چیست؟                                   میهن دوست: در «ترومای سرخ» هم چندین چهره سینمایی حضور دارند و هم تعداد زیادی بازیگران با استعداد تئاتری به قول شما گمنام. اما نحوه بکارگیری این ترکیب متفاوت و ابتکاری است. توضیحات بیشتر در این مورد را مدتی از اکران که بگذرد می توانم بازگو کنم. در یک کلام می توانم بگویم این ترکیب و نحوه استفاده هم منطق زیباشناختی دارد و هم بر منطق روانشناختی مخاطب سینما رو ایرانی استوار است.گفت‌وگو از هنگامه ملکی            "}