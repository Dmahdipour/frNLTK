{"onTitr":"","titr":" 75 هزار تن آسفالت برای ترمیم خیابان های همدان استفاده شد","describe":" همدان- ایرنا- رئیس کمیسیون فنی و عمرانی شورای اسلامی شهر همدان گفت: از ابتدای امسال تاکنون 75 هزار تن آسفالت برای ترمیم خیابان های این شهر استفاده شده است.", "text":"علی رحیمی روز چهارشنبه در جلسه کمیسیون فنی و عمرانی شورای اسلامی شهر همدان اظهار داشت: این میزان آسفالت در معابر اصلی و فرعی این منطقه شهری پخش شده است.وی با تاکید بر بهسازی آسفالت معابر و خیابان های شهر همدان گفت: امسال 300 هزار تن آسفالت در سطح خیابان ها و معابر توزیع می شود.رحیمی فر با بیان اینکه امسال نزدیک به 37 کیلومتر مجوز حفاری در شهرداری صادر شده است، گفت: ضروری است اطلاع رسانی کامل و هماهنگی های لازم با شرکت های خدمات رسان جهت انجام آسفالت به ویژه روکش انجام شود.رئیس کمیسیون فنی و عمرانی شهرداری همدان با بیان اینکه کنترل مضاعف کیفیت آسفالت و قیر و اولویت بندی مکان ها در بودجه مشخص شده است، خاطرنشان کرد: باید محل هایی که براساس بودجه آسفالت، روکش نیاز دارد بر روی نقشه تفصیلی مشخص و در کمیسیون معاونت فنی و عمرانی شهرداری تصویب شود.وی با تاکید بر لزوم ارتقا سطح کیفی اجرای آسفالت معابر و خیابان های سطح شهر همدان افزود: شیب بندی مناسب طولی و عرضی معابر باید در هنگام آسفالت روکش کنترل و پیش بینی شود.بر اساس آمارهای منتشر شده، تاکنون 67 هزار 172 تن آسفالت در معابر سطح شهر همدان اجرا شده است.براساس برنامه ریزی شهرداری همدان امسال حدود 300 هزار تن آسفالت به ارزش 400 میلیارد ریال در سطح این شهر توزیع خواهد شد. 7520/2090            "}