{"onTitr":"","titr":" برخی معابر غرب مشهد دچار آبگرفتگی شد","describe":" مشهد- ایرنا- مدیر کل برنامه ریزی و نظارت بر خدمات شهری شهرداری مشهد گفت: در پی بارش های رگباری و شدید عصر شنبه برخی معابر غرب مشهد دچار آبگرفتگی شد.", "text":"علیرضا صحراگرد شنبه شب در گفت و گو با خبرنگار ایرنا افزود: بازار خودرو در مجیدیه، بولوار الهیه و محدوده شهید جراح در منطقه قاسم آباد مشهد از جمله مناطقی هستند که دچار آب گرفتگی شده اند.وی با اشاره به حضور نیروهای خدمات شهری و تانکرها و پمپ های آبکش در مناطق مختلف شهر اظهار داشت: آب گرفتگی ها به سرعت رفع می شود.وی گفت: با توجه به پیش بینی اداره کل هواشناسی استان مبنی بر آغاز بارشهای رگباری از عصر امروز در مشهد، 500 کارگر به همراه 59 دستگاه تانکر، بالابر و پمپ خودمکش در مناطق مختلف این شهر مستقر شده اند.براساس اعلام اداره کل هواشناسی خراسان رضوی، دمای هوای شبانه در مناطق سردسیری این استان در پی بارشهای رگباری فردا به صفر می رسد.7505/ 6053            "}