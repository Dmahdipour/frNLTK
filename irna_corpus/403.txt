به گزارش ایرنا،آیت الله علیرضا اعرافی درخطبه های نمازجمعه قم درمصلای قدس این شهر، افزود: با ایستادگی، مقاومت و پایبندی به ارزش های انقلاب به فضل الهی شاهد شکست دوباره دشمنان خواهیم بود.وی با بیان اینکه درچهلمین سالگرد پیروزی انقلاب اسلامی شاهد هجمه های سنگین اقتصادی، سیاسی و اجتماعی استکبار علیه ملت ایران هستیم،گفت: این اقدامات ناشی از حرکت توفنده انقلاب در 40 سال گذشته و انفعال دشمنان است و نباید هیاهوی آنها موجب ایجاد رعب در ما شود.اعرافی با تاکید بر ضرورت صیانت از ارکان قدرت انقلاب اسلامی افزود: وحدت، قدرت موشکی و صنایع دفاعی از جمله ارکان قدرت کشور هستند که باید آنها را حفظ و تقویت کرد.وی با تاکید بر رعایت مصالح کشور در پرتو هدایت های رهبر معظم انقلاب و تکیه به نیروی داخلی و پرهیز از اعتماد به آمریکا گفت: به جز اعتماد به امریکا و اسرائیل غاصب که ممنوع است باید روابط ایران با کشورهای منطقه ارتقا یابد.وی، ارتقای حس اعتماد به نفس و حفظ روح انقلابی را درکشور ضروری دانست و ادامه داد: مجلس شورای اسلامی، شورای نگهبان، مجمع تشخیص مصلحت نظام و تمام قوای کشور در بررسی اسناد بین المللی باید روحیه انقلابی کشور را حفظ و در مسیر رهنمودهای رهبر معظم انقلاب حرکت کنند.اعرافی با تاکید بر ضرورت حراست از وحدت موجود میان قشرهای مختلف جامعه افزود: کنترل قیمت ها، نظارت بر بازار، مبارزه با فساد، تبعیض،رانت خواری و ویژه خواری و رعایت حال محرومان از جمله اموری است که باید مورد توجه بیشتر مسئولان باشد.وی توصیه های مراجع عظام تقلید به مسئولان در رابطه با مسائل مختلف کشوری را مورد اشاره قرار داد و گفت: این بزرگان در موضوع بررسی اسناد بین المللی و موضوعات مختلف، موضع گیری ها و رهنمودهایی دارند که برای کشور سودمند بوده وعمل به آنها می تواند راه گشا باشد.** تشکر از دولت برای کاهش هزینه ویزای اربعینخطیب جمعه قم در بخش دیگری از سخنان خود، با اشاره به در پیش بودن اربعین حسینی گفت: اربعین حادثه بزرگ معنوی، ایمانی، بین المللی است و باید به این حماسه که برخاسته از ایمان میلیون ها آزادی خواه است ارج نهاده و در گسترش و بزرگداشت آن تلاش کرد.وی با تقدیر از کاهش هزینه ویزای اربعین توسط دولت گفت: روابط ایران و عراق ، استوار و مستحکم است و باید همچنان تقویت شود چرا که این ارتباط برای استقلال دو کشور بسیار اهمیت دارد.وی تلاش دشمنان برای مخدوش کردن رابطه میان ایران و عراق را نشان از اهمیت استحکام این 2 کشور دانست و گفت: امروز به برکت شهدا، حماسه بزرگ اربعین محقق شده است که باید زائران، یاد آنان را در مسیر راهپیمایی کربلا گرامی بدارند.** حکام عرب به اسلام برگردنداعرافی در بخش دیگری از سخنان خود با اشاره به تحقیرهای عربستان توسط آمریکا گفت: اگر با کشوری اختلاف هم داشته باشیم ولی ظلم بر هیچ کشوری را مطلوب نمی دانیم به همین دلیل با وجود اینکه حکام عرب منطقه را وابسته و مزدور می دانیم ولی برای ما بسیار آزاردهنده است که فردی هزاران کیلومتر دورتر از مرزهای امت اسلامی، آنها را گاو شیرده بداند.خطیب جمعه قم خطاب به آل سعود و حکام عربی منطقه خاطرنشان کرد: به اسلام برگردید و دل داده غرب نباشید چرا که عزت در گرو اسلام است.وی عاقبت غرب گرایی را تحقیر دانست و گفت: تحقیر امت اسلامی و کشورهای اسلامی موجب آزرده شدن ما می شود به همین دلیل از آنها می خواهیم که مسیر خود را تغییر داده و به دامن اسلام برگردند.اعرافی، همچنین با اشاره به کشته شدن روزنامه نگاری منتقد آل سعود در ترکیه توسط عربستان،با تلخ خواندن این حادثه گفت: جریان تکفیری به عنوان سرپنجه های عربستان در بسیاری از ترورها دخیل می باشد.**تومار درمخالفت با FATF در محل نمازجمعه قم  به گزارش ایرنا ،  توماری در مخالفت با FATF در درب ورودی مصلای قدس نصب شده بود که کل متن نوشته شده بر روی آن 2 کلمه بود، «FATF ممنوع». گروهی از نمازگزاران هنگام خروج از مصلا این تومار را امضا و برخی نیز در حاشیه آن مشغول بحث پیرامون تصویب این لایحه در مجلس شورای اسلامی بودند. لایحه کنوانسیون مبارزه با تامین مالی تروریسم پس از ماه ها فراز ونشیب، 15 مهرماه سال سالجاری به تصویب مجلس شورای اسلامی رسید. 7404/ 6133/
      
      