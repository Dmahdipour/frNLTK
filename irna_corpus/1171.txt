{"onTitr":"","titr":" تجمع نیروهای ائتلاف عربی درعسیر هدف حمله موشکی یمن قرار گرفت","describe":" دوحه - ایرنا - ساعاتی پس از حمله موفق به یک ناو جنگی در سواحل یمن و منهدم شدن آن، یگان موشکی ارتش و کمیته های مردمی از هدف قرار گرفتن تجمع بزرگ نظامیان ائتلاف عربی و مزدوران سعودی در 'عسیر' واقع در جنوب غرب عربستان با استفاده از یک فروند موشک بالستیکی 'بدر 1' خبر داد.", "text":"گزارش روز پنجشنبه ایرنا به نقل از شبکه المسیره حاکیست : این موشک با دقت بالا به هدف برخورد کرده است و موجب وارد آمدن خسارات بالا به نیروهای مستقر و تجهیزات آنان شده است .یک منبع امنیتی به این شبه گفت که همزمان با این حمله موشکی ، حملات سنگین توپخانه ای به تجمعات نیرویهای مزدور هم انجام گرفت .ارتش و کمیته های مردمی یمن صبح روز چهارشنبه هم یک فروند ناو جنگی ائتلاف سعودی در سواحل این کشور را هدف قرار دادند و نابود کردند و تمامی نیروهای مزدور و نظامیان ائتلاف که در این ناو جنگی حضور داشتند، کشته شدند.هشتم مهر ماه جاری هم ساعاتی پس از حمله موفق پهپادهای ارتش و کمیته های مردمی به فرودگاه دبی، نیروی دریایی و دفاع ساحلی یمن یک عملیات موفق دیگر علیه کشتی های جنگی سعودی در بندر &#39;جیزان&#39; (جنوب عربستان) انجام دادند.در این عملیات شماری از کشتی های نیروهای گارد مرزی عربستان هدف قرار گرفت .یک منبع نظامی در نیروی دریایی یمن اعلام کرد که این حمله خسارات زیادی به نیروی های سعودی وارد کرد و در اثر آن شماری از کشتی های گارد مرزی این کشور در داخل بندر به آتش کشیده شد.نیروی دریایی یمن دهم شهریور ماه گذشته هم یک فروند شناور نظامی سعودی ها در سواحل جیزان را هدف قرار داد.&#39;'عزیز راشد&#39;&#39; معاون سخنگوی ارتش یمن پیشتر با اشاره به توانمندی های نظامی ارتش به ویژه در نیروی دریای اعلام کرد : این حملات در آینده هم ادامه خواهد یافت . یمنی ها ماه گذشته هم موفق شدند یک ناو جنگی عربستان با نام &#39;الدمام&#39; را در دریای سرخ هدف قرار دهند و خسارات زیادی به آن وارد کنند.عربستان از روز ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیاده خواهی های سیاسی خود جامه عمل بپوشاند. بر اساس گزارش وزارت بهداشت یمن، تلفات انسانی حملات ائتلاف سعودی از 26 مارس 2015 (6 فروردین 94) تاکنون بالغ بر 35 هزار و 297بوده است.خاورم**1508 **1663**            "}