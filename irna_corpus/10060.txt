{"onTitr":"","titr":" 115 میلیون دلار زعفران از خراسان رضوی صادر شد","describe":" مشهد - ایرنا - رئیس سازمان جهاد کشاورزی خراسان رضوی گفت: از ابتدای سال 97 تاکنون 85 تن زعفران این استان به ارزش 115 میلیون دلار به کشورهای مختلف جهان صادر شده است.", "text":"مجتبی مزروعی روز چهارشنبه در گفت و گو با خبرنگار ایرنا افزود: در این مدت در مجموع 98 تن محصول زعفران ایران به ارزش 124 میلیون دلار صادر شده است. وی ادامه داد: پارسال 65 تن زعفران به ارزش 88 میلیون دلار از خراسان رضوی صادر شده بود. رئیس سازمان جهاد کشاورزی استان خراسان رضوی گفت: با افزایش قیمت دلار میزان صادرات زعفران استان نیز رشد بسیار داشته و این روند همچنان ادامه دارد.مزروعی پیش بینی کرد که امسال 310 تن زعفران در خراسان رضوی تولید شود. 87 هزار هکتار از مزارع خراسان رضوی زیر کشت زعفران قرار دارد.90 درصد زعفران تولیدی ایران محصول مزارع خراسان است. 7496/1858            "}