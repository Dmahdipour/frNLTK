{"onTitr":"","titr":" 789 روستای کردستان از اینترنت پرسرعت بهره مند هستند","describe":" سنندج - ایرنا - مدیرکل فناوری اطلاعات و ارتباطات کردستان با اشاره به اینکه در حال حاضر 789 روستا از اینترنت پرسرعت بهره مند هستند، گفت: از این تعداد، 450 روستا از طریق مخابرات (ADSL) و 339 روستا نیز به صورت بی سیم (LTE) به اینترنت پرسرعت متصل هستند.", "text":"فردین سعیدی روز جمعه در گفت و گو با خبرنگار ایرنا اظهار داشت: 80 روستا نیز به صورت مشترک (ADSL و LTE) از خدمات اینترنت پرسرعت استفاده می کنند.وی ضریب نفوذ اینترنت پرسرعت در کردستان را تا خرداد سال 94، 27،2 درصد اعلام کرد و افزود: این رقم هم اکنون در استان به حدود 77 درصد رسیده و یک میلیون و 261 هزار و 363 نفر را تحت پوشش قرار داده است.مدیرکل فناوری اطلاعات و ارتباطات کردستان از احداث 22 دکل مخابراتی در استان در سه ماه گذشته خبر داد و اضافه کرد: قرار است در مجموع 80 دکل در استان احداث شود که به این ترتیب، 881 روستای دیگر استان از طریق (LTE) به اینترنت بی سیم متصل می شوند که با بهره برداری از این دکل ها، ضریب نفوذ اینترنت به 95 درصد افزایش می یابد.سعیدی با بیان اینکه در بحث اینترنت پرسرعت، اولویت اصلی ما نقاط پرجمعیت و روستاهای بالای 20 خانوار است، یادآور شد: تعدادی روستای زیر 20 خانوار هم به دلیل آنکه در معرض امواج دکل های فعال هستند، از نعمت اینترنت پرسرعت بهره مند شده اند.استان کردستان با یک میلیون و 603 هزار نفر جمعیت، دارای 10 شهرستان، 30 شهر، 31 بخش، 86 دهستان و یک هزار و 676 روستای دارای سکنه است.در حال حاضر حدود 580 هزار مشترک تلفن ثابت تحت پوشش خدمات شرکت مخابرات کردستان هستند.7355/9102            "}