{"onTitr":"","titr":" 481 مرسوله پستی از استان مرکزی به خارج کشور ارسال شد","describe":" اراک - ایرنا -مدیرکل پست استان مرکزی گفت: 481 مرسوله پستی در نیمه نخست امسال  از این استان  به کشورهای آمریکا، آلمان، انگلیس، استرالیا و نروژ ارسال شده است.", "text":"به گزارش ایرنا، « محمدعلی چراغی » روز یکشنبه در نشست خبری به مناسبت گرامی داشت هفته پست ( 15 تا 21 مهرماه) افزود: 407 مرسوله پستی نیز از کشورهای چین، آمریکا، استرالیا، انگلیس و آلمان در سال جاری به استان وارد شده است.وی اظهار داشت: 9 هزار و 626 فقره خرید و فروش اینترنتی امسال توسط واحدهای پستی استان انجام شده است که نسبت به سال گذشته  2 برابر ترافیک داشته است.مدیرکل پست استان مرکزی گفت: 40 هزار و 544 فقره خرید و فروش اینترنتی مرسوله توسط استان های دیگر انجام شده است که در مقایسه با سال گذشته به علت وضعیت اقتصادی اخیر 16 درصد کاهش داشته است.چراغی افزود: 33 فروشگاه در استان مرکزی با پست استان قرار داد ارایه خدمات خرید و فروش اینترنتی منعقد کرده اند که محموله های پستی این فروشگاه ها توسط این نهاد خدماتی در سطح کشور توزیع می شود.وی اظهارداشت: 6 میلیون و 274 هزار مرسوله امسال در استان جا به جا شد که سه میلیون و 529 هزار مرسوله توسط واحدهای پستی استان قبول و در  سطح کشور توزیع شده است.مدیرکل پست استان مرکزی گفت: 2 میلیون و 745 مرسوله نیز امسال به استان وارد شد که شامل پیشتاز، سفارشی، ویژه، الکترونیک، امانت داخله و مرسوله عادی بوده است.چراغی افزود: پست به عنوان زیرساخت ارتباطی قوی در کشور مطرح است و ایران از اعضای فعال اتحادیه جهانی پست و مبدا پست به شمار می رود.وی اظهار داشت: امانتداری و اعتماد دو ویژگی مهم و اساسی پست با خدمات دهی متنوع  به مردم است و می کوشد این 2 ویژگی مهم را حفظ  کند.مدیرکل پست استان مرکزی گفت: با گسترش فناوری های نوین در ارتباطات نه تنها جایگاه پست کمرنگ نشده است بلکه با استفاده از خلاقیت، 50 درصد سرویس  و خدمات در قالب الکترونیکی به مشتریان ارایه می شود.چراغی افزود: سرویس بازار الکترونیکی این قابلیت را برای شرکت ها فراهم کرده است تا کالا و محصولات خود را معرفی و برای فروش عرضه کنند.وی تصریح کرد: 3 هزار و 600 فروشگاه در سراسر کشور با بهره گیری از بزرگترین بانک اطلاعات کشور با پست همکاری دارند.مدیرکل پست استان مرکزی گفت:  26 هزار و 858 فقره کارت ملی هوشمند امسال در استان ثبت نام و 28 هزار و 589 فقره کارت ملی هوشمند به متقاضیان تحویل شده است. چراغی افزود: خدمات متنوع و گسترده پست موجب کاهش تردد، صرفه جویی ملی، کاهش آلودگی هوا و ترافیک به سازمان ها و مردم را به دنبال دارد.وی اظهار داشت: تمام مرسولات ثبتی بیمه عمومی به ارزش 6 میلیون 500 هزار ریال خسارت هستند که در صورت آسیب به صاحب مرسوله پرداخت می شود. مدیرکل پست استان مرکزی گفت: کسب رتبه برتر صیانت از حقوق شهروندی، مقام برتر کشور در نظام آراستگی محیط کار و رتبه برتر روابط عمومی ها در استان و کشور از جمله افتخارات پست استان مرکزی است.دیدار با خانواده معظم شهدا، عطر افشانی گلزار شهدا، دیدار با استاندار، نماینده ولی فقیه دراستان، نمایندگان مجلس شورای اسلامی و تقدیر از بازنشستگان از جمله برنامه های تدارک شده برای گرامی داشت هفته پست است.343 واحد پستی در استان مرکزی وجود دارد که  231 واحد روستایی و 238 واحد شهری است.6991/6013/            "}