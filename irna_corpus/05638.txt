{"onTitr":"","titr":" ساختمان کلانتری 23 گلمان ارومیه کلنگ زنی شد","describe":" ارومیه- ایرنا- همزمان با هفته نیروی انتظامی ساختمان کلانتری 23 واقع در شهرک گلمان ارومیه به زمین زده شد.", "text":"فرمانده انتظامی آذربایجان غربی روز یکشنبه در آیین کلنگ زنی این کلانتری گفت: امنیت مردم خط قرمز پلیس بوده و اگر کسی آسایش مردم را به هم بزند با تمام توان با آن برخورد می شود. سردار سرتیپ دوم ناصر اصلانی افزود: مردم در تمامی امورات کشور خود را مسوول می دانند و مسولان نیز باید قدر این مردم را بدانند و مشکلات آنان را برطرف کنند.وی اضافه کرد: 99/5 درصد مردم از قانون تبعیت می کنند و پلیس نیز خود را نوکر مردم  می داند.وی با اشاره به اینکه ما در هشت سال دفاع مقدس یاد گرفته ایم تا با کمترین امکانات بزرگترین کارها را انجام دهیم، ادامه داد: امروز نیز اگر یک چادر بدهند نیروی انتظامی در آن چادر امنیت مردم را برقرار خواهد کرد.به گزارش ایرنا ساختمان این کلانتری با یکهزار و 49 مترمربع مساحت و 804 مترمربع محوطه سازی با 17 میلیارد ریال اعتبار در مدت 18 ماه توسط اداره راه و شهرسازی احداث می شود.6009/3072            "}