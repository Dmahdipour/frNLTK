{"onTitr":"","titr":" هواپیمایی قطر با وجود تحریم های آمریکا در ایران خواهد ماند","describe":" تهران - ایرنا - تارنمای دیلی میل به نقل از اکبر البیکر، رئیس شرکت هواپیمایی قطر(قطر ایرویز) اعلام کرد که تحریم های آمریکا تاثیری بر فعالیت هواپیمایی قطر با ایران نخواهد گذاشت.", "text":"به گزارش ایرنا، بیکر در خصوص ادامه پروازهای این شرکت به ایران افزود: برغم فشار اقتصادی و سیاسی واشنگتن بر ایران، فعالیت شرکت متبوع وی در ایران ادامه خواهد داشت.پروازهای هواپیمایی قطر شامل مقصدهایی چون مشهد، شیراز و پرواز روزانه به تهران است.در ماه آگوست(مرداد)، ایالات متحده پس از خروج از توافق بین المللی 2015 موصوف به برجام، اولین دور تحریم ها را علیه ایران اعلام کرد و متعاقب آن به شرکت های خارجی هشدار داد تا از فعالیت در ایران پرهیز کنند. کشورهای اروپایی و طرف های دیگر امضا کننده برجام اعلام کرده اند که به این توافق پایبند مانده و بسته های حمایتی نیز برای حضور و ادامه فعالیت شرکت های خود در ایران ارایه خواهند داد. **اروپام**9460**1590            "}