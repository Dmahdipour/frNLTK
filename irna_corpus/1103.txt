{"onTitr":" رئیس کمیسیون امنیت ملی مجلس:    ","titr":" حادثه تروریستی اهواز ریشه خارجی داشت","describe":" خرم آباد - ایرنا - رئیس کمیسیون امنیت ملی و سیاست خارجی مجلس شورای اسلامی گفت: عده ای حادثه تروریستی اهواز را به یک موضوع قومیتی تبدیل می کنند که این موضوع صحت نداشته و ارتباط حادثه با خارج کشور محرز شده است.", "text":"حشمت الله فلاحت پیشه روز پنجشنبه در گفت و گو با ایرنا در خصوص اظهارنظری مبنی بر لرستانی بودن سرکرده تیم حادثه تروریستی اهواز افزود: این حادثه ریشه خارجی داشته و به هیچ وجه این سخن درست نیست.وی اظهار داشت: بخشی اعظم شهدا این حادثه لر بودند و تمام قومیت ها از جمله کرد، لر، عرب و فارس از این واقعه ناراحت و نگران بودند.وی با اشاره به اینکه افرادی در این حادثه مصیبت زده شدند تصریح کرد: قومیتی کردن این اتفاق موجب حرکت کردن در مسیر دشمن به صورت نا آگاهانه است.وی تاکید کرد: تمام عوامل حادثه تروریستی اهواز دستگیر شده اند و این اتفاق ریشه خارجی داشته است.به گزارش ایرنا، در جریان حمله تروریستی اهواز که 31 شهریورماه در رژه نیروهای مسلح رخ داد، جمعی از هموطنان شهید و زخمی شدند.در پاسخ به این حادثه تروریستی یگان موشکی سپاه پاسداران بامداد سه شنبه نهم مهرماه، مقر پایگاه تروریست های تکفیری در شرق فرات (شرق سوریه) را هدف 6 فروند موشک بالستیک زمین به زمین قرار داد.6269/6060/1772            "}