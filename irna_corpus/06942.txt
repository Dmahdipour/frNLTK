{"onTitr":" مصباحی مقدم:    ","titr":" رویکرد ایران با پیمان های بین المللی منفعل نباشد","describe":" کوالالامپور - ایرنا - عضو مجمع تشخیص مصلحت نظام با بیان اینکه رویکرد ایران در قبال پیمان های بین المللی نباید منفعل باشد، گفت: ایران با توجه به آرمان خواهی و استقلالی خود در برخورد با پیمان هایی مانند اف ای تی اف می تواند درصورت نیاز آن ها را به صورت مشروط بپذیرد و شرایط خود را نیز مطرح سازد.", "text":"غلامرضا مصباحی مقدم  عضو مجمع تشخیص مصلحت نظام و از صاحبنظران ارشد حوزه اقتصاد اسلامی که برای شرکت در یک کنفرانس بین المللی در مالزی  شرکت کرده بود به سوالات  خبرنگار ایرنا در کوالالامپور در مورد موضوعات مختلف اقتصادی در کشور پاسخ داد.**اف ای تی اف وی رویکرد ایران در مورد پیمان اف ای تی اف گفت: در مورد هرگونه پیمان های بین المللی یا کنوانسیون ها مانند اف ای تی اف، سی اف تی می توان سه انتخاب شامل قبول کامل (پذیرش کامل بدون تحفظ)، رد کامل و پذیرش مشروط در قبال پیمان های بین المللی داشت .مصباحی مقدم توضیح داد: در نوع سوم هم می توان این پیمان را پذیرفت و هم آن شرایط برای تحفظ در مورد آن را به صراحت اعلام کرد. بهترین راه با توجه به اینکه ایران یک کشور مستقل است که آرمان ها و اهداف خودرا دارد اتخاذ روش سوم است.وی گفت: 'پذیرش به صورت مشروط' یک اصل است که بسیاری از کشورهای دنیا در قبال پیمان های بین المللی اینگونه برخورد می کنند و ایران نیز که دارای آرمان های خود است بنابراین می توان از این روش برای پیوستن به ترتیبات بین المللی استفاده شود.عضو مجمع تشخیص مصلحت نظام تاکید کرد: ما نباید در قبال این گونه کنوانسیون ها منفعل باشیم بلکه باید شرایط خود را نیز حتما باید مطرح کنیم.** تاثیر افزایش بهای نفت در تحریم نفتی ایران مصباحی مقدم  در مورد پیش بینی کارشناسان نفتی مبنی بر احتمال افزایش بهای نفت تا  100 دلار درهر بشکه و آثار آن بر اقتصاد ایران گفت: به نظر می رسد در صورتی که این موضوع محقق شود ، کاهش فروش نفت ایران تاحدودی جبران خواهد شد اما دولتمردان ایران نباید غفلت کنند و اگر بهای نفت بالا رفت نباید بنا را براین بگذارند که مصرف بالاتر رود بلکه دولت باید ذخایر صندوق توسعه ملی را افزایش دهد.عضو مجمع تشخیص مصلحت نظام تاکیدکرد : میزان مصرف ارز باید مطابق با پیش بینی بودجه باشد اگر نه قبض و بسط هزینه های دولت براساس فراز ونشیب قیمت نفت، دائم شوک به دولت و از دولت هم به بخش خصوصی انتقال می دهد.** جایگزینی ارز بین المللی دیگری به غیر از دلار مصباحی مقدم در پاسخ به این سوال که جایگزینی یک ارزی بین المللی به جای دلار را چقدر محتمل می دانید، گفت: این موضوع از وجوهی مختلف در شرایط کنونی درحال تحقق است . اکنون روسیه، ایران، با دلار کار نمی کنند واین پروسه در حال جریان است که  برخی  کشورهای دیگر نیز از میزان وابستگی خود به این ارز کاسته و یا درصدد کاستن هستند.وی افزود: در شرایط کنونی جهانی این موضوع  درحال رخ دادن است که برخی کشورها براساس موافقنامه دو جانبه معاملات مالی میان خود را سامان می دهند که روسیه و چین این سیاست را درپیش دارند. مصباحی مقدم گفت: علاوه براین ممکن است این شرایط به گونه ای پیش رود که ارزهای منطقه ای موقعیت برتری به دست آورند و در هر منطقه یک ارز بیشتر در معاملات نمود پیدا کند.** ایران روزی نفت نخواهد داشت/ضرورت برنامه ملی کاهش وابستگی به درآمدهای نفتی مصباحی مقدم با توجه به اینکه شرایط کنونی تلنگری بر اقتصاد بود که بالاخره روزی در ایران نفت تمام خواهد شد، گفت: مقام معظم رهبری پیشتر بارها بر کاهش وابستگی کشور به درآمدهای نفتی تاکید کردند.عضو مجمع تشخیص مصلحت نظام با تاکید بر ضرورت پیگیری یک برنامه ملی و استراتژیک کاهش وابستگی به درآمدهای نفتی گفت : در مجلس نهم وقتی رئیس کمیسیون برنامه و بودجه بودم در مورد کاهش وابستگی کشور به درآمدهای نفتی به مدت دو سال پیگیری هایی انجام شد.صاحبنظر حوزه اقتصاد اسلامی گفت: به نظر می رسد برای کاهش وابستگی دولت به درآمدهای نفتی باید ارز ناشی از درآمدهای نفتی از اختیار دولت خارج شود زیرا دولت ها راه سهل را که اتکا به نفت است، انتخاب می کنند.مصباحی مقدم که سال ها در کمیسیون های اقتصادی مجلس نیز فعالیت داشته ، افزود: ارزهای نفتی عامل افزایش نقدینگی و تورم می شود و این نقطه ظهور مشکل است پس باید ارز ناشی از درآمدهای نفتی از اختیار دولت و بانک مرکزی خارج شود یعنی یک نهاد مالی فرادولتی مسئولیت این موضوع را داشته باشد تا پروژه های پیشران را در اقتصاد کشور تامین مالی کند.وی پیش بینی کرد : اگر این اتفاق بیفتند تورم ما کاهش می یابد و رشد اقتصادی کشور هم بیشتر می شود زیرا منابع مستقیما در بخش های پیشران مصرف می شود .مصباحی مقدم تاکید کرد : یک راه دیگر ، صرفه جویی در انرژی در داخل است که این موضوع تاثیر بسیار مثبتی در شرایط بهبود اقتصادی کشورخواهد گذاشت.وی با بیان اینکه سرانه مصرف انرژی در ایران شش برابر استانداردهای جهانی است، گفت: براساس آمار روزانه حدود 9 میلیون بشکه نفت و گاز  در داخل مصرف می کنیم.این صاحبنظر اقتصادی گفت: اکنون در ایران حدود 200 میلیارد دلار در داخل انرژی مصرف می کنیم  و اگر صرفه جویی جدی داشته باشیم می توانیم هزینه ای معادل 100 میلیارد دلار را طی 5 سال کاهش داده و درآمد آن را در بخش های بالادستی نفت و جلوگیری از خام فروشی آن و نیز تولید فراوردهای نفتی سرمایه گذاری کرد.وی تاکید کرد فروش فرآورده های نفتی در واقع همان سرمایه گذاری در بخش های پیشران اقتصاد است که می تواند تحول خوبی در اقتصاد  ایجاد کند.** جلوگیری از شوک پذیری اقتصاد   عضو مجمع تشخیص مصلحت نظام گفت : برای جلوگیری از شوک پذیری اقتصاد راههای مختلفی وجود دارد اما مهمترین مساله قطع وابستگی به درآمد نفتی است زیرا در این صورت نرخ تورم ما پایین می آید .مصباحی مقدم همچنین گفت : درعین حال یکی دیگر از مهمترین راهکارها برای جلوگیری از شوک پذیری از شوک های اقتصادی ایجاد اشتغال به ویژه اشتغال در میان جوانان است. در این مسیر دولت به جای اینکه امکانات لازم برای ارائه یارانه را فراهم کند بهتر است شرایط لازم برای ایجاد اشتغال در کشور را تقویت کرده و توسعه دهد . وی در مورد علت تاثیر گذاری شوک های خارجی بر اقتصاد ایران گفت : شوک های خارجی هنگامی که بستر داخلی آن وجود مانند عدم اشتغال وجود داشته باشد می تواند آثار منفی بر اقتصاد کشور فراهم سازد . بنابراین باید شرایط داخلی اقتصاد را بازنگری و احیا کرد.عضو مجمع تشخیص مصلحت نظام تاکید کرد : وضعیت روانی اقتصادی جامعه نیز بسیار مهم است و باید با مدیریت صحیح با عدم اشتغال و فقر مقابله شود .وی تاکید کرد : تورم درایران باعث شده که در اقتصاد ایران ثروت غیرمتوازن توزیع شود و عده ای ثروتمند تر شوند.مصباحی مقدم توضیح داد : درواقع تاثیر گذاری شوک های خارجی ناشی از ظرفیت شوک پذیری داخلی است.  عامل اصلی وضعیت انفعال داخلی است و بستر به گونه ای است که وقتی شوک های خارجی ایجاد می شود به  اقتصاد ما تاثیر می گذارد درحالیکه رهبر معظم انقلاب در سرفصل های اقتصاد مقاومتی فرمودند نظام بانکی ومالی کشور باید اصلاح شود. اگرما نظام بانکی را اصلاح و مقاوم می ساختیم ، وضعیت گونه دیگری بود .مصباحی مقدم افزود : ایران هم از دانشمندان اقتصادی خوبی برخوردار است و هم می تواند از تجربیات کشورهای اسلامی استفاده کند تا یک برنامه صحیحی برای مقابله با شوک های مختلف اقتصادی داشت .وی همچنین گفت : به نظر می رسد آن چه در کشورما رخ داده عدم مدیریت قوی بانک مرکزی است و این امر باعث شده ما شاهد وجود تورم دو رقمی باشیم.دکتر مصباحی مقدم ، در دو سه روز گذشته نرخ بازار ارز در کشور نزولی بوده که اقدام بسیار مناسبی است اما  مدیریت اقتصادی کشور باید به گونه ای باشد که بازار دچار هیجان و التهاب نشود و بانک مرکزی باید مانع از ایجاد هر نوع التهاب در بازار باشد.** تقویت گردشگری مصباحی مقدم یکی دیگر از راههای کاهش وابستگی به درآمدهای نفتی را تقویت گردشگری دانست و تاکید کرد: ایران ظرفیت بسیار عالی در حوزه گردشگری طبیعت وهم گردشگری در حوزه سلامت و مذهبی دارد.وی گفت : ایران با توجه به قدمت تمدن و تاریخ خود در زمره 10 کشور نخست جهان با آثار باستانی است بنابراین باید بسترهای تقویت گردشگری نیز در کشور در زمینه های مختلف فراهم شود تا کشور از درآمدهاو همچنین افزایش اشتغال ناشی از آن بهره مند شود.وی تاکیدکرد: باید سرعت خدمات به گردشگران را افزایش داد و تسهیلات لازم مورد نیاز گردشگران هنگام حضور در کشور را به طور سیستماتیک فراهم کرد تا آمار حضور گردشگران خارجی افزایش یابد.** حضور در کنفرانس ایسرا سیزدهمین &#39;نشست مجمع بین المللی علما و فقهای در موضوع تامین مالی اسلامی &#39; توسط آکادمی بین الملی تحقیقات فقه در بخش امور اسلامی (ISRA) با حضور نمایندگانی از کشورهای مختلف از جمله ایران در روزهای  پایانی هفته گذشته در مالزی برگزار شد.دکتر مصباحی مقدم مقاله ای با موضوع تامین مالی همراه با نگاه اجتماعی و اخلاقی در این کنفرانس ارائه کرد که  با استقبال نیز روبه رو شد.دکتر مصباحی مقدم در مورد مقاله ارائه شده توضیح داد: دراین مقاله سعی شد تا راههای تامین مالی اخلاقی حل مشکلات نیازمندان جامعه و کمک به بهتر شدن اوضاع آنها از نگاه فقه اسلامی و تجارب ایران شود.به گفته وی : دراین مقاله پیشنهاد شد کشورهای اسلامی می توانند از تجربه ایران  در زمینه اوقاف و صندوق های وقفی ، صندوق های قرض الحسنه و منابع بانکی قرض الحسنه  ، منابع زکات، خمس، صدقات و کمک های مردمی و موسسات خیریه فعال و تامین اجتماعی ( در قالب یارانه ) برای رفع نیاز نیازمندان استفاده شود.مصباحی مقدم تاکید کرد : در ایران حدود شش هزار صندوق قرض الحسنه وجود دارد که خیرین آنها را اداره می کنند و قریب به 10 درصد منابع بانکی کشور نیز قرضه الحسنه است که از همین منبع به زوج های جوان 20 میلیون تومان وام قرض الحسنه پرداخت می شود.به گفته وی ایران تجربه بسیاری در حوزه فعالیت های مالی برای نیازمندان دارد. درعین حال بسیاری از کشورهای اسلامی از صندوق های وقفی استفاده می کنند و برخی از کشورها زکات را به صورت رسمی و برخی به صورت داوطلبانه دریافت می کنند .مصباحی مقدم تاکید کرد : بانکداری اسلامی در مالزی یک الگوی موفقی دارد و می توان از آن استفاده کرد و علت اصلی آن در کارکرد بسیار خوب بانک مرکزی این کشور ربط دارد و به همین دلیل نرخ تورم هم دراین کشور پایین باشد . در هفته گذشته جایزه مالی- اسلامی دوسالانه کشورهای اسلامی  به خانم دکتر زتی اختر عزی رئیس سابق بانک مرکزی مالزی ارائه شد.وی حدود دو دهه رئیس این بانک بود و جایزه را به دلیل نقش موثرش در بانکداری و امور مالی اسلامی در مالزی ارائه داده شد.آساق **1599 **1663**            "}