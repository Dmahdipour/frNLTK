{"onTitr":" نماینده کرمانشاه:    ","titr":" دولت نگاه حمایتی ویژه به تولیدکنندگان کرمانشاه داشته باشد","describe":" کرمانشاه - ایرنا - نماینده مردم کرمانشاه در مجلس شورای اسلامی با اشاره به مشکلات و موانع موجود بر سر راه صنعتگران و تولیدکنندگان استان از دولت خواست نگاه حمایتی ویژه ای به این بخش داشته باشد.", "text":"احمد صفری روز سه شنبه به ایرنا افزود: از مهمترین مشکلات حاکم بر فضای کسب و کار استان کرمانشاه، پیچ و خم هایی است که در این سال ها سیستم بانکی در پرداخت تسهیلات برای واحدهای صنعتی به خصوص صنایع کوچک ایجاد کرده است.وی در همین رابطه اظهار داشت: بنده در سفر چند روز پیش وزیر صنعت، معدن و تجارت نیز این واقعیت تلخ را به ایشان یادآوری کردم که عدم انعطاف بانک ها در مواجهه با بخش خصوصی، فرار سرمایه گذاران و علاقه مندان به سرمایه گذاری در این استان غنی و پرظرفیت را رقم خواهد زد.عضو کمیسیون انرژی مجلس شورای اسلامی در ادامه وجود ذخایر فراوان مواد معدنی همچون قیر طبیعی، سنگ های تزیینی و فلدسپات در جای جای شهرستان های تابعه را از پتانسیل های بزرگ استان برای تولید ثروت برشمرد و اظهار داشت: فراهم کردن زیرساخت ها و پرداخت تسهیلات ارزان قیمت برای تامین ماشین آلات مدرن و ایجاد واحدهای فرآوری معدنی می تواند زمینه اشتغال پایدار را در استان مهیا سازد.صفری با گلایه از عملکرد سازمان خصوصی سازی به دلیل حراج کردن واحدهای صنعتی این استان گفت: اعمال معافیت های مالیاتی برای بخش خصوصی و حذف موانع دست و پاگیر اداری می تواند مزایای همجواری با کشور عراق را برای تولیدکنندگان ما صدچندان سازد.عضو فراکسیون امید مجلس در پایان جلوگیری از واردات بی رویه محصولاتی که مشابه داخلی آنها با کیفیت بالایی وجود دارد و اعمال سیاست های تشویقی برای صادرکنندگان و نیز تقویت و افزایش اختیارات کارگروه تسهیل و رفع موانع تولید استان را از عوامل مهم در تحرک بخشی به حوزه تولید و صنعت کرمانشاه ذکر کرد و اظهار امیدواری کرد که با انسجام و همدلی دولتمردان و بخش خصوصی بتوانیم شاهد استانی پویا و توسعه یافته باشیم.استان کرمانشاه 2 میلیون نفر جمعیت ساکن در 2 هزار و 622 روستا و 32 شهر دارد.در این استان بیش از یک هزار واحد تولیدی با 30 هزار نفر اشتغالزایی فعال است.3033/8066            "}