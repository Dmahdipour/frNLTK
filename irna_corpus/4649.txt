{"onTitr":"","titr":" یک مدرسه خیری در ایرانشهر افتتاح شد","describe":" زاهدان - ایرنا - یک مدرسه خیری با مشارکت مجمع خیران سیستان و بلوچستان، انجمن فارغ التحصیلان دانشگاه استان و سپاه ایرانشهر در روستای دتک از توابع بخش مرکزی ایرانشهر افتتاح شد.", "text":"مدیر آموزش و پرورش ایرانشهر در حاشیه این مراسم به خبرنگار ایرنا گفت: این واحد آموزشی با 2 کلاس درس برای 17 دانش آموز این روستا ساخته شده است.عبدالغفور حسینی افزود: برای ساخت این واحد آموزشی 500 میلیون ریال از سوی خیران هزینه شده است. وی بیان کرد: کلنگ ساخت این واحد آموزشی در فروردین ماه به زمین زده شده بود.مدیر آموزش و پرورش ایرانشهر گفت: امسال هفت واحد آموزشی با 28 کلاس درس از سوی خیران در این شهرستان ساخته شده است.وی افزود: با ساخت این تعداد فضای آموزشی استاندارد زمینه تحصیل 950 دانش آموز ایرانشهر فراهم شده است.به گزارش ایرنا ایرانشهر از توابع سیستان و بلوچستان در 337 کیلومتری زاهدان مرکز این استان واقع شده است.7314**3213            "}