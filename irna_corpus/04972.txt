{"onTitr":"","titr":" انفجار گاز منزل مسکونی در ورامین یک مجروح برجا گذاشت","describe":" تهران-ایرنا- مدیرعامل سازمان آتش نشانی و خدمات ایمنی شهرداری ورامین از وقوع حادثه انفجار در یک منزل مسکونی در این شهرستان به دلیل نشت گاز خبر داد و گفت که دراین حادثه یک زن جوان مصدوم شد.", "text":"محسن پارسا روز دوشنبه در گفت و گو با خبرنگار ایرنا افزود: نیروهای ایستگاه شماره یک سازمان آتش نشانی و خدمات ایمنی شهرداری ورامین با اطلاع از وقوع حادثه انفجار در یک منزل مسکونی واقع در منطقه کارخانه قند به محل اعزام شدند.وی افزود: این حادثه به دلیل نشت گاز در زیر زمین یک منزل مسکونی رخ داده بود که در اثر آن به بخشی از منزل آسیب وارد شده بود.وی اظهار داشت: عوامل سازمان آتش نشانی ضمن ایمن سازی منطقه ، یک زن جوان را که دچار سوختگی شده بود را از محل خارج ساختند.پارسا تصریح کرد: فرد مصدوم به دلیل جراحات وارده تحویل عوامل اورژانس گردید .وی بیان کرد: علت اصلی وقوع حادثه و میزان خسارت وارده از سوی کارشناسان در دست بررسی می باشد.ورامین با 300 هزار نفر جمعیت در 35 کیلومتری جنوب شرق تهران واقع شده است.تهرام/7254 / 1539            "}