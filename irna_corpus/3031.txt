{"onTitr":"","titr":" چهاردهمین نمایشگاه تخصصی ساختمان در زاهدان آغاز بکار کرد","describe":" زاهدان - ایرنا - مسئول روابط عمومی سازمان صنعت، معدن و تجارت سیستان و بلوچستان گفت: چهاردهمین نمایشگاه تخصصی صنعت ساختمان از امروز/ سه شنبه/ به مدت چهار روز در محل دائمی نمایشگاه های بین المللی زاهدان افتتاح شد.", "text":"عباس نورا در گفت و گو با خبرنگار ایرنا اظهار داشت: این نمایشگاه با حضور 60 شرکت از استانهای مختلف کشور از جمله آذربایجان شرقی، خراسان رضوی، کرمان، یزد، اصفهان، تهران و شرکت هایی از سیستان و بلوچستان در حال برگزاری است.وی ادامه داد: در این نمایشگاه تاسیسات گرمایشی، لوله و اتصالات، شیرآلات، مواد و مصالح ساختمانی، تجهیزات آشپزخانه، خانه های پیش ساخته و هوشمند سازی منازل به نمایش گذاشته شده است.مسئول روابط عمومی سازمان صنعت، معدن و تجارت سیستان و بلوچستان افزود: بیشتر شرکت کنندگان در این نمایشگاه شرکت های ایرانی هستند که تولیدات ملی خود را به نمایش گذاشتند. نورا بیان کرد: علاقه مندان می تواند تا 21 مهر از ساعت 17 تا 20 برای بازدید از این نمایشگاه به محل دائمی نمایشگاه های بین المللی زاهدان مراجعه کنند.7316**3213            "}