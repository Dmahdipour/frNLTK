{"onTitr":"","titr":" 13 پایگاه کمک های مردمی اربعین در زاهدان پیش بینی شده است","describe":" زاهدان - ایرنا - مدیر کل اوقاف و امور خیریه سیستان و بلوچستان گفت: امسال برای نخستین بار 13 پایگاه جمع آوری کمک های مردمی در مساجد زاهدان برای استقبال هر چه بهتر از زائران اربعین پاکستانی در نظر گرفته شده است.", "text":"حجت الاسلام محسن مومنی مقدم روز چهارشنبه در گفت و گو با خبرنگار ایرنا اظهار داشت: همه ساله زوار پاکستانی در ماه محرم به ویژه اربعین حسینی با گذر از سیستان و بلوچستان عازم کربلای معلی می شوند.وی افزود: میهمان نوازی و تکریم مردم شیعه و سنی عاشق خاندان عصمت و طهارت در سیستان و بلوچستان از زائران حسینی پاکستانی سبب شده همه ساله شاهد حضور بیش از پیش حضور آنان در این استان باشیم.مدیرکل اوقاف و امور خیریه سیستان و بلوچستان بیان کرد: برای جمع آوری بهتر کمک های مردمی امسال برای نخستین بار در زاهدان مساجد آل علی(ع) واقع در بلوار انقلاب، مسجد امام زمان(عج) واقع در تقاطع بهشتی و امام خمینی، مسجد سید الشهدا خیابان پنج راه بسیج، مسجد ابوذر مهرشهر، مسجد کوثر زیباشهر، مسجد سجادیه خیابان امیر المومنین(ع)، مسجد قمر بنی هاشم(ع) خیابان فروغ، مسجد حجت بن الحسن العسکری بلوار جمهوری، مسجد حضرت ابوالفضل(ع) شهرک جهاد، مسجد مولای متقیان بلوار جمهوری، مسجد طالقانی بلوار شهید قلنبر، مسجد حضرت زینب(ع) خیابان دانشگاه و مسجد ابوذر غفاری بلوار رسالت پیش بینی شده است.حجت الاسلام مومنی مقدم افزود: از اول ماه محرم امسال تاکنون 11 هزار زائر پاکستانی مشتاق شرکت در آیین عزاداری سرور و سالار شهیدان اباعبدالله الحسین(ع) در کربلای معلی از مرز میرجاوه وارد این استان شدند.وی افزود: با برنامه ریزی های صورت گرفته همه تمهیدات در ستاد اربعین استان برای استقبال از زائران پاکستانی با کمک خیران پیش بینی شده است به طوری ارائه خدمات مختلف رفاهی، فرهنگی و پزشکی به این زائران همچون سالهای گذشته در دستور کار قرار دارد.مدیر کل اوقاف و امور خیریه سیستان و بلوچستان ادامه داد: همچنین ارائه برنامه های فرهنگی و مذهبی مبلغان اعزامی از قم مسلط به زبان اردو در زائر سرای امام رضا(ع) زاهدان از دیگر برنامه های این نهاد برای زائران کشور دوست و همسایه پاکستان است.وی افزود: سال گذشته حدود 50 هزار زائر پاکستانی مشتاق شرکت در مراسم عزاداری حسینی وارد این نقطه از ایران اسلامی شده و به کربلا معلی مشرف شوند که امسال پیش بینی می شود به 70 هزار نفر افزایش یابد.به گزارش ایرنا سیستان و بلوچستان تنها راه ارتباطی پاکستان به حوزه آسیای میانه، اروپا و نیز کشور عراق و کربلای معلی به عنوان قلب زمین است که پس از پیروزی انقلاب اسلامی راه این استان به روی زوار پاکستانی برای تشرف به عتبات عالیات باز شده است.زوار پاکستان در راه رسیدن به سر مقصد معشوق پا بر خاک این استان گذاشته و گاه شبی را در زائرسراهای میرجاوه و زاهدان سپری می کنند.فرهنگ غنی و عشق و علاقه مردم ایران زمین بویژه مردمان دیار نخل و آفتاب به سرور و سالار شهیدان باعث شده تا از این کاروان ها همچون برادر و میهمانی عزیز پذیرایی کنند تا احساس غربت نکنند.7316 **6081            "}