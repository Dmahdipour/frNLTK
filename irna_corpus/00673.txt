{"onTitr":" دیدار تدارکاتی فوتبال؛    ","titr":" آرژانتین برابر عراق به برتری دست یافت","describe":" تهران - ایرنا - تیم ملی فوتبال آرژانتین دیدار تدارکاتی برابر عراق به برتری چهار بر صفر دست یافت.", "text":"به گزارش ایرنا؛ این دیدار تدارکاتی پنجشنبه شب در شهر ریاض عربستان برگزار شد و آرژانتین به راحتی حریف آسیایی خود را از پیش روی برداشت.تیم ملی فوتبال عراق یکی از حریفان ایران در مرحله گروهی جام ملت های آسیا 2019 است.در دیدار امشب «مارتینز»، «روبرتو پریرا»، «جرمن پتزیا» و «چروی» برای آرژانتین موفق به گلزنی شدند. آرژانتین پس از عملکرد ضعیف در جام جهانی 2018 با تغییرات در کادر فنی روبرو شد و اکنون با نفرات جوان خود در دیدارهای تدارکاتی به میدان می رود تا برای حضور در کوپ آمریکا آماده شود.در دیدار امشب «بشار رسن» هافبک تیم فوتبال پرسپولیس در ترکیب تیم ملی عراق حضور داشت. وی ساعتی قبل مادر خود را از دست داد، اما مسئولان تیم ملی عراق این خبر را به اطلاع وی نرساندند تا رسن در دیدار برابر آرژانتین به میدان برود.در دیگر دیدار مهم، ترکیه و بوسنی به تساوی بدون گل دست یافتند و اسپانیا در پایان نیمه نخست با 3 گل از ولز پیش است.ورزشی**3783**3404            "}