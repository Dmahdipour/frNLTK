{"onTitr":"","titr":" قزوین رتبه اول صرفه جویی سوخت صنایع کشور را کسب کرد","describe":" قزوین – ایرنا – مدیر عامل شرکت نیروی گاز استان گفت: قزوین با گازرسانی به 246 واحد صنعتی در صرفه جویی سوخت مایع صنایع رتبه اول کشور را به دست آورد.", "text":"به گزارش ایرنا به نقل از روابط عمومی شرکت گاز استان قزوین، اسماعیل مفرد بوشهری روز چهارشنبه با بیان این مطلب افزود: از زمان اجرایی شدن مصوبه شورای اقتصاد از سال 95 مبنی بر تسهیل گازرسانی به واحدهای صنعتی و تولیدی غیر عمده، شرکت گاز استان قزوین توانست با انجام برنامه ریزی لازم نسبت به گازدار کردن 246 واحد صنعتی و تولیدی اقدام کند.وی افزود: این امر موجب صرفه جویی 34 میلیون لیتری سوخت مایع در استان شد که بیشترین میزان صرفه جویی سوخت مایع در کشور در راستای اجرایی شدن این مصوبه بوده است.بوشهری در تشریح اقدامات انجام شده برای گازرسانی به این 246 واحد صنعتی گفت: با همکاری شرکت پخش فرآورده های نفتی منطقه قزوین برای شناسایی و معرفی مصرف کنندگان صنعتی سوخت مایع اقدام شد و در مرحله بعد چندین پروژه گازرسانی به صنایع در این زمینه به اجرا درآمد.مدیرعامل شرکت گاز استان قزوین با بیان اینکه اجرای این طرح مزیت های اقتصادی و زیست محیطی فراوان به همراه داشته است، افزود: درحال حاضر 13 شهرک صنعتی و 2 هزار و 689 واحد صنعتی و تولیدی جزء و عمده در استان قزوین از گاز طبیعی به عنوان سوخت اصلی خود استفاده می کنند. وی افزود: از ابتدای سال جاری 100 واحد تولیدی و صنعتی با هزینه ای بالغ بر 31 میلیارد ریال گازدار شدند که امیدواریم این تعداد تا پایان سال به 250 واحد صنعتی افزایش یابد.استان قزوین سه هزار و 600 واحد صنعتی دارد.6101            "}