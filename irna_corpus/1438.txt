{"onTitr":"","titr":" آمریکا مخالف لغو تحریم های کره جنوبی علیه کره شمالی است","describe":" پکن- ایرنا- خبرگزاری یونهاپ گزارش کرد زودتر از آنچه تصور می شد دولت آمریکا درباره اظهارات وزیر خارجه کره جنوبی برای لغو پاره ای از تحریم های کره شمالی موضعگیری و با چنین اقدامی بدون اطلاع واشنگتن مخالفت کرده است.", "text":"به گزارش ایرنا این خبرگزاری روز پنجشنبه گزارش کرد 'دونالد ترامپ' رییس جمهوری آمریکا برآشفته از این موضوع تاکید کرده است که سئول بدون نظرخواهی و اطلاع رسانی به واشنگتن دست به چنین کاری نخواهد زد.این اظهارات متناقض میان مقام های آمریکایی و کره جنوبی از دیدگاه ناظران نشان دهنده اختلاف راهبردهای آنها بر سر کره شمالی است.رییس جمهوری آمریکا تاکید کرد که به رغم گفته های وزیر خارجه کره جنوبی، سئول بدون اجازه و تصویب آمریکا تحریم های کره شمالی را لغو نخواهد کرد.'مون جائه این' رییس جمهوری کره جنوبی بشدت خواستار بهبود روابط با کره شمالی است و آن را کلید خلع سلاح هسته ای می داند اما آمریکا می گوید تا زمانی که کره شمالی غیراتمی نشود تحریم ها برقرار خواهد بود.وزیر امور خارجه کره جنوبی اعلام کرده است که کشورش قصد دارد روند لغو تحریم های کره شمالی را مورد بررسی قرار داده و در این زمینه اقداماتی صورت دهد.'کانگ کیونگ وا' روز چهارشنبه در نشست پارلمان کره جنوبی در سئول اعلام کرد کشورش علاقه مند است تا زمینه لغو برخی از تحریم های دو جانبه کره شمالی را بررسی کند.وی افزود کار ارزیابی بسته های تحریمی دو جانبه که کره جنوبی می خواهد آنها را لغو کند، شروع شده است.سال 2010 میلادی کره جنوبی مدعی شد که یک ناوچه این کشور با یک فروند موشک کره شمالی هدف قرار گرفته و با سرنشینان آن غرق شده است به همین دلیل سئول تحریم های یک جانبه ای علیه پیونگ یانگ اعمال کرد.کره شمالی بارها پس از این حادثه اعلام کرد که در غرق شدن این ناوچه دست نداشته است اما مورد تحریم کره جنوبی قرار گرفت و از آن زمان این تحریم ها که به تدابیر '24 می' مشهور است پابرجا بوده است.اعضای پارلمان از وزیر خارجه کره جنوبی درباره علاقه مندی کشور برای لغو این تحریم ها سوال کردند و او گفت که با نهادهای دیگر در حال رایزنی در این زمینه است.در چارچوب این تحریم ها، کره جنوبی تقریبا همه همکاری های اقتصادی دوجانبه با کره شمالی را متوقف کرده است.وزیر خارجه کره جنوبی در پارلمان گفت که قصد دارد برای تسهیل در برگزاری دیدار سران آمریکا و کره شمالی و پیشبرد فرایند خلع سلاح هسته ای نیز اقداماتی انجام دهد.آساق**231**1904**            "}