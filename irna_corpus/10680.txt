{"onTitr":"","titr":" افسران ترکیه پس از اعمال غیراخلاقی از عفرین فراخوانده شدند","describe":" دمشق- ایرنا- ترکیه 40 نیرو و افسر نظامی و امنیتی خود را به دلیل ارتکاب اعمال منافی عفت از شهر عفرین سوریه فراخوانده است.", "text":"به گزارش ایرنا، رسانه های وابسته به تروریست ها روز سه شنبه به نقل از یک منبع آگاه در تشکیلات پلیس نظامی شاخه ارتش آزاد اعلام کردند که افراد فراخوانده شده مسئول اداره منطقه عفرین در ابعاد نظامی و اطلاعاتی بودند.وی افزود: این افراد به ترکیه منتقل شدند و دولت این کشور قرار است نیرو و افسران جدیدی را جایگزین آنها کند.رسانه های نزدیک به تروریست ها اعلام کردند که فراخوانی این افراد پس از آن انجام شد که پلیس نظامی وابسته به گروه تروریستی ارتش آزاد شماری از این افسران را در یک خانه فساد در عفرین دستگیر کرد.عملیات نظامی ارتش ترکیه در شمال غرب سوریه (عفرین) از 20 ژانویه 2018 (30 دی) آغاز شده که به گفته دولت آنکارا هدف از آن، نابودی عناصر 'حزب کارگران کردستان ترکیه' (پ.ک.ک)، 'حزب اتحاد دمکراتیک سوریه' (پ.ی.د)، 'یگان‌های مدافع خلق سوریه' (ی.پ.گ) و گروه تروریستی 'داعش' است. برخلاف اهداف مطرح شده ازسوی دولت ترکیه، گروه تروریستی داعش هیچ نیرویی در عفرین ندارد. دولت دمشق عملیات نظامی ترکیه در عفرین و سایر مناطق شمال سوریه را اشغالگری می داند و خواستار خروج نیروهای ارتش آنکارا از خاک سوریه است. شبک**خاورم**8005**1392            "}