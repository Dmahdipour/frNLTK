{"onTitr":" دو خبر از سی و هفتمین جشنواره تئاتر فجر؛    ","titr":" مهلت ارائه مقاله و ثبت‌نام نمایشنامه نویسی در جشنواره فجر","describe":" تهران- ایرنا- مهلت ارائه خلاصه مقالات «بررسی تئاتر ایران پس از انقلاب اسلامی» تمدید و آخرین مهلت ثبت‌نام نمایشنامه‌نویسی سی و هفتمین جشنواره بین المللی تئاتر فجر اعلام شد.", "text":"به گزارش گروه فرهنگی ایرنا از اعلام روز دوشنبه روابط عمومی سی و هفتمین جشنواره بین المللی تئاتر فجر، مدت زمان ثبت نام و ارائه خلاصه مقالات سمینار علمی _ پژوهشی با عنوان «بررسی تئاتر ایران پس از انقلاب اسلامی» که از برنامه های بخش چهل سالگی انقلاب اسلامی است، تا 30 مهرماه تمدید شد.متقاضیان شرکت در این سمینار می توانند، در سایت جشنواره به نشانی www.fitf.ir ثبت نام و چکیده اثر خود را بارگذاری کنند.همچنین طبق اعلام قبلی آخرین مهلت ثبت نام و بارگذاری آثار در بخش نمایشنامه نویسی تا 20مهرماه خواهد بود.متقاضیان شرکت در این بخش می توانند در سایت جشنواره به نشانی www.fitf.ir ثبت نام و فرم ویژه  متقاضیان را پرکرده و نمایشنامه خود را بارگذاری کنند.سی و هفتمین جشنواره بین المللی تئاتر فجر در بخش های تئاتر صحنه، تئاتر خیابانی و دیگر گونه ها، تئاتر ملل، فجر استانی، چهل سالگی انقلاب اسلامی، مسابقه نمایشنامه نویسی، مسابقه و نمایشگاه عکس تئاتر، مسابقه و نمایشگاه پوستر تئاتر، کارگاه های آموزشی و نشست های تخصصی، همایش برگزیدگان جشنواره های تئاتر استانی و بخش به علاوه فجر برگزار خواهد شد.این جشنواره  از 22 بهمن تا 4 اسفند 1397 با دبیری نادر برهانی مرند برگزار خواهد شد.فراهنگ ** 7561 **1418            "}