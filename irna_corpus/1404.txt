{"onTitr":"","titr":" بیش از 8500 نفر در آذربایجان غربی آموزش مهارتی دریافت کردند","describe":" ارومیه- ایرنا- مدیرکل آموزش فنی و حرفه ای آذربایجان غربی گفت: هشت هزار و 551 نفر طی نیمه نخست امسال آموزش های مهارتی را در موسسات آموزشی آزاد دریافت کردند.", "text":"محسن مددی روز پنجشنبه در گفت و گو با خبرنگار ایرنا افزود: در راستای آموزش این تعداد مهارت آموز یکهزار و 804 دوره اجرا و افزون بر 2 میلیون و 100 هزار نفر ساعت آموزش مهارتی ارائه شد.وی اضافه کرد: این تعداد مهارت آموز نزدیک به یکهزار نفر بیشتر از مدت مشابه سال گذشته است.وی بیان کرد: از سال گذشته تعداد مهارت آموزان در موسسات آزاد آذربایجان غربی افزایش یافته و به حدود 10 برابر 2 سال گذشته رسیده که نشان دهنده توجه بیشتر جوانان به آموزش مهارت های اشتغالزاست.مدیرکل آموزش فنی و حرفه ای آذربایجان غربی از فعالیت 331 آموزشگاه آزاد در بخش های صنعت، خدمات، کشاورزی، فرهنگ و هنر در استان خبر داد و گفت: از این تعداد 220 آموزشگاه مختص خواهران، 38 آموزشگاه مختص برادران و 73 آموزشگاه به صورت  دومنظوره فعالیت دارد.مددی ادامه داد: در نیمه نخست سال جاری به منظور نظارت بر کیفیت آموزش های ارائه شده در آموزشگاه های آزاد، 556 بازرسی انجام شده است.به گزارش ایرنا سالانه افزون بر 30 هزار نفر در آذربایجان غربی آموزش مهارتی دریافت می کنند.8137/7129/3072            "}