{"onTitr":"","titr":" گوشت منجمد با قیمت 290 هزار ریال در قزوین عرضه خواهد شد","describe":" قزوین -  ایرنا - مدیر توسعه بازرگانی سازمان جهاد کشاورزی قزوین گفت: با هدف تنظیم بازار کالاهای اساسی بزودی گوشت قرمز منجمد وارداتی در استان با قیمت 290 هزار ریال عرضه می شود.", "text":"شهرام رحمانی روز چهارشنبه در گفت و گو با خبرنگار ایرنا افزود: این گوشت ها از برزیل به کشور وارد شده و از نوع گوساله هستند.وی اظهار داشت: این گوشت ها از کیفیت مناسبی برخوردار بوده و ذبح آنها در خارج با نظارت کارشناسان سازمان دامپزشکی انجام شده است.مدیر توسعه بازرگانی سازمان جهاد کشاورزی قزوین همچنین گفت: توزیع گوشت قرمز گرم از نوع گوسفندی با قیمت مصوب ستاد تنظیم بازار علاوه بر عرضه معمول این محصول توسط واحدهای صنفی نیز همچنان ادامه دارد.رحمانی ادامه داد: در این راستا به شکل هفتگی حدود 4 تا 5 تن گوشت قرمز گرم را با قیمت مصوب ستاد تنظیم بازار توزیع می کنیم که در فروشگاه های زنجیره ای و مصرف به متقاضیان در 2 نوع به قیمت های هرکیلو 365 هزار ریال و 385 هزار ریال عرضه می شود.وی با بیان اینکه به میزان کافی گوشت قرمز در سردخانه های استان موجود بوده و در کشتارگاه ها نیز به شکل روزانه کشتار و گوشت به بازار قزوین عرضه می کنند بنابراین دلیلی برای افزایش غیرمنطقی قیمت این محصول وجود ندارد و هر زمان که شاهد رشد غیرمجاز نرخ ها باشیم برای تعادل بخشی به قیمت ها بر میزان عرضه گوشت ستاد تنظیم بازار می افزاییم.3013            "}