{"onTitr":" رئیس پلیس راهور ناجا:    ","titr":" 7 هزار نفر امسال در تصادفات جان باختند","describe":" تهران- ایرنا- رئیس پلیس راهنمایی و رانندگی نیروی انتظامی (راهور) گفت: هفت هزار نفر از ابتدای امسال تا پایان مرداد ماه در ایران بر اثر تصادفات رانندگی جان خود را از دست دادند.", "text":"به گزارش خبرنگار اجتماعی ایرنا، سردار تقی مهری روز سه‌شنبه در آیین رونمایی از کیت تست سلامت رانندگان در شهرک آزمایش افزود: با این حال در ماه های تیر و مرداد در مقایسه با مدت مشابه سال گذشته به رغم افزایش سفرها با کاهش تصادفات مواجه بودیم.کیت تست سلامت رانندگان با هماهنگی پلیس راهور و وزارت بهداشت و دیگر دستگاه ها، طراحی و ساخته شده است و از این بعد به خصوص در تست مصرف الکل مورد استفاده قرار خواهد گرفت.رئیس پلیس راهنمایی و رانندگی نیروی انتظامی (راهور): بر اساس آمار موجود 57 درصد تصادفات مربوط به خودروهای سواری و مابقی به موتورسواران مرتبط می شود.سردار مهری خاطرنشان کرد: تاکنون 30 میلیون گواهینامه رانندگی در سطح کشور صادر شده است و حدود 22 میلیون خودرو در حال تردد هستند.وی اظهار داشت: برای فرهنگ سازی ترافیک، 10 میلیون همیار پلیس، 15 هزار راهور محله و 100 هزار نفر از فرهنگیان یاری رسان پلیس هستند.رئیس پلیس راهنمایی و رانندگی ناجا افزود: بر اساس اطلاعات و آمار موجود، همیاران پلیس تاکنون موجب کاهش 18 درصد تصادفات شده اند.سردار مهری خاطرنشان کرد: یکی از راهبردهای پلیس راهور پس از برقراری نظم ترافیکی کنترل رفتار رانندگان پرخطر است. در قانون نیز تاکید شده است که پلیس با ابزار و تجهیزات پس از محرز شدن تخلفات، رانندگان خاطی را از رانندگی محروم و اعمال قانون می کند.اجتمام*1933*1834            "}