{"onTitr":" مدیرعامل شرکت توزیع برق غرب مازندران:    ","titr":" سیل اخیر بیش از 25میلیارد تومان به تاسیسات برق خسارت زد","describe":" نوشهر - ایرنا - مدیر عامل شرکت توزیع نیروی برق غرب مازندران گفت : سیل اخیر 25 میلیارد و 470 میلیون تومان به تاسیسات برق غرب مازندران خسارت وارد کرد.", "text":"بارندگی شدید همراه با سیلاب روز های جمعه و شنبه هفته جاری خسارات زیادی به بخش های مختلف زیربنایی، راههای ارتباطی، تاسیسات برق رسانی، آبرسانی و بناهای مسکونی استان مازندران وارد کرده است.کیوان فرح زاد روز سه شنبه در حاشیه بازدید از این روستاهای سیل زده در گفت و گو با خبرنگار ایرنا  افزود: سیل علاوه بر تخریب راههای ارتباطی این روستاها ، سبب آب بردگی تعداد زیادی از پایه های بتنی برق ، پارگی شبکه ها  و نیز دفن ترانس ها در گل و لای شده است  .وی گفت : در جریان سیل اخیر غرب مازندران 80 پست برق به همراه ترانس و 90 کیلومتر از شبکه برق رسانی این منطقه از بین رفت .فرخ زاد همچنین با اشاره به قطع برق 2 روستای تنکابن افزود : برق حدود 150 خانوار ساکن روستاهای سیل زده 'یوسف آباد ' و ' پل طان '  شهرستان تنکابن به علت خرابی راه ارتباطی و عدم دسترسی، همچنان قطع است .وی گفت: هم اکنون با به کارگیری دستکم  200 نفر از نیروهای فنی و اجرایی همراه با تجهیزات از روز گذشته تاکنون از مجموع  پنج روستای بدون برق از جمله 'گالش محله '  رامسر ،  'یوسف آباد ' ، 'مهاجر آباد '  'پل طان  ' و 'شستا ' از توابع شهرستان تنکابن  ، برق این روستاها به جز یوسف آباد و پل طان وصل شده است .مدیرعامل شرکت توزیع برق غرب مازندران اظهار داشت: هم اکنون تیرهای چوبی برق در شرائط بسیار دشوار از سوی نیروهای فنی حمل می شود و امیدوارم تا پایان امروز برق این روستاها نیز وصل شود.یوسف آباد جزو روستاهای بخش شیرود و پل طان نیز جزو روستاهای بخش مرکزی تنکابن است.شرکت توزیع نیروی برق غرب مازندران مستقر در نوشهر به بیش از 560 هزار مشترک منطقه غرب مازندران خدمات ارائه می دهد.7078 / 1602/1654            "}