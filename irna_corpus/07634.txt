{"onTitr":"","titr":" سراوان قهرمان رقابت های تکواندو سیستان و بلوچستان شد","describe":" زاهدان - ایرنا - دبیرهیات تکواندو سیستان و بلوچستان گفت: تیم سراوان با کسب 57 امتیاز عنوان قهرمانی رقابت های تکواندو بزرگسالان این استان را کسب کرد.", "text":"محمدرضا طاهری نسب روز شنبه در گفت و گو با خبرنگار ایرنا اظهار داشت: این دوره از رقابت های تکواندو قهرمانی سیستان و بلوچستان با حضور  30 ورزشکار از  12 مهر به مدت 2 روز در زاهدان برگزار شد.وی ادامه داد: بعد از سراوان تیم های زاهدان با کسب 32 امتیاز و تیم ایرانشهر با 12 امتیاز عناوین دوم و سوم این دوره از رقابت ها را بدست آوردند.دبیر هیات تکواندو سیستان و بلوچستان اضافه کرد: نفرات برتر این دوره از رقابت های استانی به مرحله کشوری که آبانماه در تهران برگزار می شود راه یافتند.طاهری نسب خاطر نشان کرد: تکواندو به عنوان یک ورزش جذاب و پرطرفدار زمینه فعالیت افزون بر 2 هزار نفر را در این استان فراهم کرده است.به گزارش ایرنا هم اینک افزون بر 44 هزار و 880 ورزشکار سازمان یافته در قالب حدود 50 هیات استانی و 500 هیات شهرستانی در سیستان و بلوچستان مشغول فعالیت هستند.7316 **6081            "}