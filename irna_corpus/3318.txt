{"onTitr":" فارین پالیسی:    ","titr":" افزایش بودجه دفاعی آمریکا چین را هدف قرار داده است","describe":" تهران- ایرنا- فارین پالیسی نوشت، هدف دولت 'دونالد ترامپ' از افزایش بودجه نظامی آمریکا، تقویت توان بازدارندگی این کشور در برابر چین است اما، جنگ بر سر این بودجه می تواند این راهبرد واشنگتن را بی نتیجه بگذارد.", "text":"این نشریه آمریکایی با اشاره به تاکید دولت ترامپ بر تغییر رویکرد نظامی اش از مقابله با تروریسم به مقابله با دشمنانی مانند چین و افزایش هزینه نظامی برای رویارویی با قدرت اقتصادی و نظامی پکن، خاطر نشان کرد، کاهش و تعیین سقف برای بودجه دفاعی و بدشانسی احتمالی جمهوریخواهان در انتخابات میاندوره ای نوامبر می تواند اهداف راهبرد جدید دولت ترامپ را نقش بر آب کند.'پاتریک شاناهان'، معاون وزارت دفاع آمریکا هفته گذشته راهبرد جدید دفاع ملی را برای خبرنگاران تشریح کرد و از آن به عنوان راهبردی تاریخی و بی سابقه یاد کرد. به نوشته فارین پالیسی، این تغییر با تشدید تقابل دولت ترامپ با چین همزمان شده است. 'مایک پنس'، معاون رییس جمهوری آمریکا پنجشنبه چین را تهدیدی برای منافع آمریکا دانست و پکن را به خاطر مداخله در انتخابات میاندوره ای ماه آینده آمریکا به باد حمله گرفت. فارین پالیسی با اشاره به اعمال تعرفه های سنگین آمریکا بر کالاهای چینی و گشت زنی اخیر یک ناوشکن آمریکایی در نزدیکی پایگاه های چینی در جزیره مورد مناقشه در دریای چین جنوبی، افزود، بدون شک، افزایش بودجه برای سال مالی 2019 به منزله پیروزی برای ارتش آمریکا و دولت ترامپ است. این بودجه علاوه بر اختصاص میلیاردها دلار برای عملیات نظامی، نشان دهنده حصول توافق کنگره بر سر بودجه سالانه وزارت دفاع در موعد مقرر برای اولین بار در طول یک دهه است.    'تاد هریسون'، کارشناس بودجه مرکز مطالعات راهبردی و بین المللی، در این رابطه گفت: اکنون، بیشتر از مبنای بودجه دفاعی که اوج آن در دوران 'رونالد ریگان' بود، بودجه داریم.یکی از مقامات وزارت دفاع آمریکا به خبرنگاران گفت، این بودجه اضافی برای آماده شدن ارتش به منظور جنگ با چین لازم است.به گفته 'دیوید نورکوئیست'، حسابرس پنتاگون، انواع درگیری های نظامی که می توان در اقیانوس اطلس پیش بینی کرد، از درگیری هایی که در سال های اخیر در خاورمیانه شاهد آن هستیم، بسیار فرق دارد و در نتیجه، مستلزم انواع مختلف تجهیزات، از جمله پهپاد، بمب افکن های رادارگریز و... است. جنگنده های قدیمی مانند A-10 و B-52 که در طول چند سال گذشته در درگیری های خاورمیانه به پرواز درآمدند، از جنگ آسیا جان سالم بدر نخواهند برد.پنتاگون بیشتر از هر چیزی نگران درگیری احتمالی در دریای جنوبی چین و متعاقب آن، وقوع جنگی گسترده تر است. این احتمال نیز وجود دارد که جنگ با چین باعث فروپاشی حکومت کره شمالی شود. این نشریه آمریکایی ضمن اذعان به توانایی نظامی چین برای به خطر انداختن کشتی ها و هواپیماهای مستقر در نزدیک دریای چین جنوبی، به نقل از نورکوئیست نوشت، عملیات هواپیماها در اقیانوس آرام اصلا قابل قیاس با عملیات هواپیماها در خاورمیانه نیست. نورکوئیست با اشاره به بودجه دفاعی آمریکا برای سال مالی 2019 تاکید کرد، شرایط جدید مسیر آموزش، جنگیدن و آرایش نیروها را تغییر می دهد.به گفته مقامات آمریکایی، بودجه حدود 670 میلیارد دلاری آمریکا امکان خرید تجهیزات پیشرفته مورد نیاز پنتاگون برای اجرای راهبرد جدید و به روز سازی سیستم های تسلیحاتی قدیمی را فراهم می کند.کنگره در بودجه دفاعی 2019 با خرید 15 پهپاد اف-35 بیشتر از آنچه پنتاگون خواسته بود موافقت کرد و بودجه ای را به ارتقای فناوری های جدیدی مانند هوش مصنوعی و تجهیزات و تسلیحات فراصوتی اختصاص داد که پنج برابر سرعت صورت سرعت دارند.درواقع، این پیامی به چین است که به گفته کارشناسان در مسیر پیشی گرفتن از آمریکا به عنوان رهبر جهان تا سال 2030 است.به گفته هریسون، در صورتی که دمکرات ها در انتخابات میاندوره ای نوامبر، کرسی های مجلس نمایندگان را از آن خود کنند، بعید است کنگره دیگر به چنین بودجه کلان نظامی رای بدهد.نورکوئیست نیز معتقد است، کاهش بودجه دفاعی و تعیین سقفی برای آن، چالشی برای تغییر برنامه ریزی شده پنتاگون است. اروپام**1088 ** 1546            "}