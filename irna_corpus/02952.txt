{"onTitr":"","titr":" کوتاه از دانشگاه ها","describe":" تهران- ایرنا- دیدار رییس دانشگاه علامه طباطبایی با وزیر معارف افغانستان، امضای تفاهمنامه همکاری پژوهشگاه حوزه و دانشگاه با دانشگاه نجف و اجرای طرح مدیریت پسماند در دانشگاه تربیت مدرس از جمله خبرهای کوتاه دانشگاه ها است.", "text":"به گزارش ایرنا از دانشگاه علامه طباطبائی، حسین سلیمی روز سه شنبه در رأس هیاتی با حضور معاون توسعه و منابع انسانی و مدیر همکاری‌های علمی و بین‌المللی این دانشگاه به ‌منظور توسعه همکاری‌های علمی در سفر به افغانستان با مسئولان آموزش عالی این کشور دیدار و گفت وگو کرد.این سفر در راستای توسعه روابط علمی بین‌المللی و انجام توافق در همکاری‌های مشترک و به‌خصوص همکاری در بهره‌مندی دانشگاه‌های افغانستان از ظرفیت‌های علمی و پژوهشی دانشگاه علامه طباطبائی انجام می شود. در این دیدار، سلیمی و میرویس بلخی سرپرست وزارت معارف (وزارت آموزش) پس از تبادل‌ نظر و معرفی ظرفیت‌های علمی خود درباره همکاری مشترک در زمینه علمی و پژوهشی موافقت کردند.اعزام استادان دانشگاه علامه طباطبائی به افغانستان به منظور برگزاری دوره‌های آموزشی کوتاه‌ مدت در حوزه‌های برنامه‌ ریزی آموزشی، مدیریت آموزشی، فنّاوری آموزشی، آموزش‌ و پرورش دبستانی و دیگر رشته‌های مرتبط با آموزش ‌و پرورش؛ برگزاری کارگاه‌های آموزشی ویژه آموزگاران افغانستانی در تهران؛ اعطای سالانه دو بورس تحصیلی به آموزگاران افغانستانی و چاپ مشترک کتاب های آموزش آموزگاران از مهم ترین موارد توافق در این سفر بود.**باید فرصت صحبت و نقد کردن به دانشجو معلمان داده شودعلی محمدی سرپرست معاونت فرهنگی و اجتماعی دانشگاه فرهنگیان روز سه شنبه در شورای فرهنگی واحد آموزشی شهید شرافت گفت: وجه تمایز دانشگاه فرهنگیان با سایر دانشگاه ها در موضوع فرهنگ است و این امر نقطه ممتاز تربیت معلم است.وی خاطر نشان کرد: رسالت معاونت فرهنگی پرهیز از خود اجتهادی، اعمال نظرات شخصی، نظریه پردازی صرف، تمرکز زدایی، اجرای سند تحول بنیادین و احترام به همه سلایق و گرایش ها در فعالیت های اجتماعی بر مدار قانون است و خط مقدم فعالیت های فرهنگی، خوابگاه های دانشجویی هستند که باید شاهد مشارکت حداکثری دانشجویان در فعالیت های فوق برنامه آنها باشیم.وی وظیفه اصلی مسئولان فرهنگی دانشگاه فرهنگیان را بسترسازی برای امور فرهنگی دانست و افزود: دانشجو معلمان باید محور اصلی فعالیت های فرهنگی باشند و دست اندرکاران معاونت فرهنگی به بستر سازی برای فعالیت های ارزشمند فرهنگی بپردازند.محمدی در بخش دیگری از سخنان خود با بیان این پرسش که چرا در دانشگاه فرهنگیان محیط نقادی و نقدپذیری وجود ندارد؟، افزود: بر اساس فرمایشات مقام معظم رهبری باید فرصت صحبت و نقد کردن به دانشجو معلمان داده شود تا معلمان پرشور، تحلیل گر و نقادی برای اصلاح امور اجتماعی تربیت کنیم.وی با اشاره به اینکه جای برنامه های فرهنگی، تربیتی، ورزشی و هنری در خوابگاه ها و سراهای دانشجویی خالی است، تاکید کرد: رویکرد جدید معاونت فرهنگی و اجتماعی توجه به توده دانشجو معلمان، با اولویت بر ساعات آزاد آنان در سراهای دانشجویی و استفاده از ظرفیت های فراوان آن در امر تعلیم و تربیت است.**انعقاد تفاهم نامه همکاری پژوهشگاه حوزه و دانشگاه و دانشگاه اسلامی نجفبه گزارش ایرنا از  وزارت علوم، تحقیقات و فناوری، با دعوت رییس پژوهشگاه حوزه و دانشگاه از هادی التمیمی رئیس دانشکده علوم انسانی و اسلامی دانشگاه اسلامی نجف اشرف به منظور شرکت در پیش نشست همایش بین المللی «آسیب شناسی مطالعات تاریخ و سیره اهل بیت علیهم السلام» و ارائه سخنرانی در این نشست، دو طرف درباره توسعه همکاری های علمی، آموزشی و پژوهشی به رایزنی و گفت وگو و تفاهم نامه ای را امضا کردند.استفاده از استادان و اعضای هیأت علمی پژوهشگاه حوزه و دانشگاه برای برگزاری دوره های آموزشی کوتاه مدت و کارگاه های علمی، برگزاری دوره های آموزشی مشترک در مقاطع تحصیلی کارشناسی ارشد و دکتری و تبادل دانشجو از جمله مفاد این تفاهم نامه همکاری است.ارائه آموزش های تخصصی به دانشجویان عراقی در حوزه مطالعات علوم انسانی و اجتماعی با رویکرد اسلامی و همکاری در ترجمه و انتشار آثار پژوهشگاه حوزه و دانشگاه به زبان عربی از دیگر مفاد این تفاهم نامه همکاری دوجانبه است.همچنین پژوهشگاه حوزه و دانشگاه و دانشگاه اسلامی نجف توافق کردند پیش نشست دوم این همایش در کشور عراق برگزار شود و گروهی از اعضای هیأت علمی پژوهشگاه حوزه و دانشگاه از دانشگاه نجف و سایر مراکز علمی این کشور دیدار کرده و برای توسعه همکاری ها با همتایان عراقی مذاکره کنند.دانشگاه اسلامی نجف اشرف وابسته به وزارت آموزش عالی و تحقیقات علمی عراق در سال 2003 میلادی تأسیس شده است و با هشت گروه علمی آموزشی در سه دانشکده فنی مهندسی، علوم انسانی، اجتماعی و پزشکی و بیش از 65 هزار فارغ التحصیل در رشته های مختلف از جمله دانشگاه های مهم کشور عراق محسوب می شود.**طرح مدیریت تفکیک پسماند در دانشگاه اجرا شدبه گزارش ایرنا از دانشگاه تربیت مدرس، معاونت دانشجویی این دانشگاه در راستای ارتقاء بهداشت، سلامت و حفظ محیط زیست، طرح مدیریت تفکیک پسماند و طرح جمع آوری و امحاء صحیح پسماندهای خطرناک (لامپ های فلورسنت و کم مصرف) را در واحدهای زیرمجموعه خود از جمله خوابگاه های دانشجویی و آشپزخانه مرکزی دانشگاه اجرا کرد.مرکز بهداشت دانشگاه طرح مدیریت تفکیک پسماند خوابگاه های دانشجویی را در دو خوابگاه پردیس مرکزی به صورت پایلوت با موفقیت طراحی و در مدت شش ماه اجرا کرد.راه اندازی چرخه کامل مدیریت پسماند در خوابگاه ها به عنوان طرح منحصر به فرد و اولین طرح اجرا شده در خوابگاه های دانشجویی دانشگاه های سراسر کشور است. اجرای این طرح باعث حذف تغذیه ای چرخه رشد و تکثیر میکروارگانیسم ها و حشرات موذی در خوابگاه ها می شود. مدیریت پسماند، برقراری یک چرخه کامل مدیریتی در مواجهه با مقوله پسماند از زمان تولید آن تا تفکیک کامل پسماند است. دانشجویان به عنوان افراد تولید کننده پسماند ، نیروی خدمات به عنوان افراد تفکیک کننده در مبدا پسماند و عوامل بازیافت شهرداری به عنوان عوامل تبدیل کننده پسماند به مواد قابل استفاده مجدد، اجزای تشکیل دهنده این چرخه هستند.طرح مدیریت پسماند علاوه بر ارتقاء سطح بهداشتی و محیط زیستی در خوابگاههای دانشجویی، اثرات اقتصادی چشمگیری به دنبال دارد. بهره گیری از درآمدهای ناشی از فروش پسماندهای خشک می تواند تامین کننده بخشی از نیازهای دانشجویان باشد.برگزاری دوره های آموزشی برای دانشجویان به عنوان تفکیک کنندگان در مبدا و برای نیروهای خدمات به عنوان تفکیک کنندگان پسماند رمز موفقیت این طرح محسوب می شود.یکی دیگر از اقدامات مهم مرکز بهداشت و درمان در راستای تامین بهداشت محیط آشپزخانه مرکزی دانشگاه، پیاده سازی چرخه صحیح تفکیک پسماندهای تر از خشک در این آشپزخانه بود. این مرکز در راستای تکمیل چرخه تفکیک صحیح پسماندهای خشک از تر، اقدام به ساخت یک اتاقک ذخیره سازی موقت پسماند خشک تولید شده در آشپزخانه کرده است. آموزش و نظارت بر صحت تفکیک در مبدا توسط کارشناس پسماند این مرکز نیز جزو برنامه های لاینفک طرح مزبور است.معاونت دانشجویی به همت مرکز بهداشت دانشگاه، طرح جمع آوری و امحاء صحیح لامپ های سوخته و مستعمل فلورسنت و کم مصرف را توسعه داد و در این راستا خوابگاه های پردیس مرکزی به این طرح پیوستند.از آنجا که جیوه فلزی سمی و سرطان زا است، شکستن لامپ های فلورسنت (مهتابی ها) و کم مصرف موجب انتشار بخار جیوه موجود در این لامپ ها در هوا و محل تنفس می شود، به همین دلیل مدیریت اینگونه لامپ ها پس از پایان عمر آنها به منظور حفظ سلامت انسان و محیط زیست بسیار ضروری است. با توجه به فراهم شدن سازوکار امحاء صحیح اینگونه پسماندهای خطرناک در پردیس مرکزی دانشگاه شامل جمع آوری در مخازن مشخص (واقع در واحد تاسیسات)، انتقال به اتاقک جمع آوری موقت (واقع در بخش شرقی درب شمال) و درنهایت امحاء توسط دستگاه لامپ خوار مجهز به سیستم فیلتراسیون 5 مرحله ای، با همت مرکز بهداشت و درمان دانشگاه، خوابگاه های واقع در پردیس مرکزی نیز از اواسط شهریور ماه سال جاری به این طرح محیط زیستی پیوسته اند.**9103**9129            "}