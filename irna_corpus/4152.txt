{"onTitr":" استاندارقم:    ","titr":" پیشگیری از آنفلوانزای مرغی در دستور کار مسئولان قرار گیرد","describe":" قم- ایرنا- استاندارقم گفت: با شیوع آنفولانزای مرغی در استان های همجوار، پیشگیری از این نوع بیماری به سرعت و با دقت در دستور کار دستگاه های مربوطه در قم قرار گیرد.", "text":"به گزارش ایرنا، سید مهدی صادقی عصر دوشنبه در جلسه ستاد آنفلوانزای فوق حاد پرندگان در استانداری قم اظهار داشت: آنفلوانزای مرغی امنیت غذایی و جان مردم را تهدید می کند از این رو باید دستگاه ها آماده باشند و در جهت جلوگیری از شیوع این بیماری برنامه ریزی کنند.وی افزود: دستگاه های مربوطه باید در ایجاد پست های قرنطینه اداره کل دامپزشکی  قم را یاری نمایند تا به سرعت زیرساخت های لازم آماده شود.صادقی با اشاره به این که باید از تجربه اتحادیه مرغداران استان قم نیز استفاده کرد گفت:  تمهیدات لازم با همکاری مرغداری ها و آموزش آنان ضروری است.وی ادامه داد: دستگاه قضایی در این عرصه به شدت با متخلفان از جمله فروشندگان مرغ غیرمجاز و مرغداری های غیر مجاز برخورد خواهد کرد.وی در بخش دیگر با بیان این که در برخی از موارد خلاهای قانونی مشاهده می شود گفت: دراین گونه موارد باید از نظر کارشناسان استفاده کرد و بر اساس آن اعمال قانون شود.استاندار قم گفت: همه دستگاه ها متولی توجه به قانون و استفاده از نظر کارشناسان مربوطه هستند تا نسبت به جلوگیری از شیوع  آنفلوانزا، اقدام کنند.در حال حاضر در قم یک میلیون و 700 هزار قطعه مرغ تخمگذار با فعالیت 33 واحد وجود دارد این در حالی است که سال گذشته هشت میلیون و500 هزار قطعه مرغ تخمگذار در استان  وجود داشت که شیوع آنفلوانزا، خسارت بسیاری به مرغداری ها وارد کرد. 8138/ 6133/            "}