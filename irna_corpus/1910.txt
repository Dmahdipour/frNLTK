{"onTitr":"","titr":" رئیس صندوق بین المللی پول خواستار تقویت سیستم تجارت جهانی شد","describe":" کوالالامپور - ایرنا- کریستین لاگارد رئیس صندوق بین المللی پول در اجلاس سالانه این نهاد در بالی اندونزی از رهبران جهان خواست سیستم تجارت جهانی را مورد حمایت قرار داده  و با وضع تعرفه ها و اقدامات ناسیونالیستی این سیستم را تخریب نکنند.", "text":"به گزارش روز چهارشنبه ایرنا از رسانه های آسیایی، کریستین لاگارد در سخنان خود در اجلاس سالانه صندوق بن المللی پول و بانک جهانی، بدون نام بردن از آمریکا، از رهبران دنیا خواست تا به جای اینکه با وضع تعرفه ها و سیاست های محافظت گرایان در اقتصادهای ملی ، سیستم تجارت جهانی را تقویت کنند.به گزارش اکونومیک تایمز وی افزود: ما نیاز به همکاری با یکدیگر در جهان داریم تا اختلافات تجاری موجود را رفع کنیم .جنگ تجاری آمریکا و چین، 6 ژوئیه سال 2018 و پس از تصمیم دونالد ترامپ، رئیس‌جمهور آمریکا مبنی بر اعمال 34 میلیارد دلار تعرفه گمرکی بر واردات کالاهای چینی و مقابله به مثل چین در قبال کالاهای آمریکایی، آغاز شد و تا کنون نیز ادامه داشته است. مقام های چین هفته جاری اعلام کردند: شدت یافتن جنگ تجاری واشنگتن و پکن که به دلیل اعمال تعرفه های مالیاتی این دو کشور بر کالاهای یکدیگر می باشد، باعث کاهش 0.5 تا 1 درصدی رشد اقتصادی چین شده است. رشد اقتصادی چین در سال جاری میلادی  6.7 درصد و در سال 2019، 6.5 درصد پیش بینی شده بود، اما مقامات چین رشد اقتصادی سال 2018 را 6.5 درصد اعلام کرده اند.علاوه براین بسیاری از کشورهای جنوب شرق آسیا که چین شریک نخست تجاری آنهاست اعلام کردند اقتصاد آنها نیز از جنگ تجاری میان آمریکا و چین تاثیرات منفی گرفته است.طبق این گزارش نمایندگان حدود 189 کشور دراین اجلاس نگرانی خود را از سیاست های حمایت گرایانه  به ویژه جنگ تجاری ایجاد شده آمریکا علیه چین و اقدامات تلافی جویانه پکن دراین زمینه ابراز کردند.لاگارد با اشاره به انعقاد قرارداد جدید نفتا  میان آمریکا، کانادا و مکزیک گفت: این موضوع نشان داد که می توان به رفع اختلافات از طریق گفت وگو خوش بین بود.وی تاکید کرد سازمان توسعه و همکاری های اقتصادی OECD نیز پیشتر در مورد تاثیرتنش های تجاری بر تجارت جهانی در سال گذشته هشدار داده بود. طبق این گزارش رشد اقتصادی جهان در سال جاری چشم انداز خیلی خوبی ندارد که جنگ تجاری، سیاست های حمایت گرایانه از اقتصادهای ملی و اقدامات تلافی جویانه از جمله چالش های این رشد بوده اند.کارشناسان صندوق بین المللی پول رشد اقتصاد جهانی را در سال مالی 19-2018 ،برابر 3.7 درصد پیش بینی کردند.اجلاس سالانه صندوق بین المللی پول با حضور &#39;کریستین لاگارد&#39;رئیس صندوق، نمایندگان بانک جهانی، وزیران مالی ونمایندگان اقتصادی 189 کشور از روز گذشته در &#39;نوسادوآ&#39; جزیره بالی اندونزی در حال برگزاری است.وزیران امورمالی و روسای بانکهای مرکزی، نمایندگان پارلمان ها و مجالس کشورها و متخصصان ارشد اقتصادی از 189کشورجهان با 3 هزارو 200 نفر دراین اجلاس درجزیره بالی اندونزی شرکت کرده اند.آساق**1599**1663**            "}