{"onTitr":" مدیرکل دامپزشکی:    ","titr":" نزدیک به 5و نیم میلیون دلار دام و فرآورده دامی سمنان صادر شد","describe":" سمنان - ایرنا - مدیرکل دامپزشکی استان سمنان گفت: در  6 ماه نخست سال جاری پنج میلیون و 477 هزار دلار دام و فرآورده های دامی از استان سمنان به خارج از  کشور صادر شده است.", "text":"به گزارش ایرنا، محمد سعیدی روز چهارشنبه در نشستی خبری در سالن اجتماعات این اداره کل افزود: کرک مو کشیده شده بز سفید با یک میلیون و 600 هزار دلار، یک سوم ارزآوری صادرات فرآورده های دامی استان را شامل شد.به گفته وی، این محصول به سه کشور اروپایی آلمان، انگلستان و ایتالیا صادر شد.سعیدی این استان را قطب تولید داروهای دامی کشور ذکر و تصریح کرد: 40 درصد داروهای دامی کشور در استان سمنان تولید می شود.به گفته وی، 43 میلیون انواع اقلام داروهای دامی در مدت 6 ماه نخست سال جاری در استان سمنان تولید شده است.وی با اشاره به فعالیت پنج کشتارگاه دام و هفت کشتارگاه طیور در استان سمنان یادآور شد: یک کشتارگاه صنعتی در ایوانکی گرمسار با اشتغالزایی مستقیم 100 نفر در آینده نزدیک شروع به فعالیت می کند.** مرغ تولیدی در استان فاقد باقیمانده دارویی استمدیرکل دامپزشکی استان با اشاره به مصرف آنتی بیوتیک ها هنگام پرورش مرغ ها در مرغداری ها، خاطرنشان کرد: نظارت و بررسی جدی بر مرغداری ها صورت می گیرد تا مرغ های تولیدی در هنگام عرضه به بازار فاقد باقیمانده های دارویی باشد.سعیدی یادآور شد: در مرغداری ‌ها هورمون مصرف نمی شود چرا که در بحث اقتصادی به علت تزریق طولانی مدت آن مقرون به صرفه نیست.وی با اشاره به عرضه مرغ سبز در آینده، اضافه کرد: تولید مرغ به جز موارد خاص که مرغ دچار بیماری است، باید بدون مصرف دارو انجام شود.مدیرکل دامپزشکی استان سمنان گفت: به خاطر این که آب، خاک و هوای کره زمین دچار آلودگی است، محصولات به صورت کامل ارگانیک وجود ندارد.** تخم مرغ ها به صورت فله‌ از سوپرمارکت ها عرضه نشودمدیرکل دامپزشکی سمنان تاکید کرد: عرضه تخم مرغ به عنوان فرآورده خام دامی و به صورت فله‌ ای در سوپر مارکت ها ممنوع است.سعیدی با اشاره به نبود تفاوت بین تخم مرغ محلی و صنعتی، ادامه داد: طبق بررسی‌ ها و آنالیز صورت گرفته در مقدار ویتامین و کلسترول چربی کمی تفاوت موجود است. وی بیان کرد: 70 درصد طرح ساماندهی عرضه تخم مرغ در استان محقق شده است.وی تصریح کرد: عرضه نان خشک کپک زده به دامداری ها برای خوراندن دام به علت عواقب منفی مصرف ممنوع و در صورت گزارش برخورد قانونی می شود‌.سعیدی با بیان این که شهروندان برای مصرف شیر فله از مراکز مجاز آن را تهیه کنند، افزود: مصرف شیرهای پاستوریزه و بسته بندی شده به علت فرآیند های علمی بر روی آن ها مطلوب تر است.مدیرکل دامپزشکی استان سمنان با تاکید بر عدم عرضه و مصرف شیر مستقیم از دامداری ها، اظهار داشت: در تولید بسته‌بندی و فرآورده ‌های خامی برخی مواقع تخلف مشاهده که با برخورد موارد تخلف و گلوگاه شناسایی و برطرف می شود.به گزارش ایرنا، 14 مهرماه روز ملی دامپزشک و آغاز هفته دامپزشکی است.9891/7408            "}