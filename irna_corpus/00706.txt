{"onTitr":"","titr":" جنگ تجاری چین و آمریکا؛ به کام تاجران پاکستانی","describe":" اسلام آباد - ایرنا - بازرگانان پاکستانی بر این عقیده اند که  تشدید جنگ تجاری بین آمریکا و چین، باعث رونق صادرات این کشور به آمریکا شده است.", "text":"به گزارش شامگاه پنجشنبه ایرنا؛ صنعت نساجی از زمان استقلال پاکستان در سال 1947 میلادی تاکنون، یکی از قدیمی ترین و بزرگترین صنایع مادر در این کشور به شمار می آید. این کشور، هشتمین صادرکننده منسوجات نساجی به آسیا بوده و شهر صنعتی فیصل آباد یه عناون یکی از مراکز مهم صادرات پاکستان در صنعت نساجی است.نساجی، بزرگترین صنعت تولیدی و اشتغالزای پاکستان و به عنوان نماد استفاده از کالای تولیدی داخل مطرح است.بر اساس آمارها، شش بخش اصلی تولید نساجی در پاکستان شامل &#39;در حال چرخش، بافندگی، در حال پردازش، چاپ، تولید پوشاک و تولید انواع نخ&#39; وجود دارد و 57 درصد صادرات صنعتی پاکستان را تولیدات نساجی تشکیل می دهد.صنعت نساجی که 8.5 درصد تولید ناخالص ملی پاکستان را تشکیل می دهد، رتبه هشتم آسیا را در تولیدات نساجی در اختیار دارد، دومین صنعت بزرگ پاکستان در حوزه جذب نیروی انسانی و اشتغالزایی است. با توجه به رکود تولیدات صنعت نساجی در پاکستان در سالهای اخیر به دلیل مشکلات کمبود انرژی برق و گاز، این صنعت در سال مالی 2017-18 میلادی رشد 12.8 درصدی را تجربه کرد و درآمد آن به 4.4 میلیارد دلار رسید. صادرات تولیدات نساجی از نظر ارزش در شش ماه اول سال 2017 میلادی نسبت به مقدار مشابه سال گذشته 7.18 درصد افزایش داشته است و به 7.2 میلیارد دلار افزایش یافت.رئیس اتاق بازرگانی و صنعت فیصل آباد در ایالت پنجاب نیز در خبری گفت که صادرکنندگان پاکستانی توانسته اند در ماه های اخیر، از آمریکا سفارش های بیشتری دریافت کنند.«سیدضیاء علمدار حسین» که در نشست با کارآموزان تجاری در فیصل آباد پاکستان سخنرانی می کرد، گفت:تاکنون اختلافات تجاری بین آمریکا و چین به نفع تاجران پاکستانی بوده است.وی با تشریح اهمیت شهر صنعتی «فیصل آباد» پاکستان در زمینه گسترش صادرات صنعتی این کشور به خارج از کشور، گفت:شهر فیصل اباد مرکز صنعتی پاکستان است و بخش تولیدی و صنعتی در این شهر در قاره آسیا نیز مقام ممتازی دارد.این فعال اقتصادی گفت:کارخانه های جامه کشباف و نساجی، تولیدات برنج و صنعت نخ ریسی از جمله مهم ترین صنایع شهر فیصل آباد پاکستان است که بسیاری از تولیدات این شهر، شهرت جهانی دارد.رئیس اتاق بازرگانی و صنعت فیصل آباد در ایالت پنجاب افزود:سهم صادرات تولیدات نساجی شهر فیصل آباد پاکستان 55 درصد است   صنایع پتروشیمی، نفت و صنایع فراورده های غذایی و انواع نوشیدنی ها در این شهر در حال رشد و توسعه است.پس از تصمیم دونالد ترامپ رئیس‌جمهوری آمریکا، در ششم ژوئیه ۲۰۱۸ مبنی بر اعمال ۳۴ میلیارد دلار تعرفه گمرکی بر واردات کالاهای چینی و عمل متقابل چین در قبال کالاهای آمریکایی، جنگ تجاری بین ایالات متحده آمریکا و جمهوری خلق چین آغاز شد.آساق**6125**3404            "}