{"onTitr":"","titr":" بهمن کشاورز: عملکرد حرفه ای تیم حقوقی دولت موفقیت آمیز بود","describe":" تهران- رییس سابق کانون اتحادیه وکلا (اسکودا) گفت: تیم حقوقی دولت ایران در دیوان بین المللی دادگستری لاهه عملکرد موفقیت آمیزی داشت و به دور از شعار و آوازه گری کار حرفه ای، علمی و فنی انجام داد.", "text":"قضات دیوان لاهه روز چهارشنبه به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی،بشردوستانه و هوایی آمریکا علیه ایران دادند.بهمن کشاورز در گفت و گو با خبرنگار گروه دانشگاه ایرنا اظهار داشت: آن چه که از دیوان بین المللی دادگستری لاهه صادر شده واجد آثار چندی است که از جمله آن این است که دیوان بین المللی دادگستری لاهه، ایراد عدم صلاحیت آمریکا را رد کرده و خود را صالح دانسته و وارد رسیدگی شده است. وی گفت: مفهوم قرار دستور موقت این است که از نظر دیوان بین المللی دادگستری لاهه قرارداد پیمان مودت و دوستی ایران و و آمریکا به قوت خود باقی است و هنوز معتبر است؛ البته نتیجه این شناسایی این خواهد بود که از این پس طرفین می توانند بدون بیم از وجود مناقشه در خصوص وجود عدم به این قرارداد استناد کنند. این حقوقدان افزود: همچنین طرف آمریکایی یا دولت آمریکا از اعمال محدودیت هایی که در قرار برشمرده، منع شده است و چه بسا بتوان گفت قسمتی از قرار دادگاه قهرا تحریم های بعدی را که آمریکا قصد اجرای آنها را دارد را نیز در بر می گیرد. وی ادامه داد: بدیهی است دولت آمریکا از عملیات ایضایی باید خودداری کند؛ هر چند که به طور معمول قرار دستور موقت در دعوای ماهوی تاثیری ندارد اما همچنان که ما در حقوق داخلی بعضی از قرارها را 'قرار قرینه' می نامیم و صدور آنها را دال بر حقانیت یک طرف و محکومیت طرف دیگر تلقی می کنیم؛ این قرار دستور موقت از باب قرینیت (قرینه بودن) امیدواری به گرفتن نتیجه مثبت را بیشتر می کند. رییس سابق کانون اتحادیه وکلا (اسکودا) خاطرنشان کرد: قرار صادره حکایت از آن دارد که تحریم سلامتی و تمامیت جسمانی مردم ایران را به خطر انداخته است. وی یادآور شد: البته باید توجه کرد قرار دیوان دلالت بر آن دارد که از نظر مرجع مذکور روش ها و مکانیسم های حل اختلاف پیش بینی شده در خود پیمان مودت برای حل مشکل کافی نبوده است. 9187**1601**            "}