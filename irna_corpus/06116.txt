{"onTitr":"","titr":" بروجرد به عنوان شهر ملی ورشو معرفی می شود","describe":" خرم آباد -ایرنا- مدیرکل میراث فرهنگی،صنایع دستی و گردشگری لرستان گفت: مطالعه مستند نگاری ثبت شهر بروجرد به عنوان شهر ملی ورشو تکمیل شد.", "text":"به گزرش ایرنا سید امین قاسمی روز یکشنبه در جمع خبرنگاران افزود: با توجه به اینکه هنر- صنعت ورشو مختص شهر بروجرد بوده این اداره کل مستندنگاری جهت ثبت این شهر را به عنوان شهر ملی ورشو در سال جاری را در دستور قرار خود قرار داده است.وی بیان کرد: مطالعات مذکور مشتمل بر 6 فصل معرفی شهر بروجرد به عنوان شهر ملی ورشو، گردشگری ، صنایع دستی ، ترویج و تولید ورشوسازی ، بازرگانی و تبلیغات ورشو سازی ، جاذبه ها و امتیازهای فرهنگی-تاریخی در این شهر بوده که در پایان شهریورماه سال جاری این مطالعه به اتمام رسیده است.قاسمی گفت: این اداره کل در نظر دارد ضمن هماهنگی و رایزنی با شورای شهر، شهرداری و فرمانداری بروجرد و با هدف توسعه و ترویج این هنر صنعت منحصر به فرد و فراهم نمودن موجبات ثبت شهر جهانی ورشو؛ ایجاد موزه تخصصی، خانه خلاق صنایع دستی، خانه صنایع دستی، سرای ایرانی ، نصب المان ورشو و نامگذاری یکی از میدان اصلی شهر بروجرد با نام ورشو را به انجام برساند.وی اظهار داشت: ساخت ورشو در بروجرد با ورود نخستین وسایل مخصوص پذیرایی و تهیه چای از قبیل سماور ، سینی، استکان در قرن نوزدهم میلادی از کشور روسیه به این شهر آغاز شد.قاسمی با بیان اینکه در حال حاضر 50 کارگاه کوچک خانگی و فروشگاه ساخت ورشو در بروجرد فعال است،ادامه داد: اعتبار در نظر گرفته شده جهت انجام این مستندنگاری 200 میلیون ریال بوده که از محل اعتبارات تملک سرمایه ای استانی تامین شده است./6060/7274            "}