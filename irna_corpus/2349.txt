{"onTitr":" رییس شورای ملی نخود ایران:    ","titr":" امکان صادرات بیش از یکصد هزار تن نخود در کشور وجود دارد","describe":" کرمانشاه - ایرنا - رییس شورای ملی نخود ایران گفت: می توانیم علاوه بر تامین نیاز داخلی سالانه بیش از یکصد هزار تن نخود به خارج از کشور صادر کنیم.", "text":"به گزارش خبرنگار ایرنا، ناصر مرادی روز چهارشنبه در مجمع عمومی شورای ملی نخود که در اتاق بازرگانی کرمانشاه برگزار شد، اظهار داشت: ممنوعیت صادراتی یکی از بزرگترین لطمه هایی بود که در سال 91 برای نخود اعمال شد‌.وی افزود: در سال 93 برای کمک به تولید نخود ، عوارض صادرات آن را برداشتیم و توانستیم در همان سال حجم قابل توجهی صادرات کنیم.رییس شورای ملی نخود ایران با بیان اینکه در بحث صادرات، نخود از گروه حبوباتی خارج شده است و تعرفه ای جدید برای آن در نظر گرفته می شود، گفت: با وجود عوارض صادراتی برای حبوبات، نخودکاران محصولات خود را به راحتی صادر می کنند.مرادی با اشاره به اینکه نخودهای کشت پاییزه با بذرهای مقاوم در استان کرمانشاه کشت می شود، گفت: 20 هزار هکتار از اراضی کرمانشاه سال گذشته زیرکشت نخود پایه بلند رفت.به گفته وی ، واردات نخود به تولید داخلی لطمه می زند که باید جلوی آن گرفته شود.رییس شورای ملی نخود ایران با بیان اینکه صادرات نخود در ایران خام فروشی است، گفت: باید با کمک صنایع تبدیلی محصول نخود را فراوری کنیم تا علاوه بر اشتغالزایی ارزش افزوده آن را بالا ببریم.** انتخاب اعضای شورای ملی نخوددر مجمع عمومی شورای ملی نخود ایران ، اعضای هیات مدیره این شورا انتخاب شدند.در این مجمع ناصر مرادی، برهان حیدری، کیوان فلاحی، اکبر میره بیگی و یداله باباخانی به عنوان اعضای هیات رییسه شورای ملی نخود ایران برگزیده شدند.کرمانشاه قطب اصلی تولید نخود در کشور محسوب می شود به طوری که سالانه بیش از 70 هزار تن نخود در این استان تولید می شود.کرمانشاه 946 هزار و 871 هکتار زمین کشاورزی آبی و دیم دارد که سالانه بیش از چهار میلیون و 600 هزار تن محصولات کشاورزی در این استان تولید می شود.8066/7445            "}