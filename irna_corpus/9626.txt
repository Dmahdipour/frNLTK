{"onTitr":" رئیس بنیاد نخبگان خوزستان:    ","titr":" 462 نخبه در خوزستان از تسهیلات نظام وظیفه  بهره مند شدند","describe":" اهواز – ایرنا – رئیس بنیاد نخبگان خوزستان گفت: 462 نفر از دانشجویان و دانش آموختگان برتر خوزستانی از ابتدای تاسیس بنیاد در سال 92 تا کنون از تسهیلات نظام وظیفه این بنیاد بهره مند شدند.", "text":"دکتر علی حسین صابری چهارشنبه با حضور در خبرگزاری جمهوری اسلامی مرکز اهواز با تاکید بر رسالت بنیاد نخبگان مبنی بر شناسایی، حمایت و هدایت نخبگان اظهار داشت:  دانش آموختگان دانشگاهی  که از نظر توانایی آموزشی و پژوهشی در دانشگاه از سطح بالایی برخوردار هستند و در دوره دانشجویی جایزه تحصیلی دریافت کرده، مخترع باشند و یا شرکت دانش بنیان تشکیل داده اند  مورد حمایت قرار می گیرند.وی افزود: به این صورت که به جای اعزام به پادگانها و مراکز نظامی، با ارائه  یک طرح پژوهشی و فناوری برای دستگاههای نظامی یا شرکت های دانش بنیان مشمول معافیت سربازی می شوند.صابری ادامه داد: این افراد برتر توسط بنیاد نخبگان به سازمان نظام وظیفه معرفی می شوند.**80 هزار دانش آموز زیر پوشش طرح شهاب رئیس بنیاد نخبگان خوزستان  بیان کرد: هدایت و شناسایی دانش آموزان نخبه از چهار سال گذشته از پایه چهارم آغاز و تا پایان دوره متوسطه در قالب طرح شهاب ادامه دارد که مجری طرح آموزش و پرورش و کارفرما و هدایت کننده بنیاد نخبگان است و تاکنون 80 هزار دانش آموز زیر پوشش طرح قرار گرفته اند.وی در خصوص وظایف هدایتی و حمایتی بنیاد اضافه کرد: برگزیدگان و رتبه های برتر کنکور سراسری مانند رتبه های برتر و تک رقمی و 2 رقمی حمایت می شوند و کمک های مالی در جهت فعالیت های پژوهشی و آموزشی و توانمندسازی در کارگاههای مختلف صورت می گیرد.صابری بیان کرد:  تعدادی از آنها در سال های گذشته جذب دانشگاههای خارجی شدند اما باید در داخل کشور بر روی این افراد سرمایه گذاری وشرایط و حمایت های لازم برای ماندگاری آنها فراهم شود.رئیس بنیاد نخبگان خوزستان اظهار داشت:  برندگان جشنواره های علمی مانند خوارزمی و رازی که در سطح ملی و بین المللی رتبه های برتر کسب کرده اند تحت پوشش و حمایت بنیاد قرار می گیرند چون نقش موثری را در جامعه دارند.وی مخترعان را دیگر گروه مورد حمایت بنیاد ذکر کرد و گفت: مخترعان لزوما نباید دانشجو و هیات علمی باشد و همه افراد مخترع بعد از ثبت اختراع و برگزیده شدن در جشنواره ها مورد حمایت قرار می گیرند.صابری افزود: این افراد علاوه بر دریافت جایزه تحصیلی، مشمول شرکت در کارگاههای توانمند سازی می شوند و شرایط تجاری سازی اختراع و تشکیل شرکت دانش بنیان برای آنها فراهم می شود تا اشتغال ایجاد کرده و بخشی از نیاز جامعه را رفع کنند.** فرآیند نخبگانی باید در یک مسیر دینامیک ادامه یابدرئیس بنیاد نخبگان خوزستان ادامه داد: همچنین دانشجویان با سطح بالای توانایی های پژوهشی و آموزشی ،  بر اساس معیارهای مشخص از جمله معدل و چاپ مقالات در مجلات معتبر و برنده شدن در رویدادهای خاص، جوایز تحصیلی دریافت می کنند و می توانند در کارگاهها و کنگره ها شرکت کنند اما برای حمایت های مستمر باید فرآیند نخبگانی در یک مسیر دینامیک ادامه یابد.وی گفت: سیاست بنیاد در خصوص مخترعان و مبتکران این نیست که رانت ایجاد شود مانند اینکه وام یا پولی به آنها اعطا شود بلکه باید زمینه سازی لازم برای کاربردی شدن و تجاری شدن اختراع  و تاسیس شرکت های دانش بنیان ایجاد شود.** 85 شرکت دانش بنیان فعال در خوزستان  صابری در خصوص توسعه شرکت های دانش بنیان  اظهار داشت: در حال حاضر85 شرکت دانش بنیان در خوزستان فعال هستند که بخش قابل توجهی از آنها مخترعانی هستند که  مورد حمایت بنیاد قرار گرفتند و هدف این است که این شرکت های گسترش یابند.رئیس بنیاد نخبگان خوزستان در خصوص جذب نخبگان در دستگاههای اجرایی گفت: در این رابطه قانونی در آیین نامه های بنیاد ملی نخبگان بود اما فعلا به صورت رسمی متوقف است و باید با سازمان مدیریت و  برنامه ریزی و قوانین آیین نامه استخدام کشوری هماهنگی صورت گیرد.وی بیان کرد: بنیاد باید اسناد بالادستی را در نظر بگیرد و به شیوه ای نباشد که رانت ایجاد شود و بهتر آن است که نخبه کارآفرین باشد. 3004/6002            "}