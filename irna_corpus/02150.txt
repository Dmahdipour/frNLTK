{"onTitr":"","titr":" امام جمعه اهواز:خوزستان جزو جدانشدنی ایران بوده و خواهد ماند","describe":" اهواز- ایرنا- نماینده ولی فقیه در خوزستان گفت: خوزستان جزو جدا نشدنی قلمرو سرزمین ایران بوده، هست و خواهد ماند و هیچ قدرتی توان جدایی خاک خوزستان از جمهوری اسلامی را ندارد.", "text":"به گزارش ایرنا، آیت ا... سید محمدعلی موسوی جزایری روز چهارشنبه در آیین رونمایی از تمبر 'محمد طاها اقدامی' شهید چهارساله حادثه تروریستی 31شهریوراهواز، همزمان با هفته ملی کودک، افزود: تکریم و تجلیل از این شهید معصوم که شهادتش در نوع خود کم نظیر بوده یک اقدام ارزشمند است.وی ادامه داد: در تاریخ 31 شهریور مردم برای تماشای رژه آمده بودند اما افرادی رذل آنها را به گلوله بستند و در این بین حتی به زن ها و بچه ها نیز رحم نکردند.نماینده مردم خوزستان در مجلس خبرگان رهبری با بیان اینکه جریان تجزیه طلب و تکفیری حادثه تروریستی اهواز نمی تواند هیچ وقت به اهداف ننگین خود در استان دست پیدا کند،گفت:این حرکت کور در تاریخ ماندگار،و باعث آبروریزی بیش از پیش دنبال کنندگان تفکر تجزیه طلبی و تکفیری شد.آیت ا... موسوی جزایری همچنین با اشاره به اسناد و مدارک تاریخی موجود افزود:در دوره ضعف حکومت قاجار 'شیخ خزعل' معروف به 'سردار اقدس' والی خوزستان بود، و به همین دلیل این استان هیچ وقت تجزیه نشده و همیشه جزو ایران بوده است.وی اضافه کرد: مردم عرب و ولایتمدار خوزستان بارها نشان دادند که به ایرانی بودن خود افتخار می کنند.وی همچنین با اشاره به اینکه مردم خوزستان مطالبات به حقی هم دارند، گفت: امیدواریم دولت  خواسته های مردم خوزستان را محقق کند.** جابجایی 12 میلیون مرسوله پستی در 6 ماهمدیرکل پست استان خوزستان نیز در این آیین با اشاره به 17 مهر روز جهانی پست، بیان کرد: در 6 ماه نخست امسال 12 میلیون مرسوله پستی در کشور جابجا شد.مهران حموله افزود: پست از حالت سنتی خارج و از جمله دستگاه های اجرایی است که بخش مهمی از خدمات خود را به شکل الکترونیکی ارایه می کند.وی ادامه داد: در تفاهم نامه ای که با سازمان حج و زیارت منعقد شده است، ثبت نام از زائران اربعین حسینی در دفاتر پستی خوزستان نیز انجام می شود.این دیدار در بیت نماینده ولی فقیه در خوزستان و امام جمعه اهواز برگزار شد.گفتنی است، تعداد دفاتر ارایه دهنده خدمات پستی در سطح خوزستان 850 دفتر است که از این تعداد 450 دفتر شهری، 400 دفتر دیگر روستایی هستند.7148/ 6037            "}