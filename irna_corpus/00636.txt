{"onTitr":"","titr":" چین جاسوسی اقتصادی از آمریکا را رد کرد","describe":" پکن- ایرنا- چین اتهامات جاسوسی را که وزارت دادگستری آمریکا به یکی از ماموران این کشور زده و بر همین اساس او را بازداشت کرده است، تکذیب کرد.", "text":"به گزارش ایرنا از روزنامه گلوبال تایمز چین، آمریکا مدعی است که 'شو یانجون' افسر امور اطلاعاتی اقتصادی چین در آن کشور اسرار تجاری را به سرقت برده است.'لوکانگ' سخنگوی وزارت خارجه چین شامگاه پنجشنبه در مصاحبه ای در پکن به داستانی که وزارت دادگستری آمریکا در این باره در تارنمای خود قرار داده است اشاره کرد و آن را کاملا ساختگی توصیف کرد.این در شرایطی است که وزارت دادگستری آمریکا مدعی است که افسر چینی در امور اقتصادی فعال بوده و اسناد محرمانه تجاری را از شرکت هوانوردی آمریکا به سرقت برده است.گزارش روزنامه چینی حاکی است که موضوع مربوط به ماه آوریل است که این مامور چین در کشور بلژیک دستگیر شد و در ماه جاری میلادی به آمریکا مسترد شده است.وزارت دادگستری آمریکا می گوید که این فرد مرتکب «جاسوسی اقتصادی» شده است و باید به این پرونده با دقت رسیدگی شود اما سخنگوی وزارت خارجه چین قویا این اتهامات را رد کرد و گفت که واشنگتن باید با این موضوع با درایت و عدالت برخورد کرده و حقوق این فرد را پایمال نکند.روزنامه چینی می نویسد که حتی قبل از این موضوع نیز 'اف بی آی' و سازمان سیا در آمریکا ماه ها تلاش کرده اند تا با طرح چنین اتهاماتی چهره چین را در جامعه بین المللی خدشه دار کنند.مقام های چین به ماموران این کشور در نقاط دیگر جهان بویژه آمریکا هشدار داده اند که باید مراقب وضعیت و شرایط جدید باشند تا در دام چنین اتهاماتی نیافتند.آساق**231**1904**            "}