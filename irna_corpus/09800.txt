{"onTitr":"","titr":" ضمانت بیمه ای مسیر صادرات کشور را هموار کرده است","describe":" کرج-ایرنا- مدیر عامل صندوق ضمانت صادرات ایران گفت: ضمانت بیمه ای این صندوق مسیر صادرات بدون دغدغه برای صنایع داخلی را هموار کرده است.", "text":"به گزارش ایرنا، سید کمال سیدعلی روز چهارشنبه در حاشیه بازدید از شهرک صنعتی اشتهارد استان البرز افزود: امروز تولید کنندگان با 2 دغدغه اساسی مواجه می شوند که یکی تولید و جمع آوری کالا و دیگریبازگشت مبالغ کالاهای صادراتی است.وی  با بیان اینکه بیمه اعتبار مشکل بازگشت سرمایه را مرتفع کرده است  اضافه کرد: بیمه اعتبار بدین معنی است که اگر کشور طرف مقابل پول صادر کننده را برگشت نداد از صندوق ضمانت صادرات ملی  به شرط اینکه از ابتدا در این صندوق عضویت داشته باشد  بتواند مبالغ خود را دریافت کند.سید علی گفت: یکی از اقدامات مهم دولت تدبیر و امید با هدف کمک به توسعه صادرات این بوده که 70 درصد کارمزد بیمه نامه های صادراتی را کاهش داد تا بتوان محصولات بیشتری صادر شود.وی ادامه داد: صندوق ضمانت صادرات بین نیم تا یک درصد قیمت کالا وجه دریافت می کند و در عوض اگر صادرکننده موفق به دریافت مبالغ فروش در بازارهای هدف جهانی نشود، توسط این صندوق مبالغ وی پرداخت خواهد شد.سیدعلی با بیان اینکه ضمانت تسهیلات بانکی صادر کنندگان از دیگر فعالیت های صندوق ضمانت صادرات ایران است، اظهار داشت: با توجه به شرایط خاص کشور می بایست نگاه ها به سمت صادرات معطوف شود.وی گفت: طبق مصوبه شورای پول و اعتبار، هرفردی که از خدمات صندوق ضمانت صادرات استفاده کند 2 درصد کمتر از  نرخ سود مربوطه برای آن محاسبه می شود.مدیرعامل صندوق ضمانت صادرات ایران از تعدادی از واحدهای تولیدی صنعتی شهرستان اشتهارد بازدید کرد.حدود 2 هزار واحد تولیدی و صنعتی در شهرک صنعتی اشتهارد فعال یا در حال احداث است.7414/ 6155            "}