{"onTitr":"","titr":" تیم کاراته گیلان در سوپر لیگ کشور یک پیروزی کسب کرد","describe":" رشت - ایرنا - تیم کاراته گیلان در آغاز رقابت های سوپر لیگ باشگاه های کشور موفق به کسب یک پیروزی شد.", "text":"دبیر هیات کاراته استان گیلان روز دوشنبه در مصاحبه با خبرنگار ایرنا اظهار داشت: در هفته اول این رقابت ها  در سالن غدیر تهران  هر تیم 2 بازی انجام داد که در نهایت تیم گیلان به یک پیروزی و یک شکست دست یافت.   حامد زیکساری افزود: بر این اساس و در جریان این رقابت ها، تیم کاراته هیات گیلان ابتدا برابر تیم قدرتمند آذرپینار تبریز قرار گرفت که در نهایت با نتبجه 16 بر هشت مغلوب حریف خود شد.  وی ادامه داد: همچنین تیم کاراته هیات گیلان در دومین دیدار از هفته اول رقابت های سوپر لیگ کشور رو در روی تیم شهدای باشگاه انقلاب قم قرار گرفت که در نهایت با نتیجه 18 بر شش حریفش را شکست داد.   وی بیان کرد: تیم کاراته هیات گیلان با توجه به کسب این پیروزی ، در پایان هفته اول رقابت های سوپر لیگ کشور پس از تیم رعد پدافند هوایی ارتش در مکان دوم گروه دوم این مسابقات قرار گرفت.  دبیر هیات کاراته استان گیلان خاطرنشان کرد:  رقابت های کاراته سوپر لیگ کشور، با حضور هشت تیم به صورت دوره ای و متمرکز در 2 گروه برگزار می شود.7285 /6030            "}