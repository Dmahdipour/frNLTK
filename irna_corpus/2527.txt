{"onTitr":" فرماندار:    ","titr":" 10 واحد تولیدی در شهرک صنعتی تکاب فعال است","describe":" مهاباد- ایرنا- فرماندار تکاب گفت: از مجموع 22 واحد مستقر در شهرک صنعتی این شهرستان تنها 10 واحد تولیدی فعال است.", "text":"به گزارش ایرنا، علی مکرمی روز چهارشنبه در جلسه بررسی مشکلات شهرک صنعتی تکاب با بیان اینکه این شهرک تحرک و کارایی لازم را ندارد، افزود: 12 واحد تولیدی و صنعتی مستقر در این شهرک صنعتی راکد و نیمه راکد است و کار تولیدی در آنها انجام نمی شود.وی با اشاره به ضرورت کاهش فرآیند بروکراسی اداری برای واحدهای تولیدی بیان کرد: در حال حاضر 2 واحد تولیدی در شهرک صنعتی تکاب در حال اخذ مجوز فعالیت است که امیدواریم این فرآیند با سرعت طی شود.وی ادامه داد: تحرک و پویایی شهرک صنعتی تکاب نقش مهمی در رونق تولید و ایجاد اشتغال دارد و این مجموعه باید با تلاش و تعامل ادارات و فعالان اقتصادی از رکود خارج شود.فرماندار تکاب با بیان اینکه صاحبان واحدهای تولیدی باید با عزم جدی چرخ های تولید و رونق اقتصادی در تکاب را به حرکت درآورند، اضافه کرد: رفع مشکلات و تکمیل زیرساخت های مورد نیاز شهرک صنعتی باید به سرعت از سوی ادارات مرتبط پیگیری شده و بانک های عامل نیز در اعطای تسهیلات به واحدهای تولیدی راکد در شهرک صنعتی و فعالیت مجدد آنها مساعدت و همکاری کنند.وی بیان کرد: شهرک صنعتی تکاب باید به یکی از محورهای تولید و اشتغال در شهرستان تبدیل شود و تحقق این امر به تعامل ادارات و بانک ها با فعالان اقتصادی و صاحبان واحدهای تولیدی و تلاش مشترک برای رفع موانع و مشکلات نیازمند است.به گزارش ایرنا، در ابن جلسه جمعی از فعالان اقتصادی و صاحبان واحدهای تولیدی و صنعتی مستقر در شهرک صنعتی تکاب به بیان مشکلات و موانع توسعه این شهرک پرداختند.تداخل اراضی و مالکیت زمین، کمبود سرمایه در گردش، هزینه بالای حمل و نقل و تکمیل نشدن زیرساخت های آب، برق و گاز و فاضلاب از مهمترین مشکلات واحدهای تولیدی شهرک صنعتی تکاب است.شهرستان تکاب با 81 هزار نفر جمعیت در جنوب آذربایجان غربی واقع شده است.7514/3020/2093            "}