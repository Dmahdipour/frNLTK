به گزارش خبرنگار اعزامی ایرنا از جاکارتا ، شادی پریدر امروز (جمعه ) در حاشیه مراسم پایانی شطرنج سریع نابینایان با ابراز رضایت از نتایج کسب شده در گفت: در بخش ما سه مدال طلا، پنج نقره و سه برنز برای کاروان  ورزشی ایران کسب شد که نتیجه ای قابل توجه است.به گفته وی در بخش مردان نیز شطرنج بازان نابینا توانستند یک طلای انفرادی توسط امید کریمی، نقره تیمی در B2 و B3 و برنز تیمی در B1 کسب کنند و مجموع مدال های کاروان ایران در رشته شطرنج 14 مدال شد.وی در مورد اینکه آیا این نتایج را پیش بینی می کرد یا خیر؟ گفت: اردوهای داخلی و برنامه هایی که براساس آن روند پیشرفت شطرنج نابینایان ارزیابی می شد، حکایت از موفقیت این رشته در جاکارتا داشت اما موفقیت کلی تیمی و انفرادی شطرنج بازان فراتر از تصور بود زیرا شطرنج بازان نابینای ایران توانستند سه مدال طلا در بخش استاندارد و یک مدال طلا در بخش سریع کسب کنند و این مهم کمک فراوانی به کاروان ایران در جدول رده بندی توزیع مدال ها خواهد کرد.نایب رییس بانوان فدراسیون شطرنج با اشاره به موفقیت یک سال گذشته شطرنج ایران در تورنمنت های مختلف آسیایی و جهانی گفت: این موفقیت ها اتفاقی نیست بلکه براساس چشم انداز و  برنامه ریزی انجام شده است ودلیل عمده دیگر حضور در تورنمنت های پی در پی داخلی و بین المللی در کشور است .پریدر در زمینه حضور شطرنج در بازی های 2022 گفت: در گروه دختران و پسران تیم های جوان و یکدستی داریم و بدون شک جزو سه تیم برتر آسیا هستیم و برای بازی های آسیایی 2022 برنامه ویژه داریم و قطعا مدال های بیشتری خواهیم گرفت.او در زمینه رنگ مدال در بازی های آسیایی 2022 گفت: هر چند پیش بینی برای چهار سال بعد سخت است اما با توجه به استعداد شطرنج بازان ایرانی و فراهم شدن امکانات ظرفیت کسب مدال های طلا ی بیشتری در این رشته وجود دارد.وی در خصوص موفقیت شطرنج بازان زن تصریح کرد: پشتکاراین شطرنج بازان و رویکرد یکسان ورزش و فدراسیون های مرتبط به فعالیت دختران و پسران شطرنج باز و شانس حضور در تورنمنت های جهانی چنین موفقیتی را ایجاد کرد.پریدر از دیگر دلایلی که می تواند موفقیت های ایران در رشته شطرنج را افزایش دهد را جذب مربی خارجی عنوان کرد و گفت: سال طلایی شطرنج ایران در حالی رو به تکمیل است که شطرنج بازان ما نشان دادند توانایی موفقیت های جهانی و آسیایی دارند اما برای تکمیل این موفقیت باید بودجه لازم برای استخدام مربی تراز اول جهانی فراهم شود و  تامین این بودجه در شرایط کنونی  و نرخ ارز سخت برای فدراسیون سخت است .** 2052**1601**
      
      