{"onTitr":"","titr":" درمانگاه شهر شاهو با 70 درصد پیشرفت در دست ساخت است","describe":" کرمانشاه - ایرنا- سرپرست شبکه بهداشت و درمان شهرستان روانسر گفت: مرکز خدمات جامع سلامت شهری و روستایی شهر شاهو با 70 درصد پیشرفت فیزیکی ددر دست ساخت است.", "text":"به گزارش ایرنا، محمد سعید سریری روز پنجشنبه در جریان بازدید فرماندار روانسر از این پروژه افزود: این مرکز با زیربنای 485 متر و در 2 طبقه و با 6 میلیارد و 270 میلیون ریال ساخته می شود.فرماندار روانسر نیز گفت: در دولت تدبیر و امید ارزشمندترین، موثر ترین و مهمترین خدمات در حوزه بهداشت و درمان ارائه شده و کمک های شایانی به قشر نیازمند و ضعیف ارائه شده است.حسین ویسمرادی افزود: دولت های یازدهم و دوازدهم خدمات زیادی در بخش بهداشت و درمان ارائه داده اند که طرح تحول نظام سلامت از شاخص ترین اقدامات است.وی تاکید کرد: توسعه فضای فیزیکی موجب افزایش کیفیت خدمات خواهد شد و ارائه خدمات مطلوب در مراکز بهداشتی و درمانی از مراجعه مردم منطقه به شهر جلوگیری می کند و منجر به افزایش رضایتمندی خواهد شد. شهر شاهو از توابع شهرستان روانسر است و در سال 87 و از الحاق 2 روستای همجوار قشلاق و منصورآقایی ایجاد شده است. این شهر اکنون حدود چهار هزار نفر جمعیت دارد.7455/3033            "}