{"onTitr":" معاون وزیر بهداشت:    ","titr":" هر 5 نفر نوجوان و جوان یک نفر اختلالات روانی را تجربه می کند","describe":" اصفهان- ایرنا- معاون بهداشت وزارت بهداشت ، درمان و آموزش پزشکی گفت : هر چهار الی پنج نفر نوجوانان و جوانان ایرانی تجربه ای از اختلالات روانی را خواهند داشت که باید توجه ویژه ای به این سن صورت گیرد.", "text":"به گزارش ایرنا، علیرضا رییسی روز چهارشنبه در آیین گرامیداشت سی امین سالگرد ادغام خدمات سلامت روان در نظام مراقبت های اولیه بهداشتی در سالن آفرینش دانشگاه علوم پزشکی اصفهان افزود: 50 درصد از اختلالات روانی از سن  14 تا 18 سالگی رخ می دهد که یکی از مشکلات این است که برخی از این بیماری ها نه شناخته و نه درمان می شود که باید مورد توجه متولیان سلامت قرار بگیرد.وی اظهارداشت : از سن 14 تا 25 سالگی 75 درصد کل اختلالات در حوزه بهداشت و درمان در این سن آغاز می شود که اگر نگاه کاربردی به این موضوع داشته باشیم می توانیم از 75 درصد اختلالات روانی جامعه جلوگیری کنیم.به گفته وی همچنین  25 درصد اختلالات روانی بعد از سن 25 سالگی رخ می دهد.معاون بهداشت وزارت بهداشت، درمان و آموزش پزشکی  ادامه داد : در ایران در سن 15 تا 19 سال، 21.4 درصد اختلالات روانی، 12.8 درصد اختلالات خلقی، 15.3 درصد اضطراب و 2.1 درصد از مواد مخدر استفاده می کنند.وی ادامه داد : در سن 20 تا 29 سال 24.6 درصد اختلال روانی، 15.6 درصد اختلال خلقی، 15.6 درصد اضطراب و 3.3 درصد از مواد مخدر استفاده می کنند.رییسی با بیان این که اگر جامعه ای بهداشت روان سن 10 تا 25 سال را کنترل کند به احتمال زیاد می توان آینده سلامت روان فرد و خانوده و جامعه را تا حدود زیادی کنترل کنیم، گفت: در سن 14 تا 19 سال شخصیت روانی فرد شکل می گیرد.معاون بهداشت وزارت بهداشت، درمان و آموزش پزشکی با اشاره به ویژگی مهم نوجوانان سنین 14 تا 19 سال،تصریح کرد: گفتن بایدها و نبایدهای خانواده به فرزند از این سن آغاز می شود به همین دلیل این سن از اهمیت ویژه ای برخوردار است.وی اضافه کرد: به صورت معمولی سن 14 تا 19 سال به سن بهار زندگی و شادابی و انرژی معروف است که بیشترین سلامت روانی در این سن شکل می گیرد.رییسی بیان کرد : با توجه به اهمیت سن نوجوانان و جوانان و شکل گیری سلامت روانی، سازمان جهانی بهداشت در شعار امسال سن را در کنار تغییراتی که در دنیا رخ می دهد از جمله فضا و ارتباطات مجازی را هدف قرار داده است.وی در بخش دیگری بیان کرد : 16 درصد از بار بیماری هایی که در سن 10 تا 19 سال رخ می دهد مربوط به اختلالات روانی است.معاون بهداشت وزارت بهداشت، درمان و آموزش پزشکی با اشاره به بار بیماری در سن 15 تا 19 سال گفت : در دنیا اضطراب هشتمین، افسردگی نهمین، اختلالات رفتاری دوران کودکی ششمین و علت مرگ و میر ناشی از خودکشی سومین علت بار بیماری اختلالات روانی در این سن است.وی با بیان اینکه یکی از نیازهای اصلی جامعه حوزه بهداشت و روان است که جای کار بسیار دارد، گفت: وزارت بهداشت می تواند نقش موثری داشته باشد اما نمی توان همه نیازهای بهداشت و روان را به صورت واقعی توسط وزارتخانه تامین کرد، از این رو عوامل اجتماعی موثر بر سلامت بسیار در حوزه بهداشت روان موثر است.رییسی با اشاره به مشکلات در حوزه بهداشت روان در کشور بیان کرد: عدم رسیدگی به تمام ابعاد حوزه بهداشت روان یکی از مشکلات این بخش است.معاون بهداشت وزارت بهداشت، درمان و آموزش پزشکی با اشاره به بهداشت سلامت روان به ویژه در نوجوانان و جوانان  گفت : سن جوانی و نوجوانی سن حساس و خاصی است و اگر به درستی مدیریت شود می توانیم آینده روانی فرد و خانواده وی و جامعه را تاحدود زیادی تحت کنترل بگیریم.وی با اشاره به الگوی خواب و بیداری نوجوانان و جوانان گفت : یکی از معضلات جدی در این راستا استفاده از تلفن همراه است که این دستگاه الگوی خواب و بیداری نوجوانان و جوانان را بهم ریخته و در اختلالات روانی آنها تاثیرگذار بوده است.رئیسی با اشاره به عوامل بالا رفتن ریسک در نوجوانان و جوانان اظهارداشت: تبعیض و طرد شدن، محیط زندگی، عدم حمایت و نداشتن پشتیبانی های اجتماعی و خانواده های طلاق و زندانی در سلامت روان نوجوانان و جوانان اثرگذار است همچنین وجود بیماری های مزمن فرد را آسیب پذیر می کند.وی ادامه داد: پیشگیری و ارتقا آگاهی افراد در همه سطوح برای سلامت روان بسیار موثر است، در سطح خانواده و جامعه برنامه های متعددی برای کنترل معضلات و تشخیص زودهنگام و درمان به موقع از جمله برنامه های اصلی در وزارتخانه باید صورت بگیرد.معاون بهداشت وزارت بهداشت، درمان و آموزش پزشکی به اقدامات صورت گرفته در طرح تحول نظام سلامت اشاره کرد و گفت: اضافه شدن بیش از هزار و 500 کارشناس سلامت روان در مراکز جامع سلامت در کشور  از جمله اقدامات صورت گرفته در راستای طرح تحول سلامت بوده است.به گزارش ایرنا، بزرگداشت سی امین سالگرد ادغام خدمات سلامت روان در نظام مراقبتهای اولیه بهداشتی امروز با حضور معاون بهداشت وزارت بهداشت، درمان و آموزش پزشکی در اصفهان برگزار شد.جمعیت بیش از 80 میلیون نفر است که نیمی از آنان را بانوان تشکیل می دهند.9913/6026/            "}