{"onTitr":"","titr":" 9 هزار تن تخم مرغ در اردبیل تولید می شود","describe":" اردبیل - ایرنا - معاون بهبود تولیدات دامی سازمان جهاد کشاورزی استان اردبیل از پیش بینی تولید 9 هزار تن تخم مرغ در این استان در سال جاری خبر داد.", "text":"به گزارش ایرنا ، نوبخت اژدری روز شنبه بمناسبت روز جهانی تخم مرغ افزود: اردبیل یکی از استان های فعال و مطرح کشوری در زمینه تولید تخم مرغ است. او نیاز سالانه استان به تخم مرغ را 13 هزار و 750 تن ذکر کرد و گفت: 27 واحد مرغ تخمگذار صنعتی به ظرفیت 668 هزار و 180 قطعه در این استان وجود دارد.وی  اظهار داشت: سرانه مصرف تخم مرغ در استان 11 کیلوگرم است و بر اساس برنامه ریزی ها در برنامه پنج ساله ششم توسعه برنامه ریزی شده تا میزان مصرف تخم مرغ در کشور به ازای هر یک نفر به 250 عدد افزایش یابد. ایران دهمین کشور تولید کننده تخم مرغ در جهان است و سالانه 950 هزار تن از این مواد غذایی ارزشمند در کشور تولید می شود. 6018/6016            "}