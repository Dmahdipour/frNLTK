{"onTitr":"","titr":" آمارزمین های کشاورزی شوشتر دراداره کل جهاد کشاورزی اصلاح شود","describe":" اهواز - ایرنا - فرماندار شوشترگفت: آمار زمین های کشاورزی شوشتر در اداره کل جهاد کشاورزی خوزستان باید اصلاح شود چرا که این موضوع باعث کاهش سهمیه سوخت، کود، بذر و در نهایت نارضایتی کشاورزان شده است.", "text":"به گزارش ایرنا حسین پنبه دانه پورروز یکشنبه در نشست شورای کشاورزی شوشتر افزود:سطح زیر کشت زمین های آبی و دیم این شهرستان بیش از 75هزار هکتار است که متاسفانه این آمار در اداره کل جهاد کشاورزی حدود 54 هزار هکتار ثبت شده است. وی گفت: کشاورزان شوشتر در تولید محصولات و اقتصاد خوزستان و کشور نقش مهمی دارند و باید تلاش شود تا دغدغه آنها به صورت جدی پیگیری وشود. رییس شورای کشاورزی شوشتر ادامه داد:یکی از شاخص های اصلی در اقتصاد مقاومتی ، نقش کشاورزی است و انتظار می رود با پیگیری دغدغه های کشاورزان بتوانیم گامی موثر در راستای کاهش مشکلات کشاورزان برداریم. ** پرداخت 110میلیارد ریال تسهیلات اشتغالزایی کشاورزی مدیر جهاد کشاورزی شوشتر نیز گفت:110میلیارد ریال تسهیلات اشتغالزایی کشاورزی در قالب 60طرح، در نیمه نخست امسال به متقاضیان اشتغالزایی در این شهرستان پرداخت شد.ایرج بادپیما افزود: حدود 9 میلیارد ریال از این مبلغ تسهیلات به متقاضیان ایجاد مجتمع های گلخانه ای، دامپروری، پرورش زنبور عسل، برنج کوبی و پرورش قارچ پرداخت شد.وی گفت: بقیه این تسهیلات نیز برای خرید ادوات و ماشین آلات کشاورزی به متقاضیان پرداخت  شد.مدیرجهاد کشاورزی شوشتر ادامه داد:با پرداخت این تسهیلات برای بیش از 60 نفر به صورت مستقیم اشتغالزایی شد.شهرستان شوشتر با داشتن خاک حاصلخیز و آب فراوان از قطب های تولید محصولات کشاورزیدر خوزستان است.در شهرستان شوشتر بیش از 75 هزار هکتار زمین کشاورزی آبی و دیم وجود دارد.شهرستان شوشتر دارای سه بخش مرکزی، میان آب و شعیبیه است که مرکز آن در 89 کیلومتری  شمال اهواز قرار دارد.7159/ 6037            "}