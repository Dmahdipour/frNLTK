{"onTitr":"","titr":" روایت سرکشی رخش رام رستم روی صحنه رفت","describe":" تهران- ایرنا- نمایش «روایت سرکشی رخش رام رستم» با رویکرد اساطیری برگرفته از رزم اسطوره شاهنامه با سلطان کابل است که کارگردان این اثر نمایشی با شیوه، فرم و توانایی بازیگران در تماشاخانه استاد مشایخی در تهران از دیشب (15 مهر) آن را بر روی صحنه برد.", "text":"به گزارش ایرنا اجرای این نمایش تا دوم آبان ماه از ساعت 20:30 هرشب به مدت 50 دقیقه در تماشاخانه استاد مشایخی واقع در ضع شمال غربی چهارراه ولیعصر(عج)ادامه دارد.نویسنده و کارگردان این نمایش روز دوشنبه در گفت و گو با خبرنگار ایرنا اظهارداشت: دوره خوانی و تمرین این اثر هنری از بهمن سال گذشته توسط عوامل و بازیگران گروه آغاز شد.رضا بیغشی با بیان اینکه در این اثر هنری با هدف شناخت «خان هشتم» شاهنامه فردوسی و کشته شدن رستم توسط اسبش پرداخته است افزود: در این نمایش نگاه خاص و متفاوتی به داستان های شاهنامه شده و روایت خان آخر نیز توسط دو بازیگر زن و مرد به تصویر کشیده می شود.بازیگران این نمایش زهرا مبهم و رضا رسولی پور هستند؛ همچنین محمد رضا چشمی دستیار کارگردان، احسان حمیدی آهنگساز، سارا فاتحی مدیر صحنه، صدف کرمی برنامه ریز، پوریا جور اسفند طراح نور، امیر صالحی موسیقی زنده، سارا بنایی طراح لباس و امیرتاج آبادی مشاور این نمایش هستند.در خلاصه این نمایش آمده است: رستم برای گرفتن باژ ایران به میگساری با سلطان کابل می نشیند اما سلطان کابل از پیری و مستی رستم سوءاستفاده و او را به شکار دعوت می‌کند که دام ا‌ست؛ حال رستم تصمیم می‌گیرد که ... .به گزارش ایرنا تماشاخانه استاد مشایخی زیرمجموعه مرکز آفرینش‌های هنری تئاتر مان است. تهرام/7247// 1008            "}