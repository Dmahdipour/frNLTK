{"onTitr":"","titr":" محله هادی آباد قزوین از آسیب پذیری فراوانی برخوردار است","describe":" قزوین - ایرنا - معاون هماهنگی امور عمرانی استاندار قزوین گفت: محله هادی آباد که از بافت های ناکارآمد شهری محسوب می شود از آسیب پذیری فراوانی برخوردار است.", "text":"علی فرخزاد روز سه شنبه و در حاشیه بازدید استاندار قزوین از محله هادی آباد در گفت و گو با خبرنگار ایرنا افزود: موضوع بازآفرینی شهری از جمله اهداف دولت در زمینه تغییر ماهیت بافت های فرسوده شهری بوده و به همین لحاظ نیز طی سالیان گذشته هزینه های زیادی از سوی شهرداری در محلات مختلف از جمله هادی آباد به عمل آمده است.وی با اشاره به مساحت 58 هکتاری بافت ناکارآمد محله هادی آباد قزوین، تاکید کرد: حوزه های مختلف اجتماعی، اقتصادی، فرهنگی و فنی در طرح بازآفرینی این محله در نظر گرفته شده که فاز نخست آن از پیشرفت قابل توجهی برخوردار است اگر چه برخی از مالکان همراهی های لازم را در این زمینه به عمل نیاورده و از این رو مجبور خواهیم بود تا طی روزهای آینده مشکل موجود را از طریق مراجع قضایی پیگیری کنیم.فرخزاد ادامه داد: طرح تملک اراضی فاز نخست این محل از سال 92 آغاز شده که با وجود واقع شدن یک باب مدرسه و یک انبار مربوط به تجهیز نوسازی مدارس در آن می تواند بلوک کاملی را در راستای اجرای طرح بازآفرینی آن به انجام رسانداین مسئول عمرانی با بیان اینکه باید از اختیارات و امکانات قانونی و مالی راه و شهرسازی در خصوص اجرای طرح بازآفرینی این محل با همکاری شهرداری به عمل آورد، افزود: مالکان اراضی باقی مانده فاز نخست محله هادی آباد که تمایل به توافق زمین های خود ندارند به نظر می رسد باید از طریق ماده 9 مورد تصرف قرار گیرند.**10 درصد محله هادی آباد قزوین در فاز نخست طرح بازآفرینی جای گرفته استمدیرعامل شرکت عمران و مسکن سازان قزوین نیز در این رابطه به ایرنا گفت: از مجموع 58 هکتار مساحت محله ناکارآمد شهری هادی آباد قزوین حدود 6 هکتار آن در فاز نخست به مورد اجرا گذاشته شد.مهدیه سادات میرناصری تاکید کرد: پس از تملکات صورت گرفته، احداث پارک محلی در حاشیه یک مرکز آموزشی صورت گرفت و برخی از معابر آن نیز مورد بازگشایی قرار گرفت.این مسئول یادآور شد: متاسفانه در حال حاضر حدود 30 پلاک مورد تملک واقع نشده که همین مساله باعث شده تا روند احداث در فاز نخست بازآفرینی این محله تا حدودی با مشکل روبرو شود.8054            "}