{"onTitr":"","titr":" کارگروه هواشناسی دریایی در چابهار تشکیل می شود","describe":" زاهدان - ایرنا - معاون توسعه و پیش بینی اداره کل هواشناسی سیستان و بلوچستان گفت: کارگروه هواشناسی دریایی به منظور ساماندهی فعالیت های دریایی در زمان حاکمیت سامانه های آب و هوایی، وقوع پدیده های مخرب و تغییر شرایط عمومی وضعیت دریا در چابهار تشکیل می شود.", "text":"به گزارش ایرنا دوست محمد کلیم روز دوشنبه در دیدار با شماری از مسئولان و سرمایه گذاران بخش شیلات در چابهار اظهار داشت: تشکیل این کارگروه برای ساماندهی فعالیت های دریایی در زمان حاکمیت سامانه های آب و هوایی، وقوع پدیده های دریایی مخرب و غیر مخرب، تغییر شرایط عمومی وضعیت دریا و جلوگیری از حوادث دریایی ضروری است.وی ادامه داد: این کارگروه می تواند با عضویت فعالان بخش های مختلف دریایی شامل کارشناسان هواشناسی، شیلات، بنادر و دریانوردی، دریابانی و غیره در مواقع خاصی که دریا مواج است یا یک شرایط خاص آب و هوایی بر روی دریا حاکم است نشست تشکیل دهد و با خرد جمعی تصمیمی کارشناسی شده ای برای محدودیت های احتمالی در دریا اتخاذ کند.معاون توسعه و پیش بینی اداره کل هواشناسی سیستان و بلوچستان با بیان اینکه تصمیم های انفرادی برای ایجاد محدودیت های عبور و مرور در دریای عمان کارشناسی شده نیست و به ضرر فعالیت های اقتصادی و توسعه ای منطقه است، گفت: با برگزاری نشست های منظم دیسکاشن هواشناسی دریایی در سطح شهرستان می توان کمک زیادی به فعالیت های دریایی از جمله بخش اقتصادی و خدماتی کرد.وی افزود: در پایان هر نشست بر اساس شرایط دریا بولتن هایی تهیه می شود که رفت و آمد لنج ها و کشتی ها به دریا را تسهیل می کند.کلیم ادامه داد: در واقع اعضای این کارگروه مصوب می کنند که با وجود شرایط خاص دریا کدام قایق ها و کشتی ها اجازه ورود به دریا را دارند و ورود کدام یک از آنها به دریا ممنوع است.9908**3213            "}