{"onTitr":" بازیهای پاراآسیایی 2018؛    ","titr":" والیبال نشسته بانوان ایران مغلوب چین شد","describe":" جاکارتا- ایرنا- تیم ملی والیبال نشسته بانوان در سومین دیدار خود در بازیهای پاراآسیایی جاکارتا، برابر چین به میدان رفت و این مسابقه را با نتیجه ۳ بر صفر واگذار کرد.", "text":"به گزارش روز سه شنبه ایرنا، ملی پوشان ست اول را ۲۵ بر ۱۵ واگذار کردند. شاگردان فریبا سلیمانی ست دوم را نیز ۲۵ بر ۱۴ شکست خوردند. ست سوم هم ۲۵ بر ۱۲ به سود چین به پایان رسید. ملی پوشان کشورمان در دو دیدار اول خود مقابل ژاپن و اندونزی به برتری رسیده بودند.  سلیمانی سرمربی تیم ملی والیبال نشسته بانوان بعد از این بازی گفت: تیم چین امروز با استرس و نگرانی مقابل ما بازی کرد؛ چرا که آنها قدرت تیم ما را باور داشتند و اگر ملی پوشان ما بازی را رها نمی کردند، امروز نتیجه دیگری رقم می خورد.وی ادامه داد: سال هاست که چین تیم قدرتمند و یک دستی دارد که در تورنمنت ها و اردوهای مختلفی شرکت می کند و با توجه به اینکه در رقابت های جهانی موفق به کسب سهمیه پارالمپیک توکیو نشده بود با هدف کسب این سهمیه و قرار گرفتن در جایگاه نخست وارد بازی های پاراآسیایی شد.سرمربی تیم ملی والیبال نشسته بانوان افزود: بازیکنانم در ابتدای ست نخست خیلی خوب عمل کردند و حتی توانستند از نظر امتیاز پیشی بگیرند و اگر همان روند را ادامه می دادند، نتیجه دیگری کسب می شد.سلیمانی عنوان کرد: پیش از بازی امروز به شاگردانم گفتم که نتیجه مهم نیست و فقط بهترین عملکرد را داشته باشید چرا که بازی با تیم قهرمان آسیا کار دشواری است. تیم ایران جوان شده و این جوان‌گرایی به طور حتم در آینده نتیجه خواهد داد و تمرین و اردوهای زیاد باعث می شود که برابر تیم های مطرح پیروز شویم.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی ** 2052**9118**1584            "}