{"onTitr":" سازمان هواشناسی خبر داد؛    ","titr":" افت دما، بارش و آبگرفتگی معابر در استان های شمالی","describe":" تهران - ایرنا - سازمان هواشناسی با صدور اخطاریه ای از افت شدید دما، وزش باد شدید و بارش همچنین آبگرفتگی معابر در استان های شمالی و شمال شرق کشور و دریای خزر خبر داد.", "text":"به گزارش روز پنج شنبه گروه علمی ایرنا سازمان هواشناسی، این سازمان با صدور اخطاریه 58 از بارش باران گاهی به صورت رگبار و توام با رعدوبرق، وزش باد شدید و در مناطق مستعد بارش تگرگ و افت قابل توجه دما در سواحل شمالی به خصوص شمال شرق کشور به دلیل فعالیت سامانه بارشی از بعدازظهر جمعه (13 مهر) تا پایان روز شنبه (14 مهر) خبر داد.بر پایه این خبر سامانه یادشده همچنین موجب آبگرفتگی معابر عمومی و سیلابی شدن مسیل ها به خصوص در مناطق کوهپایه ای و رودخانه های فصلی این استان ها می شود: استان های گیلان، مازندران، گلستان، غرب خراسان شمالی، شمال استان سمنان، ارتفاعات شرقی تهران و ارتفاعات کرمان از بعدازظهر جمعه و روز شنبه استان های گیلان، مازندران، گلستان، خراسان شمالی، شمال خراسان رضوی، البرز، تهران، شمال و غرب سمنان و قم. با گذر جبهه سرد و سرمایش هوا در ارتفاعات کوهستانی اردبیل و مناطق مرتفع البرز احتمال بارش و نشست برف دور از انتظار نیست. همچنین از شنبه تا یکشنبه (15 مهر) مسیر جاده های کوهستانی سواحل خزر به استان های مجاور، به خصوص گردنه ها مه آلود پیش بینی می شود و با احتمال بسیار موجب کندی یا اختلال در ترافیک جاده ای این مناطق می شود. از این رو هموطنان و سازمان های امدادی و مدیریت بحران باید تمهیدات لازم را به کار گیرند.این سازمان در اخطاریه دیگری نسبت به مواج بودن دریای خزر به دلیل وزش باد شمالی از بعدازظهر جمعه تا روز شنبه نیز هشدار داده است. انتظار می رود در این مدت حداکثر ارتفاع موج در مناطق فراساحل به حدود سه و نیم متر برسد و توصیه می شود طی این مدت احتیاط لازم در تردد شناورهای سبک به عمل آید و از شنا کردن در سواحل و بکارگیری قایق های تفریحی و سبک جلوگیری شود.علمی**9157 ** 1200            "}