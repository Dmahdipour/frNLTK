{"onTitr":"","titr":" برداشت لیموشیرین در جهرم آغاز شد","describe":" شیراز-ایرنا- برداشت لیمو شیرین از سطح 11هزار و 500 هکتار از باغ های شهرستان جهرم آغاز شد که تا پایان آبان ادامه دارد.", "text":"مدیر جهاد کشاورزی شهرستان جهرم، عصر دوشنبه با بیان این مطلب در گفت و گو با ایرنا افزود: به طور متوسط میزان برداشت لیمو شیرین از هر هکتار در این شهرستان  56 تن است.محمد رضا شهابی بیان کرد: در شهرستان جهرم 120مرکز درجه بندی و بسته بندی (سورتینگ) محصولات وجود دارد و محصول لیموشیرین این شهرستان نیز پس از انجام این کار به بازارهای هدف صادر و یا در سردخانه های این منطقه ذخیره می شود.وی گفت: لیموشیرین این شهرستان افزون بر عرضه به بازارهای داخل استان فارس به استان‌های دیگر و کشورهای همسایه نیز صادر می‌شود.به گفته شهابی، شهرستان جهرم با 11هزار و 500 هکتار باغ لیموشیرین یکی از مهمترین قطب‌های تولید این محصول در  کشور به شمار می آید.شهرستان جهرم در فاصله 193کیلومتری جنوب شرقی شیراز قرار دارد.9910 /6118            "}