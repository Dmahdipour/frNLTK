{"onTitr":"","titr":" جولان فساد در کانون قدرت رژیم صهیونیستی","describe":" بیروت - ایرنا - نخستین جلسه دادگاه همسر «بنیامین نتانیاهو» نخست وزیر رژیم صهیونیستی در حالی برگزار شد که بحث ها درباره رسوخ فساد در میان دولتمردان این رژیم و خانواده های آنها بالا گرفته است.", "text":"به گزارش ایرنا، عصر دیروز (یکشنبه) جلسه دادرسی «ساره نتانیاهو» همسر نخست وزیر رژیم صهیونیستی و «عزرا سیدوف» معاون مدیر کل دفتر نخست وزیری این رژیم در امور منابع عملیاتی و مادی برگزار شد.ساره نتانیاهو در پرونده فساد مالی خود متهم به هزینه 350 هزار «شِگلی» (تقریبا100 هزار دلار) از اموال دولتی برای سفارش غذا از رستوران های گران قیمت طی سه سال شده است، در حالی که اقامتگاه نخست ‌وزیری، آشپز رسمی دارد و تهیه غذا از هر مکانی به دلایلی امنیتی و تشریفاتی برای آنها ممنوع است.وی همچنین متهم است که رئیس کارکنان دفتر نخست وزیری را مجبور به فاکتورسازی با عنوان هزینه های اقامتگاه رسمی نخست وزیر کرده است. علاوه بر آن به سوء استفاده از حساب اقامتگاه رسمی نخست‌وزیری، برای اداره و تعمیرات خانه‌های شخصی خود نیز متهم است.رسانه ها اذعان کردند که همسر نتانیاهو در جلسه دیروز دادگاه نگران و پر استرس بود و وقتی از وکلا خواست تا دوربین ها خارج شود، وکیل به او گفت «شما که به حضور دوربین ها عادت داری»، اما همسر نخست وزیر رژیم صهیونیستی سر خود را تکان داد و در پاسخ گفت: نه به این شکل.«یوسی کوهن» وکیل مدافع ساره نتانیاهو در توضیحات خود گفت که دادخواست به گونه ای است که می خواهد یک قضیه ساده را تبدیل به یک درام پیچیده کند.«افیتال شین» قاضی پرونده در پایان جلسه دادرسی دیروز که تنها 40 دقیقه به طول انجامید، ترجیح داد تا شاکی و متهم با هم مصالحه کنند و به آنها تا 13 نوامبر (22 آبان) مهلت داد تا خارج از دادگاه به توافق برسند.منابع خبری اما بعید می دانند که چنین اتفاقی بیفتد، چرا که شاکیان از همسر نخست وزیر رژیم اشغالگر می خواهند که حداقل به گناه خود اعتراف کند و مبالغ مالی مذکور در دادخواست را عودت دهد؛ اما وی همه اتهامات وارده را رد کرد. وکیلان او نیز پذیرش جرم و عذرخواهی موکل خود را محال دانستند .در صورت اثبات جرم، ساره نتانیاهو 59 ساله ممکن است به 5 سال زندان محکوم شود. پیش از این وی چند بار به دلایلی مانند استخدام پرستار خصوصی برای پدرش با بودجه حکومتی، استخدام برخی افراد با حقوق های نامتعارف و سوءاستفاده از جایگاهش متهم به فساد مالی بود.همسر نتانیاهو غیر از اینکه گرفتار پرونده فساد مالی است، در یکی از هزارگان فساد شوهرش هم متهم است. پیش از این از وی در پرونده موسوم به «4000» نیز بازجویی صورت گرفته است.** پرونده های هزارگانه فساد بنیامین نتانیاهوخانواده نتانیاهو در ماه های اخیر درگیر چندین پرونده فساد مالی هستند و بارها و بارها اخبار آن در صدر رسانه های عبری و بین المللی قرار گرفته است.مرداد ماه امسال (17 اوت) بود که پلیس رژیم صهیونیستی اعلام کرد، از نخست وزیر اسرائیل در پرونده 4000 یا «پرونده بِیزِک» یک بازجویی 4 ساعته به عمل آورده است. این پرونده فساد، چهارمین موردی است که نتانیاهو مظنون به شراکت در آن است.نتانیاهو در این پرونده متهم است که به «شائول الویچ» مالک شرکت «بِیزِک» میلیون ها دلار تسهیلات مالی پرداخت کرده تا پایگاه خبری «واللا» وابسته به این سرمایه دار صهیونیست از او حمایت رسانه ای داشته باشد.تحقیقات در مورد پرونده 4000 از سال 2017 میلادی (1396) آغاز شد. در ابتدای سال 2018 (زمستان سال پیش) پلیس رژیم صهیونیستی در جریان این پرونده، «نیر حیفیتز» سخنگوی خانواده نتانیاهو، «شلومو ویلبر» مدیر وزارت اطلاع رسانی این رژیم، «شائول ایلوویچ» و دو تن از افراد خانواده او و مدیران بلندپایه شرکت بیزک را بازداشت و مورد بازجویی قرار داده بود. «اویخای مندلبلیت» دادستان کل رژیم صهیونیستی، به اتهام فساد مالی و گرفتن رشوه برای پوشش رسانه ای مثبت عملکرد نتانیاهو، کلاهبرداری و سوء استفاده از اموال عمومی حکم بازداشت و تحقیق از این افراد را صادر کرده بود.تا کنون نخست وزیر رژیم صهیونیستی 12 بار در پرونده هایی که در آن ها گرفتار است، مورد بازجویی قرار گرفته است. پرونده هایی که در رسانه ها به «پرونده 1000» ، «پرونده 2000» و «پرونده 3000» معروف شده است. علاوه بر این وی در پرونده فساد مالی همسرش نیز مورد بازجویی قرار گرفته است.نتانیاهو در پرونده موسوم به 1000، رشوه هایی به مبلغ حدود 300 هزار دلار دریافت کرده که هدیه از سوی سرمایه داران عنوان شده است.اما در پرونده 2000 نخست وزیر رژیم جعلی اسرائیل، متهم است که با «ارنون موزس» ناشر روزنامه میانه رو و معروف «یدیعوت آحارونوت» رژیم صهیونیستی توافق کرده که اخبار مثبتی از او در این روزنامه کار شود و در عوض هم رژیم ، رقیب این روزنامه یعنی «اسرائیل هیوم» را تحت فشار قرار دهد.جنجالی ترین پرونده او موسوم به 3000 است که مربوط به خرید سه زیر دریایی آلمانی توسط رژیم صهیونیستی می باشد و در سال 2016 (1395) سر و صدای زیادی راه انداخت.در پی رسوا شدن پرونده های فساد مالی نتانیاهو، در زمستان سال گذشته، برای چند هفته، هزاران شهرک نشین صهیونیست علیه فساد نتانیاهو در مقابل خانه او یا میدان های تل آویو تظاهرات کردند.معترضان با در دست داشتن پلاکاردهایی که روی آن ها نوشته شده بود «خداحافظ نتانیاهو»، «جرم نخست وزیر» و «فاسدان بروید»، خواستار استعفای وی بودند و از دادستانی رژیم صهیونیستی می خواستند تا در روند رسیدگی به اتهام های نتانیاهو تسریع کند.اما نتانیاهو که نخست وزیری او در سال 2019 پایان می یابد، این ادعاها را دروغ دانست و هدف آن ها را سرنگونی خود عنوان کرد.خاورم**2054**1651            "}