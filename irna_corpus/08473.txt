{"onTitr":"","titr":" 2 تن و 400 کیلو گرم برنج احتکار شده در خلیل‌ آباد کشف شد","describe":" مشهد- ایرنا- فرمانده انتظامی خلیل‌ آباد از کشف 2 تن و 400 کیلو گرم برنج احتکار شده به ارزش یک میلیارد و 650 میلیون ریال در این شهرستان خبر داد.", "text":"سرهنگ ولی الله غلامی روز پنجشنبه به خبرنگار ایرنا گفت: در پی دریافت خبری مبنی بر احتکار برخی کالاهای مورد نیاز مردم در انباری واقع در یکی از روستاهای خلیل آباد، مأموران پلیس آگاهی موضوع را به صورت ویژه در دستور کار خود قرار دادند.وی افزود: کاراگاهان پلیس پس از شناسایی این انبار با هماهنگی مراجع قضایی به همراه نماینده اداره صنعت، معدن و تجارت به محل مورد نظر اعزام و در بازرسی از این مکان 2 تن و 400 کیلو گرم برنج احتکار شده را کشف کردند.وی با قدردانی از همکاری مردم با نیروی انتظامی در کشف و شناسایی انبارهای احتکار کالا اظهار داشت: محتکران و مفسدان اقتصادی شناسایی و برابر قانون با آنان برخورد می شود. خلیل آباد در 228 کیلومتری مشهد قرار دارد. 7497 / 6053            "}