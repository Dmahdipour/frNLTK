{"onTitr":"","titr":" 2 هزار طرح اشتغال در روستاهای اردبیل اجرا می شود","describe":" اردبیل - ایرنا - معاون اداره کل امور روستایی استانداری اردبیل گفت: 2 هزار طرح با ظرفیت اشتغال بیش از پنج هزار نفر در حوزه روستایی این استان در حال اجرا می باشد.", "text":"به گزارش ایرنا ، مسعود یگانه روز یکشنبه در همایش روز روستا در خلخال افزود: در سال گذشته از 12 هزار میلیارد تسهیلات اعتباری منظور شده برای اجرای طرح های اقتصادی و اشتغال زای حوزه روستایی کشور ، سه درصد به این استان اختصاص یافته  و  اجرای 2 هزار طرح نیز آغاز شد.وی گفت: 218 طرح در خلخال از محل این اعتبار و با ظرفیت اشتغال 200 نفر در مناطق روستایی این شهرستان در حال اجرا و تکمیل است.او با بیان اینکه اشتغال ، آب و محیط زیست سه چالش بزرگ در مسیر توسعه پایدار روستایی استان است، اظهار داشت: 50درصد روستاهای این استان از شبکه آب سالم و بهداشتی ، 88 درصد از گاز طبیعی و راه مناسب و تمام روستاهای بالای 20خانوار نیز از برق بهره مند هستند.وی گفت: برغم مشکلات مالی و محدودیت های اعتباری در دولت اعتبارات دهیاری های استان اردبیل در سال جاری 100 درصد افزایش یافته طوری که 50 میلیارد ریال از محل اعتبارت ارزش افزوده در اختیار دهیاری های شهرستان خلخال قرار گرفته است.یگانه همچنین افزود: توجه بیش از حد به شهرها در سال های گذشته موجب شده تا روستاهای تولید کننده و مولد کار استان تبدیل به جمعیت مصرف کننده و مهاجر فرصت شوند و این امر تناسب تراکم جمعیتی را نیز برهم زده است.او با بیان اینکه مدیریت یکپارچه از عوامل مهم توسعه پایدار روستایی در استان اردبیل است، اظهار کرد: بی توجهی به کیفیت آموزش روستایی موجب کاهش سطح علمی جمعیت روستایی شده است.او گفت: بی توجهی به ورزش روستاها نیز در روند توسعه پایدار روستایی بی تاثیر نبوده و در حالی که همه روستاهای استان اردبیل از داشتن نعمت استخر شنا محروم هستند بسیاری از اماکن ورزشی روستایی نیز بدلیل بی توجهی خالی از ورزشکار هستند.فرماندار خلخال نیز در این جلسه از روستاها به عنوان بزرگترین ظرفیت توسعه صنعت گردشگری با توجه به وجود آثار تاریخی ، جاذبه های طبیعی و منابع خدادادی در آنها یاد کرد و گفت: در حالی که مطالعات 12 روستای هدف گردشگری این شهرستان پایان یافته امسال نیز نام 12 روستای جدید برای آغاز طرح مطالعات به اداره کل مدیریت و برنامه ریزی استان ارسال شده است.فریدون بابایی افزود: سند توسعه خلخال به عنوان نخستین شهرستان دارای سند توسعه استان تدوین و آماده برای عملیاتی شدن بوده و بیشترین سطح سرمایه گذاری صنعت گردشگری با بیشترین تعداد این طرح ها در حوزه روستایی شهرستان در حال اجرا می باشند.وی اظهار داشت: در حالی که در شاخص بهره مندی از راه آسفالت روستایی این شهرستان عقب تر از سایر مناطق استان اردبیل است ، در بحث گازرسانی روستایی که قرار بود تمام روستاهای بالای 20 خانوار تا پایان سال 96 گازدار شوند ، تغییر و تحولات اقتصادی امسال مانع از تکمیل طرح های گازرسانی روستایی این شهرستان شد.در این مراسم از دهیاران برتر ، دانش آموزان موفق روستایی ، تولیدکنندگان تلاشگر حوزه روستا ، جوانان کارآفرین و دست اندرکاران اجرای طرح های عمرانی ، اقتصادی و سرمایه گذاری روستاهای این شهرستان با اهدای تندیس ، لوح سپاس و هدایایی تجلیل شد.7119/6018            "}