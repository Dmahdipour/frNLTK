{"onTitr":"","titr":" مانیزان؛ پایتخت شیره پزی انگور ایران","describe":" همدان- ایرنا- پایتخت شیره پزی انگور ایران برای نهمین بار میزبان گردشگرانی بود که سفر در مذاق آنها شیرین و با گذر از تاکستان های زرخیر، از نزدیک شاهد قطعه ای بهشت خداوند بودند.", "text":"به گزارش ایرنا در شهری که قرار است بزودی شهر جهانی انگور شود، روستایی در آن قرار دارد که قدمتش به دوران مادها است و عنوان روستای هدف گردشگری را یدک می کشد.مانیزان را می گویم؛ روستایی که حالا شیره پزی سنتی اش آوازه هر شهر و دیار شده و هر مسافر و گردشگری به شوق حضور در این جشنواره آئینی دل به جاده می زند تا به پایتخت شیره پزی انگور ایران برسد.امسال نهمین آئین شیره پزی سنتی مانیزان نیز با حضور شمار زیادی از مسافران و گردشگران در روستایی که مهد شیره پزی و وجود موزارهای انگور است و رازها از تاریخ در سینه دارد و معماری روستا با زمان قاجاریان همخوانی دارد، با شکوه تمام برگزار شد.امسال اما دست اندکاران برگزاری این آئین دستی به روستای مانیزان کشیده بودند، جایگاه برگزاری مراسم متفاوت بود، در کنار غرفه های فروش سوغات و صنایع دستی روستا، پخت آش های محلی، چای داغ ذغالی، شیره و باسلق و انواع مشتقات انگور پر بود از انواع خوراکی هایی که زنان روستا با سلیقه های سرشار خود برای گردشگران آماده کرده بودند.ناگفته نماند حرمت ایام محرم و عزاداری سیدالشهداء(ع) نیز با اجرای نمایش آئینی تعزیه، نقالی از شاهنامه فردوسی و شعرخوانی با گویش محلی حفظ شده بود.روستای هدف گردشگری مانیزان از توابع بخش مرکزی ملایر، یکی از روستاهای پلکاتی با معماری سنگ و گل و کاهگل است که هر ساله از اواسط شهریورماه انگور چینی اهالی شروع می شود و با خشک کردن انگور شاید رویایی ترین چهره این منطقه را می توانی نظاره گر باشی، زمین یکدست قطعه قطعه رنگی است، قطعه هایی مخملین که چشم هر ببیننده و خوش ذوقی را می نوازد.شیره پزی سنتی مانیزان البته ثبت ملی شده است و کسب این نشان اهالی روستا را هر سال بیشتر سر ذوق می آورد تا فرش قرمز خود را زیر پای گردشگران بگسترانند و آنها را برای حضور در کارگاه های سنتی پخت شیره و دیدن آداب و رسوم این خطه از ایران کهن دعوت کنند، تا جایی که اهالی در فکر برپایی اقامتگاه بوم گردی افتاده اند و به محض ورود به استقبالت می آیند.معاون استاندار همدان و فرماندار ویژه ملایر در نهمین آئین شیره پزی سنتی مانیزان که عصر روز پنجشنبه در فضایی بسیار بکر و زیبای روستا برگزار شد، این آئین سنتی را فرصتی برای جذب بیشتر گردشگران و تبادل فرهنگی دانست.باب الله فتحی بیان کرد: برگزاری اینگونه جشنواره ها و آئین ها می تواند رونق اقتصادی و اشتغالزایی را به همراه داشته باشد و باید از تمام توان خود در این راستا استفاده کنیم.وی با اشاره به استقبال بسیار خوب مسافران و گردشگران از این آئین سنتی برای نهمین سال پیاپی گفت: دست اندرکاران برگزاری این مراسم ها باید برای حفظ سنت ها، آئین ها، میراث گذشتگان و جلوگیری از مهاجرت روستائیان نهایت تلاش خود را بکار گیرند.**مانیزان نگین ارزشمند ملایرنماینده مردم ملایر در مجلس شورای اسلامی نیز روستای مانیزان را نگین ارزشمند و فاخر این شهرستان دانست و افزود: ظرفیت گردشگری این روستا باید با تمام توان در بستر رویداد همدان 2018 موجب رونق اقتصادی منطقه شود.محمد کاظمی اختصاص 10 میلیارد ریال اعتباری برای بهسازی روستا و آماده سازی برگزاری مراسم شیره پزی مانیزان را نشان از اهمیت این آئین عنوان کرد و گفت: تداوم این اقدامات برای جذب بیشتر گردشگران و رونق اقتصاد منطقه ضروری است.وی ابراز امیدواری کرد: با برگزاری مداوم این آئین ها و رویدادها، زمینه رشد و توسعه هر چه بیشتر این شهرستان شود.نائب رئیس کمیسیون حقوقی و قضایی مجلس دهم با بیان اینکه ملایر امروز بیش از هر زمانی در عرصه ملی مطرح شده است ادامه داد: ملایر عنوان پایتخت ملی را از آن خود کرد و بزودی نیز انگور دره جوزه این شهرستان ثبت جهانی می شود.کاظمی ثبت جهانی انگور ملایر را در سازمان فائو منطبق بر شاخص های تعیین شده جیاس و حاصل زحمات باغداران این منطقه دانست و اظهار داشت: ثبت جهانی انگور ملایر در مراحل پایانی است.وی آئین شیره پزی سنتی مانیزان را میراث فرهنگی منطقه برشمرد که از گذشتگان به یادگار مانده و نشانه ای از غنای فرهنگی دیار زرخیز ملایر است.**ثبت جهانی انگور برند بین المللی برای ملایر استدیگر نماینده مردم ملایر در مجلس شورای اسلامی نیز ثبت جهانی انگور دره جوزان ملایر را برندی برای این استان و شهرستان دانست و گفت: از استاندار همدان انتظار داریم برای به نتیجه رسیدن این اقدام مهم همه باید پای کار باشند.حجت الاسلام احد آزادیخواه با اشاره به حضور نمایندگان فائو در 25 و 26 مهرماه به ملایر بیان کرد: با نهایی شدن ثبت جهانی انگور، ملایر صاحب برند بین المللی می شود.وی همچنین آئین سنتی شیره پزی مانیزان را زمینه ای مساعد برای توسعه گردشگری عنوان کرد و افزود: ملایر به واسطه برگزاری جشنواره های مختلف بویژه مبل و منبت روی آنتن رسانه ملی بود.سخنگوی کمیسیون فرهنگی مجلس دهم خاطرنشان کرد: با توجه به مهیا بودن زیرساخت های لازم این آئین ها، نیاز است آمار گردشگران و گردش مالی حاصل از برگزاری آئین سنتی شیره پزی مانیزان احصا و از این آمار برنامه ریزی بهتری برای سال های بعد صورت گیرد.**مانیزان مستعد رونق گردشگری استمدیرکل میراث فرهنگی، صنایع دستی و گردشگری همدان نیز روستای هدف گردشگری مانیزان را مستعد جذب گردشگران و توسعه صنعت گردشگری دانست و گفت: مانیزان در نهمین سال برگزاری آئین شیره پزی در توسعه گردشگری موفق عمل کرده است.علی مالمیر برگزاری این رویدادها را یکی از مهمترین راهبردهای توسعه گردشگری عنوان و برگزاری جشنواره شیره پزی، جشنواره آلو در اسدآباد و جشنواره گردوی تویسرکان را در این راستا برشمرد.وی به برگزاری چهلمین اجلاس سازمان گردشگری جهان آبان ماه امسال در همدان اشاره و بیان کرد: در راستای رویداد همدان 2018 این استان میزبان همایش دستکندها است.مدیرکل میراث فرهنگی، صنایع دستی و گردشگری همدان ابراز امیدواری کرد: به واسطه برگزاری رویداد بین المللی همدان 2018 و آئین های سنتی بتوانیم بیش از گذشته ظرفیت های گردشگری استان همدان را معرفی کنیم.به گزارش ایرنا، در نهمین آئین شیره پزی سنتی مانیزان، سیدهادی شوبیری، یزدان بیات و میلاد بیات به ترتیب عنوان اول تا سوم شیره برتر را کسب کردند.2087/7528            "}