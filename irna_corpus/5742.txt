{"onTitr":" باخ در ملاقات با صالحی امیری:    ","titr":" دیدار با روحانی نقطه عطفی در روابط آی او سی با ایران است","describe":" تهران- ایرنا- توماس باخ رئیس کمیته بین المللی المپیک (آی او سی) دیدار اخیر خود با رئیس جمهوری ایران در نیویورک را نقطه عطفی در روابط این نهاد ورزشی با کشورمان برشمرد و گفت: سخنان حجت الاسلام «حسن روحانی» پر از پیام های امید بخش و امیدوار به آینده روشن در  ورزش ایران است.", "text":"به گزارش روز یکشنبه ایرنا، « سید رضا صالحی امیری» در حاشیه بازی های المپیک جوانان 2018 آرژانتین در بوینس آیرس با رئیس آی او سی دیدار و گفت و گو کرد.باخ در این دیدار خطاب به صالحی امیری از توجه ویژه به افزایش ارتباطات و تعاملات بیشتر بین کمیته ملی المپیک و آی او سی ابراز  خرسندی کرد و گفت: دیدار با رئیس جمهوری ایران نشان دهنده توجه وی به مقوله ورزش، جوانان و‌ سلامت جامعه است.وی ادامه داد: با استفاده از این نگاه و ظرفیت، رابطه حسنه آی او سی با کمیته ملی المپیک ایران منجر به حمایت های بیش از پیش خواهد شد و روزهای پرفروغی را در ورزش قهرمانی ایران شاهد خواهیم بود.رئیس کمیته بین المللی المپیک در دیدار با صالحی امیری پیگیری حضور زنان در ورزشگاه ها را یکی از مهمترین محورهای ملاقات با رئیس جمهوری ایران عنوان کرد و گفت که نگاه رئیس جمهوری ایران به این موضوع و مطالبه مهم زنان ایرانی مثبت و‌ حمایتی است. باخ گفت: امیدوارم زودتر از آن چیزی که فکر می کنم، زمینه های این حضور مهم و ‌ارزشمند مهیا شود.وی در پایان افزود: کمیته بین المللی المپیک تمام همکاری لازم برای توسعه ورزش ایران را اعمال خواهد کرد.رئیس کمیته المپیک ایران هم در دیدار با باخ گفت: رئیس جمهوری ایران موج جدیدی از امید به آینده را در بین جوانان علاقه مند به ورزش و مسئولان ورزش کشور ایجاد کرد و اطمینان دارم خیلی زود نتایج مثبت این ملاقات را در بخش های مختلف بدنه ورزش احساس خواهیم کرد.وی از رئیس آی او سی برای سفر به تهران به طور رسمی دعوت کرد.سومین دوره بازی های المپیک جوانان 2018 آرژانتین از 14 تا 26 مهرماه جاری در بوینس آیرس جریان دارد و 49 ورزشکار از ایران در این رویداد حضور دارند.ورزشی**9250**1584            "}