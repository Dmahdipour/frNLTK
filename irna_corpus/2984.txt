{"onTitr":" رییس سازمان اورژانس کشور:    ","titr":" نیروهای اورژانس یک میلیون و 800 هزار ماموریت انجام دادند","describe":" بندرعباس- ایرنا- رییس سازمان اورژانس کشور با اشاره به حساسیت و حجم بالای فعالیت نیروهای اورژانس گفت: نیروهای امدادی این سازمان طی نیمه نخست امسال بیش از یک میلیون و 800 هزار ماموریت انجام دادند.", "text":"به گزارش ایرنا، پیرحسین کولیوند روز سه شنبه در مراسم رونمایی از 400 دستگاه آمبولانس پیشرفته کشور در گمرک شهید باهنر در ارتباط ویدئو کنفرانسی با شرکت کنندگان در این مراسم، اظهار داشت: در سالهای اخیر گام های خوبی جهت توسعه و نوسازی ناوگان اورژانس کشور برداشته شده و هم اکنون نیز مجوز خرید تعداد قابل توجهی آمبولانس پیش بیمارستانی صادر شده است. وی با اشاره به کاهش زمان حضور نیروهای اورژانس در محل حادثه، بیان داشت: پیش از این میانگین زمان حضور آمبولانس در صحنه حادثه برای شهرهای پر آمد و شد، بیش از 30 دقیقه بود که با پیوستن موتورآمبولانس ها به ناوگان خدمات پیش بیمارستانی این شاخص زمانی به 10 تا 12 دقیقه کاهش یافته است.کولیوند خاطرنشان کرد: هم اکنون چهار و 800 دستگاه آمبولانس در ناوگان اورژانس کشور به همراه 39 بالگرد در اورژانس هوایی مشغول به فعالیت هستند.مشاور وزیر بهداشت، درمان و آموزش پزشکی و رئیس سازمان اورژانس کشور گفت: با افزوده شدن آمبولانس‌های جدید وارداتی و 300 آمبولانس ساخت داخل به ناوگان اورژانس کشور میانگین عمر امبولانس‌های کشور به زیر 5 سال کاهش یافته و به استانداردهای بین المللی نزدیک شده است.7198/6048            "}