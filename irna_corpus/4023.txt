{"onTitr":" معاون دامپزشکی کشور:    ","titr":" واردات دام زنده به سیستان و بلوچستان نهایی شده است","describe":" زاهدان- ایرنا- معاون بهداشت و پیشگیری سازمان دامپزشکی کشور گفت: برنامه واردات دام زنده از کشورهای دیگر به سیستان و بلوچستان نهایی شده و بزودی عملیاتی می شود.", "text":"به گزارش ایرنا علی صفر ماکنعلی در سفر به زاهدان دوشنبه شب در گفت و گو با خبرنگاران اظهار داشت: با توجه به ظرفیت های سیستان و بلوچستان در بخش کشتار و بسته بندی، واردات سالانه 700 هزار تا یک میلیون راس دام زنده در اولویت قرار دارد.وی افزود: پس از ورود دام زنده و ذبح و بسته بندی در کشتارگاهها و واحدهای بسته بندی این استان گوشت حاصله برای تامین نیاز کشور و صادرات مورد استفاده قرار گیرد.معاون دامپزشکی کشور گفت: همچنین یکی دیگر از برنامه های این سازمان برای استفاده از ظرفیت های سیستان و بلوچستان ورود لاشه در آینده نزدیک از کشورهای خاص به این استان برای بسته بندی است تا با ایجاد ارزش افزوده به بخش اشتغال این منطقه از ایران اسلامی کمک شود.معاون سازمان دامپزشکی امروز در سفر یک روزه به سیستان و بلوچستان کشتارگاه دام در زاهدان را افتتاح و در نشست فعالان حوزه کشاورزی این استان شرکت کرد.ماکنعلی گفت: امیدواریم با برنامه های پیش بینی شده برای این استان در سال آینده شاهد رونق و توسعه این بخش و اشتغالزایی در منطقه باشیم.7316 **6081            "}