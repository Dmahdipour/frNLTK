{"onTitr":" واشنگتن پست؛    ","titr":" سیاست زورگویی ترامپ در قبال ایران نتیجه معکوس دارد","describe":" تهران- ایرنا- روزنامه واشنگتن پست با بیان اینکه سیاست ترامپ مقابل ایران نوعی زورگویی و ادبیات سخت و نرم به صورت توامان است، اعلام کرد: تسلیم ناپذیری ایران برابر زورگویی می تواند نتیجه معکوس برای سیاست های واشنگتن رقم بزند.", "text":"به گزارش روز جمعه ایرنا، این روزنامه در مقاله ای به قلم «دیوید ایگناتیوس» به راهبرد دونالد ترامپ رئیس جمهوری آمریکا در قبال ایران پرداخت و آن را نوعی سیاست زورگویی دانست که ممکن است، نتیجه معکوس داشته باشد.به نوشته ایگناتیوس، سیاست لفظی ترامپ که تاکنون تلخ زبانی و چرب زبانی توامان در قبال ایران بوده، در مجمع عمومی امسال سازمان ملل با حملات لفظی آغاز شد.وی در سخنرانی خود گفت که آمریکا اقدامات زیادی در راستای تحریم ها علیه ایران انجام می دهد و تهران در صورت تمایل به دیدار با وی باید اول رفتار خود را تغییر دهد.ترامپ اما سپس در یک پیام توئیتری آکنده از چرب زبانی ریاکارانه درباره حسن روحانی رئیس جمهوری ایران نوشت: مطمئنم که او مردی دوست داشتنی است.ستون نویس واشنگتن پست افزود که ترامپ در مجمع عمومی سال 2017 سازمان ملل از امانوئل مکرون رئیس جمهوری فرانسه خواسته بود که پیامی مبنی بر آمادگی برای دیدار با روحانی را به او برساند.اما به گفته منابع آگاه در دیدار امسال ترامپ و مکرون درحاشیه مجمع عمومی سازمان ملل، مکرون از وی پرسیده که این بار برای روحانی چه پیامی دارد و ترامپ گفته است: من برای مذاکره با آنها آماده ام اما هنوز خیلی زود است. براساس این تحلیل، واشنگتن در کنار فشار حداکثری از طریق تحریم ها علیه ایران، تهران را در سوریه و عراق نیز به شدت تحت فشار گذاشته است.آمریکا یک گروه از نیروهای عملیات ویژه خود را در شمال شرق سوریه نگاه داشته تا از موفقیت ایران در این منطقه جلوگیری کند.مقام های آمریکایی انتخاب برهم صالح و عادل عبدالمهدی به ریاست جمهوری و نخست وزیری عراق را نیز فرصتی برای واشنگتن در مقابل  ایران در این کشور می دانند.ایگناتیوس در پایان مقاله خود آورد: اما آنطور که مدیران مالی می گویند، نتایج گذشته تضمینی برای عملکرد آینده نیست و سیاست های آمریکا با توجه به تسلیم ناپذیری مقام های ایران برای مذاکره با این کشور و تلاش آنان برای خروج از انزوا، نتیجه عکس برای سیاست های واشنگتن به ارمغان آورد.شبد**9416**9122            "}