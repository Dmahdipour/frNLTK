{"onTitr":"","titr":" آمانو علیه نتانیاهو","describe":" پس از ارائه جدیدترین نقاشی های نتانیاهو که آن‌ها را در مجمع عمومی سازمان ملل به معرض نمایش گذاشت، پروژه ایران هراسی در یک موقعیت خنده دار قرار گرفت؛ با این حال اما، نخست وزیر رژیم صهیونیستی دست بردار ماجرا نیست و از طریق رسانه های هم سو که در غرب اغلب با دلارهای نفتی اداره می شوند، قصد دارد تا جوّ جامعه بین المللی را علیه ایران مسموم کند.", "text":"داستان اما آنطور که «بی بی‌» می خواست پیش نرفت و مدیر آژانس بین المللی انرژی اتمی، آب پاکی را روی دست جبهه عربی - عبری ریخت و اعلام کرد که بازرسان سازمان ملل، هزینه اضافی ندارند که صرف تحقیقات تورقوز آباد کنند! «نه» آمانو به نتانیاهو ، احتمالا حال آقای نخست وزیر را حسابی بد کرده ولی باید بر یک نکته متمرکز شد که دوران اتهام مضحک و هزینه تراشی کودکانه برای امنیت بین الملل گذشته است.**بیانیه آژانسآژانس بین‌المللی انرژی اتمی، دیروز (سه‌شنبه) در واکنش به نمایش اخیر نخست‌وزیر رژیم صهیونیستی در سازمان ملل اعلام کرد که استقلال عمل این نهاد بر ادعاهای طرف‌های سوم ارجحیت و اولویت دارد.در بیانیه آژانس اتمی آمده است که هر اطلاعات افشا شده از طرف‌های سوم باید مورد بررسی دقیق قرار گرفته و به همراه دیگر اطلاعات موجود ارزیابی شود تا در نهایت به نتیجه‌گیری مستقلی برپایه نظارت کارشناسان خود آژانس منجر شود. در بخشی از بیانیه آژانس آمده است: «آژانس، پادمان‌هایی را اجرا می‌کند که مطابق با حقوق و الزامات ناشی از معاهده‌های جامع پادمانی و پروتکل الحاقی بین خود و دیگر کشورها، شورای حکام مربوطه و قطعنامه‌ها و تصمیمات شورای امنیت سازمان ملل، و بر پایه شیوه‌های پادمانی مقرر هستند. باید توجه شود که تحت چارچوب راستی‌آزمایی فعلی، آژانس بازرسان خود را فقط به سایت‌ها و مکان‌هایی که نیاز باشد گسیل می‌دارد.فعالیت‌های راستی‌آزمایی آژانس در ایران بر پایه توافق جامع پادمانی (CSA) انجام می‌شود که با ایران و پروتکل الحاقی جمع‌بندی شد و ایران نیز بطور موقت در حال اجرای آن است. به علاوه، آژانس همچنین راستی‌آزمایی و نظارت بر تعهدات مرتبط با هسته‌ای ایران را تحت برنامه جامع اقدام مشترک (برجام) اجرا می‌کند. اجرای این اقدامات در راستای بندهای تصمیمات مرتبط و قطعنامه‌های شورای حکام آژانس بین‌المللی انرژی اتمی و شورای امنیت سازمان ملل ادامه خواهد داشت».**دوباره فرانسه، دوباره نقش پلیس بد!از سوی دیگر، «فلورانس پارلی» وزیر دفاع فرانسه دیروز (سه‌شنبه) بار دیگر علیه برنامه موشکی و فعالیت‌های منطقه‌ای ایران صحبت کرد. به نوشته خبرگزاری «رویترز»، وی که در پاریس در نشست خبری مشترک با «جیمز متیس»، وزیر دفاع آمریکا صحبت می‌کرد، گفت: «نفوذ منطقه‌ای ایران و فعالیت‌های ایران در منطقه مایه نگرانی ماست.»او گفت هرچند پاریس با واشنگتن در مسله موشکی و منطقه‌ای ایران اشتراک نظر دارد، اما معتقد است که توافق هسته‌ای باید حفظ شود و ایران هم باید به تعهداتش در این توافق پایبند بماند.**ادعای جدیدی از رژیم صهیونیستیهنوز اظهارات مضحک نتانیاهو، قدیمی نشده، آویگدور لیبرمن، وزیر جنگ رژیم‌صهیونیستی، در گفت‌وگویی با آرمی رادیو ادعا کرد که اسراییل اطلاعاتی درباره موشک‌های حزب‌ا... و ایران در لبنان در اختیار دارد که آن‌ اطلاعات را فاش خواهد کرد.بنیامین نتانیاهو، نخست‌وزیر رژیم صهیونیستی، در جریان سخنرانی خود در سازمان ملل با نشان دادن عکس‌هایی، مدعی شده بود که حزب ا... مخفیگاه‌های تسلیحاتی در نزدیکی فرودگاه بیروت دارد.احمد حسینی، کاردار سفارت جمهوری اسلامی ایران در لبنان در واکنش به ادعاهای بنیامین نتانیاهو، نخست وزیر رژیم صهیونیستی در رابطه با وجود تاسیسات موشکی برای حزب ا... در لبنان گفت: قطعا در لبنان موشک وجود دارد اما حزب ا... عاقل تر از آن است که موشک های خود را در نزدیکی فرودگاه بیروت و در دسترس غیرنظامیان قرار دهد.**مخمصه برای نتانیاهواقدام وزارت امور خارجه لبنان در اثبات کذب بودن ادعاهای نخست وزیر رژیم صهیونیستی، وی را در مخمصه قرار داده است.تل آویو هنگامی که تصمیم گرفت ادعا کند که سه مکان استقرار و ساخت موشک را در فرودگاه بین المللی بیروت در لبنان فاش می کند، انتظار چنین واکنشی را نداشت. این مخمصه بنیامین نتانیاهو را ناچار ساخت دست به تلاش بزند تا از میزان فشار ناشی از این دروغگویی بکاهد و به همین علت ادعاهای تازه ای درخصوص برنامه‌های بازدید جبران باسیل وزیر امور خارجه لبنان مطرح کرد. وی مدعی شد جبران باسیل از بازدید سفرای خارجی از انبار مجاور ورزشگاه جلوگیری کرده است.برنامه جبران باسیل برای بازدیدهای سفرای خارجی و خبرنگاران در لبنان موجب شد دروغگویی نتانیاهو و ادعاهایی که در نیویورک مطرح کرده بود و حتی کذب بودن مطلب او در صفحه توئیترش درخصوص انبار کنار ورزشگاه، برملا شود.منبع: روزنامه قانون؛ 1397،7،11	گروه اطلاع رسانی**2059**2002            "}