{"onTitr":" امام جمعه ارومیه:    ","titr":" تربیت طلاب انقلابی در اولویت حوزه های علمیه باشد","describe":" ارومیه- ایرنا- نماینده ولی فقیه در آذربایجان غربی گفت: تربیت طلاب انقلابی از اولویت های حوزه های علمیه باشد و این امر نیازمند وحدت و هماهنگی بین حوزه های علمیه است.", "text":"به گزارش ایرنا حجت الاسلام والمسلمین سید مهدی قریشی روز سه شنبه در جلسه مشترک با مسوولان حوزه های علمیه ارومیه افزود: اتحاد حوزه های علمیه زمینه لازم برای پیشرفت علمی و تربیتی طلاب را فراهم می کند و یک طلبه انقلابی را تحویل جامعه می دهد.وی ادامه داد: حوزه های علمیه با اتحاد، تجربه های علمی خود را در اختیار هم قرار دهند و یک محیط علمی را برای طلاب و علاقه مندان علوم حوزوی فراهم کنند.نماینده ولی فقیه در آذربایجان غربی افزود: طلاب انقلابی با تکیه به منویات رهبری و عمل به فرمایشات ایشان گره گشای مشکلات جامعه هستند.حجت الاسلام والمسلمین قریشی ادامه داد: در مدارس علمیه تدابیری اندیشیده شود تا افرادی که سطح یک حوزه را به پایان می‌رسانند و توان مهاجرت به قم را برای ادامه تحصیل ندارند، در شهر ارومیه مشغول به تحصیل شوند.به گزارش ایرنا در ادامه این جلسه مصوب شد شورای مشورتی آموزشی برای اداره هرچه بهتر مدارس علمیه امام خمینی (ره) و امام خامنه‌ای ارومیه تشکیل شود.9918/3072            "}