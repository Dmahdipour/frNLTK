{"onTitr":" استاندار ایلام:    ","titr":" فعالیت تجاری مرز مهران درایام اربعین نباید تعطیل شود","describe":" ایلام - ایرنا - استاندار ایلام  با تاکید براینکه فعالیت تجاری مرز مهران درایام اربعین نباید تعطیل شود گفت: مدیریت استان به دنبال جریان ترانزیت کالا به موازات تردد زائران از مرز بین المللی مهران است.", "text":"به گزارش ایرنا، قاسم سلیمانی دشتکی عصر سه شنبه در جلسه گفت و گو مسئولان دولتی  و بخش خصوصی استان افزود: به عنوان راهکار کوتاه مدت و نسبی جدا سازی گذرگاه مرزی زائرین از محل ترانزیت کالا مطمح نظر بوده و به عنوان راهکار  درازمدت گشایش بازارچه مرزی چنگوله درحال پیگیری است. وی تصریح کرد: برای سهولت در تردد و تجارت، بخش ترانزیتی و تردد زوار در مرز مهران از هم تفکیک می شوند. استاندار ایلام با اشاره به اینکه اربعین یک فرصت بی نظیر برای استان ایلام گفت: ظرفیت های استان برای تردد 2 میلیون و 500 هزار نفر در این ایام آماده شده است.وی اضافه کرد: همه امکانات اعم از برق ، آب، جاده، پارکینگ و تمامی زیرساخت های باید توسط مسئولان آماده شود و تاکنون نیز بخش مهمی از زیرساخت ها محقق شده است.سلیمانی دشتکی اظهار داشت: یکی از مهم ترین مباحث استان تعطیل نشدن تجارت طی ایام اربعین در مرز مهران است، هم اکنون طرح بازارچه مرزی چنگوله به این منظور در دستور کار مسئولان ایران و عراق قرار گرفته است.وی تصریح کرد: این طرح از طرف استان ایلام کاملا مهیا شده و طرف عراقی نیز پای کار است و باید از طریق مسئولان هر سه روز یک بار برای به نتیجه رسید تا قبل از اربعین پیگیری شود.استاندار ایلام افزود: علاوه بر این دنبال این هستیم بخش تزانزیت کالا و تردد زوار در پایانه مرزی مهران در یک طرح جامع از هم جدا کنیم تا در ایام اربعین شاهد تعطیلی بخش تجاری مرز نباشیم.وی افزود: پیگیری مرز و بازارچه چیلات دهلران از دیگر کارهای مهم استان است که هم اکنون زیرساخت های خوبی در این منطقه نیز ایجاد شده و آماده استفاده برای ایام اربعین است البته راه اندازی این بازارچه نیازمند دریافت مجوزهای لازم از طرف عراقی است.استاندار ایلام همچنین اظهار داشت: روند کاهش نرخ ارز از دیروز تاکنون آثار جنگ روانی دشمنان را کمرنگ کرده است و امیدواریم این روند ادامه داشته باشد.وی بیان داشت: باید برای خدمات رسانی و حفظ آرامش و اعتماد مردم هرآنچه توان داریم در  میدان عمل ارائه شود.*تعطیلی تجارت طی ایام اربعین دغدغه تجاررئیس اتاق بازرگانی استان ایلام نیز در این جلسه اظهار دشت: نزدیک به یک تا 2 ماه به دلیل مسئله اربعین مرز مهران در بخش تجاری تعطیل می شود که دغدغه ای بزرگ برای تجار است.شعبان فروتن افزود: باید راهکاری اساسی از جمله راه اندازی هرچه زودتر مرز چنگوله برای این مهم اندیشیده شود تا تجار بازار عراق را حفظ کنند.وی تصریح کرد: استان ایلام دارای ظرفیت های مرزی بسیار خوبی است که باید برای بخش تجارت آن فکری اساسی شود در غیر ان صورت بخش مهمی از تجار استان دچار ضرر و زیان می شوند.فروتن عنوان کرد: اتاق بازرگانی استان آماده هرگونه همکاری با مسئولان استان برای راه اندازی بازارچه مرزی چنگوله است.**بازاریان و دست فروشان ایلام در اربعین باید ساماندهی شوند  به گزارش ایرنا،مرتبط با بحث بازار ، بازاریان و ایام اربعین  روز سه شنبه نشست هماهنگی کمیته اقتصادی اربعین حسینی (ع)در استانداری ایلام  برگزار شد .معاون هماهنگی امور اقتصادی و توسعه منابع استاندار ایلام در این نشست  گفت: صنوف، بازاریان و دست فروشان در ایام اربعین باید ساماندهی شوند.     ایوب درویشی اظهار داشت: کمیته اقتصادی اربعین باید در این خصوص ساز و کاری تا از قبل اربعین رونق اقتصادی برای بازاریان به وجود آید. وی ادامه داد: به همین منظور تولیدکنندگان، صنوف مرتبط و ارائه کنندگان کالا و خدمات استان باید ساماندهی و فعال شوند. وی افزود: برپایی نمایشگاه ها در جانمایی های مناسب، تهیه اطلاعات و آمادگی لازم برای ارایه به موقع کالاهای مورد نیاز زوار به موکب ها و بازار با همکاری دستگاه ها ضروری است. وی تاکید کرد: کمیته اقتصادی اربعین به دنبال رونق اقتصادی استان در بخش صنوف هستیم. درویشی گفت: میراث فرهنگی، صنعت و معدن، شهرداری، نیروی انتطامی و ...باید همکاری لازم در زمینه برپایی نمایشگاه و ساماندهی دست فروشان انجام دهند. در این نشست مقرر شد هفت مکان در ورودی استان برای برپایی نمایشگاه سوغات و محصولات تولیدی استان با همکاری میراث فرهنگی و گردشگری برگزار شود، در ادامه اعضا به بحث و بررسی پیرامون برپایی نمایشگاه های اربعین پرداختند. 7177/6034            "}