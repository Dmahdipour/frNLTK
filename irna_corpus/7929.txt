{"onTitr":"","titr":" دوچرخه سواران مشهد هفته ناجا را گرامی داشتند","describe":" مشهد- ایرنا- جمعی از دوچرخه سواران مشهد روز جمعه با پیمودن مسیر میدان آزادی تا کوهسنگی این شهر هفته نیروی انتظامی را گرامی داشتند.", "text":"دبیر هیات دوچرخه سواری خراسان رضوی به خبرنگار ایرنا گفت: در این مراسم 400 نفر از دوچرخه سواران با هدف ترویج فرهنگ دوچرخه سواری و گرامیداشت هفته نیروی انتظامی مسیر میدان آزادی به سوی میدان شریعتی و از این میدان تا کوهسنگی مشهد را رکاب زدند.مجید روح پرور با بیان اینکه این مراسم با همکاری پلیس راهور و هیات دوچرخه سواری خراسان رضوی و شهرداری منطقه هشت مشهد برگزار شد افزود: در پایان مراسم پنج دوچرخه از سوی پلیس راهور و هیات دوچرخه سواری استان و چهار دوچرخه همراه با جوایز دیگر از سوی شهرداری منطقه هشت مشهد به شرکت کنندگان اهدا شد.13 تا 19 مهر ماه هفته نیروی انتظامی نامگذاری شده است. 250 دوچرخه سوار به صورت سازمان یافته در خراسان رضوی فعالیت دارند که 70 نفر آنان زن هستند.7507 / 6053            "}