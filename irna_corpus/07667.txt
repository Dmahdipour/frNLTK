{"onTitr":" نماینده ولی فقیه در آذربایجان غربی:    ","titr":" نیروهای مسلح ایران مجاهدان راه دین مقدس اسلام هستند","describe":" ارومیه- ایرنا- نماینده ولی فقیه در آذربایجان غربی و امام جمعه ارومیه گفت: نیروهای مسلح ایران مجاهدان راه دین مقدس اسلام هستند و نیروهای حافظ اوامر الهی، آیات قرآنی و آموزه های دینی به شمار می روند.", "text":"حجت الاسلام والمسلمین سیدمهدی قریشی روز جمعه در جمع فرماندهان نیروی انتظامی و مرزبانی آذربایجان غربی افزود: عمل به آموزه های قرآنی و دینی و مجاهدت در راه مقدس دین مبین اسلام بزرگترین افتخاری است که نصیب نیروهای مسلح ایران اسلامی شده است و باید قدر این نعمت الهی را بدانند.وی اضافه کرد: توفیق خدمت در راه اسلام، عنایت الهی است که نصیب هر کسی در دنیای امروز نمی شود.وی با اشاره به اقتدار روزافزون نیروهای مسلح کشورمان بیان کرد: این اقتدار، دشمن را از حمله نظامی ناامید و بسیاری از توطئه های آنان را علیه ملت بزرگ ایران نقش برآب کرده است.نماینده ولی فقیه در آذربایجان غربی با تاکید بر اینکه یاری رساندن به دین خدا وظیفه هر مسلمانی است، ادامه داد: نصرت الهی وابسته به یاری کردن دین خداوند است و مردم هر قدر دین خداوند را یاری برسانند خداوند نیز مردم را به همان اندازه نصرت خواهد کرد.حجت الاسلام والمسلمین قریشی گفت: در 40 سال گذشته توطئه های زیادی علیه کشورمان توسط نظام سلطه انجام شد که هریک از آنها می توانست یک کشور را ساقط کند ولی نصرت الهی شامل حال ما شد و همچنان سرپا ایستاده ایم.وی با قدردانی از تلاش های نیروی انتظامی و مرزبانی در حراست از امنیت جامعه افزود: پلیس در جامغه امروزی، نقش خود را در تامین امنیت در همه نقاط ایفا کرده که باید در این خصوص از فرماندهان و کارکنان انتظامی و مرزبانی قدردانی کرد.به گزارش ایرنا، در این دیدار فرماندهان انتظامی و مرزبانی آذربایجان غربی گزارشی از مجموعه فعالیت های این نهادها ارائه کردند.هفته نیروی انتظامی از جمعه آغاز شده و تا پنجشنبه هفته آینده ادامه دارد.8137/2093            "}