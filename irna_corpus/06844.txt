{"onTitr":"","titr":" چهار کشتی گیر از فارس به اردوی تیم ملی نونهالان دعوت شدند","describe":" شیراز-ایرنا- از سوی سرمربی تیم ملی کشتی آزاد نونهالان، 36 کشتی گیر به اردوی تیم ملی دعوت شدند که در بین آنها چهار کشتی گیر استان فارس حضور دارند.", "text":"دبیر هیات کشتی فارس، شنبه در گفت و گو با ایرنا افزود: امیر حسن صفر پور در وزن 38 کیلوگرم، محمد امین صفر پور در وزن 41 کیلو گرم، هادی محمدی در وزن 48 کیلو گرم و ابوالفضل حاجی وندی در وزن 85 کیلوگرم، چهارکشتی گیر دعوت شده از استان فارس هستند.همایون همای پور بیان داشت: این اردو از فردا (یکشنبه) در شهرستان قزوین آغاز می شود و تا بیستم مهرماه 97 ادامه دارد.وی اضافه کرد: کشتی گیران دعوت شده، تمرینات خود را زیر نظر عباس حاج کناری، نادر ناظری، محمد اصلانی، اکبر بهتری، مرتضی علیزاده و بیژن چنگیزی فر به عنوان مریبان تیم ملی، دنبال خواهند کرد.همای پور ادامه داد: چهار کشتی گیر استان فارس زیر نظر هاشم صباعی، محمد قوی پنجه و مجتبی سیار پور مربیان این استان، تمرین های بسیار خوبی انجام داده اند و با آمادگی کامل راهی اردوی تیم ملی می شوند.تیم ملی کشتی نونهالان ایران خود را برای رقابت های جهانی آماده می کند.تیم ملی کشتی آزاد نونهالان ایران در نخستین دوره رقابت های آسیایی که مرداد ماه 97 درشهرستان کرج برگزار شد به مقام قهرمانی رسید.7368 /6118            "}