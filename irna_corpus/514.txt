{"onTitr":"","titr":" هند برای ممانعت ازسقوط بیشتر روپیه،باز بر تعرفه واردات افزود","describe":" دهلی نو-ایرنا- دولت هند به عنوان دومین اقدام طی دو هفته گذشته، امروز جمعه برای جلوگیری از سقوط بیشتر ارزش روپیه در مقابل دلار و همچنین جبران کسری بودجه خود، تعرفه واردات تجهیزات ارتباطی را تا 20 درصد افزایش داد.", "text":"به گزارش ایرنا، روزنامه 'اکونومیک تایمز' در این رابطه نوشت: این دومین اقدام دولت هند در گران کردن واردات کالاهای غیر ضروری به این کشور در دو هفته گذشته است.سازمان مرکزی گمرک هند اعلام کرد، دولت این کشور تصمیم گرفته است تا تعرفه واردات کالاهایی مانند سیستم های الکتریکی و تجهیزات آن، دستگاه های ضبط صدا، دستگاه های ضبط تصاویر تلویزیون و تجهیزات آنها را افزایش دهد.اواخر ماه گذشته بود که دولت هند تعرفه گمرکی 19 کالا از جمله کولرهای گازی، یخچال های خانگی و ماشین های لباس شویی را 20 درصد افزایش داد.هیات دولت هند در جلسه ای به ریاست نارندرا مودی نخست وزیر این کشور در ماه گذشته تصمیم گرفت تا برای جبران کسری بودجه و همچنین جلوگیری از سقوط بیشتر ارزش روپیه در مقابل دلار آمریکا، واردات کالاهای غیر ضروری را گران تر کند.در چهار ماه اول سال مالی 2018-19، کسری بودجه هند به 2.4 درصد از تولید ناخالص داخلی این کشور رسید.روز گذشته در بازارهای ارز هند، هر یک دلار آمریکا به قیمت بی سابقه 74.50 روپیه خریداری شد.واحد پولی هند (روپیه) از اول سال جاری (2018) تاکنون بیش از 13 درصد از ارزش خود را مقابل دلار از دست داده است.کسری تجاری بزرگ و سقوط ارزش روپیه بر کسری بودجه دولت هند فشار وارد کرده اند.هند در ماه گذشته (سپتامبر) تعرفه واردات بلندگو و کفش را به ترتیب 15 و 25 درصد افزایش داد.همچنین تعرفه واردات لاستیک خودرو از 10 درصد به 15 درصد و سنگ های قیمتی از 5 درصد به 7.5 درصد افزایش یافت.آساق**267**1424**1485            "}