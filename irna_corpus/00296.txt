{"onTitr":"","titr":" مردم فارس 233 میلیارد ریال زکات پرداخت کردند","describe":" شیراز-ایرنا- مدیر کل کمیته امداد امام خمینی (ره) استان فارس گفت: مردم این استان در 6 ماه نخست امسال 233 میلیارد ریال زکات پرداخت کردند که این میزان در مقایسه با مدت مشابه سال 96 بیانگر 26 درصد افزایش است.", "text":"به گزارش ایرنا محمد بذرافشان، در نشست شورای زکات استان فارس در شیراز افزود: بخشی از این وجوه جمع آوری شده شامل، 126میلیارد ریال زکات فطره، 40 میلیارد و 850 میلیون ریال زکات مستحبی و 52 میلیارد ریال زکات واجب است.  مدیرکل کمیته امداد فارس با بیان اینکه 24درصد از زکات جمع آوری شده در 6ماه نخست سال 97 برای اجرای طرح های عام المنفعه مصرف شده است، اظهار داشت: از درآمد کل زکات جمع آوری شده در استان 76 درصد برای امور محرومان و نیازمندان هزینه شده است.بذرافشان ادامه داد: پرداخت 169مورد کمک هزینه جهیزیه، 149مورد مرمت واحدهای مسکونی، 104مورد مسکن احداثی،824 مورد کمک هزینه درمان، 422 مورد کمک هزینه تحصیل، 222مورد آزادی زندانیان جرائم غیر عمد، 89 هزار و 802 مورد کمک هزینه معیشت نیازمندان از جمله موارد هزینه کرد زکات در 6 ماه نخست سال 97 بوده است.وی بیان کرد: هم اینک 503 مُبلغ زکات برای ترویج زکات در شهرستان های استان فارس فعال هستند، همچنین 2هزار و 396عامل افتخاری زکات در شهرها و روستاهای این استان برای ترویج این امر واجب مشارکت دارند.به نظر مشهور بین فقها زکات که امری واجب است به 9 چیز تعلق می گیرد که عبارتند از: گندم، جو، کشمش، خرما، گاو، گوسفند، شتر، طلا و نقره سکه دار، یعنی سکه رایج معامله که هر کدام دارای نصاب شرعی هستند که تا وقتی به آن حد نصاب برسند و جامع شرایط دیگر نباشد، زکات به آنها تعلق نمی گیرد.9873 /6118            "}