{"onTitr":"","titr":" راههای استان البرز لغزنده است","describe":" کرج - ایرنا - رئیس پلیس راه البرز گفت: با توجه به بارش شدید باران هم اکنون تمام راه های این استان لغزنده است.", "text":"سرهنگ رضا گودرزی پنجشنبه شب در گفت و گو با خبرنگار ایرنا افزود: اکنون بارش باران با شدت زیاد در جاده کرج - چالوس و بارش پراکنده در نقاط آزادراهی شاهد هستیم که برای پیشگیری از حوادث ، انتظار می رود رانندگان با سرعت مناسب رانندگی  کنند.وی اضافه کرد: با توجه به بارش باران و لق شدن سنگ ها، احتمال سقوط  در مسیر های کوهستانی دور از انتظار نیست که پرهیز از سفرهای غیر ضروری در این مسیرها به رانندگان توصیه می شود.گودرزی افزود: بیشترین مسیر احتمال سقوط در سنگ در محدوده امام چشمه تا کندوان است که رانندگان در این محدوده توقف نکنند. وی گفت: با توجه به لغزنده بودن سطح زمین تصادفات خسارتی 10 برابر افزایش یافته که می طلبد رانندگان دراین شرایط با سرعت مطمئنه رانندگی کنند.وی خاطرنشان کرد: اکنون تمام محورهای ارتباطی استان البرز به غیر از محور شمشک - دیزین باز است و تردد در آن ها جریان دارد.رئیس پلیس راه البرز اظهار داشت: تیم های پلیس راه البرز برای نظارت بر تردد خودروها و پیشگیری از حوادث در محورهای کوهستانی استان از جمله جاده کرج - چالوس مستقر شده اند.گودرزی تاکید کرد: رانندگانی که قصد عبور از محورهای مختلف این استان را دارند ضمن تجهیز خودروهای خود به وسایل ایمنی، قبل از حرکت، اطلاعات لازم درمورد وضعیت جاده ها را از پلیس راه کسب کنند.وی همچنین از رانندگان بویژه در آزادراه ها خواست ضمن کنترل سرعت و رعایت قوانین، در صورت وقوع هرگونه حادثه در مواقع بارندگی و مه آلود بودن هوا، چراغ های بزرگ خودروهای خود را روشن نگه دارند.مدیر کل هوا شناسی البرز نیز ظهر امروز اعلام کرد: که افزایش ابر و رگبار پراکنده برای سه روز آینده البرز پیش بینی می شود. منصور رحمانیان افزود : بررسی آخرین الگوهای پیش یابی هواشناسی حاکی از جوی کم و بیش ناپایدار در سه روز آینده در منطقه البرز مرکزی است. وی ادامه داد: این وضعیت در بعضی ساعات افزایش ابر، وزش باد گاهی شدید و لحظه ای در پاره ای نقاط رگبار پراکنده و رعد و برق پیش بینی می شود. مدیریت بحران استانداری البرز نیز طی روزهای اخیر از آماده باش دستگاه های امدادی و خدمات رسان در این استان خبرداد. مهدی مهرور دقایقی پیش در گفت و گو با خبرنگار ایرنا افزود: با توجه به بارش شدید باران در استان البرز تاکنون گزارشی از بروز مشکل و یا خسارات احتمالی اعلام نشده است. وی اضافه کرد: تمام دستگاه های مربوطه در ماموریت بسر می برند تا از هرگونه حوادث احتمالی پیشگیری شود. طی روزهای گذشته بارش باران در استان های شمالی کشور سبب ایجاد سیل و خسارات سنگینی شد. استان البرز دارای یک هزارو 450 کیلومتر آزاد راه ، بزرگراه ، راه اصلی و فرعی است که 18 درصد ترافیک جاده ای کشور مربوط به راه های این استان می باشد.2098/6993            "}