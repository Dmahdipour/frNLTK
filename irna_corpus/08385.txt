{"onTitr":" برای نخستین بار در کشور/    ","titr":" پویش مردمی هر ورقش دفتریست در یزد اجرا می شود","describe":" یزد- ایرنا- رییس روابط عمومی کمیته امداد استان یزد گفت: برای نخستین بار در کشور، پویش مردمی هر ورقش دفتریست به صورت نمادین در شهر یزد برگزار می شود.", "text":"'مهدی نشاسته گر' پنجشنبه شب در گفت و گو با ایرنا افزود: این طرح از 15 تا 20 مهر ماه با هدف کمک به تحصیل دانش آموزان نیازمند در 10 پایگاه شهری که از سوی شهرداری پیش بینی شده اجرا می شود. وی با بیان اینکه این پایگاهها آماده جمع آوری کمک های نقدی و غیر نقدی شهروندان هستند اظهار داشت: کمک های جمع آوری شده طی مهرماه از طریق انعقاد تفاهم نامه با یکی از شرکت ها به صورت نوشت افزار یا به طرق دیگر در اختیار دانش آموزان قرار می گیرد. نشاسته گر اضافه کرد: فعلا این طرح در شهر یزد اجرا می شود اما در صورتی که موفقیت آمیز باشد و مورد استقبال قرار گیرد سال آینده در شهرستان های استان هم ادامه می یابد. وی یادآور شد: به همین منظور کانکس هایی نیز در محلات شهر پیش بینی شده تا پسماندهای خشک را هم جمع آوری کنند ضمن آنکه اگر حجم اقلام مردم، زیاد باشد می توانند از طریق تماس با تلفن 137 شهرداری از آنها بخواهند برای تحویل اجناس در محل حاضر شوند. رییس روابط عمومی کمیته امداد یزد پایگاههای دریافت کمکها در قالب این پویش را در میادین شهدای محراب، شهید بهشتی، امام حسین (ع)، امام علی (ع)، آزادی، مسکن، چهار راه شهدا، میدان ولایت آزاد شهر، میدان انقلاب امامشهر و بلوار صفاییه اعلام کرد. پویش مردمی هر ورقش دفتریست به همت کمیته امداد و با همکاری شهرداری یزد، سازمان فرهنگی، اجتماعی و ورزشی شهرداری، صدا و سیما ، آموزش و پرورش و سازمان مدیریت پسماند شهرداری یزد برگزار می شود. هم اکنون پنج هزار دانش آموز و دانشجو زیر پوشش کمیته امداد یزد هستند . 6197            "}