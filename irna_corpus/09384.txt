{"onTitr":"","titr":" تقدیر انجمن صنفی مترجمان ایران از ایرنا","describe":" تهران - ایرنا - انجمن صنفی مترجمان ایران در نامه‌ای به مدیرعامل ایرنا، از خبرگزاری جمهوری اسلامی (ایرنا) به‌ علت حفظ حقوق معنوی ‏مترجمان قدردانی کرد.‏", "text":"به گزارش دبیرخانه انجمن صنفی مترجمان ایران، مرتضی نشاط، رئیس هیئت مدیره انجمن صنفی مترجمان ‏ایران، در نامه‌ای رسمی خطاب به سید «ضیاء هاشمی» مدیر عامل ایرنا، از اقدام خبرگزاری جمهوری اسلامی در حمایت از حقوق مادی و معنوی مترجمان ‏این نهاد خبری، تقدیر و تشکر کرد.‏در متن این نامه خطاب به مدیر عامل خبرگزاری جمهوری اسلامی ایران آمده است: «از طرف انجمن صنفی ‏مترجمان ایران از اقدام درخور تحسین جنابعالی و مجموعه همکاران محترم فرهنگی آن خبرگزاری وزین به خاطر ‏درج نام مترجمان در انتهای متون ترجمه شده تولیدات خبری آن خبرگزاری که به واقع در راستای حفظ حقوق ‏پدیدآورندگان و صاحبان اثر، طبق بند 5 ماده 3 قانون حمایت حقوق مولفان و مصنفان و هنرمندان وزارت فرهنگ و ‏ارشاد اسلامی است، کمال تشکر و سپاس خود را محضرتان اعلام  می داریم.» در نامه انجمن صنفی مترجمان ایران همچنین آمده است: «به امید آنکه این اقدام شایسته و به جای ‏خبرگزاری جمهوری اسلامی در مورد حفظ حقوق معنوی مترجمان، از سوی سایر خبرگزاری ها نیز مورد توجه قرار گیرد.»‏خاطرنشان می‌شود  خبرگزاری رسمی جمهوری اسلامی  (ایرنا) مدتی است در جهت حفظ حقوق ‏معنوی مترجمان، نام مترجمان خبر را در پایان اخبار منتشر می کند.فراهنگ ** 1418            "}