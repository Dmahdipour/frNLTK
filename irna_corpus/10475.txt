{"onTitr":" در واکنش به مقاومت مردم روستای خان احمر    ","titr":" حماس: اتحاد فلسطینیان رژیم صهیونیستی را نابود می کند","describe":" تهران – ایرنا – «حازم قاسم» سخنگوی جنبش مقاومت اسلامی فلسطین (حماس) در واکنش به تلاش صهیونیست ها برای تخریب روستای خان احمر در شرق قدس اشغالی گفت: اتحاد مردم فلسطین در برابر رژیم اشغالگر، این غده سرطانی را نابود می کند.", "text":"به گزارش سه شنبه شب ایرنا به نقل از تارنمای حماس، قاسم گفت: مبارزه امروز مردم ما در خان احمر علیه اشغالگری و شهرک سازی، در تداوم مبارزه مردم فلسطین علیه سیاست کوچ اجباری است که رژیم صهیونیستی حتی پیش از تاسیس این رژیم جعلی به آن می پرداخت.وی تاکید کرد که مردم خان احمر در اراضی خود باقی خواهند ماند و تلاش رژیم صهیونیستی برای  یهودی سازی اراضی فلسطینی را به شکست خواهند کشاند و خان احمر فلسطینی و عربی باقی خواهد ماند.قاسم گفت: تلاش رژیم صهیونیستی برای جعل تاریخ هرگز حقایق تاریخی را تغییر نخواهد داد.سخنگوی جنبش مقاومت اسلامی فلسطین ادامه داد: ملت فلسطین به مبارزات خود علیه رژیم صهیونیستی و توقف غول شهرک سازی ادامه خواهد داد.پیش تر سازمان عفو بین المللی اعلام کرده بود: تصمیم رژیم صهیونیستی به ویران کردن روستای خان احمر در کرانه باختری و کوچ اجباری ساکنان آن جهت تداوم عملیات شهرک سازی های غیر قانونی رژیم صهیونیستی جنایت جنگی رژیم صهیونیستی در حق فلسطینیان است.      ساکنان روستای خان احمر در شرق قدس با کوج اجباری و تخریب منازل خود توسط نظامیان رژیم صهیونیستی مواجه هستند.&#39;ولید عساف&#39; رئیس شورای مقاومت دیوار و شهرک سازی فلسطین گفت: اهالی خان احمر با اعتصاب سراسری باز برای هرگونه مبارزه با اشغالگران صهیونیست آماده می باشند. رژیم صهیونیستی 23 سپتامبر ( 1 مهر ) به اهالی روستای خان احمر هشدار داده بود تا اول اکتبر / 9مهر خانه های خود را تخلیه کنند.400 فلسطینی در روستای خان احمر ساکن هستند که در سال 1948 میلادی زمین های خود در نقب اشغالی در جنوب فلسطین را ترک و به خان احمر منتقل شدند.رژیم صهیونیستی می خواهد با تخریب روستای خان احمر شهرک های صهیونیستی را جایگزین آنها بکند و بدین وسیله قدس شرقی را از اطراف آن جدا کرده و کرانه باختری را به دو بخش تقسیم کند.شبک**9365**1392            "}