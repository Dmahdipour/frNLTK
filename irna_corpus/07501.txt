{"onTitr":"","titr":" خلخال از امن ترین شهرستان های کشور است","describe":" اردبیل - ایرنا - فرماندار خلخال گفت: این شهرستان عاری از جرایم کیفری خشن و سازمان یافته بوده و در لیست شهرستان های امن کشور قرار گرفته است.", "text":"به گزارش ایرنا ، فریدون بابایی روز شنبه در صبحگاه مشترک نیروهای نظامی و انتظامی افزود: در سایه تلاش شبانه روزی نیروهای انتظامی و همدلی و همکاری نیروهای نظامی ، اطلاعاتی و امنیتی عرصه برای فعالیت برهم زنندگان نظم و امنیت تنگ شده است.وی وجود امنیت پایدار توام با فرهنگ صلح و سازش را حاصل غنای مذهبی و قوی بودن بنیه باورهای اعتقادی بین مردم و کم رنگ بودن جرایم خشن و سازمان یافته و پایین بودن سطح جرم و جنایت در این منطقه ذکر کرد.او اظهار داشت: افزایش کشفیات در عرصه های مختلف از جمله مواد مخدر ، قاچاق کالا ، سرقت و مقابله بی امان با سوداگران مرگ حاکی از افزایش تلاش جان برکفان و ماموران فرماندهی انتظامی است.سرهنگ صابر افضل نیا ، سرپرست فرماندهی انتظامی خلخال نیز در این آیین از افزایش کشفیات در عرصه های مختلف در نیمه اول سال جاری خبر داد.وی گفت: با تلاش شبانه روزی پلیس های تخصصی و همکاری نیروهای نظامی ، اطلاعاتی و امنیتی میزان مواد مخدر کشف شده از قاچاقچیان 282 درصد ، کشف موارد سرقت 85 درصد و کشف کالای قاچاق و سلاح غیرمجاز 88 درصد در 6 اه اول امسال نسبت به سال قبل افزایش یافته است.وی با بیان اینکه ایران اسلامی از بدو پیروزی انقلاب همواره مورد هدف دشمن در عرصه های مختلف نظامی ، اجتماعی ، اقتصادی و فرهنگی بوده اظهار داشت: نیروهای انتظامی در خط مقدم مقابله با تعارضات دشمن بوده و در زیر سایه و هدایت های حکیمانه رهبر فرزانه انقلاب برای فدای جان خود تا مرز مرگ و شهادت آماده اند.شهرستان خلخال با 95 هزار نفر جمعیت در 115 کیلومتری جنوب اردبیل قرار دارد.7119/6018            "}