{"onTitr":" «می»:    ","titr":" قوانین مهاجرتی پسابرگزیت انگلیس سخت‌تر می‌شود","describe":" لندن – ایرنا – نخست‌وزیر انگلیس روز سه‌شنبه با اشاره به اجرای قانون جدید مهاجرتی در دوره پسابرگزیت، گفت که ضمن سخت‌تر شدن شرایط اخذ روادید این کشور برای مهاجران، تفاوتی در شرایط صدور آن برای اتباع اروپایی و غیراروپایی نخواهد بود.", "text":"به گزارش ایرنا؛ 'ترزا می' اعلام کرد که با اجرای این طرح پس از خروج انگلیس از اتحادیه اروپا، حق تردد آزادانه شهروندان اروپا به انگلیس و بالعکس لغو خواهد شد و در نتیجه ازاین ‌پس تردد افراد با محدودیت‌هایی مواجه خواهد شد.«می» بدون ارایه توضیح درباره این محدودیت‌ها و با گروه زدن نتیجه آن به مذاکرات برگزیت، عنوان کرد که شاید شهروندان دو طرف مجبور شوند مجوزهایی را پیش از سفر دریافت کنند.نخست‌وزیر انگلیس همچنین عنوان کرد که بر اساس طرح جدید دولت، به افراد مهاجر بامهارت و تحصیلات بالا برای کار در این کشور اولویت داده خواهد شد و از صدور مجوز برای دیگران کاسته می‌شود.بر اساس سیاست مهاجرتی کنونی دولت انگلیس، سالانه برای 20 هزار و 700 مهاجر با تحصیلات و مهارت های ویژه، مجوز ورود صادر می‌شود. با این‌حال ساجد جاوید وزیر کشور انگلیس امروز طی سخنانی در کنفرانس سالانه حزب محافظه‌کار در شهر بیرمنگام گفت که دولت به دنبال راهکارهای بهتری برای نظارت و مهار ورود مهاجران است.به گفته وی، سازوکار جدید مهاجرتی دولت، 'مهارت محور' است و تبعیضی نسبت به ملیت و مذهب افراد قائل نخواهد شد.جلوگیری از ورود مهاجران به ‌ویژه از کشورهای جنگزده به انگلیس، یکی از اصلی‌ترین شعارهای تبلیغاتی طرفداران خروج این کشور از اتحادیه اروپا به شمار می‌رود. در واقع با اینکه بیشتر مردم انگلیس در همه‌پرسی سال 2016 باهدف تشدید حفاظت از مرزهای این کشور و کاهش آمار مهاجران، به خروج از اتحادیه اروپا رأی مثبت دادند، اما این موضوع در 2 سال گذشته منجر به خیزش جریانات راست افراطی و گسترش نژادپرستی در انگلیس شده است.اروپام **هـ ن **1486**            "}