{"onTitr":"","titr":" اعضای انجمن نمایش استان اصفهان انتخاب شدند","describe":" اصفهان-  ایرنا- رئیس و اعضای انجمن نمایش استان اصفهان در پی برگزاری انتخابات گروه های ثبت شده نمایشی این خطه برگزیده  و معرفی شدند.", "text":"مسئول هنرهای نمایشی اداره کل فرهنگ و ارشاد اسلامی استان اصفهان گفت: انتخابات انجمن نمایش این استان  دو سالانه است و امسال نیز در رای گیری که اعضای جدید انجمن نمایش انجام دادند ، محمد ترابی عنوان رئیس این انجمن انتخاب شد.حمید شهرانی روز پنجشنبه در گفت وگو با ایرنا افزود: هفته گذشته در انتخاباتی که در میان هنرمندان گروه های  ثبت شده استان اصفهان انجام شد اعضای انجمن نمایش استان اصفهان انتخاب شدند.شهرانی افزود: در انتخابات یاد شده محمد ترابی، پیمان کریمی ، احسان جانمی ، امید نیاز و هادی عسکری به‌عنوان اعضای اصلی و هوشنگ جمشیدیان و احمد شاهین فر به‌عنوان اعضای علی‌البدل اول و دوم انجمن برگزیده  شدند.وی تصریح کرد: اسامی این افراد برای اخذ حکم رسمی به امور نمایشی وزارت فرهنگ وارشاد اسلامی ارسال شده که به محض دریافت حکم ظرف هفته های آینده کار خودرا به شکل رسمی شروع می کنند.مسئول هنرهای نمایشی ارشاد اصفهان  نیاز سنجی ، اقدام های عملی و برنامه ریزی در جهت پیشرفت تئاتر استان، حل مشکلات و معضلات پیش روی گروه های تئاتر، برگزاری دوره های مختلف نمایشی،  برپایی کارگاه و جشنواره ، ایجاد همدلی و مودت بین اهالی تئاتر را از مهمترین اقدام های عملی اعضای جدید عنوان کرد.نزدیک به 40 گروه ثبت شده و دارای پروانه تئاتر در استان اصفهان فعالیت دارند. حدود  200 نمایش از ابتدای امسال تاکنون در استان اصفهان روی صحنه رفته است.8114 / 6022            "}