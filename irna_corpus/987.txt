{"onTitr":"","titr":" کاروان سلامت هلال احمر گیلان خدمات بهداشتی درمانی ارایه داد","describe":" رشت - ایرنا - مدیرعامل هلال احمر گیلان گفت: کاروان سلامت و معیشت این جمعیت امروز پنجشنبه با اعزام به شهرستان تالش به ساکنان روستای کیش دبی و روستاهای مجاور خدمات در بخش های مختلف بهداشتی درمانی ارایه داد.", "text":"مهدی ولی پور روز پنجشنبه در گفت و گو با خبرنگار ایرنا اظهار داشت: کاروان سلامت و معیشت هلال احمر استان گیلان با 37 پزشک متخصص، عمومی، داروساز، دندانپزشک، ماما، کارشناس بهداشت محیط ، روانشناس، بهیار و پرسنل این جمعیت امروز خدمات درمانی و بهداشتی رایگان در روستای کیش دبی و هفت روستای مجاور شهرستان تالش ارایه دادند.وی بیان داشت : معاینه 245 نفر از ساکنان این مناطق توسط پزشکان متخصص ، عمومی و دندانپزشک و آموزش چهره به چهره مباحث امدادی، آموزش بهداشت محیط، آموزش روش های پیشگیری از اعتیاد توسط کارشناسان داوطلب و دو تن از مربیان از اقدامات انجام شده این کاروان است.مدیرعامل جمعیت هلال احمر استان گیلان توزیع داروی رایگان ، کیف و لوازم التحریر دیدار با سالمندان و خانواده های معظم شهدا در راستای اجرای طرح نیابت را از برنامه های این کاروان عنوان کرد.در زمان حاضر، بیش از 14 هزار و 172 عضو جوان و بیش از هشت هزار و 633 داوطلب با جمعیت هلال احمر استان گیلان همکاری می کنند. 7286 / 6030            "}