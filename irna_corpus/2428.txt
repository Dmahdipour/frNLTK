{"onTitr":" بازی های پارآسیایی 2018؛    ","titr":" تیم والیبال نشسته مردان ایران به فینال رسید","describe":" جاکارتا- ایرنا- تیم ملی والیبال نشسته مردان ایران با برتری مقابل عراق به فینال بازی های پاراآسیایی 2018 جاکارتا رسید.", "text":"به گزارش روز چهارشنبه خبرنگار اعزامی ایرنا به جاکارتا، تیم ملی والیبال نشسته ایران در مرحله نیمه نهایی این رقابتها به مصاف تیم ملی عراق رفت و موفق شد این دیدار حساس را با نتیجه 3 بر صفر به سود خود به پایان برساند. در این مسابقه تیم ایران با امتیازهای 25 بر 8 ، 25 بر 12 و 25 بر 19 حریفش را از پیش رو برداشت. والیبالیست های ایران با این برد به فینال بازی های پاراآسیایی 2018 رسیدند تا یک گام دیگر به کسب مدال طلا نزدیک شوند. تیم والیبال نشسته چین حریف ایران در فینال این رقابت ها خواهد بود که این مسابقه از ساعت 15 فردا آغاز می شود.سومین دوره بازی های آسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی در این دوره از رقابتها حضور دارد.ورزشی **9118**9250**1597            "}