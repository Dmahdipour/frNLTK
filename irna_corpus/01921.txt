{"onTitr":"","titr":" جمهوری آذربایجان 200هزار دلار برای آوارگان فلسطین اختصاص داد","describe":" باکو – ایرنا – وزارت امور خارجه جمهوری آذربایجان، از اختصاص 200 هزار دلار کمک مالی برای آوارگان فلسطینی خبر داد و اعلام کرد : جمهوری آذربایجان همواره در کنار مردم فلسطین بوده و پایبند به همبستگی اسلامی است .", "text":"بر اساس گزارش روز چهارشنبه واحد مطبوعاتی وزارت خارجه جمهوری آذربایجان ، کمک مالی دولت جمهوری آذربایجان در ماه اکتبر جاری - مهر ماه - به حساب موسسه کمک به آوارگان فلسطینی سازمان ملل متحد واریز شد . در این گزارش آمده است : موسسه کمک به آوارگان فلسطینی سازمان ملل متحد تاسیس شده در سال 1948 میلادی کمک های بشردوستانه در حوزه های آموزش و بهداشت و تامین اجتماعی به پنج میلیون آواره فلسطینی در منطقه خاور میانه ارایه می دهد .بنا به این گزارش،  این موسسه بشردوستانه در  سال 2018 میلادی به دلیل کمبود بودجه با مشکل ارایه کمک های انساندوستانه به آوارگان فلسطینی مواجه شد ولی با تشکیل یک کمپین بین المللی برای ادامه این کمک ها ، برخی کشورهای گام های لازم برای همکاری برداشتند . در این گزارش همچنین یادآور شد ، دولت جمهوری آذربایجان اخیرا به خسارت دیدگان حادثه طبیعی اندونزی نیز کمک انساندوستانه به بهای 50 هزار دلار ارایه کرد .خاورم ** 337** 1579            "}