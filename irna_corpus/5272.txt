{"onTitr":" وزیر خارجه کره جنوبی؛    ","titr":" آمریکا در برابر کره شمالی نرمش نشان می دهد","describe":" پکن- ایرنا- وزیر خارجه کره جنوبی تاکید کرد که آمریکا برای نشان دادن نرمش بیشتر در برابر کره شمالی آماده شده است.", "text":"به گزارش ایرنا از یونهاپ، 'کانگ کیونگ وا' روز دوشنبه در جمع خبرنگاران در سئول افزود: در همین راستا انتظار می رود در روزهای آینده انعطاف پذیری بیشتری از سوی واشنگتن دیده شود.وی در ادامه در پاسخ به سوالی درباره زمان دقیق دیدار دوم سران آمریکا و کره شمالی گفت نسبت به این مساله هنوز زمان دقیقی مشخص نشده است.گمانه زنی های حاکی است ممکن است این دیدار قبل از انتخابات میاندوره ای آمریکا در ماه نوامبر انجام شود.'کیم جونگ اون' رهبر کره شمالی هم امروز تایید کرد با وزیر خارجه آمریکا گفت و گوهایی درباره دیدار خود با دونالد ترامپ رییس جمهوری آمریکا داشته است اما زمان بندی و محل آن هنوز معلوم نیست.همراهان وزیر خارجه آمریکا در سفر به کره شمالی می گویند سفر چهارم وی به پیونگ یانگ بسیار مثبت تر از دور قبلی بود که پیونگ یانگ او را به گنگستربازی متهم کرد.گزارش حاکی است رهبر کره شمالی مذاکراتش با وزیر خارجه آمریکا را بسیار خوب و سازنده دانسته است.امروز همچنین اعلام شد که رهبر کره شمالی شماری از بازرسان این کشور را به سایت اتمی 'پونگ گیه ری' اعزام کرده است تا از متوقف شدن فعالیت این سایت اطلاعات دقیق تهیه کنند.گزارش حاکی است رهبر کره شمالی و وزیر خارجه آمریکا درباره جزییات زیادی در خصوص دیدار سران دو کشور و غیراتمی شدن شبه جزیره کره گفت و گو کرده اند.کیم در این دیدار گفته است دیر یا زود برنامه خوبی برای دومین دیدارش با دونالد ترامپ رییس جمهوری آمریکا تنظیم خواهد شد.آساق**231**1904**            "}