{"onTitr":"","titr":" 479 غیر ایرانی «فانوس ماهی» صید می کنند","describe":" بندرعباس- ایرنا- مدیرکل تعاون ، کار و رفاه اجتماعی هرمزگان گفت: براساس آمار اعلام شده از سوی اداره کل شیلات استان، 479 نیروی خارجی در 91 فروند شناور صیادی فعال در صید فانوس ماهیان در آبهای استان مشغول به فعالیت هستند.", "text":"به گزارش ایرنا، محمد علی سلیمی دوشنبه شب در نشست هیات فنی اشتغال اتباع خارجی هرمزگان اظهار داشت: بر اساس توافق صورت گرفته با شیلات استان ، قرار شده که سالانه 20 درصد از این نیروهای خارجی کاهش و به جای آن از نیروهای داخلی استفاده شود.وی تاکید کرد: این اداره کل جایگزینی تدریجی نیری بومی را به جای اتباع خارجی در دستور کار خود قرارداده و در این خصوص نیز آموزش های لازم به نیروهای بومی ارایه می شود.سلیمی بیان داشت: اتباع خارجی شاغل در شناورهای صید فانوس ماهیان باید علاوه بر مجوز قانونی ورود ، دارای پروانه اشتغال نیز باشند.مدیرکل تعاون، کار و رفاه اجتماعی هرمزگان تصریح کرد: با مالکان شناورهایی که اقدام به بکارگیری اتباع خارجی بدون مجوز پروانه کار کرده اند، مطابق قانون برخورد می شود.سلیمی خاطرنشان کرد: بر اساس ماده 181 قانون کار، هرگونه به کارگیری اتباع خارجی بدون پروانه کار در واحدهای تولیدی نیز ممنوع است و کارفرمایان متخلف برابر قانون از 91 روز تا 180 روز حبس و پرداخت چند برابر دستمزد یک کارگر جریمه می‌شوند.براساس آمارهای اعلام شده از سوی اداره کل شیلات هرمزگان، هم اکنون یک هزار و 18 نیروی ایرانی در 91 فروند شناورهای صید فانوس ماهی در آب های این استان مشغول به فعالیت هستند.7198/6048            "}