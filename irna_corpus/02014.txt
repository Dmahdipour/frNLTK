{"onTitr":" استاندار کهگیلویه و بویراحمد:    ","titr":" دولت برای واگذاری طرح های نیمه تمام به بخش خصوصی مصمم است","describe":" یاسوج-  ایرنا- استاندار کهگیلویه و بویراحمد گفت: تعداد زیادی طرح نیمه تمام در این استان وجود دارد و دولت برای واگذاری آنها به بخش خصوصی مصمم است.", "text":"به گزارش ایرنا علی محمد احمدی روز چهارشنبه در دهمین نشست ستاد فرماندهی اقتصاد مقاومتی در یاسوج افزود: تبصره 19 و قانون بودجه سال 1397 ظرفیت فوق العاده عالی را برای جلب رضایت بخش خصوصی فراهم کرده است.تبصره 19 بودجه به دولت اجازه می دهد به منظور تسهیل تامین مالی طرح های تملک دارایی های سرمایه ای دارای توجیه اقتصادی و مالی با اولویت طرح های نیمه تمام نسبت به جلب و انعقاد قرارداد سرمایه گذاری و مشارکت با بخش خصوصی اقدام کند.وی عنوان کرد: استانداری کهگیلویه و بویراحمد تمام توان خود را برای اجرایی شدن این طرح بکار می گیرد و در ایجاد فضا برای بخش خصوصی عقب نشینی نمی کند.احمدی بیان کرد: حجم نقدینگی قبل از گران شدن دلار سه برابر تولید ناخالص داخلی بود که با شرایط کنونی به چهار برابر هم رسیده است.استاندار اظهار داشت: هر کس بخواهد خللی در اصلاح امور مردم بویژه در امور اقتصادی ایجاد کند، خیانت کرده است و اگر مدیران مرتکب این خطا شوند گناه آنها دوچندان است.وی با اشاره به مشکلات کنونی اقتصاد کشور گفت: مردم می توانند برای کمک به اقتصاد، پول های سرگردان را وارد بازار کار کنند.وی با بیان اینکه اقتدار یک مدیر به خودرو ، ساختمان و اطرافیانش نیست، بیان کرد: توانمندی یک مدیر به ابتکار و خلاقیت او و اینکه بستر را برای خدمت به مردم فراهم کند بستگی دارد.استاندار گفت: همه می توانند در عملیاتی شدن این اتفاق خوب که مورد تاکید سران سه قوه است کمک کنند.وی اضافه کرد: اعتقاد بسیاری از مردم این است که نظام بانکی در خدمت تولید ملی نیست و بانک ها تولید محور نیستند.احمدی با اشاره به اینکه مدیران، نظام بانکی و سرمایه گذاران سه ضلع یک مثلث هستند افزود: هم افزایی آنان می تواند به بهبود شرایط اقتصادی و توسعه استان منجر شود.وی بیان کرد: دولتمردان زمانی در چشم مردم عزیز هستند که خدمت گزار صادق ملت باشند و مردم خدمت و سادگی را در عمل آنان ببینند.رئیس سازمان مدیریت و برنامه ریزی کهگیلویه و بویراحمد نیز گفت: دولت اقدامات خوبی را برای استقبال بخش خصوصی به واگذاری طرح ها در نظر گرفته است.حسن نوروزی افزود: در تبصره 19 برای جلب همکاری مردم و صاحبان سرمایه 2 راهکار  واگذاری طرح ها و مشارکت عمومی خصوصی (دولت و سرمایه گذار) در تکمیل طرح های نیمه تمام را در نظر گرفته است.وی اضافه کرد: در بخش واگذاری طرح ها اگر بخش خصوصی مایل باشد می تواند از دولت خریداری کند.نوروزی بیان کرد: دولت اجازه تغییر کاربری یا تعیین کاربری ها ی چندگانه و ایجاد مصونیت قضایی را برای بخش خصوصی فراهم کرده است.نوروزی عنوان کرد: سال گذشته 32 طرح در استان شناسایی و به بخش خصوصی واگذار شد و سال جاری 39 پروژه آماده واگذاری است. 6110            "}