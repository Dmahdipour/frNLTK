{"onTitr":"","titr":" تصادف و حریق خودرو در گناباد 2 مصدوم داشت","describe":" گناباد- ایرنا- مدیر بحران و حوادث پیش بیمارستانی دانشگاه علوم  پزشکی گناباد گفت: بر اثر سانحه رانندگی همراه با حریق خودرو در این شهرستان 2 نفر مصدوم شدند.", "text":"دکتر امین زمانی روز سه شنبه در گفت و گو با خبرنگار ایرنا افزود: در پی این سانحه که امروز در جاده گناباد به بجستان روی داد، یک دستگاه آمبولانس از پایگاه اورژانس هلالی به محل اعزام شد.وی اظهار داشت: در این حادثه خودرو پژو 405 به علت انحراف از مسیر با مانع کنار جاده برخورد کرد و 2 سرنشین آن مصدوم و قبل از حریق خودرو از آن پیاده شدند.وی گفت: خودرو مزبور که حامل مواد سوختی بود بعد از مدت کوتاهی دچار حریق شد و در آتش سوخت.زمانی افزود: مصدومین حادثه برای درمان به بیمارستان بهلول گناباد انتقال یافتند.شهرستانهای گناباد و بجستان با 15 پایگاه اورژانس و یک پایگاه اورژآنس هوایی زیر پوشش خدمات دانشگاه علوم پزشکی گناباد قرار دارند.گناباد در 287 کیلومتری جنوب مشهد واقع است.2095/ 6053            "}