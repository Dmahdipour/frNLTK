{"onTitr":"","titr":" اژه‌ای: زمان رسیدگی به پرونده‌های قضایی کاهش یابد","describe":" همدان - ایرنا- معاون اول قوه قضائیه خدمت صادقانه و بی منت به مردم را از جمله وظایف مسئولان در قوای مختلف دانست و برکاهش زمان رسیدگی به پرونده های قضایی تاکید کرد.", "text":"به گزارش ایرنا، حجت الاسلام و المسلمین غلامحسین محسنی اژه ای روز شنبه در آیین معارفه رئیس کل جدید دادگستری همدان، از وی خواست زمان رسیدگی به پرونده‌های قضایی این استان را به پائین‌ترین زمان ممکن کاهش دهد.وی با اشاره به اینکه مردم ولی نعمت نظام و انقلاب اسلامی هستند، از رئیس کل جدید دادگستری همدان خواست با نظارت بیشتر بر زیر مجموعه‌های خود مردم را در مراجعه به دادگاه‌ها و دادسر‌ها مورد احترام قرار دهند.اژه ای تصریح کرد: در این چارچوب ضمن امانت دار بودن، باید با تقویت شورا‌های حل اختلاف بخش عمده‌ای از پرونده‌های ورودی به دستگاه قضایی را در این شورا‌ها نهایی کرد.وی با اشاره به فشار‌های اقتصادی دشمن و ایجاد جنگ روانی گفت: دشمنان در تلاشند با ایجاد جنگ روانی ضمن بدبینی مردم به نظام اسلامی و ناکارآمد جلوه دادن آن، بین مردم و حاکمیت فاصله و شکاف ایجاد کنند.معاون اول قوه قضائیه افزود: مسئولان باید برای برون رفت از مشکلات فعلی کشور، بر روحیه انقلابی، جهادی و توانمندی‌های داخلی تکیه کنند.آیت الله غیاث الدین طه محمدی نماینده ولی فقیه در استان و امام جمعه همدان نیز در این جلسه قضاوت را از جمله شغل‌های بسیار مهم و مسئولیت آور در نظام اسلامی دانست و گفت: امروز قاضیان خداشناس و خود ساخته در دستگاه قضائی اجرای عدالت را برعهده دارند.سردار مظاهر مجیدی فرمانده سپاه انصارالحسین(ع) همدان نیز در این آیین به نمایندگی از نیرو‌های نظامی و انتظامی با تجلیل از خدمات محمدرضا مترقبˈ رئیس کل پیشین دادگستری این استان، گفت: یکی از ویژگی‌های مدیران برای مقابله با توطئه اقتصادی دشمنان برخورداری از روحیه جهادی و انقلابی گری است.به گزارش ایرنا، در این آیین توکل حیدری به عنوان رئیس کل جدید دادگستری استان همدان منصوب شد.9896*2090            "}