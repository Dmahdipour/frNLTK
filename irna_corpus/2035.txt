{"onTitr":"","titr":" زنگ کتابخوانی در مشهد نواخته شد","describe":" مشهد- ایرنا- زنگ کتاب و کتابخوانی روز چهارشنبه برای پنجمین سال متوالی با هدف ترویج فرهنگ مطالعه و کتابخوانی با مشارکت آموزش و پرورش، کتابخانه فردوسی نهاد کتابخانه های خراسان رضوی طی مراسمی نمادین در مدرسه پسرانه امام حسین(ع) مشهد به صدا درآمد.", "text":"مسئول کتابخانه عمومی فردوسی در حاشیه این مراسم به خبرنگار ایرنا گفت: بر این اساس از این هفته تا پایان سال تحصیلی چهارشنبه هر هفته یک ساعت از برنامه مدرسه به مطالعه اختصاص می یابد.زهرا میرانی افزود: همچنین چهارشنبه هر هفته دانش آموزان یک کلاس از مدرسه به کتابخانه فردوسی می آیند و برنامه های مختلف نظیر نشست کتابخوان، جمع خوانی، حلقه مطالعاتی و قصه گویی برای آنها برگزار می شود.مسئول کتابخانه عمومی فردوسی ادامه داد: تمام دانش آموزان مدرسه امام حسین(ع) به عضویت این کتابخانه درآمده اند.کتابخانه عمومی فردوسی با سه هزار و 250 عضو فعال از سال 1352 در مشهد فعال است.استان شش میلیون و 400 هزار نفری خراسان رضوی 201 باب کتابخانه عمومی نهادی، مشارکتی و مستقل دارد. 49 روستا و 9 شهر در این استان فاقد کتابخانه عمومی هستند.7505/1858            "}