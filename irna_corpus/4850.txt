{"onTitr":"","titr":" 40 هزار دانش آموز کلاس اولی هرمزگان آماده فراگیری قرآن شدند","describe":" بندرعباس-ایرنا- معاون آموزش ابتدایی آموزش و پرورش هرمزگان گفت: 40هزار و 645 دانش آموز کلاس اولی در مدرسه های ابتدایی استان همزمان با سراسر کشور آماده فراگیری قرآن شدند.", "text":"به گزارش ایرنا، ایرج بیت اللهی روز دوشنبه در حاشیه برگزاری این طرح قرآنی در مدارس ابتدایی استان افزود: توجه جدی به آموزش قرآن دانش آموزان از پایه اول ابتدایی به عنوان مهم ترین کتاب درسی باید مورد توجه معلمان و اولیا قرار گیرد.وی بیان داشت: دانش آموزان در کنار سایر درس ها هر هفته به مدت 2 ساعت به آموزش قرآن خواهند پرداخت که این امر در زمینه تعمیق یادگیری را برای پایه های بالاتر بدنبال دارد.این مسوول ادامه داد: نهادینه کردن فرهنگ قرآنی، معرفی بلاغت و شیوایی کلام قرآن، آموزش آداب گوش دادن به قرآن وتفکر و تعمق در آیات قرآن، بکارگیری از آموزه های قرآنی در زندگی روزمره از دیگر اهداف آموزش قرآن دراین دوره است.بیت اللهی گفت: مراسم  آغاز قرآن دانش آموزان پایه اول در مساجد، حسینیه و یا نمازخانه مدرسه خاطره ای ماندگار در روح و ذهن دانش آموزان خواهد بود و موجب انس  بیشتر نسبت به امامان اطهار و پیامبر اکرم (ص) خواهد بود.وی بیان داشت: این کتاب به آموزش روخوانی آیه های کوتاه، ساده و مفاهیم قرآنی می پردازد.معاون آموزش ابتدایی آموزش و پرورش هرمزگان در پایان ضمن برشمردن آثار و نتیجه قرائت قرآن و درک مفاهیم آن در زندگی انسان ها گفت:علاوه بر قرائت، معرفت و شناخت حقیقی قرآن تاثیر بسیار ژرفی در زندگی و منش فرد خواهد داشت. 7195 /6048            "}