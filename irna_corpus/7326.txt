{"onTitr":"","titr":" 94میلیارد ریال به بازآفرینی کهگیلویه و بویراحمد اختصاص یافت","describe":" گچساران - ایرنا - رئیس اداره عمران و بهسازی اداره کل راه و شهرسازی کهگیلویه و بویراحمد گفت:94 میلیارد ریال اعتبار در سال 1397 برای اجرای طرح های بازآفرینی در شهرستان های کهگیلویه ،گچساران و بویراحمد اختصاص یافته است.", "text":"سیاوش رشته دراز روز شنبه در گفت و گو با خبرنگار ایرنا اظهار داشت: این اعتبار برای اجرای 14 طرح بهسازی، تاسیسات روبنایی و زیربنایی بافت های فرسوده در کهگیلویه و بویراحمد تخصیص یافته است.وی بیان کرد: در سال 1396 نیز 90میلیارد ریال برای اجرای طرح های بازآفرینی در سه شهرستان بزرگ این استان هزینه شد.ساختمان‌هایی که بیش از 30 سال قدمت داشته باشند جزء بافت فرسوده محسوب می شوند.رئیس اداره عمران و بهسازی راه و شهرسازی کهگیلویه و بویراحمد گفت: 2 هزار و 83 هکتار بافت فرسوده در شهرهای یاسوج، دوگنبدان و دهدشت شناسایی شده است.وی افزود: در برنامه توسعه ششم برش استانی راه و شهرسازی توجه ویژه‌ای در زمینه شهرسازی، بازآفرینی شهری، احیا بافت‌های فرسوده و بافت‌های ناکارآمد شهری، بهبود وضعیت حاشیه نشینی و مسکن شده است.رشته دراز یکی از اولویت‌های راه و شهرسازی این استان را بازآفرینی بافت فرسوده و ناکارآمد شهری عنوان کرد.بازآفرینی شهری اقداماتی جامع و یکپارچه برای حل مشکلات شهری منطقه هدف عملیات است که در نهایت به یک پیشرفت پایدار اقتصادی، کالبدی، اجتماعی و محیطی منجر شود.هشت منطقه شهری و روستایی، مناطق حاشیه شهر یاسوج و بافت فرسوده تاریخی دهدشت جزو مناطق تاریخی مهم کهگیلویه و بویراحمد هستند.استان 713هزار نفری کهگیلویه و بویراحمد در جنوب غربی کهگیلویه و بویراحمد قرار دارد.8143/1662            "}