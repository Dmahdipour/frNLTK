{"onTitr":"","titr":" استقرار امکانات امدادی و خدماتی در مرز شلمچه آغاز شد","describe":" آبادان - ایرنا - روند استقرار امکانات امدادی و خدماتی به منظور خدمت رسانی به زائران اربعین حسینی با برگزاری تمرینی در روز یکشنبه در مرز بین المللی شلمچه آغاز شد.", "text":"به گزارش ایرنا با آغاز روند انتقال تجهیزات امدادی و خدماتی از شهرستان های معین به مرز شلمچه از 15 مهرماه کار تامین زیر ساخت های خدماتی و امدادی در این نقطه مرزی به صورت منسجم و هماهنگ آغاز شد.معاون استاندار و فرماندار ویژه خرمشهر در تمرین استقرار دستگاه های خدمت رسان در مرز شلمچه گفت: از امروز روند استقرار شهرداری‌های معین در محل های تعیین شده در مسیر تردد زائران اربعین حسینی در مرز شلمچه آغاز شده و این روند به مدت 10 روز ادامه دارد.ولی الله حیاتی افزود: علاوه بر شهرداری خرمشهر شهرداری های معین از هشت شهرستان دیگر همچنین شهرداری های تهران و شیراز نیز در امر خدمت رسانی به زائران اربعین حسینی در مرز شلمچه مشارکت دارند.وی اظهار داشت: دیگر نهادهای امدادی و خدماتی نیز از شهرستانهای معین در راستای خدمت رسانی به زائران اربعین وارد عمل شده تا خدمت مطلوبی به زائران ارائه شود.فرماندار خرمشهر بیان داشت:سه استان و هشت شهرستان به ‌عنوان معین در خدمت‌رسانی به زائران اربعین حسینی مرز شلمچه تعیین شده و از امروز به مدت 10 روز در موقعیت‌های در نظر گرفته شده در مرز شلمچه مستقر خواهند شد.حیاتی افزود:علاوه بر تانکر آب ، سرویس بهداشتی و دستگاه حمل زباله دیگر امکانات خدماتی نیز از سوی شهرداریهای معین در مسیر تردد زائران در مرز شلمچه مستقر خواهد شد.وی گفت:450 موکب و ایستگاه صلواتی نیز از میدان مقاومت خرمشهر تا نقطه صفر مرزی گذرگاه اربعین حسینی شلمچه مستقر می‌شوند.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. 23 روز تا اربعین شهادت اباعبدالله الحسین(ع) باقی مانده است.هشتم آبان ماه اربعین حسینی است.3015/6068            "}