{"onTitr":"","titr":" پلیس، قانون گرایی و حرفه گرایی- سرهنگ غلامحسین بیابانی*","describe":" تهران- پلیس یکی از بزرگترین سازمان های خدمت رسان عمومی در کشور به شمار می رود که در چند سال اخیر تلاش بسیاری برای نوسازی، حرفه گرایی و ایجاد نوآوری فنی در یگان های تخصصی خود انجام داده است.", "text":"یکی از مشاغلی که هر روز در معابر عمومی نقش آفرینی می کند و تصویرش مرتب بر روی صفحات تلویزیون نشان داده می شود پلیس است و براساس آنچه گفته شد تلاش بسیاری شده تا الگوسازی برای نزدیک تر شدن پلیس و شهروندان نهادینه گردد چرا که صنعت فعالیت پلیسی به صورت روزمره در حال تغییر است.تحقیقات روز دنیا بر فرآیندهایی که موجب تغییر در سازمان‌های پلیس می شود تمرکز دارد؛ برخی کارشناسان بر این باورند که به کارگیری راهبرد‌های جدید و نوآورانه برای پلیس جذاب‌تر خواهد بود اگر رویه‌ یا ساختاری فرهنگی که نوآوری را تغییر و نتایج موثر را تسهیل می ‌کند، شناسایی و درک شود.پلیس جامعه محور در تمام کشورها از یک قاعده خاص پیروی می کند و آن اینکه بایستی پاسخگوی قانون و در خدمت شهروندان باشد با این وجود پلیس به عنوان نگهبان قانون و دروازه دستگاه عدالت کیفری به حساب می آید چراکه مقابله با مجرمان نتیجه تلاش و فعالیت مستقیم و غیرمستقیم در اجرای قانونگرایی آنان است. به طور خاص فعالیت پلیسی، شغلی مربوط به 'مردم و اطلاعات' است بنابراین پلیس در تمامی کشورها نیاز دارد تا با تحلیل اطلاعات فرآیندهای موجود را مدیریت کنند.شاید بزرگ‌ترین حوزه‌ی تغییر برای فعالیت پلیسی تا 10 سال آینده در استفاده و توسعه گسترده‌تر تکنولوژی‌های هرچه پیشرفته‌تر در سطح جهانی باشد؛ این امر نه تنها بر رفتار سازمانی و روندهای جرائم تاثیر خواهد گذاشت بلکه همچنین بر اشخاص و سبک زندگی فردی و بهبود ارتباطات بین افراد و گروه‌ها نیز اثر می گذارد از این رو شهروندان در سازماندهی خود توانمندتر می شوند.سه چالش‌ عمده‌ پیش‌روی پلیس با پیشرفت تکنولوژی عبارت است: انواع جدیدی از جرائم که به وقوع خواهند پیوست، جرائم سنتی توسط تکنولوژی‌های جدید تقویت خواهند شد و با ایجاد یک شکاف تکنولوژیک، پلیس در درک و به‌کارگیری تکنولوژی‌های جدید هرچه بیشتر عقب خواهد افتاد.پیشرفت علم و تکنولوژی با اینکه چالش هایی را برای پلیس به وجود می‌آورد در عین حال مزایایی هم دارد مثل بهبود در ابزارهای تحلیل داده و بیومتریک.در کشورهای توسعه‌یافته، شعاری مبنی بر 'خدمات بیشتر در قبال منابع کمتر' وجود دارد و در این راستا میزان قانون‌گذاری افزایش می یابد، حضور پلیس کاهش خواهد داشت و فعالیت‌های انتظامی توسط ادارات امنیتی خصوصی بیشتر می شود.روشن است که برای پیشگیری از وقوع جرائم، اقدامات نظارتی و تکنیک‌های پیشگیری از جرم افزایش یابد که این امر هزینه بر است اما پلیس در کشور برای حل این چالش سعی در ترغیب شهروندان و جامعه در رعایت قانون و کمک به نیروهای انتظامی دارد که این امر نیازمند مهارت‌های مدیریتی ویژه است.در دهه‌های اخیر مطالبه از پلیس در مورد فعالیت‌هایش و استفاده از منابع افزایش یافته است و حتی در دوره‌ ای با شرایط اقتصادی ناپایدار این مطالبات بیشتر شده‌اند که فشاری از سوی شهروندان، پژوهشگران، همکاران پلیس و سیاست‌گذاران است تا راهبرد‌هایی نوآورانه و خلاقانه برای حل مشکلات روز به‌کارگیرند.با افزایش مطالبات، 'استانداردهایی که مردم با آنها موفقیت پلیس را در رسیدگی به امور قضاوت می‌کنند، دقیق‌تر و چالش‌برانگیزتر می‌شوند و ادارات پلیس امروز باید راههایی بیابند برای پاسخگویی به شیوه‌ای مشروع، اقتصادی و موثر.دیگر پلیس با تکیه بر رویکرد 'سعی و خطا' نمی‌تواند به جرائم رسیدگی کند در عوض، از پلیس انتظار می‌رود تا شواهد فعالیت‌های معاصر انتظامی را مورد بررسی قراردهد که بخش زیادی از آن به کنترل جرائم منجر خواهد شد.---------------------------------------------------------* رئیس مرکز تحقیقات آگاهی ناجا            "}