{"onTitr":"","titr":" یک واحد آموزشی خیرساز در گنبدکاووس افتتاح شد","describe":" گنبدکاووس - ایرنا - بهره برداری از یک واحد آموزشی سه کلاسه که بامشارکت یکی از خیرین و اهالی روستای کوچک یورت شیخان گنبدکاووس احداث شده بود، باحضور برخی مسئولان این شهرستان آغاز شد.", "text":"به گزارش خبرنگار ایرنا، در مراسم افتتاح این واحد آموزشی که روز پنجشنبه برگزار شد، مدیر آموزش و پرورش گنبدکاووس در سخنانی با قدردانی از خیرمدرسه ساز گفت: برای عملیات اجرایی این واحد آموزشی که 205 مترمربع زیربنا دارد، حدود سه میلیارد ریال هزینه شده است.فرج الله رزاقی افزود: از مبلغ هزینه شده برای این واحد آموزشی، دو میلیارد ریال توسط خانواده زنده یاد 'حاج محمد رفیعی' و بقیه با مشارکت اهالی روستای کوچک یورت شیخان که در فاصله هفت کیلومتری از مرکز شهرستان قرار دارد، تامین شده است.وی اضافه کرد: اداره کل نوسازی، توسعه و تجهیز مدارس گلستان نیز هزینه تجهیز این واحد آموزشی و نیز نصب سیستم های سرمایشی و گرمایشی آن را برعهده دارد.رزاقی تصریح کرد: خیرین مدرسه ساز گنبدی امسال در احداث 18 واحد آموزشی مشارکت دارند که 14 واحد آن تا پایان ماه جاری به بهره برداری می رسد.به گزارش ایرنا، دراین مراسم احمد دستمرد معاون هماهنگی امور عمرانی فرماندار ویژه گنبدکاووس و برخی مسئولان این شهرستان و نیز عبدالکریم عطایی، معاون مشارکت های مردمی اداره کل نوسازی، توسعه و تجهیز مدارس گلستان حضور داشتند.آموزش و پرورش شهرستان 350 هزار نفری گنبدکاووس درشرق استان گلستان، 70 هزار دانش آموز در 585 واحد آموزشی دولتی و غیردولتی دارد./3039/1860            "}