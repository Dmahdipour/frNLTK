{"onTitr":"","titr":" اعضای بدن جوان مرگ مغزی شده مازنی به چند بیمار زندگی بخشید","describe":" ساری - ایرنا - اهدای اعضای بدن جوان 31 ساله اهل شهرستان نکا در شرق مازندران که دچار مرگ مغزی شده بود، به چند بیمار نیازمند پیوند اعضا زندگی دوباره بخشید.", "text":"به گزارش خبرنگار ایرنا، مرحوم محمد انصاری سه شنبه شب این هفته بر اثر سکته به کما رفته بود.این جوان مرگ مغزی پس از آن که پزشکان از بازگشت وی به زندگی ناامید شدند با رضایت خانواده اش برای جدا کردن بعضی از اعضای بدن به تهران انتقال یافت.برادر این جوان پنجشنبه شب به خبرنگار ایرنا گفت که پیکر برادرش صبح امروز پس از اطمینان پزشکان در باره عدم بازگشت به زندگی به تهران ارسال شد.ابراهیم انصاری افرود که با رضایت خانواده کبد، دو کلیه، مفاصل پا، رباط و لگن برادرش مرگ مغزی شده اش برای پیوند به بیماران نیازمند اهدا شده است.وی گفت که مراسم تشییع پیکر این جوان هم فردا جمعه از آرامگاه نکا به سمت زادگاهش روستای ' لایی ملاخیل ' تشییع و در قبرستان شاهرضا به خاک سپرده می شود.  7332/1654            "}