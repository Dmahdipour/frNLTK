{"onTitr":" آیت الله سعیدی:    ","titr":" آمریکا در برابر اقتدار نظام اسلامی درمانده شده است","describe":" قم - ایرنا - تولیت آستان مقدس حضرت معصومه(س) گفت: حرکات ناپخته ای که از رئیس جمهور آمریکا سر می زند، نشان می دهد این کشور در برابر اقتدار نظام جمهوری اسلامی درمانده شده است و اقدام هایی بی ارزش انجام می دهد.", "text":"به گزارش ایرنا، آیت الله سید محمد سعیدی روز پنجشنبه در رزمایش اقتدار بسیجیان استان قم در مصلای قدس این شهر، افزود: این شخص پلید آرزوی دیدار با مقامات ایران را دارد اما از عربستان به عنوان گاو شیرده یاد می کند که این موضوع نشان دهنده اقتدار نظام اسلامی است.وی با اشاره به این که بسیجیان یکی از مهمترین مظاهر انقلاب اسلامی هستند، گفت: امروز بسیجیان در سراسر کشور با پیروی از پیام عاشورا نشان دادند در عین وحدت و انسجام، با ظلم مبارزه می کنند و هیچ گاه در برابر دشمن تسلیم نمی شوند.وی ادامه داد: امروز، جمهوری اسلامی در جبهبه کارزار جنگ نرم با اقتدار در برابر دشمنان ایستاده و با حفظ سنگرهای اعتقادی خود، آنان را به زانو درآورده است.امام جمعه موقت قم گفت: بسیج نماد ولایت مداری است و رزمایش اقتدار این نیروی انقلابی موجب شادی دوستان و ترس و تردید در دل دشمنان خواهد شد.سعیدی افزود: ایران اسلامی با نگاه به توان داخلی و عدم وابستگی به شرق و غرب، راه اقتدار خود را به پیش می برد و در این مسیر نقش بسیج بسیار حایز اهمیت است.وی ادامه داد: دشمنان انقلاب برای شکست دادن ملت ایران، توطئه های بسیاری همچون جنگ هشت ساله را به مردم ما تحمیل کردند اما همین نیروی بسیج با اتکا به نیروی مردم و پیروی از ولایت توانست نقشه دشمنان را خنثی کند.همزمان با مرحله سوم رزمایش بزرگ سپاهیان محمد رسول الله (ص)، بسیجیان استان قم با حضور در مصلای قدس این شهر، اقتدار و اوج آمادگی خود را برای آبادانی کشور و مقابله با توطئه های دشمنان به نمایش گذاشتند.7405/ 1175            "}