{"onTitr":"","titr":" ادارات دیلم به زائران اربعین خدمت رسانی کنند","describe":" گناوه-ایرنا- امام جمعه دیلم استان بوشهر گفت: همه دستگاه های اجرایی این شهرستان در کنار مردم برای خدمت رسانی به زائران پیاده روی جهانی اربعین همکاری کنند.", "text":"به گزارش ایرنا، حجت الاسلام سیدابوالحسن حسینی بوشهری روز دوشنبه در نشست ستاد اربعین در مصلای جمعه این شهر افزود: اربعین مانور بزرگ شیعه است و باید همگان باحضور پررنگ و گسترده خود تلاش کنند تا نقشه دشمنان در کمرنگ جلوه دادن این آیین خنثی شود.وی اظهارداشت: در شرایط کنونی منطقه، باید آیین ها و  راهپیمایی اربعین حسینی با قدرت و عظمت باشکوهی برگزار شود تا قدرت مسلمانان به جهانیان بیش از پیش نشان داده شود.حسینی بوشهری گفت: باتوجه به اینکه اربعین یک موضوع فراملی و جهانی است و بسیاری از مسایل کلیدی کشور به آن بستگی دارد، باید بصورت ویژه به آن پرداخت و به بهترین نحو ممکن از زائران پذیرایی شود.امام جمعه دیلم بر ضرورت نظارت ویژه بهداشت و درمان بر موکب ها و برگزاری هرچه باشکوهتر اربعین حسینی تاکید کرد.شهرستان دیلم در شمال استان بوشهر در همسایگی استان خوزستان و در مسیر زوار اربعین حسینی قرار دارد.6164/6043            "}