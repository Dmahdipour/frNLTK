به گزارش روز جمعه ایرنا، تاخیر مکرر در صدور روادید سفر اربعین برای زائران پاکستانی از سوی سفارت عراق در پاکستان، مشکلات فراوانی برای آنان ایجاد کرده است.البته گفته می شود که سفارت عراق در این کشور، صدور ویزا را برای زائران اربعین حسینی آغاز کرده است.«شهریار خان آفریدی» وزیر مشاور امور کشور در کابینه دولت پاکستان در دیدار اخیر خود با علامه «راجا ناصر عباس جعفری» دبیرکل حزب مجلس وحدت مسلمین، از احزاب پیشروی شیعیان پاکستان به وی وعده رسیدگی فوری به مشکلات پیش روی زائران پاکستانی در مرز تفتان را داد.وزیر کشور پاکستان در آن دیدار، اطمینان داد که مسئولیت تامین امنیت زائران در گذرگاه مرزی تفتان، بر عهده دولت این کشور است و برای رسیدگی به این مسائل از هیچ تلاشی چشم پوشی نمی شود.علامه «راجا ناصر عباس جعفری» دبیرکل حزب مجلس وحدت مسلمین پاکستان همچنین با ارسال نامه ای به «حیدرالعبادی» نخست وزیر عراق از وی خواست تا نسبت به حل فوری مشکلات پیش روی زائران پاکستانی برای دریافت روادید عراق همزمان با فرا رسیدن ایام اربعین حضرت سیدالشهدا (ع)، اقدام کند.علامه &#39;سید شفقت شیرازی&#39; مسئول سیاست خارجی حزب مجلس وحدت مسلمین پاکستان نیز با «ابراهیم الجعفری» وزیر امور خارجه عراق تماس تلفنی برقرار کرده و از وی خواست تا نسبت به تاخیر در روند صدور روادید به زائران پاکستانی از سوی سفارت عراق در اسلام آباد، واکنش نشان دهد.به گزارش ایرنا زائران پاکستانی سال گذشته برای وارد شده به ایران با مشکلات زیادی در مرز کشور خودشان رو برو بودند به گونه ای که به گفته شماری از آنان به دلیل کمبود نیرو در اداره گذرنامه تفتان، نبود جا و سرپناه و امکانات در مرز تفتان پاکستان، دچار سرگردانی و کمبود آب و موادغذایی شدند که مردم میهمان نواز شیعه و سنی سیستان و بلوچستان با انتقال آب و موادغذایی به یاری آنان شتافتند.زائران پاکستانی پس از ورود به خاک ایران در مرز میل 72 مورد استقبال و پذایریی قرار گرفته و سپس به زائرسراها منتقل می شدند. آساق**6125**1485
      
      