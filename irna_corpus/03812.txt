{"onTitr":"","titr":" آموزش ایمنی و ترافیک در 35 روستای آذربایجان شرقی اجرا می شود","describe":" تبریز - ایرنا - مدیرکل راهداری و حمل و نقل جاده ای آذربایجان شرقی گفت: به منظور ارتقای ایمنی ترافیک و افزایش فرهنگ ترافیک در جاده های روستایی، آموزش ایمنی و ترافیک در 35 روستای استان در سال جاری اجرا می شود.", "text":"منوچهر سلمان زاده روز سه شنبه در گفت و گو با ایرنا اظهار داشت: این برنامه ها بر اساس اعتبارات پیش بینی شده سازمان راهداری و حمل و نقل جاده ای در شهرستان های مراغه، کلیبر، خداآفرین، هشترود، مرند،عجب شیر، شبستر و اسکو انجام می شود.وی گفت: این برنامه ها شامل آموزش تئوریک نکات لازم برای تردد ایمن گروه های هدف اعم از عابران پیاده، موتورسیکلت سواران، وانت بارها و ادوات کشاورزی به همراه اجرای برنامه های آموزنده نمایشی، ثبت اطلاعات کاربران جاده ای و توزیع رایگان کلاه ایمنی موتور، شبرنگ موتورسیکلت و وانت بار و بروشورهای آموزشی است.مدیرکل راهداری و حمل و نقل جاده ای آذربایجان شرقی، اعلام کرد: اعتبار منظور شده برای این امر در سال جاری بیش از یک میلیارد ریال است.وی همچنین با بیان اینکه برنامه های های آموزشی و فرهنگی ارتقای ایمنی ترافیک ویژه دانش آموزان مدارس حاشیه راه ها در سال جاری آغاز شده است، گفت: این برنامه ها بر اساس اعتبار پیش بینی شده در 40 روستای هدف استان در شهرستان های هشترود، اهر، هوراند، ورزقان، کلیبر و خداآفرین اجرا می شود.سلمان زاده اظهار داشت: این برنامه ها شامل آموزش تئوریک نکات لازم برای تردد ایمن دانش آموزان مدارس حاشیه راه ها به همراه اجرای برنامه های آموزنده نمایشی و توزیع رایگان نوشت افزار است. وی اعتبار منظور شده برای این آموزش ها را 500 میلیون ریال اعلام کرد و گفت: این طرح ها با توجه به اهمیت ارتقای ایمنی تردد برای گروه های آسیب پذیر جاده ای و نیز ایمنی تردد وسایل نقلیه خاص نظیر وانت بارها و ادوات کشاورزی به منظور فرهنگ سازی توسط دستگاه های مسوول اجرا می شود. در استان آذربایجان شرقی ۲۳۵ کیلومتر آزادراه، ۴۳۹ کیلومتر بزرگراه، یک هزار و ۴۲ کیلومتر راه اصلی، یک هزار و ۷۲۵ کیلومتر راه فرعی و 10 هزار و ۵۶۹ کیلومتر راه روستایی وجود دارد./3071/6132            "}