{"onTitr":"","titr":" کشف سرقت در تایباد افزایش یافت","describe":" مشهد- ایرنا- فرمانده انتظامی تایباد گفت: ظرف شش ماه نخست امسال میزان کشف سرقت در این شهرستان 28 درصد نسبت به مدت مشابه پارسال بیشتر شده است.", "text":"سرهنگ علی اکبر قربانی روز شنبه به مناسبت هفته نیروی انتظامی در گفت و گو با خبرنگار ایرنا افزود: در حوزه پلیس پیشگیری نیز میزان جرم هشت درصد، در حوزه جرائم خرد 95 درصد و میزان سرقتهای خشن پنج درصد کاهش یافت. وی بیشترین دزدی را در تایباد مربوط به حوزه کشاورزی شامل سرقت زعفران، تاسیسات چاههای آب، احشام و دزدی از واحدهای مسکونی نیمه تمام اعلام کرد.  فرمانده انتظامی تایباد همچنین گفت: طی امسال تاکنون پنج فقره قتل در این شهرستان رخ داد.  آمار تصادفات در دو حوزه برون شهری و درون شهری نیز 12 درصد کاهش یافت. وی همچنین به افزایش 100 درصد کشفیات مواد مخدر اشاره و بیان کرد: از ابتدای امسال تاکنون پنج میلیارد ریال کالای قاچاق در تایباد  کشف و ضبط شده است. مرکز شهرستان مرزی تایباد در فاصله  225 کیلومتری جنوب شرقی مشهد قرار دارد. 7494/1858            "}