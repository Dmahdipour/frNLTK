{"onTitr":" تحلیلگر لبنانی در گفت و گو با ایرنا    ","titr":" پیوستن ایران به FATF تضادی با حمایت از مقاومت ندارد","describe":" بیروت - ایرنا - «حسن مقلد» تحلیلگر و روزنامه نگار لبنانی در گفت و گو با ایرنا گفت که پیوستن ایران به «کار گروه ویژه اقدام مالی» (FATF) نمی تواند مانعی برای این کشور در ادامه حمایت هایش از جنبش های مقاومت و آزادیبخش در جهان باشد.", "text":"به گزارش ایرنا، وی که سردبیر مجله «ساخت و ساز و اقتصاد» در لبنان است، با بیان این مطلب افزود: حمایت از جنبش های آزادیبخش بویژه در عرصه نظامی، از طریق مسیرهای خاص صورت می گیرد.مقلد تاکید کرد که ایران موظف به رعایت دسته بندی کشوری همچون آمریکا از گروه های تروریستی نیست، بلکه خود تعریفی از مصداق های تروریسم دارد.تحلیلگر لبنانی تصویب کنوانسیون های مرتبط با گروه ویژه اقدام مالی در مجلس شورای اسلامی را یک نیاز ملی در ایران برشمرد و گفت: یکی از نیازهای ایران به اجرای رویه های «FATF  » جلوگیری از پولشویی در حوزه قاچاق و مواد مخدر است. بویژه که این کشور بخاطر قاچاق مواد مخدر از مرزهای افغانستان و پاکستان با دشواری هایی روبرو است.وی افزود: در سطح بین المللی صحبت از وجود نظام هایی برای تامین مالی جایگزین از سوی کشورهای اروپایی، چین و روسیه است؛ مساله ای که نیاز دارد ایران به معیارهای بین المللی در بخش بانکی پایبند باشد تا بتواند از این نظام های جایگزین بهره مند شود، به ویژه اینکه پایبندی ایران به این معیارها، بر اساس تعریف تهران از مفهوم تروریسم می شود و این ضامن نرسیدن هرگونه زیان است.مقلد ادامه داد: در صورتی که اروپایی ها موفق شوند یک نظام مالی مستقل از آمریکا ایجاد کنند، پیوستن ایران به این کنوانسیون، گذرگاه اجباری ایران است. همچنین ایران برای همکاری با روسیه نیز به آن نیاز دارد. روزنامه نگار لبنانی پیوستن ایران به کارگروه ویژه اقدام مالی را گام مهم و پایه ای برای همسان سازی و مناسب سازی بخش بانکی داخل ایران با الزامات بین المللی دانست.وی افزود: امضای تنها، اعمال اصلاحات و تغییرات را تحمیل نمی کند. ودیعه ها و سپرده های بانکی به صورت پیش فرض باید پاک تلقی شود. ولی قبول افتتاح حساب بدون مشخص بودن منبع مالی ممکن نخواهد بود. مقلد تاکید کرد که پیوستن ایران به این کنوانسیون به این معناست که بانک های ایران بر طبق معیارهای بین المللی فعالیت می کنند و این، کار را بین بخش بانکی ایران و بانک های خارجی تسهیل می کند.وی همچنین گفت که همکاری ایران با کارگروه ویژه اقدام مالی، کار را برای کشورهای مخالف تحریم های آمریکا علیه ایران برای حفظ ارتباط اقتصادی با این کشور تسهیل خواهد کرد.خاورم**388**2054**1651            "}