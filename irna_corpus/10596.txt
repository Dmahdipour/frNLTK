{"onTitr":" پرسولیس در آستانه صعود به فینال لیگ قهرمانان قرار گرفت؛    ","titr":" اهتزا پرچم سرخ در دوحه","describe":" تهران - ایرنا - تیم فوتبال پرسپولیس ایران با برتری ارزشمند یک بر صفر خارج از خانه برابر السد قطر در آستانه صعود به فینال لیگ قهرمانان آسیا قرار گرفت.", "text":"به گزارش ایرنا؛ امشب (سه شنبه) در نخستین دیدار دور رفت از مرحله نیمه نهایی لیگ قهرمانان آسیا، پرسپولیس ایران در ورزشگاه «جاسم بن حمد» دوحه به میهمانی تیم قدرتمند السد قطر رفت و در پایان دیداری سخت و با ارائه نمایشی تحسین برانگیز به برتری یک بر صفر رسید. این دیدار در حالی آغاز شد که پرسپولیس «محمد انصاری» و «کمال کامیابی نیا» را به دلیل محرومیت و «حسین ماهینی» مصدوم را در اختیار نداشت که این مساله، سرخپوشان را با کمبود بازیکن روبرو کرد.همچنین «برانکو ایوانکوویچ» که در بازی قبلی پرسپولیس برابر الدحیل قطر از روی نیکمت اخراج شد از جایگاه ویژه، نظاره گر تلاش شاگردانش بود.پرسپولیس بازی را شجاعانه آغاز کرد و حملاتی را روی دروازه میزبان انجام داد، اما خیلی زود تیم السد با میدان داری هافبک های مطرح اسپانیایی خود بر روند بازی تسلط پیدا کرد.السد حملات خود را از جناح راست پرسپولیس طراحی می کرد و همین امر سبب شد تا «سیامک نعمتی» که به دلیل کمبود بازیکن به عنوان دفاع راست بازی می کند پس از خطا روی «اکرم عفیف» با کارت زرد داور سریلانکایی جریمه شود.در دقیقه 18 حرکت تیمی عالی پرسپولیس و پاس «بشار رسن» به «گادوین منشا» رسید که این مهاجم نیجریه ای به طرز عجیبی نتوانست دروازه خالی میزبان را باز کند.در ادامه «علیرضا بیرانوند» با واکنش های خوب خود، 2 موقعیت میزبان را دفع کرد.بازیکنان پرسپولیس با دوندگی و پرس، اجازه ندادند تا در اکثر دقایق نیمه نخست تیم السد بتواند موقعیت مناسبی ایجاد کند.سپس بازی از سوی بازیکنان هر 2 تیم خشن دنبال شد تا داور بارها سوت خود را به صدا در آورد.در دقیقه 43 «بیرانوند» با واکنشی مناسب اجازه نداد تا ضربه «اکرم عفیف» به گل تبدیل شود.در نهایت نیمه نخست این دیدار حساس با تساوی بدون گل به اتمام رسید.سرمربی السد در آغاز نیمه دوم «حسن هیدوس» بازیکن با تکنیک خود را به میدان فرستاد تا حملات خود را از کناره ها افزایش دهد.روش تدافعی مناسب پرسپولیس سبب شد تا میزبان به ارسال های بلند و شوت روی آورد که در دقیقه 67 ضربه خطرناک «پدرو میگوئل» با اختلاف کمی از کناره دروازه پرسپولیس به بیرون رفت.در دقیقه 72 «امید عالیشاه» که دوندگی زیادی داشت به دلیل مصدومیت جای خود را به «احسان علوان زاده» داد.در دقیقه 85 پاس طلایی «شجاع خلیل زاده» به «علیپور» رسید که مهاجم پرسپولیس با خطای واضح دروازه بان حریف سرنگون شد تا داور نقطه پنالتی را به سود نماینده ایران نشان دهد.علیپور از این فرصت استفاده کرد و گلزنی کرد تا پرسپولیس در آستانه یک پیروزی بزرگ قرار بگیرد.در دقیقه 94 «اکرم عفیف» در صحنه ای مشکوک به خطا توپ را از «بیرانوند» گرفت و دروازه پرسپولیس را گشود که کمک داور این گل را مردود اعلام کرد.در نهایت سوت داور در هفتمین دقیقه وقت های اضافه به نشان برتری نماینده شایسته ایران به صدا درآمد تا شاگردان «برانکو ایوانکوویچ» در آستانه صعود به فینال قرار بگیرند. دیدار برگشت روز یکم آبان ماه برگزار می شود تا برنده در مجموع به فینال لیگ قهرمانان آسیا راه یابد.**ترکیب السد:سعد الدوساری، پدرو میگوئل، بوالم خوخی، عبدالکریم حسن، حمید اسماعیل(حمزه حاجی)، گابی، ژاوی، وو یونگ(حسن هیدوس)، سالم الهجری، اکرم عفیف و بغداد بونجاح**علیرضا بیرانوند، سیدجلال حسینی، شجاع خلیل زاده، شایان مصلح، سیامک نعمتی، احمد نوراللهی، بشار رسن(حمیدرضا طاهرخانی)، آدام همتی، امید عالیشاه(احسان علوان زاده)، علی علیپور(سعید حسین پور) و گادوین منشاورزشی**3783**9129            "}