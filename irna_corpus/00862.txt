{"onTitr":"","titr":" برگزیدگان جشنواره بین‌المللی قصه‌گویی یزد تجلیل شدند","describe":" یزد - ایرنا - مراسم تجلیل از برگزیدگان مرحله استانی بیست و یکمین جشنواره بین‌المللی قصه‌گویی یزد امروز پنجشنبه با حضور معاون سیاسی، امنیتی و اجتماعی استانداری و جمعی از مسئولان و خانواده‌ها در مجتمع فرهنگی کانون پرورش فکری کودکان و نوجوانان شهرستان یزد برگزار شد.", "text":"به گزارش عصر روز پنجشنبه اداره کل روابط عمومی استانداری یزد، در این آیین، مدیرکل دفتر امور اجتماعی و فرهنگی استانداری یزد بابیان اینکه اولین قصه‌گوی عالم هستی خدای متعال است، گفت: در قر‌آن کریم به‌عنوان آخرین کتاب آسمانی و مهم‌ترین کتاب دینی ما مسلمانان اولین قصه‌ها را از زبان پروردگار متعال می‌شنویم و خداوند در قالب داستان سخن حق خود را به بشریت عرضه می‌کند. فخرالسادات خامسی هامانه، قصه‌گویان را اندیشمندان مؤثر در انتقال باورها و هنجارهای ‌دینی، فرهنگی و اجتماعی به نسل‌های آینده دانست و ادامه داد: فرهنگ غنی ایران اسلامی سرشار از داستان‌ها و قصه‌های عبرت‌آموز است. ‌این مسئول خاطرنشان کرد: قصه در واقع فطرت پرسشگر کودکان و نوجوانان را پاسخ می‌دهد و از قدیم در جهان و در بین همه سنین جایگاه خاصی داشته است. خامسی هاما‌نه همچنین به جایگاه قصه و قصه‌گویی در فرهنگ و گویش یزدی اشاره کرد و یادآور شد: قصه جایگاه بسیار خاصی در حوزه تعلیم و تربیت دارد و همان نقشی را در پرورش روح کودک و نوجوان ایفا می‌کند که ورزش در پرورش جسم بر عهده دارد. در پایان این مراسم با اهدای لوح تقدیر و هدایایی از برگزیدگان مرحله استانی بیست و یکمین جشنواره بین‌المللی قصه‌گویی تجلیل شد. مرحله استانی بیست و یکمین جشنوارهٔ بین‌المللی قصه‌گویی در یزد با حضور 26 قصه‌گو در بخش دختران و پسران 14 الی 18 سال برگزار شد. استان یزد یک‌میلیون و 138 هزار نفر جمعیت دارد. 7536/ 2047/            "}