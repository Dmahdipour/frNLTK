{"onTitr":" مدیرعامل شرکت سها کیش هلال احمر در گفت و گو با ایرنا:    ","titr":" 6 قلم داروی بیماران خاص تامین شد","describe":" تهران- ایرنا- مدیرعامل شرکت بازرگانی سها کیش وابسته به سازمان تدارکات پزشکی جمعیت هلال احمر، از تامین 6 قلم داروی مورد نیاز بیماران خاص به نام های «آلبومین»، «آی وی آی جی»، «مرکاپتوپرین»، «وارفارین»، «واکسن مننژیت» و «کینیدین سولفات» خبر داد.", "text":"مهیار ولی میرزا روز دوشنبه در گفت و گو با خبرنگار اجتماعی ایرنا، افزود: این 6 قلم داروی مورد نیاز بیماران طبق مجوز دریافتی از سازمان غذا و دارو در مورد واردات داروهای فوریتی تامین شده است و بیماران می توانند با در دست داشتن نسخه پزشک متخصص این داروها را از داروخانه های مرکزی هلال احمر، فوق تخصصی (تک نسخه ای) و مرکزی شماره 2 تهرانپارس تحت پوشش سازمان تدارکات پزشکی هلال احمر دریافت کنند. وی در خصوص داروهای تامین شده و موارد مصرف آنها توضیح داد: آلبومین (Albumin) به گروهی از پروتئین‌ های محلول در آب گفته می ‌شود که در کبد ساخته شود. این دارو برای درمان بیماران تحت همودیالیز و دارای نارسایی حاد کبدی، کلیوی و سوختگی که کبد آنها توانایی تولید این ماده را ندارد، تجویز می ‌شود.مدیرعامل شرکت بازرگانی سها کیش هلال احمر ادامه داد: داروی دیگری که از سوی این شرکت برای درمان بیماران نقص ایمنی اولیه تامین شده است (IVIG) نام دارد که بیماران نقص ایمنی اولیه به ویژه کودکان برای ادامه حیات خود نیازمند تزریق این دارو هستند.ولی میرزا اظهار داشت: داروی دیگری که از سوی این شرکت برای درمان بیماران تامین شده است، «مرکاپتوپرین» نام دارد که در درمان لوسمی های حاد، میلومونوسیتیک حاد و میلوسیتیک مزمن، لنفوم های غیرهوچکینی، پلی سیتمی ورا، بیماری التهابی روده و آرتریت ناشی از پسوریازیس مصرف می شود.وی افزود: قرص وارفارین (Warfarin) نیز یک داروی ضد انعقاد خون است که مدت زمان انعقاد خون را طولانی می کند و مانع تشکیل لخته در قلب و عروق می شود، این دارو معمولا برای بیمارانی که رگ های پای آنها مستعد تشکیل لخته خون است، بیماران دارای ضربان قلب غیرطبیعی به نام فیبریلاسیون دهلیزی و بیماران دارای دریچه قلبی مصنوعی تجویز می شود.   مدیرعامل شرکت بازرگانی سها کیش هلال احمر، تامین واکسن مننژیت برای ایمن سازی حجاج بیت الله الحرام و زائران عتبات عالیات در عراق را از دیگر داروهای مورد نیاز داخل کشور عنوان کرد و گفت: این واکسن نیز به منظور واکسینه کردن زائران ایرانی در مقابل بیماری مننژیت که یک بیماری باکتریایی حاد با علایم تب، سردرد، تهوع و استفراغ، انقباض عضلات گردن و بثورات جلدی است، تامین شده است. همچنین داروی کینیدین سولفات (Quinidine sulfate) از دیگر داروهای تامین شده است که برای درمان نامنظمی ضربان قلب تجویز می شود. ولی میرزا تصریح کرد: جمعیت هلال احمر رسالت مقدس و وظایف خطیری برعهده دارد؛ به طوری که این شرکت به عنوان زیرمجموعه سازمان تدارکات پزشکی این جمعیت ملی وظیفه ای مهم در بحث تسهیل در واردات و صادرات اقلام دارویی، تجهیزات پزشکی و تلاش برای رفع دغدغه های دارویی بیماران را دارد که این مهم با همت و تلاش متخصصان، کارشناسان و کارکنان خدمتگذار این شرکت با روندی قابل قبول در حال انجام است.وی سرمایه گذاری و مشارکت برای ساخت، تولید و فروش دارو و تجهیزات پزشکی، محصولات بهداشتی و آرایشی، واردات، صادرات، تولید و توزیع انواع فرآورده های دارویی، غذایی، فرآورده های رژیمی و بیولوژیک، داروهای گیاهی، تجهیزات پزشکی مصرفی مراکز درمانی و بیمارستانی و اخذ نمایندگی موارد یادشده از داخل و خارج کشور را از دیگر موارد فعالیت شرکت بازرگانی سها کیش سازمان تدارکات پزشکی جمعیت هلال احمرعنوان کرد.اجتمام *7029 *1834            "}