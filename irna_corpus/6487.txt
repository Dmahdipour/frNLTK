{"onTitr":"","titr":" آفریقای جنوبی از رای دیوان لاهه در مورد ایران استقبال کرد","describe":" الجزیره-ایرنا- سازمان روابط بین الملل و همکاری های آفریقای جنوبی  از رای دیوان دادگستری بین المللی لاهه در خصوص مردود بودن تحریم های ضد ایرانی آمریکا استقبال کرد.", "text":"به گزارش شنبه شب ایرنا به نقل از خبرگزاری رسمی آفریقای جنوبی (سانیوز ) ، سازمان روابط بین الملل و همکاری های آفریقای جنوبی اعلام کرد که این کشور پیش از این نیز از تصمیم آمریکا برای عقب نشینی از توافق هسته ای ابراز نگرانی کرده و آن را دستاورد بزرگی در حوزه دیپلماسی چندجانبه و در مسیر حل مسالمت آمیز درگیری ها می داند و خواستار حفظ این توافقنامه است.سازمان روابط بین الملل آفریقای جنوبی تاکید کرد:بر هم زدن توافق هسته ای ممکن است عواقب ناخوشایندی  برای طرف های امضا کننده آن و همه کشورهای جهان داشته باشد و به همین دلیل آفریقای جنوبی از همه طرف های امضا کننده این توافقنامه می خواهد به تعهدات خود پایبند باشند.قضات دیوان لاهه چهارشنبه گذشته به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی،بشردوستانه و هوایی آمریکا علیه ایران دادند.دیوان در حکم موقت خود رای داد که آمریکا باید طبق معاهده مودت سال 1955 تمامی موانع ناشی از تحریم های 15مرداد در مورد صدور دارو، وسایل پزشکی، مواد غذایی و هواپیما و قطعات آن و بازرسی های مربوطه به ایران را برداشته و تضمین دهد تا تراکنش های مالی مربوط به این رای امکانپذیر باشد.شبد**خاورم **2041**1010            "}