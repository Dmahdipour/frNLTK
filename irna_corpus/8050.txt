{"onTitr":"","titr":" جریان آب انتقالی به یزد، بار دیگر قطع شد","describe":" یزد - ایرنا - مسئول روابط عمومی شرکت سهامی آب منطقه ای یزد گفت: یکی از حوضچه های خط انتقال آب یزد از کوهرنگ در شرق اصفهان توسط افرادی تخریب و سبب قطع موقت جریان آب شد.", "text":"سید علیرضا کربلایی اکرمی روز جمعه در گفت و گو با خبرنگار ایرنا افزود: ساعت 8 تا 8:30 امروز /جمعه/ یکی از حوضچه های خط انتقال آب توسط عده ای ناشناس تخریب شد و نیروهای شرکت آب منطقه ای پس از قطع جریان آب انتقالی، عملیات بازسازی حوضچه را آغاز کردند.وی ادامه داد: بر اثر این خرابکاری، بین 100 تا 120 لیتر آب از حوضچه شماره 25 در محل تقاطع جاده ورزنه و خط انتقال آب یزد نشت کرده است.مسئول روابط عمومی آب منطقه ای یزد با بیان اینکه عده ای از روی ناآگاهی نسبت به تخریب خط لوله آب انتقالی به یزد اقدام می کنند، گفت: جریان آب انتقالی پس از اجرای عملیات بازسازی شیرهوای حوضچه، تا ساعتی دیگر وصل می شود.هم اکنون از 6 هزار و 733 منبع آبی استان یک میلیارد و 78 میلیون مترمکعب آب برداشت می‌ شود که 833 میلیون مترمکعب آن از چاه‌ها، 163 میلیون مترمکعب از قنات و بقیه از چشمه‌ ها تامین می‌شود.آب تجدید شونده منابع زیرزمینی یزد 827 میلیون مترمکعب و کسری مخزن حدود 300 میلیون مترمکعب است، به همین دلیل سالانه 50 سانتیمتر از سطح منابع آب‌های زیرزمینی کاسته می‌شود.آب استحصالی از منابع آب شیرین استان در سال 1387،سه هزار و 166 لیتر در ثانیه بود که این عدد در سال 1395 به 2 هزار و 631 لیتر در ثانیه کاهش یافت.به گفته زمانی قمی استاندار یزد ، در سال های اخیر، به طور متوسط 70 درصد آب شرب یزد از خارج استان و بقیه از منابع داخلی تامین شد که در مجموع حدود 57 میلیون متر مکعب حجم سالانه آب انتقالی به یزد است.انتقال آب به یزد در سال 1368 در ابتدای شکل گیری دولت مرحوم آیت الله هاشمی رفسنجانی مصوب و در مسیر کاملا قانونی انجام شد و هر نوع اخلال در آن، قانون شکنی محسوب می شود.7532/ 6197            "}