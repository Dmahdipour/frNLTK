{"onTitr":"","titr":" رژیم صهیونیستی مدعی دستگیری مجری عملیات شهادت طلبانه حواره شد","describe":" تهران- ایرنا- نظامیان رژیم صهیونیستی با حمله به مناطق مختلف کرانه باختری اشغالی 7 فلسطینی را دستگیر و ادعا کردند مجری عملیات شهادت طلبانه فلسطینیان در چاقو زدن به دو نظامی صهیونیست در حواره نزدیک شهرک شمرون در میان افراد مذکور می باشد.", "text":"به گزارش روز جمعه پایگاه خبری عربی 21 نظامیان رژیم صهیونیستی با حمله به منزل 'احمد الحاج علی' در روستای جماعین واقع در جنوب نابلس ،مدعی دستگیری مجری عملیات روز گذشته پنجشنبه چاقو زدن به دو نظامی صهیونیست در حواره نزدیک شهرک صهیونیستی شمرون به علاوه شش تن دیگر شدند.نظامیان صهیونیست به دنبال دستگیری 'الحاج علی' با قراردادن دیوارهای نظامی در ورودی روستای جماعین مانع ورود وخروج اهالی آن شدند منابع محلی اعلام کردند نظامیان رژیم صهیونیستی با خودروهای نظامی در شهرک عنبتا در شرق طولکرم  وورودی شرقی آن مستقر شده سه فلسطینی را دستگیر کردند.نظامیان صهیونیست همچنین 'خلود عزام یوسف فریج 'دختر عمه 'اشرف نعالوه' مجری عملیات شهادت طلبانه برکان را در خانه وی در بیت لید ودو تن دیگر رانیز دستگیر وزندانی کردند.در همین راستا نظامیان صهیونیست و خودروهای نظامی آنها با استقرار در اطراف شهرک رامین شرق طولکرم وبازرسی خانه های اطراف به دنبال مجری عملیات شهادت طلبانه برکان ، یکشنبه گذشته در نزدیکی شهر سلفیت هستند.** بیست ونهمین راه پیمایی بازگشت به نام 'جمعه انتفاضه قدس' امروز برگزار می شودبیست ونهمین راه پیمایی بازگشت امروز جمعه در نوار غزه وشهرهای مختلف کرانه باختری علی رغم آماده باش کامل نظامیان رژیم صهیونیستی در دیوار حائل پس از اقامه نماز عصر برگزار می شود .شورای عالی ملی اردوگاه های راه پیمایی بازگشت ورفع محاصره در بیانیه ای با نامگذاری امروز به نام 'جمعه انتفاضه قدس' بر اهمیت تبدیل دیوارهای امنیتی رژیم صهیونیستی به صحنه درگیری ،تداوم راه پیمایی درغزه در دفاع از اصول ومقدسات ،نابودی معامله قرن ومقابله با سیاست های شهرک سازی ویهودی سازی تاکید کرد.  این بیانیه خاطر نشان ساخت راه پیمایی های بازگشت علی رغم تجاوزهای دشمن همچنان ادامه دارد ومردم فلسطین مصمم به رهایی از اشغال رژیم صهیونیستی ورفع محاصره از غزه وپایان دادن به سیاست های تبعیض نژادی در خاک خود هستند.این بیانیه تاکید کرد تحقق آرزوی بازگشت پناهجویان فلسطینی به خانه های خود ورفع محاصره غزه امری حتمی است .از ابتدای راه پیمایی بازگشت و رفع محاصره در 10 فروردین تاکنون، 198 غیر نظامی فلسطینی شهید و بیش از 21 هزار تن دیگر زخمی شده اند.خاورم** 14531**1211            "}