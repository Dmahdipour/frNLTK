{"onTitr":"","titr":" لاریجانی: آمریکا از روابط دوستانه ایران و ترکیه ناراحت است","describe":" آنتالیا- ایرنا- رئیس مجلس شورای اسلامی در دیدار با بینالی یلدریم رییس مجلس ملی ترکیه گفت که آمریکا و برخی کشورهای منطقه از همکاری راهبردی و روابط دوستانه دو کشور ناراحت هستند.", "text":"به گزارش ایرنا، علی لاریجانی امروز سه شنبه در دیدار با همتای ترکیه ای خود در حاشیه سومین اجلاس بین المجالس اوراسیا در آنتالیا افزود: پس از از اقدام موفق ایران، روسیه و ترکیه برای حل مساله سوریه، نگرانی آنها بیشتر شد اما ایران و ترکیه دو کشور با تاریخ قوی با این بادها نمی لرزند.وی با تأکید بر این که ایران و ترکیه برای پیشبرد اهداف مشترک باید متحدتر باشند، افزود: همکاری تجاری، فرصت خوبی برای تحقق این مهم است که باید با اتخاذ تمهیداتی آن را پیش برده و در راستای تأمین منافع دو کشور گسترش دهیم.رئیس مجلس شورای اسلامی با بیان اینکه در عالم سیاست و تجارت هیچ مشکلی بدون راه‌حل نیست، اظهار کرد: کشورهای ایران و ترکیه به عنوان دو برادر باید با ابتکار عمل کنند و ما آماده ایم تا با استفاده از ظرفیت‌های مختلف به نتیجه مناسبی برسیم.وی در ادامه در رابطه با ابراز همدردی رئیس مجلس ترکیه با ایران به دلیل بروز حادثه تروریستی در اهواز یادآور شد: داعش در این حادثه تلخ نقش داشت و این عملیات از بیرون هدایت می‌شد.بینالی یلدریم رئیس مجلس ملی ترکیه نیز در این دیدار با بیان این که در اجلاس مجالس اوراسیا 39 کشور، 22 نفر از روسای مجالس، 14 نفر معاون رئیس مجلس، نمایندگان هر کدام از سفرا و هفت رئیس و دبیر کل موسسات بین‌المللی حضور دارند، گفت: همکاری منطقه‌ای، مبارزه با تروریسم، مشکل مهاجرت، تحریم‌های ظالمانه برخی کشورها و استفاده آنها از زور از جمله موضوعات مهمی است که در این اجلاس بررسی می‌شود.وی تهدیدات پیرامون محیط زیست را از دیگر موضوعاتی اجلاس سوم اوراسیا عنوان کرد و افزود: این موضوعات در این اجلاس به طور جامع بررسی خواهد شد.رئیس مجلس ملی ترکیه با بیان اینکه دوستی ایران و ترکیه قدمتی500 ساله دارد، اظهار کرد: ایران و ترکیه هیچگاه رو در روی هم قرار نگرفته‌اند و همواره پشت هم ایستاده اند اما متأسفانه این دو کشور در معرض حمله چند جانبه قرار دارند، چرا که ابتکاری که ایران، ترکیه و روسیه برای پایان دادن به جنگ داخلی سوریه انجام دادند، برخی کشورها را ناراحت کرده است که به دنبال بازی‌های دیگر هستند.وی بیان کرد: ما سه کشور می‌توانیم با تقویت همکاری در منطقه، خود را تقویت کرده و با غلبه بر مخالفت ها، نوع همکاری در سوریه را در منطقه بسط دهیم و با این روش می‌توان ابعاد جدیدی به مسائل امنیتی، دفاعی و نظامی افزود.یلدریم با محکوم کردن حادثه تروریستی اهواز تأکید کرد: این حادثه که منجر به زخمی و کشته شدن غیرنظامیان اعم از زنان و کودکان شد، ما را ناراحت کرد و در این موضوع با شما ابراز همدردی می‌کنیم و به مردم ایران تسلیت می‌گوییم.وی با بیان اینکه روابط ایران و ترکیه روز به روز در حال پیشرفت است، اظهار کرد: ما باید به عنوان روسای مجالس برای بهبود روابط پارلمانی، گام‌های رو به جلو برداریم و در حوزه تجاری برای همکاری بیشتر تلاش کنیم.رئیس مجلس ترکیه با اشاره به خروج یک جانبه آمریکا از برجام عنوان کرد: متأسفانه با اقدامات لحظه‌ای و آنی غیرقابل پیش‌بینی دولت آمریکا، مسائل منطقه به شکل قابل توجهی تغییر کرده است و ایران و ترکیه که مسئولیت سنگینی بر دوش دارند نمی توانند بنشینند و نظاره‌گر باشند.وی افزود: ما مجبور هستیم در برابر برنامه‌های مرموز این چنینی که برای گسترش عدم ثبات منطقه صورت گرفته، تدابیری بیندیشیم و وظیفه اول در این مورد برعهده دولت‌های دو کشور است کما این که نتایج دیدار روسای جمهوری هر دو کشور نشان داد در عزم و اراده برای تحقق این مهم هیچ مشکلی وجود ندارد.به گزارش ایرنا، علی لاریجانی رییس مجلس شورای اسلامی ایران در راس یک هیات پارلمانی از طرف ایران در این اجلاس حضور یافته است و علاوه بر سخنرانی، دیدار دو جانبه ای با برخی از روسای مجالس کشورهای شرکت کننده خواهد داشت.افضلی (نماینده اقلید)، خامکانی (نماینده زرند وکوه بنان) و علیرضا بیگی (نماینده تبریز)، رئیس مجلس ایران را در این سفر همراهی می کنند.کشورهای ویتنام، ازبکستان، ترکمنستان، ترکیه، تایلند، تاجیکستان، سریلانکا، اسلواکی، صربستان، عربستان سعودی، روسیه، قطر، فیلیپین، پاکستان، مغولستان، لیتوانی، لائوس، کویت، قرقیزستان، کره جنوبی، قزاقستان، اردن، ژاپن، عراق، ایران، اندونزی، مجارستان، چین، کامبوج، بلغارستان، برونئی، بوسنی و هرزگوین، بلاروس، بحرین، جمهوری آذربایجان، ارمنستان، افغانستان برای حضور در این اجلاس حضور دارند.پیش از این دوره اول و دوم اجلاس مجالس اوراسیا در کره جنوبی و مسکو برگزار شده بود.خاورم/1905**1144            "}