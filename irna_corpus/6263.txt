{"onTitr":"","titr":" پل های تاریخی گیلان در یورش سیلاب سالم ماندند","describe":" رشت - ایرنا - سرپرست معاونت میراث فرهنگی اداره کل میراث فرهنگی، صنایع دستی و گردشگری گیلان اعلام کرد: همه پل های تاریخی استان در برابر یورش سیلاب مقاومت کرده و سالم هستند.", "text":"ولی جهانی روز یکشنبه در گفت و گو با خبرنگار ایرنا افزود: 40 پل تاریخی در گیلان شناسایی و ثبت شده که همه آنها در مسیر رودخانه های بزرگ جانمایی شده اند و هیچ گونه آسیبی به آنها وارد نشده است.وی اظهار داشت: متاسفانه برخی از پل های امروزی اگر در برابر سیل تاب نیاورده و تخریب شده اند، اما پل های تاریخی به سبب بکارگیری اصول فنی مهندسی صحیح، مکان یابی مناسب و استفاده از مصالح مناسب و اصولی در برابر سیل های ویرانگر اخیر مستحکم مانده اند.وی اضافه کرد: 40 پل تاریخی گیلان مربوط به دوره صفویه تا پهلوی اول هستند که 12 پل از پل های یادشده، در رودخانه های شرق گیلان واقع شده و مابقی در دیگر نقاط گیلان پراکنده اند.بارش باران از بعدازظهر جمعه گذشته آغاز شد و در برخی نقاط و بعضی ساعت ها به قدری شدید بود که موجب آبگرفتگی در شهرها و جاری شدن سیلاب شد. وقوع سیلاب خسارت هایی را به تاسیسات زیربنایی استان وارد کرده و تا کنون موجب تخریب چندین دستگاه پل، بسته شدن برخی راه های فرعی و بروز مشکلاتی برای مردم شده است.نزدیک به سه هزار اثر تاریخی در گیلان شناسایی شده که یک هزار و 70 اثر در فهرست آثار ملی کشور به ثبت رسیده است.1881/2007            "}