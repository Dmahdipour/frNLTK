{"onTitr":" نماینده ولی فقیه در استان قزوین:    ","titr":" پیروان شهدا به جاودانگی دست می یابند","describe":" قزوین - ایرنا - نماینده ولی‌ فقیه در استان و امام جمعه قزوین گفت: شهدا زندگان حقیقی تاریخ هستند و کسانی که پیرو راه این بزرگ مردان باشد می تواند به جاودانگی دست پیدا کند.", "text":"به گزارش روز شنبه ایرنا و به نقل از پایگاه اطلاع رسانی دفتر امام جمعه قزوین، آیت‌الله عبدالکریم عابدینی در هفدهمین سالگرد شهدای منطقه چاله از توابع بخش البرز قزوین اظهار داشت: خدا را سپاسگزاریم که راه شهیدان برای مردم و اقشار مختلف ملت ایران دارای اهمیت است و معرفت مردم ما نسبت به انقلاب و کسانی که از این انقلاب حراست داشته‌اند هر سال افزایش می‌یابد.وی با بیان اینکه خدای متعال می‌خواهد که ما قدردان شهدای خود باشیم، تاکید کرد: قرآن کریم نیز برای شهدا احترام ویژه قائل شده و به همه عالم اعلام کرده 'مبادا کسانی که در راه خدا کشته شده‌اند، مرده بپندارید، زیرا شما زنده بودن آنها را درک نمی ‌کنید'.امام جمعه قزوین در ادامه با اشاره به اینکه ما هیچ زمانی با مردم عراق جنگ و ستیزی نداشتیم، بلکه ما در دوران هشت سال جنگ تحمیلی با حکومت بعثی صدام و حامیانش جنگیدیم، تصریح کرد: مردم عراق همان افرادی هستند که در ایام اربعین خود را برای پذیرایی از مردم ایران آماده کرده و با عشق و علاقه، خادمی حضرت سیدالشهدا (ع) را می‌کنند.آیت الله عابدینی ادامه داد: شهدا قبل از شهادت زنده ‌بودن خود را در تبعیت از ولایت فقیه و حفاظت و حراست از انقلاب و کشور نشان دادند، اگر در مقابل ظلم و ستم و تجاوز بیگانگان سکوت کنیم با یک مرده تفاوتی نداریم.به گفته وی، جانبازان، ایثارگران و آزادگان کشور ما همه جزو زندگان دنیا هستند و زمانی که کشورشان در معرض خطر قرار گرفت، مردانه وارد میدان شدند و جنگیدند.نماینده ولی ‌فقیه در استان قزوین افزود: شهدا و رزمندگان ما اجازه ندادند در مقابل یورش‌های عراق و حامیانش ذره ای از خاک کشور غصب شود و امروز یمن، سوریه، عراق، بحرین، لبنان، غزه و فلسطین به قوت قلب و قدم شهدا و بسیجیان ایران در حال مقاومت مقابل جنایتکاران و استکبار جهانی هستند.وی ابراز کرد: ما باید با توجه به بیانات رهبر معظم انقلاب برای حل مشکلات کشور حوزه اقتصاد مقاومتی را جدی بگیریم و از جوانان در عرصه‌های مختلف استفاده کنیم.امام جمعه قزوین با بیان اینکه شهدا زندگان حقیقی تاریخ هستند، گفت: روستای چاله مردمی بسیجی و شهیدپرور دارد و در یکی از عملیات‌ها شاهد بودیم که فقط 49 نفر از این روستا حضور داشتند و مردمی حامی انقلاب و نظام به شمار می روند.آیت‌الله عابدینی در پایان با تاکید بر اینکه زنده بودن مسجد نقش تاثیرگذاری در تربیت شهدا و سرداران و ایثارگران دارد، گفت: شهدای منطقه چاله نیز از همین مساجد تربیت شدند و در عملیات آزادسازی خرمشهر 4 شهید نیز تقدیم انقلاب کردند.6104/8054            "}