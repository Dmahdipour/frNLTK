{"onTitr":" رئیس سازمان امداد و نجات:    ","titr":" امدادرسانی سیل زدگان در 32 شهر شمال کشور ادامه دارد","describe":" تهران- ایرنا- رئیس سازمان امداد و نجات جمعیت هلال احمر گفت: امدادرسانی در 18 شهرستان استان مازندران و 14 شهرستان در استان گیلان ادامه دارد.", "text":"مرتضی سلیمی روز پنجشنبه در گفت و گو با خبرنگار اجتماعی ایرنا با اعلام این خبر افزود: در استان مازندران 9 هزار و 100 نفر امدادرسانی شدند و در استان گیلان 2 هزار و 419 خدمات امدادی دریافت کردند.سلیمی اظهار داشت: در استان مازندران 15 نفر به دلیل مصدومیت به مراکز درمانی منتقل شدند همچنین در استان گیلان 22 نفر اسکان اضطراری یافتند.وی با بیان اینکه در استان مازندران یک فروند بالگرد اقدام به انتقال 2 هزار و 900 کیلوگرم اقلام امدادی کرده است، افزود: همچنین 102 خودرو گرفتار در سیلاب نیز رهاسازی شدند.سلیمی اضافه کرد: امدادرسانی در استان گیلان در شهرستان های املش، ماسال، لنگرود و فومن همچنان ادامه دارد.از هفته گذشته بارندگی در 4 استان خراسان شمالی، گلستان، مازندران و گیلان موجب سیل و آبگرفتگی و میلیاردها تومان خسارت به مردم این استان ها شده است و حداقل 8نفر در این حادثه جان خود را از دست داده اند.اجتمام *3377*3229* 3063            "}