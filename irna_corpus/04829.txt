{"onTitr":"","titr":" تخلف سرعت در جاده های خراسان رضوی کاهش یافت","describe":" مشهد- ایرنا- مدیرکل راهداری و حمل و نقل جاده ای خراسان رضوی گفت: براساس آمار سامانه های ثبت سرعت ظرف شش ماه نخست امسال وقوع تخلف سرعت غیرمجاز در جاده های این استان 36 درصد نسبت به مدت مشابه پارسال کاهش یافته است.", "text":"ابراهیم نصری روز دوشنبه در گفت و گو با خبرنگار ایرنا افزود: بر اساس عملکرد 57 سامانه ثبت سرعت در جاده های خراسان رضوی طی این مدت 89 میلیون تردد در مسیرها ثبت شد که سهم تخلفهای سرعت در این تعداد 9 صدم درصد بوده است. وی ادامه داد: سهم تخلف سرعت در ترددهای جاده ای طی شش ماه نخست پارسال کمتر از 14صدم درصد بود که این تفاوت نشانگر کاهش 36 درصدی تخلفهای سرعت در خراسان رضوی است.مدیرکل راهداری و حمل و نقل جاده ای خراسان رضوی گفت: فعال بودن سامانه های نظارتی از جمله دوربینهای ثبت تخلف، سامانه های ثبت سرعت و فعالیت نظارتی پلیس و به تبع آن اعمال قانون رانندگان متخلف مهمترین عوامل کاهش قابل توجه سرعت غیرمجاز در جاده های این استان هستند. وی افزود: ثبت تخلف سرعت توسط سامانه های نظارتی در آزادراهها ، بزرگراهها وسایر راهها بر اساس حداکثر سرعت 120، 110 و 85 کیلومتر بر ساعت انجام می شود.استان خراسان رضوی 20 هزار و 575 کیلومتر راه دارد که شش هزار و 422 کیلومتر آن بین شهری و 14 هزار و 152 کیلومتر راه روستایی است. همچنین از این طول 110 کیلومتر آزادراه، هزار و 72 کیلومتر بزرگراه و هزار و 289 کیلومتر راه اصلی می باشد.3221/1858            "}