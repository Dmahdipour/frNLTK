{"onTitr":"","titr":" عرضه غذای گرم در مهدهای روستایی دزفول آغاز شد","describe":" دزفول - ایرنا - رئیس اداره بهزیستی شهرستان دزفول گفت: عرضه غذای گرم در 37 مهدکودک روستایی و حاشیه شهر دزفول از امروز آغاز شد و از این پس کودکان در مهدها یک وعده غذای گرم می خورند.", "text":"به گزارش ایرنا فریدون عبدی روز سه شنبه در آیینی که به منظور آغاز طرح عرضه توزیع غذای گرم در مهدکودک روستای منتظری واقع در بخش مرکزی دزفول انجام شد، افزود: طرح عرضه غذای گرم در مهدکودک ها با هدف حمایت از کودکان مناطق روستایی و حاشیه شهر اجرا شده و به رشد کودکان، بهداشت و تغذیه آنها توجه ویژه ای دارد.وی اظهار داشت: این طرح تا زمانی که مهدکودک های سطح شهرستان در سال تحصیلی جاری دایر هستند، در 23 مهدکودک روستایی و 14 مهدکودک حاشیه شهر اجرا می شود.رئیس اداره بهزیستی دزفول با بیان اینکه این طرح پارسال نیز در دزفول اجرا شده بود، افزود: امسال نیز افزون بر  51 میلیارد ریال اعتبار برای اجرای این طرح اختصاص داده شده و کودکان از غذای گرم با کیفیت بهره مند خواهند شد.با آغاز سال تحصیلی جدید پنج مهدکودک جدید در سطح شهر و سه مهدکودک در سطح روستاهای دزفول تاسیس شد.در حال حاضر 35 مهدکودک در مناطق شهری و 26 مهدکودک در مناطق روستایی شهرستان دزفول زیرنظر بهزیستی فعالیت دارند.7278/3022            "}