{"onTitr":"","titr":" بیمه سلامت کرمانشاه آماده خدمت رسانی به زوار اربعین است","describe":" کرمانشاه - ایرنا - مدیرکل بیمه سلامت کرمانشاه گفت: کارشناسان ناظر در بیمارستان ها و دفاتر پیشخوان در اربعین حسینی در مسیر زوار عتبات عالیات آماده خدمات رسانی هستند.", "text":"کیومرث مظفری روز شنبه در گفت و گو با خبرنگار ایرنا افزود: این اداره کل به عنوان یکی از اعضای کمیته بهداشت و درمان ستاد اربعین استان کرمانشاه آمادگی لازم برای مشارکت فعال در ایستگاه های سلامت در مسیر زوار عتبات عالیات را دارد.او گفت: با استقرار کارشناسان ناظر در بیمارستان های شهرستان های مسیر و آماده باش تمام ادارات و دفاتر پیشخوان زیر مجموعه، دفترچه های مورد نیاز در حداقل زمان ممکن صادر می شود و بیماران را به مراکز درمانی راهنمایی و هدایت می کنند.وی با بیان اینکه این اداره کل در اقدامی ویژه و به منظور تسهیل در ارائه خدمات به بیمه شدگان در ایام تعطیل هم آماده خدمات رسانی و صدور دفترچه برای زوار است، افزود: با هدف ارائه خدمات به بیمارانی که در ایام تعطیل بستری می شوند، همکاران اداره کل بیمه سلامت از ساعت 8 صبح تا 13 ایام تعطیل برای تعویض و تمدید دفترچه و صدور معرفی نامه بیمارستانی در اداره کل حضور دارند.دبیر سازمان های بیمه گر استان کرمانشاه در ادامه با اشاره به هماهنگی با بیمارستان های دانشگاه علوم پزشکی، گفت: تلاش داریم در این خصوص بیشترین اطلاع رسانی را انجام دهیم و این بیماران می توانند در ایام تعطیل به اداره کل بیمه سلامت مراجعه و یا با شماره تلفن های 37242742 و 37241849 تماس گرفته و راهنمایی لازم دریافت نمایند.مظفری تاکید کرد: در صورت عدم مراجعه بیماران برای اخذ دفترچه بیمه، هزینه های آنها قابل پذیرش نخواهد بود.وی با بیان اینکه دفترچه های بیمه مانند اوراق بهادار بوده و بیمه شدگان نباید برای استفاده آن را به دیگران واگذار کنند، افزود: برای تعویض دفاتری که اوراق آن زودتر از سه ماه به پایان رسیده است،(ارائه دفترچه قبلی، ارائه فیش هزینه صدور دفترچه و کسب نظر کمیته فنی استان و یا پزشک معتمد به استثناء بیماران خاص) از شرایط آن است ؛ درخواست خدمت باید توسط سرپرست و یا بستگان درجه یک و یا قیم و یا وکیل قانونی بیمه شده صورت پذیرد.طبق تقویم رسمی کشورمان، اربعین حسینی روز سه شنبه هشتم آبان مصادف با 20 صفر است.مرز خسروی نزدیکترین نقطه از کشورمان به بغداد، کربلا، کاظمین و سامراست که این مرز رسمی تا بغداد پایتخت کشور عراق 190، نجف 380، کربلا 300، کاظمین 203 و تا سامرا 326 کیلومتر فاصله دارد.عملیات ساخت پایانه بین المللی مرز خسروی از سال 77 در نقطه صفر مرزی آغاز شد و این مجموعه در سال 81 با 75 میلیارد ریال اعتبار به بهره برداری رسید.قصرشیرین با 27 هزار تن جمعیت در غرب کرمانشاه، بیش از 186 کیلومتر مرز با عراق دارد و در امتداد این مرزهای طولانی 2 مرز رسمی خسروی و پرویزخان قرار دارد که اولی هم مرز با حوزه حکومت مرکزی (بخش عربی) و دومی هم مرز با اقلیم کردستان عراق است.مرز خسروی در 20 کیلومتری شهر قصرشیرین واقع شده است.3033/8066            "}