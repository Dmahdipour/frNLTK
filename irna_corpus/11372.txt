{"onTitr":" مدیر عامل کانون پرورش فکری کودکان و نوجوانان:    ","titr":" توجه به کودکان، زمینه ساز افزایش سرمایه انسانی است","describe":" تهران- ایرنا- مدیر عامل کانون پرورش فکری کودکان و نوجوانان هفته ملی کودک را رزمایش فرهنگی برای برجسته سازی اهمیت کودک و نوجوانان در مسیر تعالی جامعه عنوان کرد و گفت: سرمایه انسانی هر جامعه با توجه به کودکان و نوجوانان افزایش می یابد.", "text":"به گزارش خبرنگار علمی ایرنا، «فاضل نظری» در نشست رسانه ای روز سه شنبه در نشستی رسانه ای که به مناسبت  تشریح برنامه های هفته ملی کودک در کانون پرورش فکری کودک و نوجوان برگزار شد، اظهار داشت: شعار امسال هفته ملی کودک، «آینده را باید ساخت» انتخاب شده  تا بیاموزیم در مواجهه با مفهوم آینده، می توان با رویکرد فوق فعال، آینده ای مناسب و دلخواه ساخت.نظری افزود: برای ساختن آینده منابع مهمی از قبیل سرمایه اطلاعاتی، مالی و انسانی نیاز  است که مهمترین سرمایه انسانی برای ساخت آینده و اصلاح و بهبود جامعه، کودکان امروز هستند. وی یادآور شد: پس سرمایه گذاری روی کودکان، نوعی سرمایه گذاری برای آینده و طرحی نوافکندن در جهت توسعه جامعه است. مدیر کانون پرورش فکری کودکان و نوجوانان، جامعه ای را جامعه امیدوار و با نشاط خواند که در آن به کودکان و پرورش آنان اهتمام می ورزد و برای آینده این سرمایه ها، برنامه ریزی می کند. وی ضمن ابراز تاسف از هدر دادن آینده کودکان در  سایه بی برنامگی های امروزی افزود: جوامع موفق، امروز را برای آینده سرمایه گذاری می کنند.نظری در بخشی دیگر از سخنان خود، بر لزوم ایجاد تغییرات در نظام پرورشی و آموزشی کشور مطابق با شرایط امروز تاکید کرد و گفت: باید به شرایط موجود توجه کرد تا بتوان فاصله میان شرایطی را که در آن قرار داریم و شرایطی را که قرار است آینده ای مطلوب برای ما بسازد برداریم. خوشبختانه در این راستا، در وزارت آموزش و پرورش، سند تحول بنیادین مراحل خود را قدم به قدم طی می کند اما به نظر می رسد باید شتاب فزاینده ای در این حوزه اتفاق بیافتد.به بیان نظری، هفته ملی کودک نمی خواهد مشکلات کودکان را در یک هفته برطرف کند و قرار هم نیست که تالار نمایش آرزوها باشد بلکه یک رزمایش فرهنگی است که امیدواریم در جهت برجسته سازی اهمیت کودکان و نوجوانان در مسیر تعالی جامعه تاثیرگذار باشد و این اتفاق نمی افتد مگر با توجه دائمی مسوولان و اصحاب رسانه که خود را مسوول واقع نمایی و برجسته سازی این مفهوم بدانند. وی اظهار داشت: جامعه ای که به کودکان توجه نکند، فردای درخشانی پیش رو نخواهد داشت چرا که بزرگترین سرمایه هر جامعه ای سرمایه انسانی آن است پس از همین امروز باید برای کودکان و نوجوانان فکر کرد.ویژه برنامه های هفته ملی کودک از ١٤ تا ٢٠ مهر در تهران به میزبانی مرکز آفرینش های فرهنگی هنری کانون پرورش فکری کودکان ر نوجوانان در خیابان حجاب و همچنین مراکز فرهنگی هنری سراسر کشور برگزار می شود.علمی*٩٢٩٤*2017            "}