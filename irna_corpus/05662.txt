{"onTitr":"","titr":" اعتبارات درمان تامین اجتماعی خراسان رضوی افزایش یافت","describe":" گناباد- ایرنا- مدیر درمان اداره کل تامین اجتماعی خراسان رضوی گفت: میزان اعتبارات این اداره کل امسال با 20 درصد افزایش نسبت به پارسال به 10 هزار میلیارد ریال رسیده است.", "text":"حمید داستانی روز یکشنبه در حاشیه مراسم تودیع و معارفه رئیس پلی کلینیک تامین اجتماعی گناباد طی گفت و گو با خبرنگار ایرنا افزود: دو سوم اعتبارات این بخش برای تامین هزینه های بیمه ای و درمانی طرفهای قرارداد و بقیه برای ارتقاء هتلینگ و ساختمانهای بیمارستانها، درمانگاهها و پلی کلینیکهای تابعه در سطح خراسان رضوی هزینه می شود.وی ادامه داد: درمانگاههای تامین اجتماعی در شهرستانهای خواف، درگز و فریمان در دست ساخت است و در آینده نزدیک به بهره برداری می رسد. با راه اندازی آنها تعداد مراکز درمانی تامین اجتماعی در سطح خراسان رضوی به 21 مرکز افزایش می یابد. مدیر درمان اداره کل تامین اجتماعی خراسان رضوی همچنین بالا بودن هزینه های طرح تحول نظام سلامت را از عوامل مهم مطالبات معوق مراکز درمانی و دانشگاههای علوم پزشکی از بیمه تامین اجتماعی ذکر و بیان کرد: بخش اعظم بدهیهای تامین اجتماعی طی سال گذشته پرداخت شده است.وی در ادامه توسعه کمی و کیفی فوریتهای پزشکی و تامین نیروی انسانی متخصص مراکز درمانی تامین اجتماعی خراسان رضوی را در اولویت ذکر و بیان کرد: دو میلیون و 700 هزار نفر زیر پوشش خدمات درمانی تامین اجتماعی خراسان رضوی قرار دارند. داستانی افزایش خدمات درمانی به مردم به ویژه بیمه شدگان تامین اجتماعی را در مناطق محروم از دیگر اولویتها ذکر و بیان کرد: در این چارچوب درمانگاههای تامین اجتماعی گناباد و کاشمر به پلی کلینیک تخصصی ارتقا یافتند.35 پزشک، ماما و پرستار در پلی کلینیک تامین اجتماعی گناباد مشغول کار هستند که امکان افزایش آنان به 49 نفر فراهم شده است. تامین اجتماعی گناباد دارای یک شعبه اصلی در گناباد و یک شعبه اقماری در بجستان است. 19 هزار بیمه شده اصلی و 43 هزار نفر افراد زیر پوشش آنها در گناباد و بجستان از خدمات تامین اجتماعی بهره مند هستند و سه هزار و 566 نفر در این شهرستانها ماهیانه مستمری تامین اجتماعی دریافت می کنند. گناباد در فاصله 287 کیلومتری جنوب مشهد واقع است. 2095/1858            "}