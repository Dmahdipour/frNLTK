{"onTitr":"","titr":" راه پیمایی صلح و خلع سلاح جهانی در ایتالیا برگزار شد","describe":" رم - ایرنا - راه پیمایی سالانه برای صلح و خلع سلاح جهانی از صبح امروز با شرکت ده ها هزار ایتالیایی و غیر ایتالیایی با شعار 'برادری' برگزار شد.", "text":"به گزارش روز یکشنبه ایرنا، این راه پیمایی بزرگ و طویل با شرکت ده ها هزار نفر بویژه جوانان، از صبح امروز با شعار نوشته بزرگ 'برادری'، از شهر پروجا در مرکز ایتالیا آغاز شد و در یک مسیر 24 کیلومتری تا شهر آسیسی همچنان ادامه دارد. تظاهرکنندگان در راه پیمایی صلح 'پروچا - اسیسی' که مهم ترین در ایتالیا محسوب می شود، زیر بارش باران با حمل پرچم های طویل خواهان برقراری صلح و خلع سلاح در سراسر جهان شدند. مشارکت گسترده در این راه پیمایی، تاییدی بر تعهد مردم ایتالیا علیه جنگ ها و برای خلع سلاح است. تظاهرکنندگان همچنین علیه جنگ و خشونت، بویژه برای غلبه بر بی تفاوتی نهادها و آنهایی که فکر می کنند که رویدادهای جهان به آنها ارتباطی ندارد، از 500 شهر ایتالیا وارد میدان شده و در این راه پیمایی شرکت کردند. راهپیمایی صلح 'پروجا - اسیسی' از سال 1961 میلادی توسط جنبش صلح طلب ایتالیا شکل گرفته است و همه ساله در حمایت از صلح و علیه تمام جنگ ها برگزار می شود و یکی از رویدادهای مهم  در این کشور بشمار می رود. اروپام**461**1485            "}