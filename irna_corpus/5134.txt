{"onTitr":"","titr":" اعتماد مردم بزرگترین سرمایه نیروی انتظامی است","describe":" آستارا - ایرنا - فرماندار آستارا گفت: نیروی انتظامی، دارای مسئولیت و ماموریت های فراگیر است و اعتماد مردم بزرگترین سرمایه و اعتبار آن به شمار می رود.", "text":"گزارش روابط عمومی فرمانداری آستارا به ایرنا حاکیست؛ یونس رنجکش غروب یکشنبه به مناسبت هفته نیروی انتظامی در نشست با پرسنل نیروی انتظامی و هنگ مرزی در فرمانداری این شهرستان افزود: تلاش در عرصه ماموریت های نیروی انتظامی باید زمینه امنیت پایدار را در جامعه فراهم کند و خوشبختانه این احساس مسئولیت مشاهده می شود.وی بیان کرد: آستارا به دلیل شرایط جغرافیایی و مرزی از هنگ مرزی و نیروی انتظامی به عنوان دو ظرفیت موثر در تامین امنیت برخوردار است و کارکردها و پشتیبانی های آنان، فضای خوبی را در این شهرستان ایجاد کرده است.وی ادامه داد: امنیت مرزهای ایران اسلامی نعمت بزرگی است و این دستاورد ارزشمند در برابر ناامنی بسیاری از کشورهای منطقه، به معنای حقیقی بروز پیدا کرده است.رنجکش افزود: کاهش برخی جرایم در آستارا نتیجه تلاش های شبانه روزی نیروی انتظامی است و اهمیت مشارکت های مردمی و سهم شهروندان در ارتقای امنیت، غیر قابل انکار است.فرماندار آستارا بیان کرد: نیروی انتظامی با احترام به حقوق اجتماعی، قانون مداری و با مشارکت شهروندان خدمات فراوانی ارائه کرده و در این مسیر موفق بوده است.13 تا 19 مهرماه هفته نیروی انتظامی است.شهرستان مرزی بندر آستارا با 91 هزار نفر جمعیت در غرب استان گیلان و همسایگی جمهوری آذربایجان واقع است.7105 / 7124/2007            "}