{"onTitr":"","titr":" سازمان ملل درباره سرنوشت خاشقچی خواستار همکاری عربستان شد","describe":" تهران - ایرنا - سازمان ملل متحد روز پنجشنبه از عربستان سعودی خواست تا با مقام های ترکیه برای پی بردن به سرنوشت جماس خاشقچی روزنامه نگار سعودی همکاری کند.", "text":"به گزارش خبرگزاری آناتولی ترکیه، «استفان دوجاریک» سخنگوی دبیرکل سازمان ملل متحد در جمع خبرنگاران، گفت: مسئولان بلندپایه سازمان ملل متحد در خصوص مساله این روزنامه نگار عربستانی تماس هایی با ریاض برقرار کردند.وی اضافه کرد: آنتونیو گوترش دبیر کل سازمان ملل متحد که در اندونزی به سر می برد به دلیل اختلاف زمانی نتوانسته با مقام های سعودی تماس داشته باشد.پیش تر ابراهیم کالین سخنگوی ریاست جمهوری ترکیه اعلام کرده بود که با پیشنهاد عربستان سعودی، یک گروه اقدام مشترک بین دو کشور برای بررسی و روشن شدن موضوع ناپدید شدن جمال خاشقچی روزنامه نگار عرب تشکیل می شود.خاشقچی هفته گذشته برای ثبت و دریافت مدارک مربوط به ازدواجش به کنسولگری عربستان در استانبول رفت اما از آنجا خارج نشده و هنوز خبری در مورد زنده بودن وی وجود ندارد.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود باز گشته اند. خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود.   شبک**9365**3404            "}