{"onTitr":"","titr":" علاقه مندان محیط زیست دو پرنده مصدوم را نجات دادند","describe":" گرگان - ایرنا - علاقه مندان محیط زیست یک بهله پرنده 'سنقر تالابی' و یک قطعه پرنده 'شبگرد' کم رمق و مصدوم را برای مداوا تحویل اداره محیط زیست بنادر ترکمن و گُمیشان در استان گلستان دادند.", "text":"رییس اداره حفاظت محیط زیست بندرترکمن و گمیشان پنجشنبه شب با تایید این خبر به ایرنا گفت: این دو پرنده پس از طی دوره درمان و ثبت اطلاعات مورفولوژیکی؛ تیمارداری و مراقبت با حضور همیارانی که آنها را تحویل محیط زیست دادند؛ در زیستگاه های طبیعی منطقه رها می شوند. علی بیانی اظهار کرد: فرهنگ سازی اداره محیط زیست شهرستانهای بندر ترکمن و گُمیشان در سطح جوامع حاشیه زیستگاه های طبیعی منطقه باعث شده تا مردم با مشاهده حیوانات مصدوم آنها را برای تیمارداری تحویل محیط بانان دهند. وی از مردم خواست در صورت مشاهده هرگونه حیوان و پرنده آسیب دیده موضوع را از طریق تلفن 1540 به ماموران محیط زیست اطلاع دهند.به گزارش ایرنا، سنقر تالابی پرنده ای از راسته شاهین ها تا 55 سانتی متر طول دارد و بیشتر در باتلاق ها و تالاب ها و مناطق پوشیده از نیزار انبوه مشاهده می شود.همچنین شبگرد پرنده ای به طول 26 سانتیمتر و از راسته غواص سانان است و شب ها پرواز می کند و در طول روز روی شاخه درختان و یا سنگها به صورت کاملا استتار شده می نشیند و حتی چشمانش را می بندد.سواحل و آبگیرهای بندرترکمن و گُمیشان در غرب و شمال غرب استان گلستان و کرانه شرقی دریای خزر مامن پرندگان آبزی و کنار آبزی و بسیاری از انواع مهاجر و گونه های بومی است.7333/2729            "}