{"onTitr":"","titr":" کشفیات مواد مخدر در شرق تهران 53 درصد رشد داشته است","describe":" تهران- ایرنا- فرمانده انتظامی ویژه شرق استان تهران گفت: کشف مواد مخدر از مهرماه سال گذشته تاکنون 53 درصد افزایش داشته که این گوشه ای از تلاش سبزقامتان در استقرار امنیت در جامعه است.", "text":"به گزارش ایرنا، سردار عبدالرضا ناظری در سخنرانی پیش از خطبه های نماز جمعه این هفته ورامین با اشاره به عملکرد فرماندهی انتظامی ویژه شرق استان تهران طی یکسال گذشته اظهار داشت: کاهش 7 درصدی سرقت های مهم، کاهش 12 درصدی سرقت منزل، کاهش 44 درصدی سرقت مسلحانه، کاهش 16 درصدی سرقت به عنف، افزایش 53 درصدی کشفیات مواد مخدر و افزایش 46 درصدی کشف سلاح جنگی حاصل تلاش نیروهای خدوم انتظامی در شرق استان است.وی افزود: نیروی انتظامی در حالی هفته ناجا را با شعار 'پلیس مقتدر، امین مردم' آغاز کرده که برای حفظ امنیت و مقابله با توطئه های دشمن از هیچ تلاشی فروگذار نیست و تقدیم بیش از 13 هزار شهید نیروی انتظامی مؤید این امر است.ناظری گفت: شرق استان تهران در طول استقرار نظام مقدس جمهوری اسلامی 120 شهید انتظامی تقدیم اسلام کرده تا ثابت کند حتی به قیمت جان نیز از امنیت حراست می کند.وی اقتدار پلیس را ناشی از همراهی و حضور مردم دانست و افزود: امروز پلیس در دل مردم جای داشته و مردم نیز به پلیس اعتماد دارند، اعتمادی که باعث شده تا در تمامی حوزه ها و طرح های پلیسی، مردم در کنار نیروی انتظامی حضور موثر داشته باشند و خود را جزئی از پلیس بدانند.ناظری از ولایتمداری به عنوان دیگر شاخصه های اقتدار پلیس یاد کرد و افزود: پلیس سربازی ولایت را مدال افتخاری برای خود می داند و ولایتمداری را رمز موفقیت خویش می داند.فرماندهی انتظامی ویژه شرق استان تهران تأمین امنیت هفت شهرستان ورامین ، قرچک، پیشوا، پاکدشت، پردیس، دماوند و فیروزکوه را بر عهده دارد.13 تا 20 مهرماه هفته نیروی انتظامی نام گذاری شده است.تهرام/7254/6003            "}