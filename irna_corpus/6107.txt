{"onTitr":"","titr":" فدراسیون کشتی منتظر اجرای توافق وزارت ورزش و بانک مرکزی","describe":" تهران - ایرنا - نایب رئیس فدراسیون کشتی گفت: تاکنون هیچ ارز ثانویه ای دریافت نکرده ایم. امیدوارم در فرصت باقیمانده تا پیکارهای جهانی، توافق وزارت ورزش و بانک مرکزی اجرایی شود تا کمی از هزینه های فدراسیون کاهش یابد.", "text":"به گزارش ایرنا، «حمید بنی تمیم» امروز (یکشنبه) در گفت و گو با خبرنگاران افزود: پس از مصوبه هیات اجرایی کمیته المپیک مبنی بر در نظر گرفتن بودجه 2 میلیارد تومانی برای فدراسیون های ورزشی، برخی شرکت های زیر مجموعه وزارت ارتباطات از سوی رئیس کمیته ملی المپیک برای حمایت از فدراسیون کشتی معرفی شدند، اما با وجود رایزنی و مذاکره های صورت گرفته تاکنون هیچ کمکی به فدراسیون کشتی نشده است.وی اظهار داشت: تاکنون هیچ کمکی از سوی شرکت مخابرات، همراه اول و دیگر شرکت های تابعه وزارت ارتباطات به فدراسیون کشتی پرداخت نشده است.بنی تمیم در مورد پرداخت ارز به فدراسیون کشتی اظهار داشت: تاکنون هیچ ارز ثانویه ای دریافت نکرده ایم و قیمت خرید دلار در بازار آزاد هم بسیار بیشتر از ارقام اعلامی است. زمانی باقی نمانده و امیدواریم توافق وزارت ورزش و بانک مرکزی اجرایی شود تا کمی از هزینه ها کم کند.وی در پاسخ به این سوال که در صورت اعزام ترکیب ناقص به رقابت های جهانی تکلیف سایر نفرات چه می شود؟ خاطرنشان کرد: تلاش داریم تا بیشترین تعداد کشتی گیر را به مسابقات اعزام کنیم، به همین دلیل تا حد امکان حتی از تعداد کادر فنی و کادر پزشکی می کاهیم و همچنین سایر نفرات شامل تیم مدیریتی (غیر فنی) و همراهان به غیر از نماینده ایران در مجمع عمومی، به رقابت های مذکور اعزام نخواهند شد.نایب رئیس فدراسیون در پایان با قدردانی از حامی مالی فدراسیون کشتی، تصریح کرد: حامی مالی فدراسیون، علاوه بر ساخت آکادمی ملی کشتی که هفته های پایانی روند تکمیل خود را پشت سر می گذارد، بتازگی پاداشی را به مدال آوران و کادر فنی بازی های آسیایی پرداخت کرده و همیشه در شرایط سخت در کنار کشتی بوده است.دبیرکل شورای کشتی آسیا یادآور شد: در شرایط مالی فعلی اعزام چهار تیم به رقابت های بزرگسالان و امیدهای جهان چند میلیارد تومان هزینه در بردارد. بحث پرداخت نشدن ارز دولتی از نیمه مرداد اجرایی شد که از همان زمان هزینه های ما را چند برابر کرد و منابع محدود نقدی فدراسیون را بلعید.رقابت های کشتی آزاد و فرنگی قهرمانی سال 2018 جهان روزهای 28 مهر تا 6 آبان در سالن اسپورت هال بوک شهر بوداپست مجارستان برگزار می شود. رقابت های کشتی زیر 23 سال قهرمانی جهان روزهای 21 تا 27 آبان در سالن پلی والنت هال شهر بخارست پایتخت کشور رومانی برگزار می شود.ورزشی**1067**1597            "}