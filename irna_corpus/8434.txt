{"onTitr":"","titr":" جمهوری آذربایجان مقررات صدور روادید را اصلاح کرد","describe":" باکو – ایرنا – هیات دولت جمهوری آذربایجان به تازگی مقررات ارایه پرسشنامه صدور روادید و دعوت نامه برای سفر اتباع خارجی از سوی شهروندان آذربایجانی را اصلاح کرد .", "text":"به گزارش روز پنجشنبه ایرنا، مقررات جدید که با امضای « نوروز محمد اف » نخست وزیر جمهوری آذربایجان برای اجرا ابلاغ شده است.   بر اساس این مقررات، از این پس اتباع خارجی برای دریافت ویزا نباید یادداشت رسمی کشور متبوع و یا تقاضانامه نهادهای مربوطه جمهوری آذربایجان را ارایه کنند بلکه موظفند ،تقاضانامه طرف دعوت کننده را ارایه کنند. این اصلاحیه شامل صدور ویزا های ترانزیتی و گردشگری نمی شود . طرف دعوت کننده تبعه خارجی برای سفر به جمهوری آذربایجان، در صورتیکه تشکل غیر دولتی باشد، باید  کپی گواهی نامه ثبت رسمی این تشکل غیر دولتی و سند مربوط به دلیل دعوت تبعه خارجی را ارایه کند. این اصلاحیه شامل صدور ویزای ترانزیتی ، گردشگری ، سفرهای رسمی و شخصی نمی شود .همچنین ، بر اساس مقررات جدید، از این پس ثبت نام تبعه خارجی و تعیین محل اقامت موقت آنها از 10 روز به 15 روز تغییر کرد .به عبارت دیگر بر اساس قانون جدید، اتباع خارجی چنانچه بیش از 15 روز قصد اقامت در این کشور را داشته باشند، باید با مراجعه به ادارات مهاجرت - مقراصیا- محل اقامت خود را به ثبت برسانند.در قانون قبلی این مدت 10 روز بود که باعث شلوغی ادارات مهاجرت و نارضایتی گردشگران خارجی می شد.دولت جمهوری آذربایجان طی چند ماه گذشته گام های مهمی در جهت اصلاح و تسهیل شامل مقررات اقامت و کار اتباع خارجی در این کشور برداشته است .برخی از این موارد به شرح زیر است:**رفع محدودیت ورود افرادی که مجوز اقامت و کار آنها لغو می شوداز اصلاحات انجام گرفته در قانون مهاجرت جمهوری آذربایجان رفع محدودیت ورود افرادی است که مجوز اقامت و کار آنها به دلایل مختلف لغو می شود.بر اساس قانون قبلی،در صورتیکه کارت اقامت و یا مجوز کار اتباع خارجی لغو می شد ، آنها را از کشور اخراج می کردند و محدودیت هایی برای ورود آنها به جمهوری آذربایجان به کار گرفته می شد، که این محدودیت ها، مشکلات و موانعی برای کارآفرینان ایجاد می کرد . بر اساس قانون اصلاح شده ، در صورت رفع مواردی که موجب لغو کارت اقامت و مجوز کار شده است ، اعمال محدودیت بیشتر و جلوگیری از ورود این افراد به کشور از بین برداشته می شود . همچنین طبق قانون مهاجرت قبلی،چنانچه اتباع خارجی ظرف سه سال ، قانون مهاجرت کشور آذربایجان را دو و یا سه بار نقص کرده باشند، در آن صورت محدودیت های پنج ساله درباره ورود دوباره آنان به جمهوری آذربایجان به کار گرفته می شد، که در اصلاحیه جدید این محدودیت نیز برداشته شده است .** تسهیل تعییر درخواست اقامت دایم به موقت بر اساس قانون جدید ، در صورتیکه اتباع خارجی درخواست مجوز اقامت دایمی داشته و نهاد امور مهاجرت از صدور این مجوز خودداری کرده باشد ، ساز و کار جدید برای اقامت موقت به کار گرفته می شود و بر اساس آن تبعه خارجی برای کسب مجوز اقامت موقت هیچ سندی دیگر ارایه نمی کند و فقط یک پرسشنامه را به نهاد دولتی امور مهاجرت ارایه می کند .** نقض قانون مهاجرت موجب ترک کشور نمی شودطبق اصلاحیه قانون اتباع خارجی، اگر فردی در رابطه با نقض قانون مهاجرت جریمه شود و این جریمه را پرداخت نکند، نیاز نیست کشور را ترک کند، ولی اگر چه دوباره قصد ورود به کشور آذربایجان را داشته باشد، قبل از ورود باید جریمه را پرداخت کند و در صورت پرداخت این جریمه هیچ محدودیتی برای ورود وی به جمهوری آذربایجان نخواهد بود.** تعیین زمان برای پرداخت جریمه یکی دیگر از موارد قانون جدید مهاجرت، مربوط به پرداخت جریمه ها از سوی اتباع خارجی در رابطه با نقض این قانون است . بر اساس قانون اصلاح شده ، تبعه خارجی اگر جریمه تعیین شده را ظرف یک ماه پس از صدور آن پرداخت نکند ، به مدت دو ماه برای هر روز ، یک درصد به جریمه اضافه می شود.بنا به گزارش نهاد دولتی امور مهاجرت ، طبق قانون قبلی مبلغ جریمه تعیین شده با توجه به این که تغییر نمی یافت ، تبعه خارجی علاقه خاصی برای پرداخت بموقع آن از خود نشان نمی داد ولی اصلاحیه قانون ایجاب می کند تا وی این مبلغ را هر چه سریع تر پرداخت کند . نهاد دولتی امور مهاجرت اعلام کرد که هدف از اصلاح قانون مهاجرت ، بهبود شرایط شهروندان جمهوری آذربایجان ،اتباع خارجی ،کارگران مهاجر ، ایجاد شفافیت بیشتر در این عرصه و بهره مند شدن اتباع خارجی از حقوق حقه خود که پیوند های خانوادگی و شغلی در جمهوری آذربایجان دارند، می باشد. خاورم ** 337**1579            "}