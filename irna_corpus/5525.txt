{"onTitr":"","titr":" معاون سازمان هواپیمایی کشوری: قیمت بلیت کاهش می‌یابد","describe":" تهران- ایرنا- معاون عملیات هوانوردی سازمان هواپیمایی کشوری گفت: با کاهش نرخ ارز ، به طور قطع قیمت بلیت هواپیما نیز به همان نسبت روند کاهشی می‌یابد.", "text":"به گزارش روز یکشنبه ایرنا از پایگاه خبری وزارت راه وشهرسازی «مرتضی دهقان» درباره دلایل افزایش نرخ بلیت هواپیما در ماه‌های گذشته افزود: سال گذشته نرخ بلیت هواپیما با دلار 3800 تا چهار هزار تومانی تنظیم شد اما امسال این نرخ‌ها بالای 10 هزار تومان است.معاون عملیات هوانوردی سازمان هواپیمایی کشوری ادامه داد: افزایش نرخ ارز بویژه در قیمت بلیت پروازهای خارجی که باید نرخ تسعیر ارز به شکلی باشد که این شرکت‌ها بتوانند درآمد مازاد خود را منتقل کنند، تاثیر زیادی است.وی به پایدار نبودن افزایش قیمت بلیت هواپیما اشاره کرد و گفت: افزایش قیمت تا حدی کشش دارد؛ مطلوب بخش حمل و نقل هوایی این است که نرخ متعادل‌تری روی نرخ تسعیر ارز وجود داشته باشد تا هم برای مصرف‌کننده صرفه داشته باشد و هم سایر حلقه‌های زنجیره حمل و نقل مانند آژانس‌های مسافرت‌هوایی، تورگردانان، شرکت‌های هندلینگ و سایر شرکت‌های حاضر در این زنجیره بتوانند فعالیت خود را به صورت مستمر ادامه دهند.دهقان افزود: همه تلاش مجموعه بر این است که شرکت‌های هواپیمایی با نرخ متعادل‌تری بتوانند ارز بخش حمل‌ونقل خود را تامین کنند.به گزارش ایرنا، طبق استانداردهای جهانی هزینه هر ساعت پرواز با هواپیما در مسیرهای مختلف حدود 100 دلار است؛ براین اساس دست اندرکاران صنعت هوایی می گویند، تعیین بهای بلیت شرکت های هواپیمایی بر پایه نرخ های اعلامی سامانه سنا، افزایش نرخ ها را اجتناب ناپذیر کرده است.براساس اعلام شرکت های هواپیمایی، با افزایش قیمت ارز، هزینه های شرکت های هواپیمایی افزایش قابل توجه ای یافته زیرا بین 60 تا 65 درصد هزینه ها ارزی است.سازمان هواپیمایی کشوری 18 مردادماه در بخشنامه ‌ای به شرکت های هوایی اعلام کرد: «نرخ ارز شرکت های هوایی از این پس بر اساس نرخ سامانه سنا بانک مرکزی‌ محاسبه می شود.»به باور دست اندرکاران صنعت هوایی، تامین ارز مورد نیاز به قیمت آزاد از این سامانه، هزینه شرکت های هوایی را افزایش خواهد داد و نتیجه افزایش قیمت بلیت هواپیما، کاهش سفرهای هوایی مردم در مسیرهای داخلی و خارجی اجتناب ناپذیر است در حالی که در سال های اخیر حجم سفرهای هوایی مردم حدود 10 درصد افزایش یافته بود.این مساله سبب شده با افزایش قیمت ارزهای خارجی و افزایش بیش از 2 برابری نرخ پروازهای هوایی در مسیرهای داخلی، تعداد مسافران هوایی کاهش چشمگیری یابد به طوری که در برخی از مسیرها اکنون شرکت های هوایی با بیش از 30 درصد کاهش مسافر مواجه اند.اقتصام**1108 ** 2023            "}