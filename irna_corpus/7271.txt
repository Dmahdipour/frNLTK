{"onTitr":"","titr":" باد و باران به حدود 20 خانه روستایی آمل خسارت زد","describe":" ساری- ایرنا- فرماندار آمل گفت که بارندگی شدید همراه با تندباد که از عصر جمعه آغاز شد، به حدود 20 خانه در روستاهای بخش دابودشت این شهرستان خسارت وارد.", "text":"سیدجعفر رسولی روز شنبه در گفت و گو با خبرنگار ایرنا افزود: بیشتر خسارت ها به سقف خانه ها در روستاهای طوله کلا، پلهم کتی، هشتل و کردخیل بوده که از 10 تا 100 درصد دچار خسارت شد.وی گفت: البته بلافاصله پس از وقوع این حادثه و دریافت گزارش های خسارت ها، نیروهای امدادی و ارزیاب از جمله بنیاد مسکن انقلاب اسلامی و هلال احمر در روستاهای خسارت دیده حضور یافتند.فرماندار آمل افزود: تاکنون نایلون برای پوشش موقت سقف خانه های خسارت دیده توزیع شد تا پس از آن پس از ارزیابی توسط بنیاد مسکن تصمیم های حمایتی گرفته شود.وی گفت که تندباد شدید که سرعت آن را اداره کل هواشناسی مازندران بیش از 90 کیلومتر گزارش کرد و رعد و برق باعث سوخته شدن سه دستگاه ترانس توزیع برق و 6 اصله تیربرق شد.رسولی خسارت های وارد شده به بخش کشاورزی شهرستان آمل را هم محتمل دانست و افزود که کارشناسان در حال جمع آوری گزارش ها هستند.وی ادامه داد: بارش باران باعث آبگرفتگی معابری شهری آمل شده بود که دقایقی پس از شدت بارش و حضور میدانی مجموعه شهرداری، مشکل رفع شد.  7327/1654            "}