{"onTitr":"","titr":" 20 میلیون لیترسوخت در بندرعباس کشف شد","describe":" بندرعباس – ایرنا- رییس پلیس شهرستان بندرعباس گفت: از ابتدای سال جاری تاکنون، بیش از 20میلیون لیتر سوخت قاچاق فقط در شهر بندرعباس کشف شده که در مقایسه با مدت مشابه سال قبل، 6هزار و 368 درصد افزایش داشته است.", "text":"به گزارش ایرنا، سرهنگ اسماعیل مشایخ روز سه شنبه در یک نشست خبری افزود: در این مدت، 355 نفر به اتهام انواع قاچاق در بندرعباس دستگیر شده اند.وی، از کاهش 27درصدی جرائم خشن تا پایان شهریور خبر داد و اضافه کرد: در 6ماه نخست امسال، دستگیری افراد مظنون و متهم 98درصد، کشف سرقت 40درصد و تعداد پرونده های تشکیل شده برای قاچاق کالا 120درصد نسبت به مدت مشابه پارسال بیشتر شده است.وی، جمع آوری 14هزار معتاد متجاهر از سطح شهر بندرعباس را یکی دیگر از فعالیت های پلیس معرفی و اضافه کرد: حدود هفت هزار نفر از این افراد بیش از یک بار سابقه جمع آوری داشتند و افرادی که بومی استان نبودند براس توافق انجام شده با فرمانداری، به استان های خود بازگردانده و به خانواده هایشان تحویل شدند.*دستگیری 600متهم متواری فرمانده انتظامی بندرعباس ادامه داد: از ابتدای امسال تا پایان شهریور، 600متهم که دارای حکم قضایی قطعی محکومیت بودند دستگیر شدند که در بین این افراد، قاتل فراری یا متهمانی با حکم 20 و 25سال زندان و حکم اعدام نیز وجود داشتند.*برخورد با سازندگان و فروشندگان مشروبات الکلیسرهنگ مشایخ همچنین عملکرد پلیس در برخورد با سازندگان و فروشندگان مشروبات الکلی در بندرعباس را تشریح کرد و با اشاره به آماری غیرقابل انتشار، از جدیت پلیس در برخورد با مجرمان این بخش خبر داد.وی کشف 49 کارگاه ساخت مشروبات الکلی در شهر بندرعباس را بخشی از این عملکرد دانست و یاد آور شد: حتی بعد از حادثه موج مسمومیت الکلی اخیر، یک کارگاه ساخت مشروبات دست ساز شناسایی و 500 لیتر مشروب از این کارگاه کشف شد.سرهنگ مشایخ در عین حال متذکر شد: در موج مسمومیت الکلی اخیر که 4 نفر سازنده و فروشنده مشروب توسط پلیس دستگیر شدند، هیچگونه پرونده انتظامی برای مسموم شدگان و مراجعه کنندگان به مراکز درمانی تشکیل نشد.*مالخرهایی در پوشش ضایعاتیسرهنگ مشایخ برخورد با اماکنی که تحت عنوان مرکز خرید ضایعات فعالیت می کنند و در اصل خریدار اموال مسروقه هستند را یکی از فعالیت های موفق پلیس بندرعباس معرفی کرد.به گفته این مقام انتظامی بیش از100مرکز بزرگ و کوچک خرید ضایعات در بندرعباس وجود دارد که فقط تعداد کمی از آنها مجوز دارند و بقیه غیرمجاز هستند.سرهنگ مشایخ یاد آور شد: در طرح مقابله ضربتی با فعالیت های این مالکان و گردانندگان این انبارهای ضایعاتی 18سارق و مالخر دستگیر شدند و6 انبار تعطیل شد که در برخی از انبارهای تعطیل شده حدود 600 باتری خودرو و سیم و کابل های سرقتی از کوچه و محلات و معابر عمومی کشف شد.*6 قتل در 6ماهرییس پلیس بندرعباس تعداد وقوع قتل در نیمه نخست امسال را 6فقره، قتل های کشف شده را 10فقره و تعداد قاتلان دستگیر شده را 22نفر اعلام کرد.ثبت 2100درگیری سرهنگ مشایخ اضافه کرد: تا پایان شهریور، 2 هزار و 100مورد نزاع و درگیری ، 12مورد شرارت و دستگیری 47شرور در بندرعباس ثبت شده است.2094/6048            "}