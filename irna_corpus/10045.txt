{"onTitr":"","titr":" نوای نوع دوستی در مدارس گیلان طنین انداز شد","describe":" رشت - ایرنا - با برگزاری مرحله دوم جشن عاطفه ها، نوای نوعدوستی امروز (چهارشنبه) در واحدهای آموزشی استان گیلان طنین انداز شد.", "text":"به گزارش خبرنگار ایرنا، برگزاری جشن عاطفه‌ های امسال در دو مرحله برنامه ریزی شده بود که مرحله اول آن، پانزدهم و شانزدهم شهریورماه جاری در استان گیلان برگزار شد و مرحله دوم نیز امروز در قالب کمک به دانش آموزان نیازمند از طریق توزیع پاکت به اجرا درآمده است.نهادینه کردن فرهنگ انفاق، ایجاد حس نیکوکاری و نوع دوستی بین دانش آموزان و آموزش عملی به آنان برای کمک به هم نوع از اهداف برگزاری جشن عاطفه ها در مدارس استان گیلان عنوان شد. در برگزاری این جشن در واحدهای آموزشی استان گیلان، دانش آموزان با شور و نشاط مهربانی های خود را برای یاری رساندن به همنوع به نمایش گذاشته و هدایای نقدی خود را با قرار دادن پاکتی که به همین منظور بین آنان توزیع شده بود، برای کمک به هم سن و سالان بی بضاعت خود اهدا کردند.بر اساس آخرین آمار، بیش از 375 هزار دانش آموز در 20 هزار و 700 کلاس درس در پنج هزار و 265 مدرسه مشغول به تحصیل هستند.بیش از هشت هزار دانش آموز در استان گیلان نیز تحت پوشش کمیته امداد امام خمینی (ره) هستند. 7286/2007            "}