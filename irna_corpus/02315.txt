{"onTitr":"","titr":" چهارمین جشنواره دوشاب ملکان برگزار شد‎","describe":" تبریز- ایرنا - چهارمین جشنواره دوشاب در ملکان به عنوان قطب تولید انگور استان آذربایجان شرقی برگزار شد.", "text":"به گزارش ایرنا، در این جشنواره که روز چهارشنبه در روستای ملاسراب برگزارشد باغداران این شهرستان پایان برداشت محصول انگور خود را به پخت دوشاب اختصاص دادند.در این جشنواره بیش از 15نوع دوشاب انگور در محل جشنواره پخته شد.فرماندار ملکان در این جشنواره با اشاره به ثبت ملی دوشاب به نام ملکان گفت: قدمت تاریخی دوشاب پزی در این شهرستان به بیش از 3هزار سال قبل برمی گردد.محمدباقر خانی با اشاره به کشف تنوره های دوشاب پزی در قلعه تاریخی بختک لیلان، افزود: دوشاب از روزگاران قدیم بعنوان یکی از غذاهای مورد پسند در سرسفره مردم این شهرستان بوده است.وی با اشاره به اینکه رغبت مردم برای دوشاب پزی بیشتر شده است، گفت: امسال پیش بینی می شود بیش از 200تن دوشاب فرآوری شود که نسبت به سال گذشته به دو برابر افزایش خواهد یافت.مدیر کل امور روستایی استانداری آذربایجان شرقی نیز در این مراسم با بیان اینکه روستاییان با تلاش و فعالیت شبانه روزی محور اصلی کشاورزی هستند، گفت: از 300 هزار تن انگور ملکان بیش از 80درصد در روستاهای این شهرستان تولید می شود.تقی کرمی خاطرنشان کرد: روستاییان نقش بسزایی در تولید و اشتغال دارند و بعنوان محور خودکفایی در زمینه محصولات کشاورزی هستند .شیره انگور یا دوشاب از جوشانده عصاره انگور به دست می‌آید و بسیار شیرین، خوش‌ طعم و مفید است. در شهرستان ملکان 11هزار هکتار باغ انگور وجود دارد و سالانه به طور متوسط 250هزار تن انگور تولید می شود.این شهرستان مقام اول تولید انگور در استان آذربایجان شرقی و سوم در کشور را دارد.شهرستان ملکان با 110هزار نفر جمعیت در فاصله 155کیلومتری تبریزمرکز استان آذربایجان شرقی واقع است ./3071/7228            "}