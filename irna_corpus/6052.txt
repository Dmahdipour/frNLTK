{"onTitr":" معاون استاندار لرستان:    ","titr":" امنیت لازمه حضور سرمایه است","describe":" خرم آباد -ایرنا- معاون هماهنگی امور اقتصادی استانداری لرستان گفت: امنیت لازمه حضور سرمایه است و اگر این مقوله وجود نداشته باشد در کوتاه ترین زمان آسیب های جدی گریبان گیر استان خواهد شد.", "text":"به گزارش ایرنا گودرز امیری روز یکشنبه در جلسه سرمایه گذاری استان با محوریت پیگیری حل مشکلات سرمایه گذاران پرورش ماهی بیان کرد: امنیت برای سرمایه گذاران در سراسر استان باید تامین شود چراکه این امر لازمه حضور سرمایه گذار و رونق سرمایه گذاری در استان است.وی با اشاره به سرمایه گذارانی که از منابع استانی استفاده کرده اند، اظهار داشت: باید نسبت به انجام سرمایه گذاری طبق برنامه زمان بندی و با ایجاد فضای کسب و کار و رونق اقتصادی در استان اقدام کنند.وی بر ضرورت رفع مشکلات سرمایه گذاران به خصوص در بخش پرورش ماهی تاکید کرد.7274/6060            "}