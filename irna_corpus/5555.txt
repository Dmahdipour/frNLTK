{"onTitr":"","titr":" سرقت اطلاعات به بهانه امنیت ملی در نیوزیلند","describe":" تهران - ایرنا - به گفته منابع خبری، اخیرا مقامات نیوزیلندی در فرودگاه های این کشور به بهانه بالابردن امنیت داخلی محتوای کلیه گوشی های همراه مسافرین را کپی می کنند.", "text":"به گزارش خبرگزاری فلیپ بورد، طی قانون گمرگ جدید کشور نیوزیلند، مسافرین و گردشگران در بدو ورود به این کشور باید نام کاربری و رمز دستگاه های الکترونیکی خویش از جمله تلفن همراه را در اختیار مقامات گمرگ قرار دهند. براساس این گزارش، در صورت عدم تحویل کاربری و رمز، مقامات نیوزلند می توانند مسافر مورد نظر را مورد تعقیب قضایی قرارداده و یا سه هزار دلار جریمه کنند. علاوه براین، طبق قانون جدید نیوزلند، مقامات این کشور می توانند از کلیه اطلاعات داخلی دستگاه های الکترونیکی مسافران کپی برداشته و مسافر حق اعتراض نخواهد داشت.طبق ادعای «کریس فافوی» وزیر گمرک نیوزیلند ، اقدامات جدید دولت در راستای تقویت و بالابردن امنیت داخلی کشور صورت می گیرد. برخلاف نظر دولت، شورای آزادی مدنی نیوزلند اخیر طی بیانیه ای شدیدا با قانون جدید کشور مخالفت کرده و آن را تهاجم به حریم شخصی مسافران می دانند. آساق**ع.ه**1663 **1663**            "}