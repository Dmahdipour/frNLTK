{"onTitr":"","titr":" 13.6 تن گوجه فرنگی قاچاق در گمرک دیر کشف شد","describe":" بوشهر- ایرنا- ناظر گمرک های استان بوشهر گفت: 2 کامیون یخچالی 40 فوتی حامل 13 هزار و 600 کیلوگرم گوجه‌فرنگی قاچاق صادراتی در گمرک دیر این استان توقیف شد.", "text":"به گزارش ایرنا، منصور بازیار روز سه شنبه در جمع خبرنگاران افزود: قاچاقچیان قصد داشتند این میزان گوجه فرنگی را در قالب محموله صادراتی تره‌بار به خارج از کشور صادر کنند.وی بیان کرد: ماموران گمرک دیر پس از رصد اطلاعاتی و بازرسی فیزیکی از کالای صادراتی اظهار شده متوجه جاسازی 16 پالت گوجه فرنگی در این محموله صادراتی شدند.بازیار ادامه داد: در این ارتباط با توجه به ممنوعیت صادرات گوجه فرنگی و جاسازی صورت گرفته پس از تنظیم گزارش کشف، پرونده به مراجع قضایی ارجاع شده است. وی افزود: با توجه به سریع الفساد بودن کالای کشف شده مراتب بلافاصله به اموال تملیکی استان بوشهر منعکس شد تا اقدامات قانونی لازم صورت گیرد.7212/6043            "}