{"onTitr":"","titr":" دومین انبار احتکاری به ارزش 150 میلیون ریال در تکاب کشف شد","describe":" مهاباد- ایرنا- رییس اداره صنعت، معدن و تجارت تکاب گفت: صبح امروز /شنبه/ یک محموله کالای احتکار شده به ارزش 150 میلیون ریال از از یک انبار در داخل منزل مسکونی در این شهرستان کشف و ضبط شد.", "text":"حسین امینی روز یکشنبه در گفت و گو با خبرنگار ایرنا با بیان اینکه در سه روز گذشته 2 محموله کالای احتکاری در تکاب کشف شده است، افزود: این انبار که با همکاری ماموران انتظامی و اتاق اصناف و با حضور قاضی تعزیرات حکومتی کشف شد شامل 96 حلب شانزده کیلویی و 36 حلب چهار کیلویی روغن نباتی و 47 کارتن پودر شوینده است.وی بیان کرد: فرد محتکر که جزو صنف خواروبار فروشان نیز نیست با سو استفاده، به خرید و احتکار این میزان کالا در منزل مسکونی خود اقدام کرده بود که پس از تماس شهروندان با سامانه 124 این محموله احتکاری کشف و توقیف شد.امینی اضافه کرد: این محتکر قصد داشت کالای انبار شده در منزل مسکونی خود را خارج از شبکه توزیع و با قیمت نامتعارف به صاحبان رستوران ها، تالارها و مراکز تهیه و پخت غدا به فروش برساند.رییس اداره صنعت، معدن و تجارت تکاب بیان کرد: پرونده این فرد متخلف برای رسیدگی و صدور حکم به تعزیرات حکومتی ارسال شد.امینی گفت: سه روز قبل نیز یک محموله کالای احتکاری شامل چهار تن روغن نباتی به ارزش 400 میلیون ریال از منزل مسکونی یک خواروبار فروش در تکاب کشف و ضبط شد.وی با اشاره به تشدید نظارت بر بازار و واحدهای صنفی به منظور جلوگیری از بروز تخلف اقتصادی افزود: شهروندان به محض مشاهده هرگونه تخلف اقتصادی از جمله گران فروشی، کم فروشی، احتکار کالا و خودداری از عرضه و توزیع خارج از شبکه را با تلفن 124 به واحد نظارت و بازرسی اداره صنعت، معدن و تجارت تکاب گزارش دهند.به گزارش ایرنا شهرستان تکاب با 81 هزار نفر جمعیت در جنوب آذربایجان غربی واقع شده است.7514/6185/7129/2093            "}