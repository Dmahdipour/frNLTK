{"onTitr":" معاون وزیر بهداشت:    ","titr":" خیرین 17 هزار میلیارد ریال به نظام سلامت کمک کردند","describe":" اهواز - ایرنا - معاون اجتماعی وزارت بهداشت، درمان و آموزش پزشکی گفت: خیرین حوزه سلامت، پارسال حدود 17 هزار میلیارد ریال به نظام سلامت کمک کردند.", "text":"به گزارش ایرنا دکتر سید محمد هادی ایازی روز چهارشنبه در اجلاس روسا، معاونان اجتماعی، بهداشت و مدیران شبکه های بهداشت و درمان دانشگاه ها و دانشکده های علوم پزشکی منطقه چهار آمایشی کشور در سرسرای هتل پارس اهواز بیان کرد: سال 95، میزان مشارکت مردم و خیرین سلامت نیز 15 هزار میلیارد ریال بود و امسال اگر چه مسایل اقتصادی تا حدی تاثیر گذار بوده اما امید است تا پایان سال مشارکت گسترده تر مردم را در حوزه سلامت شاهد باشیم.** 900 موسسه خیریه و 700 سازمان مردم نهاد در کشوروی افزود:هم اکنون 900 موسسه خیریه در حوزه سلامت و 700 سازمان مردم نهاد سلامت در کشور فعال هستند.ایازی با بیان اینکه هم اکنون 126 سمن سلامت نیز به صورت ملی در کشور فعالیت می کنند گفت: ایجاد سرای سمن های سلامت در ایرانشهر، ایلام، بهبهان، جیرفت، بیرجند و دزفول در دستور کار است.وی در ادامه با اشاره به اینکه مشارکت مردم و همکاری بین بخشی به عنوان 2 رویکرد قابل اهمیت در اجتماعی شدن سلامت افزود: موضوعات مورد تاکید در اجتماعی شدن سلامت شامل مشارکت مردم (در زمینه خود مراقبتی و در قالب سازمان های مردم نهاد و خیریه ها)، افزایش سواد سلامت،همکاری بین بخشی و عدالت در سلامت است. ایازی گفت: صنعتی شدن جوامع منجر به تغییر بار بیماری ها و فاصله طبقاتی منجر به کاهش عدالت در سلامت می شود و اطلس بیماری های ایران در نقاط مختلف شهری گویای این موضوع است.معاون اجتماعی وزارت بهداشت، درمان و آموزش پزشکی ادامه داد: ادامه روند رو به رشد افزایش مرگ و میر ناشی از بیماری ها به ویژه بیماری های غیر واگیر نیز مورد توجه است چون بیش از 75 درصد مرگ ومیرها ناشی از بیماری های غیر واگیر است. وی بیان کرد: توانمندسازی آحاد مردم و مسئولیت پذیری، کرامت و شرافت انسانی، حفظ حقوق شهروندی، از اصول و روش های مورد توجه درچهارچوب اجتماعی شدن سلامت محسوب می شود.ایازی با بیان اینکه دستگاه های دولتی نیز در اجتماعی شدن سلامت نقش مهمی دارند و وزارت بهداشت، درمان و آموزش پزشکی در این زمینه تفاهمنامه های زیادی منعقد کرده افزود:پارسال ،  336 هزار نفر مصدوم ناشی از تصادف داشتیم که 10 هزار تخت بیمارستانی به آنها اختصاص یافت بنابراین یک همکاری بین بخشی و اراده جمعی می تواند مشکلات را تعدیل کند.معاون وزیر بهداشت بیان کرد: از جمله شواهد در فرآیند اجتماعی شدن سلامت در حوزه های مختلف شامل تشکیل شبکه مراقبت های اولیه بهداشتی، درمانی، ایجاد محیط کار سالم با مشارکت کارگران و کارفرمایان، گروه های داوطلب جهادی، مراقبت در منزل که 750 واحد در کشور مجوز گرفته اند که این کار را انجام دهند، آموزش پزشکی جامعه نگر، برنامه سلامت محصولات کشاورزی منتخب و بهره گیری از سفیران سلامت است.** راه اندازی سه هزار و 540 کانون سلامت محله در تهرانوی در خصوص سیاست ها و برنامه های وزارت بهداشت در زمینه اجتماعی شدن سلامت به ایجاد معاونت اجتماعی، تقویت شورای سلامت و امنیت غذایی، کانون های سلامت محله محور و توسعه سمن ها و خیریه ها اشاره کرد و گفت: هم اکنون سه هزار و 540 کانون سلامت محله در سطح شهر تهران راه اندازی شده است.ایازی با اشاره به اینکه در حوزه آسیب های اجتماعی 23 آسیب در شورای اجتماعی کشور مورد بحث قرار گرفت افزود: پنج مورد از جمله اعتیاد حاشیه نشینی، طلاق باید در اولویت قرار گرفت و  وزارت بهداشت اختلالات روانی، رفتارهای پرخطرو بیماری ایدز را در اولویت بررسی قرارداد.معاون اجتماعی وزارت بهداشت، درمان و آموزش پزشکی ادامه داد: در این راستا پنج کارگروه طلاق، اعتیاد، سلامت روان، حاشیه نشینی، مسایل اجتماعی و فرهنگی محیط های دانشگاهی تشکیل شد که اقدامات خوبی نیز در این زمینه انجام گرفته است. وی درباره برگزاری اجلاس یک روزه روسا، معاونان اجتماعی، بهداشت و مدیران شبکه های بهداشت و درمان دانشگاه ها و دانشکده های علوم پزشکی منطقه چهار آمایشی کشور نیز بیان کرد: این اجلاس با حضور معاونت های اجتماعی و اجتماعی و روسای شبکه های بهداشت قطب چهار کشور شامل خوزستان و لرستان برگزار، و در حاشیه آن 2 پنل و چهار کارگروه نیز ارایه و تشکیل می شود.در این آیین، پیام سید حسن قاضی زاده هاشمی، وزیر بهداشت، درمان و آموزش پزشکی توسط دکتر ایرج نظری، رییس دانشگاه علوم پزشکی جندی شاپور اهواز قرائت شد.در این پیامه آمده است: هشتمین همایش اجتماعی شدن در کلان مناطق آمایشی نظام سلامت کشور با پویایی و نوآوری های معاونت اجتماعی وزارت بهداشت، درمان و آموزش پزشکی و به میزبانی دانشگاه علوم پزشکی اهواز در راستای تغییر مفاهیم و راهبردهای این رویکرد برگزارمی شود.در این پیام افزوده شده است: حداکثر 25 درصد مسایل سلامت جامعه در اختیار مدیریت نظام سلامت قرار دارد و 75 درصد بقیه در چهارچوب عوامل اجتماعی موثر بر سلامت قابل تبیین است.قاضی زاده هاشمی در این پیام افزوده است:مشکلات متعدد زیست محیطی، معیشتی و اجتماعی که موجب بروز مسایل مختلف به ویژه در ابعاد گوناگون سلامت می شود گریبانگیر نظام سلامت هستند بدون اینکه وزارت بهداشت، درمان و آموزش پزشکی و زیر مجموعه های آن نقشی در پیشگیری یا کاهش آنها داشته باشند.پس باید در نظامی یکپارچه به سمتی حرکت کرد که همه بخش ها و دستگاه ها درکنار سلامت و در ارتباط به صورت آگاهانه و از روی اختیار، خود را مسئول بدانند و از زیر بار آن شانه خالی نکنند.معاون سیاسی، اجتماعی استاندار خوزستان نیز با تاکید برمقوله آموزش گفت:برای عملیاتی کردن این موضوع باید ارتباط وسیع و عمیقی با آموزش و پرورش داشته باشیم.دکتر علی حسین حسین زاده افزود:اجتماعی شدن حوزه سلامت به کیفیت توجه دارد و با اهمیت به مقوله آموزش و همکاری آمزوش و پرورش اتفاق می افتد.وی گفت:با توجه به اینکه خوزستان با مشکلات اقلیمی روبه روست و میزبان حرکت های مردمی با جنبه کشوری و بین المللی است، از وزارت بهداشت، درمان و آموزش پزشکی درخواست داریم توجه جدی تری به خوزستان داشته باشند.معاون اجتماعی دانشگاه علوم پزشکی جندی شاپور اهواز نیز گفت: امروز بین 65 تا 70 درصد بخشسلامت در دست خیرین و سازمان های مردم نهاد است و مجمع سلامت در 80 درصد شهرستان های منطقه چهار تشکیل شده است.نوذر درستان افزود: چندین تفاهم نامه از جمله تفاهم نامه اجتماعی سازی سلامت با بسیج جامعه پزشکی منعقد شده و تمام دانشکده ها حمایت کردند.3004/ 6037            "}