{"onTitr":"","titr":" جسد چوپان شیروانی از سیلاب بیرون کشیده شد","describe":" بجنورد- ایرنا- بخشدار قوشخانه شیروان گفت: جسد چوپان 25ساله این شهرستان که دیشب اسیر سیلاب و مفقود شده بود، پیدا و از آب بیرون کشیده شد.", "text":"محمد شعبانپور شنبه شب در گفت و گو با خبرنگار ایرنا اظهار داشت: جواد روحانی، دیشب در حوالی روستای «رباط» وقتی سعی داشت گوسفندان خود را که بر اثر رعد و برق متفرق شده بودند، جمع کند، گرفتار سیل شد.وی با بیان اینکه سیل چوپان و شماری از گوسفندانش را با خود برده بود، افزود: جسد این چوپان جوان حوالی ظهر امروز توسط امدادگران پیدا و به خانواده اش تحویل شد. روستای 237 خانواری رباط در 72 کیلومتری شمال غربی شیروان و در مجاورت مرز ترکمنستان واقع است.سیل سحرگاه روز شنبه در بخش سرحد شهرستان شیروان و بخش جرگلان شهرستان راز و جرگلان خساراتی وارد آورده و ارتباط چندین روستا با مرکز این شهرستان ها را قطع کرده است.شیروان در 60 کیلومتری شرق بجنورد قرار دارد. 7186/5132/1772            "}