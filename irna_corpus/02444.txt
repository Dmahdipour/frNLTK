{"onTitr":" استاندار کرمانشاه:    ","titr":" نیروی انتظامی پرچمدار امنیت اجتماعی است","describe":" کرمانشاه - ایرنا - استاندار کرمانشاه از نیروی انتظامی به عنوان پرچمدار امنیت و انتظام اجتماعی یاد کرد و گفت: تلاش ها و خدمات پلیس بر هیچ کس پوشیده نیست.", "text":"به گزارش خبرنگار ایرنا، هوشنگ بازوند روز چهارشنبه در مراسم صبحگاه مشترک نیروهای مسلح استان کرمانشاه که به مناسبت هفته ناجا در ستاد فرماندهی انتظامی استان برگزار شد، اظهار داشت: بدون تردید امنیت پایدار مهمترین بستر برای توسعه، پیشرفت و اقتدار هر کشوری است. وی ادامه داد: خوشبختانه با درایت و صلابت نیروهای مسلح این امنیت در کشورمان وجود دارد و دوست و دشمن هم به آن اذعان دارند. بازوند خاطرنشان کرد: امروز بار اصلی امنیت در جامعه بر عهده سبزپوشان ناجا قرار دارد که با همه توان خود برای آسایش اقشار مختلف جامعه تلاش می کنند. استاندار کرمانشاه یادآوری کرد: پلیس به عنوان یک نهاد اجتماعی می تواند رابط بین حاکمیت و مردم باشد، کما اینکه همواره در صحنه های مختلف نیز پلیس به خوبی نقش خود را ایفا کرده است. وی تصریح کرد: در طول یکسال اخیر استان کرمانشاه شرایط نسبتا سختی را تجربه کرد که عمدتا به خاطر بحث زلزله بود، در این حادثه دردناک نیروهای مسلح توانستند به خوبی نقش خود را ایفا و این شرایط بحرانی را مدیریت کنند. بازوند گفت: در این میان حضور پررنگ و چشمگیر ماموران انتظامی در شهرها و روستاهای زلزله زده و محافظتی که از زلزله زدگان به عمل آوردند تا شرایط بدتر از آن چیزی که پس از زلزله رخ داد، بدتر نشود. استاندار کرمانشاه در پایان با قدردانی از تلاش ها و زحمات فرمانده و کارکنان انتظامی استان، از امنیت موجود در استان ابراز رضایت کرد. 7458/8066            "}