{"onTitr":"","titr":" جرائم اقتصادی به ارزش 3430 میلیارد ریال در بوشهر کشف شد","describe":" بوشهر-ایرنا-فرمانده انتظامی استان بوشهر گفت: در 6 ماه نخست امسال 69 فقره انواع جرائم اقتصادی به ارزش سه هزار و 430 میلیارد ریال در این استان کشف شد.", "text":"به گزارش ایرنا، سردار خلیل واعظی روز یکشنبه در آیین بزرگداشت هفته نیروی انتظامی در بوشهر افزود: این میزان کشفیات جرائم اقتصادی نسبت به مدت مشابه سال گذشته 212درصد رشد داشته و  78 نفر متهم نیز در این ارتباط دستگیر شدند.وی ادامه داد: همچنین در این مدت پنج تن و 658کیلوگرم انواع مواد مخدر در استان بوشهر کشف شد که این میزان مواد مخدر مکشوفه در مقایسه با سال گذشته افزایش 14درصدی دارد.واعظی یادآور شد: در این مدت 9باند حرفه ای تهیه و توزیع مواد مخدر متلاشی شده است.فرمانده انتظامی استان بوشهر در باره جرائم اینترنتی و فضای مجازی در این استان اظهارداشت: کلاهبرداری رایانه ای، برداشت غیرمجاز اینترنتی، نشر اکاذیب و هتک حیثیت سه جرم اصلی در فضای مجازی این استان است.وی گفت: 98 درصد کل جرائم سایبری استان بوشهرتوسط پلیس فتا کشف شده است.واعظی در ارتباط با آمار تصادفات درون شهری بیان کرد:  شهرهای بوشهر، برازجان و دیر بیشترین تصادفات منجر به فوت در حوزه درون شهری را داشته اند.وی افزود: همچنین تصادف های فوتی در 6 ماه نخست سال جاری در استانب وشهر 29درصد کاهش یافته است که بیشترین تلفات تصادفات درون شهری مربوط به موتورسواران، عابران پیاده و خودرو پراید است.واعظی اضافه کرد: مجموع کل تصادفات حوزه برون شهری استان بوشهر 8 درصد افزایش داشته ولی تصادفات فوتی 19درصد و تعداد متوفیان حوزه برون شهری نیز 12 درصد کاهش داشته است.وی بیان کرد: وقوع قتل در استان بوشهر 38 درصد کاهش و کشفیات جرایم خشن در نیمه نخست سال جاری 45درصد رشد نشان می دهد.واعظی در ارتباط با ویژه برنامه های هفته نیروی انتظامی در استان بوشهر گفت: در این ارتباط 70 برنامه ابلاغی داریم که تاکنون بخشی از آنها شامل حضور کارکنان در نماز جمعه، آئین صبحگاه مشترک نیروهای مسلح استان، تجلیل از کارکنان نمونه اجرایی شده است.7212/6043            "}