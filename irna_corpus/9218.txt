{"onTitr":" واکنش کاربران فضای مجازی به حکم دادگاه لاهه    ","titr":" سند پیروزی دستگاه دیپلماسی","describe":" تهران- ایرنا- پس از اعلام حکم اولیه دادگاه لاهه مبنی بر محکومیت آمریکا در برخی تحریم های اساسی ایران، کاربران فضای مجازی واکنش های گوناگونی نسبت به این حکم نشان دادند اما اغلب آنان باور داشتند که این حکم یک پیروزی برای دستگاه دیپلماسی کشور است.", "text":"به گزارش گروه تحلیل، تفسیر و پژوهش های خبری، پس از اعلام حکم دادگاه بین المللی لاهه در صبح امروز (چهارشنبه 11 مهر)، کاربران فضای مجازی در شبکه هایی چون توئیتر با هشتگ دادگاه لاهه نسبت به این حکم واکنش نشان دادند. در حالی که گروهی از کاربران نسبت به این حکم ابراز شادمانی کردند، گروهی ابراز داشتند این حکم نمی تواند آمریکا را وادار سازد تا در تصمیمات خود تجدید نظر کند. با این حال، اغلب کاربران از توانمندی دستگاه دیپلماسی ایران و پیروزی بر آمریکا در این دادگاه ابراز رضایت کردند. همچنین بسیاری از کاربران به سکوت رسانه ای در غرب اشاره داشته و از تلاش این رسانه ها برای بی اهمیت نشان دادن حکم دادگاه لاهه نوشتند.** خوشحالی ایرانیان از رقم خوردن شکستی دیگر برای آمریکاکاربری با اشتراک گذاشتن تصویر حکم دادگاه لاهه نوشت: تصویر یک حکم تاریخی. باشد برای آیندگان. شهروندی نیز نوشت: پیروزی امروز ایران در دادگاه لاهه چه کم از برد در جام‌جهانی دارد؟ برخیز و پرچم را ببر، بر سر در خانه بکوب... و کاربر دیگری هم نوشت شیرین مثل حکم  دادگاه_لاهه به نفع مردم...کاربر دیگری هم آورد که پیروزی حقوقی حق علیه باطل (ایران در برابر آمریکا) را در دادگاه لاهه به همه ایرانیان آزاده و وطن‌دوست تبریک می‌گویم. این خبر پیروزی، شوک عجیبی به دشمنان ایران وارد کرده‌است که آرزوی شوک‌زده بودن و گیجی همیشگی برای آنها دارم.کاربری هم اینگونه یادداشت کرد: اتفاق امروز دادگاه لاهه پیروزی عقل بر جهل است. در یکی از توییت ها می خوانیم: دیوان لاهه به نفعمان حکم داده است ؟ به کوری چشم آنانی که نانشان در خبر بد و آشفته کردن مردم است ، چقدر خبر خوش داریم این روزها ** قدردانی از دستگاه دیپلماسی کشوربسیاری از شهروندان در فضای مجازی با تشکر از دستگاه دیپلماسی کشور، تلاش آنان را برای پیروزی تاریخی در دادگاه لاهه ستودند. شهروندی نوشت:  آمریکا به حکم دادگاه لاهه تمکین نخواهد کرد؟ اهمیتی ندارد. مهم این است که دستگاه‌ خارجی‌ مملکت از یک بازیگر منفعل و گوشه‌گیر و واکنشی تبدیل شده است به یک بازیگر مهم فعال و کنشگر که با ابزارهای بین‌المللی در نقش مهاجم هم ظاهر می شود. این مجموعه می تواند از منافع ملت و مملکت محافظت کندشهروند دیگری هم چنین نگاشت: دادگاه لاهه رای یک طرفه ای به نفع ایران داد! وکلا و دیپلمات های ما در این دعوا بسیار عالی عمل کردند! به آنها برای مذاکرات مستقیم با دولت ترامپ باید اعتماد کنیم تا از آسیب جبران ناپذیر تحریم ها به کشور جلوگیری شود.و کاربر دیگری هم با اشاره به تصویر حکم دادگاه بین المللی لاهه نوشت: این سند باید قاب شود. محکومیت امریکا باید در مجامع بین المللی باشد نه با شعار. تبریک به تیم حقوقی و حقوقدان های ایران.** تاثیرات حکم دادگاه لاهههرچند برخی کاربران در اینکه چنین حکمی واقعا بتواند مسیر پیش روی آمریکا در فشار بر ایران را کم کند، تردید نشان دادند؛ اما برخی دیگر از کاربران ابراز داشتند که چنین حکمی می تواند نتایج تبلیغاتی بسیار زیادی به نفع ایران داشته باشد. کاربری نوشت: واقعیت اینکه آمریکای ترامپ هرگز حکم دادگاه لاهه را اجرا نخواهد کرد؛ اما این حکم اهرم مفید تبلیغاتی موثری در دست ایران خواهد بود که غیر قانونی بودن تحریم های علیه ایران را در جهان نمایان کند و به وقت مقرر یک امتیاز در موثر در مذاکرات پیش رو.شهروند دیگری هم اشاره کرد: بار دیگر زبان دیپلماسی و استفاده از ظرفیتهای بین المللی موجب اعاده حقوق ایران شد. شکایت ایران از آمریکا در دادگاه لاهه نتیجه داد و این نهاد داوری بین المللی به نفع ایران رأی داد. از این پس ترامپ علاوه بر نقض برجام و تقابل باگروه4+1برای فشار به ایران، ناگزیر است که رأی این دادگاه را نیز نقض کند.** حکم دادگاه لاهه و سکوت رسانه های خارج نشینبسیاری از کاربران نیز به رسانه های فارسی خارج نشین کنایه زدند که چرا پیرامون این حکم، سکوت اختیار کردند. شهروندی در این باره آورد: ولی حیف شد، اگر رای دادگاه لاهه ایران را محکوم میکرد، کلی خبر از آن در می آوردند، الان فقط میتوانند در مقابلش سکوت کنند. کاربری نیز به این رسانه ها اشاره می کند و می نویسد: مبادا تیتری کار کنید که مردم ایران را خوشحال و امیدوار کند. کاربر دیگری نیز با کنایه گفت: از امروز برنامه تلویزیون های مخالف ایران نشان می دهند که تحریم ها هیچ تاثیری در زندگی ایرانیان نداشته و همه خوش و سرحال هستند!پژوهش**ب.س**9279            "}