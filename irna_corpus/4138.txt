{"onTitr":" نماینده پیشین آمریکا در سازمان ملل:    ","titr":" وفاداری ترامپ به بن سلمان مسخره است","describe":" نیویورک- ایرنا- نماینده پیشین آمریکا در سازمان ملل متحد با انتقاد از سکوت واشنگتن نسبت به سرنوشت روزنامه نگار عربستانی گفت: وفاداری ترامپ به عربستان سعودی و بن سلمان مسخره است.", "text":"به گزارش خبرنگار ایرنا، سامانتا پاور روز دوشنبه در یک یادداشت توئیتری و به نمایش گذاشتن تصویری چراغ خاموش از کاخ سفید، افزود: یک دولتی که می تواند از نفوذ خود برای دریافت پاسخ درباره خاشقچی استفاده کند، سکوت کرده است.وی ادامه داد: وفاداری دولت ترامپ به عربستان سعودی و محمد بن سلمان با توجه به وحشت آفرینی در یمن، خاشقچی و مسایل دیگر، مسخره است.منابع ترکیه می گویند که خاشقچی در تاریخ 2 اکتبر(10مهر) در کنسولگری عربستان در این کشور به قتل رسیده و جسد او مخفیانه به عربستان فرستاده شده است. از سوی دیگر سعودی ها به مقامات ترک اجازه داده اند تا در جستجوی خاشقچی کنسولگری را بگردند که این خود نشان می دهد او توسط سرویس های امنیتی سعودی کشته شده و یا زنده از این محل به بیرون برده شده است. اروپام*1429            "}