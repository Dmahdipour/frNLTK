{"onTitr":"","titr":" رای الیوم: عصر سیطره دلار روبه پایان است","describe":" تهران - ایرنا - 'عبدالباری عطوان' سردبیر روزنامه فرامنطقه ای رای الیوم نوشت: کاهش سیطره دلار به عنوان اصلی ترین ارز رایج جهان آغاز شده است و به فروپاشی کامل نزدیک می شود.", "text":"به گزارش جمعه شب ایرنا، عطوان افزود: تلاش بیشتر کشورهای جهان برای رهایی از دلار آمریکا به دنبال قلدری، محاصره، تحریم های اقتصادی و جنگ های پیاپی که ثبات، امنیت و اقتصاد جهانی را برهم زده است، افزایش یافته است.هنگامی که کشورهایی مانند چین، روسیه، ونزوئلا و ایران با گام های راهبردی و جدی برای رهایی از دلار و جایگزینی دیگر ارزها مانند یوان یا یورو تلاش می کنند، این یعنی دلار آمریکا متزلزل شده و روزهای آخر هیمنه و سیطره خود را سپری می کند.چین تصمیم خود را درباره تکیه بر پول ملی خود برای خرید نفت و قراردادهای نفتی و جایگزینی پترویوان به جای پترو دلار از ابتدای سال آینده گرفته است.اشتباه بزرگ آمریکا در سال 1971 قطع ارتباط دلار با طلا و خروج از توافقنامه 'برتون وودز' بود که پس از جنگ جهانی دوم به امضا رسیده بود.به این ترتیب بانک مرکزی آمریکا اجازه یافت میلیاردها دلار اسکناس بدون پشتوانه طلا چاپ کند و نتایج این اشتباه که مهمترین آن فروپاشی سیطره دلار است امروز آشکار شده است.'ژان کلود یونکر' رئیس کمیسیون اتحادیه اروپا اقدام آمریکا به اجبار اروپایی ها برای خرید کالا با دلار را به تمسخر گرفت و از سوی دیگر 'برونو لومر' وزیر دارایی فرانسه چند روز پیش اعلام کرد که می خواهد سیستم وی ارتباطی با دلار نداشته باشد.خبرگزاری بلومبرگ نیز اعلام کرد که روسیه ذخایر دلاری خود را به خاطر افزایش خطرات پول آمریکا در مبادلات مالی بین المللی کاهش می دهد.جنگ تجاری ترامپ با اروپا و چین و روسیه و افزایش تعرفه های واردات نقش مهمی در اتحاد کشورهای جهان علیه آمریکا و پایان دادن به سیطره اقتصادی آن دارد.تصمیم پنج کشور چین، روسیه، ایران، ونزوئلا و اتحادیه اروپا به تضعیف سلاح تحریم های آمریکا منجر خواهد شد زیرا کاهش نقش دلار در مبادلات جهانی، قدرت خرید مصرف کننده آمریکایی را کاهش و از سوی دیگر بهای کالای وارداتی را بسیارافزایش می دهد.چین با روزانه  8.48 میلیون بشکه بزرگترین واردکننده نفت جهان و روسیه با 7.3 میلیون بشکه پس از عربستان بزرگترین صادرکننده نفت است و منطقی است که این دو کشور درمبادلات تجاری خود دلار را کنار بگذارند.اطلاعات موثقی وجود دارد که چین درحال تلاش به فشار عربستان سعودی است تا بهای نفت خود را به یوان دریافت کند و اگر عربستان این موضوع را نپذیرد، چین نیاز نفتی خود را از دیگر طرف ها تامین می کند.هم اکنون بیشتر صادرات نفت ایران و کشورهای خلیج فارس به چین و کشورهای شرق آسیا می رود و به عبارتی دیگر روزانه 18 میلیون بشکه نفت از تنگه هرمز عبور می کند که 80 درصد آن به بازارهای آسیایی و بویژه چین و هند می رود.به فشار ترامپ برای باجگیری بیشتر از عربستان و دیگر کشورهای خلیج فارس نیز باید از این زاویه نگاه کرد که با هدف ترساندن این کشورها و مجبور کردن آن ها به ماندن در زیر چتر حمایت آمریکا و جلوگیری از حذف دلار انجام می شود.آمریکا ممکن است برای حفظ قدرت و برتری پول خود هرکاری انجام دهد و از شعله ور کردن جنگ جدید و تجاوز به دیگر کشورها نیز دریغ نکند.سوال این است که آیا ممکن است آمریکا به جنگ چین یا روسیه و یا ایران برود؟چین، عراق نیست که 12 سال محاصره باشد و به تازگی از جنگ هشت ساله با ایران خارج شده باشد و ولادیمیر پوتین نیز معمر قذافی نیست بلکه شخصی است که بر تخت کشوری بزرگ تکیه زده است که هزاران کلاهک هسته ای دارد.جنگ ارزها که موضوع اصلی آن سرنگونی دلار امریکا از عرش است آغاز شده و ممکن است به جنگ جهانی سوم منجر شود.شبک**6116**1392            "}