{"onTitr":"","titr":" سه هزار بوشهری جذب کلاس های سوادآموزی شدند","describe":" بوشهر- ایرنا- معاون سواد آموزی اداره کل آموزش و پرورش استان بوشهر گفت: همزمان با آغاز سال تحصیلی جدید سه هزار نفر در کلاس های سواد آموزی این استان ثبت نام کردند.", "text":"به گزارش ایرنا، غلامرضا دانش فر روز یکشنبه در جمع خبرنگاران افزود: فرهنگیان تاکنون سهم بسزایی درکاهش بی سوادی در استان داشته اند و با توجه به نفوذ و آشنایی که آنان نسبت به مردم محله ها، مدرسه و اولیای دانش آموان دارند می توانند در شناسایی، معرفی و جذب افراد جویای سواد نقشی مهم داشته باشند.وی سواد آموزی را یک فعالیت مشارکتی دانست و اظهار داشت: دانش آموزان می توانند در اجرای طرح باسوادی 'اولیای بی سواد' که از سال های گذشته شروع شده مشارکت و والدین خود را برای با سواد شدن تشویق کنند.دانش فرگفت: دانش آموزانی که اولیای خود را باسواد کنند به ازای هر نفر هشت میلیون ریال و هر فرهنگی برای آموزش فرد به فرد هشت میلیون ریال و فرهنگیانی که اقدام به تشکیل کلاس سوادآموزی کنند معادل 400 ساعت اضافه تدریس می گیرند.وی میزان بیسوادی در استان بوشهر را 3 درصد عنوان کرد و ادامه داد: با عمده بی سوادان استان در گروه سنی 19 تا 20 سال قرار دارند که با برنامه هایی که در سال جاری داریم امیدواریم تا این میزان به صفر برسد.دانش فر گفت: در زمان حاضر 97 درصد جمعیت استان بوشهر باسواد هستند اما براساس سیاست های موجود نباید حتی یک نفر بی سواد در استان وجود داشته باشد.وی بیان کرد: در پنج سال گذشته میزان جذب افراد محروم از سواد زیر 50 سال در استان به سه برابر رسیده است و براساس برنامه پنج ساله ششم توسعه در مناطق شهری و روستایی استان بی سوادی در گروه سنی 10 تا 49سال باید کاهش یابد.6047/6043            "}