{"onTitr":" معاون پژوهش و فناوری دانشگاه آزاد اسلامی:    ","titr":" مرکز مطالعات و نشر آثار علمی راه اندازی می شود","describe":" تهران - ایرنا - معاون پژوهش و فناوری دانشگاه آزاد اسلامی از راه اندازی مرکز مطالعات تدوین، تألیف و نشر آثار علمی این دانشگاه با نام «متنا» در آینده نزدیک خبرداد.", "text":"به گزارش گروه دانشگاه ایرنا از اعلام روز شنبه روابط عمومی دانشگاه آزاد اسلامی، بیژن رنجبر گفت: طبق تأکید علی اکبر ولایتی رییس هیات موسس و هیات امنا دانشگاه آزاد اسلامی، این دانشگاه باید به سمت تألیف کتب علمی پیش برود و این تألیفات در واحدهای دانشگاهی تدریس شوند.وی با بیان اینکه برنامه راهبردی تعریف شده درباره فعالیت های پژوهش و فناوری به تمامی واحدهای دانشگاه ابلاغ شده است، افزود: پیش از این چنین برنامه ای در این دانشگاه وجود نداشت. پس از تدوین و تعیین یک برنامه عملیاتی یک ساله، سعی شد فعالیت های پژوهشی واحدهای دانشگاه برنامه محور باشد.رنجبر ادامه داد: برنامه راهبردی با مشورت دبیران پژوهشی واحدها، مطالعات مستمر و با توجه به توانمندی واحدها تدوین و در اختیار واحدهای دانشگاه آزاد اسلامی قرار گرفت.معاون پژوهش و فناوری دانشگاه آزاد اسلامی افزود: مقرر شده واحدها هر سه ماه یک بار گزارشی از انجام فعالیت های خود به معاونت پژوهش و فناوری این دانشگاه ارسال کنند.وی با تأکید بر اینکه تدوین برنامه فعالیت های پژوهشی در واحدها به ارتقای کیفیت پژوهشی دانشگاه آزاد کمک قابل توجهی می کند، گفت: به طور حتم در سال های آینده برنامه تقویت شده و اثرات مثبت خود را نشان می دهد.رنجبر در توضیح برنامه عملیاتی پژوهش و فناوری نیز خاطرنشان کرد: در این برنامه به صورت جز به جز برنامه های حوزه پژوهش، فناوری واحدها و مسیر هزینه بودجه پژوهشی مشخص شده است. وی با اشاره به بخشی از اقدامات انجام شده در یک سال اخیر در حوزه پژوهشی، گفت: در این مدت  فعالیت های زیرساختی برای اثرپذیر کردن پژوهش در دانشگاه آزاد انجام شده است. اولین کار مهم برنامه محور کردن فعالیت های پژوهش و فناوری در واحدهای دانشگاه بود. رنجبر، بازنگری، تجمیع، تسهیل و هم روند سازی آیین نامه و بخشنامه های متعدد در حوزه پژوهشی دانشگاه را از دیگر برنامه های این حوزه دانست و افزود: هم مسیر شدن بخشنامه ها با رویکرد تشویقی، در نظر گرفتن افزایش تولیدات علمی دانش بنیان و بحث درآمدزایی از دیگر اهداف راه اندازی این مرکز است.ش .ع ** 1200            "}