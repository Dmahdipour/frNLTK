{"onTitr":"","titr":" فرا صندوق سرمایه گذاری فعالیت های علمی تاسیس شد","describe":" تهران - ایرنا - معاون پژوهش و فناوری دانشگاه آزاد اسلامی از راه اندازی نخستین فرا صندوق سرمایه‌گذاری FOF با بودجه 10 هزار میلیارد ریالی با همکاری این دانشگاه ، معاونت علمی و فناوری ریاست جمهوری و بنیاد برکت برای کمک به فعالیت های علمی و پژوهشی خبر داد.", "text":"به گزارش روز دوشنبه ایرنا، بیژن رنجبر با بیان اینکه در سال گذشته میلادی در جهان حدود 150 میلیارد دلار سرمایه گذاری برای استارت آپ ها انجام شده است، اظهار داشت: اساسی ترین رکن در حمایت از شرکت های نوپا و استارت آپ ها، سرمایه گذاری و حمایت از آنان است.وی گفت: انگیزه و تمایل برای فعالیت های پژوهشی و فناوری و اشتغال زایی و حرکت به سمت توسعه استارت آپ ها در کشور به دلیل دسترسی بالا بافت جمعیت جوان به فضای مجازی و اینترنت، افزایش یافته و این شرکت ها نیاز به حمایت مالی دارند.معاون پژوهش و فناوری دانشگاه آزاد اسلامی با بیان اینکه اگر حمایت مالی درستی از استارت آپ ها صورت گیرد، تحقق اقتصاد مقاومتی امکان پذیر خواهد شد، تصریح کرد: راه اندازی این فراصندوق می تواند کمک شایانی به شرکت های نوپا باشد.رنجبر با تأکید بر اینکه در دانشگاه آزاد  بنابر تقویت صندوق های سرمایه گذاری جسورانه است، گفت: در این زمینه جرقه اولیه ایجاد فراصندوق در بنیاد برکت اتفاق افتاد و مقرر شد فرا صندوقی راه اندازی شود که در صندوق های سرمایه گذاری جسورانه، سرمایه گذاری انجام دهد.وی با بیان اینکه راه اندازی این صندوق در شورای اقتصاد دانش بنیان دانشگاه آزاد اسلامی تصویب شد، خاطرنشان کرد: مراحل اولیه تاسیس آن انجام و مقرر شده این فراصندوق با بودجه 10 هزار میلیارد ریال در سازمان بورس و اوراق بهادار ثبت شود.رنجبر در ادامه تأکید کرد: دانشگاه آزاد اسلامی بنا دارد تا با راه اندازی این صندوق به تمام شرکت های علم و فناوری در کشور به ویژه شرکت های نوپا در دانشگاه آزاد اسلامی کمک کند.وی در پایان گفت: معاونت پژوهش و فناوری دانشگاه آزاد اسلامی توانسته گام بلندی در حمایت از شرکت های دانش بنیان بردارد.** مبالغ ۲۵ وام دانشجویی در سال تحصیلی جدید اعلام شدصندوق رفاه دانشجویان وزارت علوم، مبالغ مصوب ماهانه ۲۵ وام دانشجویی را برای سال تحصیلی جدید ۹۸-۹۷ اعلام کرد.انواع وام هایی که در سال تحصیلی جدید ارائه می شود شامل وام تحصیلی، تحصیلی ممتاز و نمونه، مسکن، ضروری، ضروری(خرید کتاب تخصصی)، ضروری ممتاز نمونه، ضروری مبتکر، ضروری قهرمان ورزشی، ضروری روشندل، حوادث غیرمترقبه، ودیعه مسکن- ودیعه مسکن دانشجویان متاهل غیرایرانی، ودیعه مسکن مجردی، تغذیه، تحصیلی دانش هسته ای، ضروری دانش هسته ای، مسکن دانش هسته ای، زیارت عتبات عالیات کشور عراق، ازدواج، شهریه دانشگاه های دولتی و پیام نور، شهریه غیرانتفاعی، شهریه دانشگاه آزاد، شهریه دانشگاه جامع علمی کاربردی، و ویژه دکتری می شود.**گفتمان علوم انسانی فضای کلی دانشگاه شهیدبهشتی را در بر می گیرددانشگاه شهید بهشتی در راستای بازآفرینی و احیای گفتمان علوم انسانی و توسعه آموزش خلاق و پژوهش محور با راه اندازی «مدرسه پویش» درصدد فراگیر کردن گفتمان علوم انسانی در فضای کلی دانشگاه است.این مدرسه در پی طراحی و ارائه دوره‌های آموزشی و پژوهشی تخصصی و ویژه‌ای است که در کنار دروس مصوب دانشگاه به نیازهای گفتمانی جامعه معاصر ما و دانشجویان و علاقه ‫مندان حوزه‌های علوم انسانی پاسخ دهد.این مدرسه با هدف‫گذاری بر روی حوزه‌هایی از علوم انسانی که در دروس مصوب مورد توجه کافی قرار نگرفته‌اند. درصدد فراگیر کردن گفتمان علوم انسانی در فضای کلی دانشگاه و ایجاد رابطه مؤثرتری میان دانشگاه و بیرون از آن است. ‌** امروز آخرین مهلت ثبت نام در فراخوان جذب هیات علمیفراخوان جذب اعضای هیات علمی در دانشگاه‌ها در دو مرحله شهریور ماه و بهمن برگزار می‌شود که در فراخوان بهمن ماه ۹۶ حدود ۸۰۰ نفر به عنوان هیات علمی جذب دانشگاه‌های کشور شدند.فراخوان جذب اعضای هیات علمی شهریور ماه ۹۷ نیز از روز ۲۱ شهریور آغاز شد و با در نظر گرفتن مهلت تمدید شده ساعت ۲۴ امروز سه شنبه دهم مهر ماه به اتمام می رسد. سایر متقاضیان نیز فرصت دارند در این زمان اطلاعات خود را ویرایش کنند.فرایند رسیدگی دانشگاه ها به درخواست متقاضیان جذب هیات علمی نیز از فردا چهارشنبه ۱۱ شهریور ماه ۹۷ آغاز می شود. براساس جدول زمانی منتشر شده، فرایند تایید نهایی مرکز جذب از ۸ دی ۹۷ آغاز و تا ۲۳ بهمن ۹۷ ادامه خواهد داشت.همه دانشگاه‌های دولتی و غیردولتی (به جز دانشگاه آزاد اسلامی که فراخوان مستقل دارد)، می‌توانند در فراخوان جذب هیات علمی حضور داشته باشند. در هر فراخوان شهریور ماه امسال نیز ۸۰۰ نفر جذب دانشگاه‌ها می‌شوند.9187**1601**            "}