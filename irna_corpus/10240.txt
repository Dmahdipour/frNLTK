{"onTitr":"","titr":" 44 کیلومتر از آزاد راه تبریز - بازرگان تملک شد","describe":" تبریز - ایرنا - استاندار آذربایجان شرقی گفت: 44 کیلومتر از آزادراه تبریز - مرند - بازرگان تملک شده و عملیات اجرایی آن ادامه دارد.", "text":"به گزارش روز چهارشنبه ایرنا، مجید خدابخش در بازدید از روند اجرای این طرح با اظهار رضایت از پیشرفت اجرایی قطعه نخست این طرح افزود: امید است بخشی از این طرح از تبریز تا صوفیان تا هفته دولت سال آینده به بهره‌برداری برسد.وی با بیان اینکه محور تبریز- بازرگان از شاهراه‌های مهم استان و کشور است، یادآوری کرد: احداث آزادراه در این محور با مشارکت و سرمایه‌گذاری 35 درصدی دولت و 65 درصدی سرمایه‌گذار داخلی در حال اجراست.استاندار آذربایجان شرقی با بیان اینکه پیمانکاران و مجریان طرح با تمام توان فعال هستند، گفت: قطعه نخست این طرح دارای پیشرفت قابل قبولی بوده و 5 هزار و 700 میلیارد ریال برای اجرای آن پیش‌بینی شده است.خدابخش با بیان اینکه بخش باقی ‌مانده طرح تا مرند نیز تا 2 سال آینده تکمیل می شود، ادامه داد: با ابلاغ قرارداد سرمایه‌گذاری به سرمایه‌گذار در آینده‌ای نزدیک عملیات اجرایی این طرح سرعت می گیرد.وی گفت: تکمیل این طرح منجر به توسعه مبادلات تجاری با کشورهای همجوار و بهبود وضعیت ترافیک جاده‌ای در شمال‌ غرب کشور می شود.قطعه نخست آزادراه تبریز- بازرگان در حد فاصل تبریز - مرند به طول 63 کیلومتر و عرض 34 متر 2 خطه بوده و در هر خط سه باند دارد و در طراحی و اجرای آن 2 تونل و 18 دستگاه پل بزرگ در نظر گرفته شده است. 8023/3071            "}