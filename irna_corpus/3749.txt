{"onTitr":"","titr":" دو هزار و 600 تن هندوانه و خربزه در گناباد برداشت شد","describe":" گناباد- ایرنا- مسئول اداره زراعت مدیریت جهاد کشاورزی گناباد گفت: دو هزار و 600 تن هندوانه و خربزه دیم از سطح 140 هکتار از مزارع این شهرستان طی حدود سه ماه گذشته برداشت شد.", "text":"علی صداقت روز سه شنبه در گفت و گو با خبرنگار ایرنا افزود: کار برداشت این محصولات از ابتدای مرداد تا نیمه مهر ماه جاری انجام و از هر هکتار مزرعه دیم 35 تن هندوانه و 15 تن خربزه برداشت شد. وی ادامه داد: این محصولات دیم به دلیل استفاده نکردن از کود و سم در کشت آنها داری خاصیت آنتی اکسیدانی و ضدباکتریایی و طعمی بسیار خوب و استقبال کشاورزان در کشت آنها زیاد است.مسئول اداره زراعت مدیریت جهاد کشاورزی گناباد گفت: کار برداشت گندم از سطح 800 هکتار زمینهای کشاورزی این شهرستان که از سه ماه پیش آغاز شده بود تا هفته آینده به اتمام می رسد و با میانگین برداشت سه هزار و 200 تن در هر هکتار، دو هزار و 560 تن محصول برداشت می شود. وی همچنین از برداشت شش هزار و 800 تن جو از سطح دو هزار و 100 هکتار مزارع گناباد طی سه نیمه نخست امسال خبر داد. 34 هزار بهره بردار بخش کشاورزی گناباد با 20 هزار هکتار کشتزار آبی، هزار و 700 هکتار دیمزار و 500 هزار راس دام سالانه 87 هزار تن محصولات زراعی، باغی و دامی تولید و روانه بازار مصرف می کنند. گناباد در فاصله 287 کیلومتری جنوب مشهد واقع است.2095/1858            "}