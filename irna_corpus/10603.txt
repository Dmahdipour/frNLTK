{"onTitr":"","titr":" معاون وزیر جهاد:مسئولیتی درقبال کشاورزان محروم از کشت نداریم","describe":" اهواز - ایرنا - معاون وزیر جهاد کشاورزی از اظهارنظر درباره ممنوعیت های پیاپی کشت در خوزستان خودداری کرد و گفت: جبران خسارت خشکسالی از وظایف این وزارتخانه نیست و صندوق بیمه کشاورزی این مسئولیت را بر عهده دارد.", "text":"عباس کشاورز روز سه شنبه در حاشیه همایش یک روزه کلزا در گفت وگو با ایرنا درباره برنامه وزارت جهاد کشاورزی برای جبران خسارت های خشکسالی و ممنوعیت کشت در خوزستان افزود: این مساله جزو وظایف جهاد کشاورزی نیست، بنابراین درباره آن اظهارنظر نمی کنم.وی که در همایش امروز افزایش درآمد کشاورزان را از دغدغه های خود اعلام کرده بود، ادامه داد: جبران خسارت خشکسالی وظیفه صندوق بیمه کشاورزی است، بیمه نهاد مستقلی است و از طریق بیمه به کشاورزان باید خسارت پرداخت شود، مساله خشکسالی همانند هجوم ملخ ها به مزارع است که بیمه باید آن را جبران کند.**مکاتبه با معاون رییس جمهوریرییس سازمان جهاد کشاورزی خوزستان اما گفت: برای جبران خسارت کشاورزانی که محصول خود را بیمه نکرده اند با معاون اول رییس جمهوری مکاتبه شده است.کیخسرو چنگلوایی توضیح داد: بخشی از کشاورزان محصول خود را بیمه کرده اند، که صندوق بیمه موظف شده برابر تعهدات خود خسارت آنها را پرداخت کند.وی افزود: کشاورزانی که فاقد بیمه هستند و به دلیل ممنوعیت یا محدودیت، از کشت محروم شده اند نیز خسارت آنها بر اساس حوزه و شهرستان مشخص شده و برای تامین اعتبار در یک نامه به امضای استاندار خوزستان به جهانگیری معاون اول رییس جمهوری اعلام شده است.چنگلوایی با بیان اینکه این مکاتبه حدود 40 روز پیش انجام شده اضافه کرد: در فصل گذشته در تمام حوضه های آبی ممنوعیت و محدودیت کشت در خوزستان داشتیم اما در حوضه رودخانه های جراحی و زهره مشکلات بیش از سایر نقاط بوده و کشاورزان موفق به کشت نشدند.وی بیان کرد:صندوق بیمه خسارت های مربوط به سال زراعی 96-95 را پرداخت کرده و خسارت مربوط به 97-96 نیز برآورد شده که در مرحله تامین اعتبار است؛ اگر چه ممکن است کشاورزان نارضایتی هایی داشته باشند اما اگر کشاورزی خسارت خود را دریافت نکرده به این سازمان برای پیگیری مراجعه کند.چنگلوایی گفت: بخشی از اعتبار خسارت خشکسالی قرار است از طریق ملی و بخشی نیز از طریق صنایع خوزستان تامین شود.بر اساس این گزارش، رودخانه های خوزستان در سال زراعی گذشته با بیش از 60 درصد خشکسالی روبه رو بوده اند. کاهش شدید آب و بارندگی، خسارت سنگینی به کشاورزان این استان وارد کرده است.رییس نظام صنفی کشاورزی خوزستان پیش از این گفته بود: برخی شهرستان ها به ویژه در حوضه رودخانه های زهره و مارون- جراحی چهار فصل متوالی از کشت محروم بوده اند که مشکلات شدید مالی برای آنها بوجود آورده است.وی یکی از مطالبات این صنف را پرداخت معوض کشت، در صورت اعلام ممنوعیت کشت به دلیل کمبود آب عنوان کرده که تاکنون محقق نشده است.به گفته وی، در استان اصفهان پرداخت معوض کشت از چهار سال پیش آغاز و 2 هزار و 100 میلیارد ریال در هیات دولت مصوب شده، به تبع آن امسال صندوق حمایت از کشاورزان تاسیس و مقرر شد صنایع بزرگ اصفهان پنج هزار میلیارد ریال منابع آن را تامین کنند. این در حالیست که با وجود مصوبه ستاد خشکسالی خوزستان در 22 اردیبهشت امسال برای تشکیل صندوق جبران خسارت کشاورزی توسط صنایع خوزستان، این مصوبه اجرایی نشده است.9754/ 6037            "}