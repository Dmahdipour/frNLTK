{"onTitr":" مسئول بسیج مهندسین کشاورزی خوزستان:    ","titr":" طرح بسیج همگام با کشاورز بدنبال علمی کردن کشاورزی است","describe":" دزفول - ایرنا - مسئول سازمان بسیج مهندسین کشاورزی و منابع طبیعی استان خوزستان گفت: طرح بسیج همگام با کشاورز با برگزاری دوره های آموزشی و ترویجی به دنبال علمی کردن کشاورزی است.", "text":"به گزارش ایرنا سرهنگ ایمان خاکسار پور روز چهارشنبه در آیین آغاز دوره آموزشی کشت کلزا، گندم و ذرت که در چارچوب طرح ملی بسیج همگام با کشاورز در مرکز تحقیقات و آموزش کشاورزی و منابع طبیعی دزفول برگزار شد، افزود: طرح ملی بسیج همگام با کشاورز با استفاده از مربیان بسیجی به شکل جهادی اجرا می شود. وی با اشاره به اینکه این طرح از چهار سال قبل در کشور آغاز شده است، اظهار داشت: در عرصه میدانی به غیر از تفاهم نامه ها و شوراهایی که تشکیل شده اند، کارگروه هایی برای علمی کردن کشاورزی در سطح روستایی ایجاد شده است.مسئول سازمان بسیج مهندسین کشاورزی و منابع طبیعی استان خوزستان افزود: مربیان طرح بسیج همگام با کشاورز باید کارگروه هایی با حضور فرمانده پایگاه بسیج و کشاورزان هر منطقه در مساجد تشکیل دهند و نکات آموزشی را به کشاورزان منتقل کنند.وی گفت: در دوره آموزشی کشت کلزا، گندم و ذرت از اساتید و مهندسان بسیجی که ارتباط زیادی با روستاها دارند، استفاده شده است.سرهنگ خاکسار پور افزود: هر یک از مربیانی که در این دوره آموزشی شرکت می کنند 2 روستا را زیرپوشش آموزش های خود قرار خواهند داد.وی با بیان اینکه پنج محصول اولویت دار در طرح بسیج همگام با کشاورز تعیین شده است، اظهار داشت: برای خوزستان سه محصول گندم، کلزا و ذرت در نظر گرفته شده است.این مسئول افزود: علاوه بر آموزش ها مروجان و مربیان باید اراده و همت مضاعف داشته باشند و مسائل را پیگیری کنند.وی کار جهادی را سرلوحه اقدامات بسیج مهندسین کشاورزی دانست و افزود: همانطور که جشن افزایش کشت کلزا را در جهاد کشاورزی داشتیم امیدواریم در طرح بسیج همگام با کشاورز نیز به موفقیت های چشمگیری دست یابیم.سرهنگ خاکسارپور با اشاره به چالش های نظام از انقلاب اسلامی تاکنون اظهار داشت: برخی چالش ها با توجه به استقلال و نفوذ منطقه ای ایران طبیعی است ولی برخی از چالش ها نظیر مشکلات اقتصادی منفی هستند و باید برای رفع آنها کار جهادی کرد.‌ وی با تسلیت شهادت 25 نفر در عملیات تروریستی رژه ارتش در اهواز گفت: با هلاکت تعدادی از سرکردگان این تروریست ها در عملیات موشکی سپاه نخستین پاسخ به این جنایتکاران داده شد که تسکینی برای خانواده های داغدار شهدا بود.وی افزود: براساس وعده های داده شده پاسخ به عملیات ددمنشانه تروریست ها ادامه خواهد داشت و انتقام سخت تری از آنها گرفته خواهد شد.** طرح بسیج همگام با کشاورز باعث تحول در کشور می شودمسئول نمایندگی ولی فقیه در جهاد کشاورزی دزفول نیز در این دوره آموزشی گفت: طرح بسیج همگام با کشاورز توفیق بسیار ارزشمندی است و می تواند زمینه تحولات زیادی را در کشور ایجاد کند.حجت الاسلام محمد تقی عبدالهی خودکفایی در کشاورزی را از تاکیدات رهبر معظم انقلاب دانست و افزود: امنیت غذایی امروزه یکی از چالش های مهم دنیا است و برخی از کشورهای زورگو از آن برای استعمار سایر کشورها استفاده می کنند.وی با بیان اینکه بیش از 95 درصد مصرف روغن کشور از طریق واردات تامین می شود، گفت: در حال حاضر حدود چهار تا پنج میلیارد دلار واردات روغن داریم که حجم عظیمی از مصارف ارزی ما را تشکیل می دهد.مسئول نمایندگی ولی فقیه در جهاد کشاورزی دزفول افزود: اگر بتوانیم با اقدامات ترویجی تولید روغن را در کشور افزایش دهیم حجم عظیمی اشتغال ایجاد می شود.وی با بیان اینکه ظرفیت روغن کشی در کشور کم است، گفت: اقدامات ترویجی اهمیت فراوانی دارند ولی صنایع تکمیلی نیز باید در کنار آن توسط مسئولان ایجاد شود.حجت الاسلام عبدالهی میانگین تولید کلزا در شهرستان دزفول را 2.8 تن در هر هکتار و میزان تولید گندم را 3.8 تن عنوان کرد و افزود: با توجه به قیمت بالاتر کلزا، کشت این محصول برای کشاورزان صرفه اقتصادی دارد.وی کشت محصولات در داخل کشور را در افزایش ضریب امنیت غذایی موثر دانست و اظهار داشت: یکی از معضلات ما مساله استفاده از نفت و سموم شیمیایی در مزارع هویج است که سرطان های مختلفی نظیر کبد ایجاد می کنند.مسئول نمایندگی ولی فقیه در جهاد کشاورزی دزفول با بیان اینکه خودداری از استفاده نفت و سم در مزارع نوعی صدقه است افزود: جلوگیری از استفاده نفت و سم با توجه به کاهش بیماری ها میلیون ها تومان صرفه اقتصادی برای جامعه دارد.وی با اشاره به  تغییرات اقلیمی و کاهش میزان بارندگی ها گفت: در گذشته میزان بارندگی ها در منطقه 600 میلیمتر بوده است حال آنکه اکنون این میزان به 138 میلیمتر رسیده است.حجت الاسلام عبدالهی با تاکید بر لزوم ترغیب مردم به استفاده کمتر از آب در روند آبیاری مزارع افزود: استفاده از شیوه های نوین آبیاری مانند آبیاری قطره ای باید مدنظر باشد.وی اضافه کرد: دولت در سال های اخیر با همکاری مجلس تسهیلاتی را برای آبیاری قطره ای در اختیار کشاورزان قرار داده است.وی با تاکید بر لزوم پرداخت زکات توسط کشاورزان گفت: زکات سهم فقرا است و اگر کشاورز آن را پرداخت نکند با مشکل مواجه می شود.** وابستگی ایران به خارج با علمی کردن کشاورزی کاهش می یابدمعاون آموزشی مرکز تحقیقات و آموزش کشاورزی و منابع طبیعی صفی‌آباد دزفول نیز در آیین آغاز این دوره آموزشی گفت: علمی نبودن کشاورزی از دلایل اصلی وابستگی ایران در محصولات استراتژیک به خارج از کشور است.مجید همتی افزود: توافق نامه ای بین وزارت جهاد کشاورزی و سازمان بسیج مهندسین کشور با عنوان طرح ملی بسیج همگام با کشاورز در راستای علمی کردن کشاورزی امضا شده است.وی اظهار داشت: در این توافق نامه برای انتقال یافته های کشاورزی و تحقیقاتی به کشاورزان از نیروهای بسیجی و اعضای بسیج سازمان مهندسین بسیج استفاده می شود.معاون آموزشی مرکز تحقیقات و آموزش کشاورزی و منابع طبیعی صفی آباد دزفول درخصوص دوره آموزشی کشت کلزا، ذرت و گندم و کارگاه آموزش اصول و فنون تسهیل گری گفت: این دوره آموزشی به مدت 72 ساعت به مدت سه روز برگزار می شود.وی اهداف برگزاری این دوره آموزشی را بهینه و اقتصادی کردن کشاورزی در روستاها، حفظ منابع و تامین امنیت غذایی و سلامت جامعه با تولید محصولات کشاورزی سالم عنوان کرد و افزود: در این دوره ها تلاش بر این است که کشاورزان از سموم و کود کمتر و به صورت بهینه استفاده کنند تا سلامت جامعه نیز تامین شود.به گزارش ایرنا طرح ملی اعتلای بسیج همگام با کشاورز با هدف گسترش، توسعه و انتقال یافته ها و فناوری در بخش های مختلف کشاورزی، تحقق اهداف اقتصاد مقاومتی و افزایش سطح پوشش فعالیت های ترویجی و ضریب نفوذ یافته های تحقیقاتی اجرا شده است.3022            "}