{"onTitr":"","titr":" نصیرزاده: گل السد خطا بود","describe":" تهران - ایرنا - «هوشنگ نصیرزاده» کارشناس داوری فوتبال ایران گفت: گل السد قطر به پرسپولیس خطا بود و داور به درستی آن را مردود اعلام کرد.", "text":"«هوشنگ نصیرزاده » سه شنبه شب در گفت و گو با خبرنگار ورزشی ایرنا درباره گلی که بازیکنان تیم السد قطر در دقایق پایانی وارد دروازه تیم پرسپولیس ایران کردند و داور آن را رد کرد، اظهار داشت: زمانی که توپ در کنترل دروازه بان است و برای زدن ضربه توپ را از دستانش رها می کند، از نظر قانونگذار داوری هنوز دروازه بان مالک توپ محسوب می شود.وی افزود: قانون داوری با صراحت می گوید اگر توپ رها شود و بازیکن رقیب بخواهد ضربه بزند به مفهوم بازی خطرناک تلقی می شود و سلامتی دروازه بان به خطر می افتد.نصیرزاده در پایان گفت: داور سریلانکایی دیدار السد و پرسپولیس به درستی گل السد را مردود اعلام کرد و به بهترین شکل تصمیم گرفت.امشب (سه شنبه) در نخستین دیدار دور رفت از مرحله نیمه نهایی لیگ قهرمانان آسیا، پرسپولیس ایران در ورزشگاه «جاسم بن حمد» دوحه به میهمانی تیم قدرتمند السد قطر رفت و در پایان دیداری سخت و با ارائه نمایشی تحسین برانگیز به برتری یک بر صفر رسید. ورزشی**م.ت**9129            "}