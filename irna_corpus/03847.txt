{"onTitr":"","titr":" 6.8تن گردو امسال از باغات خرم آباد برداشت می شود","describe":" خرم آباد - ایرنا - مدیر جهاد کشاورزی شهرستان خرم آباد گفت:پیش بینی می شود 6هزارو 800تن گردوی خشک در مهرماه امسال از سه هزارو 150هکتار باغات شهرستان برداشت شود.", "text":"به گزارش ایرنا مراد بیرانوند روز سه شنبه در جمع خبرنگاران اظهار داشت: 2هزارو 800هکتار از باغات خرم آباد بارور و 350 هکتار هنوز به مرحله تولید اقتصادی نرسیده است.وی افزود:  توسعه باغات در خرم آباد سابقه 20 ساله داشته و وضعیت موجود باغات در زمینه اشتغال، فرآوری و بسته بندی نشان می دهد که باید در ارتباط با توسعه کیفی تلاش مضاعف داشته باشیم. بیرانوند ادامه داد: جهادکشاورزی برنامه اصلاح و احیاء باغات را با انجام عملیات پیوند سرشاخه در باغات گردو در دستور کار قرار داده است.وی اضافه کرد: با توجه به توصیه های کارشناسان جهادکشاورزی غرس نهال های مرغوب و با کیفیت انواع ارقام گردوی خارجی و پیوندی همچنین ژنوتیپ های پوست سفید و پوست کاغذی ایرانی و متناسب با شرایط آب هوایی خرم آباد با استقبال باغداران در سال های قبل صورت گرفته است.3210/6060            "}