{"onTitr":" نماینده زنجان و طارم:    ","titr":" خلاء های قانونی در مسیر فعالیت رسانه ای باید رفع شود","describe":" زنجان - ایرنا - نماینده مردم زنجان و طارم در مجلس شورای اسلامی با بیان اینکه به طور حتم خلاء های قانونی در مسیر فعالیت های رسانه ای در کشور وجود دارد، گفت: نمایندگان مجلس آمادگی دارند تا با مشارکت اهالی رسانه، طرح جامع و کاملی در ارتباط با موضوع رسانه در مجلس مطرح شود.", "text":"علی وقفچی شامگاه جمعه در سومین نمایشگاه مطبوعات و رسانه های استان با حضور در غرفه ایرنا با بیان اینکه یکی از شاخص های توسعه هر کشور، ارزش گذاری و بها دادن به رسانه ها است، افزود: رسانه ها رسالت بزرگی در پیشرفت یک  کشور دارند. وی نقد منصفانه را از لوازم فعالیت رسانه ای برشمرد و ادامه داد: به یقین هیچ فردی نمی تواند انسان کاملی باشد و  همه شایستگی ها را در خود جمع کند، بنابراین هنر فرد موفق این است که کمبودها را به حداقل برساند و در این مسیر، رسانه ها می توانند نقش حیاتی ایفا کنند.نماینده مردم شهرستان های زنجان و طارم در مجلس شورای اسلامی ضمن قدردانی از عملکرد رسانه ای استان برای پی گیری مسائل و ارائه نقدهای منصفانه درجهت بهبود امور، گفت: با فراهم کردن فضای همدلی سرعت توسعه استان با شتاب بیشتری محقق می شود.  به گزارش ایرنا سومین نمایشگاه مطبوعات و رسانه های استان همزمان با نهمین نمایشگاه سراسری کتاب زنجان از 9 تا 14 مهر در محل نمایشگاه بین المللی کاسپین این شهر در حال برگزاری است.در زمان حاضر 69 نشریه و رسانه در استان زنجان مجوز فعالیت دارند.3088/6085            "}