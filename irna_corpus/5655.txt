{"onTitr":"","titr":" بازدید از اماکن تاریخی برای کودکان رایگان است","describe":" کرمانشاه - ایرنا - مسئول روابط عمومی اداره کل میراث فرهنگی، صنایع دستی و گردشگری استان کرمانشاه گفت: به مناسبت روز جهانی کودک، بازدید از پنج مکان تاریخی استان روز دوشنبه 16 مهر برای کودکان زیر 12 سال رایگان است.", "text":"مهدی خالوندی روز دوشنبه در گفت و گو با خبرنگار ایرنا افزود: کودکان زیر 12 سال می توانند از اماکن تاریخی معبد آناهیتا، محوطه های تاریخی بیستون و تاق بستان، تکیه معاون و تکیه بیگلربیگی به صورت رایگان دیدن کنند.او ساعت بازدید از محوطه های استان را ساعت 8 صبح تا 18 عصر اعلام کرد. استان کرمانشاه دارای بیش از چهار هزار اثر تاریخی شناسایی شده است که تاکنون 2 هزار و 200 اثر آن ثبت ملی شده است.کتیبه داریوش هخامنشی در بیستون تنها اثر استان کرمانشاه است که ثبت جهانی شده است.استان کرمانشاه 2 میلیون نفر جمعیت دارد که حدود 21 درصد از این جمعیت زیر 15 سال سن دارند. 3033/8068            "}