{"onTitr":"","titr":" استان مرکزی میزبان کارزار رسانه ای مبارزه با مخدرگل است","describe":" خمین - ایرنا - معاون امور پیشگیری اداره کل بهزیستی استان مرکزی گفت: کارزار رسانه ای مبارزه با مصرف ماده مخدر گل در آذر ماه سال جاری به میزبانی این استان اجرایی می شود.", "text":"«کیانوش امینی» روز سه شنبه در نشست شورای هماهنگی مبارزه با مواد مخدر خمین، افزود: با توجه به افزایش گرایش نوجوانان و جوانان به ماده مخدر گل و نا آگاهی آنان از عوارض مصرف، کارزار رسانه ای پیشگیری و مبارزه از مصرف گل تدارک شده است.وی اظهارداشت: نشست های شورای هماهنگی مبارزه با مواد مخدر در این راستا در هر شهرستان برگزار شده و تکالیف و برنامه ها برای همراستایی مناسب و اثربخشی ابلاغ می شود.معاون امور پیشگیری اداره کل بهزیستی استان مرکزی بیان کرد: کارزار مبارزه با گل با همکاری ادارات متولی و تشکل های مردم نهاد به منظور  آگاه سازی و حساس سازی آحاد جامعه برگزار می شود.امینی با تاکید بر اینکه باید فرهنگ پیشگیری در جامعه نهادینه شود، اظهارداشت: مصرف ماده مخدر گل گل عوارضی دارد که خانواده ها باید آن را بشناسند و مداخله پیشگیرانه و بهنگام داشته باشند.وی ادامه داد: مصرف ماده مخدر گل علائم جسمی حاد ندارد اما ناهنجاری های رفتاری را سبب می شود و علایم روانی دارد که باید به موقع شناسایی شود تا به مرحله سخت درمان نرسد.معاون امور پیشگیری اداره کل بهزیستی استان مرکزی گفت: ماده مخدر گل خطرناک ترین نوع از مواد توهم زاست که مصرف آن شخص را به سمت اعتیاد می برد و اعتیاد روانی بالایی را به همراه دارد.امینی گفت: گل از مشتقات و ضمغ گیاه شاهدانه گرفته می شود که ترکیبات و افزودنی هایی چون گراس، ماری جوآنا و حشیش نیز در آن وجود دارد.وی بیان کرد: تریاک و گل بیشترین میزان مصرف را در بین سایر مواد مخدر در کشور دارد و مخدر گل دومین رتبه را در بین معتادان به خود اختصاص داده است. معاون امور پیشگیری اداره کل بهزیستی استان مرکزی  افزود: دلیجان و خمین در سال 93 رتبه اول را در برگزاری این کارزار کسب کردند که باعث کاهش کشفیات مواد مخدر در خمین به میزان 52 درصد شد.رئیس بهزیستی خمین نیز در این نشست گفت: این شهرستان با اجرای اقدامات پیشگیرانه در پیگیری طرح کارزار رسانه ای گل ، رتبه نخست استان مرکزی را در سال قبل کسب کرد.«اسماعیل خانجانی» افزود: مصرف ماده مخدر گل، صدها برابر خطرناک‌ تر از سایر مخدرهاست و به دلیل قیمت پایین، پرطرفدارترین مخدر در بین معتادان است.خانجانی تصریح کرد: شهرستان خمین در ‏زمینه پیشگیری و اجرای طرح‌های مختلف و برگزاری کارگاه‌های آموزشی در خصوص  مبارزه با اعتیاد و مواد ‏مخدر در سال گذشته موفق به کسب رتبه ‏نخست استان مرکزی شد.فرماندار خمین نیز در این نشست بر پیشگیری به عنوان راهبری موثر برای کاهش معضل اعتیاد تاکید کرد و گفت: رویکرد دولت تدبیر در زمینه مبارزه با مواد مخدر اجتماعی کردن  پیشگیری از اعتیاد و مبارزه با مواد مخدر است.«احمد طهرانی» اظهار داشت: دولت می کوشد با اجتماعی کردن مبارزه و پیشگیری از اعتیاد از گرفتار شدن جوانان به اعتیاد جلوگیری کند.فرماندار خمین به آسیب های اعتیاد در جامعه اشاره کرد و افزود: همکاری و همراهی مردم، تلاش و جدیت سازمان های مردم نهاد در این موضوع، برگزاری کارگاه های آموزشی، توجه دانشگاه ها و مدارس به این مهم و نقش اولیا می تواند تاثیر بسرایی در پیشگیری از اعتیاد و کاهش آسیب های آن در جامعه داشته باشد.وی، به فعالیت 30 سازمان مردم نهاد در زمینه مبارزه و پیشگیری از اعتیاد در این شهرستان گفت:از این تعداد چهار تشکل در زمینه اعتیاد فعالیت دارد.شهرستان خمین از توابع استان مرکزی دارای 105 هزار نفر جمعیت در 2 شهر ، 2 بخش و هفت دهستان است.7277/6013/            "}