{"onTitr":"","titr":" تولید گوجه فرنگی با خاصیت آنتی اکسیدانی بیشتر","describe":" تهران – ایرنا - محققان دانشگاه مونستر آلمان از طریق تغییر ژنوم یک گیاه وحشی با استفاده از فناوری ویرایش ژن موسوم به CRISPR-Cas9 توانستند گونه جدیدی از گوجه فرنگی را تولید کنند که خاصیت آنتی اکسیدانی بسیار بیشتری دارد.", "text":"به گزارش روز چهارشنبه گروه اخبار علمی ایرنا از پایگاه خبری اسوشیتدپرس، در این تحقیقات 6 ژن نوعی گوجه وحشی موسوم به Solanum pimpinellifolium که در پرو و اکوادور یافت می شود، به گونه ای تغییر یافت که گونه جدیدی از گوجه فرنگی به دست آمد. این گوجه وحشی به اندازه نخود بوده و به دلیل باروری پایین در برابر آفات، کاملا آسیب پذیر است. اما گونه جدید باروری بسیار بالاتری داشته و محصولی به اندازه گوجه گیلاسی به دست می دهد. تغییر ژنتیکی این گیاه منجر به تولید گوجه هایی با شکل کروی تر و مقادیر بیشتری از نوعی آنتی اکسیدان موسوم به لیکوپن شده است. دستیابی به این ویژگی ها از طریق هیچ یک از روش های تولید مثل موجود امکان پذیر نبوده است. لیکوپن مانع بروز سرطان و بیماری های قلبی و عروقی می شود. بنابراین از نقطه نظر سلامت، این گونه جدید گوجه فرنگی در مقایسه با سایر گونه های گوجه فرنگی و سبزیجات موجود در بازار، دارای ارزش افزوده است. دستیابی به ویژگی های ژنتیکی گیاهان وحشی با استفاده از روش های کشت و تولید مثل عادی، یک فرآیند طولانی و پرهزینه است، اما با استفاده از فناوری CRISPR-Cas9 می توان گونه های جدید گیاهی را در مدت زمان بسیار کوتاهی تولید کرد.گزارش کامل این تحقیقات در نشریه Nature Biotechnology منتشر شده است.علمی (6)**9259**1440            "}