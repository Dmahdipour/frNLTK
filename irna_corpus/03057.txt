{"onTitr":"","titr":" ارزش روپیه پاکستان در برابر دلار آمریکا کاهش یافت","describe":" اسلام آباد- ایرنا- ارزش روپیه پاکستان در برابر دلار آمریکا امروز -سه شنبه -با کاهش کم سابقه به 138 روپیه در برابر هر دلار در بازار آزاد رسید.", "text":"به گزارش ایرنا،قیمت رسمی دلار در روز جمعه در بازار آزاد پاکستان به 127.80 روپیه در برابر دلار رسیده بود.با این حال امروز -سه شنبه -هر دلار در بازار آزاد پاکستان با 11.70 روپیه افزایش به 138 روپیه رسید که پس از ساعاتی این میزان به 135 روپیه کاهش یافت.افزایش تدریجی دلار و کاهش ارزش پول ملی پاکستان در چند روز گذشته پس از اعلام وزیر دارایی مبنی بر قصد این کشور برای دریافت 9 میلیارد دلار وام از صندوق بین المللی آغاز شد.به گفته 'ظفر پراچا 'از مدیران ارشد انجمن شرکت های عمومی صرافان پاکستان ،قیمت دلار در شهرهای مختلف پاکستان بین 134 و 135 روپیه در نوسان است.با توجه به اینکه ذخایر ارزی بانک مرکزی پاکستان به 9 میلیارد دلار کاهش یافته، این بانک، طی چند هفته اخیر از تزریق ارز خارجی به بازار خودداری کرده است.به گفته کارشناسان اقتصادی در پاکستان، این اقدام بانک مرکزی باعث کمبود دلار در بازار داخلی و افزایش تدریجی دلار شده است.اعلام خبر تصمیم پاکستان برای دریافت وام از صندوق بین المللی پول توسط اسد عمر وزیر دارایی پاکستان باعث التهاب ناگهانی بازار ارز این کشور شده است.از آغاز سال 2018 میلادی تاکنون قیمت دلار نسبت به روپیه پاکستان برای پنجمین بار به شدت افزایش می یابد .سعد هاشمی از کارشناسان امور امنیت مالی و اقتصادی پاکستان با اشاره به جدی بودن بحران مالی در پاکستان معتقد است:کمبود شدید منابع مالی و ارز خارجی در پاکستان باعث خواهد شد تا طی چند روز آینده مردم این کشور شاهد افزایش بیشتر ارزهای خارجی و در نتیجه افزایش تورم و گرانی اقلام اساسی باشند.وی با بیان اینکه ممکن است قیمت دلار تا  سقف 140 روپیه افزایش یابد افزود:هر چند دولت کوشیده است تا جلوی کاهش قیمت روپیه را بگیرد اما با توجه به کمبودهای مالی در این کشور اکنون قیمت روپیه در برابر دلار به قیمت واقعی خود رسیده است.«مالک بوستان» رییس انجمن صرافان«فارکس»، دولت پاکستان را مسئول کاهش قیمت روپیه می داند و می گوید:دولت برای دریافت وام چند میلیاردی از صندوق بین المللی پول باید با قیمت واقعی روپیه در برابر دیگر ارزهای خارجی در بازار توجه می کرد.بانک مرکزی پاکستان در آخرین گزارش خود اعلام کرد که ذخایر ارزی این کشور به 9 میلیارد دلار کاهش یافته است و این در حالی است که به گفته «اسد عمر» وزیر دارایی پاکستان، این کشور باید تا ماه دسامبر سال جاری میلادی هشت میلیارد دلار از بدهی های خارجی خود را بپردازد.قرار است دولت پاکستان برای سیزدهمین بار از سال 1380 میلادی با مراجعه به صندوق بین المللی پول از این نهاد بین المللی درخواست وام چند میلیارد دلاری کند.با این حال «مزمل اسلم» از کارشناسان امور مالی معتقد است ارزش روپیه در برابر دیگر ارزهای خارجی پس از اینکه  پاکستان از صندوق بین المللی پول وام چند میلیاردی دریافت کند استحکام خواهد یافت.علی زیدی از اعضای بلند پایه حزب حاکم تحریک انصاف معتقد است هر چند بالا رفتن قیمت دلار باعث کاهش ارزش روپیه شده است اما شرایط اقتصادی پاکستان درحال گذر از دوران بحرانی است و دولت تلاش می کند تا وضعیت به حالت عادی برگردد.آساق**6125**1600            "}