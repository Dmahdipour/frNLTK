{"onTitr":"","titr":" یزد، قهرمان مسابقات ترامپولین کشور شد","describe":" یزد - ایرنا - مسابقات لیگ قهرمانی ترامپولین (زیر مجموعه ژیمناستیک) مردان ایران در بخش تیمی، روز جمعه در مجموع رده های سنی با قهرمانی تیم یزد الف در سالن 15 خرداد شهرستان یزد به پایان رسید و تیم های منتظران مهدی (عج) اردبیل و خانه ژیمناستیک مهاباد الف هم دوم و سوم شدند.", "text":"به گزارش ایرنا، در این مسابقات 200 ورزشکار در قالب 19 تیم از 15 استان به مدت 2 روز در رده های سنی 10 تا 17 سال با هم به رقابت پرداختند.همچنین اولین دوره مسابقات لیگ ژیمناستیک قهرمانی کشور در بخش بانوان که با حضور 85 ورزشکار از 12 استان از سوم مهرماه امسال در سالن 15 خرداد آزادشهر یزد آغاز شده بود با قهرمانی تیم قزوین پایان یافت.در پایان این رقابت‌ها که در 2 گروه سنی متولدین 86- 85 و 88 - 87 برگزار شد در مجموع تیمی به ترتیب قزوین، هرمزگان و جزیره کیش الف مقام‌های اول تا سوم را کسب کردند.همچنین در بخش انفرادی متولدین 86- 85، یلدا حسن شوکتی از قزوین بر سکوی نخست ایستاد، بهاره مصلایی از کیش الف مقام دوم را از آن خود کرد و سانیا سقایی از هرمزگان، هانا خالقی از کیش الف و فاطمه توسلی از تیم تپش یزد به طور مشترک سوم شدند.در بخش انفرادی 88 -87 ، هانیه سالاری از هرمزگان اول شد و نگین فلاح زاده از قزوین و « اسرا روهنده» از ارومیه به ترتیب مقام‌های دوم و سوم این مسابقات را به خود اختصاص دادند.هم‌اکنون در 10 شهرستان یزد ، بانوان در رشته ژیمناستیک فعالیت دارند و دوره‌های مختلف آموزشی و مسابقات در این مناطق برگزار می‌شود.استان یزد با یک‌میلیون و 138 هزار نفر جمعیت 47 هیات ورزشی و 65 هزار ورزشکار بیمه‌شده دارد.7536/ 6197            "}