{"onTitr":"","titr":" شش هزار میلیون سهم در بورس خراسان مبادله شد","describe":" مشهد- ایرنا- مدیر بورس اوراق بهادار استانهای خراسان رضوی و خراسان شمالی گفت: شش هزار و 48 میلیون سهم به ارزش 22 هزار و 915 میلیارد ریال طی سه ماه دوم امسال در این بورس معامله شد.", "text":"حسین خدادوست روز چهارشنبه در گفت و گو با خبرنگار ایرنا افزود: این میزان سهام توسط 98 هزار و 985  نفر خریداری شد که از این تعداد پنج هزار و 115 نفر سهامدار جدید بوده و کد سهامداری دریافت کردند.وی ادامه داد: متوسط ارزش خرید و فروش روزانه سهام ظرف این سه ماه 363 میلیارد و 725 میلیون ریال بود و طی این مدت 67 کارگزاری به عنوان ایستگاه معاملاتی در بورس اوراق بهادار استانهای خراسان شمالی و خراسان رضوی فعال بودند.مدیر بورس اوراق بهادار استانهای خراسان رضوی و خراسان شمالی گفت: 14 شرکت استانی در این معاملات حضور داشتند که ارزش بازاری آنها در پایان سه ماهه دوم  امسال 100 هزار و 95 میلیارد ریال بود.وی افزود: شاخص کل قیمت سهام در بورس اوراق بهادار استانهای خراسان رضوی و خراسان شمالی در پایان سه ماهه دوم امسال به عدد  160هزار و 538 رسید.او گفت: بورس اوراق بهادار استانهای خراسان رضوی و خراسان شمالی طی سه ماه دوم امسال 36 ساعت دوره آموزشی نیز برگزار کرد.1922/1858            "}