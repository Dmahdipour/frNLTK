{"onTitr":"","titr":" صبحگاه مشترک نیروهای نظامی و انتظامی یزد برگزار شد","describe":" یزد - ایرنا - در دومین روز از هفته نیروی انتظامی، صبحگاه مشترک نیروهای نظامی و انتظامی استان یزد روز شنبه با حضور نماینده ولی فقیه در استان و امام جمعه یزد، استاندار، خانواده شهدا و جمعی از مدیران اجرایی برگزار شد.", "text":"به گزارش ایرنا، در این مراسم نماینده ولی فقیه در استان و امام جمعه یزد گفت: مهمترین رسالت نیروهای نظامی و انتظامی برقراری آرامش و امنیت در کشور است.آیت الله محمدرضا ناصری افزود: نیروی انتظامی برای موفقیت در وظایف خود به همکاری اقشار مختلف مردم نیاز دارد و فعالیت های فرهنگی و اجتماعی در اولویت قرار گیرد.وی تصریح کرد: نیروهای نظامی و انتظامی برای انجام وظایف بهتر باید همواره خدا را در انجام وظایف در نظر بگیرند و با جدیت ماموریت های سنگین خود را انجام دهند.همچنین فرمانده انتظامی استان یزد گفت: یزد در بسیاری از شاخص های امنیتی شرایط خوبی دارد و ماموران کارشان را الهی و توحیدی و با بصیرت و تربیت دینی انجام می دهند.سردار سرتیپ دوم محمدرضا میرحیدری افزود: برای موفقیت در امور مختلف باید مردم در کنار پلیس قرار گیرند و با ارائه نظرات و پیشنهادات در تامین نظم و آرامش همکای کنند.در این مراسم 21 نفر از خانواده های شهدای مدافع حرم، جانبازان، آزادگان، معتمدان پلیس، خادمین ایثار و شهادت و فرهنگی و منتخبان مسابقات مختلف تجلیل شدند.همچنین یگان های مختلف نیروهای نظامی و انتظامی از مقابل کلام الله مجید و تمثال مبارک بنیانگذار انقلاب اسلامی و رهبر معظم انقلاب رژه رفتند.هفته نیروی انتظامی تا 19 مهرماه ادامه دارد.استان یزد یک میلیون و 138 هزار نفر جمعیت دارد.7536/ 6197            "}