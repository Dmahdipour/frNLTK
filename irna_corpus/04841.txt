{"onTitr":"","titr":" فصلنامه «گفتمان راهبردی فلسطین» منتشر شد","describe":" تهران-ایرنا- نخستین شماره از فصلنامه تخصصی گفتمان راهبردی فلسطین به صاحب امتیازی مجلس شورای اسلامی و با موضوع فلسطین و قدس به پنج زبان فارسی، عربی، انگلیسی، ‌فرانسه و عبری منتشر شد.", "text":"به گزارش ایرنا از دبیرخانه دائمی کفرانس بین المللی حمایت از انتفاضه، فصلنامه گفتمان راهبردی فلسطین به صاحب امتیازی مجلس شورای اسلامی به تازگی مجوز انتشار یافته و در این شماره با گفتاری از علی لاریجانی رئیس مجلس، اسماعیل هنیه رئیس جنبش حماس و شماری از نویسندگان ایرانی و خارجی منتشر شده است.در شماره نخست این فصلنامه آمده است: 1- لابی آیپک؛ موثرترین لابی در سیاست خاورمیانه ای آمریکا به قلم علیرضا کوهکن (استادیار روابط بین الملل دانشگاه علامه طباطبایی) 2- دیپلماسی گفتمانی فلسطین و ظرفیت های نوین رسانه ای به قلم حسن بشیر (استاد دانشگاه امام صادق ع) 3- همه پرسی؛ حقیقت بین المللی برای واقعیت فلسطین به قلم الهام شریفی جبلی (کارشناس ارشد حقوق بین الملل دانشگاه شهید بهشتی) 4- نهادهای حقوق بین الملل؛ کارآمدی؟ به قلم مشترک مسعود اخوان فرد (عضو هیات علمی دانشگاه مالک اشتر) و سید مهدی چهل تنی(دانشجوی کارشناسی ارشد حقوق بین الملل) 5- انگاره های اعتقادی و دفاع از مقدسات اسلامی فلسطین به قلم  مهدی شکیبایی (کارشناس ارشد تاریخ ایران اسلامی و مدیرعامل خبرگزاری قدس) 6- ارتش رایانه ای اسراییل از طریق «شبکه آبی» چگونه عمل می کند؟ به قلم سویکا کلاین (ترجمه از عبری به فارسی)   و چندین مقاله دیگر به زبان های انگلیسی،‌عبری، فزانسه و عربی ...   این فصلنامه در ابتدا به فرمایشات رهبر معظم انقلاب درخصوص فلسطین پرداخته و سپس سرمقاله ای به قلم علی لاریجانی رئیس مجلس شورای اسلامی به رشته تحریر در آمده است، علاوه براین اسماعیل هنیه رئیس دفتر سیاسی جنبش حماس نیز با ارسال یادداشتی اختصاصی به زبان عربی به آخرین تحولات فلسطین پرداخته و راهکارهایی را برای برون رفت از این وضعیت ارائه کرده است.مدیرمسئولی این فصلنامه بر عهده حسین امیر عبداللهیان دستیار ویژه رئیس مجلس در امور بین الملل و دبیرکل کنفرانس حمایت از انتفاضه فلسطین است و سردبیری آن را محمد حسین سلطانی فرد برعهده دارد. شماره نخست این نشریه در 240 صفحه منتشر شده است.فراهنگ**3009** 1701            "}