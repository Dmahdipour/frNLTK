{"onTitr":" بازی های پاراآسیایی 2018؛    ","titr":" زنان بسکتبالیست ایران از صعود به فینال باز ماندند","describe":" جاکارتا- ایرنا- تیم بسکتبال با ویلچر زنان ایران در سومین دوره بازی های پاراآسیایی 2018 در مرحله نیمه نهایی به مصاف زنان ژاپن رفت و با پذیرفتن شکست از صعود به فینال این رقابت ها باز ماند.", "text":"به گزارش خبرنگار ایرنا از جاکارتا، نماینده ایران ساعت 20 امروز (چهارشنبه -به وقت محلی) در سالن بسکتبال ورزشگاه GBK جاکارتا به مصاف تیم ژاپن رفت و نتیجه را با حساب 27 بر 96 به حریف چشم بادامی خود واگذار کرد.ژاپنی‌ها در هر چهار کوارتر این مسابقه با نتایج (6 بر 26)، (12 بر 25)، (2 بر 20) و (7 بر 25) پیروز شدند تا فینالیست این دوره از مسابقات شوند.تیم بسکتبال زنان کشورمان با پذیرفتن این شکست باید فردا (پنجشنبه ) در دیدار رده بندی مقابل نماینده زنان تایلند به میدان برود.بدین ترتیب تیم‌های ژاپن و چین 2 روز دیگر (جمعه) هفته جاری در دیدار نهایی مسابقات بسکتبال با ویلچر زنان بازی‌های پاراآسیایی 2018 به مصاف هم خواهند رفت.سومین دوره بازی های پارا آسیایی جاکارتا با حضور 2 هزار و 800 ورزشکار از 43 کشور از چهاردهم مهرماه در شهر جاکارتا پایتخت کشور اندونزی آغاز شده است و تا 21 همین ماه ادامه خواهد یافت.ورزشی **1828 **2052**9129            "}