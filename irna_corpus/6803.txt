{"onTitr":"","titr":" طرح گازرسانی به 101 روستا در خراسان جنوبی افتتاح شد","describe":" بیرجند - ایرنا- طرح گازرسانی به سه شهر و 101 روستا در خراسان جنوبی روز شنبه با حضور مدیرعامل شرکت ملی گاز ایران و استاندار به بهره برداری رسید و همزمان نیز عملیات اجرایی گازرسانی به 388 روستای این استان آغاز شد.", "text":"به گزارش ایرنا، بهره برداری از طرح گازرسانی به سه شهر نهبندان با 150 میلیارد ریال، شوسف با 50 میلیارد ریال و دُرح با 60 میلیارد ریال از جمله این طرح ها بود. همچنین طرح های خط انتقال گاز سربیشه - نهبندان با 800 میلیارد ریال و سربیشه - درح با 50 میلیارد ریال در سفر امروز مدیرعامل شرکت ملی گاز ایران به خراسان جنوبی افتتاح شد و همزمان عملیات اجرایی گازرسانی به 388 روستا نیز آغاز شد. با افتتاح این طرح ها، 21 روستای درمیان با 115میلیارد ریال٬ 14روستا در بشرویه با 31 میلیارد ریال ٬ یک روستا در نهبندان با 35 میلیارد ریال٬ 10 روستای طبس با 62میلیارد ریال٬ 9 روستای فردوس با 34 میلیارد ریال اعتبار٬ 11 روستای قاینات با 87 میلیارد ریال و‌ پنج روستای سربیشه با 19 میلیارد ریال از نعمت گاز برخوردار شدند. با بهره برداری از این طرح ها 13 هزار و 235 خانوار از نعمت گاز طبیعی بهره مند شدند که برای مجموع آن یکهزار و 593 میلیارد ریال اعتبار هزینه شده است. همزمان با سفر مدیرعامل شرکت ملی گاز ایران به خراسان جنوبی عملیات اجرایی گازرسانی به 388 روستای استان آغاز شد. با اجرایی شدن این پروژه ها نیز 19هزار و 312 خانوار از نعمت گاز بهره مند می شوند و هزار و 150میلیارد ریال برای این طرح ها هزینه شده است. 29 شهر و 385 روستای خراسان جنوبی تا پایان شهریور امسال گازرسانی شدند و 285 روستا نیز در حال گازرسانی است که با این احتساب 99 درصد جمعیت شهری و 53 درصد جمعیت روستایی استان از نعمت گاز بهره مند شدند. در سفر امروز (شنبه) معاون وزیر نفت و مدیرعامل شرکت ملی گاز ایران به خراسان جنوبی طرح گازرسانی به سه شهر شوسف، نهبندان، درح و 101 روستا و نیز خط انتقال گاز سربیشه - نهبندان و سربیشه - درح در این استان به بهره برداری رسید و عملیات گاز رسانی به 388 روستا نیز آغاز شد. 9893 * 6054            "}