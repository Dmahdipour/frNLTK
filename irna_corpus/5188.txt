{"onTitr":"","titr":" هوای مشهد پاک است","describe":" مشهد- ایرنا- مدیرکل حفاظت محیط زیست خراسان رضوی گفت: کیفیت هوای کلانشهر مشهد امروز 16 مهر ماه در وضعیت پاک قرار دارد.", "text":"تورج همتی روز دوشنبه در گفت و گو با خبرنگار ایرنا افزود: میانگین شاخص کلی کیفیت هوای صبح امروز در ایستگاههای سنجش آلودگی مناطق مختلف مشهد 46 ای.کیو.آی (AQI) ثبت شده است. وی گفت: ایستگاههای مفتح، سمزقند و خیام شمالی نیز کیفیت هوای این مناطق را سالم و سایر 20 ایستگاه دیگر سنجش آلودگی هوا در مشهد وضعیت هوا را پاک گزارش کرده اند. قرار داشتن شاخص کلی کیفیت هوا در کمتر از 50 ای.کیو.آی به معنای وضعیت پاک و بین 50 تا 100 در وضعیت عادی است. شاخص کلی کیفیت هوا بین اعداد 101 تا 150 ای.کیو.آی به معنای وضعیت هشدار برای افراد حساس و کودکان است، اعداد بین 151 تا 200 ای.کیو.آی حالت هشدار و آلوده برای همه سنین محسوب می شود و وضعیت هوا با ای.کیو.آی بین 200 تا 300 در حالت اضطرار و بیشتر از 300 نیز در حالت بحرانی قرار می گیرد. شهروندان مشهد طی نیمه اول امسال 18 روز هوای پاک و 143 روز هوای سالم تنفس کردند. در این مدت 22 روز نیز هوای ناسالم برای گروههای حساس و سه روز هوای ناسالم برای تمام افراد در این کلانشهر ثبت شد. 7496/1858            "}