{"onTitr":"","titr":" نقش دستگاه ها در مبارزه با مواد مخدر آموزش مهارت زندگی است","describe":" رشت - ایرنا - استاندار گیلان نقش دستگاه ها در مبارزه با مواد مخدر را آموزش مهارت زندگی دانست و گفت: دستگاه های اجرایی باید بخش عمده آموزش های خود را به موضوع مهارت های زندگی اختصاص دهند.", "text":"گزارش عصر سه شنبه روابط عمومی استانداری گیلان به ایرنا حاکیست؛  مصطفی سالاری در چهارمین جلسه شورای هماهنگی مبارزه با مواد مخدر که در سالن اجتماعات استانداری برگزار شد، اظهار داشت: هدف اصلی ما در پیشگیری از سوء مصرف مواد مخدر بالا بردن آگاهی مردم است.وی بر نقش آموزش و پرورش در توجه به رویکرد محتوای آموزشی جهت ریشه کن کردن این بلای خانمان سوز تأکید و تصریح کرد: مشارکت دادن دانش آموزان در فعالیت های اجتماعی و عمومی جایگاه ویژه ای جهت پیشگیری از گرایش به مصرف مواد مخدر دارد.وی همچنین بر ضرورت کنترل و جانمایی ایست بازرسی ها و استفاده از سگ های مواد یاب در مبادی ورودی و خروجی استان تأکید و بیان کرد: با توجه به حجم بالای گردشگران ورودی به استان، کنترل فیزیکی موجب بروز ترافیک شده که در جهت رفع این مشکل باید با بهره‌گیری از فناوری های روز دنیا در جهت اجرای عملیات کنترلی تلاش کنیم.استاندار گیلان خاطر نشان کرد: هر کدام از دستگاه های متولی در امر کشفیات و پیشگیری از سوء مصرف مواد مخدر باید وظیفه ذاتی خود را نسبت به گذشته دقیق تر انجام دهند.وی افزود: باید همه دانشگاه ها در امر آموزش و پیشگیری از مصرف مواد مخدر مشارکت داشته باشند.براساس آخرین شیوع شناسی اعتیاد،  افزون بر دو میلیون و 808 هزار معتاد در کشور وجود دارد و تریاک بیشترین ماده مخدری است که مورد استفاده قرار می گیرد.7296/2007            "}