{"onTitr":" تحلیل گر پاکستانی:    ","titr":" اسلام آباد بدون توجه به تهدیدات،روابط با ایران را گسترش دهد","describe":" اسلام آباد- ایرنا - تحلیل گر پاکستانی از دولت این کشور خواست بدون توجه به تهدیدها و فشارهای ضد ایرانی ترامپ، روابط دو جانبه با جمهوری اسلامی ایران را گسترش دهد.", "text":"به گزارش ایرنا «جاوید بُرقی»روز سه شنبه با انتشار مقاله ای در روزنامه اکسپرس پاکستان نوشت:محمد جواد ظریف نخستین وزیر خارجه کشور اسلامی بود که پس از آغاز به کار دولت عمران خان به اسلام آباد سفر کرد.این تحلیل گر پاکستانی با اشاره به جایگاه ممتاز ایران در منطقه و جهان اضافه کرد ظرفیت های زیادی بین دو کشور همسایه وجود دارد که باید به آنها توجه کرد.وی افزود:کشورهای پاکستان، ایران و ترکیه درچارچوب سازمان های منطقه ای از جمله سازمان 'اکو' می توانند نقش مهمی در پیشرفت اقتصادی منطقه ایفا کنند.جاوید بُرقی به تهدیدهای دونالد ترامپ علیه ایران ، ترکیه و پاکستان اشاره کرد و افزود:روابط هر سه کشور مهم اسلامی در منطقه با آمریکا متشنج و سرد است و این امر می تواند فرصتی برای توسعه روابط این سه کشور باشد.این تحلیل گر ارشد پاکستانی با انتقاد از خروج آمریکا از برجام نوشت به گفته رئیس جمهوری ایران برجام حاصل تلاش و کوشش 12 ساله ایران و قدرت های جهانی بدست آمد و نبایید به این آسانی از بین برود.در بخش دیگری از این مقاله با اشاره به اهداف آمریکا برای خروج از برجام آمده است ایران توانسته با گسترش نفوذ خود در خاورمیانه، آمریکا و متحدان وی را در سوریه شکست دهد.وی با اشاره به تهدیدهای ضد ایرانی ترامپ گفت:حسن روحانی رئیس جمهوری ایران گفته است نتیجه هر نوع تلاش برای تحمیل جنگ به ایران می تواند به مادر جنگ ها منتهی شود.جاوید برقی در پایان نوشت:عمران خان می تواند با گسترش روابط با جمهوری اسلامی ایران فواید زیادی را برای پاکستان به ارمغان آورد.آساق**6125**1600            "}