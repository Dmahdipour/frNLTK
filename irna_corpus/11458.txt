{"onTitr":"","titr":" نزول قیمت ها در اصفهان دارندگان ارز را به بازار کشاند","describe":" اصفهان - ایرنا - قیمت انواع ارز به ویژه دلار از بعدازظهر روز دوشنبه در بازار و صرافی های اصفهان روند نزولی یافت بدین سبب دارندگان ارز خانگی راهی بازار برای فروش  شدند.", "text":"به گزارش ایرنا، از حدود ساعت 14 بعدازظهر دیروز دوشنبه قیمت انواع ارز به ویژه دلار در بازار کشور رو به کاهش رفت که این قیمت در اصفهان نیز ریزش کرد و به گفته صرافی ها، قیمت دلار تا ساعت 21 شامگاه به حدود 120 هزار ریال رسید.یکی از صرافان اصفهان روز سه شنبه به ایرنا گفت : دیروز فروشنده بسیاری در بازار بود اما خریداری وجود نداشت.شاه آبادی با اشاره به اینکه نیروی انتظامی از مدت ها قبل اقدام به جمع آوری دلال های ارزی از سطح خیابان ها به ویژه خیابان سپاه اصفهان کرده بود، افزود : نمی توان گفت ازدحام جمعیت بسیار زیادی در این محل بود اما فروشنده های زیادی به صرافی ها و خیابان ها مراجعه می کردند.وی تاکید کرد : ایکاش تمهیدات اقتصادی برای کاهش نرخ ارز زودتر انجام می شد نه زمانی که نرخ دلار به حدود 200 هزار ریال رسید.کریم زاده یکی دیگر از صرافان اصفهان نیز با بیان اینکه اکنون میزان عرضه از تقاضا بیشتر شده است، گفت : همین امر باعث ریزش قیمت دلار شد.باطنی یکی دیگر از صرافان اصفهان نیز به ایرنا گفت که باید تا ظهر امروز منتظر ماند تا قیمت های جدید ارز مشخص شود و اکنون نمی توان قیمتی اعلام کرد.به گزارش ایرنا، بر اساس برخی اخبار منتشر شده در شبکه های اجتماعی قیمت دلار تا لحظه مخابره خبر به حدود 100 هزار ریال نیز رسیده و حتی برخی فروشندگان دلارهای خود را به قیمت حدود 80 هزار ریال فروخته اند.تعدادی از کارشناسان اقتصادی نیز تاکید دارند که رسانه ها و شبکه های اجتماعی نقش بسیاری در ریزش قیمت ارز از روز دوشنبه در بازار کشور داشته اند.گزارش های بسیاری از شهرهای مختلف کشور درباره هجوم فروشندگان ارز خانگی به مراکز خرید و فروش ارز از روز گذشته تا کنون مخابره شده است.3011/ 6022            "}