{"onTitr":"","titr":" تیم کونگ فو دختران گیلان به مسابقات قهرمانی کشور اعزام شد","describe":" رشت - ایرنا - تیم کونگ فو دختران استان گیلان عصر چهارشنبه به رقابت های قهرمانی کشور اعزام شد.", "text":"رئیس هیت کونگ فو و هنرهای رزمی استان گیلان در این خصوص در مصاحبه اختصاصی با خبرنگار ایرنا در رشت اظهار داشت: تیم گیلان با چهار ورزشکار عازم این دوره از رقابت ها شد که این مسابقات در استان گلستان برگزار می شود.   مجید مهروانی افزود: بر این اساس ، ستاره ایوبی ، زهرا قاسم نژاد ، فاطمه خادمی و نرگس فرهودی اعضای تیم کونگ فوی دختران گیلان را در رقابت های رده سنی 18 الی 21 سال قهرمانی کشور را تشکیل می دهند.   وی ادامه داد: همچنین زینب جمشیدی به عنوان سرپرست تیم کونگ فو گیلان را در رقابت های قهرمانی دختران کشور همراهی می کند و مهسا عبدالله زاده نیز مربی این تیم در این دوره از رقابت ها خواهد بود.   وی بیان کرد: امیدواریم که کونگ فوکاران شایسته گیلانی بتوانند در رقابت های قهرمانی دختران کشور بدرخشند و با کسب مدال های رنگارنگ ، همچنین  روی سکو نیز قرار گیرند.   رئیس هیات کونگ فو و هنرهای رزمی گیلان اضافه کرد: خوشبختانه طی 2 سال اخیر کونگ فو گیلان در هر دو بخش مردان و بانوان رشد خوب و قابل قبولی داشته و از رتبه 28 کشور به رتبه 11 صعود کرده و امیدواریم  در پایان سال جاری با درخشش کونگ فو کاران در مسابقات مختلف به خصوص در مسابقات قهرمانی دختران کشور، گیلان بتواند رتبه تک رقمی بین استان های برتر کشور را کسب کند.   مهروانی خاطرنشان کرد: رقابت های کونگ فو دختران 18 الی 21 سال قهرمانی کشور که از روز پنجشنبه 19 مهر ماه در گرگان آغاز می شود، زبده ترین ورزشکاران این رشته از استان های مختلف به مدت 2 روز با هم به رقابت می پردازند.7285 /6030            "}