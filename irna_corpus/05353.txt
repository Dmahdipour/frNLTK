{"onTitr":"","titr":" سیل، آب سد شیرین دره را از مدار مصرف بجنورد خارج کرد","describe":" بجنورد - ایرنا - جاری شدن سیلاب و ورود گل و لای به مخزن سد شیرین دره، شرکت آب و فاضلاب خراسان شمالی را ناگزیر به خارج کردن آب این سد از مدار آشامیدنی شهر بجنورد کرد.", "text":"به گزارش ایرنا، بخش عمده آب آشامیدنی شهروندان مرکز استان خراسان شمالی از سد شیرین دره مانه و سملقان تامین می شود که اکنون ورود سیلاب به مخزن این سد، سبب کاهش شدید کیفیت آب آن شده است.  مدیرعامل شرکت آب و فاضلاب خراسان شمالی گفت: آب سد شیرین دره از 32 ساعت گذشته از مدار مصرف بجنورد خارج شده است. غلامحسین ساقی اظهار داشت: گل و لای موجود در آب سد، چند برابر وضعیت نرمال بود و به همین علت از مدار خارج شد که این موجب قطع آب بخشی از شهر شده است.وی افزود: به علت کاهش ذخیره مخازن آب، بخش هایی از شهر نیز که در نواحی مرتفع قرار دارند با افت فشار آب مواجه شده اند.مدیرعامل شرکت آب و فاضلاب خراسان شمالی اظهار داشت: اکنون آبی که در شبکه شرب شهری جریان دارد، از چاه ها تامین می شود که البته برای نیاز شهر بسنده نیست.وی افزود: البته از چند روز پیش بروز مشکل برقی در یکی از چهار ایستگاه پمپاژ در مسیر انتقال آب سد به بجنورد، سبب شد تا در زمینه تامین آب شهر دچار مشکل شویم و اکنون با ورود گل و لای سیلاب به مخزن سد، ناچار به حذف آن از مدار شدیم.ساقی گفت: مخازن ذخیره آب بجنورد بشدت پایین آمده است اما پیش بینی می شود این وضعیت تا اواخر یکشنبه شب، به حالت نرمال برگردد و با کاهش کدورت گل و لای در آب، بتوانیم آب را تصفیه و وارد مدار کنیم.به گفته وی، 400 تا 450 لیتر بر ثانیه از آب آشامیدنی مورد نیاز شهروندان بجنورد از سد شیرین دره تامین می شود.وی گفت: آب آشامیدنی مورد نیاز شهروندان بجنورد روزانه 600 لیتر بر ثانیه است که این رقم در روزهای پرمصرف تابستان به بیش از یکهزار لیتر بر ثانیه می رسد. ساقی با بیان اینکه اکنون چاه های بجنورد با تمام توان وارد مدار شده اند، گفت: 200 تا 250 لیتر بر ثانیه آب چاه وارد مدار شده است اما این کفایت مصرف ساکنان بجنورد را نمی کند. مدیرعامل شرکت آب و فاضلاب خراسان شمالی از مردم خواست ضمن پرهیز از ذخیره سازی آب، مصرف خود را مدیریت کنند. شهر بجنورد، مرکز خراسان شمالی 210 هزار نفر جمعیت دارد. 7185/5132            "}