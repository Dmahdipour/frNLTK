{"onTitr":"","titr":" آتش سوزی در بوکان 300 میلیون ریال خسارت به بار آورد","describe":" مهاباد- ایرنا- مسوول روابط عمومی سازمان آتش نشانی و خدمات ایمنی شهرداری بوکان گفت: آتش سوزی در یک منزل مسکونی در روستای ینگیجه از توابع بخش مرکزی بوکان 300 میلیون ریال خسارت به بار آورد.", "text":"ظاهر فیضه روز یکشنبه در گفت و گو با خبرنگار ایرنا افزود: آتش نشانان ایستگاه شماره سه  فرهنگیان این شهرستان در پی تماس تلفنی مردمی مبنی بر آتش سوزی در شهرک جوانان بوکان (در جوار روستای ینگیجه) جهت اطفای حریق بلافاصله در محل حاضر شدند.وی ادامه داد: در این آتش سوزی تمامی وسائل یک منزل شامل یک دستگاه یخچال و تلویزیون، 2 قطعه فرش، یک دستگاه ماشین لباسشویی، مقداری پوشاک و چند تخته پتو که در یک پارکینگ 15 متری انبار شده بودند، به دلیل نامعلومی دچار حریق شد.وی با بیان اینکه  این حادثه خسارت جانی در پی نداشت، افزود: تاکنون علت آتش سوزی مشخص نشده است اما کارشناسان اتصال سیم های فرسوده برق را علت این حادثه می دانند که هنوز قابل تایید نیست.مسوول روابط عمومی سازمان آتش نشانی و خدمات ایمنی شهرداری بوکان گفت: استفاده از سیم کشی های فرسوده و وسایل غیراستاندارد با سیم کشی های ضعیف یا جا گذاشتن موبایل در شارژ تا صبح از دلایل عمده آتش سوزی منازل بعد از حوادث احتمالی حریق در آشپزخانه هاست.به گزارش ایرنا در طول ماه جاری این دومین حادثه آتش سوزی در روستایی ینگیجه بوکان است که به وقوع پیوسته و متاسفانه در حادثه ای که 2 هفته قبل به وقوع پیوست یک نفر جان خود را از دست داد.بیش از 240 حادثه آتش سوزی از ابتدای سال جاری تاکنون در بوکان رخ داده است.7510/6185/3072            "}