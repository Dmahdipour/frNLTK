{"onTitr":"","titr":" استحصال گوشت قرمز در ابرکوه 60 درصد افزایش یافت","describe":" یزد- ایرنا - رئیس شبکه دامپزشکی ابرکوه گفت: با ذبح 6هزار و252 راس دام با نظارت بهداشتی و شرعی در کشتارگاه این شهرستان در 6 ماهه نخست سال 1397، 294 تن گوشت استحصال شد که این میزان گوشت نسبت به مدت مشابه سال قبل 60 درصد افزایش دارد.", "text":"علی فاتحی نیا، روز یکشنبه در گفت و گو با خبرنگار ایرنا افزود:  این مقدار گوشت از ذبح پنج هزار و 513 راس دام سبک، 679 راس دام سنگین و 60 نفر شتر به دست آمد.به گفته وی کشتارگاه ابرکوه نیمه سنتی است، لاشه دام پس از ذبح یک شبانه روز در دمای 2 تا 4 درجه سانتیگراد سردخانه نگهداری و سپس با خودرو یخچال دار در مراکز عرضه تحت نظارت دامپزشکی و شهرداری توزیع می شود.فاتحی نیا با قدردانی از همراهی شهروندان در استفاده از گوشت قرمز سالم و دارای نشان دامپزشکی ادامه داد: مردم می توانند هرگونه تخلف بهداشتی را به دامپزشکی اطلاع دهند. مرکز شهرستان 53 هزار نفری ابرکوه در140 کیلومتری جنوب غربی شهر یزد قرار دارد.7540/ 2047            "}