{"onTitr":"","titr":" لیبی روزانه یک میلیون بشکه نفت تولید می کند","describe":" الجزیره-ایرنا- «مصطفی صنع الله » رئیس شرکت ملی نفت لیبی روز چهارشنبه گفت، کشورش اکنون روزانه یک میلیون بشکه نفت تولید می کند.", "text":"به گزارش ایرنا، تارنمای شرکت ملی نفت لیبی نوشت، صنع الله در کنفرانس نفت و پول در لندن گفت، با اینکه طی چند ماه گذشته برخی طرف ها برای بر هم زدن ثبات در بخش انرژی لیبی تلاش کرده اند اما کشور طی هفته های اخیر به طور متوسط روزانه یک میلیون بشکه نفت تولید کرده است.وی افزود، شرکت ملی نفت لیبی مورد حملات پیاپی است و کارکنان شرکت نفت در حال دفاع از تاسیسات نفتی مقابل تهاجم های سیاسی، نظامی و تجاری و جنایتکارانه هستند، اگر این هرج و مرج ها و آشوب ها نبود، لیبی می توانست دوبرابر مقدار کنونی، تولید کند.رئیس شرکت ملی نفت لیبی در ادامه گفت، جامعه بین الملل، ناامنی در لیبی را یک مشکل داخلی می داند درحالی که طرف های خارجی در جهت اهداف خاصی جنگ داخلی لیبی را کارگردانی می کنند، جامعه بین الملل باید روش خود را در مورد این کشور تغییر دهد و راهبردی یکپارچه برای حل مشکلات امنیتی لیبی داشته باشد.شرکت ملی نفت لیبی هفته گذشته در بیانیه ای با استقبال از تصمیم برخی شرکت های بین المللی برای بازگشت به این کشور ، اعلام کرد فرصت های تجاری خوبی وجود دارد.صنع الله نیز گفت، شرکت نفتی تات روسیه برای بازگشت فوری به لیبی برنامه دارد و این شرکت در صورت بازگشت به لیبی، مشکل حقوقی ندارد و تنها برخی اشکالات فنی در این راه وجود دارد که حل شدنی است.لیبی تا سال 2011 روزانه یک میلیون و 600هزار بشکه نفت تولید می کرد. اواسط تابستان گذشته تولید نفت در این کشور به دلیل درگیری ها به حدود 650 هزار بشکه در روز کاهش یافته بود.  خاورم **2041*شبس*شبس*1488 **            "}