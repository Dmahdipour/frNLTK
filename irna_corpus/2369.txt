{"onTitr":"","titr":" صبحگاه مشترک نیروهای مسلح در رضوانشهر برگزار شد","describe":" رشت - ایرنا - همزمان با هفته نیروی انتظامی و با حضور جمعی از مردم و مسئولان، آئین صبحگاه مشترک نیروهای مسلح در شهرستان رضوانشهر برگزار شد.", "text":"به گزارش خبرنگار ایرنا، امام جمعه رضوانشهر صبح چهارشنبه در این آئین ضمن تبریک هفته نیروی انتظامی گفت: در طول چهار دهه از عمر پربرکت انقلاب اسلامی که شاهد همه نوع دشمنی از سوی قدرت های بزرگ در دنیا بودیم؛ از حمایت مظلومان دست نکشیدیم.حجت الاسلام لطف اله عبدالهی افزود: امروز نیروی انتظامی در کنار سایر قوای مسلح کشور و تحت فرماندهی رهبر معظم انقلاب اسلامی، مسئولیت نظم و امنیت مرزها و داخل کشور را بر عهده دارد و در این راه با تقدیم شهدای زیاد موفق بوده است.فرماندار و رئیس شورای تأمین رضوانشهر نیز در سخنانی، با بیان اینکه مردم همیشه دوستدار نیروهای مسلح کشور هستند، اظهار داشت: مهترین دلیل این علاقه مندی و احترام مردم به نیروهای مسلح بواسطه برقراری امنیت توسط شما زحمت کشان است.عسگر حسنی پور ادامه داد: اعضای شورای تأمین این شهرستان همه در کنار هم و با همکاری نیروهای نظامی و انتظامی در امر برقراری نظم و امنیت که مورد مطالبه مردم است، در تلاش هستیم.وی ضمن تذکر به اداره کنندگان کانال های تلگرامی بدون مجوز در این شهرستان که امنیت جامعه را مورد هدف قرار داده اند، گفت: افرادی که در زمینه فضای مجازی و با استفاده از کانال های تلگرامی اقدام به بی ثباتی و نا آرامی می کنند، بدانند که از آنان غافل نیستیم.حسنی پور در پایان اضافه کرد: نیروی انتظامی همانگونه که در مقابل بر هم زندگان نظم و امنیت و گردن کشان با قطعیت برخورد می کند، برای مردم مظلوم جامعه بعنوان یک پناهگاه است.همچنین فرمانده انتظامی رضوانشهر در سخنانی، هفته نیروی انتظامی را فرصتی برای خدمت بیشتر به مردم دانست و بیان داشت: افتخار ما این است که بجای پرونده سازی برای مردم از راه دوستی و همکاری های صمیمی اقدام به اداره امور و نظم بخشی شهرستان می کنیم.سرهنگ دوم رضا کوهستانی با اشاره به اهمیت امنیت در جامعه افزود: امروز خط قرمز نیروی انتظامی و سایر قوای مسلح در کشور، امنیت مردم است و تا پای جان برای امنیت و آرامش مردم در میدان هستیم.وی به اقدامات صورت گرفته در زمینه برخورد با سارقان هم اشاره و اضافه کرد: دستگیری باند بزرگ سارقان احشام که امنیت منطقه را به هم زده بودند، بالغ بر یکصد رأس دام را از آنان باز پس گرفتیم و به مردم بر گرداندیم.وی ادامه داد: در امر پیشگیری از سرقت نیز به میزان هفت درصد نسبت به سال قبل، کاهش داشته ایم که این مهم با تلاش شبانه روزی و با همکاری دستگاه قضایی حاصل شده است.سرهنگ کوهستانی با اشاره به برخورد با فروشندگان مشروبات الکلی افزود: در زمینه برخورد و دستگیری فروشندگان مشروبات الکلی و مواد مخدر نیز برخوردی قاطع صورت گرفته که در این زمینه 24 درصد افزایش کشف داشته ایم.وی یادآور شد: تعداد 26 واحد صنفی متخلف که اقدام به توزیع و فروش مشروبات الکلی و مواد مخدر در این شهرستان می کردند، شناسایی و پلمپ شده اند.سرهنگ کوهستانی در توضیح برخورد با افراد خاطی در فضای مجازی نیز گفت: 11 نفر از افرادی که در فضای مجازی اقدام به انتشار تصاویر خصوصی مردم و خدشه دار حیثیت مردم می کردند ، دستگیر و در همین ارتباط 10 کانال مختلف تلگرامی را مسدود کردیم.در پایان این مراسم به تعدادی از خانواده های معظم شهدا، سربازان، درجه داران و افسران حاضر در میدان با اهداء لوح سپاس تجلیل بعمل آمد.شهرستان رضوانشهر با حدود 80 هزار نفر جمعیت در 70 کیلومتری غرب مرکز استان گیلان واقع است.7293/2007            "}