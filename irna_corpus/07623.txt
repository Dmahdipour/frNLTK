{"onTitr":"","titr":" شبکه پایش هواشناسی دریایی سیستان و بلوچستان توسعه می یابد","describe":" زاهدان – ایرنا- مدیرکل هواشناسی سیستان و بلوچستان گفت: هواشناسی استان در راستای توسعه سواحل مکران برنامه توسعه شبکه پایش دریایی خود را شروع کرده و احداث 2 ایستگاه جدید دریایی در بنادر «زرآباد» از توابع کنارک و «پسابندر» چابهار را در دستور کار قرار داده است.", "text":"به گزارش ایرنا محسن حیدری در جریان سفر به بندر چابهار روز شنبه در دیدار با مدیرکل شیلات سیستان و بلوچستان با اشاره به آخرین وضعیت طرح توسعه شبکه هواشناسی دریایی این استان اظهار داشت: هم اکنون در نوار 300 کیلومتری ساحل دریای عمان در سیستان و بلوچستان فقط یک ایستگاه هواشناسی دریایی وجود دارد که با توجه به اهمیت اطلاعات این بخش بسیار ناکافی است. وی افزود: فرایند ساخت ایستگاه هواشناسی دریایی زرآباد سال گذشته شروع شده و با توجه به منابع مالی کنونی از پیشرفت فیزیکی مطلوبی برخوردار است اما هواشناسی دریایی پسابندر در مراحل ابتدای کار قرار دارد و به زودی ساخت آن شروع می شود.حیدری تصریح کرد: علاوه بر این ایجاد 2 ایستگاه هواشناسی دریایی در بنادر «بریس» و«تنگ» نیز در برنامه توسعه شبکه دریایی سیستان و بلوچستان قرار دارد که با تأمین اعتبار مراحل ساخت آن ها شروع خواهد شد.وی با بیان اینکه هواشناسی آمادگی دارد با اداره کل شیلات سیستان و بلوچستان همکاری لازم را داشته باشد، افزود: هواشناسی آماده است تا با همکاری و سرمایه گذاری شیلات و بخش خصوصی ایستگاه خودکار هواشناسی در بنادر گواتر و رودیک راه اندازی و تمام خدمات فنی، اداره ایستگاه و دریافت مجوزهای لازم برای الحاق آن به شبکه پایش هواشناسی کشور را برعهده گیرد.مدیرکل هواشناسی سیستان و بلوچستان بر ضرورت فعالیت طرح تهک دریایی و برگزاری منظم جلسات دیسکاشن دریایی در چابهار تأکید کرد و گفت: با اجرای این طرح فعالیتهای دریایی با بهره وری بیشتر و خطر کم تر انجام می شود. ** 24 هزار صیاد در چابهار به اطلاعات هواشناسی نیاز دارندمدیرکل شیلات سیستان و بلوچستان نیز در این دیدار با اشاره به اهمیت اطلاعات هواشناسی در بخش فعالیت های شیلاتی گفت: وضعیت جوی نخستین و مهمترین نیاز فعالیت های صیادی و دریایی به ویژه پرورش میگو است. هدایت اله میرمرادزهی ادامه داد: اطلاعات هواشناسی از یک سو و برنامه های توسعه اداره کل شیلات از سوی دیگر سبب شده تا هر ساله میزان فعالیت های شیلاتی جنوب استان افزایش یابد. وی تصریح کرد: در گذشته فعالیت زیادی در گواتر انجام نمی شد اما اکنون فعالیت های گسترده ای در این منطقه در حال انجام است و روند رو به توسعه ای دارد. مدیرکل شیلات سیستان و بلوچستان خاطرنشان کرد: در چند سال اخیر روند توسعه مزارع پرورش میگو در بندر گواتر شروع و ابتدا 300 هکتار مزرعه پرورش میگو ایجاد شد اما بعد از آن با اجرای برنامه توسعه ای و جذب سرمایه گذار، وسعت مزارع میگو در این منطقه به بیش از هزار هکتار رسید. میرمرادزهی در ادامه با بیان اینکه ما به صورت شبانه روزی به اطلاعات هواشناسی نیازمندیم و از هر گونه طرح های توسعه ای آن استقبال می کنیم، افزود: احداث ایستگاه هواشناسی در بنادر گواتر و رودیک برای ما بسیار مهم است و تلاش می کنیم تا برای رفع نیازهای شیلاتی با کمک بخش خصوصی و اداره کل هواشناسی استان، ایستگاه هواشناسی در این بنادر راه اندازی شود. مدیرکل شیلات سیستان و بلوچستان اضافه کرد: تغییرات وضعیت جوی در طول ساحل دریای عمان زیاد است و هر منطقه شرایط متفاوتی با منطقه دیگر دارد که اطلاع از این تغییرات برای پرورش دهندگان میگو حیاتی است. با داشتن اطلاعات هواشناسی راندمان تولید افزایش یافته و شاهد توسعه پایدار در این بخش ها هستیم. وی با اشاره به اینکه هم اکنون حدود سه هزار لنج و قایق در جنوب استان فعالیت می کنند که بخشی از آن ها فراساحل هستند و در آبهای دور دست صیادی می کنند، گفت: بیش از 24 هزار صیاد در چابهار فعالیت می کنند که نیاز به اطلاعات هواشناسی دارند. 9908 **6081            "}