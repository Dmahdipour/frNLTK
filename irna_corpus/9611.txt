{"onTitr":"","titr":" داورپناه به تیم بسکتبال پالایش نفت آبادان پیوست","describe":" اهواز – ایرنا – دبیر هیات بسکتبال خوزستان گفت: تیم بسکتبال پالایش نفت آبادان بار دیگر بازیکن سابق خود را جذب کرد تا حضوری مقتدر در لیگ برتر امسال داشته باشد.", "text":"مرتضی ترابی روز چهارشنبه در گفت و گو با خبرنگار ایرنا اظهار داشت: سعید داورپناه بازیکن 190 سانتی متری و 31 ساله کشورمان فصل قبل در تیم پتروشیمی بندرامام بازی می ‌کرد که در این فصل با صلاحدید کادر فنی پالایش نفت آبادان به جمع بازیکنان این تیم اضافه شد.دبیر هیات بسکتبال خوزستان افزود: محمد حسن زاده ملی پوش تیم بسکتبال پالایش نفت آبادان که فصل گذشته برای این تیم به میدان می ‌رفت برای یک فصل دیگر قراردادش را با این تیم تمدید. حسن زاده در 2 فصل گذشته برای زردپوشان آبادانی بازی کرده است.وی به اضافه شدن آرن داودی، گارد راس فصل گذشته تیم شهرداری تبریز به تیم پالایش نفت آبادان در چند روز گذشته اشاره کرد و گفت: همچنین رسول مظفری بازیکن فصل گذشته دانشگاه آزاد به تیم پالایش نفت اضافه شد. با برنامه ریزی فدراسیون رقابت های لیگ برتر بسکتبال امسال از پنجم آبان ماه آغاز می ‌شود.به گزارش ایرنا حماد سامری به عنوان سرمربی و امین خویش کار و کیانوش شیرانی به عنوان مربی، کادر فنی تیم پالایش نفت آبادان را در این فصل تشکیل می دهند. این تیم فصل گذشته به عنوان چهارمی مسابقات لیگ برتر دست یافت. تیم های پالایش نفت آبادان، پتروشیمی بندر امام و رعد پدافند هوایی دزفول سه نماینده خوزستان در لیگ برتر بسکتبال کشور هستند.9879/6064            "}