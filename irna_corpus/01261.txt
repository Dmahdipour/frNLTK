{"onTitr":"","titr":" جمهوری آذربایجان 10 فروند هواپیمای نظامی از ایتالیا خرید","describe":" باکو – ایرنا – جمهوری آذربایجان 10 فروند هواپیمای نظامی آموزشی M-346 از ایتالیا تحویل گرفت .", "text":"پایگاه خبری 'حقین . آذ ' جمهوری آذربایجان، روز پنجشنبه گزارش داد: جمهوری آذربایجان، 15 فروند دیگر از این هواپیماهای نظامی آموزشی سفارش داده است . بنا به این گزارش هواپیماهای نظامی М-346 برای انجام پروازهای آزمایشی نیروی هوایی ایتالیا و دیگر کشورها پیش بینی شده است . در این هواپیماها دو موتور توربوجت نصب شده است که امکان می دهد سرعت پرواز آن تا 1050 کیلومتر در ساعت افزایش یابد. این هواپیماها قادر به حمل موشک و بمب به وزن تا سه تن هستند و در حال حاضر 18 فروند از هواپیمای М-346 در اختیار نیروی هوایی ایتالیا ، 12 فروند در اختیار نیروی هوایی سنگاپور ، 30 فروند در اختیار نیروی هوایی رژیم صهیونیستی ، هشت فروند نیز در اختیار نیروی هوایی لهستان هستند.براساس این گزارش، وزارت دفاع جمهوری آذربایجان که برای نخستین بار در ماه می سال 2017 میلادی این هواپیمای تولید ایتالیا را به نمایش گذاشت ، از مشتریان شرکت Leonardo Aircraft تولید کننده این نوع هواپیماها است .خاورم **337** 1579            "}