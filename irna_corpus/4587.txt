{"onTitr":"","titr":" 38 هزار قزوینی به کتابخانه های شهرداری مراجعه کردند","describe":" قزوین - ایرنا - رییس سازمان فرهنگی، اجتماعی و ورزشی شهرداری قزوین گفت: در 6 ماه نخست امسال 38 هزار نفر از شهروندان قزوین به کتابخانه و قرائت خانه های این سازمان برای مطالعه و دریافت کتاب مراجعه کرده که این میزان نسبت به مدت مشابه سال گذشته 7 درصد رشد داشته است.", "text":"به گزارش روز دوشنبه ایرنا و به نقل از روابط عمومی سازمان فرهنگی، اجتماعی و ورزشی شهرداری قزوین، محمد درافشانی افزود: 21 هزار و 35 جلد کتاب در مدت یاد شده از تمامی کتابخانه های این سازمان به امانت رفته است.این مسئول فرهنگی و ورزشی ادامه داد: هم اکنون 6 هزار و 150 نفر عضو کتابخانه های سازمان فرهنگی، اجتماعی و ورزشی شهرداری هستند و از خدمات کتابخانه های سازمان استفاده می کنند.درافشانی تعداد کتاب های موجود در کل کتابخانه های این سازمان را 48 هزار 334 جلد کتاب برشمرد و ادامه داد: افزایش گنجایش سالن های مطالعه، خرید کتاب براساس نیازسنجی محلی و نیز درخواست مراجعان، افزایش ساعات خدمات دهی به اعضای کتابخانه ها به نسبت سایر کتابخانه های شهر و افزایش رفاه در ساعات خدمات دهی از جمله عوامل موثر در میزان رضایت شهروندان از کتابخانه های مراکز سازمان فرهنگی بوده است. این مسئول از قبولی 85 درصدی اعضاء و مراجعان کتابخانه های سازمان فرهنگی، اجتماعی و ورزشی شهرداری قزوین خبر داد و گفت: کتابخانه های سازمان امسال نیز با قبولی بالای مراجعان در کنکور سراسری دانشگاه ها و در رشته های پزشکی، پرستاری، مهندسی عمران، حقوق، روان شناسی و ادبیات بوده که گامی در راستای خدمتگزاری به اقشار جوان که امید فردای جامعه هستند، است.این مسئول یادآور شد: سازمان فرهنگی، اجتماعی و ورزشی شهرداری همچنن اقدام به اجرای طرح عضویت خانواده با نام طرح کیف و کتاب، عضویت ویژه کودکان و نوجوانان، اجرای طرح کوله کتاب و راه اندازی اتوبوس کتاب کرده است.درافشانی اضافه کرد: همچنین به جهت دسترسی آسان شهروندان به کتاب و مواد خواندنی مفید آن برای سنین مختلف و نیز به درخواست و استقبال مردم از ایجاد یک فضای فرهنگی در مناطق پرجمعیت و پرتردد شهری، نسبت به ایجاد کتابخانه های سیار در قالب کانکس های ارایه کتاب در سطح شهر و معابر پر ازدحام و پر رفت و آمد منطقه شهری اقدام کرده است. به گفته وی، ایستگاه کتاب چهارراه ولی عصر (عج) به دلیل منطقه استراتژیک شهری و ورودی اصلی و مهم قزوین و به جهت ورود سایر افراد مناطق حاشیه ای و نیز محل اتصال مناطق جنوب و شمال به مرکز شهر و نیز برآورده نمودن حداقل نیاز فرهنگی شهروندان را پوشش داده و ایستگاه کتاب سه راه خیام نیز به دلیل پرتردد بودن و مرکزیت شهر توانسته اند جایگاه بسیار خوبی را احراز کنند.   درافشانی ادامه داد: در پی درخواست دانشجویان و نیز رفع نیازهای تخصصی آنان، این سازمان برای نخستین مرتبه محلی را برای دسترسی آسان این قشر جهت نیازهای اطلاعاتی و نیز سفارش کتاب های درخواستی از انتشارات معتبر تهران و یا حتی خارج از کشور اقدام به ایجاد ایستگاه کتاب در مجاورت دانشگاه علوم پزشکی کرده که این مساله مورد استقبال بی نظیر دانشجویان قرار گرفته است.رئیس سازمان فرهنگی، اجتماعی و ورزشی شهرداری قزوین اظهار داشت: در راستای حمایت از نویسندگان بومی استان و به جهت ترغیب و بهره برداری از اندوخته های علمی آنان نسبت به تهیه 2 هزار و 282 جلد کتاب اقدام شده و حدود 700 جلد کتاب نیز در برگزاری مراسم سید و سالار شهیدان (ع) اهدا گردید.کتابخانه های فرهنگسرای بانو حضرت زهرا (س)، اندیشه، خانه فرهنگ محمدیه، خانه فرهنگ شهید نواب صفوی و نیز سالن های مطالعه آیت اله بهجت و سعدی تحت پوشش سازمان فرهنگی، اجتماعی و ورزشی شهرداری قزوین قرار دارند.8054            "}