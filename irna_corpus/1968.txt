{"onTitr":" مدیرعامل صندوق بازنشستگی کشور:    ","titr":" حقوق 95 درصد بازنشستگان کشوری کمتر از سه میلیون تومان است","describe":" زاهدان - ایرنا - مدیرعامل صندوق بازنشستگی کشور گفت: حقوق 95 درصد از بازنشستگان عضو این صندوق زیر سه میلیون تومان است که با توجه به کاهش قدرت خرید این قشر از جامعه، همسان سازی حقوق آنان با شاغلان ضروریست.", "text":"به گزارش ایرنا جمشید تقی زاده روز چهارشنبه در نشست با روسای کانون های بازنشستگی سیستان و بلوچستان در زاهدان اظهار داشت: ارتقای معیشت، درمان و تسهیلات ویژه بازنشستگان به ویژه در مناطق محروم از سیاست های اصلی دولت دوازدهم است.وی افزود: تاکنون 27 سفر استانی برای بررسی مشکلات بازنشستگان داشتیم تا بتوانیم با استفاده از نظرات و پیشنهادات این قشر ارزشمند در استان ها برای ارتقای خدمات به آنان برنامه ریزی کنیم.مدیرعامل صندوق بازنشستگی کشور ادامه داد: همسان سازی حقوق بازنشستگان با شاغلان یکی از پیشنهاداتی است که به دولت و مجلس شورای اسلامی ارائه شده است.وی ادامه داد: برای اجرای این طرح 30 هزار میلیارد تومان اعتبار نیاز است تا حقوق بازنشستگان را به حداقل حقوق شاغلان فعلی نزدیک کنیم.تقی زاده تصریح کرد: 15 هزار میلیارد تومان در بودجه سال 98 حتما باید برای صندوق بازنشستگان درنظر گرفته شود تا بتوانیم پاسخگوی این قشر از جامعه باشیم.وی خاطر نشان کرد: پنج هزار میلیارد تومان از سال 95 تا کنون برای صندوق بازنشستگان در بودجه دیده شده که با این مبلغ حقوق بازنشستگان از یک میلیون و 500 هزار تومان به 2 میلیون و 100 هزار تومان افزایش یافت.مدیرعامل صندوق بازنشستگی کشور گفت: سه درصد از جمعیت یک میلیون و 400 هزار نفری اعضای صندوق بازنشستگان کشور یک میلیون و 250 هزار تومان حقوق دریافت می کنند.وی اظهار داشت: از تمامی دولتمردان و نمایندگان مجلس شورای اسلامی درخواست کردیم تا فراکسیون کانون های بازنشستگی کشوری را تشکیل دهند که خوشبختانه این فراکسیون با 100 امضا تشکیل شد.تقی زاده با اشاره به خدمات رفاهی ویژه برای بازنشستگان گفت: 2 هزار میلیارد تومان برای 400 هزار بازنشسته در قالب وام پنج میلیون تومانی با کارمزد چهار درصد در نظر گرفته شده که نسبت به سال گذشته 100 هزار نفر به ظرفیت تسهیلات گیرندگان اضافه شده است.وی با بیان اینکه این ارقام در بخش رفاهی قدم های اولیه است، ادامه داد: در آینده نه چندان دور وام های ضروری مسکن و یا حتی افزایش سقف وام ها برای بازنشستگان نیز قابل انجام است.مدیرعامل صندوق بازنشستگی کشور تصریح کرد: ظرفیت خدمات سفر بازنشستگان نیز از 100 هزار نفر به 200 هزار نفر افرایش پیدا کرده است.وی با اشاره به مشکل بیکاری فرزندان بازنشستگان ادامه داد: سامانه ای از فرزندان این قشر تشکیل می دهیم و صندوق بازنشستگان و تمامی شرکت های زیرمجموعه آن موظفند هر گونه استخدام مورد نیاز خود را از طریق این سامانه و از میان فرزندان بازنشستگان انجام دهند. تقی زاده اظهار داشت: برای جلوگیری از تعویق در پرداخت حقوق بازنشستگان بخشنامه ای صادر کردیم تا زمانی که بازنشستگان حقوق خود را دریافت نکرده اند حقوق شاغلان هم پرداخت نمی شود که پیرو این بخشنامه هم اینک حقوق بازنشستگان زودتر پرداخت می شود.وی در زمینه کسب و کار بازنشستگان گفت: وام های کم بهره و برخی تسهیلات از صندوق وجود دارد که بازنشستگان می توانند با استفاده از فرزندان و خانواده خود مشاغل خانگی راه اندازی کنند.مدیرعامل صندوق بازنشستگی کشور در خصوص بخش درمان بازنشستگان نیز خاطر نشان کرد: تا 10 روز آینده خبرهای خوشی برای بازنشستگان خواهیم داشت و تلاش می کنیم تا این قشر از جامعه بهترین خدمات را از بیمارستان ها دریافت کنند.تقی زاده ادامه داد: بیمه ملت متاسفانه زیرساخت های کافی را ندارد بنابراین تلاش می کنیم زیرساخت های آن را افزایش دهیم.وی افزود: تمام شرکت های زیرمجموعه را موظف می کنیم با این بیمه قرارداد ببندند که سود حاصل از آن در قالب خدمات به بازنشستگان ارائه شود.به گزارش ایرنا جمشید تقی زاده مدیرعامل صندوق بازنشستگی کشور امروز چهارشنبه در سفر یکروزه به زاهدان ضمن بازدید از مکان ساخت خانه امید بازنشستگان این شهر مجموعه هزار و 700 نفری ایرانگردی و جهانگردی را افتتاح کرد.9908**3213**6081            "}