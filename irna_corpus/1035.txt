{"onTitr":"","titr":" پیشتازی فیلم‌های اجتماعی در آخر هفته تلویزیون","describe":" تهران- ایرنا- شبکه‌های مختلف سیما در روزهای پایانی هفته جاری (پنجشنبه و جمعه) بیش از 25 فیلم‌ سینمایی و تلویزیونی اجتماعی را پخش خواهند کرد.", "text":"به گزارش خبرنگار فرهنگی ایرنا، فیلم‌های سینمایی و تلویزیونی و انیمیشن «حصارها»، «پروانه خورشید»، «کلارا و بچه خرس»، «کابوس»، «اولین باران پاییزی»، «نشانه»، «دستکش»، «مقام چهارم»، «نهایت سرعت»، «رباعی»، «آدم های معمولی»، «شمشیر باز»، «سرزمین موعود»، «شهر گمشده زد»، «زمین بازی»، «الا و دوستان»، «پاسبان»، «زمانی برای ماندن»، «خاتم شیراز»، «عصر یخبندان 3»، «چگونه اژدهای خود را آموزش دهید»، «تسخیر ناپذیر»، «استشهادی برای خدا»، «مناظره»، «نیش»، «سرقت»، «همه جا با هم»، «هزار توی پَن»، «تغییر زندگی»، «نبرد پولادین»، «زندگی وسلی دیدز»، «قتل آنلاین»، «زمانی برای رویا نیست»، «هدف»، «همراه مرموز»، «مرد نفوذی» و «استاد دروغ» امروز و فرداد پنجشنبه و جمعه از شبکه‌های مختلف سیما روی آنتن می‌روند.* شبکه یک سیما با «حصارها» به تعطیلات می‌رودفیلم تلویزیونی «حصارها» به کارگردانی دنزل واشنگتن، پنجشنبه نوزدهم مهرماه ساعت 22 از شبکه یک سیما پخش خواهد شد. در خلاصه داستان فیلم با بازی دنزل واشنگتن، ویولا دیویس و استفان هندرسن خواهید دید: در سال 1950 تروی مکسون با همسرش رز و پسرش کوری زندگی می‌کند. تروی در کنار بهترین دوستش جیم بونو به شغل رفتگری مشغول است. او که در جوانی نابغه بیسبال بوده است، به دلیل تبعیض نژادی حاکم بر آمریکا از رسیدن به آرزویش باز می ماند و نمی‌تواند وارد تیم بیسبال منطقه شود. این ماجرا سبب سرخوردگی شدید او می‌شود. حالا پسرش در دوران نوجوانی خود این امکان را دارد که وارد تیم بیسبال منطقه شود اما تروی نمی‌خواهد که کوری سرخوردگی‌های او را تجربه کند و با ورود کوری به تیم بیسبال مخالفت می‌کند. این موضوع سبب اختلاف و درگیری پدر و پسر می‌شود. کوری از پدرش می‌خواهد تا ...* «پروانه خورشید» ماجرای یک مستندساز جوانفیلم تلویزیونی «پروانه خورشید» به کارگردانی خسرو نظری، جمعه بیستم مهرماه ساعت 16 از شبکه یک سیما پخش خواهد شد. در خلاصه داستان فیلم آمده است: سارا مستندساز جوانی است که قصد دارد برای پایان نامه خود یک فیلم مستند از زندگی یکی از مدافعان حرم بسازد. او به ستاد سپاه قدس مراجعه کرده و با هماهنگی آنها به خانواده آقا یوسف معرفی می شود. آقا یوسف که از مدافعان حرم است با همسرش پروانه در خانه‌ای قدیمی در محله‌ای پایین شهر زندگی ساده‌ای دارند. سارا که نظر مثبتی درباره مدافعان حرم ندارد و فکر می کند این افراد برای کسب منافع مالی به سوریه می روند، وارد زندگی این زوج جوان می شود تا دست آقا یوسف را رو کند و یک فیلم انتقادی از او بسازد. او در طول فیلمبرداری متوجه حسن نیت و خلق و خوی معنوی آقا یوسف و همسرش شده و نظرش ... آرمین حیدری، محمدرضا رهبری و کامبیز کاشفی در فیلم تلویزیونی «پروانه خورشید» هنرنمایی کرده‌اند.* «کلارا و بچه خرس» روی آنتن شبکه دوفیلم سینمایی «کلارا و بچه خرس» به کارگردانی توبیاس اینش، پنجشنبه نوزدهم مهرماه ساعت ‌‌18 از شبکه دو سیما پخش می‌شود. خلاصه داستان فیلم درباره کلارا است که پس از مدتی از شهر به روستای خود در کوهای آلپ بازمی‌گردد. او علاقه زیادی به طبیعت روستای کوهستانی و حیوانات آنجا دارد. روزی او در کنار خانه چکمه قدیمی را پیدا می کند. همین مسئله سبب می شود کم کم او با داستان دختری به نام سوزانا در 200 سال گذشته آشنا می‌شود که چکمه متعلق به او بوده است. سوزانا ساکن خانه کنونی کلارا و خانواده‌اش بوده است. پیرزنی در دهکده داستان سوزانا را برای کلارا تعریف کرده و ...* دومین شبکه تلویزیون، «کابوس» می‌بیندفیلم سینمایی «کابوس» به کارگردانی رضا بهشتی، پنجشنبه نوزدهم مهرماه ساعت 23 و 30 دقیقه از شبکه دو سیما پخش می‌شود. خلاصه داستان فیلم درباره حمید پسر جوانی است که در شرکت واردات داروی عمویش منصور کار می کند. مونا دختری که در آن شرکت به کار طراحی بسته بندی ها مشغول است، با حمید در چند پروژه همکاری می‌کند و کم کم علاقه‌ای بین آنها شکل گرفته و در نهایت با یکدیگر ازدواج می‌کنند. در این میان شبی که مونا در خانه دوستش ثریا به سر می برد، پس از خوردن قرص آرامبخش به کما می رود. پزشکان از او قطع امید کرده‌اند و احتمال مرگ مغزی را می‌دهند. از سوی دیگر در لپ تاب مونا متنی نوشته شده مبنی بر اینکه او از زندگی خسته شده و گویی دست به خودکشی زده است که ... شهاب حسینی، فقیهه سلطانی، سپیده خداوردی و محمد صادقی در فیلم سینمایی «کابوس» نقش‌آفرینی کرده‌اند.* «اولین باران پاییزی» به جمعه می‌رسدفیلم تلویزیونی «اولین باران پاییزی» به کارگردانی افسانه منادی، جمعه بیستم مهرماه ساعت 8 از شبکه دو سیما پخش خواهد شد. خلاصه داستان فیلم در مورد پسر نوجوانی به نام بهرام است که به جای مادرش، پرستاری از پیرمرد ناتوانی را بر عهده می‌گیرد. او که علاقه زیادی به بازی فوتبال دارد گاهی بازیگوشی و از کار خود غفلت می‌کند. اما با ادامه یافتن رابطه آن دو او در می‌یابد که پیرمرد نویسنده معروف کودکان و نوجوانان است. پیرمرد با حضور بهرام شور زندگی دوباره می‌یابد. بهرام برای او به کمک دوستانش بزرگداشتی می‌گیرد و ... جمشید مشایخی، پوریا پور بهرامی و لیدا ملت در فیلم تلویزیونی ایفای نقش کرده‌اند.* تلویزیون جمعه به سراغ «نشانه» می‌رودفیلم تلویزیونی «نشانه» به کارگردانی فرزاد زمانی، جمعه بیستم مهرماه ساعت 17 و 30 دقیقه از شبکه دو سیما پخش خواهد شد. این فیلم داستان گروهی را به تصویر می‌کشد که با تفکر غارت میراث فرهنگی و پیدا کردن دفینه‌ای، وارد غاری در کوهستان های زاگرس می‌شوند و به خاطر رانشی بودن منطقه و ریزش غار، مسیر بازگشتشان مسدود می‌شود. آنها تلاش زیادی جهت یافتن راه نجات می‌کنند اما در نهایت همه سعیشان به ناامیدی و یاس بدل می‌گردد. اما در نهایت و در زمانی که امیدی برایشان نمانده، به وسیله همان میراث کهن سرزمین مادریشان یعنی نقش برجسته روی دیوار غار که به غارتش آمده بودند، نشانه رهایی را می‌یابند. اردلان شجاع کاوه، عمار تفتی، مهران هادی، اردوان محمودیان، مائده رفیعی در این فیلم هنرنمایی کرده‌اند.* «دستکش» به روایت یک ستاره بیسبالفیلم سینمایی «دستکش» به کارگردانی وو سوک کانگ، جمعه بیستم مهرماه ساعت 23 از شبکه دو سیما پخش خواهد شد. در این فیلم با بازی جائی یئونگ جونگ، سئون یو و شین ایل کانگ خواهیم دید: کیم سنگ نم ستاره محبوب بیسبال است که مدتی است تمرکز خود را از دست داده و شروع به خرابکاری کرده است. کمیته انضباطی تیمش او را برای مدتی به حالت تعلیق درآورده و مدیر برنامه هایش برای آنکه  مسئول باشگاه را راضی کند و نشان دهد کیم در حال بازیافتن تمرکز خود است، کیم را به مدرسه نیمه ناشنوایان می‌برد تا مربی گری تیم بیسبال آنها را به عهده بگیرد. کیم در ابتدا چندان علاقه و توجهی به این کار نشان نمی‌دهد، اما ...* شروع تعطیلات شبکه سه با «مقام چهارم»فیلم سینمایی «مقام چهارم» به کارگردانی جی و جونگ، پنجشنبه نوزدهم مهرماه ساعت 15 از شبکه سه سیما پخش خواهد شد. در این فیلم با بازی جا رام و هانگنا لی خواهیم دید: جون هو پسری نوجوان است که به ورزش شنا علاقه دارد اما همیشه در مسابقات به مقام چهارم می رسد. مادر جون هو به شدت علاقه دارد که پسر به مدال برسد تا بتواند در مدارس خوب تحصیل کند و به دانشگاه راه یابد. او به دنبال یک مربی جوان است که می گویند توانایی آموزش بچه ها برای مدال را دارد. این مربی به نام گوآنگ سو خود قهرمان ملی بوده و رکورد شکن کره و آسیا بوده است اما به دلیل بی‌انضباطی و تأخیرهای فراوان در سر تمرین، توسط مربی اش به شدت تنبیه می‌شود و ...* «نهایت سرعت» به یک راننده حرفه‌ای می‌پردازدفیلم سینمایی «نهایت سرعت» به کارگردانی هالوارد براین، پنجشنبه نوزدهم مهرماه ساعت 24 از شبکه سه سیما پخش می‌شود. در خلاصه فیلم آمده است: روی راننده حرفه‌ای است که جنون سرعت و علاقه زیادی به مسابقات سرعت و رانندگی دارد. در این حرفه همسرش از او جدا می‌شود. روی دختر نوجوانی به نام نینا دارد. نینا برای گذراندن تعطیلات آخر هفته نزد پدرش می آید. نینا علاقه زیادی به ماشین و مکانیک دارد. در این مدت زمان تی‌تی که یکی از رقبای جدی روی است تصمیم می‌گیرد با روی مسابقه دهد. روی می‌پذیرد و قرار می‌شود آنها از نروژ تا قطب شمال را طی کنند. در این سفر روی مجبور می‌شود ...* داستان یک مجری تلویزیون در «رباعی»فیلم تلویزیونی «رباعی» به کارگردانی محسن دامادی، جمعه بیستم مهرماه ساعت 10 به روی آنتن  شبکه سه سیما می‌رود. در خلاصه داستان فیلم آمده است: کمال طراوت مجری یک برنامه تلویزیونی است که با مادر پیرش زندگی می‌کند. کمال در یکی از برنامه‌های خود با دختری چهل ساله به نام رباعی آشنا می‌شود. مادر که مرگ را نزدیک می‌بیند به او مهلت می‌دهد دختری را جهت ازدواج مشخص کند. اما وقتی کمال، رباعی را معرفی می‌کند مادر به مخالفت می‌پردازد و ...علیرضا خمسه، شمسی فضل الهی و ناصر گیتی جاه در فیلم تلویزیونی «رباعی» نقش‌آفرینی کرده‌اند.* «آدم‌های معمولی» روی آنتن شبکه سهفیلم سینمایی «آدم‌های معمولی» جمعه بیستم مهرماه ساعت 14 و 30 دقیقه از شبکه سه سیما پخش می‌شود. در این فیلم خواهید دید: جی پی مرد جوانی که مشکلات مالی و خانوادگی بسیاری دارد و به تازگی همسرش نیز خانه را به قهر ترک کرده است. در یک روز تعطیل رییسش از او می‌خواهد که به شرکت برود و با دستکاری در اسناد مالی یک گزارش جدید تهیه کند. جی پی در ابتدا قبول نمی‌کند اما با تهدید اخراج مجبور به انجام این کار می‌شود. جی پی به خانه می‌رود تا وسایلش را بردارد و به شرکت برود که ناگهان با پیکر خونین همسرش مواجه می‌شود. او به پلیس خبر می‌دهد اما پلیس‌ها خود او را به جرم قتل همسرش بازداشت می‌کنند. او هرچه می‌گوید بی‌گناه است آنها حرف‌های او را باور نمی‌کنند. جی پی از طرفی استرس دارد که برود کار مدیرش را انجام دهد چون ...* «شمشیر باز» آخر هفته به تلویزیون می‌آیدفیلم سینمایی «شمشیر باز» به کارگردانی کلوس هارو، جمعه بیستم مهرماه ساعت 19 از شبکه سه سیما پخش می‌شود. در خلاصه داستان فیلم با بازی کیریل کارو و لیمبیت اولفساک خواهیم دید: در جریان جنگ جهانی دوم استونی به طور متوالی به اشغال نیروهای آلمان و اتحاد جماهیر شوروی درآمد. در پایان جنگ، شوروی به استونی حمله کرد و در دوران ژورف استالین آنجا را به اشغال خود درآورد. مردان استونیایی که توسط نازی‌ها برای خدمت اجباری اعزام شده بودند، با برچسب دشمن مردم توسط پلیس مخفی استالین شکار می‌شدند. در میان این افراد، مرد جوانی به نام اندل نلیس که اصالت استونیایی دارد. از شناسنامه شوروی بودن مادرش استفاده می‌کند و ...* «سرزمین موعود» به روایت شبکه چهارفیلم سینمایی «سرزمین موعود» به کارگردانی گاس ون سنت، پنجشنبه نوزدهم مهرماه ساعت 20 و 30 دقیقه از شبکه چهار سیما روی آنتن می‌رود. داستان فیلم درباره مردی است که در کار تجارت و بازاریابی مهارت دارد و برای پروژه جدید خود در یک روستایی نزدیک شهر ساکن می‌شود. او برای یک شرکت گاز کار می‌کند که آزمایشاتی را برای آنها انجام می‌دهد که باعث یک سری تغییرات در زندگی مردم می‌شود. او قصد دارد زمین های مردم روستایی را به نفع شرکت بزرگ و چند ملیتی خریداری کند اما بالاخره مردم روستا مقاومت کرده و این کمپانی را شکست می‌دهند... مت دیمون و رزمری دویت در این فیلم سینمایی نقش‌آفرینی کرده‌اند.* «شهر گمشده زد» به قلب جنگل‌های آمازون سفر می‌کندفیلم سینمایی «شهر گمشده زد» به کارگردانی جیمز گری، جمعه بیستم مهرماه ساعت 20 و 30 از شبکه چهار روی آنتن می‌رود. در خلاصه داستان فیلم با بازی چارلی هونام و رابرت پتینسون آمده است: یک کاوشگر انگلیسی به نام پرسیوال فاوست در سال 1925 سفری به قلب جنگل‌های آمازون را آغاز می‌کند تا بتواند شهر باستانی و گمشده زد را کشف کند. علی‌رغم این که دانشمندان و محققان این حرکت او را مسخره و مضحک می‌دانند، فاوست به همراه پسرش جک پا به این ماجراجویی رازآلود می‌گذارد. و در نهایت موفق می شود از بقایای یک تمدن گمشده در دل قبایل بدوی آمازون عکاسی کند. ولی او و پسرش هیچ‌گاه باز نمی‌گردند و ...* «زمین بازی» به شبکه پنج می‌رسدفیلم سینمایی «زمین بازی» به کارگردانی دیوید ام. ایوانسن، پنج‌شنبه نوزدهم مهرماه ساعت 13 و 30 دقیقه از شبکه پنج سیما پخش می‌شود. تام گوری، مایک ویتار، پاتریک رنا و چانسی لئوپاردی در این فیلم به ایفای نقش پرداخته اند.در خلاصه داستان فیلم آمده است: اسکات اسمالز یک پسر بچه درسخوان است که از بیسبال چیز زیادی نمی‌داند و به تازگی ناپدری اش بیل تلاش می‌کند که به او بیسبال یاد دهد که چندان موفقیت‌آمیز نیست. در عوض اسکات با پسر بچه‌ای به نام بنجامین فرانکلین رودریگز آشنا می‌شود که او را به میان گروه بیسبال خود می‌برد و با حوصله به تدریج به اسکات توپ‌گیری در بیسبال را می‌آموزد. بیسبال برای همه بچه‌های گروه چیزی در حد سرگرمی اوقات فراغت است اما برای بنجامین (بنی) در حکم تمام زندگی‌اش است. در انتهای زمینی که بچه‌ها معمولاً در آن بیسبال بازی می‌کنند پرچینی وجود دارد و از پشت آن همواره صدای ترسناکی به گوش می‌رسد. هر توپ بیسبالی که پشت این پرچین می‌افتد توسط یک سگ ربوده و نگهداری می‌شود که ...* «الا و دوستان» آخر هفته در قاب پنجمین شبکه تلویزیونفیلم سینمایی «الا و دوستان» به کارگردانی انیلی ماستونن، جمعه بیستم مهرماه ساعت هشت و 30 دقیقه از شبکه پنج پخش می‌شود. در خلاصه داستان آمده است: الا و چند شاگرد دیگر در مدرسه ای معمولی اما صمیمی و با معلمینی مهربان و دلسوز مشغول تحصیل هستند، اما مردی ثروتمند برای تأسیس پیست اتومبیل‌رانی تصمیم می‌گیرد مدرسه آنان را خراب کند. الا و دوستانش به پشتوانه همت خود و با کمک معلم‌ها و بزرگترها از هیچ کاری دریغ نمی‌کنند تا نگذارند مدرسه آنها تخریب شود و بالاخره ... ارو میلونوف، کری کتونن و فرجا تیجونسالو بازیگران این فیلم هستند.* «پاسبان» روز جمعه به تلویزیون می‌آیدفیلم سینمایی «پاسبان» به کارگردانی دنیس لا، جمعه بیستم مهرماه ساعت 13 و 30 دقیقه از شبکه پنج پخش می‌شود. در این فیلم با بازی سیمون یام، سوئت لم و سم لی خواهیم دید: کوئن پلیسی که در بخش ترابری کار می‌کند در ابتدای فیلم جان یک دختر بی‌پناه را شجاعانه نجات داده و از دست مزاحمان می‌رهاند. کوئن پسری معلول دارد که ناراحتی قلبی نیز دارد و امیدی به زندگیش نیست ولی کوئن دلسوزانه و سرسخت برای نجات او تلاش می‌کند. کوئن برای پسرش پرستاری به نام یان استخدام کرده است. همسر یان مدام او را اذیت می‌کند و یان از زندگی‌اش ناراضی است. دراداره پلیس نیز جوانی به نام کیو هست که او را بچه و نازپرورده می‌خوانند ولی او دوست دارد که ...* «زمانی برای ماندن» روی آنتن شبکه شمافیلم تلویزیونی «زمانی برای ماندن» به کارگردانی محمد دستگردی، پنجشنبه نوزدهم مهرماه ساعت 24 از شبکه شما پخش خواهد شد. در این فیلم خواهیم دید: عطیه به جرم پخش اعلامیه‌ امام خمینی توسط نیروهای ساواک دستگیر می‌شود. افسر هومن، همسایه سابق عطیه که خواستگار سابق او بوده است مسئول بازجویی از عطیه می‌شود و کمک می‌کند تا عطیه فرار کند. پس از آن نیز خود تصمیم می‌گیرد همراه عطیه فرار کرده و از مرز خارج شوند اما ... عبدالرضا اکبری، فلور نظری، علیرضا اوسیوند، حسین خانی‌بیک و نسرین مقانلو در فیلم تلویزیونی «زمانی برای ماندن» هنرنمایی کرده‌اند.* «خاتم شیراز» روایتی از حاج محمود استاد خاتم‌کارفیلم تلویزیونی «خاتم شیراز» به کارگردانی ایمان افشاریان، جمعه بیستم مهرماه ساعت 13 و 30 دقیقه از شبکه شما پخش خواهد شد. در خلاصه داستان آمده است: حاج محمود که استاد خاتم کاری است برای حرمیین عسکریین عراق صندوق خاتم کاری بسازد اما بیماری قلبی او را روانه بیمارستان می‌کند. بهروز پسرش به او قول می‌دهد کار صندوق را به پایان برساند. اما دایی او که دختری به نام پری دارد و قرار ازدواج او با بهروز گذاشته شده است دچار ورشکستگی مالی شده و قصد دارد کار خاتم کاری را از دست بهروز و پدرش در بیاورد. اما بهروز با پشتکار و پیدا کردن استاد مهدی کار خاتم را به پایان می‌رساند و ... زهرا سعیدی، مهدی فقیه، سلمان فرخنده و سوده شرحی در فیلم تلویزیونی «خاتم شیراز» بازی کرده‌اند.* «عصر یخبندان 3» روی آنتن شبکه کودکانیمیشن سینمایی «عصر یخبندان 3» به کارگردانی کارلوس سالدانها و مایک تامیر، پنج‌شنبه نوزدهم مهرماه ساعت 14 از شبکـه کودک پخش خواهد شد. در این انیمیشن خواهیم دید: مَندی و اِلی به زودی صاحب بچه می‌شوند. مندی به قدری از این بابت هیجان‌زده است که دیگر به چیزی اهمیت نمی‌دهد. دیگو نیز دچار تغییری در وجود خود شده است و حالا که مندی صاحب یک خانواده شده است می‌خواهد او را ترک کند. سید فهمیده است که گروه به زودی متلاشی می‌شود و می‌خواهد برای خودش گروهی مستقل تشکیل دهد. او سه تخم دایناسور پیدا می‌کند و تصمیم می‌گیرد سرپرستی جوجه‌ها را به عهده بگیرد اما ..* «چگونه اژدهای خود را آموزش دهید» برای کودکان تلویزیونفیلم سینمایی «چگونه اژدهای خود را آموزش دهید» به کارگردانی دین دیبلویس و کریس ساندرز، جمعه بیستم مهرماه ساعت 14 از شبکه کودک پخش خواهد شد. داستان این انیمیشن در جزیره‌ای به نام برک اتفاق می‌افتد. چند نسل از وایکینگ‌ها در این جزیره سکونت داشته‌اند و قهرمان داستان پسری لاغر اندام به نام هیکاپ است. روزی هیکاپ تصمیم می‌گیرد یک اژدها شکار کند، اما دلش به رحم می‌آید و او را آزاد می‌کند. اژدها هم بدون اینکه به او آزاری برساند با او دوست می‌شود...* «تسخیر ناپذیر» از شبکه افق پخش می‌شودفیلم سینمایی «تسخیر ناپذیر» به کارگردانیبرایان دی پالم، جمعه بیستم مهرماه ساعت 10 از شبکه افق پخش خواهد شد. در این فیلم با بازی رابرت دنیرو و شون کانری خواهید دید: مأمور فدرال، الیوت نس یک تیم کوچک تشکیل می‌دهد تا سردسته خلافکاران شیکاگو، آل کاپون را پای میز محاکمه بیاورد که ...* «استشهادی برای خدا» به جمعه می‌رسدفیلم سینمایی «استشهادی برای خدا» به کارگردانی علی رضا امینی، جمعه بیستم مهرماه ساعت 18 و 30 دقیقه از شبکه افق پخش خواهد شد. در این فیلم خواهید دید: فتحی، راهبان قدیمی قطار در روزهای پایانی زندگی‌اش، برای جبران اتفاقات گذشته به روستای زادگاه خود باز می گردد. او در صدد گرفتن استشهادی برای خداست تا آسوده بمیرد ... جمشید هاشم‌پور، محسن تنابنده و احمد مهرانفر در فیلم سینمایی «استشهادی برای خدا» ایفای نقش کرده‌اند.* آخر هفته شبکه نمایش؛ از «قتل آنلاین» تا «استاد دروغ»فیلم‌های سینمایی و تلویزیونی «مناظره»، «نیش» به کارگردانی مجید صالحی، «سرقت»، «همه جا با هم»، «هزار توی پَن»، «تغییر زندگی» و «نبرد پولادین» پنج‌شنبه 19 مهر ماه ساعت  11، 13، 15، 17، 19، 21 و 23 از شبکه نمایش روی آنتن می‌رود.فیلم‌های سینمایی ‌و تلویزیونی «زندگی وسلی دیدز»، «قتل آنلاین» به کارگردانی مسعود آب‌پرور، «زمانی برای رویا نیست»، «هدف»، «همراه مرموز»، «مرد نفوذی» و «استاد دروغ» جمعه بیستم مهرماه ساعت 11، 13، 15، 17، 19، 21 و 23 از شبکه نمایش پخش می‌شود.فراهنگ**9246**1834            "}