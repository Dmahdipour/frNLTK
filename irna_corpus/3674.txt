{"onTitr":"","titr":" پوستر دهمین جشنواره سراسری کاریکاتور در بوکان رونمایی شد","describe":" مهاباد- ایرنا- پوستر دهمین جشنواره سراسری کاریکاتور همزمان با آغاز فراخوان و دعوت از شرکت کنندگان این رویداد هنری طی آیینی با حضور هنرمندان امروز /سه شنبه/ در بوکان رونمایی شد.", "text":"به گزارش خبرنگار ایرنا رونمایی از پوستر دهمین جشنواره کاریکاتور کشور با حضور فرماندار، شهردار، اعضای شورای شهر و دیگر هنرمندان شهرستان بوکان در سالن فرهنگ سرای سیمرغ پوستر جشنواره رونمایی شد.مسوول هیات اجرای دهمین جشنواره سراسری کاریکاتور در مراسم رونمایی از پوستر این جشنواره گفت: شرکت کنندگان از سراسر کشور می توانند آثار خود را در موضوع های بحران شهری و آسیب های اجتماعی از جمله حاشیه نشینی، فقر و بیکاری و موضوع آزاد ارسال کنند.سلیمان مام رحیمی گفت: علاقه مندان می توانند تا 15 آذرماه امسال آثار خود را به دبیرخانه جشنواره واقع در اداره فرهنگ وارشاد اسلامی روبروی پارک ساحلی بوکان ارسال کنند.وی اظهار امیدواری کرد تا این جشنواره به عنوان برند شهرستان بوکان در سال های آینده به صورت بین المللی برگزار شود.مسوول هیات اجرایی دهمین جشنواره کاریکاتور کشوری بوکان افزود: آثار منتخب علاوه بر قرار گرفتن در معرض دید عموم به صورت کتاب نیز چاپ و در روز اختتامیه در اختیار شرکت کنندگان قرار می گیرد.به گزارش ایرنا، جشنواره کاریکاتور بوکان ابتدا در سال 1382 به صورت استانی کار خود را شروع کرد و در سال 1383 با حضور شهرهای شمال غرب کشور و در سال 1391به صورت سراسری و با حضور استان های مختلف کشور در شهرستان بوکان برگزار شد.از سال 1391 تاکنون برگزاری این جشنواره متوقف شد تا اینکه امسال با همکاری شورای شهر و شهرداری و فرمانداری بوکان توسط اداره فرهنگ وارشاد برگزار می شود.در آخرین دوره برگزاری این جشنواره بیش از 130 اثر از سراسر کشور به جشنواره ارسال شده بود.شهرستان بوکان در جنوب آذربایجان غربی قرار دارد.7510/3020/7129/3072            "}