{"onTitr":"","titr":" 261 هزار راس دام در کمیجان ایمن سازی شد","describe":" اراک - ایرنا - رئیس شبکه دامپزشکی شهرستان کمیجان گفت: 261 هزار و 499 راس دام سبک و سنگین در نیمه نخست امسال علیه بیماری های واگیر و مشترک واکسینه و ایمن سازی شد.", "text":"«رضا رضایی» روز پنجشنبه در گفت و گو با ایرنا افزود: این دام ها با همکاری بخش خصوصی و دولتی  کمیجان علیه بیماری های تب مالت، سیاه زخم، تب برفکی، هاری، لامپی اسکین و طاعون نشخوارکنندگان کوچک واکسیناسیون شدند.وی ادامه داد: در این مدت برای مقابله با بیماری های مشترک بین انسان و دام تست مشمشه بر روی 33 راس اسب و تست سل و بروسلوز بر روی 394 راس گاو انجام شده است.رئیس شبکه دامپزشکی شهرستان کمیجان خاطرنشان کرد: 12 مورد نمونه برداری شیر خام دامداری ها و 76 مورد نمونه برداری از مرغداری ها نیز امسال با هدف پایش باقی مانده دارو، سموم و فلزات سنگین انجام شده است.رضایی گفت:  208 راس دام سنگین و 436 راس دام سبک در این مدت در کشتارگاه های دام  کمیجان مورد بازرسی قرار گرفت و یک لاشه دام سنگین و 800 کیلوگرم فرآورده خام دامی غیر بهداشتی در این کشتارگاه ها ضبط و معدوم  شد.وی ادامه داد: 640 مورد بازدید نیز در نیمه نخست امسال از مراکز عرضه فرآورده های خام دامی شامل مرغ فروشی، کبابی ها، رستوران ها و قصابی ها انجام شد و 110 کیلوگرم فرآورده خام دامی در این واحدها ضبط و معدوم شد.رئیس شبکه دامپزشکی شهرستان کمیجان گفت: 250 لیتر سم  نیز در این مدت برای کنترل بیماری های مسری، واگیر، انگلی و مشترک بین انسان و دام بین دامداران شهرستان توزیع شده است.رضایی افزود: یک میلیون و 27 هزار جوجه ریزی مرغ گوشتی در این مدت با نظارت شبکه دامپزشکی  کمیجان در مرغداری های این شهرستان انجام شد.کمیجان از توابع استان مرکزی و دارای 39 هزار نفر جمعیت است که در 101 کیلومتری اراک واقع شده است. 1955/6013/            "}