{"onTitr":" بازی های پاراآسیایی 2018؛    ","titr":" ایران روز پنجم را با 2 طلا آغاز کرد","describe":" جاکارتا- ایرنا- کاروان ورزشی ایران در آغاز پنجمین روز بازی های پاراآسیایی 2018 جاکارتا به 2 مدال طلا دست یافت.", "text":"به گزارش خبرنگار اعزامی ایرنا، امروز (پنجشنبه) تیم میکس ریکرو ایران با ترکیب غلامرضا رحیمی و زهرا نعمتی در فینال رقابت های تیراندازی با کمان مقابل تیم ژاپن قرار گرفت و با نتیجه 6 بر صفر پیروز شد و عنوان قهرمانی را به دست آورد.چین هم با پیروزی مقابل کره جنوبی صاحب مدال برنز شد.در رشته دوومیدانی و در ماده دوی 400 متر کلاس T13 هم ایران سه نماینده داشت که از میان آنها امید ظریف صنایع با ثبت زمان 51 ثانیه و 407 هزارم ثانیه پیشاپیش دیگر دوندگان از خط پایان گذشت و طلایی شد.دوندگانی از تایلند مدال های نقره و برنز این بخش را تصاحب کردند و علیرضا فرح و محمد مشهدیان نیز با رکوردهای 52 ثانیه و 896 هزارم ثانیه و 54 ثانیه و 989 هزارم ثانیه در رده های چهارم و پنجم ایستادند.مسابقات بخش تیمی رشته جودو هم امروز آغاز شد و در تیم ایران در نخستین گام از سد قزاقستان گذشت.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابتها شرکت کرده است.ورزشی ** 2052** 2024            "}