{"onTitr":"","titr":" چهار مدال ایران در آغاز دومین روز پاراآسیایی 2018","describe":" جاکارتا - ایرنا - کاروان ورزشی ایران در آغاز دومین روز از بازی های پاراآسیایی 2018 جاکارتا به یک طلا، یک نقره و 2 برنز دست یافت.", "text":"به گزارش روز دوشنبه خبرنگار اعزامی ایرنا، امروز مسابقات دو و میدانی بازی های پاراآسیایی در ورزشگاه گلورا بانگ کارنوی جاکارتا آغاز شد و نمایندگان ایران به چهار مدال رسیدند.در ماده پرتاب وزنه کلاس F32 یونس سیفی پور با 30 متر و 16 سانتی متر به مدال طلا دست یافت و دومین طلا را برای کاروان ایران به ارمغان آورد. در این ماده ورزشکارانی از عمان و کویت دوم و سوم شدند.در پرتاب نیزه کلاس F12/13 بهزاد عزیزی با حدنصاب 65 متر و 62 سانتی متر و سیدعرفان حسینی با رکورد 58 متر و 17 سانتی متر، پس از نماینده ازبکستان به مدال نقره و برنز دست یافتند.در پرش طول کلاس T/45/46/47 زهرا برناکی با پرشی به طول 4 متر و 51 سانتی متر سوم شد. زهرا شاه محمدی دیگر نماینده ایران نیز در این بخش با ثبت رکورد 4 متر و 21 سانتی متر در رده چهارم ایستاد.در رشته ریکرو تیراندازی با کمان، زهرا نعمتی و و غلامرضا رحیمی با برتری مقابل نمایندگان کامبوج و مغولستان به مرحله یک چهارم نهایی صعود کردند اما پوریا پورجلالی مقابل ورزشکاری از هنگ کنگ شکست خورد و حذف شد.در والیبال نشسته هم تیم زنان ایران که دیروز ژاپن را از پیش رو برداشته بود، امروز مقابل اندونزی به برتری سه بر صفر دست یافت.ورزشی ** 2024**1597            "}