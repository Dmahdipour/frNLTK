{"onTitr":"","titr":" 5 کتاب درباره شهدای شاخص خراسان جنوبی تدوین شد","describe":" بیرجند - ایرنا - مسئول حوزه نمایندگی ولی فقیه در سپاه انصارالرضا (ع) خراسان جنوبی گفت: امسال پنج کتاب شاخص در ارتباط با شهدای دارای ویژگی های برجسته در استان تهیه شده است.", "text":"به گزارش ایرنا حجت الاسلام غلامحسین نوفرستی روز چهارشنبه در دیدار فرماندهان پایگاه های مقاومت بسیج طلاب و روحانیون استان با نماینده ولی فقیه در خراسان جنوبی اظهار داشت: امسال 68 یادواره شهدای دانشجو و طلبه با حضور دانشجویان، طلاب و قشرهای مختلف مردم در استان برگزار می شود.وی گفت: همچنین 68 کتاب جیبی درباره شهدای روحانی و طلبه استان در حال چاپ است که به صورت خلاصه در ارتباط با زندگی و بخشی از وصیت نامه شهید است.قائم مقام نماینده ولی فقیه در خراسان جنوبی افزود: به برکت هماهنگی و همدلی های بین حوزه های علمیه و پایگاه بسیج، رسالت های مختلفی در روند کاری به ویژه در بحث بصیرت طلاب و روحانیون در قالب هادیان سیاسی در حال انجام است.وی بیان کرد: بعد از پیام حضرت امام خمینی (ره) در دوم آذرماه سال 67 مبنی بر تشکیل بسیج دانشجویی و طلاب، مجموعه نمایندگی ولی فقیه که بخش روحانیت را بر عهده دارد به دنبال تشکیل این مجموعه مقدس و شجره طیبه بود که آثار و برکات زیادی در استان هم از ابتدا شکل گرفت.نوفرستی با بیان اینکه تمامی طلبه های استان بسیجی هستند اظهار داشت: امروز در همه مدارس حوزه های علمیه استان شاهد حضور مجموعه پایگاه های مقاومت بسیج هستیم و در این زمینه رسالتی بر عهده بسیج طلاب گذاشته شده است. وی گفت: در سال های اخیر با توجه تاکید مقام معظم رهبری در خصوص ساماندهی شهدای طلبه و روحانی، در این خصوص در استان اقدام شد.وی ادامه داد: برخی پرونده شهدای طلبه و روحانی از گذشته در استان هایی مانند خراسان رضوی بود که به مرکز استان انتقال داده شد.مسئول حوزه نمایندگی ولی فقیه در سپاه انصارالرضا (ع) خراسان جنوبی گفت: در خصوص برگزاری یادواره شهدا در شهرستان ها نشست هایی با ائمه جمعه و جماعات برگزار و اقدامات لازم انجام شده است.وی افزود: برخی شهدا که آمارشان در بنیاد شهید است افرادی هستند که پرونده حقوقی دارند اما 68 شهید موطن آنها خراسان جنوبی است اما در استان هایی دیگر دفن هستند که سعی کرده ایم هر سال یک دیدار با خانواده شهدا داشته باشیم.حجت الاسلام نوفرستی گفت: از سال 84 تاکنون در بازدیدهایی که از خانواد شهدا انجام شده آثار زیادی جمع آوری و آرشیو شده است.وی از برگزاری چهار یادواره شهید در دانشگاه های استان با همت بسیج دانشجویی خبر داد و گفت: در حال حاضر 16 شهید دانشجو و بیش از 60 شهید روحانی در شهرستان های بیرجند و قاین وجود دارد.7557*3028            "}