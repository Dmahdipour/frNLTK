{"onTitr":"","titr":" عملیات اجرایی سد خائیز بزودی از سرگرفته می شود","describe":" بوشهر- ایرنا- معاون طرح و توسعه شرکت آب منطقه ای استان بوشهر گفت: عملیات اجرایی سد خائیز که به دلیل تاخیر در پرداخت مطالبات کارگران متوقف شده بود، با تامین اعتبار مورد نیاز بزودی از سرگرفته می شود.", "text":"علی محمدی روز شنبه در گفت وگو با ایرنا با بیان اینکه میزان مطالبات پیمانکار سد خائیز 70 میلیارد ریال است افزود: برهمین اساس با پرداخت حقوق معوقه کارگران پروژه سد خائیز تنگستان فعال شده است.وی اظهار داشت: عملیات اجرایی سد خائیز از فروردین ماه 1396 با 700 میلیارد ریال اعتبار از محل اعتبارات استانی و مصوبات سفر آغاز و تاکنون با پرداخت 83 میلیارد ریال تنها 25 درصد پیشرفت فیزیکی دارد.این مقام مسئول یادآور شد: براساس برنامه ریزی های انجام شده قرار بود این سد که از مصوبات سفر هیات دولت به استان بوشهر در سال 1393 است در مدت زمان سه سال به بهره برداری برسد ولی در زمان حاضر کمبود اعتبار از جمله مشکلات این پروژه به شمار می رود.محمدی بیان کرد: پیش بینی اعتبار برای سد خائیز در سال جاری 150 میلیارد ریال بود که امیدواریم بزودی تامین اعتبار شود.وی یادآور شد: سد خائیز با هدف تامین حقابه های شبکه آبیاری نخلستان های اهرم احداث شده است. محمدی گفت: سد خائیز روی سرشاخه موسوم به شیرین رودخانه اهرم و در 10 کیلومتری جنوب شرقی این شهر  قراردارد از نوع خاکی با هسته رسی و 36 متر ارتفاع، طول تاج 610 متر، عرض تاج 10 متر و حجم مفید مخزن 15میلیون و 660 هزار مترمکعب است.وی بیان کرد: نظر به اینکه عملیات اجرایی این سد از سال 96 آغاز شده و با توجه به نیاز مبرم باغ های نخیلاتو مرکبات اهرم به آب مطمئن، لازم است پروژه در زمان برنامه ریزی شده (حداکثر سه سال) به بهره بردرای برسد.6047/6043            "}