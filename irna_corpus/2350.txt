{"onTitr":"","titr":" استفاده‌ آزمایشی از آسفالت تقویت شده با نانو","describe":" تهران- ایرنا- یک شرکت انگلیسی از اولین آسفالت تقویت شده با فناوری‌ نانو رونمایی کرد که در آن از گرافن استفاده شده ‌است. قرار است نمونه‌ آزمایشی این نوع آسفالت با همکاری یک شرکت ایتالیایی در یکی از خیابان‌های شهر رم استفاده شود.", "text":"به گزارش روز چهارشنبه ایرنا از ستاد ویژه توسعه فناوری نانو، آزمایش‌های اولیه در آزمایشگاه موفقیت‌آمیز بوده و نشان می‌دهد که استفاده از گرافن موجب افزایش مقاومت در برابر خستگی تا 250 درصد شده ‌است. با افزایش مقاومت در برابر خستگی، می‌توان طول عمر آسفالت جاده‌ها را به حد قابل توجهی افزایش داد و در نتیجه از میزان آسفالت مجدد جاده کاسته شود که در نهایت صرفه‌ی اقتصادی دارد.در فاز نخست اجرای این آزمون در شهر رم، دو لایه روی آسفالت خیابان به طول یک کیلومتر قرار می‌ گیرد .از دیدگاه فنی، افزودن گرافن به پوشش سطح خیابان، انعطاف‌پذیری در برابر تغییر شکل را افزایش داده و در نهایت عملکرد فیزیکی و مکانیکی آسفالت بهبود می‌یابد. با این کار سطح خیابان نسبت به تغییرات دمایی مقاومت بیشتری از خود نشان می‌دهد.جیولیو سزار، مدیرعامل و بنیان‌گذار شرکت یاد شده می‌گوید که تجدیدپذیری یکی از ارزش‌های اصلی محصولات این شرکت است. به اعتقاد وی استفاده از گرافن در آسفالت موجب افزایش ارزش افزوده در پوشش سطح خیابان شده و در نهایت عمر آسفالت افزایش می‌یابد. علمی ** 1836 **2017            "}