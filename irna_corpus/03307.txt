{"onTitr":"","titr":" همایش مولانا با میزبانی چهار کشور در قرقیزستان برگزار شد","describe":" تهران - ایرنا - همایشی با موضوع «جلال الدین رومی» در قرقیزستان به میزبانی سفارت‌ ایران، تاجیکستان، افغانستان و ترکیه برگزار گردید.", "text":"به گزارش روز سه شنبه ایرنا، کنفرانسی با موضوع شخصیت، عرفان، کلام و انسان‌گرایی مولانا جلال الدین رومی در ماناس دانشگاه ترکی- قرقیزی با حضور کارشناسان، اساتید، سفیران ایران، افغانستان، تاجیکستان، ترکیه و قرقیزستان برگزار گردید.این جلسه به میزبانی رایزنی فرهنگی ایران، دانشگاه ماناس، سفارت‌خانه‌های ایران، ترکیه، افغانستان و تاجیکستان برگزار شد و هدف آن آشنایی بیشتر با آثار جلال الدین رومی و بررسی آخرین مطالعات تحلیلی مربوط به شعرهای آن نویسنده بزرگ فارسی است.در مراسم افتتاحیه این کنفرانس ، «علی مجتبی روزبهانی» سفیر ایران، «چنگیز کمال فیرات» سفیر ترکیه، «محمد عیسی مسیح» سفیر افغانستان، «عالمزاده سهراب حاجی» سفیر تاجیکستان و نمایندگان جامعه علمی کشورهای مذکور در سخنانی ، جلال الدین رومی را معرفی کردند.«مجتبی روزبهانی» سفیر ایران در قرقیزستان با اشاره به نقش «مولانا» در ادبیات جهان اظهار داشت:«جلال الدین محمد رومی شاعر بزرگ فارسی یکی از ستارگان آسمان فرهنگ و معنویت جهان است که در ماه اکتبر مراسم بزرگداشت وی در استان اردبیل ایران برگزار می‌شود.وی افزود: مولانا جلال الدین با بهره گیری از سرچشمه زلال دین اسلام، آیات قرآن و کلام پیامبر و همچنان با استفاده از منابع ادبی و عرفانی زبان فارسی که مهمترین زبان در پهنه فلات در منطقه «آناتولی»، شبه قاره آسیای مرکزی و قفقاز آن زمان بود شاهکار خود را آفرید.سفیر ایران تصریح کرد: بی شک آثار به جا مانده از عرفان، عشق و معنویت مولانا می‌تواند گره‌گشای بسیاری از مشکلات باشد. پیام وی قربانی کردن خود بود و همه آنچه را که داشت در این راه استفاده کرد.وی خاطر نشان کرد: برگزاری اینگونه نشست‌های فرهنگی یکی از مهمترین راه‌های بهبود مناسبات بین ملت‌ها و دولت‌ها است و شخصیت‌هایی همچون مولوی، «نظامی»، ماناس و «آبای» می‌توانند در این مسیر همراه و یاور ما باشند.آساق**ع.ه**1663**            "}