{"onTitr":" رئیس کمیته عالی انقلاب یمن:    ","titr":" عربستان جنگ اقتصادی علیه یمن به راه انداخته است","describe":" تهران - ایرنا - رئیس کمیته عالی انقلاب یمن با اشاره به اینکه عربستان و متحدانش در مقابل راه حل افزایش ارزش ریال یمن سنگ اندازی می کنند، گفت: متجاوزان جنگ اقتصادی علیه یمن به راه انداخته اند.", "text":"به گزاش پایگاه خبری المسیره یمن، 'محمدعلی حوثی' بامداد سه شنبه با اشاره به ادعای کمک  11.8 میلیارد دلاری عربستان  به بانک مرکزی یمن در عدن، افزود: آن ها می گویند که پول دادند، کجاست این پول؟ این پول کجا صرف شده؟ چه کسی غارت کرده ؟ چرا نتوانست باعث ثبات ریال شود؟پیش تر نیز کمیته عالی یمن از ائتلاف سعودی - آمریکایی، هم پیمانان و دولت مستعفی یمن خواست با بلوکه نکردن پول،تحویل درآمدها و نگهداری آن در بانک، غارت نکردن و پرداخت حقوق بدون قید و شرط، به تعهدات خود در برابر سازوکار ارائه شده توسط سازمان ملل عمل کنند. محمد علی حوثی همچنین در نامه ای به دبیر کل و فرستاده ویژه سازمان ملل متحد در امور یمن خواستار ایجاد مکانیزمی برای ارائه کمک های پولی به مردم یمن شد.رئیس کمیته عالی انقلاب یمن پیشنهاد کرده بود تا ساز وکاری برای جایگزین کردن مواد غذایی به پول ایجاد شود تا به خانواده های نیازمند از طریق افتتاح حساب بانکی به صورت بی واسطه کمک شود.سازمان ملل متحد هشدار داده است که به دلیل کاهش ارزش ریال یمن، بیش از سه میلیون نفر با خطر گرسنگی مواجه هستند.عربستان از روز ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن منصور هادی رئیس جمهوری مستعفی این کشور به قدرت، به اهداف و زیاده خواهی های سیاسی خود جامه عمل بپوشاند.تجاوز سعودی ها به یمن تاکنون منجر به کشته شدن بیش از 16هزار یمنی بی گناه و ویرانی این کشور شده است.شبک**9365**3404            "}