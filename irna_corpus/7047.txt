{"onTitr":"","titr":" ضعف فرهنگ رانندگی با وجود توسعه حمل و نقل مشهود است","describe":" زنجان - ایرنا - معاون هماهنگی امور عمرانی استانداری زنجان گفت: باوجود توسعه حوزه حمل و نقل، متاسفانه کاستی و ضعف در فرهنگ رانندگی تشدید شده است، لذا ایمنی ناوگان مسافری و جاده ای با اهمیت ترین مسئله در این بخش محسوب می شود.", "text":"به گزارش ایرنا، مهرداد سلطانی روز شنبه در آیین تودیع و معارفه مدیران کل راهداری و جمل و نقل جاده ای استان زنجان افزود: این اداره کل در حوزه مدیریت بحران یکی از بازوهای موثر و تاثیرگذار استان است که نقش مهمی ایفا می کند و در سایر بحران ها نیز از ظرفیت آن استفاده می شود.وی با بیان اینکه اکیپ های راهداری و حمل و نقل استان زنجان آمادگی لازم در شرایط بحرانی را دارند، تاکید کرد: این استان طی سال های اخیر با تلاش های انجام شده از عهده همه حوادث به نحو مطلوبی بیرون آمده و بویژه در فصل زمستان و سایر موارد از نیروهای پرتوان آن استفاده می شود.معاون هماهنگی امور عمرانی استانداری زنجان اظهار داشت: خطری که امروزه توسعه ما را تهدید می کند موضوع ایمنی در سیستم حمل و نقل است.سلطانی تاکید کرد: طی سال های گذشته با تلاش هایی که توسط مجموعه های مربوطه انجام شده، ارتقای ایمنی جاده ها و کاهش سوانح رانندگی بوده است.این مسئول با تاکید بر اینکه باید با تمام توان موضوع ارتقای ایمنی و کیفیت راه های استان با جدیت بیشتری دنبال شود، گفت: این مهم با تلاش، حمایت و همکاری دیگر دستگاه های مربوطه محقق شود.سلطانی، نبود ارتقای ایمنی آزاد راه ها را از مشکلات این حوزه بیان کرد و افزود: باید در این بخش نیز همکاری لازم انجام شود. وی بر پایداری شبکه حمل و نقل تاکید کرد و گفت: مشکلاتی در پایداری شبکه می تواند ایجاد شود که ریشه در مسائل معیشتی، صنفی، سیاسی و دیگر موراد می تواند داشته باشد و باید از هر امکاناتی که در اختیار داریم برای  حل مشکلات این شبکه استفاده کنیم.** مشکلات حمل و نقل بخش کالا ریشه در شرایط اقتصادی داشتمدیرکل راهداری و حمل و نقل جاده ای استان زنجان نیز در ادامه این آیین گفت: مشکلات اخیر حمل و نقل بخش کالا ریشه در شرایط اقتصادی و تحریم آمریکا داشت.به گفته عبدالحسین علی اکبری، با افزایش هزینه های جاری بخش حمل و نقل برای رفع بخشی از مشکلات این بخش نرخ کرایه آنها نیز افزایش یافت.وی تاکید کرد: در بخش راهداری نگهداری خودروهای سنگین و تامین قطعات مورد نیاز و پشتیبانی کاری دشوار محسوب می شود.مدیر کل راهداری و حمل و نقل جاده ای استان زنجان گفت: این اداره کل درصدد رفع مشکلات حمل و نقل کالا است و تاکنون مشکلات بیمه رانندگان و بیکه تکمیلی آنها مرتفع شده و چنانچه راننده ای از این رفاه برخوردار نشده است می تواند برای آن اقدام کند.علی اکبری خاطرنشان کرد: با همکاری سازمان صعنت و معدن و تجارت نیز درباره توزیع لاستیک به رانندگان بخش حمل کالا و مسافر اهتمام داریم که امید می رود با همکاری همه دستگاه های مربوطه با اقدامات انجام شده از این مشکلات عبور کنیم.به گزارش ایرنا، در پایان این مراسم از زحمات ایرج دست نشان قدردانی و عبدالحسین علی اکبری مدیرکل راهداری و حمل و نقل جاده ای استان زنجان معرفی شد.9505/8068            "}