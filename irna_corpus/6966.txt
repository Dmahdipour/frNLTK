{"onTitr":"","titr":" التهاب دلار با وفاق ملی فروکش کرد","describe":" همدان- ایرنا- نوسان بازار ارز به ویژه دلار طی روزهای گذشته با وفاق ملی و اتحاد مردمی در همدان فروکش کرد.", "text":"به گزارش ایرنا، شهروندان همدانی معتقدند تدبیر به موقع دولتمردان سبب شد تا اوضاع آشفته بازار ارز و کالا به آرامش برسد و التهاب ایجاده شده فروکش کند. در حالیکه روزهای اخیر کاهش دلار منجر به ازدحام پرشمار دارندگان دلارهای خانگی در میدان مرکزی همدان و داد و ستدهای لفظی در بین آنها شده و موجی از نگرانی را در بین آنها و نیز تلاش دلالان برای سواستفاده از این وضعیت ایجاد کرده بود، روز گذشته جو آرام را شاهد بودیم. بررسی میدانی و عینی خبرنگار ایرنا از بازار همدان نشان می دهد که با آرام شدن بازار ارز، قیمت کالاها نیز با شیب ملایم کاهشی در دسترس شهروندان قرار گرفته است. این کاهش قیمت ها سبب شده تا دیگر شاهد خیل عظیم مردم و ازدحام آنها برای خرید کالاها در سطح فروشگاه ها و بازارچه های شهر نباشیم. حتی عرضه کنندگان محضولات گوشتی که تا هفته گذشته مردم مقابل آن صف می بستند نیز این روزها با تردد روان مشتریان مواجه هستند. میدان مرکزی همدان نیز کمتر شاهد حضور خریداران و فروشندگان آزاد ارز بود. هم اکنون محصولات غذایی به راحتی در دسترس مردم قرار دارد و بازار عمده فروشان همدان نیز مملو از خودروهای باری برای خالی کردن تولید کارخانه ها هستند. با این حال دلالان در تلاش هستند با استفاده از سایت های اقتصادی و تجاری و نیز شبکه های مجازی همچنان از پایین آمدن قیمت انواع محصول ها و کالاها جلوگیری کنند. اما اطلاع رسانی های گسترده و خودجوش مردم نسبت به استقبال نکردن از این نوع قیمت های کذایی باعث شده تا از فعالیت کاربران دلال اینترنتی کاسته شود. برخی از کانال های ایجاد شده در فضای مجازی که خودساخته دلالان بازار ارز و سایر اقلام بود نیز طی روزهای گذشته فعالیت خود را متوقف کردند. این روزها وفاق ملی از دولت گرفته تا ملت باعث شده تا دلالان فرصت جولان دادن پیدا نکنند و ثبات و آرامش بر بازار حاکم شود. 7520/2090            "}