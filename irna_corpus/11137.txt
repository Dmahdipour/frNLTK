{"onTitr":" رئیس سازمان مدیریت و برنامه ریزی همدان:    ","titr":" شهرداری های کوچک در اولویت تخصیص اعتبار هستند","describe":" همدان- ایرنا- رئیس سازمان مدیریت و برنامه‌ریزی استان همدان گفت: شهرداری ها و مناطق کوچک استان در اولویت تخصیص اعتبار و اجرای طرح ها هستند.", "text":"به گزارش ایرنا، سیداسکندر صیدایی روز سه شنبه در کمیته برنامه ریزی شهرستان همدان افزود: حذف اعتبار شهرداری از سهم ارزش افزوده سوخت مشکلاتی را برای این بخش ایجاد کرد که که در این بین شهرداری های کوچک بیشتر متضرر شدند.وی با اشاره به اینکه طرح مطالعه و آمایش سرزمین در همدان انجام شده است، اظهار داشت: در این طرح مطالعاتی، جانمایی صنایع به صورت علمی و حساب شده انجام شده است و با توجه به ویژگی منطقه ای و ملی، سیاست ها و طرح ها اجرا می شود.صیدایی تاکید کرد: سیاست های اجرای طرح های استان برای سال 1398 بر اساس تحریم ها پیش بینی شده است.رئیس سازمان مدیریت و برنامه‌ریزی استان همدان گفت: جاده امامزاده محسن یکی از مسیرهای پرتردد و گردشگرپذیر استان است که برای تعریض و بهسازی آن توجه ویژه ای شده و اعتبارات ملی تخصیص یافته است.فرماندار همدان نیز با اشاره به اینکه روستاهای کم جمعیت که وضعیت مناسبی نداشتند، در چند سال گذشته متحول شدند، افزود: تا 2 سال گذشته روستای باغچه با 15 دقیقه فاصله تا همدان از نعمت آب، برق و گاز محروم بود اما هم اینک اهالی این روستا از این خدمات بهره می برند.علی تعالی با اشاره به اینکه ورودی های شهر همدان بهسازی شده است، افزود: سال گذشته یک میلیارد ریال به هر یک از شهرداری های مریانج و جورقان تخصیص یافت که بسیار ناچیز است و باید برای سال آینده این رقم افزایش یابد.وی عنوان کرد: در حالی که همدان بزرگترین شهرستان و مرکز استان است برخی دیگر از شهرستان ها در بودجه سال جاری 2 برابر همدان اعتبار دریافت کردند که این جای سوال دارد.تعالی با انتقاد از تخصیص اعتبار به شهرستان همدان اظهار داشت: از 220 میلیارد ریال اعتبارات نفت و گاز شهرستان، حدود 75 میلیارد ریال به همدان اختصاص یافت که این میزان می توانست بیش از این باشد.دبیر کمیته برنامه ریزی شهرستان همدان نیز در این جلسه گفت: از ابتدای سال تاکنون در مجموع 550 میلیارد ریال اعتبار به شهرستان همدان تخصیص یافته است.مرتضی حیدری افزود: در سال جاری 43 میلیارد و 800 میلیون ریال از محل اعتبارات مالیات ارزش بر افزوده به شهرستان همدان تخصیص یافت.وی ادامه داد: 53.5 درصد از پرداخت اعتبارات استانی به شهرستان همدان تا کنون تحقق یافته است.شهرستان همدان با 2 هزار و 831 کیلومتر مربع وسعت، متوسط ارتفاع 1820 متر از سطح دریا و با جمعیتی بیش از 650 هزار نفر اولین قطب جمعیتی استان همدان محسوب می‌شود. 9904/2090            "}