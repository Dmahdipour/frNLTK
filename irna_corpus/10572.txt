{"onTitr":"","titr":" نحوه توزیع سود و اصل سهام عدالت وراث متوفیان مشمول مشخص شد","describe":" تهران- ایرنا- سازمان خصوصی سازی از تعیین تکلیف نحوه توزیع سود و اصل سهام عدالت میان وراث متوفیان مشمول خبر داد.", "text":"به گزارش سه شنبه تارنمای سازمان خصوصی سازی، از نیمه تیرماه امسال تاکنون این امکان فراهم آمده است که همه ورثه قانونی اشخاص متوفی مشمول سهام عدالت با در اختیار داشتن اصل گواهی حصر وراثت و کارت ملی خود، به بیش از یک هزار دفتر منتخب پیشخوان دولت در سراسر کشور مراجعه و مدارک ارائه کنند تا پس از راستی آزمایی های لازم، اصل و سود سهام عدالت متوفیان میان آنها توزیع شود.نام دفترهای منتخب در سایت اطلاع رسانی سهام عدالت به نشانی www.samanese.ir منتشر شده است.بر این اساس در این مدت، سهام عدالت بیش از 20 هزار نفر از مشمولان متوفی تعیین تکلیف شده است که بیش از 48 هزار نفر از وراث به دفترهای پیشخوان مراجعه کرده اند که بیش از هشت هزار نفر تاکنون سهام عدالت نداشته اند و به عنوان سهامداران جدید سهام عدالت محسوب می شوند و سایر افراد به نسبت سهم ماترک از متوفی، افزایش سهم خواهند داشت.همچنین سود سهام عدالت همه وراث مشمولان متوفی پس از ثبت شماره شبای بانکی در سامانه و پس از راستی آزمایی های لازم از سوی بانک های عامل به حساب آنها واریز می شود.همه مشمولان برای آگاهی از آخرین وضعیت صورتحساب سهام عدالت خود می توانند به سامانه www.samanese.ir مراجعه کنند.آن دسته از مشمولانی که دارای سهام عدالت بوده اما تاکنون برای دریافت سود سهام خود شماره شبای بانکی خود را در سامانه سهام عدالت نکرده اند، تا پایان مهرماه فرصت دارند و این مهلت دیگر تمدید نخواهد شد.اقتصام*3061*1961*            "}