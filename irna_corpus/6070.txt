{"onTitr":"","titr":" فراخوان جشنواره استانی تئاتر طنز تنگستان منتشر شد","describe":" بوشهر- ایرنا- فراخوان یازدهمین جشنواره استانی تئاتر طنز تنگستان توسط انجمن هنرهای نمایشی این شهرستان منتشر شد.", "text":"به گزارش ایرنا، رئیس اداره فرهنگ و ارشاد اسلامی شهرستان تنگستان روز یکشنبه اظهار داشت: همانند 10 دوره گذشته امسال نیز مجتمع فرهنگی هنری اهرم میزبان جشنواره استانی تئاتر طنز تنگستان است.شاهین نجفی افزود: متن های نویسندگان استان بوشهر درهمه مراحل جشنواره در اولویت قرار دارد.وی یادآور شد: نمایشنامه های اجرا شده در دوره های گذشته جشنواره طنز مورد پذیرش دبیرخانه قرار نمی گیرد و موضوع جشنواره نیز آزاد است.نجفی ادامه داد: با این حال آثار تولید شده با رویکرد های زیست محیطی و نگاه ویژه به بحران آب در اولویت انتخاب هستند.وی یادآور شد: به گروه های راه یافته به جشنواره مبلغی به عنوان کمک هزینه پرداخت می شود.نجفی با اشاره به اجرای عمومی نمایش ها قبل از جشنواره اظهار داشت: آخرین مهلت نام نویسی برای شرکت در جشنواره پنجم و زمان بازبینی آثار نیز ٢٧ و ٢٨ دی ماه است.وی بیان کرد: زمان برگزاری جشنواره ٢٣ تا ٢٦ بهمن تعیین شده است.7212/6043            "}