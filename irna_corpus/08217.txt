{"onTitr":"","titr":" 18 نفر از اخلالگران بازار ارز در جوانرود بازداشت شدند","describe":" کرمانشاه - ایرنا - دادستان عمومی و انقلاب جوانرود ، از بازداشت 18 نفر از اخلالگران نظم عمومی و خرید و فروش بازار ارز در این شهرستان خبر داد.", "text":"امین محمدی روز جمعه به ایرنا افزود : برای تعدادی از این افراد پرونده قضایی تشکیل شده و آزاد شدند و تعداد دیگری نیز تحت نظارت و بازداشت هستند. وی به مراجعات مردمی مبنی بر ارائه دلارهای تقلبی در سطح بازار توسط دلالان در شهرستان جوانرود اشاره کرد و اظهار داشت : اخلالگران ارز در این راستا اقدام به کلاهبرداری کردند که مردم بایستی هوشیار باشند.محمدی با اشاره به مراجعات مکرر مردمی به فرمانداری و دادستانی مبنی بر اینکه تجمع دلالان خرید و فروش ارز موجب هیاهو ، جنجال و مانع کسب و کار و ارتزاق افراد می شود به مخلان نظم عمومی هشدار داد دستگاه قضایی قاطعانه با این افراد برخورد خواهد کرد.دادستان عمومی و انقلاب جوانرود در ادامه به شایعه سازی و التهاب بازار ارز از سوی برخی سایت ها و کانال های فضای مجازی هشدار داد و گفت: کسانی که با انتشار اخبار جعلی به التهاب بازار دامن زده و شایعه سازی کنند مورد پیگرد قانونی قرار می گیرند و با آنان برخورد خواهد شد.شهرستان جوانرود با بیش از 75 هزار نفر جمعیت در 86 کیلومتری شمال غرب کرمانشاه واقع شده است. 7453/8066            "}