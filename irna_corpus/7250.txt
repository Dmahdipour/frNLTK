{"onTitr":" آخوندی :    ","titr":" مطالبات کامیونداران پیگیری می شود","describe":" کرج-ایرنا- وزیر و راه و شهرسازی گفت: مسایل و مطالبات مربوط به کامیونداران به طور حتم  پیگیری می شود.", "text":"به گزارش ایرنا، عباس آخوندی روز شنبه در حاشیه اتصال بزرگترین تونل کشور درآزاد راه تهران - شمال افزود: وزارت راه و شهرسازی با توجه به نقش کامیونداران در بخش های مختلف پیگیر مطالبات و نیازهای آنان است.«کامیونداران کشور در ماه های اخیر به خاطر برخی کاستی با مشکلاتی مواجه شدند.»آخوندی  در تشریح بیشتر پروژه تونل 6 هزارو 400 متری قطعه 2 آزاد راه تهران - شمال گفت: اهمیت این کار این است که این 6 هزار و 400 متر از 2 طرفه شروع شده و بدون کوچکترین انحرافی به یکدیگر متصل شدند.آخوندی گفت: سقف و کناره های تونل به هم متصل و در یک جهت هستند که یک عملیات بزرگ مهندسی منحصر به فرد است.وزیر راه و شهرسازی در خصوص پیش بینی های صورت گرفته برای اتمام قطعه یک آزادراه تهران-  شمال خاطر نشان کرد: اکنون سه هزار نفر در قطعه یک آزاد راه تهران - شمال در حال فعالیت شدند و تلاش می شود این قطعه در آینده نزدیک به بهره برداری برسد.آزاد راه تهران - شمال در چهار قطعه اجرایی شده که قطعه یک این آزاد راه قرار است امسال به بهره برداری برسد.7414/ 6155            "}