{"onTitr":"","titr":" تصادف در همدان 2 کشته بر جا گذاشت","describe":" همدان- ایرنا- فرمانده انتظامی شهرستان همدان گفت: بر اثر وقوع 2 فقره سانحه رانندگی در این شهرستان 2 تن جان باختند.", "text":"سرهنگ جمشید باقری روز چهارشنبه در گفت و گو با ایرنابا بیان اینکه در هر 2 سانحه رانندگان متواری شدند افزود: شهروندان در حال تردد از جاده منتهی به میدان کربلا متوجه جسد موتورسوار در حاشیه جاده شدند.وی اضافه کرد: شاهدان این موضوع را به مرکز فوریت های پلیسی 110 گزارش کرده و تیمی از کلانتری 17 مریانج در محل حضور یافتند.فرمانده انتظامی شهرستان همدان گفت: بررسی های اولیه گویای این است که یک دستگاه کامیون با این موتورسوار برخورد کرده سپس از صحنه سانحه متواری شده است.سرهنگ باقری ادامه داد: هم اینک جسد این فرد با نظارت قاضی کشیک و عوامل تشخیص هویت پلیس آگاهی تحویل پزشکی قانونی شده است.وی بیان کرد: همچنین در صحنه مشابهی جسد یک عابر 52 ساله در حاشیه جاده سد اکباتان به سمت روستای یلفان شهرستان همدان کشف شد.فرمانده انتظامی شهرستان همدان افزود: پس از حضور ماموران در محل آنها با جسد دست و پا شکسته مواجه شدند و در بازرسی از محدوده پیرامونی آئینه بغل یک دستگاه سواری پژو کشف شد.سرهنگ باقری احتمال داد: راننده خاطی پس از برخورد با این فرد از محل متواری شده باشد با این وجود از انجام تحقیقات تکمیلی خبرداد.طبق گزارش پزشکی قانونی همدان 190 تن پنج ماهه امسال در سوانح جاده ای همدان جان باختند.7526/2087            "}