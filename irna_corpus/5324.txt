{"onTitr":"","titr":" چین بازداشت رئیس اینترپل را تایید کرد","describe":" تهران – ایرنا – نهاد عالی نظارتی چین شامگاه یکشنبه تایید کرد که «مِنگ هونگوِی» رئیس چینی پلیس بین‌الملل (اینترپل) برای بازجویی درخصوص نقض احتمالی قانون این کشور بازداشت شده است.", "text":"به گزارش ایرنا به نقل از رویترز، کمیسیون ملی نظارتی چین  با صدور بیانیه‌ای نوشت؛ منگ که همزمان سمت معاونت وزیر امور امنیت عمومی چین را در اختیار دارد، در بازداشت نیروهای امنیتی است.این نخستین واکنش مقام‌های چینی به شایعات روزهای گذشته درخصوص رئیس اینترپل است.وی کمتر از ده روز پیش و پس از بازگشت از فرانسه به چین، ناپدید شده بود.همسر منگ گفته بود که او آخرین بار در زمان خروج از اداره مرکزی اینترپل در «لیون» فرانسه دیده شده و پس از آن اطلاعی از وی در دسترس نبوده است.پیش از این برخی رسانه‌ها گزارش داده بودند که منگ در بدو ورود به پکن، در فرودگاه بازداشت شده است.اینترپل روز شنبه با صدور بیانیه ای از چین خواسته بود تا درباره مفقود شدن رئیس این نهاد و احتمالا دستگیری او شفاف سازی کند.در چین زمانی که صحبت از مسائل انضباطی می شود، موضوع مبارزه با فساد مطرح می شود و دستگاه های نظارتی بطور کلی زمانی به پرونده مقام های ارشد ورود می کنند که اتهام فساد مالی وجود داشته باشد.شبس ** 9386 **1859            "}