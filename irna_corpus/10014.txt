{"onTitr":"","titr":" 200هزار کهگیلویه وبویراحمدی در فعالیت های ورزشی شرکت می کنند","describe":" گچساران- ایرنا -مدیرکل ورزش و جوانان کهگیلویه وبویراحمد گفت: سالیانه 200 هزار نفر از مردم این استان در فعالیت و همایش های ورزشی شرکت می کنند که از این تعداد 25هزار نفر کارت بیمه ورزشی دریافت کرده اند.", "text":"سید محمد تقی علوی روز چهارشنبه در گفت و گو با خبرنگار ایرنا اظهار داشت: در حالی که تعداد ورزشکاران سازمان یافته کهگیلویه و بویراحمد در ابتدای پیروزی انقلاب اسلامی یک هزار و 500 نفر بود ثبت چنین رکوردی در این استان موفقیت آمیز است.وی می گوید: توسعه زیرساخت های ورزش در مناطق شهری و روستایی،ایجاد شرایط مشارکت زنان و مناطق روستایی در فعالیت های ورزشی از دستاوردهای حوزه ورزش کهگیلویه و بویراحمد پس از پیروزی انقلاب اسلامی است.مدیرکل ورزش و جوانان کهگیلویه و بویراحمد می گوید: هم اکنون 117 مکان ورزشی در مناطق شهری و روستایی این استان در حال خدمات رسانی به ورزشکاران است.وی با بیان اینکه در زمان پیش از پیروزی انقلاب اسلامی سه زیرساخت ورزشی تنها برای فعالیت ورزشی افرادی خاص در شهرستان گچساران وجود داشت گفت:هم اکنون در مناطق روستایی 80 زیرساخت ورزشی ایجاد شده است.به گفته علوی هم اکنون 46 هیات ورزشی در کهگیلویه و بویراحمد فعالیت می کنند که برخی از رشته های ورزشی دارای سالن های تخصصی و آکادمی ورزش برای پرورش قهرمانان از پایه هستند.مدیرکل ورزش و جوانان کهگیلویه و بویراحمد تصریح کرد:سالیانه 500 میلیارد ریال برای زیرساخت های ورزشی این استان تصویب می شود که بخش زیادی از آن اختصاص و هزینه می شود.علوی معتقد است که نبود سرمایه گذاران بخش خصوصی و ضعف تیم داری باعث مهاجرت ورزشکاران قهرمان به باشگاه های استان های هم جوار شده است.وی با اشاره به حضور ورزشکاران این استان در عرصه های بین المللی می گوید: استعدادهای فراوانی برای ایجاد تیم های خوب در سطح اول کشور به ویژه در رشته های فوتبال و دومیدانی وجود دارد.وی خواستار استفاده بیشتر دستگاه های اجرایی از ماده 53 برای حمایت از کارکنان ورزشکار خود شد.علوی در پاسخ به سوالی درباره مهمترین نشانه پویایی ورزش کهگیلویه و بویراحمد چیست گفت: راهیابی تیم خائیز دهدشت به لیگ برتر هندبال و درخشش برخی ورزشکاران در عرصه های فراملی گواهی بر موفقیت های ورزش این خطه در سال های اخیر است.استان 713هزار نفری کهگیلویه و بویراحمد در جنوب غربی ایران قرار دارد.8143/1662            "}