{"onTitr":"","titr":" سربازان زیر پوشش کمیته امداد حمایت می شوند","describe":" همدان- ایرنا- معاون حمایت و سلامت خانواده کمیته امداد امام خمینی (ره) استان همدان گفت: سربازانی که خانواده های آنها زیر پوشش کمیته امداد هستند، از تسهیلاتی همچون معافیت و انتقال به نزدیکترین پادگان محل زندگی خود بهره می برند.", "text":"علی بحیرایی روز یکشنبه در گفت و گو با ایرنا افزود: از ابتدای سال تاکنون، 55 سرباز تحت حمایت کمیته امداد، از تسهیلات نظام وظیفه بهره مند شده اند.وی با بیان اینکه در 6 ماهه نخست امسال هشت سرباز از کاهش تعرفه این نهاد بهره مند شده اند ادامه داد: از این تعداد 12 سرباز از تسهیلات انتقال به نزدیکترین محل سکونت استفاده کرده اند.بحیرایی هدف از اجرای طرح معافیت سربازی مددجویان را کمک به نیروی فعال خانواده برای توانمند سازی، اشتغال و درآمد خانواده دانست و اظهار داشت: در 6 ماه نخست امسال 35 تن با داشتن شرایط از خدمت سربازی معاف شدند. وی عنوان کرد: معافیت تنها فرزندی، معافیت کفالت، کاهش مدت خدمت سربازی و انتقال محل خدمت نظام وظیفه عمومی از برنامه های این حوزه برای کمک به مددجویان کمیته امداد است.معاون حمایت و سلامت خانواده کمیته امداد امام خمینی (ره) استان همدان گفت: در سال گذشته 361 تن از تسهیلات نظام وظیفه بهره مند شده اند.وی تاکید کرد: این طرح بر اساس ماده 44 مکرر قانون خدمت وظیفه عمومی به تصویب رسیده است و از سال 87 در کمیته امداد استان همدان اجرا می شود.بحیرایی اضافه کرد: بر اساس قانون و با همکاری سازمان نظام وظیفه در صورت فوت سرپرست خانواده و یا از کارافتادگی ، یکی از پسران که دارای سه خواهر مجرد باشد از معافیت سربازی بهره مند می شود.وی افزود: فرزندان خانوارهای مددجو پس از معافیت می توانند برای خودکفایی از تسهیلات اشتغال این نهاد بهره مند شوند.گفتنی است، 86 هزار نفر در استان همدان، از خدمات کمیته امداد امام خمینی (ره) بهره مند می شوند.9904/2087            "}