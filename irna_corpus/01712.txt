{"onTitr":"","titr":" خودروهای لوکس خارجی در آتش سوخت","describe":" شیراز-ایرنا- تریلر حامل خودروهای لوکس وارداتی در 70 کیلومتری جاده بندرعباس - لار دچار حریق شد و چهار دستگاه از این وسایل نقلیه به طور کامل در آتش سوخت.", "text":"به گزارش ایرنا، این تریلر که حامل 6دستگاه خودرو لوکس خارجی و از بندرعباس به سمت لارستان در حرکت بود، چهارشنبه دچار آتش سوزی شد.در این حادثه، چهار دستگاه از این خودروها به طور کامل در آتش سوخت و 2 خودرو دیگر با کمک مردم از صحنه سانحه دور و از تخریب کامل آنها جلوگیری شد.این تریلر حامل سه دستگاه خودروی کرولا، 2 دستگاه خودروی النترا و یک دستگاه لندکروز بود. بنا بر اعلام کارشناسان پلیس راه لارستان، این تریلر از  بندر لنگه به سمت اربیل عراق در حرکت بود که در جاده بندرعباس- لارستان به علت نقص فنی و آتش گرفتن یکی از چرخ‌های عقب کشنده دچار حریق شد .این آتش سوزی تلفات انسانی نداشت.شهرستان لارستان به مرکزیت لار در فاصله 378 کیلومتری جنوب شیراز قرار دارد. 9873 /6118/ 2027            "}