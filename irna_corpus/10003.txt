{"onTitr":"","titr":" محرم در قاب صنایع دستی گیلان پدیدار شد","describe":" رشت – ایرنا- هنرمندان هنرهای سنتی و صنایع دستی گیلان این بار نگاه تازه ای از فرهنگ محرم را در نگارخانه مارلیک مجتمع فرهنگی هنری خاتم الانبیا(ص)رشت ترسیم کردند.", "text":"سرپرست معاونت صنایع دستی اداره کل میراث فرهنگی ، صنایع دستی و گردشگری گیلان اعلام کرد: جمعی از هنرمندان هنرهای سنتی و صنایع دستی استان نمایشگاهی با عنوان ' محرم در قاب صنایع دستی ' دایر کردند.پروین حلاج رضایی روز چهارشنبه در گفت و گو با خبرنگار ایرنا افزود: این نمایشگاه بمناسبت گرامیداشت هفته گردشگری و با حضور 57 اثر در رشته هایی چون معرق ، نمد مالی ، تذهیب از 17 هنرمند ارائه شده است . وی اظهار داشت: این آثار در قالب مضامین مذهبی و محرم با هدف گسترش فرهنگ و هنر ایرانی و آشنایی بیشتر شهروندان با فرهنگ عاشورایی و مضامین مذهبی به نمایش گذاشته شده است.وی با اشاره به جایگاه هنرمندان صنایع دستی در تولید ناخالص ملی و نگاه حاکمیتی بر تحقق اقتصاد مقاومتی خاطرنشان کرد: باید تلاش کرد تا با ارائه راهکارهای علمی در راستای توسعه افزایی در تولید و عرضه صنایع دستی به جایگاه ارزنده ای دست یابیم.از 90 رشته صنایع دستی گیلان، 71 رشته فعال است و تاکنون شش هزار و 300 هنرمند هنرهای سنتی و صنایع دستی استان بیمه شده اند. رشتی دوزی ، دوخت لباس محلی ، چادرشب بافی ، خراطی ، چوب تراشی ، گره چینی ، نازک کاری ، منبت و معرق چوب ، حصیربافی ، بامبوبافی ، مرواربافی ، سفالگری ، کاشی معرق ، مینای خانه بندی ، چلنگری ، قلمزنی ، گلیم بافی ، جاجیم بافی ، شال بافی ، نمد مالی ، جوراب بافی ، عروسک بافی ، قلاب بافی برخی از هنرهای سنتی و صنایع دستی گیلان هستند.صنایع دستی کشور بر خلاف همه فراز و فرودهای بسیار و حتی برخی بی مهری ها، به قوت گیرایی و اصالت توانسته در زمره با ارزش ترین هنرهای کاربردی جامعه مطرح شود و صنایع دستی ایران با محتوای غنی و مردمی تر از گذشته حتی در عرصه های گوناگون به رشد و شکوفایی چشمگیری برسد. امروز( چهارشنبه) آخرین روز از هفته گردشگری است و نمایشگاه ' محرم در قاب صنایع دستی ' تا چهاردهم مهرماه میزبان علاقمندان به رشته های هنرهای سنتی،صنایع دستی و هنرهای اسلامی است.1881 /6030            "}