{"onTitr":"","titr":" سند تفکیکی مشکل 848 واحد مسکن مهر  دوگنبدان است","describe":" گچساران - ایرنا - رئیس اداره راه و شهرسازی گچساران گفت: نداشتن سند تفکیکی مالکیت برای هر واحد مسکونی مهمترین مشکل 848 واحد مسکن مهر شهر دوگنبدان است و باید برای رفع آن چاره اندیشی شود.", "text":"اسماعیل احمدی روز دوشنبه در گفت و گو با ایرنا افزود: 2 هزار و 652 واحد مسکن مهر برای شهر دوگنبدان در سه فاز پیش بینی شده بوده که تاکنون بیش از یک هزار و 650 واحد به متقاضیان واگذار شده است.وی بیان کرد: 450 واحد مسکن مهر از سال 92 تاکنون احداث و به متقاضیان واگذار شده است.احمدی ابراز کرد: سال گذشته 287 واحد مسکن مهر احداث و به متقاضیان واگذار شد و 848 واحد مسکن مهر هم اکنون در دوگنبدان با پیشرفت فیزیکی 90 درصد در حال ساخت است که تا پایان امسال به متقاضیان واگذار خواهد شد.رئیس اداره راه و شهرسازی گچساران ادامه داد: در صورت تکمیل این تعداد واحد در حال ساخت سه هزار نفر در آنها ساکن خواهند شد.احمدی تصریح کرد: از این تعداد مسکن مهر در حال ساخت 280 واحد به مددجویان زیر پوشش نهادهای حمایتی این شهرستان واگذار خواهد شد.وی گفت: 25 میلیارد ریال برای تکمیل انشعاب‌های آب، برق و گاز این تعداد مسکن مهر در حال ساخت نیاز است.وی بیان کرد: در صورت بهره برداری از مسکن مهر یک دهم از جمعیت شهر دوگنبدان معادل بیش از 10 هزار و 600 نفر در آن ساکن خواهند شد.احمدی بر همکاری دستگاه‌های خدمات رسان آب، برق و گاز برای اتمام هر چه سریع‌تر واحدهای باقی مانده مسکن مهر شهرستان تأکید کرد.تکمیل و واگذاری واحدهای مسکن مهر شهرستان به متقاضیان دارای شرایط، در متعادل کردن قیمت ساخت و ساز، رهن و اجاره مسکن این منطقه صنعتی مؤثر خواهد بود.وجود فضای سبز و پارکینگ از زیرساخت‌های پیش بینی شده در مسکن مهر گچساران است.شهر 100 هزار نفری دوگنبدان مرکز شهرستان نفت خیز گچساران در 150 کیلومتری یاسوج مرکز استان کهگیلویه و بویراحمد قرار دارد.2082/6110            "}