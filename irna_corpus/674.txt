{"onTitr":"","titr":" سوالی که سخنگوی وزارت خارجه آمریکا پاسخ نداد","describe":" نیویورک- ایرنا- خبرنگاری از سخنگوی وزارت خارجه آمریکا پرسید در حالی که اسرائیل سرزمین های فلسطینیان را اشغال کرده و روزنامه نگاران را زندانی می کند چگونه می تواند طرفدار دمکراسی و آزادی باشد.", "text":"به گزارش خبرنگار ایرنا، هدر نوئرت در نشست خبری عصر پنج شنبه خود با این سوال یکی از خبرنگاران مواجه شد که پرسید: می توانید توضیح دهید که منظور وزیر خارجه در اظهارات شب گذشته در اجتماع بنیاد یهودیان برای امنیت ملی مبنی بر اینکه اسرائیل تنها کشور دمکراتیک در خاورمیانه است و مطبوعات در آن آزاد هستند.سخنگوی وزارت خارجه آمریکا پاسخ داد: این به آن معنی است که ما یک شریک قوی داریم که دمکراسی در آن رونق دارد. این کشوری است که می خواهیم دیگران هم متقاعد شوند تا مانند آن باشد که مطبوعات در آن آزاد است و تجارت آزاد جریان دارد.خبرنگار واکنش نشان داد: آیا اشغال سرزمین فلسطین دمکراسی است؟ آیا زندانی کردن روزنامه نگاران آزادی مطبوعات است؟نوئرت در ادامه اظهارات خود بدون پاسخ به این محاجه خبرنگار گفت: این حقیقتی است که آنها یک مطبوعات آزاد دارند؛ این واقعیت است که آنها تجارتی آزاد و قوی دارند و همه چیز در آنجا خوب است.این جملات که مشخصا از یک منشا صادر شده است چرا که همه مقامات آمریکا از همین واژه ها استفاده می کنند در حالی مطرح می شود که از ماه مارس امسال تا کنون نزدیک به 200 فلسطینی کشته و بیش از 15 هزار نفر به دلیل شلیک تک تیراندازان صهیونیست زخمی شده اند.در میان کشته شدگان که بیشتر آنها کودکان هستند، خبرنگاران و امدادگران پزشکی دیده می شوند.اروپام*1429            "}