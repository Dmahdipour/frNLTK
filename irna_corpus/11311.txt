{"onTitr":"","titr":" ساختمان تاریخی کارخانه ابریشم لاهیجان مرمت می شود","describe":" رشت-ایرنا- استاندار گیلان از مرمت و بازسازی ساختمان تاریخی کارخانه ابریشم لاهیجان و تبدیل آن به مجموعه فرهنگی و گردشگری خبر داد.", "text":"به گزارش روز سه شنبه ایرنا به نقل از پایگاه اطلاع‌رسانی استانداری گیلان؛  مصطفی سالاری در نشست با اعضای انجمن حمایت از میراث تاریخی و طبیعی گیلان با اشاره به سیاست حمایتی دولت تدبیر و امید از میراث فرهنگی و بخش‌های گردشگری اظهار داشت : توجه به حفظ، مرمت و احیاء بناهای تاریخی به رونق کسب و کار و ایجاد اشتغال کمک می‌کند.وی با اشاره به ثبت ساختمان کارخانه ابریشم لاهیجان به عنوان یک اثر تاریخی و فرهنگی افزود: مرمت و بازسازی ساختمان و محوطه این کارخانه به عنوان مجموعه فرهنگی و گردشگری با حفظ مالکیت مرکز نوغانداری کشور در قالب تفاهم‌نامه‌ای توسط میراث فرهنگی، صنایع دستی و گردشگری استان انجام می‌گیرد.استاندار گیلان خاطرنشان کرد: در احیاء این مجموعه انجمن میراث تاریخی و طبیعی گیلان، شهرداری لاهیجان، مرکز نوغانداری و میراث فرهنگی، صنایع دستی و گردشگری گیلان با تعیین ساز و کارهای مشخص همکاری می‌کنند.نماینده عالی دولت در گیلان با اشاره به حمایت از احیاء این مجموعه با تأمین بخشی از اعتبار لازم از طریق منابع استانی اظهار داشت: در این مسیر از ظرفیت حداکثری بخش خصوصی نیز بهره می‌گیریم.وی با بیان اینکه قسمتی  از این مجموعه به منظور اقدامات نمایشگاهی، آموزشی و ترویجی مرکز نوغانداری مورد استفاده قرار می‌گیرد اضافه کرد: بخش دیگری از این مجموعه نیز پس از مرمت به فعالیت‌هایی همچون عرضه صنایع دستی، غذاهای محلی و فروش سوغات گیلان می‌پردازد.رئیس هیئت مدیره انجمن حمایت از میراث تاریخی و طبیعی گیلان نیز در این نشست با اشاره به تاریخچه احداث ساختمان کارخانه ابریشم در سال 1280 گفت: این ساختمان تا دهه 50 به عنوان کارخانه پیله خشک کنی فعال بوده است.عباسی به ثبت ساختمان قدیمی کارخانه ابریشم لاهیجان در مرداد ماه سال جاری به عنوان اثر تاریخی و فرهنگی اشاره کرد و افزود: باتوجه به اینکه این ساختمان دارای معماری سنتی منحصر به فردی است می‌تواند در قالب مجموعه فرهنگی و گردشگری فعال شود. لاهیجان یکی از شهرستان‌های جنوب‌شرقی گیلان در سمت خاور سفیدرود است.آبادی‌های لاهیجان یکی از مراکز مهم تولید پیله و ابریشم و تهیه دست‌بافت‌های ابریشمی بوده‌اند.6030            "}