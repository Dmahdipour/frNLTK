{"onTitr":"","titr":" بزمان به عنوان شهر دوستدار کودک سیستان و بلوچستان انتخاب شد","describe":" زاهدان - ایرنا - مدیرکل امور بانوان و خانواده استانداری سیستان و بلوچستان گفت: بزمان به دلیل داشتن فضای سبز مطلوب، ساخت فضای بازی و تفریح ویژه کودکان و همچنین افتخارآفرینی کودکان این شهر به عنوان شهر پایلوت دوستدار کودک و الگویی برای دیگر شهرهای استان انتخاب شد.", "text":"به گزارش روز دوشنبه ایرنا فاطمه فاضلی در سفر به بزمان واقع در جنوب سیستان و بلوچستان و در بازدید از شهر و کانون پرورش فکری این شهرستان به مناسبت هفته کودک اظهار داشت: با توجه به فضای سبز مطلوب بزمان و همچنین طراحی و ساخت فضای بازی، کتابخوانی و تفریح ویژه کودکان این شهر به عنوان شهر پایلوت دوستدار کودک انتخاب شد.وی افزود: دلیل مهم دیگری برای این انتخاب افتخار آفرینی های کودکان این منطقه در جشنواره های ملی و بین المللی است به طوری که کودکان بزمانی بیش از پنج دیپلم افتخار دارند و یکی از این کودکان از کشور بلاروس این دیپلم را دریافت کرده است.مدیرکل امور بانوان و خانواده استانداری سیستان و بلوچستان گفت: کودکان بزمانی در حوزه هایی مانند کتابخوانی و نقاشی خلاق هستند و در جشنواره های کشوری نظیر جشنواره رضوی افتخار آفرینی کرده اند به همین دلیل این شهر به عنوان شهر پایلوت دوستدار کودک استان انتخاب شد.وی تصریح کرد: زندگی در شهر بزمان با توجه به معماری، فضای زیست شهری و آموزشی و مکانهای بازی کودک زمینه تقویت تعاملات اجتماعی را فراهم می کند و انتخاب آن به عنوان شهر دوستدار کودک سبب می شود تا الگویی برای سایر شهرهای سیستان و بلوچستان شود.فاضلی خاطر نشان کرد: برنامه هایی در ارتباط با راه اندازی پارک بانوان و مادر، معیارهای شهرهای دوستدار کودک برای شیردهی و بازی با کودکان، فراهم کردن امنیت کودکان در نظر گرفته شده است تا بتوانیم با نهادینه کردن این برنامه ها در سایر شهرهای استان شرایطی مطلوب را برای کودکان سیستان و بلوچستان فراهم کنیم.به گزارش ایرنا از سوی دفتر امور بانوان و خانواده استانداری سیستان و بلوچستان تندیس افتخار آفرینی کودکان بزمانی را به کودکان کانون پرورش فکری این شهرستان تحویل و بیش از 200 جلد کتاب به آنان اهدا کرد.شهر بزمان در 100 کیلومتری ایرانشهر و این شهرستان در 337 کیلومتری جنوب زاهدان مرکز استان سیستان و بلوچستان واقع شده است.9908**3213            "}