{"onTitr":" مدیرکل تعاون، کار و رفاه اجتماعی سمنان:    ","titr":" تسهیلات اشتغال روستایی به 260 طرح پرداخت شد","describe":" سمنان- ایرنا- مدیر کل تعاون، کار و رفاه اجتماعی استان سمنان گفت: با بررسی کارشناسی درخواست متقاضیان، تسهیلات بانکی به 260 طرح اشتغالزایی روستایی و عشایری در این استان اعطا شد.", "text":"به گزارش ایرنا، اسماعیل غنیان روز دوشنبه در کار گروه تخصصی اشتغال استان سمنان در سالن کوثر استانداری،  افزود: برای اجرای این 260 طرح اشتغالزایی  654 میلیارد و 556 میلیون ریال تسهیلات از سوی بانک‌ ها پرداخت شد.غنیان با اشاره به اینکه بانک‌ ها باید برای تصویب اعطای تسهیلات اشتغال روستایی به طرح‌ های متقاضیان همکاری بیشتری کنند، گفت: تا کنون 284 طرح در بانک‌های عامل اشتغال روستایی با مبلغ یک هزار و 680 میلیارد و 477 میلیون ریال به تصویب رسیده است.وی تصریح کرد: 247 طرح از تعداد طرح‌ ها مصوب شده که با مبلغ یک هزار و 234 میلیارد و 641 میلیون ریال منجر به عقد قرارداد شده است.وی با بیان اینکه توسعه اشتغال روستایی و عشایری و ایجاد اشتغال پایدار در مناطق روستایی از جمله رویکرد های مهم دولت است، خاطرنشان کرد: پیگیری ایجاد اشتغال روستایی و عشایری نیز در استان در حال انجام است و تعاملاتی نیز با بانک ‌های استان برای ارائه این تسهیلات انجام شده است.مدیرکل تعاون، کار و رفاه اجتماعی استان سمنان، با اشاره به مهم‌ ترین اهداف اجرای طرح اشتغالزایی روستایی و عشایری، یاد آور شد: طرح ملی اعطای تسهیلات اشتغال‌ زایی به روستائیان و عشایری با هدف ایجاد اشتغال پایدار در این مناطق انجام می‌ شود.به گزارش ایرنا، سی امین جلسه کارگروه تخصصی اشتغال استان سمنان با دستور کار بررسی آخرین وضعیت اشتغال روستائی و عشایری استان با حضور حشمت الله عسگری معاون هماهنگی اموراقتصادی و توسعه منابع استانداری در سالن کوثر استانداری برگزار شد.تعهد اشتغال سال 96 دستگاه های اجرایی استان سمنان 10 هزار و 400 شغل بود که موفق به ایجاد 10 هزار و 700 شغل شدند، سمنان پس از استان مرکزی پایین ترین نرخ بیکاری کشور را دارد.9891/6103            "}