{"onTitr":" بازی های پاراآسیایی جاکارتا؛    ","titr":" پیروزی مقتدرانه بسکتبال با ویلچر ایران مقابل اندونزی","describe":" جاکارتا - ایرنا- تیم ملی بسکتبال با ویلچر مردان ایران در نخستین دیدار خود در بازی های پاراآسیایی 2018 جاکارتا با نتیجه 117 بر 17مقابل اندونزی میزبان مسابقات به پیروزی رسید.", "text":"به گزارش خبرنگار اعزامی ایرنا؛ تیم ملی بسکتبال با ویلچر مردان ایران صبح امروز (یکشنبه) در نخستین دیدار خود به مصاف تیم میزبان رفت.در کوارتر نخست در حالی که تماشاگران حاضر در سالن یک صدا تیم میزبان را تشویق می کردند، ایران توانست 12 بر 2 از حریف پیش بیفتد که همین موضوع باعث شد سرمربی اندونزی در خواست وقت استراحت کند. پس از بازگشت به زمین تیم میزبان با یک پرتاب توانست 2 امتیاز کسب کند، اما در نهایت این ملی پوشان ایران بودند که توانستند 38 بر 4 کوارتر اول را به سود خود به پایان ببرند.با آغاز کوارتر دوم تیم اندونزی سعی کرد اختلاف ایجاد شده را کمتر کند و 5 امتیاز کسب کرد اما شاگردان محمدرضا دستیار هم با عملکرد خوب خود توانستند امتیاز ایران را به عدد 44 برسانند و در نهایت این کوارتر هم با امتیاز 56 بر 11 به سود مردان بسکتبال با ویلچر کشورمان به پایان رسید.کوارتر سوم هم با وجود آن که تیم اندونزی خوب شروع کرد، اما در امتیاز 13 برابر 67 متوقف شد تا سرمربی این تیم تقاضای وقت استراحت کند، اما این درخواست هم برای این تیم موثر نبود و ایران 73 بر 13 از حریف پیش افتاد. امید علی اصغر با 2 پرتاب خوب امتیاز ایران را به عدد 79 برساند و در نهایت این کوارتر 85 بر 13 به سود ایران به پایان رسید.کوارتر چهارم شاگردان محمدرضا دستیار، امتیاز تیم ملی را به عدد 99 رساندند تا اختلاف امتیاز بیشتر شود در نهایت این دیدار با نتیجه 117 بر 17 به پایان رسید تا تیم میزبان با وجود حمایت تماشاگران هم نتواند امتیازی کسب کند.ورزشی ** 2024**1584            "}