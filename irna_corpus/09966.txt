{"onTitr":" حج و زیارت مازندران هشدار داد:    ","titr":" زایران اربعین حسینی برای ثبت نام پول نقد پرداخت نکنند","describe":" ساری – ایرنا – مدیر کل حج و زیارت مازندران دریافت هرگونه وجه نقد هنگام ثبت نام زایران اربعین را غیرقانونی دانست و گفت که متقاضیان زیارت کربلای معلی در اربعین حسینی نباید برای ثبت نام وجه نقد پرداخت کنند.", "text":"ثبت نام برای حضور در شهادتگاه اماحسین (ع) و 72 تن از یاران با وفای ایشان در اربعین حسینی همزمان با آغاز هفته جاری در مازندران شروع شد و برابر آمار تاکنون حدود پنج هزار نفر ثبت نام کرده اند.حبیب الله ساداتی روز چهارشنبه در گفت و گو با خبرنگار ایرنا افزود که در مازندران 220 کارگزاری کار ثبت نام زایران اربعین حسینی را انجام می دهند.وی گفت: متقاضیان باید با حضور در این کارگزاری ها مدارک مورد نیاز از قبیل گذرنامه و عکس خود را تحویل بدهند تا ثبت نامشان در سامانه انجام شود.ساداتی در عین حال افزود که برای شتاب بخشی به ثبت نام و آسان سازی کار برای زایران، علاوه بر کارگزاری ها، خود متقاضیان هم می توانند با مراجعه به سامانه ' سماح ' به نشانی www.samah.haj.ir نسبت به ثبت نام خود اقدام کنند . وی تاکید کرد: تمامی پرداخت ها برای ثبت نام زیارت کربلای معلی در اربعین حسینی از طریق سامانه باید انجام شود و نباید هیچگونه وجه نقدی از متقاضیان دریافت شود .مدیرکل حج و زیارت مازندران هزینه سفر به عتبات عالیات در اربعین سال جاری را 41 دلار اعلام کرد و گفت که متقاضیان علاوه بر معادل ریالی این رقم،  350 هزار ریال بابت حق بیمه، درمان و حق الزحمه کارگزاری باید به صورت الکترونیکی و از طریق سامانه پرداخت کنند . پیش بینی می شود امسال حدود 50 هزار مازندرانی در اربعین حسینی به زیارت عتبات عالیات مشرف شوند.اربعین پارسال حدود 44 هزار مازندرانی به کربلای معلی سفر کردند. 2096/1654            "}