{"onTitr":"","titr":" 673 نفر در بروجرد مشمول دریافت بیمه بیکاری هستند","describe":" بروجرد - ‌ایرنا - رئیس اداره تعاون، کارو رفاه اجتماعی بروجرد گفت:673 نفر در بروجرد مشمول بیمه بیکاری هستند که 41 نفر آن به مراکز فنی و حرفه ای معرفی شده اند.", "text":"عبدالعلی گیوه کی روز چهارشنبه درگفت وگو با خبرنگار ایرنا افزود: افراد برای کسب مهارتهای فنی در رشته های مختلف جذب مجدد در بازار کار به فنی و حرفه ای شهرستان معرفی شده اند. وی اظهار داشت: در سال جاری62 تن از بیکاران این شهرستان بازگشت به کار شدند. رئیس اداره تعاون، کار و رفاه اجتماعی بروجرد بیان کرد: در راستای توانمند سازی و ساماندهی و همچنین فراهم شدن اشتغال برای بیکاران، کارفرمایان و تعاونی ها به  یک هزارو 55 مورد مشاوره توسط کارشناسان ارائه شد. گیوه کی اضافه کرد: در راستای بازرسی وضعیت مشاغل سخت و زیان آور 104 نفر، نظارت بر بهداشت کار و کمیته فنی هفت مورد و 907مورد نظارت بر اجرای قانون کار صورت گرفته است. وی ادامه داد: در سال جاری تعداد هفت تعاونی تولیدی خدماتی و توزیعی در بروجرد ایجاد و 74 نفر عضو این تعاونی ها شده اند. رئیس اداره تعاون، کارو رفاه اجتماعی بروجرد گفت: 800 مورد پرونده شکایت  کارگران در مراجع حل اختلاف رسیدگی شده که از این تعداد پرونده 50درصد به صلح و سازش ختم شده است. گیوه کی افزود: 20 هزارجویای کار در رده های مختلف سنی در 3 مرکز کاریابی شهرستان ثبت نام کرده اند. وی اضافه کرد: حدود هفت هزار تن از ثبت نام شدگان در مراکز کاریابی بروجرد فارغ التحصیلان مراکزدانشگاهی هستند. رئیس اداره تعاون، کار و رفاه اجتماعی بروجرد اظهار داشت: سال گذشته 316 جوینده کار به این مراکز معرفی و زمینه اشتغال آنها فراهم شده است. گیوه کی بیان کرد: از سال گذشته تا کنون 30 تعاونی صنعتی، کشاورزی و خدماتی در بروجرد تشکیل و هم اکنون مجموع تعاونی های این شهرستان بیش از 620 تعاونی رسیده است. وی اضافه کرد: هم اکنون 21 هزار کارگر در بخش های مختلف تولیدی، صنعتی، کارگاه های بزرگ و کوچک شهرستان بروجرد مشغول به فعالیت هستند. حدود 30درصد از واحدهای صنعتی و تولیدی استان لرستان درشهرستان بروجرد قرار دارند. 6052/7273            "}