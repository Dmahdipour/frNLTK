{"onTitr":" در مناطق زلزله زده/    ","titr":" مهدکودک ها از یک وعده غذای گرم برخوردار می شوند","describe":" قصرشیرین - ایرنا - مدیرکل دفتر کودکان و نوجوانان سازمان بهزیستی کشور گفت: برابر تدابیر اتخاذ شده ، تمام مهد کودک های روستایی و حاشیه ای مناطق زلزله زده استان کرمانشاه از یک وعده غذای گرم به صورت رایگان برخوردار خواهند شد.", "text":"به گزارش خبرنگار ایرنا ، محمد نفریه دوشنبه شب در آئین آغاز اجرای این طرح در سرپل ذهاب با بیان اینکه امسال سهمیه توزیع غذای گرم در بین مهدهای کودک استان کرمانشاه بیش از هفت هزار و 800 وعده است ، افزود: طرح یک وعده غذای گرم از امروز آغاز شده و تا پایان سال نیز ادامه خواهد داشت.وی همچنین با اشاره به آغاز ساخت و بازسازی تعداد 10 مهد کودک تخریب شده در مناطق زلزله زده استان کرمانشاه ، اظهارداشت: ساخت این مهد کودک ها از پیشرفت فیزیکی مطلوبی برخوردار است و سازمان بهزیستی این آمادگی را دارد با کمک خیران برای ساخت مهد کودک های بیشتر اقدام کند.مدیرکل بهزیستی استان کرمانشاه نیز گفت: تاکنون 16 مهد کودک در شهرستان زلزله زده سرپل ذهاب راه اندازی شده که 530 نونهال کمتر از 6 سال در آنها در حال تعلیم و تربیت هستند.امید قادری گفت: با حمایت های سازمان بهزیستی کشور ، شهریه مهدهای کودک در شهرستان زلزله زده سرپل ذهاب برای خانواده های نیازمند رایگان است.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.سرپل ذهاب با بیش از 90 هزار تن جمعیت در 147 غرب کرمانشاه واقع شده است.7079/7399/8066            "}