{"onTitr":"","titr":" شائبه سیطره اطلاعاتی از راه FATF درست نیست","describe":" ساوه - ایرنا - عضو کمیسیون اقتصادی مجلس شورای اسلامی برخی شائبه ها مبنی بر احتمال سیطره و اشراف اطلاعاتی دیگران بر کشور با پیوستن به گروه ویژه اقدام مالی «اف ای تی اف» (FATF) را نادرست توصیف کرد.", "text":"«احمد انارکی محمدی» شامگاه دوشنبه در حاشیه دیدار از واحدهای صنعتی ساوه در مصاحبه با خبرنگار ایرنا گفت: جمهوری اسلامی ایران در جهان کشوری شناخته شده و در خاورمیانه هم قدرت برتر است و در بسیاری از معاهده های بین المللی و کنوانسیون های سازمان ملل متحد عضو است و برای عضویت در (FATF) نیز استدلال های خاص خود داریم.وی تاکید کرد: البته چالش هایی میان تعریف ایران با برخی کشورها در قرائت و تعریف تروریسم وجود دارد به عنوان مثال برخی از طرف های خارجی قائل به تروریست نامیدن گروه های مقاومت مانند حزب الله لبنان هستند در حالی که ما چنین نظری نداریم.این نماینده مجلس افزود: نمایندگان مجلس شورای اسلامی با بررسی های کارشناسی به موضوع (FATF) ورود کردند و در روز رای گیری در صحن خانه ملت نیز از همان آغاز جلسه، نمایندگان موافق و مخالف به ارائه استدلال و دیدگاه های خود پرداختند و در نهایت جمع بندی مجلس رای موافق به آن بود.نماینده مردم رفسنجان در خصوص تاثیر پیوستن به (FATF) بر اقتصاد کشور، بیان کرد: این اقدام به یقین بر شرایط مبادله های پولی و بانکی بین المللی موثر است و در این زمینه نباید به امریکا که به شیوه ای همه جانبه و ناجوانمردانه علیه کشورمان اقداماتی را انجام داده اهمیتی بدهیم.انارکی محمدی گفت: مدعی نیستیم که با پیوستن به گروه مالی اقدام ویژه وضع اقتصادی کشور بهبود می یابد اما بسیاری از پارامترهای اقتصادی وجود دارند که با هم پیوند تنگاتنگی دارد و پیوستن به این معاهده بین المللی برای کشور ضرری هم ندارد و اگر گشایشی برای اقتصاد ملی ایجاد نکند، محدودیتی هم بر آن اعمال نخواهد کرد.او ادامه داد: ما با بسیاری از کشورهای دنیا در حال انجام مراوده تجاری هستیم و یکی از الزام های تداوم این پیوندها، پیوستن به «اف ای تی اف» است که می تواند در زمینه های اقتصادی کشور به خصوص در حوزه هایی مانند نرخ ارز و نیز مبادله های بانکی با کشورهای دیگر آثار خوبی برای کشور به همراه داشته باشد.انارکی محمدی با بیان اینکه برخی شورهای دوست مانند روسیه و چین حتی اعلام کرده اند که در صورت پیوستن به این معاهده، می توانند روابط تجاری شان را با ما ادامه دهند، افزود: به یقین معاهده ای که میان 205کشور جهان امضا شده، دارای اهمیت ویژه ای است و پیوستن به آن برای منافع کشور مثبت است.نماینده رفسنجان در مجلس گفت: کشور دارای سیستم نظارتی خاص خود است و رهبر معظم انقلاب نیز هم بر لزوم نگارش قانون در این خصوص تاکید داشتند و به طور قطع با رعایت تمام این عوامل به سمت (FATF) حرکت خواهیم کرد.وی گفت: (FATF) دارای ضمانت اجرایی نیست و نباید این گونه تلقی شود که دادگاهی علیه ما به دلیل اینکه مثلا فلان اطلاعات را ارائه نکرده ایم، حکم صادر کند بلکه ما هر اطلاعاتی که منطبق با سیاست های کلی نظام باشد را با تشخیص خودمان ارائه خواهیم کرد و هرگز مساله سیطره اطلاعاتی دیگران بر امور کشور مطرح نیست.عضو کمیسیون اقتصادی مجلس شورای اسلامی در پاسخ به این پرسش که تا چه اندازه به تایید این مصوبه از سوی شورای نگهبان خوشبین هستید، گفت: به هر حال این مصوبه در نهایت تایید خواهد شد و ممکن است شورای نگهبان ایرادهایی به آن وارد کند اما به یقین این اشکال ها رفع می شود و یا اینکه سرانجام توسط مجمع تشخیص مصلحت نظام تایید خواهد شد.** سرنوشت قراردادهای پسابرجامیانارکی محمدی در خصوص حضور شرکت هایی که بعد از توافق برجام برای مشارکت در پروژه های مختلف کشور سرمایه گذاری کرده اند، گفت: با توجه به اینکه شرکت های سرمایه گذار در ایران حالت چند ملیتی دارند و سهامدارانی از کشورهای متخاصم از جمله امریکا نیز در آنها دخیل هستند، در شرایط کنونی کمی عقب نشینی کرده اند و منتظر آینده و شرایط هستند.وی افزود: شرکت هایی هم که از ایران نرفته اند، اکنون موضوع فعالیت شان در ایران را مسکوت گذاشته اند و در انتظار روشن شدن تکلیف خود هستند.نماینده مردم رفسنجان در خانه ملت، اظهار داشت: امریکا به صورت ظالمانه و عامدانه شرکت های حاضر در ایران را جریمه و تهدید می کند و به محض انعقاد کوچکترین قراردادی میان آنها با طرف ایرانی، نسبت به اعمال فشار و تهدید و جریمه آنها اقدام می کنند که باعث واهمه سرمایه گذاران خارجی شده است به همین دلیل این شرکت ها اکنون حالت صبر در پیش گرفته اند و به نوعی در انتظار بسر می برند.انارکی محمدی در مورد حجم سرمایه گذاری خارجی انجام شده در کشور، گفت: تا سال گذشته روند خوبی در جذب سرمایه گذاران خارجی داشتیم اما با توجه به اتفاقاتی که امسال در خصوص برجام افتاد و نیز با دلایلی که به آنها اشاره شد (فشارهای امریکا و سهامدارانی از ملیت های مختلف) روند سرمایه گذاری ها در ایران کند شده و بخشی از این شرکت ها فعالیت خود را مسکوت گذاشته اند یا از ایران خارج شده اند.** 13 آبان و تحریم های جدید علیه ایرانعضو کمیسیون اقتصادی مجلس شورای اسلامی در مورد موج جدید تحریم های امریکا علیه کشورمان که قرار است از 13 آبان امسال اجرایی شود، گفت: تحریم برای ایران تازگی ندارد و ما سال های زیادی از سوی امریکا و حتی کشورهای اروپایی این شرایط را تجریه کرده ایم.او افزود: اکنون هم بیشترین حجم از تحریم ها علیه کشور در حال اجرا است و به نظر می رسد که با تحریم های آبان از سوی امریکا دچار وضعیت بدتری نخواهیم شد.انارکی محمدی گفت: ملت ایران همواره نماد مقاومت و ایستادگی بوده و باید بدانیم که مقاومت و زیر بار زور نرفتن هزینه و سختی هایی به همراه دارد که تحریم های ظالمانه از جمله این موارد است.** امید به ثبات نرخ ارزاین عضو کمیسیون اقتصادی مجلس در خصوص چشم انداز نرخ ارز، پاسخ داد و گفت: اکنون در شرایطی نیستیم که بگوییم نرخ دلار دارای ثبات است اما با مدیریت درست و مقاومت می توانیم در بازه زمانی شش ماهه این تلاطم ها را پشت سر بگذاریم و به شرایط پایدار برسیم.انارکی محمدی افزود: قیمت دلار چندان مهم نیست بلکه مساله مهم ثبات نرخ این ارز است؛ برای آن که کارخانه داران کشور بتوانند مواد اولیه و سایر ملزومات را برای تداوم تولید و اشتغال وارد کنند البته این کار بستگی به مدیریت دولت و تقویت تیم اقتصادی دارد و اگر همراهی قوای سه گانه را در این خصوص داشته باشیم مشکلات رفع خواهند شد.FATF یک سازمان بین دولتی است که در سال ۱۹۸۹ با ابتکار گروه G7 و با نگرش سیاست‌های توسعه ای برای مبارزه با پولشویی بنیان نهاده شد و در سال ۲۰۰۱ به کارزار مبارزه با تامین مالی تروریسم پیوست و مقر آن نیز در شهر پاریس قرار دارد.6539/3075            "}