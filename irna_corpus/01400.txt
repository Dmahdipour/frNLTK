{"onTitr":"","titr":" 3500 واحد مسکن روستایی در نقده مقاوم سازی شد","describe":" ارومیه- ایرنا- رییس بنیاد مسکن انقلاب اسلامی نقده با اشاره به اینکه این شهرستان دارای هشت هزار و 300 واحد روستایی است، گفت: تاکنون سه هزار و 500 واحد از کل این مساکن مقاوم سازی شده است.", "text":"رشید نقی زاده روز پنجشنبه در گفت و گو با خبرنگار ایرنا افزود: نزدیک به پنج هزار واحد روستایی باقیمانده نیز در برنامه زمانی هشت ساله مقاوم سازی می شود.وی با تاکید بر اینکه در سال جاری مقاوم سازی 600 واحد با اعتبار 50 میلیارد ریال مصوب شده است، بیان کرد: کارمزد تسهیلات مقاوم سازی مسکن روستایی تنها پنج درصد است و روستاییان می توانند از این تسهیلات تا سقف 200 و 180 میلیون ریال با بازپرداخت 15 ساله بهره مند شوند.رییس بنیاد مسکن انقلاب اسلامی نقده اضافه کرد: مهمترین هدف تسهیلات اعطایی برای مقاوم سازی مسکن روستایی، ایجاد مقاومت لازم برای مقابله با تلفات در حوادثی نظیر زلزله است و روستاییان باید همراهی بیشتری در این خصوص داشته باشند.نقی زاده ادامه داد: روستاییان می توانند جهت استفاده از خدمات رایگان مشاوره تخصصی در خصوص اصول فنی منطقه از این اداره کمک بگیرند تا در صورت بروز حوادث طبیعی آمار تلفات کاهش یابد.وی با تاکید بر مشارکت حداکثری روستاییان در عمران و آبادانی مناطق روستایی، گفت: طرح آمارگیری مساکن روستایی در 14 روستای این شهرستان اجرا می شود.    وی افزود: 2 کارشناس آمارگیر و بازبینی در چهارمین مرحله آمارگیری از ویژگی‌های مسکن روستایی که از 21 مهر سال جاری به مدت یک ماه و همزمان با سراسر کشور در روستاهای این شهرستان اجرا می شود، مشارکت دارند. وی ادامه داد: این طرح به منظور شناخت وضعیت کمی، کیفی، فنی و تخصصی واحدهای مسکونی در روستاها و در راستای بررسی تعداد واحدهای مسکونی و بافت های فرسوده و همچنین واحدهای نوسازی شده اجرا می شود. وی افزود: در این طرح، اطلاعات مربوط به نوع سازه به کار رفته در ساختمان، عمر واحد مسکونی، نوع معماری و مباحثی از این دست برای اجرای طرح جامع مسکن روستایی مورد توجه قرار دارد. رییس بنیاد مسکن انقلاب اسلامی نقده اضافه کرد: روستاییان و مسوولان روستایی برای اجرای بهتر طرح آمارگیری همکاری لام را با کارشناسان آمارگیر داشته باشند. به گزارش ایرنا نقده دارای 95 روستا بوده که 77 روستا بالای 20 خانوار و 18روستا زیر 20 هزار خانوار است و یکهزار و 193 خانوار با جمعیتی بالغ بر 36 هزار و 56 نفر در این روستاها زندگی می کنند.پایه چنین طرح هایی در کشور از سال 1362 و تحت عنوان، روان بخشی روستاها در یکی از نقاط روستایی شهرستان شهرکرد و توسط وزیر مسکن و شهرسازی وقت به اجرا گذاشته شد و در سال های بعد به خصوص از سال 1366 توسط بنیاد مسکن انقلاب اسلامی با جدیت تمام پیگیری شد .9918/2093            "}