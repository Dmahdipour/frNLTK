{"onTitr":" معاون فرماندار:    ","titr":" مشکل تردد دانشجویان اردکان تا یک ماه آینده رفع می شود","describe":" یزد- ایرنا- معاون سیاسی فرماندار اردکان گفت: رفع مشکلات تردد دانشجویان دانشگاه این شهرستان در دستور کار فرمانداری قرار گرفته و تا یک ماه آینده رفع می شود.", "text":"به گزارش روابط عمومی فرمانداری اردکان 'رقیه کرمانیان' روز چهارشنبه در نشستی به همین منظور، افزود: این دانشگاه به‌ عنوان مهم‌ترین مرکز آموزش عالی شهرستان بیش از سه ‌هزار دانشجو دارد و با آغاز فصل دانشگاه‌ها، بررسی مشکلات احتمالی آنان در دستور کار قرار گرفته است.وی اضافه کرد: براساس درخواست دانشگاه اردکان، برای رفاه حال دانشجویان، ساماندهی پیاده ‌رو، حدفاصل دانشگاه به پارک بزرگ آزادی به عهده شهرداری اردکان گذاشته شده و طی یک ‌ماه آینده اجرایی می ‌شود.معاون فرماندار ادامه داد: همچنین شهرداری و مدیریت توزیع برق، ماموریت یافته‌اند روشنایی این منطقه را برای تردد امن و بی ‌دغدغه دانشجویان تامین کنند.کرمانیان بیان داشت: به ‌دلیل عبور برخی از دانشجویان از عرض خیابان، امکان بروز حوادث افزایش یافته و علاوه بر نصب پل عابر پیاده، تفکیک باندهای شرقی و غربی خیابان از طریق نرده‌ کشی انجام خواهد شد.وی ابراز امیدواری کرد با مجموعه این اقدامات، امنیت روانی و جانی بیش‌تری برای دانشجویان دانشگاه‌ها به ‌وجود آید.اردکان 6 دانشگاه و بیش از 8 هزار دانشجو دارد. مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}