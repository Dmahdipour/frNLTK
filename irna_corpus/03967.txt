{"onTitr":" مدیر ستاد اقامه نماز قم:    ","titr":" پیاده روی اربعین حسن همجواری ملت های مسلمان را نشان می دهد","describe":" قم - ایرنا - مدیرکل ستاد اقامه نماز استان قم گفت: مراسم پیاده روی عظیم اربعین هر سال با حضور گسترده مسلمانان برگزار می شود که این آیین حسن همجواری ملت های مسلمان همچون ایران و عراق را به نمایش می گذارد.", "text":"محمد خامه یار روز سه شنبه درگفت و گو با خبرنگار ایرنا، بیان کرد: برپایی مراسم پیاده روی اربعین نماد تعظیم شعائر دینی و عمل به سنت الهی است که درعین حال موجب تقویت تعاملات کشورهای جهان اسلام بایکدیگر خواهد شد.وی با اشاره به این که مسلمانان و شیعیان از همه کشورهای جهان در مراسم پیاده روی اربعین شرکت می کنند، افزود: این مراسم، نمایش قدرت جهان اسلام است و موجب وحدت جامعه اسلامی در برابر مستکبران عالم می شود.وی با بیان این که مراسم پیاده روی اربعین دارای ابعاد مختلف اجتماعی در جوامع اسلامی است، ادامه داد: در این مسیر، رفتار و گفتار زائران از کشورهای مختلف بر یکدیگر تاثیر می گذارد و حس نوع دوستی را در میان آنان تقویت می کند.خامه یار گفت: تقویت روحیه سخاوت و مهمان نوازی از دیگر نکات مثبتی است که در جریان برگزاری مراسم پیاده روی اربعین به خوبی مشاهده می شود.وی با اشاره به اهمیت زیارت امام حسین (ع) در ایام اربعین، افزود: بسیاری از علمای برجسته و بزرگان دین با شرکت در پیاده روی ایام اربعین، سختی را به جان می خرند و در این مسیر از هرگونه آسایشی دوری می کنند که این خود نشان دهنده عظمت اربعین در آموزه های اسلامی است.وی ادامه داد: این مراسم موجب عظمت جهان اسلام و مکتب تشیع است و به همین دلیل دشمنان می خواهند با ایجاد تفرقه میان مسلمانان و شایعه سازی، آن را کمرنگ کنند.این فعال فرهنگی گفت: ملتهای مسلمان از جمله مردم ایران و عراق دارای ریشه های مشترک فراوان در ابعاد فرهنگی، تاریخی و دینی هستند که این سرمایه های اجتماعی، دشمنان را آزار می دهد، به همین دلیل آنان به دنبال اختلاف میان کشورهای اسلامی می باشند، اما برگزاری باشکوه مراسم اربعین در هر سال نشان می دهد، این توطئه شکست خورده است.وی افزود: تشویق مردم و به خصوص جوانان برای حضور در این مراسم معنوی وظیفه ای همگانی است و خیران با کمک به تامین هزینه های مالی این آیین، نقش مهمی در برگزار باشکوه آن دارند.خامه یار ادامه داد: بسیاری از مردم عراق برای پذیرایی از زائران اربعین، تمام توان مالی و جانی خود را به کار می گیرند که این مساله نشان می دهد، اتحاد و دوستی میان امت اسلامی نهادینه شده است.7405/ 6133/            "}