{"onTitr":" بوندسلیگای آلمان؛    ","titr":" فرایبورگ و لورکوزن به تساوی رضایت دادند","describe":" تهران - ایرنا - دیدار تیم های فرایبورگ و لورکوزن در بوندسلیگای آلمان با تساوی بدون گل به اتمام رسید.", "text":"به گزارش ایرنا؛ امروز (یکشنبه) تیم فوتبال فرایبورگ از هفته هفتم لیگ فوتبال باشگاه های آلمان به مصاف لورکوزن رفت که این بازی کم هیجان در نهایت با تساوی صفر بر صفر همراه شد.فرایبورگ با این تساوی هشت امتیازی شد و لورکوزن نیز که بر خلاف فصول اخیر با شرایط خوبی روبرو نیست با هفت امتیاز در جایگاه دور از انتظار چهاردهم قرار گرفت.  در سایر دیدارهای امروز و از ساعت 17 هافنهایم با فرانکفورت روبرو می شود و از ساعت 19:30 لایپزیگ به مصاف نورنبرگ خواهد رفت.شب گذشته بایرن مونیخ قهرمان متوالی 6 فصل گذشته بوندسلیگا در ادامه روند نامناسب خود تحت هدایت «نیکو کواچ» در دیدار خانگی برابر مونشن گلادباخ با نتیجه عجیب سه بر صفر شکست خورد و دورتموند در دیدار مهیج برابر آگزبورگ به پیروزی 4 بر 3 رسید و با 17 امتیاز به صدرنشینی ادامه داد.ورزشی**3783**1597            "}