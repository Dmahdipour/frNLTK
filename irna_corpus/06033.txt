{"onTitr":" فرمانده انتظامی البرز:    ","titr":" حرکت پلیس بر مدار فرهنگ سازی است","describe":" کرج-ایرنا- فرمانده انتظامی البرز با بیان اینکه سعه صدر در کنار هوشیاری مهم ترین اولویت کاری پلیس در نظام اسلامی است، گفت: امروز حرکت و اقدامات نیروی انتظامی برای اثر بخشی در جامعه برمدار فرهنگ سازی است.", "text":"به گزارش ایرنا، سردار عباسعلی محمدیان روز یکشنبه در همایش طلایه داران ترافیک در دانشگاه آزاد اسلامی کرج افزود: بخشی از این تعالی رفتار (سعه صدر) را پلیس در جریان اغتشاشات به نمایش گذاشت.وی ادامه داد: بخش دیگری از این رفتار پسندیده در عملکرد ماموران راهور مشهود است و امروز تلاش ها بر ارتباط و همکاری تنگاتنگ پلیس و جوانان معطوف شده است.فرمانده انتظامی البرز خاطرنشان کرد: بخش قابل توجهی از مشکلات با فرهنگ سازی قابل رفع است که آموزش های لازم در این زمینه از سوی پلیس مورد توجه قرار گرفته است.وی بیان داشت: پلیس البرز بخشی از برنامه های آموزشی و فرهنگ سازی را به مقطع دبستان متمرکز کرده است.فرمانده انتظامی البرز گفت: اکنون با اجرای طرح همیار پلیس فعالیت های خوبی در بخش فرهنگ سازی صورت گرفته که اثرات آن مشهود است.طبق بررسی داده های پژوهشی 40 درصد توقف های دوبله درالبرز با فرهنگ سازی مناسب پلیس کاهش یافته است.8029/ 6155            "}