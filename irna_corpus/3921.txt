{"onTitr":"","titr":" 2 میلیون تن چغندرقند در آذربایجان غربی برداشت می شود","describe":" مهاباد- ایرنا- معاون بهبود تولیدات گیاهی جهاد کشاورزی آذربایجان غربی با اشاره به آغاز برداشت چغندرقند در استان گفت: پیش بینی می شود امسال 2 میلیون تن از این محصول برداشت شود.", "text":"عبدالله فتح الله زاده روز سه شنبه در گفت و گو با خبرنگار ایرنا افزود: به دلیل بالابودن نیاز آبی چغندرقند و مشکلات حوضه آبریز دریاچه ارومیه، در سال زراعی جاری حدود 23 هزار هکتار زمین برای کشت این محصول در نظر گرفته شد.وی ادامه داد: به دلیل مقرون به صرفه بودن کشت این محصول برای کشاورزان، حدود هفت هزار هکتار نیز با کسب مجوز از معاونت امور زراعت وزارت جهاد کشاورزی در خارج از حوضه آبریز کشت شده و در مجموع حدود 30 هزار و 652 هکتار از اراضی زراعی استان زیر کشت محصول چغندرقند رفته است.وی اضافه کرد: با توجه به اینکه برداشت چغندرقند از اواخر شهریور ماه آغاز و تا اواخر آذر ماه به طول می انجامد، از کارخانجات قند استان درخواست داریم تا بر اساس اعلام زمان برداشت و جذب این محصول توسط مرکز تحقیقات کشاورزی استان، نسبت به تحویل چغندر قند کشاورزان اقدام کنند.وی ادامه داد: تا کنون نیز بیش از 18 هزار تن محصول توسط کارخانه قند ارومیه از چغندرکاران خریداری شده است و این روند همچنان در استان ادامه دارد.معاون بهبود تولیدات گیاهی جهاد کشاورزی آذربایجان غربی افزود: قیمت خرید تضمینی محصول چغندرقند برای سال جاری، سه هزار و 120 ریال با عیار 16 درصد تعیین شده است.آذربایجان غربی 235 هزار بهره بردار بخش کشاورزی و 800 تا یک میلیون هکتار زمین کشاورزی دارد.7510/3020/2093            "}