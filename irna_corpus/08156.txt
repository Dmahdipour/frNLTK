{"onTitr":"","titr":" 20 درصد مرغداری های خراسان رضوی غیر مجازند","describe":" مشهد- ایرنا- مدیر کل دامپزشکی خراسان رضوی گفت: طبق بررسی های انجام شده 15 تا 20 درصد واحدهای مرغداری در این استان مجوز ندارند.", "text":"دکتر احمد شریعتی روز جمعه در گفت و گو با خبرنگار ایرنا افزود: مرغداری های فاقد مجوز به عنوان معضل بهداشتی به شمار می روند چرا که سرمنشاء بسیاری از بیماریهای طیور هستند.وی اظهار داشت: مرغداری های فاقد مجوز در استان باید تعیین تکلیف شوند زیرا خطر انتقال بیماری آنفلوانزا را در بردارند.وی گفت: جمع آوری و مقابله با مرغداری های فاقد مجوز همکاری سازمان جهاد کشاورزی و مراجع قضایی را می طلبد.شریعتی افزود: هم اکنون یک هزار و 263 واحد مجاز مرغ گوشتی با ظرفیت جوجه ریزی 90 میلیون قطعه و 265 واحد مرغ تخم گذار با ظرفیت سالانه 10 میلیون قطعه در استان خراسان رضوی فعالیت دارد.وی اظهار داشت: سالانه 150 هزار تن گوشت مرغ و 120 هزار تن تخم مرغ در این استان تولید می شود. استان خراسان رضوی هم اکنون از نظر تولید تخم مرغ مقام دوم و از نظر تولید گوشت مرغ رتبه سوم کشور را دارد. 3027 / 6053            "}