{"onTitr":"","titr":" برخی نقاط خوزستان در انتظار رگبار و رعد و برق باشند","describe":" اهواز - ایرنا - مدیر کل هواشناسی خوزستان گفت: رگبار و رعد و برق تا اواسط هفته جاری برای برخی نقاط خوزستان به ویژه شمال و شرق این استان پیش بینی می شود.", "text":"محمد سبزه زاری روز شنبه در گفت و گو با خبرنگار ایرنا بیان کرد:بررسی نقشه ها تا اواسط هفته جاری با شدت و ضعف جنوبی بودن جریانات جوی و بالا بودن ضرایب ناپایداری را نشان می دهد.وی افزود: بر این اساس در بعضی ساعات به ویژه بعدازظهرها باعث افزایش ابر و گاهی رگبار و رعد و برق پراکنده با احتمال تندباد لحظه ای و گرد و غبار در بخش هایی از خوزستان به ویژه در مناطق شمالی و شرقی استان خواهد شد که اوج فعالیت این سامانه برای روز یکشنبه است.وی گفت: در 24 ساعت گذشته آبادان با 42.5 و ایذه با 17.8 درجه سانتیگراد به ترتیب گرمترین و خنک ترین نقاط استان و حداکثر دمای اهواز 41 و حداقل 24 درجه سانتیگراد گزارش شده است.سبزه زاری ادامه داد: بیشترین میزان رطوبت صبح روز شنبه در ماهشهر 70 و در دزفول 58 درصد گزارش شده است.3004/ 6037            "}