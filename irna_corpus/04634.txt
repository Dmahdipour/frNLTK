{"onTitr":"","titr":" 8000 بازرسی از واحدهای صنفی محلات انجام شد","describe":" خمین - ایرنا - رئیس صنعت، معدن و تجارت شهرستان محلات گفت: هشت هزار مورد بازرسی  از واحدهای صنفی این شهرستان در سال جاری  انجام شد.", "text":"«رضا ملکی» روز دوشنبه در گفت و گو با ایرنا افزود: سه هزار مورد از این بازرسی ها در 2 ماه گذشته در قالب طرح تشدید نظارت به منظور کنترل قیمت در بازار انجام شده است.وی بیان کرد: طرح تشدید نظارت بر بازار و واحدهای صنفی شهرستان در قالب گشت های متمرکز و هماهنگ در مرداد ماه امسال در این شهرستان کلید خورد.رئیس صنعت، معدن و تجارت محلات گفت: این طرح با همکاری مشترک تعزیرات حکومتی، اتاق و بسیج اصناف و صنعت، معدن و تجارت در قالب گشت های مشترک اجرا شد.ملکی گفت: برخورد جدی با متخلفان به بهانه های مختلف و برهم زنندگان ثبات قیمت ها برنامه جدی  امسال است و  در راستای رفع التهاب و آرام‌ کردن فضای بازار با تخلفات صنفی به ویژه احتکار، نبود عرضه و گرانفروشی قاطعانه برخورد شده است.ملکی افزود: 9 پرونده به ارزش 380 میلیون ریال در راستای بازرسی های انجام شده تشکیل و به تعزیرت حکومتی شهرستان ارسال شد.رئیس صنعت، معدن و تجارت محلات گفت: این واحدهای متخلف شامل واحدهای خدماتی ، تالار پذیرایی و دفاتر مرغداری بودند.ملکی گفت: 2 گروه نظارتی با برچسب مشخصات بازرسی صبح و عصر کار بازرسی بازار را برعهده دارند.وی افزود: شهروندان در صورت مشاهده هرگونه تخلف گرانفروشی، احتکار و امتناع از عرضه کالا مراتب را با ستاد خبری شهرستان به شماره 124 اطلاع داده تا به سرعت رسیدگی شود.2 هزار و 400 واحد صنفی دارای پروانه در محلات فعال است. 72776013/            "}