{"onTitr":"","titr":" بسیج دفع کننده تهدیدات دشمن علیه جمهوری اسلامی ایران است","describe":" قزوین - ایرنا - جانشین فرماندهی سپاه صاحب الامر (عج) قزوین گفت: بسیج مستضعفان، دفع کننده تهدیدات دشمن علیه جمهوری اسلامی ایران و نماد اقتدار و انسجام کشور است.", "text":"سرهنگ پاسدار عباس برزگر روز پنجشنبه در حاشیه تجمع باشکوه 20 هزار نفری نیروهای بسیج استان قزوین در ورزشگاه سردار آزادگان به خبرنگار ایرنا گفت: نیروهای بسیج گوش به فرمان مقام معظم رهبری هستند تا در راه حفظ ارزش های انقلاب به ایثار و جانفشانی بپردازند.وی خاطرنشان کرد: دشمنان این مرز و بوم با وجود نیروهای میلیونی بسیج، قادر به پیاده سازی توطئه های شوم خود علیه میهن اسلامی نخواهند بود.  این مسئول با اشاره تجمع میلیونی نیروهای بسیج در سراسر کشور در روز جاری، گفت: این تجمع تجدید میثاق با آرمان های امام و رهبری است و مشت دیگری بر دهان دشمنان نظام جمهوری اسلامی خواهد بود.برزگر گفت: نیروهای بسیج حاضر در این همایش قطره ای از امواج دریای خروشان مردم هستند که پشتیبانی خود را از نظام و انقلاب بار دیگر با شکوهی خاص به نمایش گذاشتند.تجمع باشکوه 20 هزار نفری نیروهای بسیج استان قزوین با حضور 21 قشر در حال برگزاری است.6101*3013            "}