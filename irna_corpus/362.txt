{"onTitr":"","titr":" مسابقات چند جانبه قهرمانی پرس سینه در قم آغاز شد","describe":" قم -ایرنا - مسابقات چند جانبه قهرمانی پرس سینه قم با حضور 150 ورزشکار از 6 استان کشور روز جمعه در سالن شهید طاهریان این استان آغاز شد.", "text":"رئیس هیات بدنسازی و پرورش اندام قم در حاشیه این رقابت ها در گفت و گو با خبرنگار ایرنا، افزود: این رقابت های در چهار رده سنی نوجونان، جوانان، بزرگسالان و پیشکسوتان و در 9 تا 14 وزن متناسب با رده های سنی مختلف برگزار می شود.سعید آمده ادامه داد: به دلیل نزدیکی زمان برگزاری این مسابقات با مسابقات قهرمانی پرس سینه کشور که 27 مهرماه به میزبانی اراک ترتیب خواهد یافت، در این رقابت ها ورزشکارانی از قم، یزد، کاشان، اصفهان، ساوه، اراک، کرج و تهران حضور خواهند یافت تا با محک زدن خود در این رقابت ها، با آمادگی کامل در مسابقات کشوری شرکت کنند.وی با اشاره به رده بندی سنی این مسابقات گفت: متولدین سال‌ 1379 تا 1383 در رده سنی نوجوانان، متولدین سال 1374 تا 1378 در رده سنی جوانان، متولدین سال 1348 تا 1357 در رده سنی زیر بزرگسالان و متولدین سال 1347 به بعد در رده پیشکسوتان با یکدیگر رقابت می‌کنند.این مسابقات امشب به پایان می رسد.20 هزار ورزشکار به صورت مستمر در باشگاه های بدنسازی قم فعالیت دارند.7404/ 6133/            "}