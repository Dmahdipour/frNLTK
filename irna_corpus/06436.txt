{"onTitr":"","titr":" 730هکتار زمین کشاورزی کنارک به سیستم آبیاری نوین مجهز شدند","describe":" چابهار- ایرنا - مدیرجهاد کشاورزی کنارک در جنوب سیستان و بلوچستان گفت: 730هکتار زمین کشاورزی این شهرستان به سیستم آبیاری قطره ای مجهز شدند.", "text":"محمدسعید اولیایی روز یکشنبه در گفت و گو با خبرنگار ایرنا اظهار داشت: استفاده بهینه از آب با توجه به خشکسالی های پیاپی بیش از 20 ساله یکی از ضرورت های مهم در کشاورزی است.وی بیان کرد: ایران و بویژه سیستان و بلوچستان با کمبود شدید بارندگی مواجه است و باید آب به صورت بهینه و حساب شده استفاده شود.مدیر جهاد کشاورزی کنارک گفت: پس از تکمیل و اجرای 730 هکتار زمین کشاورزی این شهرستان به سیستم آبیاری تحت فشار هم اینک کار مطالعه هزار و 350 هکتار نیز انجام شده است.وی ادامه داد: 15 پروژه با 2 نفر پیمانکار قرارداد انعقاد شده تا طرح های آبیاری تحت فشار را اجرا کنند.اولیایی تصریح کرد: برای هر هکتار زمین کشاورزی 70 میلیون ریال هزینه می شود که 85 درصد هزینه توسط دولت و 15 درصد توسط کشاورز پرداخت می شود.وی بر صدور پروانه بهره برداری و برقدار کردن حدود هزار چاه کشاورزی، اجرای کامل سیستم آبیاری تحت فشار، ساخت جاده دسترسی به تمام مزارع کشاورزی و توجه بیشتر به مشکلات کشاورزان تاکید کرد.اولیایی گفت: شهرستان ساحلی کنارک علاوه بر ظرفیت های شیلاتی و صید انواع آبزیان با دارا بودن 10 هزار و 500 هکتار زمین زراعی و باغی به عنوان قطب تولید محصولات گرمسیری از جمله موز، انبه، گواوا، کنار و چیکو در جنوب سیستان و بلوچستان مطرح است.مدیرجهاد کشاورزی کنارک ادامه داد: هزار و 200 حلقه چاه کشاورزی در این شهرستان سبب توسعه و آبادانی این نقطه از ایران اسلامی شده است.وی بیان کرد: زمین های کشاورزی شهرستان کنارک در بخش زرخیز زرآباد و دهستان کهیر واقع شده اند و نقش مهمی در اشتغالزایی حدود 20 هزار نفر از افراد بومی منطقه دارند.اولیایی افزود: عمده محصولات کشاورزی شهرستان کنارک موز، انبه، چیکو، گواوا، کنار، خرما، مرکبات، سبزی وصیفی جات و جالیزی است.وی با بیان اینکه بخش زرآباد کنارک بزرگترین تولید کننده موز در کشور است، خاطرنشان کرد: 2 هزار و 100 هکتار موز(هزار و800 هکتار بارور و 300 هکتار غیر بارور) با عملکرد در هر هکتار 30 تا 35 تن سالانه بیش از 63 هزار تن موز تولید و روانه بازار مصرف می شود.وی گفت: سالانه از حدود 20 محصول زراعی کنارک در سطح سه هزار و 703 هکتار بیش از 85 هزار و  740 تن تولید و روانه بازار مصرف می شود.مدیرجهاد کشاورزی کنارک بیان کرد: سالانه از 11 محصول باغی این شهرستان در سطح 2هزار و 309 هکتار 66 هزار و 741 تن تولیدات انجام می شود.به گزارش ایرنا شهرستان کنارک با 2 بخش مرکزی و زرآباد دارای چهار دهستان کهیر، زرآباد غربی، جهلیان و زرآباد شرقی است.این شهرستان ساحلی با 11هزار و 567 کیلومتر مربع وسعت، 98 هزار و 212 نفر جمعیت در 640 کیلومتری جنوب زاهدان مرکز سیستان و بلوچستان و در ساحل دریای عمان (مکران) واقع شده است.3043**3213            "}