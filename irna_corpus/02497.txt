{"onTitr":"","titr":" مجموعه تفریحی و فرهنگی ویژه معلولان در تهران طراحی شد","describe":" تهران - ایرنا - دانشجوی واحد علوم و تحقیقات دانشگاه آزاد اسلامی یک مجموعه تفریحی و فرهنگی ویژه معلولان جسمی و حرکتی در تهران طراحی کرد.", "text":"به گزارش روز چهارشنبه گروه دانشگاه ایرنا، سهیلا سادات حسینی دانشجوی واحد علوم و تحقیقات دانشگاه آزاد که خود از معلولان جسمی و حرکتی است در باره این پایان نامه گفت: طرح پیشنهادی برای مجموعه تفریحی و فرهنگی که برای افراد دارای معلولیت جسمی و حرکتی در تهران ارائه شده است شامل کلاس ‌های آموزشی، گالری، رستوران، سینما، کلاس‌های ورزشی و سالن کنفراس است.وی ادامه داد: بخشی از نیروی انسانی هر جامعه را افراد دارای ناتوانی‌های جسمی و ذهنی (معلولان) تشکیل می‌دهند که دارای نیازهای ویژه و شرایط خاص برای فعالیت های روزمره و حرفه ای خود هستند. طبق آمار سازمان بهداشت جهانی، این افراد 10 درصد افراد جامعه را تشکیل می دهند که به دلیل شرایط خاص و نیازهای ویژه، عموماً با دشواری‌ هایی در هنگام حضور در جامعه مواجه هستند.این محقق واحد علوم و تحقیقات دانشگاه آزاد افزود: کف ‌پوش‌هایی که در این مجموعه بکار رفته از فوم مخصوص است که معلولان در صورت افتادن آسیب نبینند. شیب رمپ ‌های کار شده در این طرح از 2 تا 8 درصد در نظر گرفته شده که از اهمیت بالایی در تسهیل جابجایی افراد دارای مشکلات حرکتی برخوردار است.بر اساس گزارش واحد علوم و تحقیقات دانشگاه آزاد اسلامی، وی با بیان اینکه در این تحقیق از نرم‌افزار AutoCAD و 3D max استفاده شده است، اظهار داشت: این طرح برای اولین بار ارائه شده و قابلیت تجاری‌سازی دارد.امروزه با رشد آگاهی عمومی و تقویت حوزه‌ های اجتماعی، نادیده گرفتن حقوق اجتماعی ناتوانان و معلولان امری بدیهی است؛ همچنین نباید فعالیت و حضور افراد ناتوان در عرصه اجتماعی نادیده گرفته شود .**9283** 1200            "}