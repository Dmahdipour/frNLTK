{"onTitr":"","titr":" مصدومیت هافبک پرسپولیس جدی نیست","describe":" تهران - ایرنا - بر اساس اعلام کادر پزشکی تیم فوتبال پرسپولیس، مصدومیت امید عالیشاه هافبک مصدوم این تیم جدی نیست و او می تواند از روز شنبه تمرینات خود را از سر بگیرد.", "text":"به گزارش خبرنگار ایرنا، امید عالیشاه در دیدار شب گذشته (سه شنبه) برابر السد در دقیقه 73 از ناحیه زانو دچار مصدومیت شد و نتوانست به بازی ادامه دهد.کادر پزشکی پرسپولیس پس از تعویض، سریعا کارهای مربوط به درمان وی را انجام دادند تا این بازیکن دچار مشکل جدی نشود.هافبک نفوذی پرسپولیس پس از بازی، یخ درمانی کرد و کادر پزشکی پرسپولیس مصدومیت وی را جدی ندانسته است. پزشک تیم به عالیشاه توصیه کرده که در تعطیلات یخ درمانی و استراحت کند و مشکل او تا روز شنبه در دور جدید تمرینات حل خواهد شد.قرار است بار دیگر معانیات جدیدی از روز شنبه بر روی زانوی این بازیکن انجام شود تا چنانچه مشکلی وجود نداشت او با تیم تمریناتش را آغاز کند.ورزشی**ع.ک**1597            "}