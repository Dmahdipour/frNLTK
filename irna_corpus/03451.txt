{"onTitr":"","titr":" بیش از 283 هزار مرسوله در مهاباد توزیع شد","describe":" مهاباد- ایرنا- رییس اداره پست مهاباد گفت: در نیمه نخست امسال 283 هزار و 120 مرسوله پستی شامل پست پیشتار، عادی، سفارشی و پست ویژه در این شهرستان دریافت و ارسال شده است.", "text":"حمید سیفی روز سه شنبه در گفت و گو با خبرنگار ایرنا افزود: از این تعداد 28 هزار و 53 فقره مرسوله پیشتاز، 19هزار و 528 فقره سفارشی، چهار هزار و 21 فقره ویژه و بقیه مربوط مرسوله های عادی است.وی با بیان اینکه امسال 480 فقره تبادل پست با خارج از کشور داشته ایم، اضافه کرد: از این تعداد 245 فقره مرسولات وارده و 235 فقره صادره بوده است. وی ادامه داد: بیشترین تبادلات پستی مهاباد با اروپا به ترتیب با کشورهای آلمان، سوئد، نروژ و کانادا انجام شده است. رییس اداره پست مهاباد با بیان اینکه امسال سه هزار و 144 مورد ثبت نام کارت ملی هوشمند در این شهرستان انجام شده، بیان کرد: در این مدت هشت هزار و 792 کارت ملی هوشمند به شهروندان مهابادی تحویل داده شده است. به گزارش ایرنا اداره پست مهاباد با 14 دفتر خدمات ارتباطی مشترک شهری، 26 دفتر ICT، پنج دفتر نمایندگی روستایی و یک اداره پست مرکزی در سطح این شهرستان فعالیت دارد. 17 مهر برابر با نهم اکتبر روز جهانی پست در سراسر جهان اعلام شده و با توجه به وجود راه های ارتباطی جدید و فن آوری های نوین از جمله اینترنت، تلفن همراه، اتوماسیون های اداری و دیگر راه های ارتباطی و فن آوری، هنوز پست بخشی جدایی ناپذیر از ارتباطات و فن آوری اطلاعات است که جایگاه خاصی در سراسر جهان دارد.مهاباد با 237 هزار نفر جمعیت در جنوب آذربایجان غربی قرار دارد.9903/3020/2093            "}