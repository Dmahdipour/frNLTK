{"onTitr":" رسانه پاکستانی:    ","titr":" پاکستان، آمریکا و عربستان برای صلح در افغانستان توافق کردند","describe":" اسلام آباد - ایرنا - تارنمای خبری روزنامه دیلی تایمز پاکستان در خبری اعلام کرد که پاکستان و آمریکا با تعامل عربستان سعودی برای پیشبرد روند صلح سیاسی و آشتی در افغانستان توافق کردند.", "text":"به گزارش عصر جمعه ایرنا از تارنمای خبری روزنامه «دیلی تایمز» پاکستان، بنا به گفته منابع موثق ورود عربستان سعودی به پروسه صلح در افغانستان، در سفر «زلمی خلیل زاد» فرستاده ویژه آمریکا در امور افغانستان به اسلام آباد مورد بررسی قرار گرفت.بر اساس این خبر، عربستان سعودی از نفوذ چشمگیری در طالبان افغانستان برخوردار بوده و در این روند در گذشته فعال بوده است.انتصاب خلیل زاد به عنوان فرستاده ویژه از سوی وزیر امور خارجه آمریکا به عنوان تغییر در سیاست آمریکا در راستای تمرکز بر تلاش های سیاسی پس از شکست خط مشی دونالد ترامپ مبنی بر شکست دادن طالبان به صورت نظامی است.خلیل زاد پس از پایان سفر خود به پاکستان رهسپار ریاض پایتخت عربستان سعودی شد.کشورهای در حال تعامل در روند صلح افغان شامل پاکستان، افغانستان و چین می باشند و روسیه نیز یک روند صلح را برای افغانستان آغاز کرده و 11 کشور  از جمله پاکستان، افغانستان، ایران، چین و 5 کشور آسیایی میانه از هم اکنون به این روند، ملحق شده اند.به گزارش این رسانه پاکستانی، سفیر پاکستان در روسیه پیش از این اعلام کرده که نخستین اجلاس روند ابتکاری روسیه در پایان ماه جاری میلادی یا اول ماه آتی میلادی برگزار می شود.به گزارش ایرنا،  زلمی خلیل زاد نماینده رئیس جمهوری آمریکا در امور افغانستان روز سه شنبه هفته جاری در سفر به اسلام آباد، با مقام های پاکستانی در مورد بستر سازی برای صلح کابل با طالبان گفت گو کرد.خلیل زاد در سفر خود به اسلام آباد، با «شاه محمود قریشی» وزیر امور خارجه پاکستان دیدار و درباره موضوع افغانستان و نحوه نقش آفرینی اسلام آباد برای متقاعد کردن طالبان به مذاکره، گفت و گو کرد.نماینده ترامپ در امور افغانستان پیش از این دیدار، با معاون وزیر امور خارجه پاکستان درباره آخرین رویدادهای افغانستان به گفت و گو پرداخته بود.«محمد فیصل» سخنگوی وزارت امور خارجه پاکستان در پیام توئیتری این دیدار را تائید کرد.هدف از سفر خلیل زاد به اسلام آباد، بررسی راهکارهای مختلف به منظور متقاعد کردن طالبان افغانستان برای مذاکره با دولت مرکزی کابل جهت پایان جنگ 17 ساله در این کشور اعلام شده است.آساق**6125** 1586            "}