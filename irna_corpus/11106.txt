{"onTitr":"","titr":" هتلهای بخش خصوصی امکان رقابت با مهمانسراهای دولتی را ندارند","describe":" کرمانشاه - ایرنا - رئیس اتحادیه هتلداران استان کرمانشاه با اشاره به رکود حاکم بر هتلهای استان گفت: هتلها و مراکز اقامتی بخش خصوصی در استان امکان رقابت با مهمانسراهای ادارات دولتی که با یارانه دولت فعالیت می کنند را ندارند.", "text":"به گزارش خبرنگار ایرنا؛ خسرو منصوبی روز سه شنبه در مراسم گرامیداشت هفته گردشگری و تجلیل از فعالان این حوزه در سرسرای اجتماعات میراث فرهنگی افزود: هزینه هتل ها بسیار بالا است و امکان افزایش قیمت هم نداریم.او گفت: مهمانسراها و خوابگاه های دولتی به قیمت پایین خدمات ارائه می دهند و دولت به آنان یارانه می دهد و هزینه های آنان را نیز پرداخت می کند و از این رو بخش خصوصی امکان رقابت با آنها را ندارد.او به افزایش قیمت سبد کالا هتل ها نیز اشاره کرد و گفت: این سبد که لوکس و تنها از مراکز خاصی می شود تهیه کرد تا 200 درصد افزایش قیمت داشته است. وی با بیان اینکه اجازه افزایش 10 درصدی قیمت ها را به هتل ها داده اند، گفت: برخی از استان ها پیشنهاد افزایش 30 درصدای قیمت ها را به سازمان میراث فرهنگی داده اند که ما هم این رقم را پیشنهاد می کنیم.منصوبی ، افزایش قیمت را خواست اصلی هتلداران ندانست و افزود: تاکید ما بیشتر بر روی کاهش هزینه هایی همچون بیمه تامین اجتماعی، عوارض شهرداری، مالیات و دیگر هزینه ها است.یدی، نماینده سفره خانه های سنتی نیز در این مراسم به مشکلات نوسان قیمت ها به عنوان یکی از مشکلات این بخش نام برد و همچنین از مسئولان میراث فرهنگی خواست از طریق مکاتبات با دیگر سازمان ها از فعالان این بخش حمایت کنند. فرامرز رشیدی به عنوان نماینده اقامتگاههای بوم گردی استان کرمانشاه نیز تاکید کرد که تصویب قیمت واحد برای ارائه خدمات این اقامتگاه ها از سوی سازمان میراث فرهنگی ضروری است.محمدی نماینده مجتمع های تفریحی کرمانشاه نیز با بیان اینکه کرمانشاه مکانی برای تفریح ندارد ، خواستار سرمایه گذاری بیشتر در این حوزه شد و تاکید کرد که برای جذب سرمایه گذار باید کرمانشاه را بهتر و بیشتر معرفی کنیم.دوست حسینی، نماینده هتل پارسیان کرمانشاه نیز با بیان اینکه این استان تمام ویژگی های لازم برای پذیرش گردشگر را دارد گفت: جاذبه های این استان چهار فصل برای گردشگران داخلی و خارجی ناشناخته است. وحید خیبر ، نماینده راهنمایان گردشگری استان نیز خواستار ایجاد انجمن راهنمایان گردشگری استان شد و گفت: راهنمایان گردشگری اکنون جایگاهی در پروسه گردشگری در استان کرمانشاه ندارند. نماینده صنعتگران صنایع دستی نیز در ادامه این مراسم با اشاره به ارزش افزوده بالای صنایع دستی ، گفت: از آنجاییکه مواد اولیه این صنعت در استان وجود دارد و به راحتی تهیه می شود از این رو صنعتی درآمدزا است اما نیاز به حمایت دارد.محمدرسول عبدالمحمدی ، یکی از مشکلات حوزه صنایع دستی استان را طراحی و بسته بندی مناسب دانست و از مسئولان خواست در این زمینه تدبیری بیاندیشند.جلیلیان ، نماینده دفاتر مسافرتی هواپیمایی نیز در بخش پایانی این مراسم تنها راه نجات کشور از مشکلات تحریم و توطئه دشمنان را گردشگری دانست و گفت: از طریق جذب گردشگر می توانیم هم به درآمدزایی برسیم و هم نگاه دنیا به کشورمان را تغییر دهیم.او بر تقویت زیرساخت های گردشگری استان نیز تاکید کرد و افزود: قبلا یک پرواز ترکیه در استان فعالیت می کرد که آن هم تعطیل شد.وی خواستار افزایش تعداد پروازهای داخلی و راه اندازی پروازهای خارجی از طریق فرودگاه کرمانشاه شد و تصریح کرد: این اقدام منجر به تقویت صنعت گردشگری استان می شود. در این مراسم حدود 20 تن از فعالان حوزه گردشگری استان کرمانشاه مورد تجلیل قرار گرفتند.هفته گردشگری از 5 مهر شروع شده و تا 11 همین ماه ادامه دارد.در استان کرمانشاه بیش از چهار هزار اثر تاریخی و فرهنگی شناسایی شده است که بیش از 2 هزار و 200 مورد آن به ثبت ملی رسیده است.3033/8066            "}