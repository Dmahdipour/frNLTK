{"onTitr":" استاندار:    ","titr":" طرح ویژه سوادآموزی دختران روستایی خراسان شمالی اجرا می شود","describe":" بجنورد - ایرنا - استاندار خراسان شمالی گفت: با توجه به بالا بودن ضریب بی سوادی در زنان نسبت به مردان استان، طرح ویژه باسواد کردن زنان و دختران روستایی، عشایری و ترکمن در استان اجرا می شود.", "text":"به گزارش ایرنا محمدرضا خباز، سه شنبه در گفت و گو با خبرنگار ایرنا با اشاره به تمایل کمتر زنان به سوادآموزی، اظهار کرد: این ‌مساله به ویژه در بین اقوام مختلفی که در استان وجود دارند، بیشتر است.وی افزود: بنا شد با موافقت رئیس سازمان سوادآموزی ضمن هماهنگی لازم در بحث تامین اعتبارات، با مراجعه به منازل زنانی که علاقه کمتری به سواد دارند و با استفاده از محرک های اعتقادی و دینی برای ایجاد رغبت بیشتر در این افراد در قالب طرحی ویژه اقدام شود.خباز گفت: با توجه به اینکه خراسان شمالی مردم متدینی دارد استفاده از دین و بیان احکام دینی می تواند رغبت بیشتری در زنان بی سواد و کم سواد، برای شرکت در کلاس های سوادآموزی ایجاد کند.وی درصد باسوادی استان در گروه 10 تا 49 سال را 83.3 درصد ذکر کرد و افزود: هم اکنون 39 هزار بی سواد در این گروه سنی شناسایی شده اند.رئیس شورای پشتیبانی سوادآموزی خراسان شمالی با اشاره به شرایط رو به بهبود استان در سوادآموزی، اظهار کرد: این استان به لحاظ عملکردی بالاتر از میانگین کشوری است و برنامه 3 ساله برای ریشه کنی بی سوادی تدوین شده است.ط/5132            "}