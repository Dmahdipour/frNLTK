{"onTitr":" استاد حوزه:    ","titr":" راهپیمایی اربعین عظیم ترین تشکل مسلمانان جهان است","describe":" قم - ایرنا - استاد حوزه علمیه قم با تاکید بر ضرورت حضور دسته جمعی و متشکل مردم در راهپیمایی اربعین گفت: راهپیمایی و زیارت اربعین بهترین تجربه و فرصت برای شکل گیری عظیم ترین تشکل مومنان و مسلمانان جهان محسوب می شود.", "text":"به گزارش ایرنا، حجت الاسلام والمسلمین علیرضا پناهیان روز جمعه در دومین روز از «گردهمایی فعالان مردمی جبهه فرهنگی انقلاب اسلامی در عرصه اربعین» در قم با بیان این که در حماسه اربعین است که می توانیم تشکل مومنان را تجربه کنیم، افزود: هیات های عزاداری بهترین محفل برای این حرکت هستند و در این زمینه مسئولیت بزرگی برعهده دارند.وی تصریح کرد: اگر موضوع تشکل و سازمان دهی در مراسم اربعین را جدی نگیریم، نمی توانیم جزو لشکریان امام زمان(عج) باشیم.وی همچنین حماسه اربعین را یک امتحان بزرگ الهی دانست و افزود: مومنان واقعی باید پیروزی در این امتحان را مقدمه پیروزی در امتحان ولایتمداری و ظهور بدانند.پناهیان با تاکید بر تلاش بیشتر در رونق بخشیدن به مراسم اربعین گفت: این حماسه برای همگان از جمله مسئولان، هیات ها و مردم یک تکلیف ایجاد کرده است.وی ادامه داد: این حماسه یک مساله حاشیه ای و سلیقه ای نیست و باید قدر این نعمت را بدانیم و کاری نکنیم که در پیشگاه الهی مورد بازخواست قرار بگیریم. سومین گردهمایی فعالان مردمی جبهه فرهنگی انقلاب اسلامی در عرصه اربعین با حضور هزار تن از اعضای هیات ها و تشکل های مذهبی سراسر کشور به مدت دو روز در مسجد مقدس جمکران قم برگزار شد.7403 / 1175            "}