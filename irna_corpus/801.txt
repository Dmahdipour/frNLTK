{"onTitr":"","titr":" تخصیص 1245 میلیارد ریال برای تولید و خرید چای ابلاغ شد","describe":" تهران- ایرنا- رئیس سازمان برنامه و بودجه، تخصیص اعتبار هزار و 245 میلیارد ریالی ساماندهی تولید و خرید تضمینی چای را به خزانه ‌داری کل کشور ابلاغ کرد.", "text":"به گزارش ایرنا از مرکز اطلاع رسانی، روابط عمومی و امور بین الملل سازمان برنامه و بودجه کشور، محمدباقر نوبخت به استناد بودجه سال 97 از محل اعتبارات هزینه وزارت جهاد کشاورزی این ابلاغیه را به خزانه داری کل کشور ابلاغ کرده است.روز گذشته نیز رئیس سازمان برنامه و بودجه کشور در حاشیه نشست هیات دولت در جمع خبرنگاران گفت: بر اساس مصوبه هیات وزیران 9 میلیارد تومان برای تامین نیازهای فوری سیل زدگان، 50 میلیارد تومان برای امور هزینه ای و 100 میلیارد تومان برای امور زیربنایی و تملک دارایی مناطق سیل‌زده در استان‌های گیلان و مازندران اختصاص یافت.معاون‌ رئیس‌جمهوری افزود: پس از اینکه گزارش بازدید به هیات وزیران ارائه شد، این اعتبارها برای مرمت زیرساخت ها به ویژه پل ها که موجب قطع ارتباط برخی روستاها با شهر شده، مصوب شده است. نوبخت اظهار داشت: در سیل اخیر، حجم نزولات جوی برابر برخی گزارش‌ها بی‌سابقه بود و بین 250 تا 350 میلیمتر بارش را در شاهد بودیم. رئیس سازمان برنامه و بودجه اضافه کرد: این بارش ها در 2 روز متوالی (13 و 14 مهرماه) بود و بنابراین امکان ساماندهی روستاها در این مدت کوتاه وجود نداشت به همین دلیل خسارت‌هایی را به ساکنان حاشیه رودخانه‌ها و زیرساخت‌ها همچون پل و راه‌ها وارد کرد.اقتصام**1108*1834            "}