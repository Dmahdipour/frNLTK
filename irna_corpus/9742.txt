{"onTitr":" نماینده ولی فقیه در خراسان شمالی:    ","titr":" محتوای قرآنی باید بر سیاست گذاری ها حاکم باشد","describe":" بجنورد- ایرنا- نماینده ولی فقیه در خراسان شمالی گفت: آهنگ مدیریت جامعه باید قرآنی و محتوای قرآن بر سیاست گذاری های ما حاکم باشد.", "text":"به گزارش ایرنا حجت الاسلام والمسلمین ابوالقاسم یعقوبی روز چهارشنبه در شورای توسعه و گسترش فعالیت های قرآنی این استان اظهار داشت: زیرساخت های فرهنگ جامعه را باید با آموزه های قرآن تحکیم ببخشیم.رئیس شورای هماهنگی و گسترش فعالیت های قرآنی خراسان شمالی افزود: تمام مسائل اقتصادی، سیاسی، فرهنگی، ارتباطات اجتماعی و حتی فامیلی باید با قرآن و آموزه های آن شکل بگیرد.وی با بیان اینکه هم اکنون فعالیت موسسه های قرآنی در سطح کشور خوب آغاز شده است اظهار داشت: حرکت قرآنی در کشور شروع شده نگذارید کند شود چرا که پشتوانه انقلاب است و دشمنان نیز از این حرکت می ترسند.حجت الاسلام یعقوبی با بیان اینکه انس با قرآن کریم زمینه رشد و بالندگی خانواده ها و جامعه را فراهم می کند گفت: در خانه ای که قرآن تلاوت شود آن خانه بیمه خواهد شد.وی با بیان اینکه آشنایی با قرآن باید از دوران کودکی و پیش از دبستان و مدرسه آغاز شود افزود: باید کودکان از این دوران با قرآن مانوس شده و در مدارس و دانشگاه ها با مفاهیم آن آشنا شوند.نماینده ولی فقیه در خراسان شمالی گفت: فرزندانی که با قرآن مانوس شوند در مقابل تهاجم ها واکسینه و مقاوم خواهند شد و هجمه های شیطانی را پس خواهند زد.حجت الاسلام والمسلمین یعقوبی به فروپاشی برخی از خانواده ها اشاره کرد و گفت: متاسفانه آنانی که از قرآن و آموزه های آن دور باشند دچار مشکلات مختلفی و آسیب های زیادی خواهند شد و همچنین از معنویت دور می شوند.وی بابیان اینکه بعد از انقلاب در خصوص فعالیت های قرآنی رشد کرده ایم، افزود: خوشبختانه هم اکنون حافظان بین المللی زیادی داریم که حتی در مسابقات جهانی برتر می شوند.وی از تمامی مسئولان و دلسوزان خواست تا دین و ارزش های دینی را بیشتر در جامعه نهادینه کنند و گفت: این اقدام جامعه را استحکام بخشیده و ضد ضربه خواهد کرد.امام جمعه بجنورد از آموزش و پرورش نیز خواست تا رویکرد برنامه های درسی را قرآنی کند و افزود: از معلمان می خواهیم تا اصل قرآن در مدارس جدی گرفته شود. مدیرکل فرهنگ و ارشاد اسلامی خراسان شمالی نیز گفت: سند توسعه فعالیت های قرآنی استان تدوین شده که برای تصویب به شورا ارائه خواهد شد.حسین فرخنده افزود: در هفته قرآن و عترت 15 برنامه محوری در استان برگزار می شود که جشنواره آواها و نغمه های قرآنی، نمایشگاه های آثار فاخر خوشنویسی و نقاشی از آن جمله است.به گزارش ایرنا هفته قرآن و عترت یکی از برنامه های فرهنگی و هنری وزارت فرهنگ و ارشاد اسلامی است که به منظور ترویج و توسعه فعالیت های قرآنی با بهره گیری از ظرفیت های فرهنگی و هنری برگزار می شود.3007/5132            "}