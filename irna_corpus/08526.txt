{"onTitr":" رئیس امور مدیریت عملکرد سازمان استخدامی :    ","titr":" نتیجه ارزیابی ها منطبق با رضایت مردم از دستگاه ها باشد","describe":" رشت - ایرنا - رئیس امور مدیریت عملکرد و ارتقاء فرهنگ سازمانی سازمان امور اداری و استخدامی با اشاره به اهمیت ارزیابی عملکرد دستگاه ها گفت: باید نتیجه حاصل از ارزیابی  عملکرد دستگاه های اجرایی ، با نظر و نگاه مردم و شاخص های عمومی و اختصاصی همپوشانی و مطابقت داشته باشد.", "text":"به گزارش خبرنگار ایرنا، علاء الدین رفیع زاده روز پنجشنبه در جشنواره شهید رجایی  استان گیلان در رشت افزود: برای بهتر ارزیابی کردن دستگاه های اجرایی در سطح ملی، طرحی را در سالجاری با نظرسنجی از مردم در رابطه با میزان رضایتمندی از دستگاه های اجرایی انجام دادیم.وی خاطر نشان کرد: کارهای ما بایستی منجر به رضایت مردم و نتیجه ارزیابی ما برای انها قابل باور باشد و زمانی می توانیم بگوییم عملکرد خوبی داشتیم که مردم از ما راضی باشند.رفیع زاده تاکید کرد: این تقدیرها از دستگاه های اجرایی که بهتر عمل کرده اند، باید منجر به بهتر کار کردن آنها و انگیزه برای  فعالیت بیشتر دیگر دستگاه ها شود.وی به مصوبه اصلاح نظام اداری نیز اشاره و بیان کرد: برنامه جامع  اصلاح نظام اداری به عنوان برنامه سه ساله به همه دستگاه های اجرایی ابلاغ و در سالجاری برنامه های جدیدی تصویب و ابلاغ شده است.وی تصریح کرد: اجرای این برنامه ها در روان سازی ، سرعت و کیفیت خدمات ارائه شده به ارباب رجوع موثر بوده و اگرچه با ایده هایی که شایسته مردم ماست، فاصله قابل توجهی بویژه در بعضی حوزه ها دارد اما موفقیت های خوبی را نیز شاهد هستیم.رفیع زاده برنامه ریزی دقیق برای اجرا و عملیاتی کردن را از کارهایی خواند که دستگاه های اجرایی باید به آن توجه داشته باشند و افزود: نقاط ضعف باید برای اجرای برنامه های جدید برطرف شود.وی با تاکید بر اینکه دستگاه های اجرایی اهداف را بایستی جدی تر بگیرند، گفت: باید تمامی دستگاه ها براساس قانون در این ارزیابی شرکت کنند  و اگر دستگاهی حاضر به شرکت در این ارزیابی ها نباشد، به معنای انست که به مردم پاسخگو نیست .رفیع زاده با تاکید بر اینکه هدف ما بودن در کنار دستگاه های اجرایی است، تصریح کرد: باید با تعامل نزدیک شاهد پیشرفت اجرا در برنامه ها و در نهایت خدمت و رضایت بیشتر مردم باشیم. وی خاطر نشان کرد: برای اجرا و عملیاتی کردن برنامه ها نیازمند افراد خاص، تفکر خاص و انرژی خاص هستیم که این مهم را در سطح ملی بصورت پایلوت اجرا کرده ایم.وی گفت: در همین راستا، جلسه آموزشی برای افراد خارج از سیستم برگزار کردیم که از سوی ما دستگاه های اجرایی را مورد ارزیابی قرار دهند .رفیع زاده  گیلان را از استان های فعال در رابطه با  تلاش برای بهبود عملکردها خواند.وی با اشاره به بررسی عملکردهای دستگاه های اجرایی ادامه داد: الگوهای ارزیابی تغییر یافته و ارزیابی عملکرد، جایگزین مدیریت شده و بایستی برای اصلاح برنامه ها، شاخص های دقیق تری تدوین شود.در پایان این جشنواره دستگاه های اجرایی برتر در بخش های مختلف معرفی و تجلیل شدند. در این جشنواره 50 دستگاه اجرایی برای ارزیابی عملکردشان  شرکت کردند .7296 / 2007            "}