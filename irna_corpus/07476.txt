{"onTitr":"","titr":" یک هزارو477 مددجوی البرزی وارد بازارکار شدند","describe":" کرج-ایرنا- معاون اشتغال و خودکفایی کمیته امداد امام خمینی (ره) استان البرز اعلام کرد که یک هزارو477 مددجوی این استان با دریافت تسهیلات خود اشتغالی وارد بازار کار شدند.", "text":"شاهین رضایی روز شنبه در گفت و گو با ایرنا افزود: برای خوداشتغالی این مددجویان 140 میلیارد ریال تسهیلات در ماه های اخیر پرداخت شده است.وی بیان داشت: طبق اعلام مدیرکل تعاون کار و رفاه اجتماعی و دبیر کارگروه اشتغال البرز، کمیته امداد پس از سازمان‌های صنعت، معدن و تجارت و جهاد کشاورزی جایگاه سوم در جذب منابع بانکی قرض‌الحسنه اشتغال را کسب کرده است.رضایی ادامه داد: اعطای تسهیلات قرض‌الحسنه اشتغال از طریق برخی بانک‌های عامل البرز و صندوق قرض‌الحسنه امداد ولایت انجام می‌شود.معاون اشتغال و خودکفایی کمیته امداد امام خمینی (ره) استان البرزرضایی گفت: رتبه‌های جذب منابع بانکی اشتغال بر اساس تعداد ثبت مشاغل در سامانه رصد اعلام می‌شود .وی  یادآور شد: مددجویان مستعد فاقد مهارت بر اساس علاقه و سنجش بازار کار با هماهنگی کمیته امداد برای گذراندن دوره‌های آموزشی به مراکز معتبر و مورد تأیید سازمان آموزش فنی و حرفه‌ای و با قابلیت اعطای مدرک رسمی معرفی می‌شوند.رضایی افزود: همه‌ساله بخشی از مددجویان تحت حمایت شامل زنان سرپرست خانوار و فرزندان مددجویان البرزی از طریق اشتغال‌زایی توانمند شده و از جمع خانوارهای کمیته امداد خارج می‌شوند.وی گفت: تسهیلات اشتغال این نهاد تا سقف بیست میلیون تومان است که به‌ طورمعمول در زمینه‌های خدماتی، دامپروری، کشاورزی و صنایع‌دستی به مددجویان وزنان سرپرست خانوار تحت حمایت کمیته امداد و تعدادی از نیازمندان غیر تحت حمایت مراجعه‌کننده به دفاتر امداد پرداخت می‌شود.کمیته امداد البرز 20هزار خانوار با جمعیت 33 هزار نفر تحت پوشش حمایتی دارد.8029/ 6155            "}