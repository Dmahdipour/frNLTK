{"onTitr":"","titr":" 42 میلیون نفر از خدمات تامین اجتماعی بهره مندند","describe":" تبریز - ایرنا - مدیر کل روابط عمومی سازمان تامین اجتماعی با بیان اینکه 42 میلیون نفر در کشور از 18خدمات تامین اجتماعی بهره مندند، گفت: همچنین 5.5 میلیون نفر نیز مستمری بگیر این سازمان هستند.", "text":"امیرعباس تقی پور روز چهارشنبه با حضور در سازمان خبرگزاری جمهوری اسلامی مرکز تبریز خاطرنشان کرد: 42 میلیون نفر بدون اینکه از منابع عمومی کشور مثل نفت بهره گیرند؛ خودشان از خدمات صندوقی که در آن سرمایه گذاری کرده اند به هنگام بازنشستگی و یا کارافتادکی و سایر خدمات بهره می برند.مدیر کل روابط عمومی سازمان تامین اجتماعی با بیان اینکه تلاش این سازمان ارتقای کیفیت خدمات است، افزود: برای ایجاد تفاهم و پشتیبانی بین مردم و سازمان رسانه ها نقش تنظیم کننده دارند که هم نظرات ذی نفعان را به رسانه و هم اهداف و برنامه های سازمان را به یکدیگر انتقال می دهند.وی رسانه ها را همراه و کمک یار سازمان تامین اجتماعی دانست و افزود: در سازمان تامین اجتماعی به دلیل ارتباط دو طرفه بین ذی نفعان و سازمان، رسانه ها نقش واسط را در معرفی سازمان ایفا می کنند.تقی پور تداوم همکاری رسانه ها با سازمان و انعکاس انتقادهای مردمی به این سازمان را خواستار شد و گفت: یکی از چالش های سازمان ناآشنایی ذی نفعان از خدمات متنوع آن است.مدیرکل روابط عمومی تامین اجتماعی پاسخگویی را یکی از رویکردهای اصلی سازمان برشمرد و افزود: مدیریت ارشد سازمان راهبرد اصلی خود را پاسخگویی و ارتباط نزدیک با رسانه ها اعلام کرده است و نشست خبری مدیر عامل سازمان هر دو ماه یکبار برگزار می شود.وی بیمه زنان خانه دار که چند سالی است به صورت قانون درآمده را یکی از خدمات مترقی سازمان تامین اجتماعی دانست و خاطرنشان کرد: به زودی کمپین اطلاع رسانی «بیمه زنان خانه دار» را با حضور اصحاب رسانه اعلام می کنیم.تقی پور با بیان اینکه همواره تعامل نزدیکی با معاونت مطبوعاتی وزارت فرهنگ و ارشاد داریم، اظهار داشت: مسایل و مشکلات بیمه ای خبرنگاران که درخواست شان هم به حق است با امضای تفاهم نامه ای حل شده و خبرنگاران می توانند از طریق اداره کل فرهنگ و ارشاد معرفی و بیمه شوند.6132/3071            "}