{"onTitr":"","titr":" دایی بهترین مهاجم ادوار جام ملت های آسیا شد","describe":" تهران- ایرنا- تارنمای فدراسیون بین المللی فوتبال روز پنجشنبه در فاصله سه ماه تا برگزاری جام ملت های 2019 آسیا بهترین مهاجم تمام ادوار قاره کهن از بین 9 بازیکن را به نظرسنجی گذاشت که در نهایت «علی دایی» با بیشترین آرا این عنوان را کسب کرد.", "text":"به گزارش ایرنا؛ در این نظر سنجی «ای اف سی»؛  دایی با 767 هزار و 438 رای بترین مهاجم ادوار جام ملت های آسیا شد.هیچ بازیکنی در تاریخ فوتبال نتوانسته به اندازه دایی در بازی های ملی گل بزند و او اکنون با 109 گلی که برای تیم ملی ایران به ثمر رسانده در صدر بهترین گلزنان جهان است.هشت گل وی در رقابت های جام ملت های آسیا و در سال 1996 به ثمر نشسته است. دایی در سال 2000 لبنان سه گل و سال 2004 در چین 2 گل دیگر به این تعداد اضافه کرد&#160;و با 14 گل بهترین گلزن تاریخ جام ملت های آسیا شد.«یاسر القحطانی» با بیش از 425 رای از عربستان و «یونس محمود» از عراق در زمره این 9 بازیکن مطرح بودند.«لی دونگ کوک» بهترین گلزن جام ملت های 2000 با 6 گل در جام ملت های 2000 آقای گل رقابت ها شد و اکنون با 10 گل بعد از علی دایی در رتبه دوم بهترین گلزنان جام ملت های آسیا قرار دارد. با این وجود می توان گفت حضور گلزنی مثل علی دایی باعث شده تا بازیکنی مثل لی با این میزان گل در جام ملت ها چندان به چشم نیاید.«علی مبخوت» از امارات متحده عربی بهترین گلزن جام ملت های 2015 با 5 گل است و «جاسم الهویدی» از کویت چهارمین گلزن برتر تاریخ جام ملت هاست که 63 گل ملی به ثمر رساند. «تیم کیهیل» که یکی از 9 بازیکن مطرح قاره کهن به شمار می رود در زمره بهترین گلزن استرالیا در جام ملت هاست. او اولین گلش در جام ملت های آسیا را در جام ملت های 2007 برابر عمان به ثمر رساند و پس از ناامیدی در فینال سال 2011 و شکست برابر ژاپن توانست در سال 2015 استرالیا را به مقام قهرمانی در این رقابت ها برساند. هیچ بازیکنی از استرالیا بیشتر از کیهیل در آسیا گل نزده است.«الکساندر گنریخ» بهترین گلزن ازبکستان در جام ملت ها با 6 گلی که در سه دوره برای تیم ملی کشورش زده، بی تردید برجسته ترین بازیکن ازبکی در جام ملت های آسیاست. بازی ها و گل های او در سال 2011 باعث شد تا ازبکستان بهترین نتایج تاریخش را در این رقابت ها به دست بیاورد.«نائوهیرو تاکاهارا» سومین گلزن برتر تاریخ جام ملت های آسیا با 9 گل از کشور ژاپن است. او در سال 2004 با گل هایش نقش مهمی در قهرمانی ژاپن داشت و همچنین در سال 2007 با 4 گل یکی از بهترین گلزنان جام بود.اما علی دایی آقای گل فوتبال جهان در این نظرسنجی با افرادی نظیر یاسر القحطانی، جاسم الهویدی، یونس محمودتیم کیهیل و گنریخ رقابت داشت که توانست تمام مهاجمان تاریخ فوتبال آسیا را پشت سر بگذارد و به تنهایی در صدر این فهرست قرار بگیرد.ورزشی**9250*2025            "}