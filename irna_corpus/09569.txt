{"onTitr":" کارشناس حقوق بین الملل:    ","titr":" آمریکا رای دادگاه لاهه را نپذیرد به بی اعتباری خود دامن می زند","describe":" تهران- ایرنا- استاد علوم سیاسی و حقوق بین الملل با اشاره به پیروزی حقوقی ایران در دادگاه بین المللی لاهه گفت: با وجودی که شکایت ایران را وارد ندانسته بود ولی در دادگاه شرکت کرد، لذا اگر به رای دادگاه تمکین نکند چهره بین المللی خود را خدشه دار تر می کند.", "text":"مهدی مطهرنیا روز چهارشنبه در گفت و گو با ایرنا، درباره پیروزی حقوقی ایران در دادگاه بین المللی لاهه، اظهار داشت: پیمان مودت در دهه های گذشته منعقد شده و نزدیکی ایران و ایالات متحده قبل از انقلاب به گونه ای بوده که آمریکا ایران را یک ستون محکم و متحدی قابل اعتماد در منطقه می دانست. از طرفی ایران هم تمامی تخم مرغ های خود را در سبد ارتباط اقتصادی با آمریکا و غرب چیده بود.وی اظهار داشت: دوگانگی برخورد آمریکا و تفسیر رای نهادهای بین المللی بالادستی همچون دادگاه لاهه به نفع خود، می تواند به اعتبار این نهادها آسیب بزند و در آینده دیگر کشورها نیز به رای آنها بی توجهی می کنند.استاد علوم سیاسی و حقوق بین الملل بیان کرد: ایران و آمریکا نباید با آرای بین المللی به صورت تفسیری و دوگانه برخورد کنند، زیرا این فرصتی است برای طرفین که رای دادگاه را محترم شمرده و به جای اصطکاک به سمت و سوی حل مناقشات روی آورند.مطهرنیا در پاسخ به این سوال که پیروزی حقوقی ایران چه تاثیری می تواند بر روابط با اروپا بگذارد، اضافه کرد: با توجه به اینکه دادگاه لاهه فی مابین ایران و آمریکا بوده تاثیری در روابط جمهوری اسلامی و اروپا ندارد، ولی این جرات را به اروپاییان می دهد که بر تصمیم قبلی خود مبنی بر ایجاد کانال مالی با ایران مصمم تر شوند.این استاد علوم سیاسی و حقوق بین الملل عنوان کرد: مراجعه ایران به دادگاه لاهه و استناد به پیمان مودت می تواند برگ برنده ایران باشد. از آنجا که در طول 40 سال گذشته جناح های جمهوری اسلامی هرگز دشمنی خود با آمریکا را پنهان نکرده اند، استناد به این پیمان نشان می دهد که ایران قصد کاهش تنش با ایالات متحده را دارد و آمریکا باید از فرصت پیش آمده استفاده کند.مطهرنیا یادآور شد: حتی اگر در مقطع کنونی مذاکره مستقیم امکانپذیر نباشد می توان از طریق میانجیگری سازمان های بین المللی سطح تنش را کاهش دهند.استاد علوم سیاسی و حقوق بین الملل گفت: به هر روی گرچه آمریکا با اقداماتی می تواند رای دادگاه را نادیده بگیرد ولی پیروزی حقوقی و نسبی ایران می تواند در مذاکرات و در روابط بین الملل موثر باشد. وی همچنین گفت: در گذشته بسیاری از آرای دادگاه های بین المللی از سوی بسیاری از دولت ها، نادیده گرفته شده است. لذا با وجودی که موفقیت نسبی ایران، موفقیت خوبی است ولی نباید این پیروزی حقوقی را قطعی دانست و توقعات را بالا برد.وی افزود: من نه نگاه خوشبینانه و نه بدبینانه به این پیروزی دارم؛ به نظرم باید نگاه بینابینی به این قضیه داشت. دیپلماسی عمومی ایران می تواند سطح مناقشات بین المللی با دنیا را به حد معقولی برساند.مطهرنیا ادامه داد: پس از دهه ها فاصله دیپلماتیک بین جمهوری اسلامی و ایالات متحده یک چتر سیاسی بحران خیز و بحرانزا در فضای عمومی دو دولت بوجود آمده است، اکنون نگاه دو کشور با ایجاد یک فضای حقوقی و با استفاده از ظرفیت های سازمان های بین المللی می تواند به هم نزدیکتر شود. سیام*3061*1535            "}