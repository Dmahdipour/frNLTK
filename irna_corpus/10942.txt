{"onTitr":"","titr":" پدر معنوی طالبان خواستار مذاکره مستقیم افغانستان شد","describe":" اسلام آباد - ایرنا - «سمیع الحق» پدر معنوی طالبان از افغانستان خواست که مستقیم و بدون واسطه با این گروه مذاکره کند.", "text":"به گزارش روز سه شنبه رسانه های پاکستان، سمیع الحق در دیدار با هیات افغان که برای مذاکرات صلح به اسلام آباد سفر کرده است، از آنها خواست که مستقیم و بدون حضور آمریکا و پاکستان، با طالبان مذاکره کنند.وی در این دیدار، موضوع افغانستان را بسیار پیچیده خوانده و گفت:تصمیم‌گیری در این زمینه آسان نیست.پدر معنوی طالبان همچنین با بیان اینکه بحران افغانستان موضوعی بین‌المللی است، افزود:آمریکا و دیگر قدرت‌های بین‌المللی اجازه تحقق این موضوع را نمی‌دهند.وی به اعضای این هیات پیشنهاد کرد که برخی علمای دین و نمایندگان افغانستان بدون دخالت آمریکا و پاکستان، با طالبان دیدار و گفت و گو کنند.به گزارش رسانه های پاکستان، هیاتی متشکل از علمای دینی افغانستان برای گفت‌وگو در خصوص نشست‌های دوجانبه و تامین صلح و امنیت در افغانستان، به اسلام‌آباد سفر کرده است.این هیات که به رهبری «عطاالله لودین» رئیس شورای علمای دینی افغانستان به پاکستان سفر کرده هدف از برگزاری این همایش را تبادل نظر و توافق درباره پایان جنگ در افغانستان بیان کرده است.اعضای این هیات افغانستانی متشکل از نمایندگان دولت و دیپلمات‌های مستقر این کشور در پاکستان با«سمیع‌الحق» رهبر جمعیت علمای اسلام پاکستان مشهور به پدر معنوی طالبان دیدار کردند.آنها از سمیع الحق خواستند تا در برقراری صلح در افغانستان و مذاکره با طالبان، نقش آفرینی کند.سمیع الحق موسس مدرسه دارالعلوم حقانیه و رهبر جمعیت علمای اسلام پاکستان است.وی در میان طالبان افغان و پاکستانی از نفوذ زیادی برخوردار است اما این بدان معنا نیست که وی به لحاظ تشکیلاتی رهبر گروه طالبان و یا سرکرده آنان باشد.آساق**6125**1600            "}