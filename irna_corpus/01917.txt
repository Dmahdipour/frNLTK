{"onTitr":" با حضور معاون اجتماعی وزارت بهداشت؛    ","titr":" دانشگاه علوم پزشکی اهواز با شهرداری و بهزیستی تفاهم نامه بست","describe":" اهواز – ایرنا – 2 تفاهم نامه بین دانشگاه علوم پزشکی اهواز، شهرداری و بهزیستی با حضور دکتر سید محمد هادی ایازی، معاون اجتماعی وزارت بهداشت، درمان و آموزش پزشکی در اهواز منعقد شد.", "text":"به گزارش ایرنا 2 تفاهم نامه بین دانشگاه علوم پزشکی جندی شاپور و شهرداری اهواز و دانشگاه علوم پزشکی اهواز و اداره کل بهزیستی خوزستان چهارشنبه در حاشیه  اجلاس روسا، معاونین اجتماعی، بهداشت و مدیران شبکه های بهداشت و درمان دانشگاهها و دانشکده های علوم پزشکی منطقه چهار آمایشی کشور در سرسرای هتل پارس اهواز به امضا رسید.تفاهم نامه 2 جانبه همکاری بین اداره کل بهزیستی خوزستان و دانشگاه علوم پزشکی جندی شاپور اهواز در سه ماده و 37 بند با موضوع مشارکت در زمینه راه اندازی و پیشبرد اهداف برنامه کانون و مجمع سلامت محله در شهرستان های تابعه با استفاده از ظرفیت پایگاههای خدمات اجتماعی و پایگاههای سلامت اجتماعی بهزیستی منعقد شد.از جمله تعهدات مشترک این تفاهم نامه شامل مشارکت در جمع آوری ، به روز رسانی و تکمیل بانک اطلاعاتی جمعیت، شناسایی و ترغیب معتمدین و افراد با نفوذ محلات جهت عضویت در مجامع سلامت محلات است.مشارکت مراکز جامع سلامت، پایگاههای سلامت جامعه و خانه های بهداشت در طرح های سلامت محور به ویژه راه انداری کانون های سلامت محلات، مشارکت فعال جهت عضو گیری کانون سلامت محله از مراجعین مراکز جامع سلامت، پایگاه سلامت جامعه و خانه بهداشت از جمله تعهدات دانشگاه است.از جمله تعهدات بهزیستی در اختیار قراردادن منابع و ظرفیت های موجود از جمله پایگاههای خدمات اجتماعی و پایگاههای سلامت اجتماعی برای تسریع در راه اندازی کانون سلامت محله و جمع سلامت محله عنوان شده است.تفاهم نامه بین شهرداری و دانشگاه علوم پزشکی اهواز با موضوع مشارکت در زمینه راه انداری و پیشبرد اهداف برنامه کانون و مجمع سلامت محله در شهرستان های تابعه با استفاده از ظرفیت فرهنگ سراهای شهرداری در سه ماده و 36 بند به امضا رسید.از جمله تعهدات مشترک در این تفاهم نامه مشارکت در شناسایی توانمندی های مردم و ظرفیت های بالقوه و بالفعل محلات منتخب و اجرای برنامه ها و پروژه های موثر در ارتقای سلامت ذکر شده است.مشارکت مراکز جامع سلامت، پایگاههای سلامت جامعه و خانه های بهداشت در طرح های سلامت محور به خصوص در راه اندازی کانون های سلامت محلات و ایجاد بستر مناسب برای به اشتراک گذاری ابتکارات و تجارب موفق بین کانون های سلامت محلات از جمله تعهدات دانشگاه است.از تعهدات شهرداری مشارکت فعال در عضو گیری کانون سلامت محله از افراد ساکن در محله و در اختیار قرار دادن منابع و ظرفیت های موجود از جمله فرهنگسراها در جهت تسریع در راه اندازی کانون و مجمع سلامت محله ای عنوان شده است.در حال حاضر 2 کانون سلامت محله با هدف حل مشکلات سلامت محلات، در کوی علی آباد و ملاشیه اهواز آغاز به کار کرده است،هر محله ای که اعلام آمادگی کند و مردم و معتمدان پای کار باشند ظرفیت های محله شناسایی و آموزش ها ارائه می شود و قرار است برنامه راه اندازی کانون سلامت محلات شهری و روستایی در تمام محلات و روستاها اجرایی شود که اعضای آن مردم هستند.با اعلام فراخوان، گروههای مردم محلات می تواند ثبت نام کنند و مجمع سلامت محله ای نیز تشکیل می دهند و مشکلات محل خود از ابعاد مختلف سلامتی بررسی، اولویت بندی و حل می شوند.در صورت حل نشدن به مجمع سلامت شهرستان، مجمع سلامت استانی و یا کشوری ارجاع می شود. 3004/6002            "}