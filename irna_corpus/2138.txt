{"onTitr":"","titr":" عزم مسئولان چرداول برای اجرای مصوبات سفر استاندار جدی است","describe":" ایلام - ایرنا - فرماندار چرداول گفت: سفر استاندار، معاونین و مدیران کل استان با اتخاذ و اجرای 13 مصوبه تاثیرگذار چهره این شهرستان را دگرگون خواهد کرد و مسئولان دوایر مختلف در چردوال برای اجرایی کردن این تصمیمات بسیار جدی هستند.", "text":"مراد یگانه روز چهارشنبه در مصاحبه با خبرنگار ایرنا افزود: سفرهای استانی نماینده عالی دولت به شهرستان های استان باعث تکاپو، تحرک، امید و بالندگی در تمام حوزه های عمومی شده و در آینده ای نزدیک تغییراتی مثبت و ملموس در استان روی خواهد داد.وی افزود: در پی سفر روز های گذشته استاندار ایلام به چرداول و رصد و احصای نیازمندی ها و مشکلات و کارهای کارشناسی شده در مجموع 13 مصوبه در حوزه های راه، آب، عمران شهری و روستایی، ارتباطات‌ ، کشاورزی و منابع طبیعی با اعتبارات استانی و ملی مصوب و نوید آینده ای روشن و امیدوار کننده را دارد.فرماندار چرداول یادآور شد: ساماندهی ورودی شهر سرابله بعنوان مرکز شهرستان که یکی از خواسته های عمومی بود به مناقصه رفته و این طرح با 55 میلیارد ریال از محل اعتبارات شهرستان و شرکت ساخت و توسعه راه های کشور در روزهای آینده اجرایی می شود.یگانه دیگر مصوبه سفر استاندار ایلام به چرداول را بهسازی و آسفالت راه روستایی پیامن به میدر در دهستان زردلان با اعتبار 17 میلیارد ریال عنوان کرد که ضمن مشخص شدن کارفرمای برنده شده در مناقصه کار این طرح شروع شده است.وی سومین مصوبه را انجام مطالعه مسیر سرابله به آسمان آباد ذکر کرد و گفت: این پروژه با اعتبار پنج میلیارد ریال کارهای مطالعاتی آن به اتمام رسیده است.فرماندار چرداول با ذکر این نکته که توسعه و بهسازی زیرساخت های راه سازی در دهستان زردلان از دغدغه‌های اصلی مدیران ارشد استان است گفت: بهسازی و آسفالت مسیر روستای چناره به میدر به طول 9 کیلومتر با اعتبار 10 میلیارد ریال از دیگر مصوبات این سفر بود که 6 کیلومتر آن آسفالت شده و مابقی در دست اجرا است.یگانه تامین آب شرب و آشامیدنی در مناطق دور افتاده و کمتر توسعه یافته را دیگر اولویت این سفر دانست و اضافه کرد: در خصوص آب روستاهای زردلان تاکنون یک حلقه چاه عمیق با آبدهی مناسب حفر شده و شبکه های داخلی روستاهای کلگه و گاودول انجام گرفته و با رفع مشکل اجتماعی در منطقه کمبود آب روستاهای: میدر و چال خشک مرتفع خواهد شد.وی یادآور شد: در پی زلزله های بوقوع پیوسته 2 روستای چم چرود و جوبشله در بخش زاگرس آسیب جدی دیدند که در این سفر تسهیلات و تسریع در عملیات اجرایی ساخت واحدهای مسکونی مورد تاکید استاندار ایلام قرار گرفت که پس از پیگیری این مورد بصورت کامل اجرایی شده است.یگانه توسعه زیرساخت های ارتباطات و مخابرات را یکی از نیازهای شهرستان چرداول برشمرد و گفت: نصب 2 دستگاه (BTS ) در گردنه مله مازگ و زردلان در دستور کار قرار گرفت که ایستگاه مله مازگ تکمیل و حوزه زردلان در دست اقدام است.وی ادامه داد: مصوبه دیگر و مهم احداث شبکه های داخلی اراضی داجیوند - کهره و خط انتقال پمپاژ بود که توسط جهاد کشاورزی بطور کامل انجام شده و برای خط انتقال از اعتبارات سال جاری 20 میلیارد ریال اختصاص یافته و مقرر شد از اعتبارات سال آینده نیز 10 میلیارد ریال تخصیص یابد و در ضمن 100 میلیارد ریال نیز بنابر قول معاون وزیر جهاد کشاورزی از سوی وزارتخانه مربوطه تامین خواهد شد.وی خاطرنشان کرد: دیگر مصوبه این سفر در خصوص تامین آب شرب روستاهای داجیوند با اعتبار پنج میلیارد ریال است که بدلیل عدم نتیجه در یافتن مکان مناسب در داجیوند در نهایت حفر چاه در حوزه شهرستان اسلام آباد غرب پیش بینی شده که جلسه ای جهت اجرایی شدن آن با فرماندار آن شهرستان در روزهای آتی تشکیل خواهد شد.انجام مطالعات مسیر شباب به سرابله ، تجهیز پارک خرمه روستای باغله با اعتبار 10 میلیارد ریال بهسازی و آسفالت بلوار فاتحان میمک شهر سرابله، پیگیری سد چناره و واگذاری این طرح به بانک توسعه اسلامی و کلنگ ساخت آن تا پایان سال 97 از دیگر مصوبات سفر مهندس سلیمانی استاندار ایلام به چرداول بود که یگانه به آنها اشاره کرد.وی در پایان یادآور شد: اجرای طرح ها و پروژه ها در قالب مصوبات قطعا زمانبر است ولی با نگاه ویژه مدیران ارشد استان و پیگیرهای مداوم مصوبات سفر استاندار ایلام به چرداول شتاب مناسبی گرفته و در آینده ای نزدیک مجدد کارهای صورت گرفته به اطلاع مردم شریف رسانده خواهد شد.شهرستان چرداول به مرکزیت شهر سرابله در 30 کیلومتری ایلام قرار دارد و دارای 142روستا، پنج شهر و چهار بخش هلیلان، زاگرس، شباب و مرکزی است.7176/6119            "}