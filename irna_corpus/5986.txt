{"onTitr":" سفیر ایران در سوریه تاکید کرد ؛    ","titr":" مدارس ایرانی در بدترین شرایط در سوریه دایر بوده است","describe":" دمشق- ایرنا- سفیر جمهوری اسلامی ایران در سوریه گفت که این کشور حدود هشت سال درگیر جنگ بوده و مدارس ایرانی هیچ گاه تعطیل نشده و معلمان با بدترین شرایط به تعلیم و تربیت دانش آموزان پرداختند.", "text":"به گزارش ایرنا، جواد ترکابادی روز یکشنبه در آیین تودیع و معارفه سرپرست مدارس ایرانی در کشورهای سوریه، لبنان و اردن در سفارت ایران در دمشق، افزود : معلمان ایرانی در سوریه در شرایط سخت و بحرانی به خوبی در ارتقای سطح دانش آموزان تاثیر گذار بودند.وی گفت: دانش آموزان فراغت بیشتری در خارج کشور دارند که باید معلمان شرایطی را آماده کنند تا آنان از این فرصت به خوبی بهره مند شوند.سفیر ایران در دمشق افزود: آموزش و پرورش نهاد بزرگ و تاثیر گذار در جامعه است که مهم ترین گوهر در این کارگزار دانش آموزان هستند.ترکابادی تصریح کرد: معلمان در مدارس خارج کشور باید طوری برنامه ریزی کنند که دانش آموزان پس از پایان درس به راحتی وارد بهترین دانشگاه های کشور شوند.هم اینک در کشورهای سوریه، لبنان و اردن 330 دانش آموز رسمی و سه هزار دانش آموز غیر رسمی در مدارس ایرانی در حال تحصیل هستند. 10مجتمع آموزشی ایرانیان در سه کشور سوریه، لبنان و اردن در تمام رشته ها و مقاطع تحصیلی فعال است.این مجتمع ها در 6 شهر و سه پایتخت در سوریه، لبنان و اردن مستقر هستند و دانش آموزان از دوره پیش دبستانی تا دوره پیش دانشگاهی در آن تحصیل می کنند.در پایان علی بیرانوند به عنوان سرپرست مدارس جمهوری اسلامی ایران در سوریه، لبنان و اردن با حکم وزیر آموزش و پرورش منصوب و از خدمات محمد حسین عبداللهی سرپرست قبلی تقدیر شد.خاورم**8005*1436*            "}