{"onTitr":" استاندار مرکزی:    ","titr":" شورای گفت و گو دولت و بخش خصوصی اتاق فکر جنگ اقتصادی است","describe":" اراک - ایرنا - استاندار مرکزی گفت: کشور درگیر جنگ اقتصادی شده و شورای گفت و گو دولت و بخش خصوصی، اتاق فکر برای مقابله با تهدیدهای دشمنان است.", "text":"به گزارش ایرنا، سید « علی آقازاده» روز پنجشنبه در نشست شورای گفت و گو دولت و بخش خصوصی استان مرکزی، افزود: دشمنان توطئه های متعددی را در بخش های مختلف برای کشور طراحی کرده اند که با درایت و تدبیر و اتکا به ظرفیت های داخلی می توان اثر آن ها را خنثی کرد.وی اظهار داشت: فعالیت های تخصصی شورای گفت و گو دولت با بخش خصوصی با هماهنگی و پیگیری مصوبات نشست ها در حال افزایش است تا زمینه رفع موانع تولید در بخش خصوصی فراهم کند.استاندار مرکزی گفت: این استان برای پیشبرد مصوبات شورای گفت و گو از ظرفیت نمایندگان خانه ملت در کمیسیون های تخصصی استفاده می کند.آقازاده افزود: ارتباط دو سویه دبیرخانهاین  شورا با نمایندگان مجلس شورای اسلامی و تلاش برای طرح مشکلات در کمیسیون های تخصصی مجلس، روند بهره گیری حداکثری را از نشست های شوراا فراهم می کند.وی اظهار داشت: فعالیت های سال جاری شورای گفت و گو دولت با بخش خصوصی استان مرکزی منجر به  اخذ تصمیمات شفاف و رفع ابهامات بخش خصوصی شده است.استاندار مرکزی گفت: رفع دغدغه تولید کنندگان در بخش های مختلف مهمترین اولویت این شورا است و تلاش می شود تا بخش تولید بتوانند بدون نگرانی در میدان بوده  و رونق کسب و کار و اشتغال را رقم زند.آقازاده درادامه گفت: در برخی مواقع بین مودیان مالیاتی و اداره کل امور مالیاتی ابهاماتی در محاسبه مالیات به وجود می آید که موارد ابهامی به کارگروه تخصصی ارجاع و تصمیمات استانی اتخاذ می شود.رئیس اتاق بازرگانی، صنایع و معادن استان مرکزی نیز در این نشست گفت: تعامل ارکان شورای گفت و گو دولت با بخش خصوصی در این استان  موجب شده که  جایگاه پنجم کشوری را از آن خود کند.«منوچهر توسطی» افزود: با وجود آنکه همه بخش ها و نهادها در این شورا حضور فعالی دارند، شهرداری اراک حضور کمرنگ و عملکرد ضعیفی در این شورا دارد.بررسی مفاد بند الف ماده 43 و بند الف ماده 47 قانون مالیات بر ارزش افزوده در خصوص پرداخت پنج درصد عوارض حق شهرداری ها از فروش بلیت توسط شرکت های حمل و نقل و نیز اعتراض انبوه سازان استان به بند 46 قانون مالیات های مستقیم ؛ 2 دستور نشست شورای گفت و گو دولت با بخش خصوصی استان مرکزی بود.بیش از 2 هزار و 800 واحد تولیدی در نقاط مختلف استان مرکزی فعالیت می کنند. 6991/6013/            "}