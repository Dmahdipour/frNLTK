{"onTitr":"","titr":" دادستان تبریز: مبارزه با پدیده شوم احتکار با جدیت ادامه دارد‎","describe":" تبریز-ایرنا- داستان عمومی و انقلاب تبریز گفت: مبارزه با پدیده شوم احتکار و خرید و فروش غیرقانونی ارز با جدیت ادامه خواهد یافت.", "text":"موسی خلیل اللهی روز جمعه در گفت و گو با خبرنگار ایرنا در بستان آباد با اشاره به شرایط اقتصادی کشور و فشارهای اقتصادی دشمنان گفت: دستگاه قضایی استان آذربایجان شرقی اجازه نخواهد داد یک عده سودجو و طمع ورز نظام اقتصادی کشور و امنیت و آرامش استان را تهدید کنند.وی مبارزه قاطع با محتکران و دلالان ارز و عاملان ناامنی اقتصادی در فضای مجازی را از جمله برنامه های دستگاه قضایی برشمرد و افزود: وضعیت قیمت ارز و کالای های اساسی در بازار واقعی نبوده و در اثر تبلیغات روانی ایجاد شده بود.خلیل اللهی از دستگیری فردی در تبریز در رابطه با بازار ارز خبر داد و افزود: این فرد در فضای مجازی و در قیمت های غیر واقعی برای ارز اعلام و مردم را برای خرید و فروش تشویق می کرد.وی شناسایی و برخورد با محتکران را از اولویت های دستگاه قضا عنوان کرد و افزود: توزیع اقلام احتکار شده در بین نیازمندان واقعی در استان توانست اثرات روانی منفی حاصل از احتکار را کم کند.دادستان تبریز از حل مسائل رانندگان خودروهای باری در استان خبر داد و افزود: تلاش کردیم خواسته های به حق و واقعی رانندگان را با برخی که سعی می کردند از مسائل آنها سوء استفاده کنند را از هم جدا کنیم .وی گفت: نخواهیم گذاشت عده ای سوء استفاده کننده در راستای خدشه دار کردن مقام و جایگاه واقعی قشر زحمت کش راننده ها سوء استفاده کرده و فضای نا امنی را در جامعه القاء کنند.خلیل اللهی در بخش دیگر سخنان خود با اشاره به برخی نارصایتی ها از روند رسیدگی و اطاله دادرسی در دستگاه قضایی گفت: بسیاری از مواردی که منجر به اطاله دارسی می شود ناشی از الزامات قانونی است که دستگاه قضایی باید رعایت کند.وی نداشتن اطلاعات حقوقی مراجعان، تعلل در پاسخ به استعلامات از سوی ادارات دولتی و تاخیر در ارائه نظریه های کارشناسی را ازجمله عوامل اطاله دارسی برشمرد.خلیل اللهی همچنین با اشاره به کمبود شدید نیرو در دستگاه قضایی استان، گفت:بسیاری از شعبات با کمتر از 40 درصد استاندارد کارمند و قاضی فعالیت می کنند.وی اعلام کرد: در چند روز آینده 300 نفر کارمند جدید در دستگاه قضایی استان مشغول بکار شده و بخشی از این کمبودها جبران خواهد شد.سید علی موسوی فرماندار بستان آباد هم در گفت و گو با خبرنگار ایرنا، همدلی و همکاری مسئولین را در گذر از شرایط حساس اخیر مهم برشمرد و گفت: خوشبختانه همدلی بین مسئولین ارشد کشور در بین مسئولان استان و شهرستان هم به چشم می خورد و کارهای بزرگی با همراهی و همدلی مسئولان در حال انجام است.وی یکی از وظایف اصلی دستگاه قضایی را ایجاد حس امنیت درجامعه برشمرد و گفت: رسیدگی قاطع به تخلفات و مفاسد اقتصادی می تواند حس امنیت را در مردم و سرمایه گذاران ایجادکرده و فضای اقتصادی را امن تر کند.به گزارش ایرنا امروز با حضور دادستان تبریز، علی محمودیان به عنوان دادستان جدید بستان آباد معرفی و از خدمات دو ساله احمدشیرعلیزاده تجلیل شد./3071/7239            "}