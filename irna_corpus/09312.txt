{"onTitr":"","titr":" رابطه در ساخت و سازها جای ضابطه را نگیرد","describe":" شهرکرد- ایرنا- استاندار چهارمحال و بختیاری گفت: در ساخت و سازهای شهری اجازه ندهیم ضابطه مندی مغلوب رابطه شود.", "text":"به گزارش ایرنا، اقبال عباسی عصر چهارشنبه در کمیسیون ماده 5 چهارمحال و بختیاری تاکید کرد: عمل به ضوابط شهرسازی، جلوگیری از رابطه بازی و پرهیز از تخلفات ساختمانی می تواند به تسریع در روند شهرسازی نوین تاثیر مستقیم داشته باشد.وی افزود: در انواع ساخت و سازها و تغییر کاربری ها رعایت حق و حقوق همسایگان و جلوگیری از تضییع حق آنان باید به طور جدی مورد توجه قرار گیرد.عباسی تصریح کرد: البته در صورت توجه تمامی ساخت و سازهای شهری به طرح های جامع و تفصیلی شهرها می تواند در زیباسازی شهری بر مبنای علمی و کارشنای موثر باشد.وی با اشاره به رونق بلندمرتبه سازی ها به دلیل کمبود و گرانی زمین در برخی مناطق شهری گفت: پیش بینی پارکینگ لازم در احداث ساختمان های جدید از مهمترین معیارهای علمی و کارشناسی مرتبط با ضوابط کنترل ترافیک است.به گزارش ایرنا، طرح تفصیلی طرحی است که براساس معیار‌ها و ضوابط کلی طرح جامع شهر، نحوه استفاده از زمین های شهری در سطح محلات مختلف، وضعیت دقیق و تفصیلی شبکه عبور و مرور و میزان تراکم ساختمان، جمعیت در واحد‌های شهری و اولویت های مربوط به نوسازی و بهسازی مناطق و رفع مشکلات شهری در آن تعیین می شود.در طرح تغصیلی نقشه ها و مشخصات مربوط به مالکیت براساس مدارک ثبتی تهیه و تنظیم و تکلیف تمامی قطعات زمین را به لحاظ کاربری، تراکم ساختمانی و گذر‌بندی مشخص می شود و به عنوان یک سند در دستور کار شهرداری قرار می گیرد.در این نشست تعدادی از طرح ها و تغییر کاربری های مرتبط با شهرداری های شهرستان های شهرکرد و بروجن بررسی و پس از بحث و تبادل نظر کارشناسی تصویب شد.7362/6021            "}