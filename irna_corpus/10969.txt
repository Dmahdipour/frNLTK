{"onTitr":"","titr":" نوبل فیزیک باز هم تعجب همگان را برانگیخت","describe":" تهران – ایرنا – آرتور اشکین آمریکایی 96 ساله به عنوان سالخورده ترین برنده نوبل، نیمی از جایزه نوبل فیزیک 2018 را دریافت کرد و نیمی دیگر به جرارد مورو  74 ساله از فرانسه و دونا استریکلند 58 ساله از کانادا برای ابتکارات نوآورانه در فیزیک لیزر اهدا شد.", "text":"به گزارش روز سه شنبه گروه اخبار علمی ایرنا، آرتور اشکین این جایزه را به دلیل توسعه انبرک نوری دریافت کرد که کاربرد گسترده ای در سیستم های بیولوژیکی دارد. یکی از کاربردهای این روش امکان جابجایی ارگانیسم های بسیار کوچک مانند سلول ها در ابعاد میکرو است.همچنین می توان از این ابزار برای جابجایی و تثبیت ویرس ها، میکروب ها و دیگر میکروارگانیسم ها استفاده کرد. وی از اوایل دهه 1960 میلادی، یعنی مقارن با اختراع لیزر، در حال کار و پژوهش روی این پروژه بوده است. وی سالخورده ترین برنده جایزه نوبل است. مورو و استریکلند نیز جایزه را به دلیل توسعه روشی برای تولید پالس های بسیار شدید و فوق کوتاه اپتیکی دریافت کردند. این روش نیز کاربردهای گسترده ای دارد و یکی از کاربردهای آن در جراحی چشم با استفاده از لیزر است.با استفاده از این روش می توان برش ها و منافذ بسیار دقیق در موجودات زنده در ابعاد میکروسکوپی ایجاد کرد. این دو دانشمند از اوایل دهه 80 میلادی در دانشگاه روچستر کار مشترک خود را اغاز کردند.استریکلند 55 ساله سومین زنی است که موفق به دریافت نوبل شده است. ماری کوری در سال 1903 میلادی به دلیل کشف تابش و ماریا گوپرت مایر در سال 1963 به دلیل کشفیاتی در زمینه ساختار هسته موفق به دریافت این جایزه شدند.ارزش مادی جایزه نوبل فیزیک 9 میلیون کرون سوئد (حدود یک میلون دلار) است.آکادمی سلطنتی نوبل هر دو اختراع را انقلابی در فیزیک لیزر نامیده است. منابع:پایگاه خبری بنیاد نوبل،پایگاه خبری سی ان ان،پایگاه خبری نیویورک تایمز و پایگاه خبری گاردینعلمی **9259**1440            "}