{"onTitr":" مدیرکل دفتر طرح وزارت صنعت و معدن:    ","titr":" ظرفیت سازی صنعتی در جنوب کرمان اولویت دولت است","describe":" جیرفت - ایرنا - مدیرکل دفتر طرح ها و تامین مالی وزارت صنعت، معدن و تجارت گفت: توسعه و پیشرفت مناطق محروم و کمتر توسعه یافته جزو مهمترین برنامه های این وزارتخانه است و ظرفیت سازی در بخش های صنعتی و معدنی این دیار از اولویت های دولت به شمار می رود.", "text":"به گزارش ایرنا، افشار فتح الهی شامگاه شنبه در حاشیه نشست بررسی مشکلات و توانمندی های صنعت و معدن جنوب استان کرمان در جمع خبرنگاران افزود: بر این باور هستیم با توسعه مناطق محروم شاهد توازن و شکوفایی بیشتر مناطق کمتر توسعه یافته خواهیم بود.وی به اهمیت برگزاری نشست بررسی مشکلات و توانمندی های جنوب استان کرمان در فرمانداری جیرفت اشاره و تصریح کرد: هدف از برگزاری این نشست، توسعه و سرمایه گذاری در حوزه صنعت و معدن با توجه به ظرفیت های کشاورزی، صنعتی، معدنی و صنایع تبدیلی این دیار است.مدیرکل دفتر طرح ها و تامین مالی وزارت صنعت، معدن و تجارت افزود: امیدواریم با جمع بندی برداشت های کارشناسی بزودی زمینه ظرفیت سازی و سرمایه گذاری سازمان های توسعه ای زیر مجموعه این وزارتخانه در جنوب استان کرمان فراهم شود.کمک به ایجاد روند توسعه ای تیتانیوم کهنوج، تامین زیرساخت های مناسب برای ادامه روند کار کارخانه فرآوری مس جیرفت، تامین سرمایه و ایجاد تسهیلات مناسب برای جذب سرمایه گذران در شهرک ها و نواحی صنعتی جنوب استان، تسریع در روند احداث کارخانه لاستیک در شهرک صنعتی شماره 2 جیرفت و حمایت های ویژه از صنایع فرآوری و بسته بندی محصولات کشاورزی از مهمترین موارد مطرح شده در این نشست بود.این نشست با حضور معاونان و کارشناسان ارشد وزارت صنعت، معدن و تجارت در جیرفت برگزار شد و پس از آن، تیم کارشناسان این وزارتخانه از شهرک های صنعتی شماره یک و 2 جیرفت بازدید کردند.سازمان صنعت، معدن و تجارت جنوب کرمان، مستقل از مرکز استان، هفت شهرستان جیرفت، عنبرآباد، کهنوج، منوجان، رودبار جنوب، قلعه گنج و فاریاب را تحت پوشش دارد./3029/7450/7429            "}