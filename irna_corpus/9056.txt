{"onTitr":"","titr":" انتشار تصویر دختر جوان در اینستاگرام دردسرساز شد","describe":" همدان- ایرنا- رئیس پلیس فضای تولید و تبادل اطلاعات همدان اظهار داشت: انتشار تصویر دختر جوان توسط مدیرآتلیه عکاسی در همدان دردسر ساز شد.", "text":"سرهنگ سرخوش روز پنجشنبه در گفت و گو با ایرنا افزود: دختر 26 ساله با مراجعه به آتلیه اقدام به گرفتن عکس کرده و نسبت به پخش این عکس ها توسط صاحب آتلیه در فضای مجازی اینستاگرام اعلام رضایت کرده بود.وی با بیان اینکه پس از گذشت مدتی از این موضوع این دختر ازدواج می کند اضافه کرد: دوستان داماد از قرار گرفتن عکس همسرش در یک صفحه اینستاگرامی خبر دادند و داماد جوان با مراجعه به این صفحه و خواندن کامنت های عاشقانه نوشته شده زیر عکس همسرش، برای پیگیری این موضوع به پلیس فتا مراجعه کرد.سرهنگ سرخوش ادامه داد: عوامل پلیس فتا عکاس را شناسایی و دستگیر کردند اما پس از رویارویی شاکی و متهم موضوع به جلب رضایت ختم شد.وی توصیه کرد: بانوان به ویژه زوج های جوان در آتلیه های مجاز اقدام به عکس برداری کرده و تمامی سوابق عکس را در اختیار بگیرند.رئیس پلیس فتا همدان ادامه داد: پیش از اقدام به تصویر برداری می طلبد زوجین هنگام انعقاد قرارداد، پاک کردن عکس ها از روی رایانه و در اختیار قرار دادن تمامی اطلاعات مربوط به عکسشان را متذکر شوند.351 فقره پرونده نیمه نخست امسال در پلیس فتا تشکل شد که در این راستا 147 متهم که اقدام به کلاهبرداری، برداشت غیرمجاز از حساب بانکی و مزاحمت اینترنتی کرده بودند، دستگیر شدند.7526/2087            "}