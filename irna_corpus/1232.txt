{"onTitr":"","titr":" همایش سه ساله های حسینی در زنجان برگزار می شود","describe":" زنجان - ایرنا - دبیر همایش سه ساله های حسینی استان زنجان گفت: با تلاش محبان اهل بیت(ع)، کانون پرورش فکری کودکان و نوجوانان استان و هیات رزمندگان اسلام زنجان همایش سه ساله های حسینی برگزار می شود.", "text":"داود خدایی روز پنجشنبه در گفت و گو با خبرنگار ایرنا، افزود: این همایش پنجم صفر ساعت 9 صبح در حسینیه عاشقان ثارالله برگزار خواهد شد.دبیر همایش سه ساله های حسینی استان زنجان گفت: بنیان گذار این همایش مجمع جهانی حضرت علی اصغر است و این همایش یازدهمین سال برگزاری خود را با حضور گرم مشتاقان مکتب اهل بیت(ع) تجربه خواهد کرد.خدایی تاکید کرد: به هر میزانی که توانایی داریم، باید در ترویج فرهنگ ناب مکتب سیدالشهدا(ع) تلاش کنیم، تا جهانیان با هدف و راه امام حسین(ع) آشنا شوند.وی اظهار داشت: تربیت معنوی و آشنایی معارف اسلامی برای نسل جدید، از موضوعاتی است که باید بیش از هر مسئله ای روی آن تمرکز و اهتمام داشت.دبیر همایش سه ساله های حسینی استان زنجان گفت: مردم و فعالان دینی - مذهبی از مسئولان امر انتظار دارند، تا حد امکان در معرفی این مکتب کمک کنند.به گزارش ایرنا، از یازده سال قبل همه ساله در پنجم صفر به مناسبت شهادت حضرت رقیه (س) دختر سه ساله امام حسین(ع) در استان زنجان همایشی با عنوان سه ساله های حسینی برگزار می شود.در این همایش دختران سه تا 10 ساله حضور پیدا می کنند و محتوای این همایش در واقع معرفی شخصیت این دختر معصومه با زبان کودکانه به نسل جدید است.3216/6085            "}