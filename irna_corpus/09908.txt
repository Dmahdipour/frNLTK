{"onTitr":" هشدار استاندار ایلام:    ","titr":" مانع تراشان مسیر اشتغال جایی در مدیریت ایلام نخواهند داشت","describe":" ایلام - ایرنا - استاندار ایلام با انتقاد از مدیرانی که به جای ایجاد تسهیل در روند توسعه و اشتغالزایی این استان در مسیر اشتغالزایی مانع تراشی می کنند، هشدار داد: مدیرانی که به طرح های توسعه، صنعت و اشتغالزایی عمل نکنند برکنار می شوند.", "text":"به گزارش ایرنا، قاسم سلیمانی دشتکی روز چهارشنبه در نشست کارگروه اشتغال و سرمایه گذاری استان ایلام اظهار داشت: نگاه به تولید و سرمایه‌گذاری نیاز به اصلاح دارد و گاهی موانعی وجود دارد که مانع تولید و اشتغال می شود که باید هر چه زودتر رفع شوند.وی افزود: پرداخت بموقع تسهیلات و بدور از کاغذ بازی و ایجاد موانع برای پرداخت می تواند کمک حال اشتغال باشد.سلیمانی دشتکی با بیان اینکه واحدهای تولیدی نیمه فعال باید به چرخه تولید بازگردند، گفت: واحدهای تولیدی و نیمه صنعتی نیمه فعال قبلا دارای طرح توجیهی بوده و نیازی به ارائه مجدد طرح توجیهی ندارند و بانک‌های استان نیز در پرداخت تسهیلات به این واحدها باید با متقاضیان همراهی کنند.استاندار ایلام بر نظارت بیشتر واحدهای تولیدی و صنعتی مشکل ‌داری که از محل تسهیلات رونق تولید بهره‌مند شدند، تاکید کرد و گفت: ارائه تسهیلات رونق تولید باید به بهره وری و اشتغال‌زایی واقعی منجر شود.وی افزود: هدف اصلی کارگروه تسهیل و رفع موانع تولید واحدهای تولیدی است، همه دغدغه ها و اصرارها در این نشست تاکید بر راه اندازی، افتتاح طرح و ایجاد اشتغال و رونق تولید در استان است.معاون اقتصادی استاندار ایلام نیز در این نشست گفت: حرکت به سمت تشکل های اشتغال محور در دستور کار قرار گیرد چرا که تعاونی ها و تشکل ها در طرح های اشتغال زایی موفق تر خواهند بود.ایوب درویشی افزود: اجرای طرح های اشتغال زایی با محوریت تعاونی ها و تشکل های مردمی در بحث پایداری و توجیه اقتصادی موفق تر هستند.وی یادآور شد: تجربه نشان داده که اجرای طرح های خرد و خانگی چندان موفق نبوده و باعث معضلات و افزایش بدهی های بانکی می شود.درویشی با تاکید بر شبکه سازی و فعالیت های اقتصادی اجتماع محور گفت: با ایجاد این گونه فعالیت ها به سمت تشکل های بهره برداری و تعاونی های تولیدی حرکت کنیم و فعالیت های جمعی را در بحث طرح های اقتصادی و اشتغال زایی در استان گسترش دهیم.معاون اقتصادی استاندار ایلام افزود: در این راستا کمیته امداد امام خمینی (ره) در اجرای طرح هایی که به مددجویان این سازمان اختصاص دارد می تواند با ایجاد شبکه های اجتماعی و تشکل های اشتغال زایی در این زمینه گام های موثری بردارد .وی در بخش دیگری از سخنان خود به افزایش بعد نظارتی طرح های اشتغال زایی تاکید کرد و گفت: بانک ها باید در مرحله پرداخت تسهیلات به متقاضیان سریعتر عمل کنند.مدیرکل تعاون، کار و رفاه اجتماعی ایلام نیز در این نشست گفت: کل اعتبارات ابلاغی مرحله اول تسهیلات اشتغال روستایی، یک هزار و 211 میلیارد ریال است و تاکنون یک هزار و 940 طرح در بانک ها با اعتبار یک هزار و 352 میلیارد ریال و اشتغالزایی سه هزار و 654 نفر مصوب شده اند.شکراله شیرخانی افزود: تاکنون بر اساس سهم ابلاغی مرحله اول استان، یک هزار و 803 قرارداد با اعتبار یک هزار و 803 میلیارد ریال و اشتغالزایی 2 هزار و 719 نفر منعقد شده و کل پرداختی های استان با توجه به یک هزار و 483 طرح 740  میلیارد ریال بوده است.وی یادآور شد: بانک های عامل بر اساس اعتبار تخصیصی استان از جمله پست بانک 125طرح مصوب با اعتبار 221 میلیارد ریال و 123 عقد قرارداد با اعتبار 220 میلیارد ریال، بانک کشاورزی 859 طرح مصوب با 650 میلیارد ریال اعتبار و 688 طرح و اعتبار 595 میلیارد ریال قرارداد منعقد شده است.به گفته شیرخانی صندوق کارآفرینی امید با 726 طرح مصوب و اعتبار 176 میلیارد ریال، 693 عقد قرارداد با اعتبار 160 میلیارد ریال و بانک توسعه تعاون با 230 طرح مصوب و 266 میلیارد ریال اعتبار و 205  قرارداد با اعتبار 238 میلیارد ریال منعقد شده است.7180            "}