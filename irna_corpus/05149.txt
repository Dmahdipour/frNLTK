{"onTitr":"","titr":" نرخ کرایه اتوبوس درون شهری در بروجرد 40 درصد افزایش یافت","describe":" بروجرد - ایرنا - مدیرعامل سازمان حمل و نقل بار و مسافر شهرداری بروجرد گفت: با مصوبه شورای اسلامی شهر نرخ کرایه اتوبوس های درون شهری 40 درصد افزایش یافت.", "text":"امیر دبیری فر روز دوشنبه در گفت وگو با خبرنگار ایرنا افزود: بر این اساس نرخ جا به جایی مسافران در هر مسیر از سه هزار و پانصد به پنج هزار ریال افزایش یافته است. وی اظهار داشت: استفاده از کارت های شارژی اتوبوس در بروجرد به جای بلیت های کاغذی در همه  مسیرهای انجام می شود. مدیرعامل سازمان حمل و نقل بار و مسافر شهرداری بروجرد بیان کرد: از پنج سال پیش تا کنون نرخ کرایه اتوبوس های درون شهری ثابت بوده است.دبیری فر اضافه کرد: هم اکنون کار جا به جایی مسافران در بروجرد با 85 دستگاه اتوبوس بخش خصوصی و دولتی انجام می شود که از این تعداد 25 دستگاه در خطوط دانشگاه آزاد اسلامی و دانشگاه دولتی آیت الله بروجردی فعال هستند.وی ادامه داد: در فصل مدارس روزانه حدود 35 هزار مسافر و در فصل تابستان روزانه حدود 15 تا 20 هزار مسافر توسط ناوگان اتوبوسرانی بروجرد جا به جا می شوند.مدیرعامل سازمان حمل و نقل بار و مسافر شهرداری بروجرد با اشاره به اینکه عمر مفید هر دستگاه اتوبوس بین هفت تا 10سال است، گفت: براین اساس حدود 80 درصد اتوبوس های ناوگان اتوبوس رانی بروجرد فرسوده است.دبیری فر افزود:  فرسوده بودن اتوبوس ها موجب شده تا به دلیل تعمیرات پی درپی هزینه های بسیاری برای سازمان ایجاد شود.در شهر 250 هزار نفری بروجرد کار جا به جایی مسافران توسط حدود 85 دستگاه اتوبوس و بیش از 2هزار تاکسی صورت می گیرد.6052/7273            "}