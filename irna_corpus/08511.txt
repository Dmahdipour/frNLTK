{"onTitr":" فرماندار:    ","titr":" 120 میلیارد ریال وام به افراد جویای کار در ابرکوه پرداخت شد","describe":" یزد - ایرنا - فرماندار ابرکوه گفت: در سال 1397 و در مرحله نخست 120 میلیارد ریال وام اشتغال روستایی و عشایری برای سرمایه‌گذاری در 106 طرح به متقاضیان جویای کار در این شهرستان پرداخت شد.", "text":"محمدکاظمی نسب روز پنجشنبه در حاشیه نشست شورای اشتغال به خبرنگار ایرنا اظهار داشت : این میزان وام مشاغل روستایی و عشایری با بهره 6 درصد پرداخت و زمینه اشتغال 217 نفر فراهم‌شده است . وی با قدردانی از تلاش‌های شورای اشتغال شهرستان ادامه داد: این طرح‌ها در بخش‌های تولیدی، کشاورزی، دامپروری ، خدمات، صنعت و معدن ، گردشگری ، آموزش‌وپرورش ، ورزش و جوانان در روستاها و مناطق عشایری اجراشده است. کاظمی نسب بابیان اینکه مرحله دوم پرداخت تسهیلات اشتغال پایدار روستایی به‌زودی آغاز خواهد شد تصریح کرد: تیم‌های نظارتی بر کلیه طرح‌هایی که تسهیلات را دریافت کرده‌اند موردبررسی قرار خواهند داد. رئیس شورای اشتغال ابرکوه با اشاره به اینکه اشتغال یکی از دغدغه دولت تدبیر و امید، است ، یادآور شد: شورای اشتغال شهرستان از دی‌ماه 1396 تاکنون 44 نشست و کمیته فنی اشتغال برگزار کرد و برای اجرا و مصوبات طرح‌های اشتغال‌زا، 18 کارگروه نیز تشکیل‌شده است . فرماندار ابرکوه اضافه کرد: تاکنون 529 طرح اشتغال روستایی و عشایری با پرداخت 886 میلیارد و 400 میلیون ریال وام و با اشتغال یک هزار و 59 نفر در کارگروه اشتغال شهرستان بررسی و مصوب شد. وی بابیان اینکه یکی از مهم‌ترین دغدغه‌های دولت اشتغال است ، یادآور شد: طی 2 سال گذشته با پرداخت 400 میلیارد ریال تسهیلات به 90 طرح در بخش صنایع کوچک، خرد و خانگی زمینه اشتغال 450 نفر در این شهرستان فراهم‌شده است. مرکز شهرستان 53 هزارنفری ابرکوه در 140 کیلومتری جنوب غربی شهر یزد قرار دارد. 7540/ 2047/            "}