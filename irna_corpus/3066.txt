{"onTitr":"","titr":" وزیر دفاع: در حوزه هوایی به یک قدرت تبدیل شده ایم","describe":" تهران- ایرنا- وزیر دفاع و پشتیبانی نیروهای مسلح گفت: در تحولات و پیشرفت‌های چشمگیر و کارهای بزرگ و متعدد در حوزه قدرت هوایی با رویکرد جهادی و انقلابی و با تحمل تحریم های شکننده به یک قدرت تبدیل شده ایم.", "text":"به گزارش ایرنا از روابط عمومی وزارت دفاع، امیر سرتیپ امیر حاتمی روز سه شنبه در همایش نقش قدرت هوایی که در سازمان صنایع هوایی وزارت دفاع برگزار شد، افزود: بعد از پیروزی شکوهمند انقلاب اسلامی، به رغم تحمیل همه تحریم ها، بر ملت بزرگ ایران اسلامی، تحریم های ویژه ای در حوزه نیروی هوایی و صنعت هوایی اعمال شد که با خروج مستشاران نظامی خارجی از کشور، تصور داشتند که نیروی هوایی، زمین گیر و مضمحل خواهد شد.وزیر دفاع ادامه داد: امروز در شرایطی هستیم که امکانات صنعت دفاعی شرکت های دانش بنیان، دانشگاه های بزرگ کشور با همدلی و هماهنگی دست در دست هم دارند و در یک سنگر در حال تقویت و پیشرفت حوزه هوایی کشور هستند. امیر حاتمی با اشاره به دستیابی به فن آوری های پیشرفته طراحی و ساخت جت جنگنده کوثر گفت: در حال حاضر بسیاری از کشورهای پیشرفته دنیا هنوز در این حوزه ها وابسته اند و با صرف هزینه های هنگفت نیازمندی های خود را تأمین می‌کنند.وزیر دفاع و پشتیبانی نیروهای مسلح از آماده سازی جت آموزشی کوثر 88 با طراحی، ساخت و فن آوری بومی و داخلی در آینده نزدیک خبر داد و گفت: نظرات راهبردی متخصصان، صاحبنظران و اندیشمندان حوزه هوایی در این زمینه دریافت شده تا در مسیر رشد و پیشرفت صنعت هوایی استفاده کنیم.امیر سرتیپ حاتمی، تصمیم گیری در حوزه صنعت هوایی را بسیار دقیق، ظریف و حساس دانست و گفت: سرمایه گذاری در بخش صنعت هوایی پرهزینه است و باید با دقت نظر در این خصوص حرکت کرد. برگزاری این همایش در واقع بسترسازی جهت حرکت در این مسیر پر افتخار برای جمهوری اسلامی ایران است.وزیر دفاع با اشاره به اینکه قدرت هوایی بخش مهم و تعیین کننده از قدرت دفاعی کشورمان محسوب می‌شود، تصریح کرد: در این حوزه، بخش های راداری، پدافندی، پهپادی و نیروی هوایی از جمله ی مؤلفه های قدرت هوایی ایران اسلامی است که در طول 40 سال عمر پر برکت نظام جمهوری اسلامی ایران به پیشرفت های خیره کننده ای در تمام زمینه ها به خصوص حوزه ی پهبادی دست یافته ایم و در این خصوص جزو کشورهای اول دنیا محسوب می‌شویم.امیر سرتیپ حاتمی ابراز امیدواری کرد: صنایع هوایی وزارت دفاع می تواند با بهره گیری از تجارب ارزنده خود در طول 40 سال اخیر، گام های بزرگی را در اقتدار روز افزون قدرت هوایی که لازمه قدرت و بازدارندگی ملی است، بردارد.اجتمام *1193 * 3063            "}