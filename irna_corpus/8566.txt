{"onTitr":"","titr":" 12 کمیته تخصصی ویژه اربعین حسینی در وزارت کشور فعال شد","describe":" آبادان - ایرنا - معاون عمران و توسعه شهری وزارت کشور گفت: به منظور شتاب بخشی به روند تامین زیر ساخت ها در مرزهای شلمچه ، چذابه و مهران 12 کمیته تخصصی ویژه ستاد اربعین حسینی در حوزه معاونت عمرانی وزارت کشور تشکیل و فعال شده است.", "text":"به گزارش ایرنا مهدی جمالی نژاد پنجشنبه در جلسه ستاد اربعین حسینی در سالن اجتماعات پایانه مرزی شلمچه افزود : وزارت کشور در زمینه تامین زیرساخت ها در مرزهای شلمچه ، چذابه و مهران وارد عمل شده علاوه بر این چندین ماموریت دیگر را نیز در رابطه با راهپیمایی اربعین حسینی بر عهده دارد.وی گفت: با توجه به شرایط اقتصادی خاص لذا در راستای تامین زیرساخت های حمل و نقل و زیرساخت های مرزی در پایانه های مرزی محل تردد زائران اربعین حسینی کمیته های متولی امر وارد عمل شده اند.جمالی نژاد  اظهار داشت: برای اجرای طرح جامع اربعین باید هماهنگی لازم با استانها و شهرستان های معین انجام شود تا مسایل و مشکلات رصد و برطرف شود. وی همچنین با انتقاد از تعلل استانهای معین و مسئول در زمینه تامین زیر ساخت ها در پایانه های مرزی  گفت: متاسفانه استان های معین تاکنون حضور جدی در این راستا نداشته و ضروری است تا با جدیت بیشتری در زمینه تامین زیر ساخت ها در مرزهای مذکور وارد عمل شوند.معاون عمران و توسعه شهری وزارت کشور با اشاره به درخواست کاهش هزینه های زائران اربعین حسینی گفت: در این سفر تمام مسایل و مشکلات بررسی و برای رفع آن تلاش خواهیم کرد.معاون استاندار و فرماندار ویژه خرمشهر نیز در این نشست گفت: اربعین پارسال 250 هزار زائر اربعین حسینی به وسیله قطار از سراسر کشور تا مرز شلمچه تردد داشتند.ولی اله حیاتی، فعالیت پنج هزار دستگاه اتوبوس در اربعین سال گذشته را یادآور شد و گفت: سازمان پایانه ها برای برگشت زائران باید تمهیدات لازم را تدارک دیده و نسبت به تامین ناوگان حمل و نقل در مرز شلمچه اقدام کند.وی اظهار داشت: آمار تردد دریایی زائران نسبت به زمینی از استقبال کمتری در سال های گذشته برخوردار بود اما امسال پایانه مسافری دریایی خرمشهر این آمادگی را برای جا به جایی زائران اربعین را دارد.حیاتی ، از آمادگی 450 موکب خدمات رسان اربعین امسال خبر داد و گفت: پیش بینی می شود حضور مواکب نسبت به سال گذشته با افزایش هفت درصدی با توزیع روزانه 80 هزار پرس غذای گرم بین زائران همراه باشد.وی افزود: با توجه به وصعیت اقتصادی حاکم بر کشور لذا ستاد اربعین استان خوزستان پیش بینی لازم برای کمک و تقویت مواکب و کاهش هزینه زائران را دیده است.حیاتی، اجرای پروژه چهاربانده کردن مسیر جاده ای خرمشهر- اهواز را لازم و ضروری عنوان کرد و گفت: جاده خرمشهر – اهواز یکی از  مسیرهای تردد زائران اربعین حسینی از محورهای بسیار سنگین حمل و نقل جاده ای به شمار می آید و نیاز است که به این پروژه ملی توجه شود.وی مشکل روشنایی پارکینگ خودروها، آبرسانی به مواکب از طرح غدیر در ایام اربعین را از کمبودهای مرز شلمچه عنوان کرد و گفت: با توجه به اینکه شهرستان خرمشهر در طول سال میزبان کاروان های راهیان نور، مهمانان نوروزی و مراسم اربعین است لذا اختصاص اعتبار ویژه برای تجهیز شهرداری خرمشهر به منظور خدمات رسانی به زائران ضروری است.حجت الاسلام سیدعبدالنبی موسوی فر امام جمعه خرمشهر نیز در این نشست گفت: ستاد اربعین در مرکز کشور و استان تلاش کنند هزینه سفر زائران اربعین حسینی را کاهش دهند.به گزارش خبرنگار ایرنا پس از این نشست معاون عمران و توسعه شهری وزارت کشور با حضور مدیران کل استانی و مدیران محلی شهری خرمشهر از زیرساخت های مرز شلمچه دیدن کرد.مرزهای شلمچه و چذابه در استان خوزستان و مرز مهران در استان ایلام از مبادی تردد زائران اربعین حسینی به عراق هستند. مرز شلمچه در 15 کیلومتری شهر خرمشهر قرار دارد.اربعین پارسال بیش از یک میلیون زائر از مرزهای چذابه و شلمچه به کشور عراق سفر کردند.هشتم آبان 1397 اربعین شهادت سرور و سالار شهیدان حضرت امام حسین(ع) است.7100/6068            "}