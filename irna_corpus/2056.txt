{"onTitr":"","titr":" شاخص بورس در آخرین روز کاری هفته، آرام گرفت","describe":" تهران- ایرنا- شاخص بورس امروز (چهارشنبه) در جا زد و با رشد تنها 168 پله ای در جایگاه 181 هزار و 15 واحدی آرام گرفت.", "text":"به گزارش خبرنگار اقتصادی ایرنا، شاخص بورس پس از یک هفته پر نوسان، در آخرین روز کاری هفته، نوسان اندکی را تجربه کرد.در معاملات امروز، سه میلیارد و 320 میلیون سهم، حق تقدم و اوراق بهادار به ارزش 13 هزار و 171 میلیارد ریال در 165 هزار نوبت دادوستد شد.بررسی شاخص های اصلی بازار سرمایه نشان می دهد شاخص قیمت (وزنی- ارزشی) که در آن ارزش سهام شرکت های بزرگ اثر بیشتری بر شاخص می گذارد، 49 واحد رشد کرد و شاخص کل (هم وزن) که در آن ارزش و وزن همه شرکت های بزرگ و کوچک در محاسبه شاخص کل، یکسان در نظر گرفته می شود، 549 واحد کاهش یافت.شاخص قیمت (هم وزن) نیز 388 واحد پایین آمد؛ این شاخص بیانگر سطح عمومی قیمت سهام شرکت های پذیرفته شده در بورس است.شاخص آزاد شناور نیز 241 واحد کاهش یافت؛ این شاخص بخشی از سهام قابل معامله شرکت ها در بورس را نشان می دهد.شاخص بازار اول (مربوط به شرکت های بهتر از نظر سرمایه، سودآوری و درصد سهام آزاد شناور) 102 واحد افت کرد و شاخص بازار دوم بورس نیز یک هزار و 421 واحد افزایش یافت.در معاملات امروز نمادهای شپنا (پالایش نفت اصفهان)، کچاد (صنعتی و معدنی چادرملو)، تاپیکو (سرمایه گذاری نفت و گاز تامین) و پارس (پتروشیمی پارس) بیشترین تاثیر مثبت را بر شاخص داشت، در مقابل، رمپنا (مپنا) با بیشترین تاثیر منفی مانع رشد بیشتر شاخص شد.** پالایشی های صدر نشین شدندگروه فرآورده های نفتی در معاملات امروز بورس صدرنشین شد؛ در این گروه 191 میلیون سهم به ارزش 2 هزار و 97 میلیارد ریال دادوستد شد.گروه شیمیایی به ارزش یک هزار و 424 میلیارد ریال و بانک ها به ارزش 905 میلیارد ریال جایگاه های بعدی را به خود اختصاص دادند.همچنین در رده چهارم معاملات امروز گروه فلزات اساسی با دادوستدی به ارزش 867 میلیارد ریال قرار گرفت و گروه کانی های فلزی نیز با معاملاتی به ارزش 665 میلیارد ریال، رده پنجم را از آن خود کرد.** افت فرابورسشاخص فرابورس (آیفکس) در معاملات امروز 18 پله کاهش یافت و در جایگاه 2 هزار 12 واحدی قرار گرفت.در بازار فرابورس، بیش از یک هزار و 301 میلیون سهم و اوراق بهادار به ارزش بیش از 6 هزار و 97 میلیارد ریال دادوستد شد.در معاملات امروز نمادهای ذوب (ذوب آهن)، دماوند (تولید برق دماوند) و سمگا (گروه سرمایه گذاری میراث فرهنگی) بیشترین سهم را در افت شاخص داشتند.اقتصام**2022*2025            "}