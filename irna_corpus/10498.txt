{"onTitr":"","titr":" واژگونی موتورسیکلت در آران و بیدگل یک کشته داشت","describe":" کاشان- ایرنا- سرپرست اورژانس 115 آران و بیدگل از کشته شدن یک نفر و آسیب دیدن 2 نفر دیگر در حادثه واژگونی یک دستگاه موتورسیکلت خبر داد.", "text":"علیرضا راحتی سه شنبه شب به خبرنگار ایرنا گفت: یک دستگاه موتورسیکلت در میدان ابریشمچی آران و بیدگل واژگون شد که در نتیجه آن دختری جوان بر اثر شدت آسیب های وارده در محل حادثه جان باخت.وی با اشاره به آسیب دیدن راکب موتورسیکلت افزود: یک دستگاه آمبولانس پس از اقدام های درمانی اولیه دختری سه ساله را نیز که در این حادثه به شدت از ناحیه سر آسیب دیده بود، به بیمارستان شهید بهشتی کاشان منتقل کرد.سرپرست اورژانس 115 آران و بیدگل با تاکید بر لزوم رعایت مسائل ایمنی از سوی رانندگان وسایل نقلیه بیان کرد: استفاده از کمربند و کلاه ایمنی تاثیر بسیاری در جلوگیری از وارد آمدن آسیب به سرنشینان خودروها و موتورسیکلت ها در هنگام بروز حادثه دارد.به گفته وی، اورژانس آران و بیدگل یک هزار و 141 مورد ماموریت تصادفی در 6 ماه نخست سال جاری داشته که 10 درصد آسیب دیدگان در محل حادثه درمان شدند.آران و بیدگل در فاصله 6 کیلومتری کاشان و 215 کیلومتری شمال اصفهان واقع است.7472/8123            "}