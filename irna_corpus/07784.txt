{"onTitr":"","titr":" واژگونی سمند در فیروزکوه یک کشته و 3 مصدوم بر جا گذاشت","describe":" تهران- ایرنا- واژگونی یک دستگاه تاکسی سمند عصر امروز (جمعه) در جاده روستای جلیزجند فیروزکوه یک کشته و سه مصدوم بر جا گذاشت.", "text":"جانشین پلیس راه فیروزکوه عصر جمعه در گفت و گو با خبرنگار ایرنا اظهار داشت: این حادثه در ساعت پنج و 30 دقیقه عصر امروز در جاده روستایی جلیزجند (تنگه واشی) شهرستان  فیروزکوه رخ داد و بلافاصله نیروهای امدادی در صحنه حاضر شدند. سروان حسن بستانی افزود: زنی 35 ساله در این سانحه جان خود را از دست داد و 2 مرد و دختری 15 ساله نیز مصدوم و برای مداوا به بیمارستان امام خمینی (ره) فیروزکوه منتقل شدند.وی علت این حادثه را تخطی از سرعت مطمئنه و عدم کنترل خودرو بیان کرد.شهرستان فیروزکوه با 34 هزار نفر جمعیت، دارای دو بخش مرکزی و ارجمند در 120 کیلومتری شمال شرقی پایتخت واقع شده است.تهرام/9897/6003انتهای پیام/*            "}