{"onTitr":"","titr":" بارندگی 2.5 میلیارد ریال به تاسیسات برق قائمشهر خسارت زد","describe":" ساری – ایرنا – رئیس اداره برق قائمشهر گفت که بر اثر توفان و بارندگی روز گذشته حدود 2 میلیارد و 500 میلیون ریال به تاسیسات برق این شهرستان خسارت وارد شد .", "text":"حسین امیری روز شنبه در گفت و گو با خبرنگار ایرنا افزود: آسیب مربوط به پنج دستگاه ترانس ، یک اسلحه پایه بتنی برق ، پارگی سیم 20 کیلو ولت در سه نقطه ، یک مورد کابل هوایی و یک مورد فشار متوسط بود.رعد و برق و بارندگی شدید باران روز گذشته ( جمعه ) باعث قطعی برق در 7 منطقه از شهرستان قائمشهر شد .شهرستان قائمشهر دارای 50 فیدر ( خط اصلی ) است که از این تعداد 7 فیدر قطع بود .گروههای شرکت برق شهرستان قائمشهر با آمادگی کامل در هر منطقه ای که دچار قطعی برق شده بود ، در کمترین زمان ممکن برق دار کردند .از عصر روز گذشته تا پیش از ظهر امروز بیش از 78 میلی متر در شهرستان قائمشهر باران باریده است و این بارندگی همچنان ادامه دارد.بارندگی در این شهرستان منجر به آب گرفتگی در خیابان های اصلی و فرعی و همچنین برخی از زیرگذر ها شده است .  7334/1654            "}