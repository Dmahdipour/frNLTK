{"onTitr":"","titr":" نمایشگاه پوستر معماری دستکند گشایش یافت","describe":" همدان- ایرنا-  در حاشیه سومین همایش بین المللی معماری دستکند، نمایشگاه پوستر معماری دستکند روز سه شنبه در دانشگاه بوعلی سینا همدان گشایش یافت.", "text":"به گزارش ایرنا مسئول دبیرخانه همایش بین المللی معماری دستکند در حاشیه برپایی این نمایشگاه به خبرنگار ایرنا گفت: این نمایشگاه شامل پوسترهایی از دستکندهای بین المللی توسط یکی از شرکت کنندگان در همایش از کشور فرانسه برگزار شده است.علی خاکسار با اشاره به اینکه این نمایشگاه تا روز پایانی همایش برپا است اظهار داشت: در ادامه این همایش امروز سه پنل تخصصی معماری دستکند برای شرکت کنندگان برگزار می شود.وی عنوان کرد: فردا چهارشنبه در روز دوم این همایش چهار نشست تخصصی در صبح و بعد از ظهر با حضور اساتید برجسته معماری باستان برگزار می شود.خاکسار با اشاره به اینکه این همایش با عنوان «میراث معماری دست‌کند برای نسل‌ها» برگزار شده است افزود: توجه مجامع علمی و حرفه‌ای جهانی به موضوع معماری دستکند باعث شد تا همایش بین‌المللی معماری دستکند هر سه سال یکبار با هدف شناخت و توسعه هنر خلاقانه بشر در به آشتی رسیدن با طبیعت به صورت بین‌المللی برگزار شود. معاون گردشگری صنایع دستی میراث فرهنگی و گردشگری استان گفت: دراین همایش بیش از 20 سخنرانی علمی توسط پژوهشگران داخلی و خارجی در زمینه معماری دستکند ارایه می شود.این همایش یکی از برنامه های بین المللی مرتبط با رویداد همدان 2018 بوده و با مشارکت پژوهشگاه سازمان میراث فرهنگی کشور، دفتر امور پایگاه های میراث فرهنگی و جهانی، دانشکده هنر و معماری دانشگاه بوعلی سینا و اداره کل میراث فرهنگی استان و به میزبانی استان همدان در حال برگزاری است.این همایش از 17 تا 19 مهر ما در دانشگاه بوعلی سینا همدان ادامه دارد.9904/2087            "}