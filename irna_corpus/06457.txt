{"onTitr":"","titr":" پل کمربندی نوشهر بر اثر سیل تخریب شد","describe":" نوشهر - ایرنا - بر اثر بارندگی شدید پل موسی آباد کمربندی نوشهر تخریب و یک دستگاه کامیون به داخل رودخانه سقوط کرد و راننده آن مجروح شد.", "text":"به گزارش بامداد یکشنبه خبرنگار ایرنا ، بارش شدید باران که از عصر روز جمعه در مازندران شروع شده بود، سبب بروز خسارات به بخش های مختلف زیر بنایی در استان شده است.حادثه سقوط کامیون به داخل رودخانه ماشلک نوشهر حوالی ساعت 23 شنبه شب در محور کمربندی نوشهر رخ داده است.معاون امور عمرانی استانداری مازندران درباره این حادثه به خبرنگار ایرنا گفت:یک دستگاه کامیون به هنگام عبور از روی پل به داخل رودخانه سقوط کرد.علی نبیان که در محل حادثه حضور داشت، افزود: راننده این کامیون که در جریان این حادثه مجروح شده است، برای درمان به بیمارستان نوشهر منتقل شد.کمربندی نوشهر و چالوس یکی از پر تردد ترین جاده های این منطقه است و اکنون به دلیل تخریب پل عبور خودروها از داخل شهر انجام می شود.کمربندی 13 کیلومتری نوشهر به چالوس حدود 10 سال پیش افتتاح شد.شهرستان نوشهر با 130 هزار نفر جمعیت در غرب استان مازندران قرار دارد.شبد**/1602/            "}