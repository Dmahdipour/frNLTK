{"onTitr":"","titr":" مشارکت عربستان در کریدور چین-پاکستان رد شد","describe":" اسلام آباد - ایرنا - دولت پاکستان ورود عربستان سعودی در کریدور اقتصادی چین و پاکستان  موسوم به (سی  - پک) را رد کرد.", "text":"به گزارش بامداد پنجشنبه ایرنا ، وزیر اطلاع رسانی پاکستان 30 شهریورماه امسال گفت که دولت این کشور برای سرمایه گذاری در طرح راهروی اقتصادی چین - پاکستان معروف به «سی - پک»، از عربستان سعودی دعوت کرده است و این کشور به عنوان &#39;شریک سوم&#39; در این طرح مشترک اقتصادی مطرح می شود.«فواد حسین چودری» در نشست خبری با رسانه های پاکستان افزود: اعضای یک هیات بلندپایه عربستان سعودی، هفته نخست ماه اکتبر در خصوص مذاکرات مشارکت در طرح کریدور اقتصادی چین - پاکستان «سی - پک»به پاکستان سفر می کند.چودری ادامه داد:به دستور پادشاه عربستان ، یک کمیته عالیرتبه تشکیل شده است و وزیر دارایی و وزیر انرژی عربستان، هیات عربستانی در سفر آتی به پاکستان را همراهی می کنند.این اظهارات از سوی یک وزیر دیگر کابینه فدرال دولت پاکستان تکذیب شد.«مخدوم خسرو بختیار» وزیر طرح و برنامه ریزی و توسعه پاکستان گفت:طرح 'سی پک' بین پکن و اسلام آباد  باقی خواهد ماند.وی در کنفرانس خبری در اسلام آباد افزود : قرار است هشتمین نشست کمیته مشترک همکاری طرح کریدور اقتصادی چین و پاکستان در ماه دسامبر در پکن برگزار شود.اعلام وزیر پاکستان در قبال عدم شرکت عربستان سعودی در طرح 'سی پک' سبب پایان انتقادها نسبت به احتمال مشارکت عربستان در این طرح تاثیر گذار در اقتصاد پاکستان شده است.پیش از این احزاب سیاسی مخالف دولت پاکستان از جمله حزب مردم به تندی با هر نوع اقدام دولت برای دعوت از عربستان برای پیوستن به طرح 'سی پک' واکنش سختی نشان دادند.پیشتر این کارشناسان چینی نیز از پیوستن عربستان به طرح اقتصادی چین و پاکستان اظهار نگرانی کرده بودند.به گفته کارشناسان چینی به دلیل روابط راهبردی بین عربستان و آمریکا ، سردمداران کاخ سفید ممکن است از این فرصت برای ضربه زدن به 'سی پک ' استفاده کنند .وزیر پاکستانی در عین حال افزود: عربستان یا هر کشور دیگر بدون اینکه در کمیته مشترک همکاری طرح سی پک مشارکت داشته باشند همزمان می توانند در طرح های مرتبط با سی پک در خاک پاکستان سرمایه گذاری کنند .وزیر پاکستان یادآورشد که تا کنون دهها طرح زیربنایی ،عمرانی و انرژی تحت چارچوب 'سی پک ' با هزینه 28 میلیارد دلار  از سوی چین در حال تکمیل است. شبد**آساق**6125**1010            "}