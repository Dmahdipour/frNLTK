{"onTitr":"","titr":" فرماندار سرپل ذهاب گورخوابی در این شهرستان را تکذیب کرد","describe":" قصرشیرین - ایرنا - فرماندار سرپل ذهاب خبر انتشار یافته در برخی از شبکه های اجتماعی و سایت های خبری مبنی بر وجود زندگی گورنشینی یا گورخوابی در بین زلزله زدگان این شهرستان را تکذیب کرد.", "text":"محبت جمالی نیا دوشنبه شب در گفت و گو با خبرنگار ایرنا افزود: هم اکنون زلزله زدگان سرپل ذهابی از شرایط اسکان موقت و زندگی در کانکس های استاندارد در سطح شهر برخوردارند و در بوستان ها ، میادین و کمپ های مجهز به آب ، برق و سرویس های بهداشتی استقرار دارند.وی اضافه کرد که در جوار مزارستان احمد ابن اسحاق نیز حدود 100 عدد کانکس مربوط به زلزله زدگان همانند دیگر نقاط شهر وجود دارد و این ربطی به مزارستان ندارد.به گفته فرماندار سرپل ذهاب ، وجود زندگی گورنشینی در این شهرستان به هیچ عنوان صحت ندارد چون هیچ قبر بازی در سطح شهر نیست و آرامستان نیز جایی برای اسکان زلزله زدگان ندارد.جمالی نیا افزود: انتشار این مطالب غیرواقعی در واقع در راستای تضعیف خدمات ارائه شده از سوی دولت به زلزله زدگان بوده و این به دور از انصاف است.وی گفت: تا بازگشت مردم به منازلشان و اتمام بازسازی ، اسکان موقت آنها در کانکس های استاندارد ادامه دارد و به زلزله زدگان تا عادی شدن شرایط زندگی خدمات متنوعی ارائه می شود.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.سرپل ذهاب با بیش از 90 هزار تن جمعیت در غرب کرمانشاه واقع شده است.7079/3012/8066            "}