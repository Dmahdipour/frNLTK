{"onTitr":"","titr":" 541 خانواده سیل زده گیلان از امداد هلال احمر بهره مند شدند","describe":" رشت - ایرنا - مدیرعامل جمعیت هلال احم گیلان گفت: در پی بارش شدید باران و جاری شدن سیلاب نجاتگران و داوطلبان این جمعیت به 541 خانواده متاثر از سیل در این استان امدادرسانی کردند.", "text":"مهدی ولی پور شامگاه یکشنبه در گفت و گو با خبرنگار ایرنا افزود: نجاتگران و داوطلبان جمعیت هلال احمر گیلان در 12 شهرستان و 68 روستا خدمات امدادی مورد نیاز از جمله تخلیه آب از منازل ، انتقال آسیب دیدگان به مناطق امن و توزیع اقلام خوراکی را به سیل زدگان ارائه دادند.وی اظهار داشت: نجاتگران هلال احمر استان گیلان با بهره گیری از 57 خودروی امدادی، 13 قایق موتوری و موتور پمپ آب برای کمک و خدمات رسانی به سیل زدگان اقدام کردند.  مدیرعامل جمعیت هلال احمر استان گیلان خاطر نشان کرد: از فردا (دوشنبه) با فروکش کردن سیلاب و مساعد شدن وضعیت جوی برای مناطق روستایی که راه ارتباطی آنها دچار مشکل شده، از طریق امداد هوایی اقدام می شود.وی با اشاره به تعامل و همکاری دستگاه ها برای خدمات رسانی به مردم در سیلاب تصریح کرد: همه دستگاه های اجرایی عضو حوزه مدیریت بحران استان گیلان با یکدیگر برای خدمات رسانی مطلوب به مردم همکاری کرده اند.بارش باران از بعدازظهر جمعه گذشته آغاز شد و در برخی نقاط و بعضی ساعت ها به قدری شدید بود که موجب آبگرفتگی در شهرها و جاری شدن سیلاب شد. وقوع سیلاب خسارت هایی را به تاسیسات زیربنایی استان وارد کرده و تاکنون موجب تخریب چندین دستگاه پل، بسته شدن برخی راه های فرعی و بروز مشکلاتی برای مردم شده است.در زمان حاضر، بیش از 14 هزار و 172 عضو جوان و بیش از هشت هزار و 633 داوطلب با جمعیت هلال احمر استان گیلان همکاری می کنند. 7286/2007            "}