{"onTitr":" در دیدار با رییس دومای دولتی روسیه؛    ","titr":" لاریجانی خواستار همکاری کشورها در برابر رفتار تند آمریکا شد","describe":" آنتالیا- ایرنا- علی لاریجانی رییس مجلس شورای اسلامی ایران در دیدار با 'ویاچسلاو ولودین' رییس دومای دولتی فدراسیون روسیه، خواستار همکاری همه کشورها در برابر رفتار تند آمریکا شد.", "text":"به گزارش روز دوشنبه ایرنا، لاریجانی در دیدار با ولودین در حاشیه سومین اجلاس مجالس اوراسیا در آنتالیا افزود: تغییرات عمده ای در سطح جهانی در دوره اخیر ایجاد شده که مهمترین آن رفتار تند و پرمشکل آمریکا و مزاحمت آنها برای همه کشورهاست که نیازمند همکاری همه جانبه است.وی با اشاره به ضرورت اقدام دوجانبه و چندجانبه برای مقابله با این گونه رفتارها اظهار داشت: کشورها از طریق اقدام مشترک می توانند مسائل خود را در این زمینه پیگیری کنند.رییس مجلس شورای اسلامی با اشاره به تاکید ولادیمیر پوتین رییس جمهوری روسیه برای حفظ برجام افزود: ما مذاکره با طرف های اروپایی را همزمان با حفظ برجام ادامه دادیم ولی در این زمینه مشکلاتی وجود دارد که هنوز حل نشده است.وی همکاری دوجانبه بین ایران و روسیه را مطلوب ارزیابی کرد و گفت: همکاری بانکی و نفتی دو کشور رو به توسعه بوده و برخی از خریدهای موردتوافق در مسیر اجرایی قرار دارد.لاریجانی اضافه کرد: پیشنهاد برگزاری نشست امنیتی و مبارزه با تروریسم به میزبانی ایران همچنان پابرجاست و دعوت نامه ها به مجالس کشورهای اوراسیا ارسال شده و منتظر پاسخ برای تعیین زمان برگزاری آن هستیم.ویاچسلاو ولودین رییس دومای دولتی فدراسیون نیز در این دیدار ایران را کشوری مهم برای همکاری دوجانبه با روسیه خواند و بر گسترش روابط دو کشور به خصوص در امور پارلمانی تاکید کرد.وی با اشاره به برگزاری نخستین دور اجلاس مجالس اوراسیا به پیشنهاد نهاد قانون گذاری روسیه گفت: همکاری مجالس کشورهای عضو اوراسیا درحال تقویت است و با برگزاری این اجلاس در آنتالیا، بیش از گذشته تقویت خواهد شد.به گزارش ایرنا، علی لاریجانی رییس مجلس شورای اسلامی برای شرکت در سومین اجلاس مجالس اوراسیا عصر دوشنبه وارد شهر آنتالیای ترکیه شد و مورد استقبال نائب رییس مجلس ترکیه قرار گرفت.سومین اجلاس بین المجالس کشورهای اوراسیا از امروز با حضور روسای مجلس 20 و هیات های پارلمانی از 18 کشور آسیایی و اروپایی به مدت سه روز در شهر آنتالیا برگزار می شود.افضلی (نماینده اقلید)، خامکانی (نماینده زرند وکوه بنان) و علیرضا بیگی (نماینده تبریز)، رئیس مجلس ایران را در این سفر همراهی می کنند.لاریجانی امروز در نخستین روز این اجلاس پارلمانی قرار است با بینالی یلدریم میزبان اجلاس و رییس مجلس ترکیه، ویاچسلاو ولودین رییس دومای دولتی فدراسیون روسیه و نائب رییس مجلس سنای پاکستان در محل برگزاری اجلاس در هتل کایا پلازو آنتالیا دیدار کند.سومین اجلاس بین المجالس اوراسیا فردا با پیام ویدئویی رجب طیب اردوغان رئیس‌ جمهوری ترکیه رسما آغاز خواهد شد و سپس حدود 700 نفر به نمایندگی از مجالس 38 کشور مسائلی مانند همکاری اقتصادی، محیط زیست و توسعه پایدار را بررسی خواهند کرد.مراسم افتتاحیه رسمی این اجلاس فردا سه شنبه با سخنرانی بینالی یلدریم رییس مجلس ملی ترکیه برگزار می شود و هیات های پارلمانی به سخنرانی خواهند پرداخت.موضوع اصلی این نشست &#39;همکاری اقتصادی در اوراسیا، محیط زیست، توسعه پایدار&#39; تعیین شده و هدف از آن نیز ارزیابی موانع توسعه پایدار در سطح جهانی و منطقه و افزایش همکاری بین‌المللی برای رفع آن است.امروز قرار است جلسه کمیته مشترک پیش نویس بیانیه نهایی تشکیل شود.عصر فردا بیانیه نهایی اجلاس منتشر شده و هیات رییس اجلاس جلسه مصاحبه مطبوعاتی برگزار خواهد کرد.کشورهای ویتنام، ازبکستان، ترکمنستان، ترکیه، تایلند، تاجیکستان، سریلانکا، اسلواکی، صربستان، عربستان سعودی، روسیه، قطر، فیلیپین، پاکستان، مغولستان، لیتوانی، لائوس، کویت، قرقیزستان، کره جنوبی، قزاقستان، اردن، ژاپن، عراق، ایران، اندونزی، مجارستان، چین، کامبوج، بلغارستان، برونئی، بوسنی و هرزگوین، بلاروس، بحرین، جمهوری آذربایجان، ارمنستان، افغانستان برای حضور در این اجلاس اعلام آمادگی کرده اند.پیش از این دوره اول و دوم اجلاس مجالس اوراسیا در کره جنوبی و مسکو برگزار شده بود.شبک**خاورم/1905**1392            "}