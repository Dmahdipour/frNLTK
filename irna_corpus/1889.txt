{"onTitr":"","titr":" همایش نقش ارتباطات در توانمندسازی زنان در قوچان برگزار شد","describe":" مشهد- ایرنا- همایشی با عنوان نقش ارتباطات و فناوری اطلاعات در توانمندسازی زنان روز چهارشنبه در قوچان برگزار شد.", "text":"این همایش به پیشنهاد وزیر ارتباطات و فناوری اطلاعات در سه سطح مراکز استانها، شهرستانها و روستاها با رویکرد آموزش کارآفرینی، اشتغال و توانمندسازی بانوان برنامه ریزی شده است. نخستین برنامه این همای شدر خراسان رضوی در قوچان برپا شد. فرماندار قوچان در این همایش نقش بانوان را در توسعه بسیار مهم ارزیابی و بیان کرد: بانوان سفیران موثری در بخشهای مختلف هستند که می توانند در پذیرش، بسط و گسترش این فناوری در جامعه نقش بسزایی داشته تا فناوری اطلاعات در کشور از نظر آسیب اجتماعی به صفر رسیده و به عنوان صنعتی پیشرو در جهت حل مشکلات پذیرفته شود. هادی رجایی نیا گفت: امروز فناوری اطلاعات و ارتباطات در تمامی عرصه‌ های زندگی نقش مؤثری دارد که پذیرش این فناوری می‌تواند با کمترین هزینه اصلاح‌ کننده امور باشد .وی افزود: همزمان با افزایش گسترش توسعه ‌یافتگی در دنیا اگر نقش موثر ارتباطات و فناوری اطلاعات نبود بطور قطع گرههای کوری در بخشهای مختلف اقتصادی، سیاسی، فرهنگی و اجتماعی ایجاد می شد. امروزه ارتباطات و فناوری اطلاعات به عنوان فناوری پیشرو با قابلیتهای فراوان است که به عنوان میهمانی در همه مکانها حضور داشته و امور را تسهیل می کند.وی ادامه داد: وقتی صحبت از اطلاعات، ارتباطات و فضای مجازی می شود به عنوان نخستین موضوع آسیبهای اجتماعی تداعی شده اما اگر این نقش را کاملا در زندگی بپذیریم سهم آسیبهای اجتماعی در برابر فواید و نکات مثبت بسیار ناچیز است و آنقدر کارکرد مثبت از فضای مجازی و ارتباطات خواهیم شنید که آسیب اجتماعی نقشی در آن ندارد.فرماندار قوچان گفت: نمی توان در مقابل این فناوری ایستاد و حتی مانع بر سر راه آن گذاشت چون این مسیر حتی با سرعت کم در کشور طی خواهد شد.مرکز شهرستان 180 هزار نفر قوچان در فاصله 137 کیلومتری شمال مشهد قرار دارد. 7501/1858            "}