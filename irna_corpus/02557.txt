{"onTitr":" مدیر جهادکشاورزی دامغان:    ","titr":" تولید پسته خشک دامغان چهار هزار تن پیش بینی می شود","describe":" سمنان- ایرنا- مدیر جهاد کشاورزی شهرستان دامغان گفت: با توجه به سرمازدگی بهاره پسته، برآورد تولید پسته خشک چهار هزار تن پیش بینی می شود.", "text":"سید محسن طباطبائیان روز چهارشنبه در گفت و گو با ایرنا، افزود: شهرستان دامغان یکی از قطب های تولید پسته کشور است و در سال جاری وضعیت تولید پسته به دلیل سرمای بهاره مطلوب نیست و تا چهار هزار تن پسته خشک کاهش دارد. مدیر جهاد کشاورزی دامغان تصریح کرد: در سال های گذشته بیش از 60 درصد پسته دامغان به صورت تازه به فروش می رسید ولی در سال جاری به حدود 35 درصد رسیده است. طباطبائیان خاطر نشان کرد: شهرستان دامغان دارای 105 واحد فرآوری مکانیزه و نیمه مکانیزه پسته است که می تواند محصول خشک شده پسته را به بازارهای داخلی و خارجی هدایت کند. وی افزود: توجه باغداران به فرآوری این محصول اقتصادی می تواند سرمایه حاصله را به سه برابر میزان موجود افزایش دهد. وی افزود: این محصول ارزشمند دارای قدمت حدود چند هزار ساله است که از لحاظ کیفیت ظاهری و طعم در کشور منحصر به فرد است. طباطبائیان تصریح کرد: با توجه به کیفیت بالای پسته دامغان، این محصول پس از فرآوری می تواند با بسته بندی های مشتری پسند و در سطح عالی به بازارهای جهانی صادر شود. وی، از وجود 16 هزار و 900 هکتار باغ پسته در دامغان خبر داد و افزود: از حدود 17 هزار هکتار باغ پسته دامغان، 13 هزار و 500 هکتار مثمر و بقیه هنوز به باردهی اقتصادی نرسیده است. مدیر جهاد کشاورزی شهرستان دامغان با بیان اینکه برداشت پسته از پانزدهم مرداد در این شهرستان آغاز شده است، افزود: پیش‌بینی می‌شود برداشت پسته تا اواسط آبان‌ماه ادامه داشته باشد. عباسعلی، شاه‌پسند، خنجری، فرخی، اکبری، احمدآقایی، حاج حسینی و غیره برخی از ارقام پسته در دامغان است که در این مناطق بومی شده‌اند. به دلیل سرمازدگی بهار 97 میزان تولید پسته امسال دامغان بین 10 تا 12 هزار تن پیش بینی می شود، در حالی که این میزان در سال گذشته حدود 35 هزار تن بود. 9856/6103            "}