{"onTitr":"","titr":" پیکر شهید نیروی انتظامی در سراوان تشییع شد","describe":" زاهدان - ایرنا - پیکر پاک شهید ستوان دوم مرتضی کارچانی رئیس پلیس مبارزه با مواد مخدر سیب و سوران امروز /سه شنبه/ بر دستان مردم ولایتمدار سراوان در جنوب شرق سیستان و بلوچستان تشییع شد.", "text":"به گزارش ایرنا مراسم تشییع پیکر مطهر این شهید والامقام از خیابان امام خمینی (ره) تا مسجد جامع علی بن ابیطالب(ع) سراوان با حضور مقامات نظامی و انتظامی، مدیران و کارکنان دستگاههای اجرایی و اقشار مختلف مردم شیعه  سنی شهرستان سراوان برگزار شد.پیکر این شهید بزرگوار برای خاکسپاری به زادگاهش اراک منتقل می شود.به گفته فرمانده انتظامی سیستان و بلوچستان صبح روز گذشته ماموران فرماندهی انتظامی شهرستان سیب و سوران با انجام یک سری تحقیقات گسترده اطلاعاتی به خبری مبنی بر جابجایی محموله مواد افیونی با 2دستگاه خودرو وانت و پژو 405 از مناطق مرزی به حوزه استحفاظی شهرستان دست یافتند. سردار محمد قنبری افزود: در این راستا پلیس مبارزه با مواد مخدر شهرستان سیب و سوران با شناسایی مسیرهای احتمالی تردد قاچاقچیان ظهر دیروز سوداگران مرگ را در روستای سیب شناسایی و با آنان درگیر شدند. وی تصریح کرد: در این درگیری مسلحانه که 2 نفر از سوداگران مرگ به هلاکت رسیدند، ستوان دوم مرتضی کارچانی مامور پلیس مبارزه با مواد مخدر شهرستان سیب و سوران مجروح و پس از انتقال به بیمارستان رازی شهر سراوان با وجود تلاش تیم های پزشکی به درجه رفیع شهادت نائل آمد. فرمانده انتظامی سیستان و بلوچستان خاطر نشان کرد: در این عملیات مقادیری مواد مخدر، 2 قبضه سلاح به همراه خشاب و مهمات مربوطه از خودرو قاچاقچیان کشف شد.به گزارش ایرنا سیب و سوران در فاصله 370 کیلومتری جنوب شرق زاهدان مرکز استان سیستان و بلوچستان و در نزدیکی مرز پاکستان واقع شده است.سراوان در 347 کیلومتری جنوب شرق زاهدان مرکز استان سیستان و بلوچستان و در همسایگی کشور پاکستان واقع شده است.3212**6081            "}