{"onTitr":"","titr":" ایران رئیس کنفرانس اعضای معاهده جهانی مقابله با دخانیات شد","describe":" تهران- ایرنا- بنا به تصمیم کشورهای عضو معاهده جهانی مقابله با دخانیات در ژنو، جمهوری اسلامی ایران به عنوان رئیس نهمین کنفرانس دولت های عضو این معاهده انتخاب شد.", "text":"به گزارش یکشنبه ایرنا از وزارت خارجه، این تصمیم در جریان هشتمین کنفرانس اعضای کنوانسیون چارچوب کنترل دخانیات که از 9 تا 14 مهر 1397 در ژنو برگزار شد، اتخاذ و طی آن جمهوری اسلامی ایران با اجماع آراء به عنوان رئیس نهمین کنفرانس اعضای کنوانسیون کنترل دخانیات انتخاب شد. بر این اساس، جمهوری اسلامی ایران به مدت 2 سال ریاست این کنفرانس را عهده دار خواهد شد. کنفرانس نهم در اکتبر 2020 در لاهه هلند برگزار خواهد شد. کنوانسیون چارچوب کنترل دخانیات سازمان جهانی بهداشت که در سال 2003 تدوین شد، اولین معاهده ای است که تحت نظارت سازمان جهانی بهداشت مورد مذاکره قرار گرفته و برحق همه افراد برای دستیابی به بالاترین استانداردهای بهداشتی تاکید دارد. این معاهده از سال 2005 اجرایی شد و در حال حاضر 168 کشور در آن عضویت دارند. جمهوری اسلامی ایران از ابتدا به عضویت این کنوانسیون در آمد و خصوصا در قالب گروه منطقه مدیترانه شرقی در فعالیت های آن مشارکت فعال داشته است. این معاهده در پاسخ به فراگیر شدن و گسترش اپیدمی دخانیات در جهان بوجود آمد و هدف آن کاهش تقاضا برای مصرف فرآورده های دخانی و محافظت از سلامت همگانی از طریق اعمال محدودیت های قانونی  در رابطه با مصرف دخانیات و آموزش و افزایش آگاهی های عمومی نسبت به مضرات استفاده از دخانیات است.شبد**1953**9122            "}