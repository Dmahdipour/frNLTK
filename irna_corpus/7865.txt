{"onTitr":"","titr":" یمنی ها علیه ائتلاف متجاوزان تظاهرات کردند","describe":" تهران - ایرنا - مردم یمن امروز با انجام راهپیمای های گسترده در مناطق مختلف؛ حملات نظامی و جنگ اقتصادی ائتلاف متجاوزان به سرکردگی عربستان علیه کشورشان را محکوم کردند.", "text":"به گزارش عصر جمعه ایرنا به نقل از رسانه های یمنی، در این راهپیمایی ها تلاش متجاوزان برای به تسلیم واداشتن مردم یمن از طریق جنگ اقتصادی در پی شکست عملیات نظامی، تقبیح شد.راهپیمایان همچنین با سردادن شعارهایی ضمن یادآوری مظلومیت مردم یمن در رویارویی با تجاوز سعودی-آمریکایی بر ادامه مقاومت تا پیروزی نهایی تاکید کردند.در همین راستا برخی شهرها از جمله صنعا پایتخت و نیز شهر صعده واقع در شمال یمن امروز شاهد راهپیمایی گسترده مردم در محکومیت تجاوز نظامی به این کشور بود.عربستان و امارات از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کردند تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشانند. تجاوز عربستان و امارات به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است. شبد**1480**1379            "}