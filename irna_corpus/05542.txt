{"onTitr":"","titr":" 103 مورد تخلف از اصناف نقده کشف شد","describe":" ارومیه- ایرنا- رییس اداره صنعت، معدن و تجارت نقده با اشاره به اینکه 2 و 436 مورد بازرسی طی نیمه نخست سال جاری از واحدهای فعال صنفی، صنعتی، معدنی، انباردارها و عمده فروشی ها در این شهرستان انجام شد، گفت:  103 مورد تخلف از اصناف این شهرستان در این مدت کشف شد.", "text":"قربان انوشه روز یکشنبه در گفت و گو با خبرنگار ایرنا افزود: برای این پرونده های تخلف 2 میلیارد و 150 میلیون ریال جریمه پیشنهاد و به تعزیرات حکومتی ارسال شد.وی ادامه داد: گران فروشی، درج نکردن قیمت، کم فروشی، تقلب در کسب و صادر نکردن فاکتور از جمله مهمترین تخلفات در این دوره بود.وی با اشاره به اینکه 32 انبار در نقده وجود دارد، گفت: 14 واحد از این تعداد فعال بوده و موجودی این انبارها ماهانه توسط  بازرسان کنترل و ثبت می شود.وی با اشاره به دریافت مستمر شکایت های مردمی در خصوص فعالیت اصناف اضافه کرد: عمده گزارش کالایی به ترتیب مربوط به انواع نان، خواروبار، گوشت قرمز و گوشت مرغ، آرد نانوایی و انواع واحدهای عرضه لوازم آرایشی و بهداشتی بوده است.رییس اداره صنعت، معدن و تجارت نقده بیان کرد: سامانه مردمی 124 این شهرستان آماده دریافت انتقادها و شکایت های مردمی است و شهروندان می توانند 24 ساعته شکایت های خود را در این سامانه ارائه دهند.انوشه گفت: از ابتدای سال جاری تاکنون 67 فقره شکایت مردمی از طریق این سامانه به ثبت رسید که طی بازرسی ها فقط 39 فقره تخلف تشخیص داده شده است.به گزارش ایرنا شهرستان 125 هزار و 257 نفری نقده یکی از شهرهای جنوبی آذربایجان غربی بوده و با 92 روستای تابعه در فاصله حدود 80 کیلومتری جنوب ‌شرق ارومیه واقع شده ‌است.پنج هزار و 600 واحد صنفی در شهرستان نقده فعالیت می کند که 88 درصد آنها شامل چهار هزار و 952 واحد دارای پروانه کسب است.9918/3072            "}