{"onTitr":"","titr":" نشست با سفرای اروپایی مکمل مذاکرات نیویورک بود","describe":" تهران-ایرنا- رییس و نایب رییس کمیسیون امنیت ملی و سیاست خارجی مجلس، نشست این کمیسیون با سفرای اروپایی را مثبت ارزیابی و تاکید کردند: این نشست ابتکاری بی سابقه و موفقیت بزرگ برای جمهوری اسلامی و مکمل مذاکرات نیویورک بود.", "text":"دوشنبه نهم مهرماه نشست مشترک اعضای کمیسیون امنیت ملی و سیاست خارجی مجلس با حضور سفیران کشورهای اروپایی در تهران به ریاست دوره ای اتریش در این کمیسیون برگزار شد؛ خبرنگار سیاسی ایرنا درباره مبحث و موضوعات مطرح شده در این جلسه با حشمت الله فلاحت پیشه رییس کمیسیون امنیت ملی و سیاست خارجی مجلس و همچنین محمدمهدی برومندی نایب‌رئیس این کمیسیون گفت و گو کرد.فلاحت پیشه در خصوص نشست مشترک کمیسیون امنیت ملی و سیاست خارجی مجلس با سفرای کشورهای اروپایی  گفت: برگزاری این نشست ابتکار بی سابقه ای بود و سفرای کشورهایی اروپایی در تهران به همراه سفرای واتیکان و سوئیس که جزو اتحادیه اروپا نیستند حضور داشتند، قرار بر این شد که یک ابتکار همیشگی که بین کمیسیون امنیت ملی و اعضای اتحادیه اروپایی شکل گیرد؛ همین کار را با سایر حوزه های جغرافیای سیاسی نیز انجام می دهیم چنانکه با CIS کشورهای آسیای میانه انجام داده ایم.وی افزود: نماینده ها در این نشست مطرح کردند که مردم ایران در این شرایط انتظار عملی از اروپا دارند و سفرای اروپایی نیز با جدیت، برحفظ برجام و تداوم تعاملات با ایران تاکید کردند.برومندی نایب رییس کمیسیون امنیت ملی و سیاست خارجی  جلسه این کمیسیون با سفرای کشورهای اروپایی را مثبت ارزیابی و آن را تکمیل کننده مذاکرات اخیر نیویورک عنوان کرد و گفت: در شرایطی که آقای ترامپ مسائلی را در مورد جمهوری اسلامی مطرح و نخست وزیر رژیم صهیونیستی نیز تلاش کرد با اظهاراتی جعلی ایران را متهم کند؛ در نیویورک سران کشورهای اروپایی تاکید داشتند که برجام باید حفظ شود و نقطه نظرات آمریکا به عنوان یک قاعده حقوقی  و بین المللی قابل پذیرش نیست.وی ادامه داد:  در نشست سفرای اروپایی با کمیسیون امنیت ملی و سیاست خارجی مجلس 28 کشور پیدا کردند؛ حضور 28 کشور در مجلس، اهتمام جدی جمهوری اسلامی ایران و اتحادیه اروپا و کشورهای اروپایی را برای تعامل هرچه بیشتر نشان می دهد.نایب‌رئیس کمیسیون امنیت ملی و سیاست خارجی تصریح کرد: حضور سفرای و همچنین اظهاراتی که در این نشست داشتند بیانگر این بود آن ها اظهارات ترامپ را فاقد مبنای حقوقی و قانونی  می دانند و جامعه بین المللی گزافه گویی های یک کشور را در قبال یک مساله پذیرفته شده بین المللی که به تایید شورای امنیت رسیده است، نمی پذیرد.برومندی با بیان اینکه نشست مشترک سفرای کشورهای اروپایی با کمیسیون امنیت ملی و سیاست خارجی، یک موفقیت بزرگ برای جمهوری اسلامی و گامی مهم و بلند در دیپلماسی پارلمانی کشور بود، گفت: این جلسه نشانه اهمیت تبادلات و تعاملات ایران با جامعه اروپایی بود؛ و اینکه ایران منزوی نیست و کشوری با نقش تعیین کننده و مورد توجه در جامعه بین المللی است.وی در خصوص سازوکار ویژه گروه 1+4 گفت: هفت بانک مرکزی با هم توافق کرده اند که راهکار ویژه مالی را برای ارتباط با ایران و تسهیل تبادلات پولی و بانکی  با ایران انجام دهند؛ در این زمینه باید منتظر باشیم که اتحادیه اروپا به چه نحوی عمل می کند. **سیام**3050**1535            "}