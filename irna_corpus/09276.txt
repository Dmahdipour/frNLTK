{"onTitr":"","titr":" بلاروس خواستار گسترش روابط دارویی با ایران شد","describe":" مسکو - ایرنا - وزیر بهداشت بلاروس در دیدار با سفیر ایران در مینسک بر گسترش و بیش از پیش روابط دو کشور در حوزه دارو و درمان تاکید کرد.", "text":"به گزارش چهارشنبه شب ایرنا به نقل از بخش رسانه ای سفارت ایران در بلاروس، «والری مالاشکو» در دیدار با «مصطفی اویسی» همچنین درباره اجرای توافق های پیشین کارگروه های تخصصی دارویی و درمانی ایران و بلاروس گفت وگو کرد.وزیر بهداشت بلاروس به دعوت از همتای ایرانی خود برای سفر به بلاروس اشاره کرد و ارتباط بیشتر بین وزارتخانه های دو کشور در زمینه های آموزش و  صادرات و تولید دارو را ضروری خواند.سفیر کشورمان در مینسک نیز در این ملاقات به سفر اخیر علی لاریجانی رئیس مجلس شورای اسلامی به بلاروس اشار ه کرد و ادامه داد: توانمندی های بسیار خوبی در حوزه تولید مشترک دارو بین ایران و بلاروس وجود دارد که لازم است برای توسعه همکاری ها از حداکثر ظرفیت صنعت دارویی بهره برداری کنیم.سفیر ایران همچنین به حضور برخی محصولات دارویی ایران در بازار بلاروس اشاره و برکیفیت قابل توجه و قیمت رقابتی داروهای ایرانی در مقایسه با نمونه های غربی تاکید کرد.شبد**اروپام ** 1346 **1010            "}