{"onTitr":"","titr":" مالزی و اف ای تی اف","describe":" کوالالامپور - ایرنا - مالزی در جنوب شرق آسیا با الحاق به گروه اقدام مالی ( اف ای تی اف ) سیاست های مالی خود را در راستای اهدافی از جمله افزایش تعاملات بانکی با جهان و جذب اعتماد سرمایه گذاران خارجی پیش برده است.", "text":"پرندوش یکی از فعالان حوزه بانکی در مالزی روز یکشنبه در گفت و گو با ایرنا گفت : اکنون بیش از 37 کشور عضو اف ای تی اف هستند و تمام بانک های فعال در دنیا اکنون با قوانین مالی این گروه مالی آشنا هستند و در برقراری تعاملات مالی به وضعیت پیوستن کشورها به این گروه و سایر کنوانسیون های مالی توجه می کنند.وی گفت : الحاق به این گروه در مالزی  منجر به تقویت روابط بانکی این کشور با سایر بانک های جهان شده است.پرندوش افزود: مالزی نیز خود هرچند ماه یکبار اطلاعات مرتبط با ریسک فعالیت های مالی و سرمایه گذاری در کشورها را منتشرمی کند و کشورهایی را که عمدتا عضو پیمان های مالی بین المللی از جمله  گروه اف ای تی اف نیستند، در این اطلاعیه ها قرار می گیرند.وی گفت: پیوستن به کنوانسیون های مالی مزایا و  مضراتی دارد که باید همه این موارد با یکدیگر درنظر گرفته شود. پرندوش درعین حال گفت: گزارش های ارائه شده از سوی اف ای تی اف در مورد وضعیت بانک های مالزی نیز سبب شده تا سرمایه گذاران خارجی از سرمایه گذاری در این کشور اطمینان بیشتری کسب کنند.این فعال حوزه بانکی گفت : مالزی و اکثر کشورهایی که به این گروه پیوسته اند ، متعهد شده اند تا ساختار حقوقی و سیاست های اقتصادی را به گونه ای مورد پیگیری قرار دهند که توصیه های گروه برای شفافیت های مالی رعایت شود.طبق این گزارش یکی از مواردی که سرمایه گذاران را برای فعالیت در کشوری جذب می کند ،این است که این کشور تا چه میزان از قوانین بین المللی مالی پیروی می کند.وی افزود: سرمایه گذاران هنگام برنامه ریزی برای شروع فعالیت در یک کشور رتبه کشورها را از نظر ریسک های سرمایه گذاری و فعالیت های مالی مورد بررسی قرار می دهند و این گزارش ها را از مراکز بین المللی دریافت می کنند.به گفته پرندوش الحاق مالزی به کنوانسیون های مالی سبب جذب سرمایه گذاری های خارجی در این کشور نیز شده است.طبق گزارش تارنمای آسیایی تریبیون میزان سرمایه گذاری مستقیم خارجی در ماه اوریل سال جاری 123.5 میلیون دلار برآورد شده است.براساس اطلاعات تارنمای اف ای تی اف، مالزی از سال 2016 به عنوان یک عضو کامل در بخش آسیا- پاسفیک به این گروه اقدام مالی پیوسته است.این کشور چندین سال به عنوان عضو ناظر با این کنوانسیون مالی بین المللی همکاری داشت.براین اساس، مالزی از الحاق به گروه اف ای تی اف ، به طور کلی در دو حوزه اثربخشی و انطباق فنی قوانین استفاده کرده است.مالزی برای مبارزه با پولشویی و تامین مالی تروریسم  اقدامات پیشگیرانه و نظارتی خود را در حوزه های سیاست های مالی در بخش های مختلف از جمله مقابله با مواد مخدر، تنظیم سیستم های حقوقی مرتبط با مسائل مالی، همکاری های بین المللی و امور مالی اشخاص و سازمان ها گسترش داده است . گروه ویژه اقدام مالی یا FATF یک سازمان بین دولتی است که در سال 1989 با ابتکار گروه کشورهای جی7 با توجه به سیاست‌های توسعه برای مبارزه با پول‌شویی تأسیس شده‌است. وال استریت ژورنال در گزارشی از تاثیر الحاق کشورها به اف ای تی اف به ویژه در منطقه جنوب شرق آسیا در گزارشی نوشت: با توجه به اینکه قاچاق انسان در این منطقه شدت دارد بنابراین حضور کشورها در گروه مالی اف ای تی اف سبب می شود تا تراکنش مالی در این زمینه مورد رصد قرار گیرد.تارنمای اف ای تی اف به نقل از مستندات سازمان بین المللی کار درآمدهای ناشی از قاچاق انسان در کل جهان در سال گذشته میلادی 150 میلیارد دلار برآورد کرده  درحالیکه این رقم در سال 2011، حدود 32 میلیارد دلار بوده است.براساس این گزارش این درآمدها در این مدت تقریبا 5 برابر شده است.این گروه تاکید کرده پیوستن مالزی و کشورهای جنوب شرق آسیا که از مناطق با فعالیت بالا در حوزه قاچاق انسان هستند، امکان رصد، بررسی و اقدام علیه این پدیده ضد اجتماعی را بیش از گذشته فراهم می سازد.درعین حال این گروه تاکید کرده این کشورها می توانند از توصیه ها و مشاوره های اف ای تی اف برای مقابله با این پدیده استفاده کنند. اهداف FATF تعیین استانداردها و ترویج اجرای موثر اقدامات قانونی، نظارتی و عملیاتی برای مبارزه با پولشویی، تامین مالی تروریستی و سایر تهدیدهای مربوط به یکپارچگی سیستم مالی بین المللی اعلام شده است.این سازمان  فعالیت های نظارتی خود را در طول زمان  افزایش داد و در سال 2012  مقابله با تأمین مالی تروریسم، تأمین مالی فعالیت‌های اشاعه‌ای و پولشویی نیز از دیگر فعالیت های نظارتی این سازمان خواهد بوداین گروه کشورها را در سه دسته توسعه یافته ، درحال توسعه و در فهرست سیاه قرار داده است.گروه آخر کشورهایی  هستند که در این سازمان مالی عضویت ندارند و از نظر اف ای تی اف در خطر پولشویی قرار دارند.آساق **1599**1663**            "}