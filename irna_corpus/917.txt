{"onTitr":"","titr":" ورزشکار گیلانی مدال طلای مسابقات پارا آسیا را کسب کرد","describe":" رشت - ایرنا - میثم علیپور ورزشکار گیلانی به همراه تیم ملی والیبال نشسته ایران مدال طلای بازی های پاراآسیایی 2018 اندونزی را کسب کرد.", "text":"مدیرکل اداره ورزش و جوانان استان گیلان روز یکشنبه در مصاحبه اختصاصی با خبرنگار ایرنا اظهار داشت:میثم علیپور بازیکن تیم ملی والیبال نشسته ایران با درخشش در رقابت های  پارا آسیایی موفق به کسب عنوان قهرمانی و مدال طلای این دوره از مسابقات شد.      مریم بخشی افزود: این ورزشکار شایسته گیلانی که یکی از ارکان اصلی تیم ملی والیبال نشسته ایران در رقابت های پاراآسیایی 2018 اندونزی بود، برابر تمامی حریفان خود غلبه و مقام قهرمانی خود را تکرار کردند.   وی ادامه داد: علیپور به همراه سایر ملی پوشان تیم والیبال نشسته ایران که در مرحله نیمه نهایی برابر ژاپن به برتری رسیده بودند، دقایقی پیش در دیدار نهایی ، تیم چین را بانتیجه سه بر صفر شکست دادند تا  مدال طلا را بر گردن بیاویزند.   وی اضافه کرد: همچنین مهری فلاحی دیگر ورزشکار شایسته گیلانی حاضر در بازی های پارا آسیایی 2018 اندونزی با تیم ملی والیبال نشته بانوان ایران موق به کسب مقام نایب قهرمانی شد و مدال نقره این دوره از مسابقات را بر گردن آویخت.   مدیرکل اداره ورزش و جوانان گیلان بیان کرد: فلاحی به همراه تیم ملی والیبال نشسته بانوان ایران در دیدار نهایی برابر تیم چین قرار گرفته و با شکست مقابل این حریف قدرتمند، روی سکوی دوم ایستادند تا مقام نایب قهرمانی دوره پیش خود را تکرار کنند.  بخشی یادآور شد: همچنین صابر رحیم پور در رشته دوچرخه سواری، فهیمه عباسی و راضیه کاظم پور در رشته بوچیا، سامان رضی در رشته وزنه برداری قدرتی ، نادر عیوضی در رشته قایقرانی و زهرا غلامزاده در رشته تیراندازی دیگر ورزشکاران گیلانی همراه کاروان ورزشی ایران در بازی های پاراآسیایی 208 اندونزی حضور دارند.    در دوره گذشته بازی های پاراآسیایی در اینچئون کره جنوبی ورزشکاران گیلانی موفق به کسب چهار مدال طلا و دو مدال نقره شده بودند که صادق حسنی و رسول آتش افروز از گیلان به همراه تیم فوتبال هفت نفره و مرتضی رمضانی دیگر ورزشکار گیلانی نیز همراه با تیم فوتبال پنج نفره ایران به مدال طلا و عنوان قهرمانی بازی های پاراآسیای 2014 رسیده بودند.    میثم علیپور نیز که در این دوره هم حضور دارد، به همراه تیم والیبال نشسته ایران به مدال طلای رقابت های پاراآسیایی اینچئون دست یافت، مهری فلاحی مدال نقره در رشته تیمی والیبال نشسته بانوان را کسب کرد و در وزنه برداری قدرتی نیز سامان رضی در دسته 97 کیلوگرم مردان توانست به مدال نقره بازی های پاراآسیایی 2014 دست یابد. 7285 /6030            "}