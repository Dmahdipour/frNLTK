{"onTitr":" عضو کمیته فنی استقلال در گفتگو با ایرنا:    ","titr":" می خواهیم به شفر کمک کنیم","describe":" تهران – ایرنا – امید رضا روان خواه عضو کمیته فنی باشگاه استقلال گفت: کمیته فنی به عنوان بازوان وینفرد شفر سرمربی تیم عمل خواهد کرد و همه اعضای کمیته فنی از کسانی هستند که سال ها پیراهن استقلال را پوشیده اند و به این تیم تعصب و علاقه دارند.", "text":"روان خواه روز چهارشنبه در گفت و گو با خبرنگار ورزشی ایرنا با اشاره به پیروزی استقلال در جام حذفی مقابل نفت مسجد سلیمان اظهار داشت: پیروزی با ارزشی برای استقلال به دست آمد و این تیم توانست به عنوان مدافع عنوان قهرمانی شروعی خوب در این رقابت ها داشته باشد.او افزود: بعد از تساوی شهرآورد پنجم مهر و عدم نتیجه گیری در چند مسابقه قبلی استقلال، برد در جام حذفی می تواند به آبی پوشان در ادامه مسیری که پیش روی آنهاست کمک زیادی کند.روان خواه خاطرنشان ساخت: برخی اوقات تیم های بزرگ دنیا نیز با افت روبرو می شوند و نمی توانند نتیجه بگیرند. استقلال نیز از این قاعده مستثنی نیست و نباید تصور کرد افت استقلال ادامه دار است. همین پیروزی با ارزشی که در جام حذفی به دست آمد از نظر روحی  روانی وزنه بزرگی برای آبی پوشان خواهد بود.پیشکسوت استقلال در پاسخ به این پرسش که آیا پیروزی برابر نفت مسجد سلیمان می تواند شروعی دوباره برای این تیم باشد، گفت: امیدوارم این طور باشد و استقلال بتواند در بازی های بعدی که در پیش است نتایج خوبی بگیرد و با چند برد متوالی امتیازات لازم را کسب کند و به جایگاهی شایسته در جدول رده بندی مسابقات لیگ برتر برسد.او ادامه داد: استقلال پتانسیل بالایی دارد و نباید فراموش کنیم استقلال همیشه استقلال است و به نظر من روزهای خوبی در انتظار این تیم خواهد بود و به زودی آن ها به همان تیمی تبدیل می شوند که همه انتظار دارند.عضو کمیته فنی باشگاه استقلال در خصوص برگزاری نشست این کمیته گفت: طبق قرار قبلی اعضای کمیته فنی استقلال جلسه ای را برگزار کردند و در خصوص مسائل فنی این تیم به بحث و تبادل نظر پرداختند. هدف کمیته فنی استقلال کمک به وینفرد شفر است و به جز این که بخواهد در راه موفقیت استقلال گام بردارد، برنامه ای ندارد.روان خواه اعلام کرد: تمامی نفراتی که در کمیته فنی حضور دارند از کسانی هستند که سال ها پیراهن استقلال را پوشیده اند و به این تیم تعصب و علاقه دارند. کمیته فنی به عنوان بازوان شفر عمل خواهد کرد.او در پایان گفت: در فوتبال روز دنیا همیشه کمیته فنی‌ها نقش بسیاری در تصمیم‌گیری‌های باشگاه دارند. این یک روال منطقی است و به تیم کمک می‌کند.تیم فوتبال استقلال در مرحله یک شانزدهم نهایی جام حذفی فوتبال سه شنبه شب تیم نفت مسجد سلیمان را با نتیجه یک بر صفر مغلوب کرد و حریف سایپا شد.ورزشی **م.ت**1584            "}