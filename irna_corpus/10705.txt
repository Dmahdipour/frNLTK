{"onTitr":"","titr":" سفیر ایران در اندونزی: وزیر ورزش به جاکارتا سفر می کند","describe":" جاکارتا - ایرنا- سفیر ایران در اندونزی اعلام کرد که حضور مسعود سلطانی فر وزیر ورزش و جوانان در جریان بازی های پاراآسیایی قطعی شده است.", "text":"به گزارش خبرنگار اعزامی ایرنا، ولی الله محمدی سفیر ایران در اندونزی اعلام کرد:با توجه به اهمیت بازی های پاراآسیایی و  طبق برنامه ریزی های انجام شده قرار است وزیر ورزش و جوانان برای حضور در این بازی ها راهی اندونزی شود.وی افزود: البته هنوز زمان دقیق سفر سلطانی فر مشخص نیست اما سفارت ایران آماده حضور او در اندونزی است.سفیر ایران در ادامه با اشاره به بعد فرا ورزشی این بازی ها گفت: کسب مدال و موفقیت ورزشکاران ایرانی در این بازی ها موجب تقویت نشاط اجتماعی در بین جامعه معلولان خواهد شد.محمدی برای استقبال از کاروان ورزشی ایران در فرودگاه حضور دارد. کاروان ورزشی ایران تا دقایق دیگر به جاکارتا خواهد رسید.سومین دوره بازی های پاراآسیایی در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی در سومین دوره بازی های پاراآسیایی 2018 جاکارتا شرکت می کند.ورزشی ** 2052 ** 1528**9129            "}