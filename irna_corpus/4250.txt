{"onTitr":" سرپرست شهرداری کرج :    ","titr":" طرح جامع پسماند با هدف کاهش آلاینده ها اجرایی شد","describe":" کرج-ایرنا- سرپرست شهرداری کرج با بیان اینکه اکنون روزانه مقادیر زیادی زباله در این کلانشهر تولید می شود، گفت: طرح جامع و برنامه راهبردی - عملیاتی توسعه مدیریت پسماند شهرداری با هدف کاهش آلاینده ها اجرایی شده است.", "text":"به گزارش ایرنا، محمدرضا احمدی نژاد عصر دوشنبه در آئین رونمایی از طرح جامع و برنامه راهبردی- عملیاتی توسعه مدیریت پسماند کلانشهر کرج افزود:انتظار می رود با اجرایی شدن این طرح در پایان یک برنامه 5 ساله شاهد کاهش زباله، کم شدن هزینه های حمل و دفن زباله و پایین آمدن سطح آلاینده های محیطی در شهر باشیم.وی با اشاره به مهاجر پذیری کلانشهر کرج گفت: بالا بودن هزینه زندگی در پایتخت سبب سرازیر شدن جمعیت به سمت کرج شده است.احمدی نژاد ادامه داد: نرخ هزینه های  زندگی در کرج را باید کنترل کرد و آن را به قیمت واقعی رساند تا تعداد مهاجران کمتری به این کلانشهر سرازیر شوند.وی تشریح کرد: برای شهر کرج باید به گونه ای برنامه ریزی کنیم که بار اسکان و ساماندهی مهاجرین به البرز تنها بر دوش کرج نباشد و بین دیگر شهرهای این استان از جمله نظرآباد، ساوحبلاغ  یا اشتهارد تقسیم شود.روزانه 900 هزار تن زباله در کرج تولید می شود که با اجرای طرح جامع و برنامه راهبردی - عملیاتی توسعه مدیریت پسماند شهرداری کرج ، بخش قابل توجه زباله ها بازیافت می شود.7410/ 6155            "}