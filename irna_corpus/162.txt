به گزارش ایرنا، سرهنگ مجید سوری جمعه شب در جمع نمازگزاران مسجد شیخ احمد بروجرد در تبیین ابعاد جنگ اقتصادی علیه ملت ایران افزود: استکبار جهانی از بدو پیروزی انقلاب اسلامی به دنبال ایجاد مشکلات برای ملت و کشور است.وی اظهار داشت: دشمن در همه عرصه ها از جمله ترور شخصیت های انقلابی، جنگ تحمیلی، تهاجم فرهنگی و جنگ نرم از انقلاب اسلامی ایران شکست خورد.فرمانده ناحیه مقاومت بسیج بروجرد با اشاره به اینکه اخرین حربه دشمن ایجاد جنگ اقتصادی است، بیان کرد: استکبار جهانی تمام امکانات خود را در منطقه به کار گرفت تا طرح خاورمیانه بزرگ را اجرا کند ولی در مواجه با انقلاب اسلامی ایران با شکست روبرو شد.سرهنگ سوری اضافه کرد: استکبار در عراق، سوریه، یمن و لبنان در مقابل مقاومت اسلامی با شکست بزرگی روبرو شد و برای جبران نا کامی ها در عرصه بین المللی جنگ اقتصادی و تحریم را علیه ملت ایران آغاز کرد.وی ادامه داد: یکی از دلایل مهم جنگ اقتصادی و ایجاد توطئه توسط دشمنان علیه ملت ایران پیشرفت های بزرگ علمی، فناوری و نظامی ملت ایران است.فرمانده ناحیه مقاومت بسیج بروجرد گفت: دشمنان با راه اندازی جنگ روانی رسانه ای به دنبال کمرنگ جلوه دادن پیشرفت های بزرگ انقلاب و ترویج روحیه نا امیدی در بین مردم است.سرهنگ سوری گفت: در حوزه رشد علمی ایران اسلامی امروز دارای 93 درصد افراد باسواد است و رتبه هفدهم علمی دنیا را دارا می باشد.وی افزود: دشمنان می گویند اگر در 10 کلیومتری مرزهای شما گروهک های تروریستی فعالیت دارند نباید شما اعتراض کنید و برد موشک های شما نیز نباید از 200 کیلومتر بیشتر باشد تا ما به اهداف شوم خود برسیم.فرمانده ناحیه مقاومت بسیج بروجرد بیان کرد: هدف دشمن در جنگ اقتصادی شکل گیری نارضایتی عمومی، فشار به اقشار ضعیف و ایجاد شکاف بین مردم و حاکمیت و کشاندن ملت به خیابان ها است.سرهنگ سوری اضافه کرد: مردم در جنگ اقتصادی نباید با احتکار اقلام اساسی در خانه ها دشمن را در رسیدن به اهدافش یاری کنند و مسئولان نیز باید با برخورد قاطع با مفسدان اقتصادی توطئه دشمنان را خنثی کنند.وی اظهار داشت: مردم ایران در مواجه با جنگ اقتصادی دشمن فرهنگ مصرف گرایی را اجرا می کنند و با مصرف صحیح آب در آسیاب دشمن نخواهند ریخت.فرمانده ناحیه مقاومت بسیج بروجرد ادامه داد: هجوم برای خرید کالاهای اساسی یک بی فرهنگی است که نباید آن را ترویج دهیم زیرا یکی از دلایل گرانی و تورم همین احتکارهای خانگی است.سرهنگ سوری گفت: در اوضاع کنونی کشور و عرصه جنگ اقتصادی وظیفه داریم روش صحیح مصرف گرایی را یاد بگیریم و نگذاریم دشمن در این عرصه ملت ایران را شکست دهد.7190/7273
      
      