{"onTitr":"","titr":" آستانه اشرفیه به مسابقه های کشوری رفاقت مهر راه یافت","describe":" رشت - ایرنا - دو تیم دختران و پسران شهرستان آستانه اشرفیه در رقابت های استانی رفاقت مهر برگزیده شده و به مسابقه های کشوری راه یافتند.", "text":"معاون جوانان جمعیت هلال احمر استان گیلان روز شنبه در این باره به خبرنگار ایرنا گفت: مسابقه های استانی رفاقت مهر هلال احمر گیلان، دوازدهم و سیزدهم مهرماه جاری با حضور 20 تیم دختر و پسر برگزار که در نهایت تیم شهرستان آستانه اشرفیه موفق به کسب عنوان برتر در هر دو گروه پسران و دختران شد.امید عظیمیان افزود: در این دوره از مسابقه ها، هر تیم شامل هشت نفر در سه گروه مهروز، صلح و دوستی در آیتم های احیای قلبی ریوی، آتل بندی، بانداژ، حمل مصدوم بدون تجهیزات، حمل مصدوم با برانکارد، تریاژ اولیه، ارزیابی صحنه مصدوم، اسکان اضطراری و زبان انگلیسی با هم رقابت کردند.وی اظهار داشت: در گروه دختران تیم های آستانه اشرفیه، لنگرود و آستارا به ترتیب اول تا سوم شدند و در گروه پسران تیم های آستانه اشرفیه، لنگرود و رودسر به ترتیب عناوین اول تا سوم این رقابت ها را به خود اختصاص دادند.مسابقه های استانی رقابت مهر ویژه اعضای کانون های جوانان، روستایی و دانشجویی جمعیت هلال احمر با هدف انتخاب تیم برتر به مسابقه های کشوری برگزار شد. معاونت جمعیت هلال احمر استان دارای 561 کانون و 14 هزار و 172 عضو جوان است. کانون های جمعیت هلال احمر شامل 324 کانون دانش آموزی، 46 کانون دانشجویی ، 32 کانون روستایی ، 32کانون جوانان و 7 کانون طلاب است. 7286/2007            "}