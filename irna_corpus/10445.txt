{"onTitr":"","titr":" هشت یزدی به اردوی انتخابی تیم ملی فوتسال معرفی شدند","describe":" یزد - ایرنا - رئیس کمیته فوتسال هیات فوتبال استان یزد گفت: به درخواست فدراسیون، هشت بازیکن برای حضور در اردوی اتتخابی تیم ملی فوتسال زیر 20 سال کشور معرفی شدند.", "text":"محمود انصاری روز چهارشنبه در گفت و گو با خبرنگار ایرنا افزود: حمیدشیرزاده از تیم پارسه مهریز، علی محمد درویشی، محمد برزگری، میلاد زمانی، روح الله فتاحی، علی دهقانیزاده و عباسعلی فتاحی از تیم پردیس بافق و روزبه حکیم پور از میبد جزو معرفی شدگان هستند.وی ادامه داد: زمان و مکان برگزاری اردوی انتخابی تیم ملی فوتسال زیر 20 سال هنوز توسط کمیته فوتسال فدراسیون به استان ها ابلاغ نشده است.این مسئول اظهار داشت: در سال 1396 ، 30 بازیکن از یزد در تمام رده های سنی به اردوی آمادگی تیم های ملی فوتبال، فوتسال و فوتبال ساحلی دعوت شدند.انصاری یادآور شد: از این تعداد چهار بازیکن فوتبال ساحلی به همراه تیم ملی در رقابت های جهانی و آسیایی شرکت کردند.استان یزد با یک میلیون و 138 هزار نفر جمعیت، 47 هیات ورزشی و 65 هزار ورزشکار زیرپوشش بیمه دارد و 25 بازیکن فوتبال ، فوتسال و فوتبال ساحلی در لیگ کشور و 75 بازیکن در لیگ استانی حضور دارند.7536/ 2047/            "}