{"onTitr":"","titr":" نام 3 بازیکن ایرانی در بین بهترین های فوتبال ساحلی جهان","describe":" تهران - ایرنا - سازمان جهانی فوتبال ساحلی اسامی 50 نفره نامزدهای دریافت عنوان برترین بازیکن جهان در سال 2018 را منتشر کرد که نام محمد احمدزاده، پیمان حسینی و محمد مرادی از ایران نیز در فهرست اعلام شده قرار دارد.", "text":"به گزارش روز چهارشنبه ایرنا از فدراسیون فوتبال، با توجه به پیش رو بودن مسابقات جام بین قاره ای جهان در سال 2018 که از پانزدهم تا نوزدهم آبانماه 97 به میزبانی کشور امارات متحده عربی برگزار می شود، مراسم «ستارگان فوتبال ساحلی 2018» نیز در شب پایانی این رقابتها برگزار خواهد شد.به همین منظور اسامی بازیکنان جهت دریافت عنوان برترین بازیکن جهان در یک سال اخیر، در حالی از سوی سازمان جهانی فوتبال ساحلی منتشر شد که نام های محمد احمدزاده (کاپیتان)، پیمان حسینی (دروازه بان) و محمد مرادی بازیکن جوان تیم ملی ایران در این فهرست دیده می شود.پس از رای گیری از سوی سرمربیان و کاپیتان های تیم های ملی فوتبال ساحلی سراسر جهان، اسامی سه نامزد نهایی برترین بازیکن و دروازه بان مشخص خواهد شد و نفرات منتخب نهایی در مراسم «گالا فوتبال ساحلی» اعلام می شوند.برای انتخاب ستارگان فوتبال ساحلی 2018، مسابقات رسمی برگزار شده در قاره ها و در سطح جهان در سال گذشته ملاک قرار می گیرد و این در حالی است که رقابتهای قهرمانی قاره آسیا و البته جام جهانی در سال 2019 میلادی برگزار می شود.ورزشی**9029**1597            "}