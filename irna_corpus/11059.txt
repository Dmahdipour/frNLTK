{"onTitr":" مدیرعامل صندوق بازنشستگی کشور:    ","titr":" شرکت‌های زیان‌ده واگذار می شوند","describe":" تهران- ایرنا- مدیرعامل صندوق بازنشستگی کشور گفت: کسب سود 20 تا 35 درصدی یکی از اولویت های صندوق بازنشستگی در حوزه بنگاهداری است و اگر شرکت‌ها نتوانند این میزان سود را محقق کنند، جزو شرکت‌های زیان‌ده و کم‌بازده هستند و واگذار می شوند.", "text":"به گزارش روز سه شنبه ایرنا از صندوق بازنشستگی جمشید تقی‌زاده افزود: اولویت نخست صندوق بازنشستگی کشور خروج از بنگاه‌های زیان‌ده و کم‌بازده است که در راستای سیاست‌های دولت و تاکید بر مدیریت دارایی بازنشستگان در حال اجرا است.وی با اشاره به ابلاغ سیاست های 19 گانه این صندوق به مدیران هلدینگ‌ها و شرکت‌های تابعه، گفت: شرکت های زیان ده پس از قیمت‌گذاری از طریق بورس و فرابورس به بخش‌های غیردولتی که دارای اهلیت هستند، واگذار می شوند.تقی زاده با بیان اینکه سیاست کلی در وزارت تعاون، کار و رفاه اجتماعی ایجاد اشتغال و فقرزدایی است، افزود: هدف ما در صندوق بازنشستگی ارائه خدمات به بازنشستگان کشوری است که جمعیتی بیش از یک میلیون و 370 هزار نفر را تشکیل می دهند و در آینده نه چندان دور این جمعیت افزایش قابل توجهی خواهد یافت.&#160;وی ادامه داد: علاوه بر پرداخت حقوق به بازنشستگان و موظفان تحت پوشش که ماهیانه سه هزار و 250 میلیارد تومان اعتبار نیاز دارد، برنامه های مختلفی نیز تدبیر و اجرا شده که از آن جمله راه اندازی و حمایت از تعاونی های چندمنظوره بازنشستگان و همچنین حرفه آموزی فرزندان آنها است.&#160;مدیرعامل صندوق بازنشستگی کشوری با بیان اینکه با ایجاد ارزش افزوده، می‌توان در کنار پرداخت حقوق، ایجاد اشتغال نیز داشت، بر همکاری سازمان‌ها برای کمک‌های بالقوه همچون وام‌های کم‌بهره تاکید کرد و گفت: بازنشستگان، افراد نخبه جامعه هستند که با ایجاد خلاقیت ویژه و حمایت مناسب، توان کارآفرینی و ایجاد اشتغال در کشور را دارند و اگر بتوانیم این افراد را توانمند کنیم، آنها خانواده خود را توانمند خواهند کرد.صندوق بازنشستگی کشور دومین بنگاه بزرگ کشوری است که یک میلیون و 400 هزار بازنشسته را تحت پوشش قرار داده است و 56 درصد از این افراد، بازنشسته آموزش و پرورش هستند.اجتمام *2181*1834            "}