{"onTitr":"","titr":" ظریف: آمریکا به توافقی بهتر دست نمی یابد","describe":" تهران – ایرنا – محمد جواد ظریف در گفت و گو با بخش انگلیسی شبکه بی بی سی به دونالد ترامپ اطمینان داد که آمریکا به توافقی بهتر از توافق هسته ای دست نخواهد یافت.", "text":"به گزارش ایرنا، بر اساس بخشی از گفت و گوی وزیر امور خارجه کشورمان که امروز چهارشنبه در تارنمای بی بی سی قرار گرفت، ظریف در پاسخ به سوال این رسانه خبری گفت: به دلیل نقش فراگیر و رایج دلار در نظام مالی بین المللی (اجرای تحریم ایران)سخت و دشوار خواهد بود. اما تصمیم جامعه جهانی نیز کاملا واضح است که آیا می خواهد اجازه دهد آمریکا حکمرانی کند؟ (آمریکا) در گذشته بر اساس قوانین (عمل) می کرد و نه امریه هایی که یک روز درمیان تغییر کنند.بی بی سی: رئیس جمهور ترامپ هشدار شدیدالحنی داده که هر کشوری که ایران را منزوی نکند با پیامدهای شدیدی مواجه خواهد شد. بریتانیا که بیش از هرچیز می خواهد روابط سیاسی و تجاری خود را حفظ کند چطور؟ظریف: نخست وزیر می و همینطور رئیس جمهور مکرون و همه سران (کشورهای) دیگر گفتند که (به توافق هسته ای) متعهد می مانند و متعهدند که شاهد برخورداری ایران از مزایای اقتصادی توافق باشند. اروپایی ها شاید تعهداتی فراتر از توقعات دیگران متعهد شدند. سپس این تعهدات سیاسی می باید به ساز و کار تبدیل می شد و معتقدم که این ساز و کارها به وجود خواهند آمد. کار بعدی که مهمترین و دشوارترین کار است این است که ببینیم این ساز و کارها عمل می کنند یا خیر. همگی ما اندکی صبورتر خواهیم بود تا ببینیم چه پیش می آید که این بدان معنا نیست که صبر ما هرگز تمام نخواهد شد.بی بی سی: راه خروجی هم وجود دارد. شما می توانید پیشنهاد رئیس جمهور ترامپ در اجلاس سران با رئیس جمهور روحانی را قبول کنید. این کار غیرممکن است؟ظریف: هیچ چیز غیرممکن نیست. اما نتیجه دیدار رئیس جمهور ترامپ و رئیس جمهور روحانی عکس انداختن و یک سند دو صفحه ای خواهد بود. ما سندی 150 صفحه ای داریم ...بی بی سی: ... که توافق (هسته ای) است.ظریف: که توافق (هسته ای) است. (توافقی) که نه تنها ایران و آمریکا بلکه شش قدرت دیگر بر سر واژه به واژه آن مذاکره کردند. با سابقه مذاکره این توافق و وقت گذاشتن طولانی مدت در آن روند، به رئیس جمهور ترامپ اطمینان می دهم که آمریکا به توافقی بهتر دست نمی یابد.بی بی سی: اما رئیس کیم جونگ اون (رهبر کره شمالی) به چیز دیگری دست یافت و از دشمن علنی شماره یک آمریکا به رهبری تبدیل شده که رئیس جمهور ترامپ گفته که به خاطر نامه های زیبایش عاشقش شده است.ظریف: روابط بین المللی در مورد عاشق شدن نیست. روابط بین المللی در مورد احترام به تعهدات است. آمریکا توافقی را مذاکره کرد. وقتی رئیس جمهور ترامپ بر سر کار آمد، انقلابی در آمریکا رخ نداد؛ فقط دولت تغییر کرد. توافق هسته ای هم یک توافق شخصی میان من و جان کری یا رئیس جمهور اوباما و رئیس جمهور روحانی نیست. این یک توافقنامه بین المللی میان هفت کشور و اتحادیه اروپا است که در یکی از قطعنامه های شورای امنیت گنجانده شده است.اروپام**3092**1485            "}