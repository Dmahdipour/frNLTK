{"onTitr":"","titr":" ورزشکار مهابادی قهرمان مسابقات ترامپولین کشور شد","describe":" مهاباد- ایرنا- رییس اداره ورزش و جوانان مهاباد گفت: &#39;متین حاجی&#39; موفق به کسب مقام قهرمانی و مدال طلای مسابقات لیگ ترامپولین کشور در رده سنی بزرگسالان شد.", "text":"قرنی مصطفی پور روز دوشنبه در گفت و گو با خبرنگار ایرنا افزود: مسابقات قهرمانی لیگ برتر ترامپولین کشور در بخش انفرادی با حضور 17 نفر به میزبانی یزد برگزار شد.وی ادامه داد: متین حاجی توانست با شکست رکورد خود و امتیاز بالای 48.55 در حضور 6 ملی پوش ترامپولین کشور با اقتدار، قهرمان این دوره از مسابقات شود.مصطفی پور با بیان اینکه مسابقات لیگ برتر ترامپولین کشور حکم انتخابی تیم ملی برای شرکت در مسابقات جهانی را دارد، بیان کرد: این ورزشکار جوان مهابادی با کسب این عنوان برای شرکت در مسابقه های جهانی باکو به عضویت تیم ملی ترامپولین کشور درآمد.وی اضافه کرد: رقابت های جهانی ژیمناستیک در رشته ترامپولین، زمستان امسال به میزبانی باکو در جمهوری آذربایجان برگزار می شود.مصطفی پور گفت: این ورزشکار مهابادی در همین رقابت ها و در بخش تیمی به همراه تیم ترامپولین این شهرستان مقام سوم را کسب کرده بود.به گزارش ایرنا، متین حاجی، متولد سال  77 است و سابقه 2 بار قهرمانی در مسابقه های کشوری را دارد و عضو ثابت تیم ملی ترامپولین کشور است.ترامپولین یکی از رشته های ورزش ژیمناستیک است که بر روی تشک فنری برگزار می شود و ورزشکاران با انجام پرش و حرکات نمایشی (پشتک و وارو) امتیاز کسب می کنند.رقابت های این رشته به صورت یک نفره و 2 نفره انجام می شود و برای نخستین بار در سال 2000 میلادی به عنوان یکی از بخش های رشته ژیمناستیک به بازی های المپیک سیدنی استرالیا راه یافت.شهرستان 237 هزار نفری مهاباد دارای 9 هزار ورزشکار در قالب 43 هیات، 70 باشگاه خصوصی و 20 باشگاه دولتی است.9903/6185/2093            "}