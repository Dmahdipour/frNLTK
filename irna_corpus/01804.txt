{"onTitr":"","titr":" هفته کودک بهانه ای برای تربیتی نیکو","describe":" زاهدان - ایرنا - نامگذاری 8 اکتبر به عنوان روز جهانی کودک و هفته ای به این نام از 14 تا 20 مهر نشان دهنده اهمیت جامعه و خانواده ها به نقش و جایگاه کودکان به عنوان آینده سازان هر کشور است.", "text":"به گزارش ایرنا، روز جهانی کودک بهانه ای مناسب برای ورود به جهان کودکان است ورود به جهانی که باید تمام آگاهی های خود را فراموش کرده و با ناآگاهی های کودکان همراه شویم.کودکان برکات زندگی و سرمایه های آینده یک جامعه هستند و پیشرفت و تکامل آن جامعه در گرو چگونگی تربیت این نونهالان است کودکانی که دارای حقوقی بین المللی هستند و توجه به این حقوق در خانواده و جامعه نقش مهم در رشد و بالندگی آنان دارد.هفته ملی کودک فرصتی طلایی برای طرح مسائل کودکان و آغازی برای برگزاری برنامه های منسجم و مفید برای آنان در طول سال است.یکی از اساسی ترین عوامل ایجاد شخصیت در کودک حسن معاشرت و رفتار نیکو با آنان است نقشی که چگونگی انجام آن می تواند در تربیت فکری و اخلاقی کودک موثر باشد.  به گفته یک کارشناس کودکان؛ خانواده و والدین به عنوان هم بازی کودکان در هنگام بازی شخصیت آنان را شکل می دهند به همین سبب لازم است در نوع بازی دقت لازم انجام شود. برخی والدین که با گرفتاری و کار این وظیفه مهم را گاه فراموش می کنند به کودک خود لطمه می زنند، هرچند این کار اندکی از وقت والدین را می گیرد اما آثار مطلوبی در تربیت اخلاقی کودک دارد بازی با کودکان می تواند به شکل محبت کردن، شعر خواندن و شریک شدن در بازی های کودکانه آنها باشد توجه بزرگان بویژه ائمه اطهار (ع) در این باره و روایت های متناوب نشان از اهمیت این مساله دارد.کودک و نقش بندی رفتار آنها از طریق برنامه های تلویزیونی، علاقه کودکان به تلویزیون و وسایل رایانه ای و تاثیر گذاری این لوازم در رفتار کودک بسیار مهم است. پیامی که از راه برنامه تلویزیونی به کودک ارائه می شود، در فکر و رفتار آنان به خوبی نقش می بندد که این نقش بسته به مفاهیم برنامه های تلویزیونی می تواند مثبت یا منفی باشد.قهرمان سازی افسانه ای، خیال بافی و مانند آن کودک را از محیط واقعی و عینی دور می کند و به دنیای تخیل سوق می دهد از اینرو توجه خانواده ها به برنامه هایی که برای کودکان تهیه می کنند و همچنین برنامه های پخش شده از تلویزیون از اهمیت زیادی برخوردار است زیرا در رفتار و اندیشه کودک تاثیر می گذارد به ویژه برنامه های مخرب ماهواره ها می تواند تاثیرات منفی در رفتار و اندیشه کودکان داشته باشد.هرچند در این حوزه ساخت برنامه های سینمایی و تلویزیونی ویژه کودکان رواج پیدا کرده اما هنوز کمبود برنامه های مطلوب بر این گروه سنی با محتویات قهرمانان ملی بسیار کم رنگ است.**میانه روی در محبتبسیاری از کودکان امروز به دلیل توجه افراطی والدین و رفاه نسبی رفته رفته به انسان هایی نازپرورده و از خود راضی تبدیل شده اند رواج فرهنگ غلط فرزند کمتر زندگی بهتر در جامعه سبب شد تا بیشتر کودکان از نعمت خواهر و برادر محروم و منزوی شوند و در کنار آن چنانچه دامنه توجه  والدین به کودکان بسیار شود زیاده روی در محبت محسوب شده و همانند کم محبتی برای کودک ضرر دارد و ریشه امید و اتکا را در وجود او می خشکاند در زمینه محبت به کودکان همیشه خط وسط باید حفظ شود زیرا هم محبت زیاد زیان بار است و هم کم محبت کردن.** آزار کودکمتأسفانه گاهی متوجه تصاویری تکان دهنده در صفحات مجازی یا روزنامه می شویم که کودکی مورد آزار قرار گرفته یا زخمی شده است تصاویری که هر انسانی را آزرده خاطر و قلبش را جریحه دار می کند. هر چند تحقیقات نشان می دهد بیشتر این عوامل ریشه در اعتیاد و مشکلات روانی افراد متکفل دارد. آزارها چه به صورت فیزیکی یا روانی و یا محرومیت از خوراک، پوشاک، نبود توجه و مراقبت، کم محبتی، تحقیر و سرزنش یا تبعیض و توهین، از انواع کودک آزاری شمرده می شود.** سیستان و بلوچستان و جایگاه کودکان کودکان در سیستان و بلوچستان با جامعه آماری جوان، از جایگاه و مرتبه خاصی در خانواده برخوردارند.کودکانی که در فرهنگ عامه مردم نور خانه و روزی رسان از جانب خداوند هستند نیاز به توجه ویژه در تربیت و پرورش دارند.هرچند گاهی تعداد زیاد فرزندان خانواده در برخی مناطق سبب می شود تا از برخی توجهات محروم شوند اما نگاه غالب افراد در چگونگی تربیت فرزندان مثبت است.  نام نیکو گذاشتن، رعایت حقوق کودکان، برخورداری از رفاه نسبی و تربیت شایسته از جمله وظایف والدین است که این مهم در میان بسیاری از مردم سیستان و بلوچستان به درستی انجام می شود.در این بین کودکانی هستند که به سبب وجود مشکلات اقتصادی در خانواده ها به اجبار وارد بازار کار می شوند و به آنان کودکان کار گفته می شود، معضلی که جامعه امروز بسیار درگیر آن است و این نونهالان را از بازی و مدرسه دور کرده و در اندیشه کسب درآمد برای معیشت خانواده فروبرده است.باور غلطی در بین برخی خانواده ها مرسوم است بدین گونه که به خودشان تلقین کرده اند «کودک باید از همان دوران کودکی به کار سوق داده شود تا به اصطلاح مرد بار بیاید»؛ باوری اشتباه که با مجبور کردن کودک به کار باعث وارد آمدن لطمات روحی زیادی در این قشر لطیف و معصوم می شود.برخی منابع مدعی شده اند که بطور تقریبی هزار و 600 کودک کار در استان سیستان و بلوچستان وجود دارد که نگران کننده است.یکی دیگر از رسوم غلط در برخی مناطق استان کم توجهی به مساله سواد آموزی کودکان به ویژه در میان دختران است بطوری که برخی والدین به سبب باورهای نادرست و تعصب بی جا از تحصیل فرزندانشان جلوگیری می کنند هر چند که در سالهای اخیر این باور رنگ باخته و رفته رفته از تعداد کودکان بی سواد کاسته می شود.البته وجود مشکلاتی همچون کمبود معلم زن برای دختران، نبود مدرسه در نزدیکی مناطق زندگی، نداشتن منبع مالی و مانند آن از جمله دلایل جلوگیری برخی والدین از تحصیل دخترانشان است.هم اینک 720 هزار دانش آموز سیستان و بلوچستان در سال تحصیلی 97-98 در 6 هزار و 600 مدرسه در حال تحصیل هستند و 40 هزار فرهنگی وظیفه تعلیم و تربیت آنان را برعهده دارند.این در حالیست که به گفته مسئولان دست اندرکار 47 هزار نفر از مجموع 103 هزار بازمانده از تحصیل شناسایی شده این استان در سال تحصیلی 97-98 براساس برنامه ریزی های انجام گرفته جذب کلاس درس می شوند.مدیر کل کانون پرورش فکری کودکان و نوجوانان سیستان و بلوچستان در گفت وگو با خبر نگار ایرنا گفت: همزمان با هفته ملی کودک( 14 تا 20 مهر) 864 عنوان برنامه متنوع فرهنگی و اجتماعی با محوریت کودکان در این استان به اجرا در می آید.معصومه هادی اظهار داشت: امسال این برنامه ها با  شعار&#39; آینده را باید ساخت&#39; اجرا می شود.وی هدف گذاری برنامه های امسال هفته ملی کودک را برجسته سازی اهمیت دوران کودکی، تامین نیازها و خواسته های کودکان امروز، هم افزایی فعالیت های دستگاههای متولی کودکان، ارتقای آگاهی جامعه نسبت به حقوق کودکان، ایجاد فضای با نشاط با مشارکت کودکان و توجه به هویت ملی و بهره گیری از آموزه های دین اسلام در موضوع حقوق کودکان عنوان کرد. مدیر کل کانون پرورش فکری کودکان و نوجوانان سیستان و بلوچستان با بیان اینکه رسالت این نهاد پرورش نسل امیدوار و با نشاط است گفت: همزمان با هفته کودک ویژه برنامه های متنوع فرهنگی اجتماعی نظیر دیدار اعضا با مسئولان استانی برای مطرح کردن خواسته های این قشر با رعایت تمام شئونات اخلاقی و اسلامی، تشکیل زنجیره انسانی در زمینه آب با توجه به خشکسالی حاکم در استان، برپایی کارگاهها، نمایشگاه ها و همایش های مختلف پیش بینی شده است.هادی افزود: به سبب تقارن هفته ملی کودک امسال با ایام محرم ویژه برنامه های این هفته با رویکرد آموزه های عاشورایی و بزرگداشت این ایام برگزار می شود.وی تعداد کانون های پرورش فکری کودکان و نوجوانان را در سیستان و بلوچستان 28 مرکز ثابت و یک مرکز سیار عنوان کرد.توجه به کودکان به عنوان لوح سفیدی که نقش بستن آن بدست ماست از اهمیت زیادی برخوردار است، الهام گیری و تاثیر پذیری کودکان از رفتار و حرکات والدین و مربیان ایجاب می کند برخورد و رفتارمان شایسته یک خانواده دیندار و متمدن باشد.9914 **6081            "}