{"onTitr":"","titr":" کردستان در پیشبرد برنامه های اقتصاد مقاومتی موفق بود","describe":" سنندج - ایرنا - رئیس سازمان مدیریت و برنامه ریزی کردستان گفت: ستاد فرماندهی اقتصاد مقاومتی این استان بر اساس ارزیابی ستاد فرماندهی اقتصاد کشور در تدوین برنامه و پیشران بودن فرآیند طراحی رتبه دوم کشور را کسب کرد و در این حوزه موفق بود.", "text":"به گزارش خبرنگار ایرنا، بهرام نصراللهی زاده روز پنجشنبه در جلسه ستاد فرماندهی اقتصاد مقاومتی کردستان اظهار داشت: یکی از برنامه های این ستاد سال گذشته توافق با شرکت شهرک های صنعتی بود که اعتبار این شرکت از 600 میلیون تومان سال 95 به 37 میلیارد تومان افزایش یافت البته از این میزان، 16 میلیارد تومان تخصیص یافت.وی یکی دیگر از برنامه های خوب در دست اجرا در همین زمینه را احداث شهرک صنعتی سرنجیانه در 350 هکتار زمین اعلام کرد و افزود: عملیات زیرسازی 85 هکتار از این شهرک انجام شده است.نصراللهی زاده تاکید کرد: فاز اول منطقه ویژه اقتصادی بانه تا آذرماه امسال در سطح 35 هکتار آماده واگذاری به سرمایه گذاران بخش خصوصی می شود.وی گازرسانی به روستاهای استان را هم از معدود شاخص های برجسته اقتصاد مقاومتی دانست و یادآور شد: این برنامه برای تحقق 97 درصدی جمعیت روستایی تحت پوشش گاز طبیعی در سال جاری تدوین و 80 میلیارد تومان نیز برای آن اختصاص داده شده است.رئیس سازمان مدیریت و برنامه ریزی کردستان اضافه کرد: متوسط جمعیت روستایی برخوردار از گاز طبیعی در کردستان، 24 درصد از متوسط کشوری بیشتر است.وی گفت: 9 طرح پیشران اساسی هم در بخش صنعت و معدن در دست اجراست که با به نتیجه رسیدن آن، شاهد تاثیر قابل توجهی در توسعه استان خواهیم بود.مدل سازی اقتصادی برای مشاغل پایدار روستایی و احداث رینگ گردشگری آبیدر از دیگر مواردی بود که نصراللی زاده به آنها اشاره کرد.** گیاهان دارویی ظرفیت مغفول و رو به رشد کردستانرئیس بنیاد نخبگان کردستان هم در این نشست با اشاره به اینکه کردستان با برخورداری از مراتع غنی و پوشش گیاهی متنوع حدود 1.7 درصد مساحت کشور را دارد، گفت: این استان بیش از 25 درصد گونه های متنوع گیاهی کشور را دارا است.رحمت صادقی یادآور شد: در کنار برخورداری از شرایط مناسب آب و هوایی، دانش بومی و غنی می تواند بستر ساز ورود ارزش افزوده بالایی به استان باشد.وی افزود: امسال برای 36 شرکت مجوز تولید عرقیات و گیاهان دارویی صادر شد و 2 واحد تولید کشت گل محمدی به روش بافت نیز راه اندازی شدند.صادقی تاکید کرد: 118 طرح کوچک و متوسط و چهار طرح کلان هم در همین زمینه در سامانه کارا به ثبت رسیده که 71 طرح با 8 میلیارد تومان تسهیلات به بانک های عامل معرفی شده اند.رئیس بنیاد نخبگان کردستان اظهار داشت: تا دیروز 29 نفر موفق به دریافت 2 میلیارد تومان تسهیلات برای اجرای طرح های مرتبط با گیاهان دارویی در این استان شده اند.** تلاش برای گذر از خام فروشی معادنرئیس سازمان صنعت، معدن و تجارت کردستان هم در این جلسه گفت: طرح های پیشران توسعه در بخش صنعت؛ استان را برای گذر از خام فروشی مواد معدنی در نظر داریم که بخش هایی از آن عملیاتی شده است.محمد دره وزمی کلنگ زنی زنجیره فولاد، احداث صنایع پتروشیمی و معادن طلا را از جمله این طرح ها اعلام کرد و افزود: در سال های اخیر ورود به اجرای صنایع معدنی استان خوب بوده است.وی درباره پرداخت تسهیلات کارگروه رفع موانع تولید هم یادآور شد: امسال 41 واحد صنعتی با نیاز به تسهیلات 45 میلیارد تومانی در جلسات این کارگروه بررسی شدند که تاکنون 2 واحد موفق به دریافت یک میلیارد و 200 میلیون تومان تسهیلات شده اند.این جلسه با حضور جمشید انصاری معاون رئیس جمهور، رئیس سازمان اداری و استخدامی و جانشین فرماندهی ستاد اقتصاد مقاومتی کشور برگزار شد.7345/9102            "}