{"onTitr":"","titr":" حمله تروریست ها به مواضع ارتش سوریه شکست خورد","describe":" دمشق- ایرنا- تلاش تروریست ها برای نفوذ به مواضع ارتش سوریه در شمال استان حماه ناکام ماند.", "text":"به گزارش روز پنجشنبه ایرنا به نقل از گزارش خبرگزاری رسمی سوریه (سانا)، گروهی از تروریست های گردان های 'العزه' امروز تلاش کردند از محور شهر مورک در شمال حماه به برخی از مواضع ارتش در این منطقه نفوذ کنند.ارتش و نیروهای مسلح سوریه حمله تروریست ها را با مقاومت دفع و یورش آن ها را ناکام گذاشتند.در این عملیات شماری از تروریست ها زخمی یا کشته و تعدادی نیز متواری شدند و سلاح و مهمات همراه آن ها منهدم شد.تعدادی از گروه های تروریستی از جمله تحریرالشام (جبهه النصره)، جیش العزه و حزب ترکستانی که شامل تروریست های خارجی است، از مرزهای ترکیه وارد شمال سوریه شده اند و در شهرک ها و روستاهای شمال استان حماه حضور دارند.این تروریست ها علاوه بر حمله به مواضع ارتش سوریه به غیرنظامیان مستقر در این مناطق نیز با انواع موشک و خمپاره حمله می کنند.شهر حماه از نظر جمعیت چهارمین شهر بزرگ سوریه پس از دمشق، حلب و حمص است که در مرکز کشور سوریه و در کرانه رود 'العاصی' واقع شده و مرکز استان حماه به شمار می رود. خاورم**8005**1144            "}