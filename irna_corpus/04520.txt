{"onTitr":"","titr":" الشروق: ایران هراسی راهبرد آمریکا برای دوشیدن اعراب است","describe":" الجزیره - ایرنا - تارنمای «الشروق» الجزایر در مقاله ای به قلم «صالح عوض» نوشت: دولت آمریکا به روش های مختلف سعی در غارت ثروت های مردم منطقه دارد و یکی از راه های پیشبرد این سیاستش، ایجاد دشمنی میان مسلمانان و ترساندن آن ها از ایران است.", "text":"به گزارش روز دوشنبه ایرنا، نویسنده در این مقاله افزود: «دونالد ترامپ» در زمانی حساب شده و دقیق در آمریکا به قدرت رسیده تا سلسله توطئه های کشورش ضد کشورهای عربی و منطقه را پیش ببرد، رئیس جمهوری کنونی آمریکا همه را از جنگ می ترساند، درحالی که واشنگتن خود کاری جز ایجاد مشکل در منطقه و بهره برداری از آن در جهت منافع کاخ سفید انجام نمی دهد.نوشته عوض، این روزها آمریکایی ها با سرعت بیشتری شروع به دوشیدن کشورهای عربی و به غارت بردن ثروت های آنها کرده اند و حتی برای کالاهای تولید شده در منطقه نیز می خواهد قیمت تعیین کند.نویسنده الشروق اضافه کرد: اقدامات اخیر ترامپ، بر اساس تمایلات شخصی او یا به دلیل زورگویی هایش نیست، او بسیار منطقی و علمی و حساب شده و بر اساس سیاست های کلان آمریکا رفتار می کند. وی افزود: حکام عرب این روزها از میدان مقابله با رژیم صهیونیستی خارج شده اند و به دشمن ساختگی دیگری مسغول شده اند، دشمنی که آمریکا برای آن ها مشخص کرده است. عوض نوشت: کشورهای عربی سال ها به جنگ با هم پرداخته اند، عراق و سوریه ویران و سودان و سومالی نیز فرسوده شده اند ، لیبی نیز این روزها تکه تکه و دچار هرج و مرج شده است. در چنین شرایطی مانعی بر سر راه آمریکا برای غارت ثروت های این کشورها باقی نمانده است.این تحلیل گر افزود: آمریکا پرونده های زیادی علیه عربستان دارد که با گشودن هر یک از آن ها می تواند این کشور را دچار مشکل جدی کند، انفجار برج های دوقلوی تجارت جهانی در 11 سپتامبر، مسائل مربوط به امنیت منطقه ای و ... . آمریکا مقید به هیچ قانون و منشوری نیست و فقط منافع خود را در نظر می گیرد، اگر احساس کند طرفی می خواهد برخلاف منافش حرکت کند، به گونه های مختلف آن را مجازات می کند .وی اضافه کرد: آمریکا ، ایران را برای کشورهای عربی به عنوان یک موجود هراس انگیز و خطرناک معرفی می کند که هر لحظه ممکن است آن ها را نابود کند. آمریکا در چارچوب طرح های خود اجازه نمی دهد مشکلات میان این کشورها و ایران حل شود، دوستان و مزدورانش را در منطقه به حرکت در می آورد تا روابط این کشورها را با ایران پرتنش کند و اینگونه آتش جنگ را در منطقه شعله ور می کند ، جنگی که خشک و تر را با هم می سوزاند و باعث ویرانی و تکه تکه شدن کشورهای عربی می شود و در عین حال آمریکا از این شرایط سود زیادی می برد.عوض نوشت: دولت کنونی در واشنگتن این روزها سعی دارد با فتنه انگیزی میان کشورهای اسلامی ، ثروت های مسلمانان و عرب ها را به دست خود آن ها نابود کند . آمریکا برای همه دام پهن کرده، باید به این روند پایان داد و کشورهای منطقه باید دست از وابستگی به آمریکا بردارند ، حکام کشورهای منطقه هم باید بدانند اگر شرایط به همین روال پیش برود، آینده خوبی در انتظار منطقه نیست.خاورم **2041**1651            "}