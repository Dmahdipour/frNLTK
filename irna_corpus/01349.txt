{"onTitr":" بازیهای پاراآسیایی 2018؛    ","titr":" ملی پوش دوومیدانی: اکنون به فکر مدال پارالمپیک هستم","describe":" جاکارتا - ایرنا - عضو تیم ملی دوومیدانی نابینایان و کم بینایان ایران بعد از کسب یک مدال طلا و دو برنز در بازی های پاراآسیایی 2018 جاکارتا گفت: از فردای روزی که به ایران بازگردم برای کسب مدال پارالمپیک توکیو در ماده پرش طول تلاش خواهم کرد.", "text":"به گزارش خبرنگار اعزامی ایرنا، «امید ظریف» پس از دستیابی به مدال طلای ماده دوی 400 متر کلاس T13 بازی‌های پاراآسیایی 2018 افزود: بعد از کسب دو مدال برنز در مواد 100 و 200 متر، امروز (پنجشنبه) به مدال طلای ماده 400 متر رسیدم. خدا را شاکرم که امروز به یکی از بهترین روزهای زندگی ورزشی‌ام تبدیل شد.عضو تیم دوومیدانی نابینایان و کم‌بینایان کشورمان همچنین یادآور شد: امسال سال سختی برای من بود و خوشحالم با تمام سختی‌ها و درک خانواده‌ام توانستم به مدال طلایی که همیشه می‌گفتم، دست پیدا کنم. ظریف خاطر نشان کرد: برنامه بعدی من مسابقات جهانی امارات است که می‌خواهم در ماده پرش طول رقابت کنم. برنامه من دو ساله است و از فردای روزی که به ایران برگردم برای کسب مدال بازیهای پارالمپیک توکیو در ماده پرش طول تلاش خواهم کرد.*خسروانی: از پرش هایم راضی بودم«امیر خسروانی» دارنده مدال برنز پرش طول بازی های پاراآسیایی نیز گفت: از پرش هایم راضی بودم و اگر رکوردهای شخصی ام را تکرار می کردم، مدالم خوش رنگ تر بود. تا پرش پنجم دوم بودم، اما در نهایت سوم شدم. با نفر دوم 4 سانتی متر و با نفر اول یک سانتی متر اختلاف داشتم.وی ادامه داد: اصلا از پرش های خودم راضی نبودم. به دلیل مصدومیت نتوانستم، رکوردهای شخصی خود را تکرار کنم وگرنه رنگ مدالم خوش رنگ تر بود. دارنده مدال برنز پرش طول بازی های پاراآسیایی درباره سطح مسابقات گفت: نفر اول مسابقات دو دوره قهرمان پارالمپیک از ازبکستان است که نشان از سطح بالای مسابقات دارد. برگزاری رقابت ها خوب و مطلوب بود. امیدوارم بتوانم در مسابقات آینده این مدال را در مسابقات جهانی و پارالمپیک خوش رنگ تر کنم. خسروانی در پایان خاطر نشان کرد: از مربی خوبم میرزایی و از خانواده ام که در این مدت زحمات زیادی برای من کشیدند، تشکر می کنم . از مسوولین درخواست می کنم توجه بیشتری به دوومیدانی داشته باشند.*همایون پور: سرعت ژاپن همه را غافلگیر کرد«آذر همایون پور» سرمربی تیم ملی بسکتبال باویلچر بانوان ایران پس از شکست تیمش برابر ژاپن در مرحله نیمه نهایی بازی های پاراآسیایی جاکارتا گفت: سرعت ژاپن همه را غافلگیر کرد و تلاش ما برای مهار سرعتشان بی نتیجه ماند. ژاپن و چین دو قدرت آسیایی هستند که تجربه های زیادی را در بازی های پارالمپیک دارند و با این شرایط پیش بینی می شد تیم ما برنده میدان نباشد.وی افزود: سرعت ژاپن همه تیم ها را غافلگیر کرده و هر چقدر تلاش کردیم سرعتشان را مهار کنیم، متاسفانه ناتوان بودیم و بیشتر گل هایمان را نیز از ضد حمله دریافت کردیم.سرمربی تیم ملی بسکتبال باویلچر بانوان درباره رقابت شاگردانش در دیدار رده بندی مقابل تایلند نیز گفت: تیم ما چهار دوره با تایلند رقابت کرده است که این تیم را سه بار شکست داده ایم و امیدواریم در این مسابقه نیز برنده بازی باشیم و از سکوی سومی مان در دوره قبل بازی های پاراآسیایی دفاع کنیم.وی در پایان یادآور شد: هنوز خیلی راه داریم تا بتوانیم خودمان را با چین و ژاپن قیاس کنیم و برای رسیدن به این تیم ها باید یک برنامه طولانی مدتی تدبیر شود.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابتها شرکت کرده است.ورزشی**2052**1584            "}