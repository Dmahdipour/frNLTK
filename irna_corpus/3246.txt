{"onTitr":"","titr":" استقبال بخش خصوصی از تولید برق در مازندران","describe":" ساری-ایرنا- مدیر عامل برق منطقه ای مازندران و گلستان با اشاره به اینکه 138 مگاوات برق با ایجاد نیروگاه های مقیاس کوچک توسط بخش خصوصی تا تابستان آینده وارد مدار تولیدمی شود، گفت: باتوجه به بازگشت 38درصد سود سرمایه گذاری، استقبال خوبی برای نیروگاه های مقیاس کوچک در استان شده است.", "text":"حسین افضلی روز سه شنبه در نشست خبری با محوریت خدمات 40سال صنعت برق پس از پیروزی انقلاب اسلامی به مردم مازندران، افزود :امروز تعداد ایستگاه برق از 19ایستگاه سال 57 به 152ایستگاه افزایش یافته است.وی با بیان اینکه ظرفیت تولید برق از 33مگاوات سال 57 امروز به افزایش 45برابری رسیده است، بیان داشت: در حال حاضر 143مگاوات برق استان مازندران توسط بخش خصوصی و از طریق نیروگاه مقیاس کوچک تولید می شود. افضلی ادامه داد: برای تامین انرژی در استان و در پیک مصرف به احداث نیروگاه های تولید پراکنده که همان نیروگاه مقیاس کوچک است نیاز داریم.وی توضیح داد: با توجه به اهمیت رعایت مقولات زیست محیطی و از طرفی حفظ زمین های کشاورزی و منابع طبیعی، تولید برق و مصرف آن در محل در قالب نیروگاه های کوچک بهترین گزینه است. افضلی گفت: حداقل سرمایه گذاری برای نیروگاه کوچک 25مگاواتی به کمتر از سه هزارمترمربع زمین و 50میلیارد تومان نیاز است.وی بیان داشت: به دلیل افزایش جمعیت و از طرفی حضور گردشگران، همچنان در پیک مصرف تابستان با کمبود تولید برق مواجه هستیم.وی افزود: در تابستان امسال رشد مصرف در استان مازندران 15درصد 2تا سه برابر بیشتر از متوسط کشوری، معادل حدود 3هزارو 200 مگاوات بوده است.** حضور سرمایه گذاران خارجی در مازندران مدیرعامل برق منطقه ای مازندران و گلستان با اشاره به اینکه قرارداد ساخت نیروگاههای مقیاس کوچک با سرمایه گذارانی از کشورهای کانادا، آلمان، کره جنوبی، چین و مالزی بسته شده است، ادامه داد: در حال حاضر سه قطعه زمین در سه نقطه از شهرستان بابل و آمل برای ایجاد چهار نیروگاه 25 مگاواتی به شرکت های کانادایی تحویل شده است. وی توضیح داد: اکنون امکانات و تجهیزات مورد نیاز 2 نیروگاه 25 مگاواتی که قرار است در یک قطعه زمین در شهرستان آمل در کنار هم ایجاد شود، به منطقه ارسال شده است. رویکرد زیست محیطی دولت تدبیر و امید در تولید انرژی پاک برق در استان های شمالی به نیروگاه های مقیاس کوچک سوق پیدا کرده است، بطوری که براساس مطالعات انجام شده تا سال 1403برای تامین یکهزار مگاوات برق 40 نیروگاه 25 مگاواتی باید در این استان ها ایجاد شود.حفظ زمین های طبیعی و کشاورزی، کاهش مصرف گاز برای چرخاندن ژنراتورها درحد نیاز به گاز خانگی، تولید و مصرف در محل و نیاز به سرمایه گذاری اندک از مزیت های نیروگاه های مقیاس کوچک است که سبب افزایش استقبال سرمایه گذاران بخش خصوصی داخلی و خارجی در استان های شمالی شد.براساس تعریف، مجموعه&#173; ای از دستگاه&#173;ها یا تاسیسات تولید برق را که اتصال آن به شبکه توزیع محلی از نظر فنی امکان&#173;پذیر بوده و ظرفیت عملی تولید آن در محل اتصال به شبکه توزیع از 25 مگاوات بیشتر نباشد، مولد مقیاس کوچک می &#173;نامند.**خسارت 16میلیارد ریالی ناشی از سیل به برق منطقه ای مازندران افضلی در بخش دیگری از این نشست گفت که  سیل جمعه و شنبه گذشته  16میلیارد  ریالی به تاسیسات، ترانس و خطوط برق استان مازندران خسارت زده است.وی صاعقه و رعد و برق  توفان اخیر در مازندران را بی سابقه توصیف کرد و بیان داشت: در مدت کمتر از 2 ساعت 43بار صاعقه با سرعت بالا به تاسیسات زیرساختی برق استان برخورد کرد که سبب خاموشی موقت هر بار سه تا پنج دقیقه شده است.بر اساس اعلام رسمی استاندار مازندران سیل اخیر حدود هفت هزار میلیارد ریال به تاسیسات زیربنایی، کشاورزی، واحدهای مسکونی و تجاری و راههای اصلی و فرعی مازندران خسارت وارد کرد.6990/1899            "}