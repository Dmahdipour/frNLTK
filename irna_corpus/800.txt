{"onTitr":"","titr":" پیام تسلیت روحانی به معاون ارتباطات دفتر ریاست جمهوری","describe":" تهران- ایرنا- رئیس جمهوری در پیام های جداگانه ای در گذشت والده مکرمه محسن اسماعیلی، عضو شورای نگهبان و مجلس خبرگان رهبری و پرویز اسماعیلی، معاون ارتباطات دفتر ریاست جمهوری را تسلیت گفت.", "text":"به گزارش روز پنجشنبه ایرنا از پایگاه اطلاع رسانی ریاست، در بخشی از پیام های تسلیت حجت الاسلام والمسلمین حسن روحانی به برادران اسماعیلی آمده است: درگذشت والده مومنه و ارجمندتان، موجب تاثر و تالم خاطر شد.وی در این پیام ها افزود: اینجانب مصیبت وارده را به شما و خانواده محترم تسلیت می‌گویم و از درگاه خداوند متعال برای آن مادر پاکدامن که عمری را در ارادت به خاندان عصمت و طهارت (ع) و تربیت فرزندان صالح سپری کرده، رحمت واسعه و همجواری با حضرت زهرا (س)، برای عموم بازماندگان صبر و اجر و برای شما سلامتی و مزید توفیق خدمت مسالت دارم.* پیام تسلیت رئیس دفتر ریاست جمهوریمحمود واعظی، رئیس دفتر ریاست جمهوری نیز در پیامی درگذشت مادر محسن اسماعیلی، عضو شورای نگهبان و مجلس خبرگان رهبری و پرویز اسماعیلی معاون ارتباطات و اطلاع رسانی دفتر رئیس جمهوری را تسلیت گفت.در بخشی از پیام وی به برادران اسماعیلی آمده است: ضایعه درگذشت مادر مکرمه و بزرگوارتان را صمیمانه به شما برادران گرامی، خانواده و وابستگان معزز تسلیت می‌گویم.واعظی در این پیام اضافه کرد: از درگاه خداوند رحمان برای آن مادر مهربان و پرهیزگار که در عمر با برکت خود، فرزندانی خادم، پرتلاش و متعهد به ارزش های اسلامی پرورش داد، علو درجات، برای عموم بازماندگان صبر و سلامت و برای شما توفیق خدمت روزافزون مسألت دارم.* پیام تسلیت مجلس خبرگان رهبری دبیرخانه مجلس خبرگان رهبری هم در پیامی درگذشت والده محسن اسماعیلی نماینده مردم تهران در این مجلس را تسلیت گفت.در بخشی از این پیام آمده است: درگذشت والده مکرمه را به حضرت عالی و همه خاندان تسلیت عرض کرده، برای آن مرحومه، رحمت و غفران الهی و برای حضرتعالی و همه بازماندگان، صبر جمیل و اجر جزیل مسالت می کنیم.* پیام تسلیت شورای نگهبان همچنین شورای نگهبان نیز در پیامی رحلت والده محسن اسماعیلی عضو حقوقدان این نهاد را تسلیت گفت.به گزارش ایرنا از اداره کل روابط عمومی شورای نگهبان، در بخشی از این پیام آمده است: خبر درگذشت مرحومه مغفوره حاجیه خانم فاطمه زندبار، والده مکرمه جناب آقای دکتر محسن اسماعیلی عضو محترم حقوقدان شورای نگهبان و عضو مجلس خبرگان رهبری موجب تأثر و تألم گردید.این شورا در پیام خود رحلت این بانو را به خانواده وی تسلیت گفت و برای آن مرحومه از درگاه خداوند علو درجات را مسالت کرد.به گزارش ایرنا، پرویز اسماعیلی از ابتدای سال 92 تا کنون به عنوان معاون ارتباطات و اطلاع‌رسانی دفتر رئیس‌جمهوری در آن نهاد مشغول به فعالیت است.محسن اسماعیلی نیز طی سه دوره گذشته عضو حقوقدان شورای نگهبان و نماینده مردم تهران در پنجمین مجلس خبرگان رهبری است.سیام *9314*3063            "}