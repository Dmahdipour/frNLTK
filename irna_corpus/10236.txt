{"onTitr":"","titr":" روسیه: آمریکا منزوی شده است","describe":" مسکو - ایرنا- نماینده روسیه در سازمان های بین المللی دفتر وین گفت: آمریکا در آژانس بین المللی انرژی اتمی منزوی شده است.", "text":"به گزارش روز چهارشنبه ایرنا، «میخاییل اولیانوف» در گفت وگو با روزنامه ایزوستیا چاپ مسکو تاکید کرد: موضوع ایران در نشست عمومی آژانس بین المللی انرژی اتمی و پیش از آن در نشست شورای حکام بطور گسترده مورد بحث قرار گرفت. وی با بیان اینکه این واقعیت اثبات شد که آمریکا در انزوا قرار گرفته است، اظهار داشت: نمایندگان اسراییل، عربستان سعودی، امارات عربی متحده، بحرین و یمن از مواضع آمریکا حمایت کردند.  اولیانوف افزود: بقیه کشورها یا خروج آمریکا از برجام را محکوم یا ابراز یاس و نامیدی کردند. وی ادامه داد: حتی کشورهای غربی در این مساله (موضوع برجام و برنامه هسته ای ایران) از آمریکا فاصله گرفتند و همه آنها تاکید داشتند که برجام دستاورد بزرگی است که باید حفظ شود.این مقام روس افزود: 12 گزارش مدیر کل آژانس بین المللی انرژی اتمی که در آن بر رعایت تعهدات ایران در چارچوب برجام تاکید شده، موجب چنین عزمی (از سوی نمایندگان کشورهای غربی) شد.نماینده دایمی روسیه در سازمان های بین المللی در وین تصریح کرد: ایران عقلانیت و خویشتنداری نشان داد و درها را نبست، اکنون این کشور از کشورهای باقی مانده در برجام می خواهد موارد نقض برجام از سوی آمریکا را در بخش همکاری های اقتصادی جبران کنند.    اروپام*391*1346*2040            "}