{"onTitr":"","titr":" پلیس البرز امسال  10 تن  مواد مخدر کشف کرد","describe":" کرج-ایرنا- فرمانده انتظامی البرز گفت: 10 تن مواد مخدر در 6 ماهه نخست امسال در این  استان کشف و ضبط شد.", "text":"به گزارش ایرنا، سردار عباسعلی محمدیان روز جمعه درآئین  پیاده روی خانوادگی به مناسبت گرامیداشت هفته ناجا در  کرج افزود:  این مواد مخدر می توانست بسیاری از جوانان را در دام اعتیاد گرفتار و به تبع آن آسیب های زیاد اجتماعی و فرهنگی به دنبال داشت.وی با اشاره به برگزاری پیاده روی خانوادگی اظهار داشت: برگزاری چنین همایش هایی در سلامت جسمانی و روانی آحاد مختلف جامعه تاثیر به سزایی دارد و به همین منظور دراین هفته این همایش بزرگ برگزارشده است. محمدیان اضافه کرد: ورزش و تحرک موجب آمادگی جسمانی و  شادابی روحی و روانی جامعه می شود.فرمانده انتظامی البرز گفت: یکی از مولفه های توسعه ورزش همگانی ایجاد انگیزه بوده تا مردم به سمت ورزش های همگانی جذب شوند.پیاده روی خانوادگی به مناسبت هفته نیروی انتظامی از چهار راه طالقانی تا پارک تنیس توسط خانواده نیروی انتظامی وعموم مردم استان البرز برگزار شد. درپایان این مراسم به قید قرعه به شرکت کنندگان جوایزی اهداء شد.7414/ 6155            "}