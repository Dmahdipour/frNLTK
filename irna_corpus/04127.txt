{"onTitr":"","titr":" سفیر چین: علاقه مند ارتقا روابط اقتصادی با ایران هستیم","describe":" تهران- ایرنا- سفیر جمهوری خلق چین در تهران گفت: تعاملات اقتصادی و سرمایه گذاری های مشترک برای ما مهم است و علاقمند ارتقا روابط اقتصادی و همکاری در این موضوع هستیم.", "text":"به گزارش روز دوشنبه ایرنا از خانه ملت، پانگ سن در دیدار حسین امیرعبداللهیان دستیار ویژه رئیس مجلس و مدیر کل امور بین‌الملل با بیان این مطلب از افزایش مراودات اقتصادی میان دو کشور ابراز خرسندی کرد.وی بیان داشت: وضعیت همکاری های دوجانبه مطلوب و رو به گسترش است و چین توجه زیادی به توسعه همکاری ها با جمهوری اسلامی ایران دارد و برای گسترش همکاری های فیمابین اهمیت زیادی قائل است.سن، در این دیدار تروریسم را نگرانی مشترک همه کشورها دانست و بر مبارزه همه جانبه و جهانی نسبت به این پدیده شوم تأکید کرد.** بسترهای مناسبی در بخش های اقتصادی و تجاری میان دو کشور وجود داردحسین امیرعبداللهیان دستیار ویژه رئیس مجلس شورای اسلامی در امور بین‌الملل نیز در این دیدار با اشاره به پیشینه مراودات دو کشور، روند رو به رشد تعاملات جمهوری اسلامی ایران و چین را مثبت ارزیابی کرد و گفت: روابط دیرینه و پایدار جمهوری اسلامی ایران و چین نشان از پیوند عمیق و اشتراکات فرهنگی و اجتماعی در کشور دارد.وی با استناد از سیاست یکجانبه گرایی بیان داشت: جهان از منظر چند جانبه گرایی امن تر و زیباتر است.امیرعبداللهیان بر توسعه مناسبات پارلمانی فیمابین تأکید کرد و افزود: همکاری‌های پارلمانی، پشتوانه مهمی برای توسعه روابط دوستانه دو کشور است و مجلس شورای اسلامی بر حمایت و ارتقای سطح مناسبات دو کشور اهمیت خاصی قائل است.وی همچنین ادامه داد: بسترهای مناسبی در بخش های مختلف اقتصادی و تجاری میان دو کشور وجود دارد که باید از آن در راستای ارتقاء سطح همکاری‌ها و منافع دو ملت بهره برد.دستیار ویژه رئیس مجلس در امور بین‌الملل با اشاره به خطر تروریسم در منطقه بیان داشت: مبارزه با تروریسم نیازمند تلاش جمعی کشورهای جهان است و حضور تروریسم همواره معادلات امنیتی همه کشورها را برهم خواهد زد که به این منظور نشستی چند جانبه در تهران برگزار خواهد شد.سیام*3061*1535            "}