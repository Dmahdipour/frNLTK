{"onTitr":"","titr":" دانشگاه علوم پزشکی کرمانشاه جزو 8 دانشگاه سرآمد کشور است","describe":" کرمانشاه - ایرنا - رئیس دانشگاه علوم پزشکی کرمانشاه گفت: این دانشگاه در برنامه جامع عملیاتی یعنی برنامه هایی که وزارت بهداشت برای استان تدوین کرده جزو هشت دانشگاه سرآمد کشور قرار گرفته است.", "text":"به گزارش ایرنا، دکتر محمودرضا مرادی روز چهارشنبه در همایش دانشجویان جدیدالورود دانشگاه علوم پزشکی کرمانشاه افزود: رتبه دانشگاه نسبت به میانه کشوری 24 بالاتر یعنی 84 درصد بوده است و این در حالی است که میانه کشوری 60 است و این نشان می دهد که دانشگاه علوم پزشکی کرمانشاه قابلیت و پتانسیل پیشرفت بیشتری را هم دارد.او تاکید کرد که ما باید از فن آوری روز برای رسیدن به سه هدف مهم یعنی بهداشت، درمان و آموزش و پژوهش استفاده کنیم.رئیس دانشگاه علوم پزشکی کرمانشاه در ادامه گفت: تفاوت رشته های علوم پزشکی با دیگر رشته ها در این است که در کنار تحصیل در دانشگاه و کسب علم، دانش این حرفه حین کار کردن و تلاش مستمر تکمیل شده و ارتقا می یابد و هنگام دانش آموختگی هر یک از دانشجویان در یک رشته متخصص می شوند.مرادی خطاب به دانشجویان گفت: امروز آینده دیروز است و ما که از نسل دیروز هستیم هر کدام در بخشی کار می کنیم و شما باید تلاش کنید امروز آینده خوبی را برای خود رقم بزنید و تنها به فکر مسائل شخصی نباشید و بلکه پیشرفت و تعالی کشور عزیزمان را هم در نظر بگیرید.او تاکید کرد که رعایت اخلاق و رفتار انسانی و اسلامی در محیط کار و برخورد مناسب و توام با احترام با بیماران از جمله الزاماتی است که موجب پیشرفت و تعالی کشور خواهد شد.وی اظهار داشت: تهذیب نفس و تقویت باورهای خالص دینی و معنوی خود را که خیلی ها سعی در کم رنگ کردن آن دارند تقویت کنید؛ دانش بیاموزید و تمام تلاش خود را برای پیشرفت کشور و تبدیل علم به عمل به کار بگیرید.وی همچنین تصریح کرد که مطالعات اجتماعی، سیاسی و دینی بسیار مهم است و بدانید ما پرسشگری و مطالبه گری اصولی و محترمانه را از دانشجو انتظار داریم و مطمئن باشید با ارتباط مناسب با مدیران و اساتید پاسخ پرسش های خود را خواهید گرفت.رئیس دانشگاه علوم پزشکی کرمانشاه در ادامه گفت: شأن دانشجو بسیار والاست و پدران و مادران شما زحمات زیادی کشیده اند تا شما به اینجا برسید و سعی کنید با پوشش و اخلاق مناسب و دوری از افکار دلسرد کننده شأن خود را حفظ و بالا ببرید.معاون آموزشی دانشگاه علوم پزشکی کرمانشاه هم  در ادامه این همایش گفت: همه دانشجویان با مولفه مهمی به نام هوش وارد دانشگاه می شوند؛ اما چنانچه بخواهند در رشته خود سرآمد شوند علاوه بر این مولفه به 2 مولفه استمرار و تلاش نیز نیاز دارند.دکتر حبیب الله خزائی افزود: با توجه به اینکه دانشجویان جدیدالورود باید سال های طولانی به تحصیل بپردازند، نقش استمرار و تلاش می تواند گذشتن این سال ها را با تمام وجود برای آنها ارزشمند کند.او گفت: به شما دانشجویان توصیه می کنم برای رسیدن به خوشبختی گام بر دارید و در کنار تحصیل، درس و مهارت های زندگی را نیز بیاموزید و برای دستیابی به این مهم سعی کنید ارتباط خوبی با دفاتر مشاوره دانشگاه داشته باشید.وی اظهار داشت: تهدیدهای مختلفی در جامعه وجود دارد؛ این تهدیدها را بشناسید و زندگی تان را به بهترین شیوه بگذرانید.در سال تحصیلی جدید نزدیک به 900 دانشجو به شمار دانشجویان دانشگاه علوم پزشکی کرمانشاه اضافه شد. اکنون با احتساب دانشجویان ورودی جدید، حدود پنج هزار و 166 دانشجو در دانشگاه علوم پزشکی کرمانشاه مشغول تحصیل هستند.دانشگاه علوم پزشکی کرمانشاه هشت دانشکده شامل دانشکده های پزشکی، دندانپزشکی، داروسازی، پرستاری و مامایی، بهداشت، تغذیه، پیراپزشکی و دانشکده پرستاری سنقر و کلیایی دارد.85 رشته تحصیلی در دانشگاه علوم پزشکی کرمانشاه در مقاطع مختلف دایر است که از این تعداد 14 رشته در مقطع PHD (دکترای تخصصی) است و 20 رشته در دستیاری تخصصی، سه رشته دکترای عمومی (پزشکی، دندانپزشکی و داروسازی)، 25 رشته کارشناسی ارشد، 22 رشته کارشناسی و 2 رشته کاردانی است.این دانشگاه همچنین 453 عضو هیات علمی دارد. 120 دانشجوی خارجی نیز در رشته های دکترای عمومی پزشکی، دندانپزشکی و داروسازی در این دانشگاه مشغول تحصیل هستند.اکنون در مجموع بیش از 100 هزار دانشجو در دانشگاه ها و موسسات آموزش عالی استان کرمانشاه مشغول تحصیل هستند.8066/3033            "}