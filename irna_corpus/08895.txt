{"onTitr":"","titr":" 300 شرکت گرجستانی در جمهوری آذربایجان فعال است","describe":" باکو - ایرنا – وزیر اقتصاد جمهوری آذربایجان گفت: در حال حاضر بیش از 300 شرکت گرجستانی در جمهوری آذربایجان فعال هستند .", "text":"به گزارش وزارت اقتصاد جمهوری آذربایجان، شاهین مصطفی اف روز پنجشنبه در دیدار با «زوراب پاتارادزه»  سفیر گرجستان در باکو افزود : سطح بالای روابط سیاسی جمهوری آذربایجان و گرجستان شرابط خوبی برای گسترش همکاری های اقتصادی دو کشور فراهم کرده است . وی با اشاره به اینکه دو کشور در حوزه های بازرگانی، انرژی، حمل و نقل، سرمایه گذاری و فرهنگی همکاری می کنند، خاطر نشان کرد : جمهوری آذربایجان و گرجستان از فعالان عمده اجرای طرح های اقتصادی بزگ از جمله خط لوله نفتی باکو – تفلیس – جیهان و خط ریلی باکو – تفلیس – قارص و ایجاد دالان گازی جنوب هستند و اجرای این طرح ها به تقویت روابط دو طرف کمک کرده است . مصطفی اف، همچنین یادآور شد: جمهوری آذربایجان از سال 2012 میلادی به لحاظ سرمایه گذاری در اقتصاد گرجستان در رده اول قرار می گیرد و  تعداد شرکت های گرجستانی به ثبت رسیده در جمهوری آذربایجان بیش از 300 شرکت است . وزیر اقتصاد جمهوری آذربایجان، با اشاره به فعالیت کمیسیون بین دولتی همکاری های اقتصادی این کشور و گرجستان از سال 2004 میلادی ، تشکیل این کمیسیون را برای بسط روابط دو کشور مهم دانست . بنا به این گزارش پاتارادزه نیز با اشاره به اینکه گرجستان و جمهوری آذربایجان شرکای استراتژیک هستند، گفت:سفرهای متقابل مقامات دو کشور برای توسعه روابط فیمابین با اهمیت است. خاورم ** 337** 1579            "}