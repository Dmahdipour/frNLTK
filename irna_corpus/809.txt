{"onTitr":"","titr":" 11واحدارائه خدمات درمانی کهگیلویه وبویراحمدبرون سپاری می شود","describe":" یاسوج- ایرنا- رئیس دانشگاه علوم پزشکی و خدمات بهداشتی، درمانی کهگیلویه و بویراحمد گفت: 11 واحد ارائه خدمات بهداشتی و درمانی این استان در راستای تحقق اقتصاد مقاومتی در آینده ای نزدیک برون سپاری و به بخش خصوصی واگذار می شود.", "text":"اورنگ ایلامی روز پنجشنبه در گفت و گو با خبرنگار ایرنا اظهار داشت: این واحدها در نقاط مختلف کهگیلویه و بویراحمد قرار دارند و پیگیری های لازم برای برون سپاری آنها نیز با جدیت در حال انجام است.وی افزود: عمده ترین اهداف این برون سپاری شامل فعال کردن هر چه بیشتر بخش خصوصی کهگیلویه و بویراحمد و کمک به کوچک سازی دولت است.ایلامی بیان کرد: یکی از مسائل مهم در اقتصاد مقاومتی مدیریت صحیح مصرف است.وی عنوان کرد: داشتن ایده‌ های جدید با استفاده از تجربیات می تواند تحریم های اقتصادی دشمنان علیه ایران را به یک فرصت مهم برای رشد و شکوفایی تبدیل کند.7535/1662            "}