{"onTitr":"","titr":" مدیران در اجرای طرح های مصوب زیلایی جزیره ای عمل نکنند","describe":" یاسوج- ایرنا- استاندار کهگیلویه وبویراحمد تاکید کرد: یکی از مشکلات اساسی در اجرای طرح های توسعه ای و رفع محورمیت از زیلایی شهرستان بویراحمد جزیره ای عمل کردن و ناهماهنگی ها در انجام فعالیت هاست.", "text":"به گزارش ایرنا، علی محمد احمدی روز یکشنبه در نشست پیگیری طرح های مصوب توسعه دهستان زیلایی اظهار داشت: رفع محرومیت و توسعه دهستان محروم زیلایی با انجام کارهای روزمره ممکن نیست و مدیران باید از فرصت ایجاد شده و تفاهمنامه دوجانبه بین مجموعه استانداری کهگیلویه وبویراحمد با مناطق محروم ریاست جمهوری در این راستا استفاده کنند.وی تصریح کرد: با توجه به پیگیری های انجام شده مشکلی در تامین اعتبار لازم برای اجرای طرحهای توسعه ای در این دهستان وجود ندارد و هر دستگاه اجرایی با ارایه کارکرد و طرح های قابل توجیه می توانند تخصیص های لازم را دریافت کنند.احمدی با بیان اینکه برخی دستگاه ها از جمله دانشگاه علوم پزشکی یاسوج و شرکت آب منطقه ای در اجرای طرح های مربوطه کوتاهی کرده اند، از مجید محنایی مشاور و مسئول پیگیری طرح توسعه زیلایی ، فرمانداری بویراحمد، مدیرکل امور بانوان استانداری خواست گزارشی کاملی از مجموعه فعالیت های همه دستگاه ها ظرف یک هفته آینده ارایه دهند.احمدی یادآور شد: با اتمام طرح های مصوب در این دهستان زیلایی بویراحمد بر اساس همکاری و اهتمام ویژه معاونت توسعه روستایی و مناطق محروم ریاست جمهوری بخش های دیشموک و قلعه رئیسی نیز در اولویت و دستور کار برای توسعه و رفع محرومیت قرار می گیرند.25 دی 1396 استاندار و مسئولان اجرایی کهگیلویه و بویراحمد به منظور آشنایی هر چه بیشتر با مسائل، مشکلات و کمبودهای دهستان زیلایی بویراحمد به این منطقه محروم سفر کرده بودند.در این سفر 10 مصوبه در زمینه های مختلف برای رفع محرومیت دهستان زیلایی بویراحمد و کمک به توسعه آن به تصویب رسید که برخی از مهمترین آنها زیرسازی و آسفالت 55 کیلومتر راه روستایی، ساخت مجتمع آموزشی برای دانش آموزان مقاطع ابتدایی و متوسطه اول و دوم، ساخت مجموعه ورزشی چندمنظوره و ساخت پایگاه امداد و نجات جاده ای جمعیت هلال احمر با امکانات و تجهیزات لازم است.دهستان زیلایی از توابع شهرستان بویراحمد با هشت روستا و جمعیتی افزون بر 12هزار نفر در 120 کیلومتری یاسوج مرکز کهگیلویه و بویراحمد قرار دارد.3016/1662            "}