{"onTitr":" بازی های پاراآسیایی 2018؛    ","titr":" پرتابگران ایران پنج مدال به سبد ایران اندوختند","describe":" جاکارتا - ایرنا - نمایندگان ایران در ادامه بازی های پاراآسیایی 2018 در دوومیدانی یک طلا، یک نقره و سه برنز دیگر به سبد کاروان ایران اندوختند.", "text":"به گزارش خبرنگار اعزامی ایرنا؛ دوندگان معلول ایران در سومین روز رقابت ها در ماده های مختلف به مصاف حریفان قاره کهن رفتند که در پرتاب وزنه کلاس F33 «محمدرضا احمدی» با پرتاب 9 متر و 92 سانتی متری، علاوه بر شکستن رکورد آسیا به مدال طلا رسید.«مهدی علیزاده» در همین ماده صاحب مدال برنز شد و «سامان پاکباز» و «مسعود حیدری» در کلاس F12 پرتاب وزنه هم یک نقره و برنز برای ایران کسب کردند.پاکباز با رکورد 15 متر و 19 سانتی متر به مدال نقره رسید و حیدری نیز با حدنصاب 14 متر و 47 سانتی متر مدال برنز کسب کرد. «سولماز بازرگان» هم در ماده پرتاب دیسک کلاس F43/44 - F62/64 با پرتاب 29 متر و 94 سانتی متر به مدال برنز این رقابت ها دست یافت.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1597            "}