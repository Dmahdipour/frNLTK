{"onTitr":"","titr":" گسترش احساس تبعیض نتیجه توسعه ناهمگون در شهر است","describe":" اهواز – ایرنا- استاندار خوزستان با اشاره به اینکه توسعه ناهمگون سبب گسترش احساس تبعیض در جامعه می شود گفت: پیامدهای توسعه ناهمگون در یک شهر بیشتر و منفی تر  از عدم توسعه است.", "text":"به گزارش ایرنا غلامرضا شریعتی یکشنبه در نشست بازآفرینی شهری در سالن جلسات حوزه استانداری با اشاره به وجود برخی احساس تبعیض ها در سطح شهر ناشی از عدم توسعه متوازن ادامه داد: برای توسعه محیط های شهری نیازمند برنامه همه جانبه هستیم.وی با تاکید بر لزوم تدوین برنامه های جامع بهسازی شهری برای اهواز تصریح کرد: ظرفیت ایجاد شده در ستاد بازآفرینی شهری یک فرصت مغتنم است که باید از آن نهایت استفاده را برد نه آنکه با برخی نزاع های بین دستگاهی فرصت سوزی کنیم.به گفته استاندار خوزستان در کل کشور 17 محله برای طرح پایلوت بازآفرینی شهری انتخاب شده اند که از این تعداد سه محله معادل 18 درصد از استان خوزستان بوده است.شریعتی تصریح کرد: سیاست تغییر وضع موجود به ویژه در بافت های فرسوده باید دارای ابعاد سیاسی، اجتماعی و کالبدی باشد و نباید تنها از یک منظر به دنبال تغییر شرایط بود زیرا در این صورت منجر به توسعه نامتوازن می شود.وی در بخشی دیگر از سخنان خود اظهار داشت: در سال گذشته هفت دفتر تسهیل گری برای کنترل آسیب های اجتماعی در نقاط حاشیه ای اهواز راه اندازی شد در سال جاری نیز طبق مصوبه شورای اجتماعی کشور پنج دفتر دیگر در نقاط مختلف خوزستان راه اندازی می شود.استاندار خوزستان با اشاره به اینکه در سال های گذشته نسبت به معضلات موجود در نقاط حاشیه ای اهواز بی توجهی شده، خاطر نشان کرد: نیاز استان به تعداد بالای دفاتر تسهیل گری در نقاط حاشیه ای نشان دهنده همین امر است.وی همچنین در بخشی دیگر به معضلات موجود در محله منبع آب اهواز اشاره کرد و افزود: اداره کل راه و شهرسازی باید 15 هکتار زمین در منطقه مهدیس جهت ساخت مسکن برای 811 خانوار ساکن در منطقه پر خطر منبع آب اختصاص دهد.شریعتی برخی بدبینی های بین دستگاهی را یکی از عوامل کاهش سرعت در اجرای این پروژه عنوان کرد و یادآور شد: اداره کل راه و شهرسازی نگران آنست که شهرداری پس از تحویل زمین ان را تملک کرده و سپس تغییر کاربری دهد اما باید سعی کنیم تا این اختلافات بین دستگاهی را حل کرد.وی با اشاره به اینکه منبع آب یک نقطع پر خطر برای سکونت است خاطر نشان کرد:  قسمت عمده ای از ساختمان های این منطقه قابلیت ایمن سازی دارند اما 811 خانه باید تخریب و ساکنان آنها جابجا شوند. طرح بازآفرینی شهری به صورت پایلوت در 17 محله از کشور که دارای بافت تاریخی هستند اجرایی می شود که سهم خوزستان سه محله شامل بافت تاریخی محدوده ساختمان معین التجار اهواز، محله سیاهپوشان و شاه رکن الدین دزفول است./6002/9887            "}