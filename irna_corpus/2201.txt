{"onTitr":"","titr":" مهجوریت قرآن ریشه همه آسیب های اجتماعی در جامعه است","describe":" سنندج - ایرنا - معاون پرورشی و فرهنگی آموزش و پرورش کردستان با بیان اینکه مهجوریت قرآن ریشه تمام آسیب های اجتماعی موجود در جامعه است، بر فراهم سازی بستر برای اجرای برنامه های قرآنی در میان دانش آموزان به عنوان نسل آینده ساز کشور تاکید کرد.", "text":"به گزارش خبرنگار ایرنا، حجت الله نریمانی روز چهارشنبه در گردهمایی کارشناسان قرآن، عترت و نماز شهرستان ها و مناطق تابعه آموزش و پرورش کردستان اظهار داشت: قرآن کتابی است که به تمام شئونات زندگی احاطه دارد و مشکلات و آسیب های اجتماعی امروز بدلیل وارد نشدن کامل این کتاب آسمانی به زندگی ما است.وی افزود: قرآن برای روابط، مناسبات و شئونات زندگی برنامه دارد و اگر از محتویات آن استفاده شود جامعه ای در طراز مکتب قرآن و جمهوری اسلامی خواهیم داشت.معاون پرورشی و فرهنگی آموزش و پرورش کردستان با بیان اینکه معیار فعالیت های حوزه قرآن، عترت و نماز در آموزش و پرورش تفاهم نامه های منعقده وزارت با استان و ابلاغیه ها و دستورالعمل های ارسالی است، بر فراهم سازی بستر مناسب برای اجرای این برنامه ها تاکید کرد.وی با اشاره به اینکه یکی از بهترین کارهای دوران خدمت معلم این است که دانش آموزان را در حد توان با قرآن مانوس کند، گفت: اگر فرهنگ انس با قرآن ترویج پیدا کند، آسیب های اجتماعی در جامعه وجود نخواهد داشت. نریمانی با اشاره به اینکه فعالیت های خوبی در حوزه قرآن، عترت و نماز برنامه ریزی شده است، از کارشناسان این حوزه در شهرستان ها و مناطق تابعه استان خواست این برنامه ها را اجرایی کنند. وی همچنین بر آگاه سازی دانش آموزان نسبت به مسایل عقیدتی و احکام تاکید کرد و یادآور شد: اگر بنیه اعتقادی و دینی دانش آموزان ضعیف باشد بیشتر در معرض آسیب و لغزش خواهند بود. معاون پرورشی و فرهنگی آموزش و پرورش کردستان اجرای برنامه ی حفظ جزء 30 قرآن را یکی دیگر از برنامه های محوری و مورد تاکید در مدارس اعلام کرد و افزود: هر شهرستانی که بیشترین فعالیت را در این زمینه داشته باشد، مورد تقدیر قرار می گیرد.وی با اشاره به اینکه سال تحصیلی گذشته 104 هزار دانش آموز کردستانی در مسابقات قرآن، نماز و عترت شرکت کردند ابراز امیدواری کرد در سال تحصیلی جاری و با برنامه ریزی های مناسب شاهد رشد چشمگیر حضور دانش آموزان در این مسابقات باشیم.سال تحصیلی جدید در استان کردستان با حضور 290 هزار دانش آموز و بیش از 24 هزار نفر پرسنل در سه هزار و 800 مدرسه با 15 هزار کلاس درس آغاز شده است.7348/9102            "}