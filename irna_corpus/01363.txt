{"onTitr":" با حضور وزیر بهداشت/    ","titr":" نخستین کلینیک فوق تخصصی بابلسر راه اندازی شد","describe":" ساری-ایرنا- نخستین کلینیک فوق تخصصی پزشکی شهرستان بابلسر در مازندران روز پنج شنبه با حضور وزیر بهداشت، درمان  و اموزش پزشکی افتتاح شد.", "text":"به گزارش خبرنگار ایرنا، رئیس کلینیک فوق تخصصی شهرستان بابلسر میزان اعتبار هزینه شده برای ساخت و تجهیز این مرکز پزشکی را حدود 130 میلیارد ریال اعلام کرد.قاسمعلی بزرگیان روز پنجشنبه در آیین افتتاحییه این مرکز به خبرنگار ایرنا افزود: این کلینیک دارای 10 مرکز تخصصی و فوق تخصصی شامل دندانپزشکی، آزمایشگاه، قلب و عروق، اطفال، زنان و زایمان، عفونی، ارولوژی، رادیولوژی، اعصاب و روان، روماتولوژی، غدد، گوش و حلق و بینی و چشم پزشکی است.این مرکز همه روزه بیماران بابلسری و شهرهای اطراف را با نرخ دولتی ویزیت می کند. در سفر دو روزه وزیر بهداشت، درمان و اموزش پزشکی به مازندران که از عصر روز گذشته شروع شد در مجموع 12 مرکز پزشکی و درمانی با اعتبار 833 میلیارد ریال افتتاح می شود. وزیر بهداشت روز گذشته بیمارستان 50 تختخوابی عباس آباد را که با اعتباری بالغ بر 27 میلیارد تومان در زمینی به مساحت 10 هزار متر ساخته شده افتتاح کرد. دفتر پرستاری، درمانگاه تخصصی، داروخانه، رادیولوژی، آزمایشگاه و اتاق عمل، بخش های بستری و واحد اداری جزو بخش های این بیمارستان است. دکتر حسن قاضی زاده هاشمی همچنین عصر گذشته چند طرح درمانی را در نور و امل  کلنگ زنی و یا افتتاح کرد. وی قرار است در ادامه سفر به مازندران امروز پنج شنبه جند طرح درمانی دیگر را افتتاح کند.6982/1899            "}