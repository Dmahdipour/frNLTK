{"onTitr":"","titr":" تکریم مقام شهدا فلسفه وجودی همه مسئولان است","describe":" بقزوین – ایرنا –  معاون رییس جمهوری و رییس سازمان برنامه و بودجه کشور گفت: تکریم و تجلیل از مقام شامخ شهدا اساس و فلسفه وجودی همه مسئولان است که باید توجه ویژه به آن داشته باشند.", "text":"به گزارش ایرنا، محمد باقر نوبخت روز جمعه در یادواره شهدای روستای خیارج از توابع بخش رامند در شهرستان بویین زهرا با تسلیت ایام ماه محرم الحرام افزود: در یادواره های شهدا به مهر و عشق شهدا مسئولان گرد هم می آیند تا نشان دهند هنوز راه و شیوه شهدا در جامعه ادامه دارد.رییس سازمان برنامه و بودجه کشور با بیان اینکه شاخص شهدا ملاک مناسبی برای ارزیابی عملکرد مسئولان است افزود: با این ملاک می توان عملکرد مسئولان را به خوبی ارزیابی و قضاوت کرد و از هرگونه انحراف و خطا در مسیر خدمتگذاری جلوگیری نمود.این مسئول ادامه داد: مسیر شهدا و ایثارگران همان مکتب امام حسین علیه السلام است که در برابر خواسته های نامعقول و نامشروع یزیدیان ایستادگی و مقاومت کردند.نوبخت خاطر نشان کرد: یزیدیان می پنداشتند که با تحریم عنصر حیاتی آب حتما لشگر ابا عبدالله مرعوب شده و تسلیم می شود درحالیکه امام حسین علیه السلام فرمود اگر اسلام با شهادت من پابرجا خواهد ماند پس شمشیرها من را دریابید.این مسئول گفت: بعد از 14 قرن از واقعه عاشورا  مرد پلید دیگری از سرزمین عراق همان روش بین امیه و یزیدیان را در پیش گرفت و برای بمباران شهرها و روستاهای کشور اقدام کرد.وی افزود: صدام بعثی با پاره کردن قرارداد 1975 الجزایر حمله هوایی به کشور را آغاز کرد اما رهبر معظم انقلاب و رزمندگان اسلام با اقتدار و صلابت مقابل وی ایستادگی کردند.نوبخت خاطر نشان ساخت: آن روز راه ما یا تسلیم شدن در برابر خواست عنصر پلیدی به نام صدام و یا ایستادگی و مقاومت و در پیش گرفتن راه وشیوه اباعبدالله بود که ما راه دوم را انتخاب کردیم.  وی افزود: اگر شهدا این راه را در پیش نمی گرفتند و مقاومت نمی کردند قطعا امروزه وضعیت کشور به این شکل رقم نمی خورد.رییس سازمان برنامه و بودجه کشور با اشاره به درخواست های اهالی منطقه برای عمران و آبادانی اضافه کرد: باید کمیته ای متشکل از استاندار، نمایندگان استان قزوین در مجلس شورای اسلامی، رییس سازمان برنامه وبودجه استان و مسئول امور ارزیابی و پایش اطلاعات سازمان برنامه و بودجه کشور در مجلس شورای اسلامی در استان تشکیل شود تا هرچه سریعتر برای تخصیص اعتبار و حل مشکلات این منطقه اقدام شود.روستای خیارج با 32 شهید از توابع شهرستان بویین زهرا در 75 کیلومتری شهر قزوین قرار دارد.6101            "}