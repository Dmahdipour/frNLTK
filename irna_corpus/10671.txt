{"onTitr":" مدیر درمان تامین اجتماعی خوزستان:    ","titr":" تجهیزات پزشکی و درمانی خوزستان متناسب با جمعیت سالمند نیست","describe":" اهواز - ایرنا - مدیر درمان تامین اجتماعی خوزستان با بیان اینکه درصد جمعیت سالمند این استان رو به افزایش است گفت:تجهیزات پزشکی و درمانی خوزستان متناسب با جمعیت سالمند نیست.", "text":"به گزارش ایرنا صادق جلیلی روز سه شنبه به مناسبت روز سالمند در بازدید از خانه سالمندان وابسته به موسسه خیریه صالحین اهواز افزود:جامعه ما به سرعت به سمت پیری و سالمندی می رود و باید امکانات پزشکی به فراخور جمعیت رو به رشد سالمند، توسعه یابد.وی گفت: باید با کمک خیران، مراکز و کلینیک های ویژه پزشکی سالمندان در خوزستان به ویژه کلانشهر اهوزا راه اندازی شود.وی با اشاره به هزینه بربودن درمان سالمندان و بیماری های خاص آنان افزود: وزارت بهداشت ، سازمان تامین اجتماعی و بهزیستی به تنهایی قادر به تامین هزینه های سالمندان نیستند و باید نیکوکاران در زمینه ساخت خانه سالمندان و تامین هزینه پزشکی و درمانی آنان مشارکت کنند.* کلینیک های ویژه سالمندان در اهواز راه اندازی می شودمدیر درمان تامین اجتماعی خوزستان از راه اندازی کلینیک های ویژه سالمندان در اهواز توسط سازمان متبوع با هدف ارایه خدمات رایگان پزشکی خبر داد.وی با بیان اینکه بسیاری از سالمندان که در سرای سالمندان نگهداری می شود زیرپوشش خدمات درمانی تامین اجتماعی قرار دارند افزود:در کنار ارایه خدمات درمانی ،باید مسایل تفریحی ، فرهنگی و رفاهی سالمندان درنظر گرفته شود.* خیرین سرای سالمند بسازندمدیردرمان تامین اجتماعی خوزستان از خیران خوزستان خواست در زمینه ساخت سرای نگهداری سالمندان با بهزیستی مشارکت داشته باشند.وی گفت: ساخت سرای سالمندان به عنوان باقیات الصالحات همچون ساخت مسجد و مدرسه باید مورد توجه قرار گیرد.جلیلی افزود:جامعه سالمندان ما بیش از هرچیز به ملاطفت و مهربانی نیاز دارند لذا به شهروندان توصیه می شوند در مناسبت های مختلف از سرای سالمندان دیدن کنند.به گزارش ایرنا محمود بازرگان مدیرعامل موسسه خیریه صالحین نیز عیادت از سالمندان را در تقویت روحیه آنان مفید و سازنده توصیف کرد و گفت:در 2 روز اخیر بسیاری از شهروندان از مرکز نگهداری سالمندان دیدن کردند.وی به وظیفه خطیر بهزیستی در تامین هزینه ها و نگهداری از سالمندان اشاره کرد و خواستار مشارکت خیرین در ساخت سرای سالمندان شد.در مرکز نگهداری سالمندان موسسه خیریه صالحین اهواز 96سالمند مرد و زن نگهداری می شود.به مناسبت روز سالمند بسیج جامعه پزشکی خوزستان و جهادگران سلامت (طرح شهید دکتر رهنمون) متشکل از کادر درمانی مدیریت درمان تامین اجتماعی خوزستان ، روز سه شنبه پذیرش رایگان سالمندان موسسه خیریه صالحین را انجام دادند. 6065/ 6037            "}