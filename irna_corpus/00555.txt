{"onTitr":"","titr":" کشت دانه روغنی کلزا در شهرستان شوشتر آغاز شد","describe":" اهواز-ایرنا- مدیر جهادکشاورزی شوشتر گفت: همزمان با آغاز کشت پاییزه، کشت دانه روغنی کلزا در سطح چهار هزار و 500هکتار از اراضی این شهرستان آغاز شد.", "text":"ایرج بادپیما  روز جمعه در گفت وگو با خبرنگار ایرنا اظهار داشت: کشت این محصول 20مهر ماه آغاز و تا 15 آبان ماه ادامه دارد.وی افزود: پیش بینی می شود از این سطح زیر کشت  حدود 9هزار تن محصول برداشت شود.مدیرجهادکشاورزی شوشتر ادامه داد: شوشتر در کشت و تولید دانه روغنی کلزا رتبه دوم استانی را به خود اختصاص داده و پارسال درحدود پنج هزار و400تن از سطح دوهزار 700هکتاری زیر کشت این شهرستان، محصول برداشت شد.روغن کلزا به دلیل داشتن اسیدهای چرب اشباع نشده و نداشتن کلسترول از کیفیت تغذیه ای بالایی برخوردار است و بین ارقام آن و در شرایط مختلف تنوع زیادی در ترکیب اسیدهای چرب آن مشاهده می شود. کلزا از گیاهان دانه روغنی مهم در مناطق معتدل و دارای طیف به نسبت وسیعی از سازگاری اقلیمی است. دانه کلزا دارای 25 تا 55 درصد روغن، 18 تا 24 درصد پروتئین و 12 تا 20 درصد پوست است.شوشتر از قطب های اصلی کشاورزی در خوزستان به شمار می رود.7159/6002            "}