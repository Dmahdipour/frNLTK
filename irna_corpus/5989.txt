{"onTitr":"","titr":" دمای هوا در سراب و هریس به 2 درجه بالای صفر رسید","describe":" تبریز - ایرنا - معاون توسعه و پیش بینی مدیرکل هواشناسی آذربایجان شرقی گفت: در 24 ساعت گذشته شهرهای سراب و هریس با 2 درجه سانتی گراد بالای صفر سردترین شهرهای استان بودند.", "text":"محمد اشجعی روز یکشنبه در گفت و گو با ایرنا افزود: در این مدت شهرهای ملکان و بندر شرفخانه نیز با 22 درجه بالای صفر گرمترین شهرهای استان بودند.وی اظهار داشت: دمای هوای تبریز در گرمترین زمان به 18 و در سردترین زمان به 9 درجه بالای صفر رسید و دمای کنونی آن 15 درجه بالای صفر بوده که نسبت به روز گذشته در همین ساعت یک درجه افزایش یافته است.معاون توسعه و پیش بینی مدیرکل هواشناسی آذربایجان شرقی یادآوری کرد: طبق نقشه های پیش یابی هواشناسی پیش بینی می شود دمای هوای استان امروز به تدریج و از فردا به طور نسبی افزایش می یابد.اشجعی ادامه داد: پیش بینی می شود در نواحی شمال شرقی و منطقه ارسباران بارش پراکنده باران روی دهد.وی میزان بارش باران در 24 ساعت گذشته در اهر را هشت دهم و در کلیبر 2.2 اعلام کرد.آذربایجان شرقی منطقه ای سردسیر و کوهستانی است و از لحاظ تقسیم بندی های اقلیمی جزو مناطق نیمه خشک به شمار می آید. آب و هوای این استان به طور کلی سرد و خشک بوده ولی به علت تنوع توپوگرافیکی از اقلیم های متفاوتی برخوردار است. این استان همواره تحت تاثیر بادهای سرد شمالی و سیبری و بادهای مرطوب دریای سیاه و مدیترانه و اقیانوس اطلس همچنین بادهای محلی متاثر از کوهستان های سبلان در شرق، سهند در غرب و جنوب غربی، رشته کوه های قره داغ در شمال، رشته کوه های تخت سلیمان و اربط در جنوب، ارتفاعات بزقوش در جنوب شرق و قوشاداغ در شمال شرق استان قرار دارد.8023/518            "}