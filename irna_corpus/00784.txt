{"onTitr":" فرماندار اردکان:    ","titr":" سالمندان در اوج تجربه و پختگی قرار دارند","describe":" یزد - ایرنا - فرماندار اردکان بابیان اینکه دوران سالمندی در ایران در مقایسه با کشورهای پیشرفته صنعتی، دوره سختی است، گفت: باید مدیریت لازم در این ارتباط صورت گیرد، زیرا آنها در اوج پختگی قرار دارند که می بایستی از حضور و تجربه شان استفاده کرد.", "text":"به گزارش عصر پنجشنبه روابط عمومی فرمانداری اردکان هادی مقیمی در نشست مشترک کمیته مناسب‌سازی محیط شهری و ساماندهی امور سالمندان شهرستان افزود: فرهنگ توجه به دوران بازنشستگی و سالمندی در ایران به‌درستی تعریف‌نشده و به بازنشستگان به‌عنوان افراد سالخورده‌ بدون قابلیت نگاه می‌شود. وی اضافه کرد: با محور فرمانداری و استفاده از ظرفیت شهرداری و ادارات مرتبط ، مرکزی برای استفاده بهینه از تجربه سالمندان از زمان و فرصت‌های موجود دایر می‌شود. فرماندار اردکان، ارزیابی ظرفیت ادارات را برای استفاده در مباحث سالمندی از سوی اداره بهزیستی خواستار شد و افزود: پتانسیل و وظایف ادارات با امضا  تفاهم‌نامه‌ای به آنان ابلاغ و خدمات موردنیاز از آن‌ها گرفته می‌شود. مقیمی، اظهار داشت: سالمندی و بازنشستگی، دوره ناگزیری است ، چنانچه مسئولان خود را در آن تصور کنند، لحظه‌ای در انجام اقدامات لازم برای سالمندان درنگ نخواهند کرد. بازدید دوره‌ای رؤسا و کارمندان ادارات از سرای سالمندان و مراکز نگهداری آنان، از مصوبات دیگر این نشست بود. بر اساس سرشماری سال 95، 8.4 درصد جمعیت شهرستان سالمند هستند و 2 هزار معلول و 300 خانوار نیازمند، زیرپوشش اداره بهزیستی اردکان قرار دارند و از خدمات آن بهره‌مند هستند. مرکز شهرستان 98 هزارنفری اردکان در 60 کیلومتری شمال شهر یزد قرار دارد. 7544/ 2047/            "}