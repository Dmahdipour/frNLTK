{"onTitr":"","titr":" معاملات 15 هزار میلیارد ریالی بورس کالا در هفته گذشته","describe":" تهران- ایرنا- بورس کالای ایران در هفته گذشته عرصه داد و ستد 270 هزار و 167 تن انواع کالا به ارزش بیش از 15 هزار میلیارد ریال بود.", "text":"به گزارش شنبه تارنمای بورس کالا، در هفته منتهی به دوازدهم مهرماه 153 هزار و 642 تن انواع کالا در 2 بخش داخلی و صادراتی تالار فرآورده های نفتی و پتروشیمی به ارزش بیش از 10 هزار میلیارد ریال به فروش رسید.در این تالار 49 هزار و 523 تن قیر، یک هزار و 390 تن عایق رطوبتی، 65 هزار و 855 تن مواد پلیمری، 25 هزار و 544 تن مواد شیمیایی، 11 هزار و 300 تن گوگرد و 30 تن گازها و خوراک ها، معامله شد.** تالار محصولات صنعتی و معدنی در تالار محصولات صنعتی و معدنی نیز معامله 73 هزار و 479 تن انواع کالا به ارزش چهار هزار و 641 میلیارد ریال رقم خورد.در این تالار 69 هزار و 60 تن فولاد، 2 هزار و 180 تن مس، 9 تن کنسانتره فلزات گرانبها و 2 هزار و 500 تن آلومینیوم از سوی مشتریان خریداری شد.** تالار محصولات کشاورزی تالار محصولات کشاورزی بورس کالای ایران هفته گذشته شاهد معامله 42 هزار و 100 تن انواع کالا به ارزش 410 میلیارد ریال بود.در این تالار 40 هزار و 400 تن گندم و یک هزار و 700 تن شکر دادوستد شد.به گزارش ایرنا، در هفته های گذشته، دولت با هدف شفافیت معاملات محصولات پتروشیمی و فولادی در بورس کالا، سقف معاملات این محصولات در بورس کالا را برداشت.پیش از این، سقف معاملات پتروشیمی در بورس کالا پنج درصد در روز بود که دلالان با سوءاستفاده از این موضوع، به خرید از بورس و فروش آن به نرخ آزاد دست می زدند و مصرف کنندگان واقعی آسیب می دیدند.فروش محصولات پتروشیمی در بورس کالا به نرخ ارز 4200 تومانی، سبب شده بود دلالان با خرید از بورس کالا و فروش محصولات به نرخ ارز آزاد در بازار یا صادرات آن سود سرشاری به دست آورند.این روند سبب رشد قیمت ها و محرومیت تولیدکنندگان بخش پایین دستی و مصرف کنندگان، از مواد اولیه ارزان شد.انتظار می رود با آزاد شدن سقف معاملات، امکان دسترسی تولیدکنندگان به محصول در بورس افزایش و سود دلالان کاهش پیدا کند که به تدریج باعث حذف آنها می شود.اقتصام*2022*1961*            "}