{"onTitr":"","titr":" 19 تن مواد مخدر در خراسان جنوبی کشف شد","describe":" بیرجند - ایرنا - فرمانده انتظامی خراسان جنوبی گفت: از ابتدای امسال تاکنون بیش از 19 تن انواع موادمخدر در این استان کشف شده که عدد قابل توجهی است.", "text":"به گزارش ایرنا سردار مجید شجاع روز چهارشنبه در نشست خبری به مناسب هفته نیروی انتظامی اظهار داشت: امسال یک شهید انتظامی نیز در این راه تقدیم شده است.وی تصریح کرد: از آغاز امسال تاکنون 37 باند موادمخدر شناسایی شده است و بالغ بر سه هزار نفر انواع قاچاقچی (عمده و خرده فروش) دستگیر شدند. فرمانده انتظامی خراسان جنوبی گفت: در این مدت بیش از 90 هزار تماس با سامانه 110 برقرار شده که نسبت به مدت مشابه سال قبل 14 درصد افزایش یافته است. وی با بیان اینکه 57 هزار عملیات پلیسی بابت این تماس های 110 انجام شد افزود: این رقم نیز نسبت به مدت مشابه سال قبل 16 درصد رشد داشته است. سردار شجاع گفت: کشف مواد محترقه نسبت به سال گذشته تغییری نکرده اما قاچاق سوخت با توجه به تفاوت نرخ و نوسانات ارز افزایش داشته که از ابتدای امسال بیش از 400 هزار لیتر سوخت قاچاق کشف شده است. وی از کشف سه فقره قتل از ابتدای امسال در استان خبر داد و افزود: تاکنون بیش از 26 مورد نزاع و درگیری رخ داده که برخی از آنها منجر به چاقوکشی نیز شده است.وی با بیان اینکه سرقت های مهم در استان کاهش و سرقت های خرد افزایش داشته است تصریح کرد: از ابتدای امسال تاکنون 55 دستگاه خودرو و 149 موتورسیکلت به سرقت رفته که توسط نیروی انتظامی کشف شده است.فرمانده انتظامی خراسان جنوبی با تاکید بر اینکه مصادیق سرقت های مهم در استان وجود ندارد گفت: سرقت منزل، مغازه و خودرو کاهش داشته اما سرقت داخل و قطعات خودروها به ترتیب 15 و 29 درصد نسبت به سال گذشته افزایش یافته که ناشی از نبود احساس مسئولیت مردم در نگهداری اموال است. ** افزایش 8 درصدی تصادفات وی از افزایش هشت درصدی کل تصادفات در خراسان جنوبی از ابتدای امسال خبر داد و گفت: یکهزار و 435 فقره تصادف در این مدت رخ داده که تعداد مجروحان نسبت به مدت مشابه سال قبل 6 درصد افزایش یافته است. سردار شجاع با اشاره به افزایش 8 درصدی اعمال قانون برخورد با رانندگان متخلف گفت: آمار خودروهای توقیف شده نسبت به سال گذشته 20 درصد افزایش داشته که از این تعداد 681 دستگاه خلافی بیش از یک میلیون تومان بوده است. وی با بیان اینکه آمار موتورسیکلت های توقیف شده امسال 2 درصد کاهش داشته است افزود: از ابتدای امسال حدود 14 هزار فقره گواهینامه در استان صادر شده است. وی اظهار داشت: تعداد کل متوفیان تصادفات امسال 136 نفر بوده که نسبت به مدت مشابه سال قبل سه درصد کاهش داشته گرچه این رقم نیز قابل توجه است.فرمانده انتظامی خراسان جنوبی با تاکید بر اینکه بخش عمده ای از تصادفات فوتی مربوط به واژگونی خودروها بوده است توصیه کرد: مسافران به خاطر حفظ جان خود به قوانین و مقررات توجه کنند و در مسافت های طولانی برون شهری زمانی را برای استراحت در نظر بگیرند. ** افزایش صد درصدی جرایم فضای مجازیوی در خصوص اقدامات پلیس فتا گفت: میزان پرونده های جرایم فضای مجازی از ابتدای امسال تاکنون به نسبت مدت مشابه سال گذشته افزایش صد درصدی داشته است. شجاع با اشاره به افزایش 159 درصد کشف پرونده های این حوزه بیان کرد: 70 درصد پرونده های جرایم سایبری استان مالی بوده که میزان ریالی آن نزدیک به 30 میلیارد ریال برآورد می شود.وی با بیان اینکه برداشت اینترنتی غیرمجاز از حساب های بانکی با 47 درصد صدرنشین جرایم سایبری استان است گفت: کلاهبرداری رایانه ای، انتشار فیلم های خصوصی و خانوادگی، نشر اکاذیب به قصد تشویش اذهان عمومی و ارسال محتویات مستهجن در ردیف های بعدی بیشترین آمار پرونده ها است. ** تماس های مردمی افزایش یافتفرمانده انتظامی خراسان جنوبی گفت: حوزه نظارت همگانی نیروی انتظامی نیز کل تماس های مردمی 11 درصد افزایش داشته اما آمار انتقادات 12 درصد کاهش یافته است. وی با اشاره به کاهش 43 درصد شکایات به این حوزه افزود: درخواست ها 28 و راهنمایی و پاسخگویی 16 درصد افزایش داشته است. وی از مراجعه سه هزار نفر به مرکز مشاوره آرامش نیروی انتظامی استان و مددکاری کلانتری ها از ابتدای امسال خبر داد و گفت: 83 درصد این پرونده های ارجاعی به حوزه مشاوره ها ختم به مصالحه شده که از این حیث در کشور رکورددار هستیم. سردار شجاع از انعقاد 19 تفاهم نامه همکاری با سایر سازمان ها در حوزه نظم و امنیت خبر داد و گفت: هدف از این تفاهم نامه های همکاری مقابله و کاهش آسیب های اجتماعی در سطح استان بوده است. ** ارجاع پرونده ها به مراجع قضایی الکترونیکی می شودوی از برقراری ارتباط الکترونیکی بین نیروی انتظامی و مراجع قضایی خبر داد و افزود: این طرح در خراسان جنوبی و دو استان دیگر به صورت پایلوت اجرا می شود که فاز اول آن در کلانتری های شهر بیرجند با ارسال الکترونیکی پرونده ها به دادسرا کلید می خورد.   سردار شجاع با اشاره به آغاز هفته نیروی انتظامی از 13 مهرماه با شعار پلیس مقتدر، امین مردم عنوان کرد: مشارکت با دستگاه های دولتی و مطالبه ناجا از آنان در راستای برقراری توسعه نظم و امنیت پایدار، توسعه قانون مداری و انضباط اجتماعی، افزایش تعلق سازمانی و خدمت رسانی، افزایش امنیت در جامعه از رویکردهای هفته ناجا است.وی گفت: نیروی انتظامی با جدیت در زمینه احتکار مایحتاج عمومی مردم ورود پیدا کرده و با احتکارکنندگان برخورد جدی صورت گرفته است.9893*3028            "}