{"onTitr":"","titr":" همگان در برقراری امنیت مشارکت کنند","describe":" گناوه- ایرنا- فرماندار گناوه گفت: همگان وظیفه دارند در برقراری امنیت به عنوان یکی از نیازهای اساسی جامعه با پلیس مشارکت و همکاری کنند.", "text":"به گزارش ایرنا، سیدعلی پاک نژاد روز شنبه در آیین صبحگاه مشترک نیروهای مسلح در پایگاه دریابانی این شهرستان افزود: نیروی انتظامی با بهره گیری از آموزه های دینی و الهی برای حفظ و تامین امنیت اجتماعی و اقتصادی در جامعه و مرزهای کشور مقتدر عمل کرده و در خدمت رسانی و احترام نهادن به مردم مجدانه تلاش می کند.وی اظهارداشت: ایجاد امنیت و اقتدار در برابر متخلفان و تخطی کنندگان قانون که از مطالبه های مردم است در اولویت ماموریت های نیروی انتظامی قرار دارد.رئیس شورای تامین گناوه گفت: باتوجه به اینکه موادمخدر از مسیر جاده ها به سمت دریا سوق داده شده، نیروهای امنیتی و انتظامی با اشراف کامل از مرزهای دریایی دربرابر چنین تحرکاتی بخوبی عمل کرده اند.وی اظهارداشت: نیروی انتظامی این شهرستان در زمینه تامین نظم و امنیت و کاهش سرقت ها با مشارکت و همراهی سپاه و بسیج موفق عمل کرده است.فرماندارگناوه با بیان اینکه روز به روز بر اقتدار و عزت نظام مقدس جمهوری اسلامی و کشور در جهان به برکت خون شهدا افزوده می شود، گفت: صدور رای دادگاه بین المللی لاهه بعداز گذشت 40 سال از عمر باشکوه انقلاب به نفع جمهوری اسلامی، اقتدار نظام و دولت تدبیر و امید و انزوی آمریکا را به رخ جهانیان کشید.وی افزود: رئیس جمهوری اسلامی ایران در سازمان ملل از حق مشروعیت نظام و انقلاب بخوبی دفاع کرد درحالیکه ترامپ با سخنان سخیف خود مورد تمسخر قرار گرفت.فرماندار گناوه بیان کرد: در برهه کنونی وحدت و همدلی نیاز اصلی کشور در برابر تهدیدها و تحریم های دشمنان است.وی گفت: اصحاب رسانه این شهرستان که همواره در اطلاع رسانی از خدمات نظام و دولت موفق عمل کرده اند نقش بسزایی در نظم و امنیت و آسایش مردم دارند.در این آیین از نیروهای انتظامی و دریابانی نمونه و خانواده معظم شهدا تقدیر و تجلیل بعمل آمد.هفته نیروی انتظامی از 13 مهر ماه جاری در سراسر کشور با اجرای برنامه های مختلف گرامی داشته می شود.شهرستان گناوه در شمال استان بوشهر قراردارد.6164/6043            "}