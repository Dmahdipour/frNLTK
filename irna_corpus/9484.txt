{"onTitr":"","titr":" حاکم ایالت سند پاکستان: از سرمایه گذاری ایران حمایت می کنیم","describe":" کراچی - ایرنا - حاکم جدید ایالت سند پاکستان با تشریح ظرفیت های فراوان همکاری کشورش با ایران، گفت که از سرمایه گذاری شرکت های ایرانی در این ایالت، حمایت جدی می شود.", "text":"به گزارش چهارشنبه ایرنا «عمران اسماعیل» حاکم ایالت سند در دیدار  «احمد محمدی» سرکنسول جمهوری اسلامی ایران در کراچی با تبیین نقش و اهمیت جمهوری اسلامی ایران به عنوان کشور همسایه و دوست برای پاکستان، در خصوص گسترش همکاری ها بین ایالت سند و شرکتهای ایرانی اعلام آمادگی کرد.وی اضافه کرد: آماده ایم تا در این دولت، زمینه فعالیت و همکاری شرکت های ایران و پاکستان را در توسعه مناسب فراهم کنیم.محمدی نیز در این دیدار با تبریک انتصاب وی به عنوان حاکم جدید ایالت سند پاکستان و پیروزی حزب تحریک انصاف در انتخابات اخیر، در خصوص افزایش مناسبات جمهوری اسلامی ایران با ایالت سند ابراز امیدواری کرد.وی اشاره به ظرفیت های همکاری فراوان ایران و پاکستان،گسترش مناسبات دوجانبه در همه زمینه ها به ویژه اقتصاد و تجارت را خواستار شد.محمدی اضافه کرد: فضا برای گسترش همکاری ها فراهم است و امید است که در دولت جدید پاکستان، مناسبات بیش از پیش گسترش یابد.اسماعیل اخیرا و پس از پیروزی حزب تحریک انصاف در انتخابات پاکستان، از سوی حزب حاکم به فرمانداری ایالت سند منصوب شده است.آساق**6125**1663**            "}