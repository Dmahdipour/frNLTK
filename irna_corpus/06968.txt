{"onTitr":"","titr":" بازار سکه و ارز هفته را کاهشی آغاز کرد","describe":" تهران- ایرنا- بازار آزاد سکه و ارز در ادامه روند ریزش قیمت ها، شنبه را کاهشی آغاز کرد به شکلی که هر قطعه سکه تمام بهار آزادی طرح جدید چهار میلیون و 50 هزار تومان فروخته می شود.", "text":"به گزارش خبرنگار اقتصادی ایرنا، براساس نرخ های اعلامی اتحادیه طلا، بهای هر سکه طرح قدیم به سه میلیون و 850 هزار تومان و هر نیم سکه به 2 میلیون و 50 هزار تومان رسیده است؛ هر ربع سکه نیز یک میلیون و 150 هزار تومان فروخته می شود.بر این اساس هر قطعه سکه گرمی 690 هزار تومان و هر گرم طلای خام 18 عیار 377 هزار و 500 تومان قیمت دارد.بهای هر اونس طلا در بازارهای جهانی یک هزار و 204 دلار است اما علت اصلی ریزش قیمت ها در بازار، کاهش نرخ دلار در صرافی هاست؛ اکنون صرافی بانک ملی هر دلار را 12 هزار و 800 تومان از شهروندان می خرد و 12 هزار و 900 تومان می فروشد.پیگیری ایرنا از اتحادیه طلا بیانگیر این است که هر دلار در صرافی های مجاز 12 هزار و 800 تومان خریداری می شود و نرخ فروش آن 13 هزار و 30 تومان است. همچنین صرافی بانک ملی بهای فروش هر یورو را 15 هزار و 600  تومان و هر درهم امارات را 3600 تومان اعلام کرده است.با این حال، شعب ارزی بانکها، طبق ابلاغیه جدید بانک مرکزی، اجازه خرید ارز مردم را دارند؛ براین اساس امروز قیمت خرید اعلام شده آنها برای هر دلار ۹ هزار و۵۰۰ تومان در قبال فروش بین ۱۱ هزار و ۵۰۰ تا ۱۱ هزار و ۸۰۰ تومان است.امروز کانون صرافان ایرانیان به عنوان نهاد صنفی این بخش در ابلاغیه ای مجدد به صرافی ها، از آنان خواست ضمن تامین ارز خدماتی هموطنان در 23 مورد اعلامی بانک مرکزی، نسبت به خرید و فروش ارز تا سقف پنج هزار یورو به «نرخ بازار» اقدام کنند.اقتصام**2025** 2023            "}