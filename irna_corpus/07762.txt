{"onTitr":" جام حذفی فوتبال ؛    ","titr":" نکونام :  بازی را به خوبی کنترل کردیم","describe":" اصفهان - ایرنا - سرمربی تیم نساجی مازندران گفت: بازیکنان تیم ما  مقابل سپاهان خوب بازی کردند و توانستند  بازی را کنترل کنند.", "text":"به گزارش ایرنا، جواد نکونام در نشست خبری  بعد از دیدار با سپاهان اصفهان افزود: بازی های سپاهان را بررسی کردیم و می دانستیم چطور بازی می کند، این تیم در ضربات ایستگاهی خطرناک است و ما توانستیم راه نفوذ این تیم را ببندیم ولی گل زود هنگامی خوردیم که روی تیم اثرنداشت.نکونام اظهار داشت: تیم ما بازی خوب و درخشانی ارائه داد و توانست جلوی تیم پر مهره سپاهان بازی زیبای ارائه دهد ولی در نهایت با وجود شایستگی باختیم.سرمربی تیم نساجی مازندران  با اشاره به اینکه طبیعی است تیمی که مستقیم بازی می کند شرایط را برای حریف سخت می کند افزود: تیم ما 120 دقیقه تلاش کرد و در پنالتی نتوانستیم موفق ظاهر شویم.وی گفت: بازیکن باید روحیه جنگندگی را در شرایط پنالتی زدن داشته باشد تا بتواند موفق ظاهر شود ولی با این حال حذف شدیم.نکونام افزود : به هر حال تیم ما برای جام حذفی بازیکن کم داشت و چند بازیکن را هم به دلایل بیماری و مصدومیت در اختیار نداشتیم که در ملکرد تیم ما تاثیرداشت.وی گفت: با تمام این مشکلات فوتبال بازی کرد و در مقابل سپاهانی بازی کردیم که  مدعی قهرمانی در جام حذفی و لیگ برتر است.نکونام در باره داوری این دیدار نیز گفت:  فغانی یک سرو گردن از فوتبال ایران بالاتر است و قضاوت های مهمی در جهام جهانی داشت، این بازی را خوب کنترل کرد و ایرادی نداشت.تیم فوتبال نساجی مازندران در مرحله یک هشتم جام حذفی روز جمعه در ورزشگاه نقش جهان اصفهان مقابل سپاهان در ضربات پنالتی مغلوب و از رقابت ها حذف شد.8114/ 6022            "}