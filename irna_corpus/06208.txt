{"onTitr":"","titr":" فلسطین الیوم: دو صهیونیست در کرانه باختری به هلاکت رسیدند","describe":" تهران - ایرنا - پایگاه خبری 'فلسطین الیوم' از هلاکت دو صهیونیست در نزدیکی شهرک 'سلفیت' در شمال کرانه باختری خبر داد.", "text":"به گزارش این پایگاه خبری به نقل از پایگاه صهیونیستی ' 0404'، در جریان تیراندازی صبح امروز (یکشنبه) در نزدیکی یک مجتمع شهرک نشینان در نزدیکی سلفیت در شمال کرانه باختری دو صهیونیست کشته و دو تن دیگر زخمی شدند که حال یکی از آنها وخیم گزارش شده است.نظامیان رژیم صهیونیستی بلافاصله پس از این درگیری، با یورش به محله های فلسطینی اطراف شهرک سلفیت جستجوی خانه به خانه را آغاز کردند.نیروهای اشغالگر تاکنون ۱۳ فلسطینی را در جریان جستجوی مناطق مختلف کرانه ‌باختری، بازداشت کرده اند.** تظاهرات فلسطینیان در کرانه باختری علیه شهرک سازی  مناطق مختلف کرانه باختری دیروز شاهد درگیری میان فلسطینیان و نظامیان رژیم صهیونیستی علیه شهرک سازی و ویرانی خانه های فلسطینیان بود.تظاهر کنندگان فلسطینی با تجمع در چادرهای اعتصاب در روستای 'الخان الاحمر' در شرق قدس تخریب منازل فلسطینیان و کوچاندن اجباری آنها از سوی رژیم صهیونیستی را محکوم کردند .شهرک 'کفر قدوم' از توابع شهر 'قلقیلیه' نیز شاهد برگزاری تظاهرات هفتگی با مشارکت ساکنان روستا و فعالان مخالف شهرک سازی بود و تظاهر کنندگان پس از نماز جمعه به سمت خیابان اصلی شهرک که از 15 روز قبل توسط رژیم صهیونیستی بسته شده، حرکت کردند.درگیری میان تظاهر کنندگان فلسطینی و نظامیان رژیم صهیونیستی منجر به زخمی شدن دو فلسطینی از جمله یک کودک بر اثر شلیک گلوله صهیونیست ها و استنشاق گاز اشک آور شد.'ولید عساف' رئیس شورای مقاومت در جریان این تظاهرات گفت: تداوم اعتصاب اهالی الخان الاحمر برای جلوگیری از تخریب منازل این روستا تا ماهها و سالها ادامه خواهد یافت تا هدف اصلی که همان تضمین بقای فلسطینیان و خانه های آنها در منطقه است ، محقق شود.وی افزود: شهر قدس و حقوق فلسطینی ها قابل سازش نیست. وی از اهالی روستای الخان الاحمر خواست به سمت روستا حرکت کرده با حضور خود مانع تداوم تجاوزهای رژیم صهیونیستی شوند.خاورم** 1453**1651            "}