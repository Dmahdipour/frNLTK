{"onTitr":" شهردار اهواز:    ","titr":" پارک کودک و نوجوان کلانشهر اهواز احیاء شد","describe":" اهواز- ایرنا- شهردار کلانشهر اهواز گفت: پارک کودک و نوجوان اهواز در مجاورت بازارچه حجاب واقع در پیچ استادیوم احیا شده و در اختیار کانون پرورش فکری کودکان و نوجوانان خوزستان قرار می گیرد .", "text":"به گزارش ایرنا، منصور کتانباف روز سه شنبه همزمان به هفته ملی کودک در آیین رونمایی نخستین دیواره نگاره‌ کانون پرورش فکری خوزستان در اهواز، اظهارداشت: حوزه کودک و نوجوان از جمله زمینه های کاری است که شهرداری اهواز به آن توجه ویژه ای دارد. وی ادامه داد: کانون از امکان و ظرفیت مناسبی برای شکوفایی استعدادهای کودکان دارد و در همین راستا شهرداری و سازمان های زیر مجموعه باید همکاری های لازم را با این نهاد فرهنگی داشته باشند. شهردار کلانشهر اهواز همچنین از احیاء پارک کودک و نوجوانان اهواز در مجاورت پارک حجاب خبر داد و گفت: این فضا در اختیار کانون پرورش فکری کودکان و نوجوانان قرار خواهد گرفت تا کودکان و نوجوانان به صورت اختصاصی بتوانند از فعالیت های فرهنگی و هنری بیش از پیش استفاده کنند. کتانباف یادآور شد: دیواره نگاری از جمله اقدامات کانون است که شهرداری در اجرای آن همکاری و مشارکت خواهد داشت. **قصه های کهن روی دیوارهای اهواز مدیرکل کانون پرورش فکری کودکان و نوجوانان استان خوزستان در این آیین با اشاره به رونمایی از اولین دیواره نگاری شهر اهواز توسط مربیان این نهاد فرهنگی با عنوان «گذر قصه ‌ها» ، عنوان کرد: استان خوزستان 62 مرکز فرهنگی و هنری دارد که هشت مرکز آن در کلانشهر اهواز قرار گرفته است. وحید کیانی با بیان اینکه اجرای دیواره نگاری های بیشتری از سوی کانون در دست اجرا و طراحی است، گفت: این پروژه فرهنگی و هنری همچنین با پیوست برگزاری جشنواره قصه گویی کودک رونمایی شد. وی ادامه داد: جشنواره استانی و منطقه ای قصه گویی با حضور 6 استان در خوزستان برگزار می شود . مدیرکل کانون پرورش فکری کودکان و نوجوانان خوزستان یادآور شد: کارشناسان فرهنگی و هنری کانون 9 قصه کهن و پرخاطره ایرانی را برای اجرای دیواره نگاری های شهر اهواز تعیین و انتخاب شده است. ** نشاط و شادابی در اهواز با دیواره نگاری های کانون مدیرعامل سازمان زیباسازی شهرداری اهواز نیز در این آیین، عنوان کرد: دیواره نگاری های کانون باعث ایجاد نشاط و شادابی در شهر اهواز می شود. قادرکعب عمیر یادآور شد: سازمان زیباسازی شهرداری کلانشهر اهواز آمادگی دارد تا در اجرای این پروژه فرهنگی کانون پرورش فکری کودکان و نوجوانان همکاری و مشارکت کند. گفتنی است، هفته ملی کودک سال 1397 در استان خوزستان از 14 مهرماه با شعار «آینده را باید ساخت» در مراکز کانون پرورش فکری کودکان و نوجوانان 30 شهر استان خوزستان همزمان با سراسر کشور آغاز شده و تا 20 مهرماه ادامه دارد .7148/6002            "}