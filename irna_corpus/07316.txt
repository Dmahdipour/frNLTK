{"onTitr":"","titr":" کمک‌ رسانی به روستاهای صومعه‌سرا با قایق انجام می‌شود","describe":" رشت - ایرنا - فرماندار صومعه سرا گفت:  کمک رسانی به روستاهای محاصره در آب این شهرستان، با اعزام قایق های امدادی در حال اجرا است.", "text":"به گزارش ایرنا، علی فتح اللهی روز شنبه در جلسه اضطراری ستاد مدیریت بحران شهرستان گفت: تا این لحظه 26 روستا در سه بخش مرکزی، تولمات و میرزاکوچک دچار سیلاب شده که حدود 190 واحد مسکونی را مورد آسیب قرار داده و هفت پل نیز دچار نشست شده است.وی افزود: با توجه به سیلاب هفته گذشته، برخی گلوگاه ها و نقاط بحران خیز شناسایی و با اقدامات انجام شده از حجم سیلاب در آن مناطق کاسته شد. فرماندار صومعه سرا از بازدید افزون بر 12 نقطه بحرانی شهرستان در بامداد امروز خبر داد و گفت: بیشترین مشکل در دهستان تنیان رخ داده که رانش جاده، حجم آبگرفتگی زیاد و نیز قطع شدن راه ارتباطی را تاکنون داشته است.فتح اللهی به دلایل اصلی افزایش خسارت و بروز سیلاب و طغیان رودخانه ها در بارندگی های شدید اشاره و اضافه کرد: عدم ظرفیت آب روها و کانال های تعبیه شده در مسیر جاده، طراز منفی خانه ها نسبت به جاده های اصلی و فرعی، رعایت نکردن حریم رودخانه ها توسط افراد، حجم زیاد زباله های ریخته شده در رودخانه ها که موجب مسدودی معابر آب رو و گلوگاه ها از جمله این دلایل است.وی با تصریح اینکه در شهرها نیز آبگرفتگی و پس زدن آب از فاضلاب ها وجود دارد، گفت: لایروبی رودخانه سیاه درویشان، موجب جلوگیری از آبگرفتگی این روستا شد. نادر جهان آرای مدیرکل آموزش و پرورش گیلان نیز اعلام کرده که بارش شدید باران موجب تعطیلی مقطع ابتدایی مدارس شهر صومعه سرا در شیفت صبح و همه مقاطع تحصیلی دو روستای تمیان و رفتگی صومعه سرا شده است.شهرستان صومعه سرا با سه بخش مرکزی، تولمات و میرزاکوچک و جمعیتی بالغ بر 125 هزار و 74 نفر، در 25 کیلومتری غرب مرکز استان گیلان واقع است.7292/2007            "}