{"onTitr":" فلاحت‌پیشه درگفت و گو با ایرنا:    ","titr":" ایران با جریان ضدتحریم در داخل آمریکا وارد گفت‌وگو شود","describe":" تهران-ایرنا– رییس کمیسیون امنیت ملی و سیاست خارجی مجلس گفت: باید با بخشی از سیاسیون، حکومت و یا سایر حوزه های آمریکا که می توانند مانع از شکل گیری فضای گسترده تحریمی علیه ایران شوند، گفت وگو کرد.", "text":"حشمت الله فلاحت پیشه درگفت وگو با خبرنگارسیاسی ایرنا با اشاره به تصویب کنوانسیون مقابله با تامین مالی تروریسم (CFT) در مجلس شورای اسلامی اظهار داشت:موضع گیری های تازه ای در دنیا شکل گرفته که موید نظر«دنیا آمریکا نیست و آمریکا هم ترامپ نیست» است.وی افزود: در حال حاضر جریانی در آمریکا به راه افتاده که مخالف سیاست تحریم های بی مهابای ترامپ علیه ایران است. بخشی از این جریان نظرات متفاوت دو موسسه مالی و پولی بزرگ آمریکا یعنی سیتی گروپ و جی پی مورگان است که رسما اعلام کردند با سیاست ترامپ مخالف هستند و معتقدند که ایران باید بتواند از دسترسی های پولی و مالی سوئیفت برخوردار شود.**رویکرد ایران در حال نتیجه گیری است رییس کمیسیون امنیت ملی وسیاست خارجی مجلس خاطرنشان کرد: البته این اتفاق بارای دیوان بین المللی دادگستری لاهه همراه شدکه این رای شامل حوزه هایی مربوط به حقوق انسانی از جمله تهدید جان مردم، صنعت هوانوردی و دسترسی اضطراری بانکی، دارویی و کشاورزی است. فلاحت پیشه ادامه داد: دولت آمریکا در قبال این رای مجبور به واکنش عملی شد، به گونه ای که اعلام کرد قصد ندارد که در این حوزه ها برای ایران مشکل ایجاد کند.وی با اشاره به معافیت برخی کشورها در خرید نفت از ایران و همکاری مشترک گازی میان انگلیس و جمهوری اسلامی یادآور شد: این عوامل نشان می دهد که جریان تحریم محدود ایران تا حدی در مقابل تحریم همه جانبه ترامپ تقویت شده است.عضو کمیسیون امنیت ملی مجلس اضافه کرد: تحلیل فضای رسانه ای، مشورت دهنده های فکری و اتاق های فکر آمریکا نشان می دهد که در حال حاضر در این کشور به صورت جدی این بحث مطرح است که رویکرد ایرانی ها در حال نتیجه گیری از رویکرد مشارکت جویانه خودشان است.فلاحت پیشه با بیان این که زمانی که ایران برجام را پاره نکرد، آمریکایی ها تلاش کردند این اقدام را بعنوان نقطه ضعف کشورمان نشان دادند، تاکید کرد: شکست سیاست آمریکا در محاکمه ایران در شورای امنیت و به طبع آن کنار رفتن نیکی هیلی، یکی از بازتاب های این موضوع بود.وی در عین حال خاطرنشان کرد: 12 گزارش سلامت هسته ای ایران در آژانس هسته ای، موضع محکم آژانس به رغم سندسازی های رژیم صهیونیستی و در نهایت رای کم سابقه دیوان بین المللی دادگستری نشان از اثر دیپلماسی گسترده بود.رییس کمیسیون امنیت ملی مجلس تصریح کرد: این اقدامات در کنار رویکرد مشارکت جویانه با اتحادیه اروپا و ایستادگی این اتحادیه در قبال تحریم های جمهوری اسلامی نشان داد که ایرانی های در حال نتیجه گیری از رویکرد مشارکت جویان خودشان هستند.**ایران دیپلماسی مذاکره با جریانات مخالف ترامپ را در پیش بگیردفلاحت پیشه با بیان این که جریانی در آمریکا معتقد است که سیاست ترامپ ایالات متحده را سمت انزوا پیش می برد تاکید کرد: بنابراین با این شرایط، نباید کانال دیپلماسی با آمریکا بسته شود زیرا آمریکا ترامپ نیست.وی به مسئولان کشور توصیه کرد در حوزه های مختلف وارد جلوگیری از تصاعد بحران شوند زیرا آمریکایی ها هم جلوگیری از تصاعد و گسترش بحران با ایران را آغاز کرده اند.این نماینده مجلس تصریح کرد: شواهد نشان می دهد فضای دیپلماتیک تازه ای برای تنش زدایی با آمریکا فراهم شده است و جا دارد که ایران دیپلماسی مذاکره و لابی گری با جریانات مخالف ترامپ در آمریکا را در پیش بگیرد.شبک**9314**1983**1708            "}