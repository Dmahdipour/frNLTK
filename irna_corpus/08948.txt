{"onTitr":" معاون جامعه المصطفی (ص):    ","titr":" همدان سرشار از ظرفیت های گردشگری دینی است","describe":" همدان- ایرنا- معاون ارتباطات بین الملل جامعه المصطفی (ص) گفت: همدان سرشار از ظرفیت های گردشگری دینی است که برای طلاب سراسر جهان قابل استفاده است.", "text":"به گزارش ایرنا، حجت الاسلام محسن قنبری روز پنجشنبه در همایش بین المللی نخبگان و سفیران فرهنگی افزود: همدان در علوم دینی بزرگان و نام آورانی دارد که طلاب سراسر جهان می توانند از آن استفاده کنند. وی با اشاره به انتخاب همدان به عنوان پایتخت گردشگری آسیا در سالجاری میلادی اظهار داشت: گردشگری دینی، علمی و فرهنگی در همدان با توجه به این انتخاب شایسته در دستور کار قرار گیرد. معاون ارتباطات بین الملل جامعه المصطفی (ص) افزود: برای وحدت جامعه اسلامی باید تلاش کرد تا به گردشگری دینی، علمی و فرهنگی دست یافت. حجت الاسلام قنبری ادامه داد: جامعه المصطفی نقطه تلاقی 130 خرده فرهنگ است و برای تحقق گردشگری دینی، علمی و فرهنگی تلاش می کند. وی با اشاره به رونق گردشگری دینی در جهان ادامه داد: حج و اربعین از جلوه های ویژه گردشگری دینی مسلمانان است. حجت الاسلام قنبری با بیان اینکه جامعه المصطفی (ص) نماینده علمی و معرفتی انقلاب اسلامی در سرتاسر عالم است، افزود: این مجموعه در چارچوب کلان گفتمان دینی برای گستراندن ارزش های انقلاب اسلامی تلاش می کند. همایش بین المللی نخبگان و سفیران فرهنگی در چارچوب رویدادهای فرهنگی همدان 2018 مبنی بر انتخاب این شهر به عنوان پایتخت گردشگری کشورهای آسیایی در سالجاری میلادی برگزار شده است و در آن 150 تن از نخبگان دینی از پنج قاره و 56 کشور اسلامی شرکت دارند و به تبیین موضوع گرشگری دینی می پردازند. 7523/2087/ 7527/2090            "}