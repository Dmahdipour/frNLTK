{"onTitr":"","titr":" 134 مدرسه مروج سلامت 5 ستاره در کرمانشاه فعال است","describe":" کرمانشاه - ایرنا - کارشناس مسئول واحد سلامت نوجوانان، جوانان و مدارس معاونت بهداشتی دانشگاه علوم پزشکی کرمانشاه ، از فعالیت 134 مدرسه مروج سلامت پنج ستاره با هدف ترویج و استقرار مفاهیم ارتقای سلامت در بین دانش‌آموزان در استان خبر داد.", "text":"الهه صادقی روز سه شنبه در گفت و گو با خبرنگار ایرنا گفت: مدرسه مروج سلامت به منزله یک نظام برای ارتقای سلامت است که با مشارکت فعالانه اولیا، مربیان و دانش‌آموزان و با رویکرد توانمند سازی دانش‌آموزان در زمینه مراقبت از خود، فرهنگ خود مراقبتی و آموزش همسانان و همسالان، منجر به افزایش ظرفیت‌ها و توانمندسازی مردم در مورد سالم زندگی کردن، سالم کارکردن و آموزش با کیفیت خواهد شد.وی با اشاره به اینکه این برنامه از سال تحصیلی 90-89 با 23 مدرسه آغاز شد و در سال تحصیلی 97-96 به 644 مدرسه ارتقا یافته است، گفت: از این تعداد، 10 مدرسه در ثلاث باباجانی، 35 مدرسه در سرپل ذهاب و سه مدرسه در قصرشیرین به دلیل آسیب وارده ناشی از زلزله آبان سال گذشته و عدم امکان مداخلات لازم و تکمیل چک لیست ممیزی در سال تحصیلی مذکور به صورت موقت از لیست مدارس مروج سلامت حذف شدند و در نهایت فرآیند ارزیابی برای 597 مدرسه انجام و نتایج آن پس از بررسی توسط اداره کل سلامت نوجوانان، جوانان و مدارس وزارت بهداشت به تایید نهایی رسید.وی اظهار داشت: براساس نتایج حاصله از ممیزی های انجام شده، مدارسی که موفق به کسب نشان پنج ستاره شدند 134 مدرسه می باشد و 414 مدرسه موفق به کسب نشان از یک تا چهار ستاره شدند ضمن اینکه 49 مدرسه که موفق به کسب نشان نشده اند و نیاز به بررسی و مداخلات بیشتر دارند نیز مدارس مجری را تشکیل می دهند.وی چگونگی انجام فرآیند ارزیابی و اعطای نشان به این مدارس را تشریح کرد و گفت: این مدارس براساس چک لیست ممیزی خارجی و عناوینی همچون داشتن برنامه جامع آموزش سلامت ، ارائه خدمات بالینی در مدرسه، سلامت محیط در مدرسه ، بهبود تغذیه در مدرسه تحرک فیزیکی و فعالیت بدنی در مدرسه، ارتقای سلامت کارکنان مدرسه ، خدمات سلامت روان و مشاوره ای در مدرسه و مشارکت والدین و جامعه در برنامه های سلامت در مدرسه و شبکه داوطلبان سلامت دانش آموزان مورد ارزیابی قرار می گیرند.استان 2 میلیون نفری کرمانشاه 320 هزار دانش آموز و 30 هزار معلم دارد.3033/8066            "}