{"onTitr":" مخالفان؛    ","titr":" عده ای با نام مبارزه با تروریسم قصد فلج کردن کشور را دارند","describe":" تهران - ایرنا - نایب رییس فراکسیون نمایندگان ولایی مجلس گفت: عده ای با نام مبارزه با تروریسم و تصویب لایحه CFT قصد دارند کشور را فلج کنند و به ما ضربه بزنند.", "text":"به گزارش خبرنگار پارلمانی ایرنا، «محمد دهقان» در جلسه علنی امروز - یکشنبه - مجلس در موافقت با لایحه الحاق دولت جمهوری اسلامی ایران به کنوانسیون مبارزه با تامین مالی تروریسم(CFT) افزود: امروز در شرایط جنگ اقتصادی به سر می بریم، در این تردیدی نیست که آمریکا باوجود همه وعده هایش فقط تلاش کرده برای ما مشکلاتی را ایجاد کند.وی تصریح کرد: آیا درشرایط جنگ اقتصادی ما باید شاگرد خوب کلاس باشیم و هر چه گفتند، عمل کنیم یا خیر؟ از ابتدای انقلاب ما در تحریم بودیم، حتی در آن زمان هم برای ورود اسلحه به داخل کشور نمی توانستیم به صورت رسمی اقدامی انجام دهیم.نماینده طرقبه و شاندیز در مجلس شورای اسلامی خاطرنشان کرد: ما در سال های 90 و 91 هم تحریم آمریکا، اتحادیه اروپا و شورای امنیت سازمان ملل بودیم و این تحریم ها را داشتیم.دهقان ادامه داد: عده ای می گویند لایحه CFT را لبنان هم پذیرفته است، حرف ما این است که هزاران حزب الله و غیرحزب الله فدای جمهوری اسلامی ایران، تا جمهوری اسلامی نباشد حزب الله هم نیست.وی همچنین گفت: آنها ایران را هدف قرار دادند تا کشور را در تنگنای اقتصادی قرار دهند، همانطور که در دوسال گذشته هم با ساده اندیشی آقایان همین کار را کردند و کشور را تنگنا قرار دادند.وی اضافه کرد: چرا سوال نمی کنید چطور دلار به 19 هزار تومان رسید و یکشنبه گذشته 12 هزار تومان شد، علت این است که آقایان الزامات FATF  را اجرا کردند. نایب رییس فراکسیون نمایندگان ولایی مجلس به کاهش قیمت دلار در کشور اشاره کرد و اظهارداشت :  شورای هماهنگی سران قوا واردات دلار را آغاز کرد. این باعث شد که دلال ها دلارهایی را که خریده بودند در بازار عرضه کنند.وی گفت: در شرایط جنگی باید تحریم‌ها را دور زد، طی دو سال است که الزامات FATF اجرا می‌شود و پس از آن اقتصاد کشور قفل شده است.وی اظهار داشت: پنج سال با طرح قصه برجام کشور را قفل کردید، گفتند با برجام تمام تحریم‌ها لغو شده و مشکلات اقتصادی لغو می‌شود اما دیدیم چگونه شد. وی افزود: FATF هم 41 الزام برای کشور ایجاد کرد، اما در آن زمان وزیر اقتصاد وقت آن راامضا کرد و اکنون وزیر امور خارجه باید توضیح دهد 37 مورد از مجموع الزامات در دولت تصویب شد و تنها سه مورد آن در مجلس به تصویب رسید، ما تاکنون 40 الزام را قبول کردیم که 37 مورد به عهده بوده است و 3 مورد را هم مجلس تصویب کرده است. دهقان گفت:‌دولتمردان باید بدانند مذاکره این نیست که هر چه طرف مقابل گفت ما اجرا کنیم، ‌مذاکره یعنی به معاون خزانه‌داری آمریکا بگوییم ما 40 مورد از این الزامات را اجرا کرده و به تعهد خود پایبند بودیم. حال آن یک ماده را در صورت خروج از لیست سیاه اجرا خواهیم کرد. وی تصریح کرد: چرا اطلاعات غلط به مردم می‌دهید، عده‌ای حرف از پیوستن کشورهای دیگر به AFTF می‌زنند اصلا پیوستنی در کار نیست، هیچ کشوری به AFTF نپیوسته است. نماینده طرقبه گفت: بخشی از بحران‌های اقتصادی برخاسته از اجرای تعهدات FATF است، در شرایط جنگی نباید اطلاعات اقتصادی را در اختیار دشمن قرار دهیم؛ برخی صحبت از موضوع حزب‌الله، سپاه و غیره می‌کنند که البته اهمیت دارد اما مباحث فرعی است؛ اصل جمهوری اسلامی است. وی تصریح کرد: شورای هماهنگی اقتصادی سران قوا در جلسه‌ای واردات دلار را آزاد کرد و بر این اساس مشاهده شد که دلالان دلارهای خریداری شده را عرضه کردند و قیمت ارز کاهش یافت از این رو با اجرای الزامات می‌خواهند کشور را در تنگنا قرار دهند. وی افزود: در شرایط جنگی باید تحریم را دور بزنیم نه اینکه هر چه گفتند عمل کنیم، مسئولان زمانی اعلام کردند با برجام به یکباره همه تحریم‌ها برطرف می‌شود اما این مهم محقق نشد و صرفا کشور معطل ماند از این رو چنین اتفاقی نیز در مواجهه با الزامات FATF وجود خواهد داشت. دهقان ادامه داد: 37 مورد از الزامات FATF توسط دولت اجرایی شده و 3 مورد آن نیز در مجلس تصویب شده است،مذاکره این نیست که هر آنچه غربی‌ها گفتند اجرایی کنیم بلکه باید به آنها گفته شود 40 مورد از تعهدات اجرایی شده است لذا آیا تعهد می‌دهند با تصویب لایحه CFT کشورمان از لیست سیاه بیرون بیاید؟ وی گفت: نباید برای مذاکره افراد دست چندم اعزام شوند بلکه باید سطح دیپلماسی را افزایش داده و قوی‌تر باشیم. دهقان ادامه داد: اطلاعات در جنگ اقتصادی به دشمنان خیانت محسوب می‌شود، بر این اساس تصویب لایحه مذکور با تدبیر منطبق نیست. وی افزود: در سال 94 قانون مرتبط با قانون مبارزه با تأمین مالی تروریسم تصویب شد اما بر اساس یکی از الزامات چهل و یک گانه FATF خواسته شد تبصره‌ای از آن حذف شود، در این تبصره آمده بود: سازمان‌های آزادی بخش و گروه‌هایی که علیه نژادپرستی مبارزه می‌کنند از این قانون مستثنی هستند. دهقان گفت: آنهایی که علیه اشغالگری اقدام می‌کنند تروریسم نیستند اما بر اساس نکته مذکور دولت در سال 95 تعهد کرد که تبصره مذکور را حذف کند که البته این مهم در جای دیگری ذکر شد. سیام*9314**9121**1336            "}