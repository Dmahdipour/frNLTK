{"onTitr":"","titr":" 10 میلیارد ریال برای بام ملایر و مینی ورد اختصاص یافت","describe":" همدان- ایرنا- 10 میلیارد ریال اعتبار برای تکمیل طرح های گردشگری «بام ملایر» و «مینی ورد» در نشست مجمع نمایندگان استان با محمدناصر نیکبخت استاندار و رئیس سازمان برنامه و بودجه همدان اختصاص یافت.", "text":"به گزارش روز چهارشنبه روابط عمومی دفتر نمایندگان مردم ملایر در مجلس شورای اسلامی، با پیگیری نمایندگان ملایر برای شتاب گیری در طرح های عمرانی این شهرستان بویژه طرح های گردشگری، پنج میلیارد ریال اعتبار نیز برای روستای هدف گردشگری «مانیزان» در نظر گرفته شد.اختصاص 10 میلیارد ریال اعتبار برای تکمیل چهارخطه محور سامن به بروجرد، پنج میلیارد ریال برای تکمیل طرح تامین برق شهرک صنعتی جوکار و سه میلیارد ریال برای لایروبی قنوات شهر ازندریان از دیگر مصوبات در نشست یاد شده بود.نمایندگان ملایر همچنین بر اساس اولویت، پیگیری ها و دیدارهایی که با وزرای دولت تدبیر و امید داشتند، نسبت به تخصیص اعتبارات مورد نیاز برای طرح های عمرانی و گردشگری ملایر و شتاب گیری روند اجرا و تکمیل آنها تاکید کردند.در این نشست بر لزوم حمایت و همراهی استاندار همدان و مجموعه استان در روند آسان سازی و شتاب گیری ثبت جهانی انگور ملایر از سوی نمایندگان ملایر تاکید شد.نماینده مردم ملایر در مجلس شورای اسلامی در این نشست با اشاره به پیگیری های جدی برای ثبت جهانی انگور از سال گذشته گفت: ثبت جهانی انگور ملایر یک اقدام مهم است که همه باید پای کار باشیم.محمد کاظمی خواستار جلب حمایت و مساعدت استاندار همدان برای آسان سازی و شتاب گیری روند نهایی ثبت جهانی انگور ملایر شد و بیان کرد: در حال حاضر پرونده ثبت جهانی انگور ملایر در مراحل نهایی است.دیگر نماینده مردم ملایر در مجلس دهم نیز با تاکید بر اینکه همه تلاش مجموعه استان برای ثبت جهانی انگور ملایر به کار گرفته شود، افزود: ثبت جهانی انگور نشانی برای استان همدان است.حجت الاسلام احد آزادیخواه از استاندار همدان درخواست کرد: برای ثبت جهانی انگور ملایر که در مراحل پایانی است، دستور مساعدت لازم را برای تامین اعتبارات صادر کند.محمدناصر نیکبخت استاندار همدان نیز در این نشست به معاون امور عمرانی استانداری همدان تاکید کرد: پیگیری های لازم و تخصیص اعتبار مورد نیاز برای ثبت جهانی انگور ملایر انجام شود.به گزارش ایرنا، مجموعه تفریحی و گردشگری بام ملایر یکی از بزرگترین طرح های گردشگری استان همدان به وسعت 460 هکتار است که در شمالی ترین نقطه ملایر به عنوان کمربند سبز و دهکده گردشگری احداث شده است.مجموعه مینی ورد (جهان کوچک) نیز از دیگر ظرفیت های گردشگری ملایر است که عملیات ساخت آن سال 89 در زمینی به وسعت 48 هکتار آغاز شد و قرار است 138 اثر شاخص و تاریخی جهان در این مجموعه نصب شود.7528/2090            "}