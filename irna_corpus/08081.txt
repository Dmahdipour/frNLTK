{"onTitr":" امام جمعه سمنان:    ","titr":" اقتدار ملت ایران مانع قدرت نمایی آمریکا در منطقه است","describe":" سمنان- ایرنا- امام جمعه سمنان گفت: اقتدار ملت ایران مانع زورآزمایی و قدرت نمایی ترامپ و هم دستانش برای آتش افروزی، جنگ و خونریزی در منطقه است.", "text":"به گزارش ایرنا، آیت الله سید محمد شاهچراغی در خطبه های نماز جمعه این هفته سمنان در مصلای این شهر افزود: ترامپ به کشورهای اروپایی گفته است که در کمتر از سه ماه دیگر جمهوری اسلامی از بین می رود، ولی به رئیس جمهور آمریکا می گوییم که شما آرزوهایتان را به‌ گور خواهید برد.وی خاطرنشان کرد: اقتدار نظام جمهوری اسلامی در جهان بی همتا است و هیچ قدرتی نمی تواند این نظام ارزشی را از آرمان هایش جدا سازد.وی ادامه داد: تحریم های اقتصادی را دور خواهیم زد و با حمایت از تولید داخلی و توجه با اقتصاد مقاومتی، تهدیدهای آمریکا بی اثر می شود.امام ‌جمعه سمنان گفت: اگر کسی بخواهد به حریم کشور ایران تجاوز کند با موشک های دوربرد توطئه های استکبار جهانی را خنثی می کنیم.آیت الله شاهچراغی ادامه داد: اکنون یک عده ای در داخل کشور سخنگوی آمریکا شدند که این افراد به کشور خیانت می کنند.وی اضافه کرد: با آمریکا هیچ مذاکراه ای نداریم و به افرادی که در داخل کشور این نظریه را دنبال می کنند توصیه می کنیم، توبه کنید و به آغوش ملت برگردید.نماینده ولی فقیه در استان سمنان با اشاره به فرارسیدن هفته نیروی انتظامی و خدمات ناجا به جامعه، تصریح کرد: نیروی انتظامی خدماتش در چند دهه گذشته فراوان است‌ و اکنون این‌ نهاد ارزشی در قلب مردم جای دارد.آیت الله شاهچراغی افزود: نیروی انتظامی خدمتگزار مردم است و آحاد جامعه نیز قدردان زحمات ماموران انتظامی هستند.امام جمعه سمنان گفت: نیروی انتظامی باید تلاش بیشتری برای امنیت کشور انجام دهد و مردم برای افزایش رفاه و آسایش در جامعه با این نهاد ارزشی همکاری داشته باشند.سردار روح الامین قاسمی فرمانده انتظامی استان سمنان در نماز جمعه این شهر به مناسبت هفته ناجا، به بیان بخشی از خدمات ناجا در استان پرداخت.7339/6103            "}