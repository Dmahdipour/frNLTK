{"onTitr":"","titr":" تلاش های کره شمالی برای افزایش قدرت چانه زنی در برابر آمریکا","describe":" پکن - ایرنا - تحولات منطقه آسیای شمال شرقی نشان می دهد که کره شمالی تلاش های دیپلماتیک گسترده ای را برای مقابله با تحریم های آمریکا و همچنین افزایش قدرت چانه زنی این کشور پیش از سفر مایک پمپئو به شبه جزیره شروع کرده است.", "text":"به گزارش ایرنا این کشور 'چو سون خویی' معاون وزیر خارجه خود را به چین اعزام کرده و او نیز با 'کونگ شوان یو' همتای خود در پکن راجع به راه های گسترش روابط ، تحولات شبه جزیره کره، مقابله با تحریم ها و افزایش تبادلات تجاری رایزنی هایی در این هفته داشته است.همزمان وزارت خارجه چین با انتشار بیانیه ای آورده که معاونان وزیران خارجه چین و کره شمالی درباره مسایل ذی علاقه دوجانبه و منطقه ای گفت و گو کرده اند اما جزییات بیشتری فاش نشده است.در تحولی دیگر کره شمالی اعلام کرد معاون وزیر خارجه این کشور قرار است در مسکو نیز با شماری از دیپلمات های روسیه درباره مسایل ذی ربط گفت و گو کند.این اتفاقات و تلاش های فزاینده دیپلماتیک کره شمالی نشان می دهد این کشور از یک سو در حال تقویت روابط و تحکیم مناسبات با دو قدرت بزرگ و دارای روابط نزدیک شامل چین و روسیه قبل از دیدار دوم رهبران کره شمالی و آمریکا است.همچنین کره شمالی تحت فشار تحریم های قوی آمریکا و متحدانش قرار دارد و واشنگتن هر روز شرکت های بیشتری را به دلیل ارتباطات تجاری و اقتصادی با پیونگ یانگ تحریم می کند و برای فروکش کردن این فشارها، نقش چین و روسیه اهمیت زیادی دارد.تلاش های دیپلماتیک کره شمالی باعث خواهد شد تا این کشور بتواند از فشارها کاسته و دست بالاتری را در دیدار 'کیم جونگ اون' رهبر این کشور با 'دونالد ترامپ' رییس جمهوری آمریکا داشته باشد.افزون بر این، دیدار این مقام کره شمالی به چین و روسیه با سفر 'مایک پمپئو' وزیر خارجه آمریکا به ژاپن، کره شمالی، کره جنوبی و چین همراه شده است و پیونگ یانگ لازم می بیند  که مواضع خود را در شرایط فعلی در خصوص خلع سلاح هسته ای، رابطه با آمریکا و تحریم ها، با کشورهای چین و ورسیه هماهنگ کند.'چو میونگ گیون' وزیر وحدت کره جنوبی هم که در راس شماری از مقام های بلند پایه به کره شمالی سفر کرده توانسته است در پیونگ یانگ با 'ری سون گون' همتای خود دیدار و گفت و گو کند.این دیدار نیز بخش دیگری از تلاش های دو کره برای اجرای توافقاتی است که سران دو کشور پس از سه بار دیدار در سال جاری میلادی در زمینه های اقتصادی، سیاسی، نظامی و ورزشی بدست آورده اند.وزیر وحدت کره جنوبی، در راس یک هیات مشتمل بر 160 نفر از مقام های نهادهای دولتی و بخش های سیاسی و مدنی به کره شمالی سفر کرده است و روز جمعه طرفین در نشستی، برنامه های همکاری آینده را مورد بررسی قرار دادند.در تحول دیپلماتیک دیگر که نشان از قدرت نمایی دیپلماسی کره شمالی دارد این کشور می خواهد در یک ساختار گفت و گوی سه جانبه با مقام های چین و روسیه دیدار و گفت و گو کند که خبرگزاری یونهاپ از کره جنوبی گزارش کرده این اولین بار است که پیونگ یانگ چنین برنامه ای را طراحی می کند و هنوز جزییات آن در دسترس نیست.کره شمالی که گفته بود در قبال امتیاز گرفتن از آمریکا سایت های هسته ای نظامی را از بین می برد وقتی نتوانست به این هدف برسد از اوایل ماه اوت امسال تاکنون هیچ قدمی در راستای خلع سلاح اتمی و نابود کردن این تاسیسات برنداشته است و به نظر می رسد حالا با استفاده از ابزارهای دیپلماتیک سعی دارد بخشی از تحریم ها و فشارهای آمریکا را خنثی کند.**آساق**231**1904**            "}