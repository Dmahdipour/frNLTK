{"onTitr":" بازی های پاراآسیایی 2018 جاکارتا    ","titr":" زهرا نعمتی طلایی شد","describe":" کرمان - ایرنا - زهرا نعمتی بانوی تیرانداز پرافتخار کرمانی ضمن کسب یک مدال نقره در بخش انفرادی بازی های 2018 پارا آسیایی جاکارتا، امروز (پنجشنبه) موفق به کسب عنوان قهرمانی در بخش تیمی میکس ریکرو این مسابقات شد.", "text":"به گزارش ایرنا، تیم میکس ریکرو ایران با ترکیب زهرا نعمتی و غلامرضا رحیمی در فینال رقابت های تیراندازی با کمان مقابل تیم ژاپن قرار گرفت و با نتیجه 6 بر صفر پیروز شد و عنوان قهرمانی این مسابقات را برای کشورمان به ارمغان آورد.این ورزشکار باشگاه مس کرمان روز چهارشنبه نیز با شکست از نماینده چین در فینال رشته ریکرو مسابقات تیراندازی با کمان بخش زنان، عنوان نایب قهرمانی بخش انفرادی بازی های پاراآسیایی 2018 جاکارتا را کسب کرده بود.تیم ملی تیراندازی با کمان ایران در بازی های پاراآسیایی جاکارتا با کسب 2 مدال طلا 2 نقره و یک برنز به کار خود پایان داد.سومین دوره بازی های پاراآسیایی 2018 به میزبانی جاکارتای اندونزی در روزهای 14 تا 21 مهرماه امسال با حضور 2 هزار و 880 ورزشکار از 41 کشور در 18 رشته ورزشی در حال برگزاری است.نعمتی پیش از این مدال طلای بازی های پاراالمپیک لندن، ریو و پاراآسیایی اینچئون را کسب کرده بود.پیش از این نعمتی به دلیل برخی مشکلات و ناهماهنگی ها از مسابقات آسیایی جاکارتا 2018 جا ماند.سمیه عباسپور دیگر بانوی تیرانداز ملی پوش باشگاه مس که در بخش کامپوند این رقابت ‌ها شرکت کرده است در دور مقدماتی این رقابت ها در جایگاه یازدهم ایستاد.3029/7420            "}