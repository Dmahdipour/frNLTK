{"onTitr":"","titr":" 16 تبعه خارجی در ترکیه به اتهام ارتباط با داعش دستگیر شدند","describe":" آنکاراـ ایرناـ رسانه های ترکیه اعلام کردند که 16 تبعه خارجی در این کشور به اتهام ارتباط با گروه تروریستی داعش در شهرهای مختلف ترکیه دستگیر شدند.", "text":"به گزارش روز پنجشنبه رسانه های ترکیه، ماموران مبارزه با ترور و عوامل اطلاعاتی ترکیه با انجام عملیات های ضربتی و هماهنگ طی دو روز گذشته 16 تبعه خارجی را در شهرهای یوزگات، الازیغ و سامسون دستگیر کردند.به نوشته روزنامه صباح از رسانه های نزدیک به حزب حاکم ترکیه، سه نفر از دستگیر شدگان عراقی و سایر افراد اهل کشور سوریه هستند.ترکیه به علت مرز طولانی یکهزار و 500 کیلومتری با عراق و سوریه در جنوب این کشور، در سال های گذشته مهمترین معبر انتقال عوامل داعش به عراق و سوریه بوده است.بینالی یلدریم نخست وزیر وقت ترکیه فوریه سال جاری میلادی تعداد عناصر زندانی داعش در این کشور را 10 هزار نفر اعلام کرد.ترکیه با احساس خطر از فعالیت های تروریستی عناصر داعش به خصوص بعد از اضمحلال این تشکیلات در سوریه و عراق و متواری شدن اعضای این گروه تروریستی به کشورهای مختلف، عملیات گسترده ای را برای شناسایی و دستگیری عوامل داعش در داخل این کشور آغاز کرده است.خاورم/1905/ 3404            "}