{"onTitr":"","titr":" 9 بنای تاریخی گچساران در حال نابودی است","describe":" گچساران- ایرنا- رئیس اداره میراث فرهنگی، صنایع دستی و گردشگری گچساران گفت:  9 اثر تاریخی شامل کاروانسرا، قلعه، بناهای باستانی و پل در این شهرستان در حال تخریب است و نیاز به بازسازی و نگهداری دارد.", "text":"هومن عنایی روز چهارشنبه در گفت و گو با ایرنا، این آثار را شامل اثر تاریخی کاروان سرای خان عوض صفوی، قلعه آرو کهنه، کوشک گدنگون، گنبد لیشتر، گنبد بابا کلان، پل خیری و محمد خان، قلعه شامبراکان و ده برج اعلام کرد.وی ادامه داد: برای بازسازی این تعداد اثر تاریخی بیش از 20 میلیارد ریال اعتبار نیاز است.عنایی ابراز کرد: 137 اثر به ثبت رسیده در این شهرستان وجود دارد که از این تعداد 70 اثر مربوط به دوره اسلامی است.وی گفت: 36 درصد از بناهای تاریخی این شهرستان معادل 50 مورد تاکنون تعیین حریم شده‌اند.عنایی، پل خیری محمد خان و قلعه بابا کلان را از مهمترین آثار به ثبت رسیده در دوره اسلامی اعلام کرد و گفت: کاروان سرای خان عوض صفوی، قلعه آرو کهنه و گنبد لیشتر از آثار به جامانده دوره قبل از اسلام در این شهرستان است. وی با اشاره به اینکه حریم بنای تاریخی به ماندگاری و حفاظت از آن کمک می‌کند، افزود: این امر می‌تواند به رعایت اصول ایمنی در بناهای تاریخی و همچنین تهیه طرح‌های جامع توسعه این شهرستان کمک کند.عنایی اظهار داشت: تعیین حریم بناهای تاریخی می‌تواند محدودیت‌هایی را برای ساخت و ساز در اطراف بناهای تاریخی ایجاد کند و یا کاهش دهد.وی تصریح کرد: سیاست اصلی اداره میراث فرهنگی نهادینه کردن فرهنگ حفظ و احیای آثار تاریخی به دست مردم است.مجموعه آثار تاریخی منطقه خیرآباد یادگار 350 سال شکوه و رونق اقتصاد کشور در ایران باستان است.این اثر تاریخی شامل پل‌ها و چهارطاقی‌هایی برای سهولت عبور کاروانیان در جاده ارتباطی گچساران به بهبهان احداث شده بود.چهارطاقی خیرآباد بنا به اقوال مشهور آتشکده بوده است و پل‌ها نیز برای عبور آب، اسکان کاروان‌ها و تردد ساخته شده است.این سازه‌ها در جاده ارجان که دروازه تجارت ایران از خلیج فارس به جاده ابریشم بود زمان اردشیر بابکان احداث شده است.شهرستان 124 هزار نفری گچساران در جنوب غربی کهگیلویه و بویراحمد قرار دارد.2082/6110            "}