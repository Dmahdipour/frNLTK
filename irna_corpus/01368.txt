{"onTitr":" اختصاصی ایرنا/    ","titr":" پهپادهای جدید ارتش امسال رونمایی می شوند","describe":" کرمانشاه - ایرنا - فرمانده نیروی زمینی ارتش جمهوری اسلامی ایران با بیان اینکه امسال پهپادهای جدید این نیرو رونمایی خواهند شد‌ ، گفت: پهپادهایی که امسال رونمایی می شوند، در لینک های پروازی جدیدی به انجام ماموریت خواهند پرداخت‌.", "text":"امیر سرتیپ کیومرث حیدری روز پنجشنبه در سفر به کرمانشاه در گفت و گوی اختصاصی با خبرنگار ایرنا ، پهپادهای ارتش را وسایل دفاعی و نظامی منحصر به فرد دانست و گفت: نیروی زمینی ارتش فناوری تولید و بهره برداری پهپاد را دارد و این فناوری را بومی کرده است. این مقام ارشد نظامی تصریح کرد: نیروی زمینی ارتش در حوزه پهپاد حرف های بسیاری برای گفتن دارد و از یگانی قدرتمند بهره می برد.نیروی زمینی ارتش در چند سال گذشته یگان ویژه ای را تحت عنوان یگان پهپادی راه اندازی کرده و پهپادهای مختلفی را ساخته است.پهپادهای ترابری، انتحاری، شناسایی، جنگ الکترونیک و تهاجمی از جمله پهپادهایی هستند که سازمان جهاد خودکفایی نیروی زمینی تاکنون از آنها رونمایی کرده است.به گفته فرماندهان محلی ارتش، مرزهای غربی کشور به صورت مداوم توسط یگان های پهپادی نیروی زمینی مورد رصد و پایش قرار می گیرند.** امنیت کامل در مرزامیر حیدری در بخش دیگری از صحبت های خود با بیان اینکه هیچ خطری امنیت و آسایش جمهوری اسلامی ایران را تهدید نمی کند، گفت: حضور نیروهای ارتش در مرزهای غربی به معنی وجود تهدیدی در این مرزها نیست.وی با اشاره به اینکه براساس قانون ، ارتش مسئولیت حفاظت از مرزها را بر عهده دارد، اظهار داشت: برای انجام دادن صحیح این ماموریت، حضوری فعال در مرزها داریم.فرمانده نیروی زمینی ارتش جمهوری اسلامی ایران، تاکید کرد: نیروهای ارتش جمهوری اسلامی ایران در رکاب فرمانده معظم کل قوا در آمادکی کامل هستند.7445/8066            "}