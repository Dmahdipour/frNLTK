{"onTitr":" جانشین فرمانده انتظامی آذربایجان غربی:    ","titr":" جلب مشارکت مردمی مهمترین عامل در برقراری امنیت پایدار است","describe":" ارومیه- ایرنا- جانشین فرمانده انتظامی آذربایجان غربی گفت: جلب مشارکت مردمی در راستای جلوگیری از آسیب های اجتماعی مهمترین عامل در برقراری امنیت پایدار در کشور به شمار می رود.", "text":"سرهنگ علی ابراهیمی روز شنبه در آیین گشایش نمایشگاه پیشگیری از آسیب های اجتماعی و مواد مخدر در منطقه محروم حاجی پیرلوی ارومیه که با حضور شهلا تاجفر مدیرکل امور بانوان و خانواده استانداری آذربایجان غربی و مسوولان استانی برگزار شد، افزود: مهمترین اولویت پلیس جلب مشارکت مردم در تامین امنیت جامعه است که با همین رویکرد نیز در سال های اخیر موفقیت های زیادی به دست آورده ایم.وی اضافه کرد: پلیس در رویکرد جامعه محور، خود را به عنوان بخشی از جامعه می‌داند و تلاش می‌کند با جلب مشارکت و همکاری سایر اقشار به کنترل و پیشگیری از وقوع جرم بپردازد.وی بیان کرد: آذربایجان غربی با تلاش شبانه روزی نیروهای مسلح، یکی از استان های امن کشور به شمار می رود و احساس امنیت زیادی در آن وجود دارد.جانشین فرمانده انتظامی آذربایجان غربی ادامه داد: پلیس سعی دارد با تمام توان، چتر امنیتی مطلوب را در جامعه بگستراند ولی مردم نیز باید در این خصوص کمک کار پلیس باشند.سرهنگ ابراهیمی از شهرداری و شورای اسلامی شهر ارومیه در تهیه برنامه های آموزشی، ورزشی و راه اندازی فرهنگسراها قدردانی کرد و افزود: این نوع مکان های فرهنگی و تفریحی می توانند در پیشگیری از آسیب های اجتماعی موثر باشند.به گزارش ایرنا، نمایشگاه پیشگیری از آسیب های اجتماعی و مواد مخدر در فرهنگسرای منطقه محروم حاجی پیرلوی ارومیه راه اندازی شده و تا پایان هفته ناجا برپاست.هفته ناجا از جمعه هفته گذشته آغاز شده و تا پنجشنبه این هفته ادامه دارد.8137/2093            "}