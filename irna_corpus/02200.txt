{"onTitr":"","titr":" کارتولیدیک میلیون لیوان آب برای ایام اربعین درخوزستان آغازشد","describe":" اهواز - ایرنا - مدیرعامل آبفا خوزستان گفت: شرکت آب و فاضلاب خوزستان با پیش بینی تولید یک میلیون لیوان آب شرب، کار تامین آب زائران اربعین حسینی و موکب ها را از روزهای گذشته آغاز کرده است.", "text":"صادق حقیقی پور روز چهارشنبه در گفت و گو با ایرنا افزود:تمام امکانات شرکت آبفا خوزستان برای ارایه خدمات مطلوب آب شرب به زوار اربعین حسینی در مرزهای شلمچه و چذابه بسیج می شود.وی بیان کرد: شرکت های آب و فاضلاب شهری و روستایی خوزستان و نیز آبفا اهواز زیر نظر قرارگاه اربعین شرکت مهندسی آبفا کشور، تامین آب شرب سالم و نیز دفع بهداشتی فاضلاب در خوزستان در دو مرز شلمچه و چذابه را برعهده دارد.وی با اشاره به تامین آب شرب با کیفیت به زایران در مرزهای شلمچه و چذابه گفت:شرکت آبفا خوزستان در حال تولید یک میلیون لیوان آب شرب با Ec 200 تا 250 است که روزانه این کار توسط این شرکت انجام ، و تا آخرین روز تردد زائرین حسینی خدمات مطلوب ادامه دارد.حقیقی پور همچنین افزود: هشت دستگاه تانکر آب در دو مرز شلمچه و چذابه مستقر می شود که 6 دستگاه آن در مرز شلمچه و 2 دستگاه آن در مرز چذابه است.رییس هیات مدیره شرکت آب و فاضلاب خوزستان بیان کرد: تمام آب شرب مصرفی موکب ها در مرز چذابه از تاسیسات و آبگیرهای اداره آب و فاضلاب شهری بستان و مرز شلمچه از تاسیسات آبفا خرمشهر تامین می شود.وی ادامه داد: آبفا خوزستان با هماهنگی سازمان آب و برق خوزستان وظیفه حمل و استقرار حمام های سیار و پیش ساخته را در مرزهای شلچه و چذابه بر عهده داشته و مهمترین اولویت ما رضایت کامل زائران اربعین حسینی در مسیر تردد است.9887/ 6037            "}