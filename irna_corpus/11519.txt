{"onTitr":"","titr":" 50 متهم در آذربایجان شرقی به ارایه خدمات عمومی رایگان محکوم شدند","describe":" تبریز-ایرنا- معاون اجتماعی و پیشگیری از وقوع جرم رییس کل دادگستری آذربایجان شرقی گفت: در نیمه نخست امسال تعداد 50 فقره حکم مجازات خدمات عمومی رایگان جایگزین حبس برای مجرمان صادر شده است.", "text":"به گزارش ایرنا، بابک محبوب علیلو روز سه شنبه در جلسه کمیته اجرای تکالیف مقرر آیین نامه موضوع ماده 79 قانون مجازات اسلامی مصوب سال 1392 که به منظور بهره مندی از ظرفیت های قانونی برای تعیین مجازات های جایگزین حبس برگزار شد، افزود: این میزان صدور حکم نسبت به مدت مشابه پارسال بیش از 2 برابر رشد نشان می دهد.وی با تاکید بر لزوم تسریع در اجرای سامانه الکترونیکی مجازات های جایگزین حبس به ویژه خدمات عمومی رایگان، اظهار داشت: در شش ماهه اول امسال در دادگستری آذربایجان شرقی تعداد یکهزار و 416 فقره حکم به مجازات جایگزین حبس از نوع جزای نقدی صادر شده است که نسبت به مدت مشابه سال گذشته 120 درصد افزایش دارد.محبوب علیلو، مجموع احکام صادره از نوع الزام به خدمات عمومی رایگان در شش ماهه اول سال 1396 را 12 فقره اعلام کرد.وی با بیان اینکه اجرای مجازات های جایگزین حبس کاهش هزینه های مادی و معنوی دولت، جامعه و خانواده های زندانی را موجب می شود، گفت: بر این اساس تعیین این نوع مجازات در اولویت برنامه کاری تشکیلات قضایی است.محبوب علیلو با قدردانی از دستگاه های اجرایی استان در اجرای تکالیف مقرر در آیین نامه موضوع ماده 79 قانون مجازات اسلامی، افزود: گسترش فرهنگ پذیرش محکومین موضوع مجازات های جایگزین حبس در دستگاه پذیرنده و در جامعه با تغییر نگرش متولیان دستگاه های دولتی و اطلاع رسانی و آگاه سازی مدیران نهادهای پذیرنده محکومین، با مشارکت به فواید و ثمرات مجازات های جایگزین حبس به ویژه خدمات عمومی رایگان و فرهنگ سازی آن در راستای استقبال عمومی مردم از این نوع مجازات میسر می شود.محبوب علیلو بر ضرورت استمرار همکاری دستگاه های اجرایی، استانداری و فرمانداری&#173;های آذربایجان شرقی با دادگستری کل آذربایجان شرقی و اعلام ظرفیت انجام خدمات عمومی رایگان هر شش ماه یک بار تاکید کرد.3038/518            "}