{"onTitr":" به مناسبت هفته نیروی انتظامی؛    ","titr":" مسابقه دوچرخه سواری نوجوانان در بومهن برگزار شد","describe":" تهران- ایرنا- مسابقه دوچرخه سواری نوجوانان به مناسبت هفته نیروی انتظامی در شهر بومهن برگزار شد.", "text":"به گزارش ایرنا، این مسابقه روز چهارشنبه از مدرسه باهنر آغاز و تا محل بخشداری بومهن به مسافت 6 کیلومتر با حضور 97 دوچرخه سوار نوجوان برگزار شد. بخشدار بومهن در این همایش ضمن تبریک هفته نیروی انتظامی اظهار داشت: سبز پوشان نیروی انتظامی حافظ امنیت و آرامش جامعه هستند و امروز شرکت کنندگان در این رقابت با حمایت نیروی انتظامی، پلیس راهور و راهنمایی و رانندگی مسیر 6 کیلومتری مسابقه را به سلامت طی کردند. رضا خدادادی با اشاره به رشادت‌های رزمندگان اسلام در دوران دفاع مقدس خاطر نشان کرد: اغلب رزمندگان دفاع مقدس از میان جوانان و نوجوانان بودند که با فداکردن جان خود امنیت و آرامش را به کشور بازگرداندند.وی افزود: این همایش به منظور بزرگداشت هفته نیروی انتظامی و تقویت جسم و روح نوجوانان برگزار شد و ما باید با رعایت قانون حافظ امنیت در شهرستان خود باشیم. فرمانده آزاد راه تهران هم در این همایش گفت: با رعایت نظم و مقررات در جامعه همکاری لازم را با نیروهای انتظامی داشته باشید تا کمتر شاهد تصادفات، تلفات و خسارت‌های جانی باشیم. سرگرد داوود کردی ادامه داد: برگزاری همایش‌های ورزشی نقش مهمی در آموزش قوانین به نوجوانان دارد، در این مسیر نوجوانان دوچرخه سوار با قوانین حرکت در شهر توسط مسئولین همراه آشنا شدند. حسین نوروزی، رئیس هیات دوچرخه سواری شهرستان پردیس گفت: با توجه به استقبال نوجوانان همایش دوچرخه سواری بعدی را در هفته تربیت بدنی در سطح گسترده تری برگزار می کنیم. در این همایش با حضور محمد سیفی رئیس اداره ورزش و جوانان بومهن، رئیس و اعضای شورای اسلامی شهر بومهن، سرهنگ صیادی، جانشین فرمانده نیروی انتظامی،سرهنگ رزقی رئیس راهنمایی و رانندگی، رئیس اداره راهداری شهرستان پردیس حضور داشتند و جوایزی به قید قرعه به نوجوانان شرکت کننده اهدا شد. تهرام/9441 / 1539            "}