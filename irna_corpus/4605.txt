{"onTitr":"","titr":" صنعت و معدن کهگیلویه و بویراحمد برای کنترل بازار کمبود نیرو دارد","describe":" یاسوج- ایرنا- معاون بازرگانی صنعت، معدن و تجارت کهگیلویه و بویراحمد گفت: 26 هزار واحد صنفی این استان را 40 بازرس صنعت و معدن رصد می کنند و برای نظارت بیشتر باید تعداد بازرسان افزایش یابد.", "text":"سالار حسین پور روز دوشنبه در گفت وگو با خبرنگار ایرنا افزود: اگر قرار است تعداد بازرسان اضافه شود، سازمان مدیریت و برنامه ریزی می بایست مجوز های لازم را صادر کند.وی اضافه کرد: سال جاری 50 هزار مورد بازرسی از بازار استان انجام شده است و این یعنی هر واحد صنفی به طور میانگین 2 بار رصد شده است.حسین پور عنوان کرد: بخشی از مشکلات موجود در بازار قابل کنترل است که توسط بازرسان سازمان صنعت و معدن انجام می شود.وی با اشاره به افزایش مداوم قیمت ها و نبودن دسترسی به تولید کننده، بیان کرد: بخش  دیگر بازار قابل کنترل نیست و بازرسان تنها براساس قیمت روی جلد و فاکتور خرید کالا، نرخ ها را کنترل می کنند.معاون بازرگانی صنعت، معدن و تجارت ابراز داشت: سامانه 124 برای رسیدگی به شکایات مردمی واحد بازرسی و نظارت سازمان صنعت و معدن است و مردم می توانند تخلفات اصناف را برای پیگیری به این شماره تلفن گزارش دهند.حسین پورتصریح کرد: بازار استان به تبعیت از کشور مشکل دارد و اگر تخلفی در بازار صورت گیرد، مرجع تشخیص بازرسان صنعت و معدن هستند. معاون بازرگانی صنعت، معدن ادامه داد: این موضوع که مسئولان در قالب بازرسی مشترک به فروشگاهی مراجعه و اظهارنظر کنند، خارج از قوانین صنفی و تخلفات اظهار شده در آن است.حسین پور گفت: صنعت و معدن بر اساس  توان و ظرفیت بازرسانی که دارد، روزانه بازار استان را رصد می کند.وی افزود: تمام واحدهای صنفی استان را سازمان صنعت و معدن رصد می کند و در  6 ماهه نخست امسال یک هزار و 200 مورد گزارش تخلف ثبت شده است.حسین پور با تاکید بر این که مشکل اصلی گرانی است، اضافه کرد: 80 درصد مشکلات بازار امروز، کشوری است و خاص استان نیست. 6110            "}