{"onTitr":" همزمان با هفته کودک    ","titr":" مسئولان از کودکان بستری در بیمارستان مهریز عیادت کردند","describe":" یزد - ایرنا - همزمان با هفته کودک، شامگاه پنجشنبه، امام‌جمعه، فرماندار و جمعی از مدیران دستگاه‌های اجرایی از کودکان بستری در بیمارستان 96 تختخوابی حضرت فاطمه الزهرا(س) مهریز عیادت کردند.", "text":"به گزارش خبرنگار ایرنا، مسئولان ضمن تبریک روز جهانی و هفته ملی کودک، برای کودکان بیمار بستری در بیمارستان مهریز آرزوی بهبودی و سلامتی کردند. همچنین امام‌جمعه مهریز گفت: حضور مسئولان در کنار مردم و خانواده‌ها و عیادت از بیماران کار فرهنگی و ارزشی است و باید جزو برنامه‌های همیشگی قرار گیرد. حجت‌الاسلام عبدالرضا محی‌الدینی افزود: بیمارستان مهریز امکانات خوبی برای درمان بیماران و بخش کودکان دارد و باید خیران دولت را در انجام طرح‌های درمانی یاری دهند. وی تصریح کرد: دولت و مسئولان منطقه برای خدمات‌رسانی به مردم در بخش‌های مختلف بیمارستان کارهای خوبی را انجام داده‌اند و باید برای رفاه حال بیشتر مردم تلاش کرد. هفته کودک با شعار «آینده را باید ساخت» از 14 مهرماه آغازشده است. فعالیت درمانی و بهداشتی تنها بیمارستان مهریز از سال 1372 آغازشده که شامل درمانگاه عمومی و تخصصی ، بخش‌های زنان و زایمان ، جراحی ، اورژانس ، اطفال ، آزمایشگاه ، رادیولوژی ، دیالیز و چشم‌پزشکی است. مرکز شهرستان 50 هزارنفری مهریز در 30 کیلومتری جنوب یزد قرار دارد. 7536/ 2047/            "}