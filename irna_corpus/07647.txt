{"onTitr":"","titr":" 2طرح گردشگری در بویراحمد کلنگ زنی شد","describe":" یاسوج- ایرنا- 2 طرح گردشگری با 190 میلیارد ریال اعتبار  در شهرستان بویراحمد با حضور نماینده مردم بویراحمد و دنا در مجلس شورای اسلامی، معاون اقتصادی استاندار و جمعی از مسئولان استانی و شهرستانی کلنگ زنی شد.", "text":"به گزارش ایرنا،مدیرکل میراث فرهنگی، صنایع دستی و گردشگری کهگیلویه و بویراحمد عصر روز جمعه  در حاشیه این آئین اظهار داشت: به ازای ورود هر 6 گردشگر خارجی به کهگیلویه و بویراحمد یک شغل ایجاد می‌شود.محمود باقری افزود: توسعه زیرساخت ‌های گردشگری کهگیلویه و بویراحمد برای افزایش اشتغال و درآمدزایی به طور جد در دستور کار قرار دارد.باقری بیان کرد: گردشگری جزء سه صنعت درآمدزایی دنیا و صنعتی بدون دود، آلودگی و دوستدار طبیعت است که اشتغال‌زایی و درآمدزایی خوبی را با خود به همراه دارد.وی با اشاره به جزئیات این 2 طرح، عنوان کرد: طرح مجتمع گردشگری عدالت‌خواه در زمینی به مساحت 2 هکتار بوده که در این مکان سفره‌خانه سنتی، سوئیت‌ های اقامتی، سکو های نشینمن، آلاچیق، فضای سبز و فضا های ورزشی ساخته می شود.مدیرکل میراث فرهنگی، صنایع دستی و گردشگری کهگیلویه و بویراحمد تصریح کرد: 150 میلیارد ریال به این طرح اختصاص یافته که از این میزان 90 میلیارد ریال از محل تسهیلات اشتغال روستایی بوده و مابقی آن سهم آورده سرمایه‌گذار است.باقری همچنین با اشاره به احداث مجتمع گردشگری حاتمی در روستای دهنو شهرستان بویراحمد، ابراز داشت: 40 میلیارد ریال برای ساختن این طرح اختصاص داده شده است.وی بیان کرد: 20 میلیارد ریال سهم آورده سرمایه‌گذار طرح مجتمع گردشگری حاتمی بوده و 20 میلیارد ریال هم از محل تسهیلات اشتغال روستایی میراث فرهنگی استان از طریق صندوق کارآفرینی امید به سرمایه‌گذار پرداخت می‌شود.مدیرکل میراث فرهنگی، صنایع دستی و گردشگری کهگیلویه و بویراحمد گفت: پیش‌بینی می‌شود در پروژه مجتمع گردشگری حاتمی برای بیش از 20 نفر به صورت مستقیم اشتغال ایجاد شود.معاون اقتصادی استاندار کهگیلویه و بویراحمد نیز گفت: وظیفه دولت حمایت از سرمایه‌گذاران بوده و تلاش می شود با پرداخت تسهیلات ارزان‌قیمت به سرمایه‌گذاران زمینه افزایش اشتغال در استان فراهم شود.جعفر گوهرگانی افزود: اداره‌ کل میراث فرهنگی باید به عنوان دستگاه ناظر بر اجرای این طرح ها نظارت کند تا در سریع‌ترین زمان ممکن به اتمام برسند.شهرستان بویراحمد به مرکزیت شهر یاسوج و با جمعیتی افزون بر 299 هزار نفر یکی از شهرستان های هشت گانه کهگیلویه و بویراحمد است.1662/9868/            "}