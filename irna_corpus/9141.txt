{"onTitr":"","titr":" 341 طرح در هرمزگان تسهیلات اشتغال پایدار روستایی دریافت کردند","describe":" بندرعباس- ایرنا- مدیرکل تعاون، کار و رفاه اجتماعی هرمزگان گفت: 341 طرح در استان در قالب طرح حمایت از توسعه و ایجاد اشتغال پایدار در مناطق روستایی و عشایری تسهیلات دریافت کردند.", "text":"محمد باقر سلیمی روز پنجشنبه در گفت و گو با ایرنا اظهار داشت: میزان تسهیلات پرداخت شده به این طرح ها در مجموع یک هزار و 660 میلیارد ریال است که از محل صندوق توسعه ملی تامین شده است.وی افزود: با اجرای طرح حمایت از توسعه و ایجاد اشتغال پایدار در مناطق روستایی و عشایری،دو هزار و 890 میلیارد ریال تسهیلات به استان هرمزگان اختصاص داده شده است.این مقام مسوول با بیان اینکه بیشترین طرح های اشتغالزایی در مناطق روستایی به بخش کشاورزی اختصاص دارد، گفت: در مجموع 518 طرح اشتغال پایدار روستایی به مبلغ پنج هزار و 40 میلیارد ریال به بانکهای عامل هرمزگان اسال شده است.سلیمی خاطرنشان کرد: متقاضیان برای بهره مندی از تسهیلات اشتغال پایدار روستایی باید در سامانه کارا به نشانی Kara.mcls.gov.ir ثبت نام کنند تا طرح آنها مورد بررسی و در صورت تایید نهایی، جهت دریافت تسهیلات به بانک معرفی شوند.دی ماه 96 وزیر تعاون، کار و رفاه اجتماعی دستور العمل «آیین نامه اجرایی قانون حمایت از توسعه ایجاد اشتغال پایدار روستایی و عشایری با استفاده از صندوق توسعه ملی» را با هدف کاهش بیکاری و رونق اشتغال به استانداران سراسر کشور ابلاغ کرد.براساس این آیین نامه معادل 1.5 میلیون دلار از محل صندوق توسعه ملی نزد سه بانک توسعه تعاون، کشاورزی، پست بانک و صندوق کارآفرینی امید به عنوان موسسه های عامل سپرده گذاری تعیین شد تا با تلفیق منابع هریک برابر با سهم صندوق توسعه ملی در اختیار طرح های اشتغالزا و تایید شده قرار گرفته و به متقاضیان وام اشتغال روستایی پرداخت شود.مجموع منابع صندوق توسعه ملی با تلفیق منابع هریک از بانک های عامل حدود 12 هزار میلیارد تومان است که برای پرداخت تسهیلات اشتغال پایدار روستایی و عشایری اختصاص یافته است.نرخ سود تسهیلات اشتغال روستایی با توجه به مناطق روستایی، مرزی و عشایری متفاوت و از چهار تا 6 درصد است که مدیران دستگاه های اجرایی با ارائه طرح و مدیران عامل بانک ها باید تا پایان تیرماه نسبت به جذب سهم استان خود اقدام می کردند اما مدت زمان تعیین شده حذف و مقرر شد تا پایان جذب کامل تسهیلات ابلاغی، تسهیلات جذب و پرداخت شود.7198/6048            "}