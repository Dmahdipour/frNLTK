{"onTitr":"","titr":" سوخت رسانی به زائران اربعین در مرز چذابه سازماندهی شد","describe":" اهواز - ایرنا - مدیر شرکت ملی پخش فرآوردهای نفتی خوزستان (اهواز) گفت: همه امکانات لازم برای سوخت رسانی به زائرین اربعین حسینی در مسیرهای منتهی به پایانه مرزی چذابه ارزیابی و سازماندهی شده است.", "text":"به گزارش ایرنا نعمت الله نجفی سه شنبه در نشست ستاد استقبال از زائران اربعین حسینی در محل سالن کنفرانس این شرکت در اهواز افزود: برنامه جامع سوخت رسانی (گازوییل و بنزین) و پذیرایی از زائران اربعین حسینی (ع) در شرکت پخش فرآورده های نفتی منطقه اهواز تدوین شده و طبق برنامه زمان بندی شده سوخت مورد نیاز زائران تامین و ذخیره سازی می شود.وی افزود: 2 جایگاه سیار بنزین و گازوییل به صورت شبانه روزی به ظرفیت 52هزار لیتر در مرز چذابه آماده عرضه سوخت مورد نیاز زائران خواهد بود. نجفی گفت: جایگاه های عرضه سوخت در مسیرهای پل زال بیدروبه – حسینیه – شوش دانیال – سید عباس - الهایی تا مسیرهای فکه به چذابه و اهواز به سوسنگرد و بستان به اندازه کافی ذخیره سوخت پیش بینی شده و جای نگرانی نیست.سیداسد میرعالی فرمانده پایگاه مقاومت بسیج شرکت ملی پخش فرآورده های نفتی منطقه خوزستان (اهواز ) نیز از آمادگی ارائه خدمات موردنیاز پذیرایی از زائران اربعین حسینی خبر داد و گفت : مجتمع خدماتی رفاهی آموزش شهدای بسیج در اهواز با 140 تختخواب آماده پذیرایی از زائران اربعین است.وی از استقرار موکب و پذیرایی در منطقه چذابه و جنب جایگاه سیار سوخت رسانی خبر داد و گفت همه جایگاه های عرضه فرآورده های نفتی در همه مسیر های منتهی به پایانه چذابه و شلمچه فعال و امکانات و سرویس های بهداشتی برای زائران فعال می باشد.میرعالی گفت: خدمات رسانی به زائران اربعین از 15 روز قبل از روز اربعین تا برگشت آخرین زائر از کربلای معلی ادامه خواهد داشت و در صورت درخواست مسئولان و ستاد اربعین امکان تداوم خدمت رسانی وجود دارد.مشارکت همه جانبه مردم مومن و ولایی خوزستان به خصوص جوانان و نوجوانان در پذیرایی از زائران اربعین حسینی از جلوه های برجسته و به یاد ماندنی حماسه اربعین است. پایانه مرزی چذابه در 110 کیلومتری شمال غرب اهواز و پایانه مرزی شلمچه در 16 کیلو متری غرب خرمشهر 2 کانون اصلی و رسمی تردد زائران اربعین در استان خوزستان است.حرکت تدریجی کاروان های اربعین حسینی به سمت 2 مرز چذابه و شلمچه از اول ماه صفر شروع و تا 2 مانده به روز اربعین حسینی ادامه می یابد.بر اساس تقویم رسمی کشور ، هشتم آبان مطابق با بیستم ماه صفر ،  روز اربعین است.در اربعین پارسال 350هزار زائر از گذرگاه چذابه و 650هزار زائر از مرز شلمچه راهی عتبات عالیات شدند. تشرف زائران ایرانی به عتبات عالیات از 2 مرز شلمچه و چذابه به تدریج از مهرماه سال 1382 پس از سرنگونی رژیم بعثی عراق شروع شد.6065/6002            "}