{"onTitr":"","titr":" عزت اللهی: بازیکنان و کادر فنی شناخت متقابلی از هم دارند","describe":" تهران - ایرنا - لژیونر فوتبال ایران با اشاره به اینکه بازیکنان و کادر فنی این تیم شناخت متقابلی از یکدیگر دارند، گفت: این مهم موجب خواهد شد تا با قدرت بیشتری به اهدافمان برسیم.", "text":"به گزارش ایرنا؛ «سعید عزت‌اللهی» امروز (چهارشنبه) در حاشیه تمرین تیم ملی فوتبال ایران، تصریح کرد: دومین اردوی تیم ملی برای حضور در جام ملت های آسیا برگزار می شود و از امروز همراه با دیگر لژیونرها به طور کامل در تمرین تیم حضور دارم.وی افزود: تلاش می‌کنیم با توجه به برگزاری دیدارهای تدارکاتی، خودمان را به شرایط ایده‌آل برسانیم. البته می توانستیم 2 دیدار تدارکاتی داشته باشیم.بازیکن باشگاه ردینگ انگلیس در مورد بازی با تیم ملی بولیوی، گفت: بولیوی تیم خوبی در آمریکای جنوبی است و امیدوارم دیدار با آنان گامی مثبت در مسیر آماده سازی باشد.وی در خصوص شناخت خوبی که بازیکنان تیم ملی ایران از یکدیگر به واسطه چند سال حضور در اردوی تیم ملی دارند، توضیح داد: کی روش هشت سال است در ایران فعالیت می کند و شناخت متقابل بازیکنان و کادر فنی، نکته مثبتی تلقی می شود.وی افزود: ساختار و روند تیم با وجود تغییراتی در بدنه تیم، تغییر نکرده است و روند تاکتیکی حفظ شده است. امیدوارم با شناخت خوبی که از یکدیگر داریم تا زمان آغاز جام ملت های آسیا به آمادگی کامل برسیم.عزت اللهی در مورد رقیبان اصلی تیم ملی فوتبال ایران در جام ملت های آسیا، گفت: ژاپن، کره جنوبی، استرالیا و عراق بازی تدارکاتی زیادی دارند و با صد درصد آمادگی می‌آیند. امیدوارم از الان کنار هم باشیم و زمان را بیهوده از دست ندهیم.هافبک دفاعی تیم ایران در پایان گفت: قهرمانی در جام ملت های آسیا موجب افتخار ایرانی ها در سراسر دنیا خواهد شد و همین خوشحالی، مهمترین مساله است.تیم ملی فوتبال ایران روز سه شنبه در دیداری تدارکاتی در ورزشگاه آزادی به مصاف تیم ملی بولیوی می رود.ورزشی**3783**2024            "}