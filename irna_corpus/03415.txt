{"onTitr":"","titr":" هلال احمر مازندران به یکهزار و 500 خانوار امدادرسانی کرد","describe":" ساری - ایرنا - مدیرعامل جمعیت هلال احمرمازندران گفت که یک هزار و 500 خانوار آسیب دیده از سیل در 18 شهرستان استان از خدمات امدادی این جمعیت بهره مند شدند.", "text":"به گزارش خبرنگار ایرنا، بارندگی شدید 48 ساعته جمعه و شنبه گذشته در مناطق مختلف مازندران علاوه بر خسارت بر واحد های مسکونی به بخش های کشاورزی ،راههای روستایی، چندین دهنه پل ارتباطی اصلی و فرعی، تاسیسات آب، برق و مخابرات نیز خسارت زد.مجتبی اکبری روز سه شنبه در گفت و گو با خبرنگار ایرنا افزود: در سه روز اخیر امدادرسانی به 6 هزار نفر از آسیب دیدگان سیلاب در مناطق مختلف مازندران صورت گرفته است.وی اسکان اضطراری 312 خانوار، تخلیه آب از 393 واحد منازل مردم با استفاده از یکصد دستگاه موتور پمپ لجن کش، انتقال 14مصدوم به مراکز درمانی، رهاسازی 102دستگاه خودروی زمینگیر شده در سیلاب را از کمک های امدادی به سیل زدگان برشمرد.اکبری گفت که سه هزار و 400 قوطی انواع کنسرو ،2 هزار و 800 کیلو برنج، 950 کیلو نایلون ، یکهزار و 177تخته موکت ، 2 هزار و 424 تخته پتو، یکهزار و 350 کیلو حبوبات، یکهزار و 300 کیلو قند و شکر ، یکهزار و 500 بسته نان ،570 کیلو چای ،640کیلو روغن نباتی ،2 هزار و 800 بسته آب معدنی و 330 کیلو خرما هم در میان سیل زدگان توزیع شد.وی از توزیع دهها بسته بهداشتی و مواد شوینده ، پوشاک، ست ظروف، چادر امدادی، چراغ والور و کلمن آب نیز در میان سیل زدگان خبر داد و افزود: نیروهای امدادی جمعیت هلال احمر همچنان در مناطق آسیب دیده حضور دارند و به نیازهای امدادی هم استانی های متاثر از سیلاب در اسرع وقت پاسخ می دهند.مدیرعامل جمعیت هلال احمر مازندران گفت: در این عملیات بیش از 570 نفر از نجاتگران و امدادگران و عوامل امدادی جمعیت هلال احمر مازندران با استفاده از 17 دستگاه آمبولانس و 80 دستگاه انواع خودروی پشتیبانی مشارکت داشتند و در یک مرحله نیز از ظرفیت بالگرد امدادی هلال احمراستان نیز استفاده شد.با توجه به خسارت شدید سیل به بخش های مختلف استان مازندران، محمد اسلامی استاندار مازندران به همراه محمد باقر نوبخت معاون رئیس جمهوری به عنوان بازرس ویژه از سوی دولت روز گذشته به صورت میدانی از مناطق سیل زده بازدید کردند.استاندار مازندران گفت که بزودی اولین پشتیبانی مالی برای سیل زدگان استان با تخصیص اعتبارات از سوی دولت عملیاتی می شود.بر پایه گزارش هواشناسی مازندران در کمتر از 24 ساعت نخست بارندگی اخیر حدود 280 میلیمتر باران در رامسر بارید که در 25 سال اخیر بی سابقه بود و سیل و سیلاب نیز نتیجه شدت بارندگی و تداوم آن بوده است.6990/1654            "}