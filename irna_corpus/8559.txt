{"onTitr":"","titr":" 260 دانشجوی خارجی در دانشگاه علوم پزشکی مشهد تحصیل می کنند","describe":" مشهد- ایرنا- رئیس دانشگاه علوم پزشکی مشهد گفت: 260 نفر از دانشجویان شاغل به تحصیل این دانشگاه در رشته های مختلف مقاطع کارشناسی، پزشکی عمومی و تحصیلات تکمیلی، خارجی هستند.", "text":"دکتر محمدرضا دارابی روز پنجشنبه در همایش دانشجویان تازه وارد دانشگاه علوم پزشکی مشهد افزود: این دانشگاه رتبه دوم را در جذب دانشجویان خارجی بین دانشگاههای علوم پزشکی کشور به خود اختصاص داده است.  وی ادامه داد: 9 هزار و 200 دانشجو در 153 رشته در دانشگاه علوم پزشکی مشهد تحصیل می کنند که 31 درصد از آنها دانشجوی تحصیلات تکمیلی هستند. رئیس دانشگاه علوم پزشکی مشهد گفت: این دانشگاه دارای 910 عضو هیات علمی و 23 هزار کارمند در حوزه های بهداشت، درمان، آموزش و فرهنگی است. دانشگاه علوم پزشکی مشهد در ردیف پنج دانشگاه برتر ایران قرار دارد و در چارچوب رتبه بندی های بین المللی نظیر تایمز، شانگهای و وبومتریکس نیز در جایگاه مطلوبی ایستاده است. هزار دانشجو برای آغاز دوره آموزش عالی، در سال تحصیلی 97-98 در دانشگاه علوم پزشکی مشهد پذیرفته شده اند.3027/1858            "}