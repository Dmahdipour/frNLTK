{"onTitr":" نماینده اردبیل    ","titr":" نمایندگان استان موافق واگذاری کشت و صنعت مغان هستند","describe":" اردبیل - ایرنا - نماینده مردم اردبیل، نیر، نمین و سرعین در مجلس شورای اسلامی گفت: واگذاری شرکت های دولتی  جزو سیاست های اصل 44 قانون اساسی است و براین اساس نمایندگان استان موافق واگذاری کشت و صنعت مغان به بخش خصوصی هستند.", "text":"محمد فیضی روز چهارشنبه در گفت و گو با خبرنگار ایرنا افزود: واگذاری شرکت کشت و صنعت مغان قانونی است چرا که هیچ نهادی تاکنون نتوانست جلوی این واگذاری را بگیرد.وی اظهارداشت: سازمان خصوصی ‌سازی تا اهلیت مالی و فنی را در واگذاری‌ها تایید نکند نظر نهایی خود را اعلام نمی‌ کند و اگر این واگذاری نهایی شده حتما اهلیت مالی و فنی آن احراز شده است.نماینده مردم اردبیل ، نیر ، نمین و سرعین در مجلس شورای اسلامی با بیان اینکه شت و صنعت مغان یکی از شرکت های تولیدی منحصر بفرد و توانمند کشور است، افزود: واگذاری این شرکت به بخش خصوصی نیازمند بررسی دقیق است.فیضی افزود: بر اساس اصل 44 قانون اساسی شرکت های دولتی و موسسات عمومی می توانند به بخش خصوصی واگذار شوند و شرکت کشت وصنعت مغان هم از این قاعده مستثنی نیست.وی ساماندهی و تقویت مدیریت شر کت کشت و صنعت مغان را ضروری خواند و افزود: تنها راهکار تقویت این شرکت واگذاری به بخش خصوصی نیست بلکه می توان برای تقویت و توسعه این شرکت مدیریت آن را نیز تقویت کرد.فیضی گفت: این شرکت باید به عنوان یک شرکت موفق و کارآمد در سطح کشور و خاورمیانه تبدیل شود و در این صورت است که می توان شاهد رشد و شکوفایی در عرصه کشاورزی در دشت زرخیر مغان بود.نماینده مردم اردبیل ، نیر ، نمین و سرعین در مجلس شورای اسلامی افزایش مکانیزاسیون شرکت و تغییر رویه آبیاری و  کشاورزی ، توسعه گلخانه ، توسعه باغ ها ، تولید زیتون و روغن زیتون ، توسعه تولید گیاهان دارویی ، تولید نهال و بذر و ایجاد زنجیره های تولید و اشتغال و کارآفرینی را برای تداوم توسعه شرکت کشت و صنعت مغان موثر دانست. شرکت کشت و صنعت و دامپروری مغان با داشتن اراضی وسیع زراعی، دو هزار و 600 هکتار باغات مدرن میوه ، مجتمع بزرگ دامپروری ، کارخانه های قند ، لبنیات ، فرآوری میوه و چندین واحد تولیدی دیگر، از شرکت های منحصر بفرد کشور محسوب می شود.این شرکت در شهرستان پارس آباد مغان در شمال استان اردبیل واقع است.7110/ 1257            "}