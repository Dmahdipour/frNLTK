{"onTitr":" معاون رئیس‌جمهوری پیشین آمریکا:    ","titr":" آمریکا برای احیای هویت از بین‌رفته خود توسط ترامپ، می‌جنگد","describe":" لندن – ایرنا – «جو بایدن» معاون رئیس‌جمهوری پیشین آمریکا، «دونالد ترامپ» را به نابود کردن ارزش‌های این کشور متهم و اعلام کرد که آمریکا برای احیای هویت ازبین‌ رفته خود توسط  ترامپ می‌جنگد.", "text":"به گزارش ایرنا، بایدن که روز چهارشنبه در اندیشکده چتم هاوس سخنرانی می‌کرد پرسید: هویت آمریکایی چیست و از چه ارزش‌هایی دفاع می‌کنیم، زمانی که میان آمریکا و مکزیک دیوار کشیده می‌شود درباره ما چگونه فکر می‌شود، چه خسارت بزرگی به توانایی ما برای رهبری دنیا زده می‌شود؟وی سکوت دولتمردان آمریکا را به هم‌دستی با معضل کنونی کشور نسبت داد و افزود که بخش قابل‌توجهی از افکار عمومی در این کشور به سیاست‌های کاخ سفید معترض هستند.بایدن با اشاره به وضعیت کنونی کشورش پیش‌بینی کرد که در انتخابات میان‌دوره‌ای کنگره، دمکرات‌ها بر جمهوری خواهان چیره خواهند شد. او گفت: پیش‌بینی می‌کنم دمکرات‌ها در مجلس نمایندگان 40 کرسی به دست خواهند آورد و شانس بهتری را در مجلس سنا خواهند داشت.وی دراین‌باره توضیح داد که هرچند مردم آمریکا از وضعیت اقتصادی کشور ناراضی نیستند اما نسبت به هویت گمشده کشورشان سردرگم شده‌اند؛ 'از این منظر تصور می‌کنم که شاهد یکسری جنبش‌هایی خواهیم بود.'این سیاستمدار آمریکایی در پاسخ به سؤالی درباره احتمال حضورش در انتخابات ریاست جمهوری آمریکا در سال 2020 میلادی عنوان کرد که در حال حاضر مشتاق به چنین کاری نیست. وی گفت: در زمان حاضر افراد زیادی در حزب دمکرات هستند که قادر به شکست ترامپ خواهند بود و سیاست خارجی روشنفکرانه‌تری نسبت جمهوری خواهان دارند. بایدن تصریح کرد که پس از پایان انتخابات میان‌دوره‌ای کنگره درباره احتمال حضورش در انتخابات ریاست جمهوری تصمیم‌گیری خواهد کرد.معاون رئیس‌جمهوری پیشین آمریکا در ادامه، بخش زیادی از سخنان خود را به اهمیت روابط فرا آتلانتیک و انتقاد از سیاست‌های رئیس‌جمهوری آمریکا در تخریب این رابطه  اختصاص داد. وی افزود، تاریخ نشان داده که نگاه درون گرایانه جواب نداده و رابطه ویژه انگلیس و آمریکا، هسته اصلی روابط فرا آتلانتیک را شکل می‌دهد.بایدن همچنین بدون اشاره مستقیم به ترامپ، نسبت به گسترش اندیشه‌های ملی‌گرایانه، پوپولیسم و بیگانه هراسی در آمریکا هشدار داد.رئیس‌جمهوری آمریکا در نطق سالانه مجمع عمومی سازمان ملل متحد با اشاره به اینکه آمریکا ایدئولوژی جهانی‌شدن را رد می‌کند، از دکترین وطن‌پرستی استقبال کرد. اظهاراتی که متعاقباً از سوی متحدان سنتی این کشور از جمله انگلیس موردانتقاد قرار گرفت.اروپام ** هـ ن **شبس**1613            "}