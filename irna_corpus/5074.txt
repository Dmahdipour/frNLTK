{"onTitr":"","titr":" 103 شرکت زیر پوشش پارک علم و فناوری کردستان فعالیت دارند","describe":" سنندج - ایرنا - رئیس پارک علم و فناوری کردستان با اشاره به اینکه 103 شرکت و واحد فناور زیر پوشش این مجموعه فعالیت دارند، گفت: در حال حاضر 83 واحد فناور و 20 شرکت در دوره های رشد و رشد مقدماتی در حال فعالیت هستند.", "text":"خالد سعیدی روز دوشنبه در گفت و گو با خبرنگار ایرنا اظهار داشت: امسال 10 شرکت در مرحله پیش رشد و 10 شرکت نیز در مرحله رشد در پارک علم و فناوری کردستان پذیرش شده اند.وی افزود: در 6 ماه اول امسال، تعداد پنج اختراع، یک نشان تجاری و 11 محصول تجاری سازی شده شرکت های مستقر در پارک علم و فناوری کردستان، ثبت و محصولات آنها به بازار عرضه شد.سعیدی با بیان اینکه حدود 900 نفر به صورت تمام وقت و پاره وقت در شرکت های زیر مجموعه پارک فعال هستند، تاکید کرد: نفس وجود واحدهای فناور متغیر بودن آنان است به این معنا که تعداد شاغلان در این واحدها متغیر است چون برخی شرکت ها به صورت پاره وقت و پروژه ای با افراد کار می کنند. رئیس پارک علم و فناوری کردستان یادآور شد: میزان گردش مالی واحدهای فناور مستقر در مرکز رشد و شرکت های پارکی در استان از ابتدای تاسیس (1392) تاکنون در حدود 750 میلیارد ریال بوده است.وی گفت: با گسترش پارک علم و فناوری و جذب شرکت های صنعتی و نیمه صنعتی نیاز به فضاهایی در مقیاس صنعتی احساس می شود.سعیدی افزود: لازم است در جهت اشتغالزایی پایدار، سوله ها و کارگاه های بزرگی برای به نتیجه رساندن طرح ها و ایده های شرکت ها و واحدهای فناور داشته باشیم.وی با بیان اینکه برخی از واحدهای آزمایشگاهی نیز نیاز به آزمایشگاه دارند، اضافه کرد: در حال حاضر 15 هکتار زمین در تملک پارک علم و فناوری است که سعی داریم با استفاده از ظرفیت های بخش خصوصی با ایجاد سوله، کارگاه و آزمایشگاه های خصوصی تا حدودی این کمبودها را برطرف می کنیم.پارک علم و فناوری کردستان در سال 92 و پیرو مصوبات دولت دهم ایجاد شد. ساختمان جدید مرکز رشد این مجموعه در زمینی به مساحت 1620 متر و زیر بنای تقریبی 6800 متر شهریور سال 96 به بهره برداری رسید.این ساختمان دارای 6 طبقه، شامل 15 آزمایشگاه و کارگاه در طبقه زیرزمین، یک سالن چند منظوره برای برگزاری استارت آپ، فرایندهای شتاب دهی و فضای انجام کارهای گروهی (Co-working Place) است.7355/9102            "}