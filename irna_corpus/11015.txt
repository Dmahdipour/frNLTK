{"onTitr":"","titr":" شکستگی لوله آب در کوچه محمدیه قزوین به نبود ایمنی برمی گردد","describe":" قزوین - ایرنا - مدیرعامل شرکت آب و فاضلاب قزوین درخصوص حادثه شکستگی لوله در محله کوچه محمدیه قزوین و خسارت به منازل مسکونی شهروندان، گفت: نبود ایمنی حین عملیات عمرانی تعریض معبر و همچنین در جریان ساخت و ساز دلیل اصلی بروز این اتفاق بوده است.", "text":"به گزارش ایرنا، داراب بیروندی روز سه شنبه در نشست با خبرنگاران که به منظور تشریح حادثه شکستگی لوله آب در محله کوچه محمدیه قزوین و مشکلات ایجاد شده برای ساکنان در پی این اتفاق برگزار شد،افزود: تعریض کوچه در بافت فرسوده ساخت و ساز منازل مسکونی بدون رعایت اصول ایمنی علت مهم بروز این حادثه است.این مسدول گفت: در حادثه ترکیدگی لوله آب در این منطقه و آسیب به چند واحد مسکونی مجموعه ای از دستگاه ها از جمله آب و فاضلاب، شهرداری، میراث فرهنگی، راه و شهرسازی، نظام مهندسی و همچنین سازندگان این منازل نقش داشته اند.وی اضافه کرد: تعریض کوچه بدون رعایت اصول ایمنی، بنا کردن منازل بر روی زمینی که زیر آن تا 15 متر خاک و سازه است و  تردد ماشین های سنگین و فشار بر لوله های آب، همگی موجب شکستگی لوله آب و نشت آن در این نقطه شده و نمی توان یک مقصر برای این حادثه پیدا کرد.بیروندی ادامه داد: در این محله از شهر قزوین تا 12متر زیر کف خاک سست وجود دارد و هیچ عقل سلیمی قبول نمی کند ساختمان نوساز را بر روی خاک سست بنا شود.وی اظهار داشت: در حال حاضر روزانه در حدود 32 مورد ترکیدگی لوله آب در قزوین اتفاق می افتد که در هیچ کدام چنین حوادثی رقم نمی خورد بنابراین علت اصلی این حادثه  در عدم رعایت زیرساخت های مورد نیاز در هنگام تعریض کوچه و  بناکردن خانه ها در سطحی که زیر آن در حد15متر خاک دستی و سست بوده، است.مدیرعامل شرکت آب و فاضلاب قزوین  با بیان اینکه بافت فرسوده دچار مشکلات زیادی است که باید اصلاح شود، گفت: شهرداری و راه و شهرسازی باید بازنگری جدی در بافت فرسوده داشته باشند و در تراکم فروشی و ساخت و سازها اصول ایمنی ساخت و ساز و فونداسیون بنا را رعایت کنند تا با کوچکترین اتفاقی چنین خسارتی به بار نیاید.وی اظهار داشت: مردم هم باید بدانند سازه ای که می سازند پی آن را در جایی بنا کنند که با یک شکستگی لوله آب دچار نشست نشود.**130کیلومتر شبکه آب رسانی شهر قزوین بازسازی می شودمدیرعامل شرکت آب و فاضلاب در ادامه به برنامه های این شرکت برای اصلاح شبکه آب رسانی در بافت فرسوده اشاره کرد و گفت: بر اساس توافقاتی که سال گذشته با شورای اسلامی شهر قزوین انجام شد، 130 کیلومتر شبکه آب رسانی بافت فرسوده شهر قزوین اصلاح و بازسازی خواهد شد.وی همچنین گفت: تاکنون 6 کیلومتر از این طرح انجام شده و پایان سال جاری باید در مجموع  15کیلومتر از این شبکه ترمیم شود.**مردم حوادث مربوط به آب و فاضلاب را به شماره 122 گزارش دهندمدیرعامل شرکت آب و فاضلاب قزوین از شهروندان خواست هرگونه حوادث مربوط به آب و فاضلاب را با شماره 122 که به صورت شبانه روزی فعال است در میان بگذارند تا در کوتاه ترین زمان ممکن نسبت به آنها رسیدگی شود.وی افزود:در حادثه کوچه محمدیه نیز اگر از همان ابتدا با این سامانه تماس برقرار می شد قطعا با حضور کارشناس آب و فاضلاب، موضوع راحت تر تشخیص داده و از چنین خسارتی جلوگیری می شد.حادثه شکستگی لوله آب و نشت آن در محله کوچه محمدیه قزوین سوم مهر ماه رقم خورد و موجب تخلیه ساکنان ساختمان های مجاور شد.7388*3013            "}