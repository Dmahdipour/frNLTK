{"onTitr":"","titr":" 20 درصد ناوگان اتوبوسرانی شیراز نوسازی شد","describe":" شیراز- ایرنا- 185 دستگاه اتوبوس جدید پنجشنبه در آیینی به ناوگان حمل و نقل درون شهری شیراز پیوست، آیینی که در آن اعلام شد، با این اقدام 20 درصد ناوگان اتوبوسرانی این کلانشهر نوسازی شد.", "text":"به گزارش ایرنا، معاون عمران و توسعه امور شهری و روستایی وزارت کشور در سخنانی در این آیین با بیان این مطلب که فرهنگ سازی بدون داشتن ابزار لازم کاربرد ندارد، گفت: برای توسعه فرهنگ ترافیک و استفاده شهروندان از ناوگان حمل و نقل عمومی باید ابزار لازم و کافی مانند مترو و اتوبوس در شهر وجود داشته باشد.مهدی جمالی نژاد افزود: راهبرد کلانشهرها در گذشته برای کاستن از حجم ترافیک حرکت به سمت اقدامات سخت افزاری و عمرانی بود اما امروزه نگاه در این خصوص از کارهای سخت افزاری به سمت اقدامات نرم افزاری سوق پیدا کرده است.جمالی نژاد نگاه فرهنگی را در این خصوص تاثیرگذار دانست و ادامه داد: فرهنگ سازی به ابزار نیاز دارد و به همین دلیل در کلانشهرهایی مانند شیراز، ایجاد زیرساختهای ریلی و گسترش ناوگان اتوبوسرانی در دستور کار مدیریت شهری قرار گرفته است.معاون عمرانی و توسعه امور شهری و روستایی وزارت کشور اظهار داشت: در شرایط سخت اقتصادی کنونی خرید اتوبوس جدید بسیار سخت و گران تمام می شود به گونه ای که در حال حاضر خرید هر دستگاه اتوبوس شهری حدود یک میلیارد تومان هزینه در بردارد.وی خرید 185 دستگاه اتوبوس جدید شهری در شیراز را کار مناسبی دانست و گفت: این امیدواری وجود دارد که دولت نیز در آینده نزدیک بتواند بستری فراهم کند که ناوگان اتوبوسرانی کلانشهرها که اغلب فرسوده است جوان سازی شود. **20 درصد ناوگان اتوبوسرانی شیراز جوان شداستاندار فارس نیز در ادامه این مراسم گفت: با بهره برداری از 185 دستگاه اتوبوس جدید که امروز رونمایی شد عملا حدود 20 درصد از ناوگان اتوبوسرانی شیراز نوسازی شد.اسماعیل تبادار در ادامه، افزود: از تلاش تمام رانندگان اتوبوسرانی شیراز تشکر می کنم که جانانه در شرایط سخت اقتصادی کنونی بر مشکلات فائق آمده و از تلاش خود در جهت خدمت رسانی به شهروندان این کلانشهر کوتاهی نکردند.وی ادامه داد: قطعا مسئولان استان فارس و شیراز در جهت رفع مشکلات رانندگان تمام تلاش خود را انجام خواهند داد زیرا مشکلات رفاهی و معیشتی این قشر باید حل شود.استاندار فارس اظهار داشت: یک هزار و 500 اتوبوس شهری در شیراز نیاز است که متاسفانه در حال حاضر تنها هزار دستگاه در این شهر وجود دارد که از این تعداد حدود 300 دستگاه نیز فرسوده است که باید وزارت کشور تلاش کند تا این مشکل رفع شود‌.وی اشاره کرد: دولت با در اختیار قرار دادن ارز یارانه ای برای خرید 185 دستگاه اتوبوس جدید شهری شیراز از توسعه ناوگان حمل و نقل عمومی حمایت کرده است. ** اتوبوس هایی که به بخش خصوصی واگذار می شودرئیس سازمان مدیریت حمل و نقل مسافر شهرداری شیراز نیز در ابتدای این مراسم گفت: امروز از 185 دستگاه اتوبوس شهری با استانداردهای روز دنیا در شیراز رونمایی شد.حمیدرضا ناصری افزود: با بهره برداری از این تعداد اتوبوس جدید ، عمر ناوگان اتوبوسرانی شیراز از 10 و نیم سال به شش و نیم سال کاهش پیدا کرده است.ناصری با اشاره به اینکه این اتوبوس ها به بخش خصوصی واگذار می شود اظهار داشت: دولت از سال 90 تاکنون هیچ اتوبوس شهری در اختیار شهروندان شیرازی قرار نداده است.وی با اشاره به انتظارات عمومی از دولت در خصوص توسعه حمل و نقل عمومی گفت: حمل و نقل عمومی وضعیت خوبی ندارد بگونه ای که 50 درصد ناوگان کشور فرسوده است.رئیس سازمان مدیریت حمل و نقل مسافر شهرداری شیراز افزود: رانندگان اتوبوس های درون شهری در شرایط بد اقتصادی کنونی، باوجود مشکلات معیشتی، در خدمت رسانی به مردم کوتاهی نکردند. وی اظهار داشت: رانندگان اتوبوس های شهری شیراز حدود سه تا پنج سال است که یارانه دریافت نکرده و همچنین حق بیمه آنها نیز پرداخت نشده است.ناصری گفت: هزینه سوخت گاز رانندگان تاکسی درون شهری مانند خودروهای شخصی محاسبه می شود که این انتظار از مسئولان وجود دارد که در مسیر حل مشکلات این قشر حداکثر تلاش خود را داشته باشند.9873/ 2027            "}