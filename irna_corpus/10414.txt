{"onTitr":"","titr":" زباله مدارس گناوه بموقع جمع آوری می شود","describe":" گناوه- ایرنا- شهردار بندر گناوه گفت: جمع آوری زباله های مدارس گناوه که چند روزی با تاخیر مواجه شده بود بموقع و طبق برنامه زمان بندی شده انجام می شود.", "text":"ماشاالله احمدی روز چهارشنبه در گفت وگو با خبرگزاری جمهوری اسلامی افزود: تاخیری که در جمع آوری زباله های مدارس گناوه بوجود آمده بود بدلیل پاسخ ندادن آموزش وپرورش به نامه شهرداری در مورد معرفی مدیران مدارس برای هماهنگی های لازم در زمینه زمان و نحوه جمع آوری زباله های آنها بوده است.وی اظهارداشت: باتوجه به اینکه آموزش وپرورش تاکنون به نامه شهرداری پاسخ نداده اما جمع آوری زباله طبق برنامه زمان بندی جمع آوری می شود.شهردار گناوه اظهارداشت: درصورتیکه مدارسی وجود داشته باشد که زباله های آنها جمع آوری نشده به روابط عمومی شهرداری اطلاع دهند.مدیر آموزش وپرورش گناوه گفت: تاخیر در جمع آوری زباله  مدارس بدلیل یکسری مشکلات با شهرداری بود که برطرف شد.اسکندر احمدی افزود:جمع آوری زباله مدارس براساس برنامه انجام و طبق روال قبلی ادامه دارد.در فضای مجازی و کانال های خبری گناوه مطلبی انتشار یافته بود که جمع آوری زباله در مدارس شهر گناوه  بدلیل اینکه از شهردار گناوه برای به صدا در آوردن زنگ آغاز تحصیلی مدارس این شهرستان دعوت نشده انجام نمی شود و ایشان این برنامه را ترک و به ماموران شهرداری دستور داده که زباله های مدارس را جمع آوری نکنند اما شهردار گناوه این موضوع را رد کرد.شهرستان گناوه در شمال استان بوشهر با 103 هزارنفر جمعیت دارای بیش از 18 هزار دانش آموز است.6164/6043            "}