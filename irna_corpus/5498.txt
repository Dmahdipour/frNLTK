{"onTitr":"","titr":" منتقد عربستانی : ترامپ سعودی ها را زیر پا خرد می کند","describe":" تهران -ایرنا - استاد دانشگاه انگلیس و از منتقدان برجسته دولت سعودی در مطلبی نوشت که دونالد ترامپ رئیس جمهوری آمریکا با بی سابقه ترین اصول سیاسی و دیپلماتیک با آگاهی نسبت به ضعف سعودی ها به آنان توهین کرده و آنها را زیر پا خرد و خوار می کند.", "text":"به نوشته پایگاه خبری الخلیج الجدید، «مضاوی الرشید» افزود، آل سعود هزینه اعتماد کامل خود به آمریکا را به بهانه تامین امنیت آنها از سوی این کشور خواهند داد همانطور که اظهارات ترامپ بارها به رهبران سعودی ناتوانی آنها در حمایت از خودشان را نشان داده است. وی اضافه کرد که رژیم سعودی تا چه زمانی در برابر اهانت های مکرر ترامپ سکوت خواهد کرد در حالی که وی از هر فرصتی برای یادآوری اینکه سعودی ها بدون آمریکا دوام نمی آورند، استفاده می کند.الرشید گفت که اهانت اخیر رئیس جمهور آمریکا که در یک کشور پیشرفته با دیپلماسی متمدن آموزش دیده درباره مخاطبش در منطقه که اتفاقا متحد این کشور نیز است ، عملی نادر و باطل است اما ترامپ می داند که می تواند بدون هیچ سرزنش و عواقبی بدترین توهین ها را به سعودی ها حواله کند.**ضعف آل سعوداین منتقد سعودی ادامه داد که روابط عربستان و آمریکا در زمان ترامپ رابطه ای عریان و خالی از هرگونه ادبیات مودبانه ای و عاری از اصول دیپلماتیک و شراکت و ائتلاف بوده و صرفا رابطه ای است که یک قدرت قوی به یک طرف ضعیف اموری را دیکته می کند و او را زیر پاهایش له می کند.وی اضافه کرد که ترامپ به خوبی به ضعف رژیم سعودی آگاه است و مدام این ضعف را به آنها گوشزد می کند و دایما آنان را نسبت به این ناتوانی خود برحذر و بیمناک نگاه داشته تا نسبت به قانع ساختن دولت آمریکا و کسب حمایت های آن بکوشند.وی خاطر نشان کرد که در مقابل دولت سعودی در برابر انتقادهایی غربی که به سرکوب مخالفان و فعالان حقوق بشری و منتقدان آل سعود می شود و یا انتقادها نسبت به جنگ یمن، مشت آهنین نشان می دهد. زمانی که کانادا، آلمان و اسپانیا و نروژ به سرکوب صداهای منتقد در داخل عربستان انتقاد کردند، واکنش دولت عربستان بسیار صریح و قاطع بود.این استاد دانشگاه افزود، اما نسبت به اوامر آمریکا چهره سعودی ها متفاوت است، آنها اهانت ها را نادیده می گیرند و فورا از آنها اطاعت کرده و ارادت تام خود را اعلام می کنند و رسانه های داخلی از هرگونه اظهار نظر درباره توهین های ترامپ منع می شوند.**اهانتی بی سابقهالرشید در ادامه افزود : این یک واقعیت غیرقابل انکار است که عربستان بدون آمریکا یک کشور بسیار ضعیف است ولی سخنان تحقیرآمیز ترامپ خطاب به مقامات عربستانی که با تشویق و سوت و کف هوادارن وی همراه بود، حامل یک پیام مهم بود که آنها فراموش کرده اند ایالات متحده آمریکا هرگز نمی تواند از طریق دشمنی با همپیمانان خود و تحقیر و اهانت به آنان همچنان یک کشور قدرتمند باقی بماند.وی اضافه کرد که اصول سیاسی در آمریکا به شکل بی سابقه ای سقوط کرده و دیگر پیام آور افکار مترقی و مروج همزیستی مسالمت آمیز و رعایت احترام متبادل نیست، آمریکا حتی وجهه بین المللی خود در رهبری جهان را هم از دست داده و روزی نیست که برنامه های تلویزیونی و اخبار به جزئیات فساد جنسی مقامات آمریکایی ها نپردازند.فساد جنسی، دامنه گسترده ای از مقامات آمریکایی را فراگرفته از شخص ترامپ تا قاضی جدید دیوان عالی ایالات متحده آمریکا. کشور قدرتمندی که از انتخاب یک قاضی محترم برای مهم ترین نهاد قضایی خود عاجز است دیگر یک قدرت بین المللی نیست.الرشید ادامه داد ، نقطه امیدوارکننده که همچنان در آمریکا باقی مانده 'رسانه های آزاد' و 'حاکمیت قانون' در این کشوراست که البته در دوران ترامپ به شکل فزاینده ای در معرض آسیب قرار گرفته اند. ولی کماکان انسان های شریفی در آمریکا هستند که تمام تلاش خود را برای جلوگیری از انتصاب یک قاضی فاسد در منصب ریاست دیوان عالی این کشور به کار بسته اند.این استاد دانشگاه افزود که این امکان برای مردمان آمریکا وجود دارد که در انتخابات آتی فرد دیگری را به عنوان رئیس جمهور خود انتخاب کنند.هنوز این امکان را دارند تا آبروی از دست خود را بازگردانند و یک خانه تکانی اساسی انجام دهند اما بدبختانه مردم عربستان در هیچ انتخاباتی این حق این را ندارند تا از شر حاکمان خود رها شوند؟ این امکان وجود ندارد تا مقامات فاسد در رژیم آل سعود به خاطر جرم هایشان به دادگاه معرفی شوند و این همان نقطه ای است که به ترامپ فرصت سواستفاده از شرایط عربستان را می دهد.این استاد دانشگاه در پایان افزود، ترامپ هم برای راضی نگه داشتن اردوگاه تبلیغاتی خود باید دامنه اهانت و تحقیر عربستان را افزایش دهد و این بدان معناست که سعودی ها همواره باید نگران عدم حمایت آمریکا از خود باشند.خاورم**9366*1436*            "}