{"onTitr":" ایرنا گزارش می کند    ","titr":" کاهش 30 درصدی مصرف بنزین با استانداردسازی خودروها","describe":" تهران- ایرنا- خودروهای فاقد استاندارد سهم مهمی را در افزایش مصرف سوخت کشور و هدررفت یارانه بخش انرژی دارد؛ به طوری که با رعایت استانداردهای خودرویی در این زمینه و استفاده از فناوری های جدید می توان حدود 30 درصد از مصرف بنزین کاست.", "text":"به گزارش خبرنگار اقتصادی ایرنا، آمار نگران کننده مصرف سوخت و بنزین در کشور، یارانه سنگین پرداختی برای تامین آن و هدر رفت انرژی، همه توجه ها را به سوی لزوم کاهش مصرف و بهینه سازی توسط مردم جلب می کند اما آنچه در این میان کمتر به آن پرداخته می شود، سهم خودروهای بی کیفیت داخلی در افزایش مصرف سوخت و تحمیل هزینه هنگفت بر دوش مردم و بودجه کشور توسط آنهاست.وضعیت ناگوار رعایت استانداردهای مصرف سوخت توسط صنعت خودروسازی کشور به حدی است که در مرحله جدید واگذای برچسب های مصرف انرژی به خودروهای تولید داخلی که امسال اجرا شد هیچ خودرویی نتوانست در زمینه مصرف انرژی برچسب اِی (A) را دریافت کند، در واقع بالاترین امتیاز کسب شده توسط خودروهای داخلی نشان بی (B) بود.همچنین هشت محصول از 6 کارخانه تولیدکننده خودرو در کشور نتوانسته اند هیچیک از استانداردهای مصرف سوخت (A تا G) را کسب کنند و به طور کلی فاقد استاندارد مصرف سوخت تشخیص داده شده اند.براساس بررسی های انجام شده، با توجه به شرایط کنونی اگر خودروسازان اقدامی برای بهبود کیفیت خودروهای خود در مصرف سوخت انجام ندهند در 2 سال آینده که مرحله جدید ارزیابی استانداردهای مصرف سوخت و برچسب انرژی خودروها انجام می شود، حدود نیمی از خودروهای تولیدی کشور قادر به دریافت هیچ نوع از برچسب انرژی نخواهند بود.** مصرف بالای سوخت در بخش حمل و نقلدر همین پیوند، مدیر بهینه سازی انرژی در بخش حمل و نقل شرکت بهینه سازی مصرف سوخت در گفت وگو با خبرنگار اقتصادی ایرنا اظهارداشت: در سال گذشته 22 میلیون و 90 هزار دستگاه خودرو سواری در کشور تردد می‌کردند که شامل 18 میلیون و 640 هزار خودروی سواری و سه میلیون و 450 هزار وانت بود.ساسان کاظمی نژاد افزود: براساس آمار، شمار موتور سیکلت های فعال نیز 11 میلیون و 200 دستگاه بود.وی با یادآوری اینکه در سال گذشته 870 هزار خودرو فرسوده در کشور تردد داشته اند، اضافه کرد: در بسیاری از کشورها، خودروهای بالای پنج سال فرسوده محسوب می‌شود اما در ایران به دلایل مختلف خودروهای عمومی مانند تاکسی با عمر بیش از 10 سال فرسوده است.وی یادآور شد: همچنین برای فرسوده بودن خودروهای سواری تعریف خاصی نشده است، بنابراین خودروهای سواری با عمر بسیار بالا هنوز در حال تردد هستند.** افزوده شدن 1.5 میلیون خودرو جدید تا سال آیندهمدیر بهینه سازی انرژی در بخش حمل و نقل گفت: میزان مصرف بنزین در 6 ماه نخست امسال به طور میانگین 89 میلیون لیتر در روز بوده که در شهریورماه به 96 میلیون لیتر رسیده است.کاظمی نژاد ادامه داد: هر خودرو به طور میانگین در ایران روزانه چهار لیتر و موتورسیکلت 2 لیتر بنزین مصرف می کند.وی اضافه کرد: براساس آمار وزارت صنعت، معدن و تجارت تا پایان سال 98 یک میلیون و 500 هزار خودرو جدید به ناوگان خودروهای در حال تردد کشور افزوده و باعث جهش جدید در مصرف سوخت می‌شود.** خودروهای فاقد استاندارد، عامل رشد مصرف سوختمدیر بهینه سازی انرژی در بخش حمل و نقل ادامه داد: یکی از روش های مهم برای کاهش مصرف سوخت، نوسازی ناوگان خودرویی و استفاده از فناوری های جدید در صنعت خودرو سازی است.وی اضافه کرد: باید از طریق توسعه دولت الکترونیک و تشویق مردم به استفاده از خودروهای همگانی زمینه برای کاهش استفاده از خودروهای شخصی و کاهش مصرف بنزین را فراهم کرد.کاظمی نژاد با مقایسه میانگین مصرف سوخت خودرو در ایران و جهان گفت: میانگین مصرف سوخت برای خودروهای کشور به ازای هر 100 کیلومتر حدود 7.5 لیتر است؛ در حالی که در دنیا حدود 5.5 لیتر برآورد می شود که با برنامه ریزی های انجام شده به 4.5 لیتر نیز کاهش خواهد یافت.وی تصریح کرد: در بخش خودرو، مردم مقصر نیستند بلکه خودروها فاقد استانداردهای لازم برای مصرف بهینه سوخت ساخته شده است.** امکان کاهش 40 درصدی مصرف سوخت مدیر بهینه سازی انرژی در بخش حمل و نقل گفت: در صورت رعایت استانداردهای مصرف سوخت توسط خودرو ها و استفاده از فناوری های جدید، حدود 30 درصد و همچنین در صورت توسعه ناوگان حمل و نقل عمومی، توسعه دولت الکترونیک و بهبود فرهنگ رانندگی در مجموع، حدود 40 درصد در مصرف بنزین کشور صرفه جویی می شود.وی همچنین به تهیه برچسب مصرف سوخت برای خودروها اشاره کرد و گفت: این طرح با همکاری سازمان ملی استاندارد اجرا می شود.کاظمی نژاد با بیان اینکه سازمان ملی استاندارد به تازگی برخی خودروهای فاقد استاندارد را معرفی کرده که نمی توانند شماره گذاری شوند، اضافه کرد: با اجبار سازمان ملی استاندارد، خودروسازان به سراغ اصلاح خودروهای خود رفته اند.** ساخت موتور کم مصرف داخلی برای خودرومدیر بهینه سازی انرژی در بخش حمل و نقل از ساخت موتور کم مصرف داخلی خبر داد و گفت: این موتورها میزان مصرف سوخت خودرو را به چهار تا 4.5 لیتر برای هر 100 کیلومتر کاهش می‌دهد.کاظمی نژاد اضافه کرد: فناوری ساخت این موتورها به کشور وارد و نمونه این موتورها نیز تولید شده است تا خودروسازان از آنها استفاده کنند.اقتصام**2022*1961            "}