{"onTitr":"","titr":" برخورد تانکر سوخت یک کشته بر جای گذاشت","describe":" مشهد- ایرنا- رئیس اداره حوادث و مدیریت بحران دانشگاه علوم پزشکی مشهد گفت: در اثر برخورد یک دستگاه خودروی سواری پیکان با تانکر حمل سوخت در جاده قوچان - چناران یک نفر جان باخت و یک نفر دیگر مجروح شد.", "text":"شهرام طاهرزاده ظهر یکشنبه در گفت و گو با خبرنگار ایرنا افزود: در جریان این حادثه ظهر امروز در کیلومتر 22 جاده قوچان -چناران هر دو خودرو دچار آتش ‌سوزی شدند. وی گفت: گرچه تانکر حمل سوخت خالی بود اما قسمت اتاق تانکر و خودروی پیکان آتش گرفتند. پس از گزارش حادثه یک آمبولانس از اورژانس و عوامل هلال ‌احمر برای عملیات جداسازی به محل اعزام شدند. او افزود: در این حادثه راننده خودروی پیکان در محل فوت کرد. راننده تانکر نیز تحت مراقبتهای قلبی و ریوی به بیمارستان موسی بن جعفر قوچان منتقل ‌شد. قوچان در فاصله 137 کیلومتری شمال مشهد قرار دارد. 7501/1858            "}