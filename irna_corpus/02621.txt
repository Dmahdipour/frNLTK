{"onTitr":"","titr":" بارش های رگباری تا پایان هفته در زنجان ادامه دارد","describe":" زنجان - ایرنا - کارشناس پیش بینی اداره کل هواشناسی استان زنجان گفت: طبق پیش بینی ها بارش های رگباری پراکنده به همراه رعد و برق تا روز جمعه در مناطق مختلف استان ادامه دارد.", "text":"حسین سلطانی روز چهارشنبه در گفت و گو با خبرنگار ایرنا افزود: وضعیت جوی امروز استان قسمتی ابری به تدریج با افزایش پوشش ابر و بارش های رگباری پراکنده با رعد و برق در مناطق مختلف خواهد بود.وی اظهار داشت: بر این اساس این بارش ها با وزش باد که در برخی نقاط با سرعت 40 تا 50 کیلومتر بر ساعت خواهد بود، تا روز جمعه ادامه می یابد.سلطانی افزود: دمای هوای این استان نیز طی مدت یاد شده تغییر چندانی نخواهد کرد، اما روز شنبه هفته آینده کاهش پنج تا 6 درجه ای دما به وقوع خواهد پیوست.وی بیان کرد: مدل های نقشه های هواشناسی بیانگر آن است که طی روزهای پایانی مهر امسال سامانه بارشی قوی وارد استان خواهد شد و مناطق مختلف را تحت تاثیر قرار می دهد.کارشناس پیش بینی اداره کل هواشناسی استان زنجان ادامه داد: طی 24 ساعت گذشته قیدار و ابهر با هشت و آب بر طارم با 27 درجه خنک ترین و گرمترین مناطق استان بودند و دمای فعلی شهر زنجان نیز 10 درجه است نسبت به روز گذشته در همین ساعت یک درجه کاهش نشان می دهد.به گفته سلطانی، دمای کمینه و بیشینه شهر زنجان طی مدت یاد شده بین 9 و 27 درجه و میزان بارش ثبت شده نیز 2.5 میلی متر بوده است.به گزارش ایرنا، هم اکنون این اداره کل 60 ایستگاه هواشناسی در استان دارد که از این تعداد 30 ایستگاه بصورت خودکار اطلاعات مورد نیاز را جمع آوری می کند.   9646/6085            "}