{"onTitr":" کمیسر عالی سازمان ملل در امور پناهندگان:    ","titr":" ایران سیاست پیشرفته‌ای در خدمت به پناهندگان دارد","describe":" تهران - ایرنا - کمیسر عالی سازمان ملل در امور پناهندگان حضور هیات عالی رتبه ایران در اجلاس وزرا را که در بیست و هشتم مهر ماه برگزار خواهد شد، بسیار ضروری دانست و گفت: جمهوری اسلامی ایران بهترین آموزش را به پناهندگان ارائه کرده و سیاست پیشرفته‌ای در ارائه خدمات به پناهندگان اتخاذ کرده است.", "text":"به گزارش ایرنا از پایگاه اطلاع رسانی وزارت کشور، حسین ذوالفقاری معاون امنیتی و انتظامی وزارت کشور در حاشیه اجلاس اکسکام با فیلیپو گرندی کمیسر عالی در امور پناهندگان سازمان ملل متحد دیدار و گفت و گو کرد.گرندی از میزبانی خوب دولت جمهوری اسلامی ایران در سفر خود به ایران تشکر و بر اجرای پروسه قانونی کردن افغانستانی های بدون مدرک در ایران و ضرورت تعامل و ادامه کار از دولت افغانستان تاکید کرد.وی همچنین از خدمات جمهوری اسلامی ایران به پناهندگان به رغم تحریم های اعمال شده و مشکلات ناشی از آن تقدیر کرد.گرندی حضور هیات عالی رتبه ایران در اجلاس وزرا را که در بیست و هشتم مهر ماه برگزار خواهد شد، بسیار ضروری دانست و گفت: جمهوری اسلامی ایران بهترین آموزش را به پناهندگان ارائه کرده و سیاست پیشرفته ای در ارائه خدمات به پناهندگان اتخاذ کرده است.گرندی از حمایت جمهوری اسلامی ایران در پروسه تدوین پیمان جهانی پناهندگان تشکر و ابراز امیدواری کرد: با تصویب آن در مجمع عمومی سال جاری، جامعه جهانی بتواند موثرتر به چالش پناهندگی رسیدگی کند.** تحریم‌ها خللی به خدمات رسانی به پناهندگان ایجاد نمی‌کندحسین ذوالفقاری در این دیدار تنها راه حل مشکل پناهندگان و مهاجران افغانستان را ایجاد امنیت داخلی در افغانستان اعلام کرد و گفت: نتیجه تحقق این موضوع بازگشت و ادغام مجدد میلیون ها افغانستانی پناهنده و مهاجر خواهد بود.ذوالفقاری انجام سرشماری هشت و نیم میلیون تن از افغانستانی ها را در راستای قانونمند کردن اقامت آنان اقدامی قابل توجه دانست و تاکید کرد: تحریم ها خللی به خدمات رسانی به پناهندگان ایجاد نخواهد کرد ولی طبیعتا کاهش سطح درآمد افغانها در کشور به دلیل نوسانات قیمت ارز و کاهش قدرت خرید پناهندگان بواسطه افزایش قیمت را در برخواهد داشت.سیام**1751**1535            "}