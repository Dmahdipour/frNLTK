{"onTitr":"","titr":" فرماندار رضوانشهر: روستاها به مراکز تولیدی تبدیل شوند","describe":" رشت - ایرنا - فرماندار شهرستان رضوانشهر گفت: باید نگاه به روستاها تغییر کند و به کمک هم این مناطق را به کانون تولید ارزش آفرینی تبدیل کنیم.", "text":"به گزارش ایرنا، عسگر حسنی پور عصر دوشنبه در همایش تولید کنندگان صنایع گوناگون رضوانشهر که بمناسبت روز روستا تشکیل شد، افزود: توسعه روستایی مستلزم مدیریت اصولی با مهارت ‌های ویژه است.وی با بیان اینکه از مهمترین ویژگی های جامعه مدنی مطالبه گری است، گفت: باید از همه وقت و توان خودمان برای پیگیری مطالبات روستائیان استفاده و در جهت سرعت بخشی چرخ تولید و شکوفایی روستاها تلاش کنیم.فرماندار رضوانشهر افزود: با توجه به اینکه 60 درصد از جمعیت این شهرستان در مناطق روستایی ساکن هستند، می طلبد که وقت بیشتری را برای خدمت به روستائیان عزیز صرف کنیم.نماینده عالی دولت در رضوانشهر ضمن برشمردن وظایف دهیاران در قانون گفت: دهیاران روستا در قانون 48 وظیفه بر عهده دارند که شامل موضوعات بهداشتی، عمرانی، اجتماعی و ... می باشد که باید از این فرصت برای خدمت به روستائیان و شکوفایی روستاها استفاده کنند.وی با بیان اینکه واژه روستا از رستن و روئیدن آمده ، افزود: بر همین اساس ما باید روستا ها را بعنوان مکان های تولیدی بشناسیم و مردم روستا را با فرهنگ تولید آشنا سازیم.فرماندار رضوانشهر ضمن اظهار تأسف از خرید و فروش زمین های روستایی توسط افراد سودجو گفت: این موضوع ما را نگران کرده که بعضی مواقع افراد ساکن در روستا زمین های خود را به غیر بومی ها می فروشند و این در حالیست که این زمین ها محل تولید و برای امور کشاورزی است.وی ضمن تشکر از زحمات تولید کنندگان صنایع روستایی گفت: تکریم روستاییان یکی از مهمترین راهکارهای دولت برای کاهش مهاجرت از روستاها به شهرهاست.فرماندار رضوانشهر افزود: دولت روستا را پایگاه اقتصادی جامعه و روستایی را تولید کننده بزرگ کشور می داند و اقدامات صورت گرفته بگونه ای است که روستاییان به درجه ای از رفاه دست یابند و سرعت مهاجرت از روستاها کند شود. وی در ادامه با اشاره به خسارات های ناشی از سیلاب های اخیر گفت: طی دو مرحله جاری شدن سیل در این شهرستان که با فاصله یک هفته اتفاق افتاد، بیش از 20 میلیارد تومان به زیر ساخت های منطقه خسارت وارد شد.وی خطاب به مدیران دستگاه های اجرایی حاضر در همایش متذکر شد: هرچه سریعتر نسبت به جابجایی و جمع آوری تأسیسات و لوله های گاز، آب و برق از حریم رودخانه اقدام کنید.در پایان این همایش به چند نفر از تولید کنندگان موفق صنایع روستایی لوح سپاس داده شد.شهرستان رضوانشهر با حدود 80 هزار نفر جمعیت، 120 روستا و 810 کیلومتر مربع وسعت جغرافیایی در 70 کیلومتری غرب مرکز استان گیلان واقع است.7293/2007            "}