{"onTitr":"","titr":" 487 کودک در مراکز شبانه روزی بهزیستی پذیرش شدند","describe":" تهران- ایرنا- مدیرکل بهزیستی استان تهران گفت: هزار و 541 نفر از کودکان بی سرپرست و بدسرپرست در مراکز شبانه روزی بهزیستی نگهداری می شوند که از این تعداد در 6 ماهه نخست امسال 487 کودک کمتر از 18 سال در مراکز شبانه روزی، پذیرش جدید شدند.", "text":"به گزارش خبرنگار ایرنا، داریوش بیات نژاد در نشست خبری هفته کودک افزود: همچنین به هزار و 940 نفر از کودکان دارای شرایط معیشتی نامناسب، امداد ماهیانه برای زندگی پرداخت می شود.وی گفت: علاوه بر این خانواده های دارای کودکان دوقلو و چندقلو را با توجه به شرایط اقتصادی خانواده تحت پوشش حمایت های مالی قرار می دهیم و در 6 ماهه نخست امسال سه هزار و 450 مورد از این خانواده ها را تحت حمایت های مالی مستمر و غیرمستمر قرار دادیم.بیات نژاد افزود: 70 درصد کودکان کار و خیابان استان تهران از اتباع خارجی هستند که بیشتر آنان مجوز قانونی ورود به تهران را ندارند. بهزیستی برای ارائه خدمات به کودکان اتباع بیگانه محدودیت هایی دارد؛ بیشتر کودکان کار به دلیل مشکلات اقتصادی و گاهی به دلیل اعتیاد اعضای خانواده به این کار روی می آورند.وی، بیماری اعضای خانواده و اختلافات خانوادگی را از دیگر علل اشتغال به کار کودکان کار و خیابان عنوان کرد و گفت: علاوه بر موازی کاری در زمینه کودکان کار و خیابان، بانک اطلاعاتی دقیق و جامعی از این کودکان وجود ندارد.مدیرکل بهزیستی استان تهران گفت: اعتباری برای کودکان بازمانده از تحصیل در اختیار داریم اما به رغم مکاتبات با ثبت احوال و ادارات کل آموزش و پرورش تهران آماری از این کودکان در اختیار نداریم تا اعتبار را برای آنان هزینه کنیم.بیات نژاد افزود: توزیع اعتبارات برای ساماندهی کودکان کار نامناسب است؛ سامان کودکان کار و خیابان سخت و پیچیده نیست و دارای آیین نامه است اما ابزار و امکانات آن باید واقعی اندیشیده و کارگروهی تقویت شود؛ اعتبارات شهرداری تهران در حوزه فرهنگ اجتماعی بیش از 2 برابر تمام اعتبار بهزیستی کل کشور است.وی اضافه کرد: گاهی خانواده کودک کار و خیابان پذیرش شده در مراکز بهزیستی، تحت پوشش کمیته امداد است؛ این نهاد باید اقدامات موثر داشته باشد که کودک خانواده به شغل کاذب نپردازد.* 93 درصد کودکان استان تهران از رفتن به مهد محروم هستندمدیرکل بهزیستی استان تهران با اشاره به جمعیت هشت میلیون و 750 هزار نفری کودکان کشور گفت: از این تعداد، حدود 750 هزار کودک 6 ماهه تا 6 ساله در استان تهران بسر می برند اما از این تعداد فقط 53 هزار و 500 نفر به مهدکودک می روند به آن معنا که از 100 درصد کودکان زیر 6 سال استان تهران، 7.1 درصد کودکان از فرصت آموزشی مهدها برخوردارند و حدود 93 درصد از این فرصت محروم هستند.بیات نژاد تاکید کرد: تصمیم گیران و برنامه ریزان کشور و همچنین آحاد مردم باید به موضوع رفتن کودکان به مهدهای کودک توجه بیشتری کنند.وی افزود: پذیرش کودکان از 6 ماهگی تا 6 سالگی در مهدهای کودک در حیطه وظایف بهزیستی است؛ 798 مهدکودک شامل 753 مهد شهری، 30 روستامهد و 15 مهدحاشیه در استان تهران فعالیت دارد.* شناسایی 760 کودک دارای خانواده بی بضاعت برای رفتن به مهدمدیرکل بهزیستی استان تهران با اشاره به توزیع یک وعده غذای گرم در روستامهدها و مهدهای حاشیه ای گفت: سال گذشته هزار و 293 کودک در روستامهدها و مهدهای حاشیه ای از سرانه غذای گرم برخوردار شدند و هزار و 760 کودک دارای خانواده بی بضاعت را برای برخورداری از خدمات این مهدها شناسایی کردیم. بیات نژاد خاطرنشان کرد: به کودکان دارای خانواده بی بضاعت برای رفتن به مهدها نیز سرانه 40 هزار تومانی کمک هزینه شهریه پرداخت می شود.وی افزود: همچنین برای تجهیز مهدهای کودک مناطق حاشیه ای و روستاها، هشت میلیون تومان کمک بلاعوض درنظرگرفته ایم که سال گذشته به 13 مهد در این زمینه، کمک شد.بیات نژآد یادآور شد: سال گذشته 303 مورد موافقت اصولی برای تاسیس مهدکودک در استان تهران صادر شد که اولویت نیز با تاسیس مهد در مناطق حاشیه ای و کم برخوردار و با تراکم بالای جمعیت است. * 51 کودک پسر معتاد خدمات درمانی دریافت کردند مدیرکل بهزیستی استان تهران گفت: اورژانس اجتماعی این استان طی 6 ماهه نخست امسال چهار هزار و 826 مورد مداخله کودک آزاری داشت.بیات نژاد افزود: سال 96 نیز مرکزی برای درمان اعتیاد کودکان کمتر از 18 سال در تهران بعد از اجرای آزمایشی آن در سیستان و بلوچستان ایجاد و 51 نفر از پسران دارای اعتیاد شناسایی شدند و به آنان خدمات هدفمند، به هنگام و تخصصی ارائه شد که مسیر سم زدایی و درمان آنان امیدوارکننده بوده است.وی تصریح کرد: امسال به دنبال این هستیم که مرکز درمان اعتیاد کودکان دختر کمتر از 18 سال را راه اندازی کنیم البته اینگونه مراکز با توجه به حفظ کرامت انسانی، فاقد تابلو و نام دارند.* ارائه خدمات مشاوره به کودکانمدیرکل بهزیستی استان تهران با اشاره به ارائه خدمات مشاوره و روانشناختی، مددکاری اجتماعی و مشاوره حقوقی به کودکان کمتر از 18 سال نیز گفت: بررسی ها نشان می دهد بخش زیادی از ناهنجاری و کج رفتاری افراد با دریافت مشاوره های روانشناختی برطرف می شود.بیات نژاد افزود: سال گذشته هزار و 156 مورد در مراکز مختلف بهزیستی، خدمات مشاوره ای به نوجوانان داشته ایم که این رقم در 6 ماهه نخست امسال به 792 مورد رسید.وی خاطرنشان کرد: طی سال گذشته در مراکز سلامت روان نیز 2 هزار و 870 کودک کمتر از 18 سال از خدمات مشاوره ای بهره مند شدند که این رقم در 6 ماهه نخست امسال به 790 مورد رسید. وی یادآور شد: همچنین سال گذشته با برگزاری 32 کارگاه، 32 مربی برای آموزش خدمات مشاوره ای تربیت شد که در 6 ماهه نخست امسال توانستیم 32 مربی دیگر تربیت کنیم.بیات نژاد افزود: طرح مشارکت اجتماعی دانش آموزان با همکاری بهزیستی و آموزش و پرورش در 55 مدرسه و 120 کلاس درس استان تهران برای سه هزار و 816 دانش آموز اجرا شد؛ این طرح با هدف پیشگیری از آسیب های اجتماعی، ایجاد توانمندی های خاص و تقویت سرمایه اجتماعی اجرا می شود.* بیش از 33 هزار کودک دارای معلولیت در تهران مدیرکل بهزیستی استان تهران گفت: 33 هزار و 381 کودک کمتر از 18 سال در تهران شناسایی شد که 61 درصد آنان پسر و 39 درصد دختر هستند.بیات نژاد افزود: کودکان دارای معلولیت در دریافت خدمات توانبخشی به طور مثال مواردی مانند سمعک یا کاشت حلزون در اولویت هستند و سال گذشته 35 مورد خدمت در این زمینه ارائه شد و اکنون نیز 43 کودک برای دریافت خدمات کاشت حلزون شناسایی شده اند.* تهران به سامانه کاهش طلاق وصل نشده است مدیرکل بهزیستی استان تهران گفت: استان تهران به رغم اجرایی شدن سامانه کاهش طلاق و ثبت الکترونیک در 11 استان کشور، هنوز به این سامانه به علت نبود هماهنگی بین بخشی متصل نشده است.بیات نژاد افزود: طلاق یکی از دغدغه های نهاد خانواده و حاکمیت است که پیامدهای سختی برای افراد داشته و در قانون برنامه ششم نیز به بهزیستی تکلیف شده است هر ساله درصدی از آمار طلاق را کاهش دهد اما این کار مستلزم کار بین بخشی است.وی با بیان اینکه تمام امکانات سخت افزاری و نرم افزاری سامانه کاهش طلاق و ثبت الکترونیک در تهران آماده است، ادامه داد: معاونت پیشگیری از جرم قوه قضائیه باید در این زمینه همکاری داشته باشد اما تاکنون این همکاری به صورت عملی ایجاد نشده است.اجتمام*9185*1834            "}