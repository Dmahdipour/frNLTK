{"onTitr":" رئیس مرکز مطالعات راهبردی ناجا:    ","titr":" کشور همزمان با سه توطئه دشمن در حال جنگ است","describe":" خرم آباد -ایرنا- رئیس مرکز مطالعات راهبردی ناجا گفت: امروز در شرایطی قرار داریم که همزمان با سه ضلع توطئه اقتصادی، امنیتی و سیاسی دشمن در حال جنگ هستیم.", "text":"به گزارش ایرنا سردار احمدرضا رادان روز سه شنبه در نخستین کنگره 456 شهید دفاع مقدس، عرضه نظم و امنیت و شهدای مدافع حرم لرستان در مصلی الغدیر خرم آباد افزود: مردم، نیروهای مسلح و دولت خدمتگذار می تواند در مقابل توطئه های دشمن مقابله و ایستادگی کند.وی اظهار داشت: در یک شب دلار 200 هزار ریالی به 100 هزار ریال سقوط می کند که نشان می دهد افزایش کاذب نرخ دلار یک توطئه است.وی ادامه داد: باید در کنار هم باشیم و نگاهمان به مقام معظم رهبری باشد چراکه دشمن ما را در ضلع امنیت در فتنه 88 آزمایش کرد و مردم در 9 دی پاسخ آنها را دادند.سردار رادان گفت: دشمن زمانیکه به پایگاه بسیج در مریوان حمله کرد مرکز 10 ساله آنها با خاک یکسان شد و امروز کاری که از تبار خوارج و داعش است را در اهواز انجام داد.وی افزود: همگان دیدند که موشک هایمان از 2 کشور عبور کرد و مرکز تجمع داعش در فرات را هدف قرار داد.وی اظهار داشت: به دشمنان ایران اسلامی توصیه می کنم تجربه سیلی و مشت ما را نداشته باشند چرا که اگر آن را تجربه کنند نیست خواهند شد.سردار رادان اضافه کرد: باید با هم عهد و پیمان بسته و گوش به فرمان ولی فقیه باشیم تا از این مشکلات عبور کنیم.رئیس مرکز مطالعات راهبردی ناجا همچنین گفت: الگوی شهدا در انقلاب اسلامی نهضت عاشورا بود و الگوی حزب الله ، مبارزان سوریه و عراق انقلاب ایران است.سردار رادان با بیان اینکه تاریخ عاشورا در انقلاب تکرار شد و تکرار می شود، ادامه داد: شهدا اهل دنیا نشدند چراکه امام حسین اهل دنیا نبود و دنیاطلبان در مقابل دشمن ذلیل و ترسو هستند./6060/7274/3210            "}