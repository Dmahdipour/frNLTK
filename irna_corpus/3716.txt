{"onTitr":"","titr":" اقدامات مادرید برای کاهش آلودگی هوا","describe":" مادرید - ایرنا - دولت محلی مادرید با اتخاذ اقدامات گوناگون از جمله اعمال محدودیت های تردد برای خودروها ، بهبود و توسعه حمل و نقل عمومی‌ ، تصمیم گرفته آلودگی هوا در پایتخت اسپانیا را کاهش دهد.", "text":"به گزارش ایرنا، وزارت محیط زیست اسپانیا  روز 12 مهر سال جاری داده های مربوط به کیفیت هوا در اسپانیا در سال 2017 را منتشر کرد که بیانگر ارقام مشابه نسبت به سالهای گذشته بود .گزارش مذکور اشاره دارد که یک افزایش اندکی از دی اکسید نیتروژن و ذرات معلق پی‌ ام 10 که دو مورد از خطرناک ترین آلوده کنندگان برای سلامتی انسان ها می‌ باشند ، صورت گرفته است .افزایش اندک این ویژگی‌ ها می‌ تواند به علت نوسانات شرایط آب و هوایی باشد و لزوما به معنای بدتر شدن انتشارات گازهای صنعتی یا خودروها نیست .دولت های اسپانیا در سال های اخیر به ترویج سیاست های مختلف برای کاهش آلودگی هوا پرداختند که مهمترین آن تخفیف قیمت در خرید خودروهای جدید با تحویل دادن خودروهای قدیمی‌ بود که هنوز نیز ادامه دارد .افزون بر آن اکنون که مدل های بسیار پیشرفته تری به بازار آمده ا‌ند ، دولت سعی‌ دارد که خودروهای دیزلی و بنزینی را رفته رفته کاهش دهد و بیشتر خودروهای هیبریدی و برقی را بفروشد .در راستای این اقدامات ، دولت محلی مادرید ، قوانینی‌ را تصویب کرد که از روز دوشنبه 16 مهر به اجرا گذاشته می‌ شوند .شهرداری مادرید در این مورد خودروها را به پنج دسته عادی ، بی‌ ، سی‌ ، اکو و صفر تقسیم کرده است و به جز خودروهای عادی که خودروهایی هستند که بیشتر از بقیه آلوده می‌ کنند (خودروهای دیزل شماره گذاری شده قبل از سال 2006 و خودروهای بنزینی شماره گذاری شده قبل از سال 2000 )، برای چهار دسته دیگر ، برچسب هایی‌ را تعیین کرده که رانندگان باید به اجبار بر روی شیشه خودرو بچسبانند تا پلیس را در شناسایی خودروها کمک کنند .در این رابطه ، خودروهای اکو ، آلودگی کمی‌ ایجاد می‌ کنند و خودروهای صفر ، آلودگی ندارند زیرا برقی می‌ باشند .شهرداری با تاکید بر اجباری بودن چسباندن برچسب ها ، اعلام کرده که نداشتن آن ، منجر به صدور جریمه از سوی پلیس خواهد شد .بر اساس قوانین جدید ، حداکثر سرعت مجاز در خیابان های یک طرفه یا یک خط برای هر خودرو (85 درصد خیابان های مادرید)، 30 کیلومتر در ساعت خواهد بود و حداکثر سرعت در جاده های ورودی به مادرید 70 کیلومتر در ساعت تعیین شده است تا که میزان انتشارات دودهای خودرو و موتورها کم باشد .از سوی دیگر از  روز 23 نوامبر (2 آذر )، ورود خودروها به بخش بزرگی‌ از مرکز شهر بجز برای ساکنان این منطقه محدود می‌ باشد و فقط خودروهایی‌ که اکو یا صفر باشند و یا هر خودرویی که حامل افراد معلول باشند ، حق ورود به مرکز شهر را دارند.شهرداری همچنین اعلام کرده که افرادی که خارج از ایالت مادرید سکونت داشته و می‌ خواهند برای بازدید از اقوام خود به داخل مادرید وارد شوند ، نیاز به یک مجوز مخصوص دارند تا که خودروهای آنها جریمه نشوند .یکی‌ دیگر از اقداماتی که شهرداری مادرید برای کاهش آلودگی انجام داده ، حذف یک خط از خیابان های مرکز شهر و تبدیل کردن آنها به پیاده رو است تا بدین صورت ، خودروهای کمتری در مرکز شهر رفت و آمد کنند .افزایش ناوگان های اتوبوس های گازی ، ترویج حمل و نقل عمومی‌ بیشتر از طریق کاهش نرخ بلیت ها و ترویج استفاده از دوچرخه و کرایه دادن آنها ، اقدامات دیگری هستند که دولت ایالت مادرید برای کاهش آلودگی اتخاذ کرده است .باوجود همه تدابیر اتخاذ شده از اسپانیا ؛ این کشور در کنترل و کاهش آلودگی هوا پیشرفت چشمگیری نداشته است و به همین دلیل از سوی اتحادیه اروپا مورد تنبیه قرار گرفته است .اروپام *491** 1546            "}