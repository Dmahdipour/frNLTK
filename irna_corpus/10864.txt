{"onTitr":" دولت گرجستان اعلام کرد:    ","titr":" مرکز آزمایشات بیولوژیکی تفلیس برای بازدید روس ها باز است","describe":" باکو- ایرنا -دولت گرجستان با تاکید بر سازنده و غیرخطرناک بودن فعالیت های « مرکز آزمایشات بیولوژیکی ریچار لوگار آمریکا» در حومه تفلیس، بار دیگر از کارشناسان روسیه برای بازدید از این مرکز دعوت کرد.", "text":"به گزارش روز سه شنبه خبرگزاری آپسنی ، «زورآب آباشیدزه» نماینده ویژه نخست وزیر گرجستان در مسایل عادی سازی روابط با روسیه گفت: کارشناسان روسی می توانند در همایش بین المللی که روز های 14 و 15 نوامبر در این مرکز برگزار می شود ،شرکت کنند . وی افزود: کارشناسان روس اگر مایلند با واقعیت های فعالیت این آزمایشگاه آشنا شوند، می توانند به گرجستان سفر کنند و در این همایش بین المللی حضور یابند . این مقام گرجی اظهار داشت: طرف روسیه فعلا موافقت خود برای شرکت در این همایش بین المللی را اعلام نکرده است ولی آنها فرصت برای اعلام آمادگی و حضور در گرجستان را دارند. آباشیدزه گفت: در این همایش بین المللی کارشناسان 20 کشور حضور خواهند داشت.مرکز آزمایشات بیولوژیکی ریچارد لوگار ، در سال 2011 میلادی با کمک های مالی آمریکا در حومه تفلیس راه اندازی شد.این مرکز در ابتدا وابسته به وزارت دفاع گرجستان بود ولی سپس به وزارت کار ، بهداشت و تامین اجتماعی گرجستان واگذار شد .وزیر امنیت اسبق و نیز مشاور آمریکایی تبار دولت میخائیل ساآکاشویلی رئیس جمهوری وقت گرجستان اخیرا اعلام کرده اند که آزمایش های بیولوژیکی خطرناکی در این مرکز و چند آزمایشگاه دیگر در گرجستان که وابسته آمریکا و انگلیس هستند ، در جریان است و ادعا کرد که اسنادی دال بر صحت اظهارات خود در دست دارد.وزیر امنیت دولتی اسبق گرجستان، مدعی شد؛ اسنادی در مورد توسعه سلاح های بیولوژیکی در « مرکز ریچارد لوگار» آمریکا در نزدیکی تفلیس در دست دارد .« ایگور گئورگادزه» که در مسکو بسر می برد ، به تازگی در گفت و گو با خبرنگاران اعلام کرد که اسنادی در مورد اجرای آزمایش های خطرناک در این مرکز در دست دارد .به گفته گئورگادزه مبتکر این مرکز بهداشتی در خارج از آمریکا موسسه کاهش تهدیدات وابسته به وزارت دفاع آمریکا است. وزیر امنیت اسبق گرجستان، در ادامه سخنان خود مدعی شد که نهادهای رسمی آمریکا آزمایشات بر روی افراد زنده با هدف توسعه سلاح های بیولوژیکی انجام می دهند . وی همچنین از دونالد ترامپ رئیس جمهوری آمریکا خواستار صدور دستور برای انجام تحقیقات درباره مشروعیت آزمایشات انجام گرفته در این مرکز شد . به گفته گئورگادزه این مرکز با مجوز باراک اوباما رئیس جمهوری سابق آمریکا و میخائیل ساآکاشویلی همتای گرجستانی وی در نزدیکی تفلیس تاسیس شده است . وی افزود: بر اساس اسنادی که وی در دست دارد ، آزمایشات انجام گرفته بر روی 30 نفر مریض هپاتیت C موجب مرگ 24 نفر از آنها ظرف یک روز شده است ، دلایل مرگ آنها مشخص نشده است و هیچ تحقیقاتی هم در این زمینه انجام نگرفته است . وی افزود: آزمایشات بر روی این افراد بر اساس توافق آنها در این مرکز انجام گرفته است و به عده ای از آنها مبالغی هم پرداخت شده است. این در حالی است که « پاتا ایمنادزه» رئیس مرکز آزمایشی کنترل امراض و بهداشت عمومی لوگار تفلیس ضمن تکذیب موارد ذکر شده گفت که در این موسسه چیزی خاصی صورت نمی گیرد و کارشناسان هم می توانند آن را تایید کنند . وی با اشاره به وجود کنوانسیون بین المللی منع سلاح های بیولوژیکی گفت: گرجستان در قالب این کنوانسیون بین المللی از کشورهای عضو ، برای بازدید از این مرکز دعوت کرده است و تا به حال 18 کشور در این زمینه اعلام آمادگی کرده اند ولی متاسفانه در میان آنها روسیه وجود ندارد . به گفته ایمنادزه، این کشورها در ماه نوامبر سال جاری کارشناسان خود را برای بازدید از این مرکز به گرجستان اعزام خواهند کرد.خاورم ** 337** 1579            "}