{"onTitr":"","titr":" دوره داوری پنج کاتا جودو در زنجان آغاز شد","describe":" زنجان - ایرنا - رئیس هیات جودوی استان زنجان گفت: دوره داوری پنج کاتا جودو از روز /سه شنبه 10 مهر/ با حضور 48 نفر از داوران این رشته ورزشی ایران، در زنجان آغاز شد.", "text":"مجتبی بیگلی روز چهارشنبه در گفت و گو با خبرنگار ایرنا افزود: این کلاس داوری با حضور سه مدرس اعزامی از سوی فدراسیون جودو، جوجیتسو و کوراش و به مدت چهار روز و در 2 نوبت صبح و بعدازظهر برگزار می شود.وی اظهار داشت: دوره داوری پنج کاتا جودو بانوان و مردان برای نخستین بار در زنجان و در آکادمی جودوی شهید جلیل بیگلی واقع در اراضی پایین کوه شهر زنجان برگزار خواهد شد.بیگلی با بیان اینکه کاتا نماد اصلی این رشته ورزشی است و پنج نفر در امر داوری این بخش از جودو تصمیم گیر هستند، افزود: شرکت کنندگان در این دوره دارای کمربند دان 2 و به بالا هستند.به گزارش ایرنا، در زمان حاضر بیش از 500 نفر به عنوان ورزشکار در این رشته ورزشی زنجان فعال هستند که حدود 10 درصد آن را بانوان تشکیل می دهند.6084/6085            "}