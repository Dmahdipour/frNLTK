{"onTitr":" بازی های پاراآسیایی 2018؛    ","titr":" طلای پرتاب دیسک و رکورد آسیا به ایران رسید","describe":" جاکارتا - ایرنا - مهدی اولاد نماینده ایران در ماده پرتاب دیسک بازی های پاراآسیایی 2018 مدال طلای این ماده را از آن خود کرد و رکورد آسیا را هم شکست.", "text":"به گزارش خبرنگار اعزامی ایرنا، امروز (چهارشنبه) و در ادامه مسابقات رشته دوومیدانی بازی های پاراآسیایی جاکارتا، مسابقات فینال ماده پرتاب دیسک کلاس F11 برگزار شد.در این رشته، اولاد با رکورد 42 متر و 37 سانتی متر به مدال طلا رسید و رکورد آسیا و بازیهای پاراآسیایی را شکست. آرین لطفی دیگر نماینده ایران نیز با پرتاب 34 متر و 14 سانتی متر برنز گرفت.در رشته جودو هم وحید نوری که حریفانی از امارات و ژاپن را شکست داده بود، در نیمه نهایی به مصاف ورزشکاری از مغولستان رفت و در کمتر از 20 ثانیه او را ضربه فنی کرد تا راهی فینال شود.در وزن منهای 100 کیلوگرم هم احسان موسی نژاد با پیروزی بر نمایندگان مغولستان و ازبکستان، به فینال این وزن صعود کرد.سومین دوره بازی های پاراآسیایی 2018 در روزهای 14 تا 21 مهر با حضور 2 هزار و 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است. ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی ** 9250 ** 2024            "}