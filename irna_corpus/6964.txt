{"onTitr":"","titr":" بارندگی به 19 واحد مسکونی در بابل خسارت زد","describe":" ساری - ایرنا - فرماندار بابل گفت: براثر بارش شدید باران و وقوع سیلاب از شب گذشته تاکنون در این شهرستان 19 واحد مسکونی دچار خسارت شدند.", "text":"قربانعلی ولیزاده روز شنبه در گفت و گو با خبرنگار ایرنا افزود: به این واحدهای مسکونی حدود 30 درصد خسارت وارد شده است.وی اظهار داشت: با کمک نیروهای امدادی و بنیاد مسکن برای جلوگیری از خسارت های بیشتر سقف این منازل با نایلون پوشیده شد و کارشناسان در حال برآورد ریالی این خسارت ها می باشند.ولیزاده ادامه داد: همچنین در اثر وقوع این حادثه چهار ترانس برق دچار خسارت شده است که این موضوع زمینه قطع کوتاه مدت برق را در برخی از مناطق شهری و روستایی فراهم کرده بود که بلافاصله بعد از یک ساعت این مشکل رفع شده است.وی بیان کرد: همچنین شب گذشته چهار نفر از گردشگران در مناطق بالادست و ییلاقی جنوب بابل گرفتار سیلاب شدند که با اقدام به موقع هلال احمر این افراد نجات یافتند.فرماندار بابل در ادامه گفت: همچنین خسارتی در حوزه آبگرفتگی مدارس و سقوط درختان در سطح شهر رخ داده است که با حضور به موقع نیروهای امدادی این مشکل رفع شده است.شهرستان 530 هزار نفری بابل دارای شش بخش و هفت شهر می باشد.7328/1899            "}