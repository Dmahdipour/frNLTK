{"onTitr":"","titr":" باید و نبایدهای حفر چاه در هفت چشمه قلعه‌تل باغملک","describe":" اهواز - ایرنا - جمعی از مردم شهر قلعه تل نسبت آنچه که حفر چاه در منطقه گردشگری هفت چشمه عنوان شده معترض هستند و از مسئولان می‌خواهند روند انجام این طرح را متوقف کنند.", "text":"به گزارش خبرنگار ایرنا به گفته اهالی، وضعیت آب آشامیدنی 11 هزار نفر از شهروندان قلعه تلی در معرض خطر قرار دارد چرا که آب چاه چیت‌خار ، یکی از دوچاه تامین آب شرب شهر قلعه تل به کمترین میزان خود رسیده و تنها منبع آب شهر چاه دوم در کوه مُدبَق است.شرکت آبفا خوزستان راه‌حل رفع مشکل آب قلعه‌تل را حفر چاه جدید در این شهر می‌داند این در حالیست که بخشی از مردم و طبیعت دوستان با تشریح وضعیت به گفته آنها بحرانی سطح آب‌های زیر زمینی و اعلام ممنوعیت حفر چاه جدید در دشت قلعه تل، به دلیل افت شدید سطح آبهای زیرزمینی و خطر برداشت بیش از حد از این آب‌ها توسط وزارت نیرو، مخالف حفر چاه جدید هستند.مسئول انجمن دوستداران محیط زیست قلعه‌تل گفت: برای مدیریت وضعیت بحرانی آب قلعه‌تل، خواهان پلمپ چاه‌های غیر مجاز در دشت قلعه‌تل و اجرای صحیح و کامل ممنوعیت کشت‌های آب‌بر هستیمسمیه علی دشت در گفت‌وگو با خبرنگار ایرنا افزود: آب شرب قلعه‌تل باید توسط حدود 80 چاه آب عمیق که در دشت قلعه‌تل وجود دارد تامین شود.وی گفت: راه‌حل مشکل حفر چاه در هفت چشمه نیست؛ این چشمه تنها رشته باقیمانده از چشمه‌های قلعه‌تل است که با حفر چاه به نابودی کشیده می‌شود و متعاقب آن، محیط زیست این منطقه دچار آسیب جدی خواهد شد.علی‌دشت افزود: چندی پیش جمعی از مردم و دوستداران محیط زیست قلعه‌تل با حضور در محل این چشمه ضمن پاکسازی محیط اطراف آن، در یک بیانیه اعتراضی، از استاندار خوزستان خواستندتا حفاری چاه‌های آب در دشت قلعه تل، به ویژه منطقه گردشگری هفت چشمه متوقف و آب این شهر از سد کارون سه تامین شود.** در هفت چشمه قابلیت حفر چاه وجود نداردرییس اداره منابع آب ایذه و با‌غملک نیز در گفت‌وگو با خبرنگار ایرنا با بیان اینکه اعتراض مردم قلعه تل نسبت به حفر چاه هفت چشمه را به معاونت حفاظت و بهره‌برداری منعکس کرده ایم گفت: با توجه به کاهش نزولات جوی و نبود تغذیه سازندهای آهکی، منطقه هفت چشمه ظرفیت حفر چاه ندارد.بهنام ایلخاص افزود: حدود 80 حلقه چاه آب مجاز و 14 حقله چاه غیرمجاز در دشت قلعه تل وجود دارد که اقدامات مقتضی برای برخورد با صاحبان چاه‌های غیرمجاز در انجام است.وی گفت: طبق قانون امکان تامین آب شرب از چاه کشاورزی وجود دارد به شرطی که مالکیت چاه به صورت دایمی به آبفا منتقل شود.** اولویت تامین آب شرب مردم استرییس آبفا با‌غملک نیز در گفت‌وگو با خبرنگار ایرنا بیان کرد: اولویت ما تامین آب شرب مردم است و در مضیقه قرار گرفتن مردم از حیث کمبود آب خط قرمز ماست.فریدون احمدی افزود: محیط زیست برای ما نیز از اهمیت خاصی برخوردار است؛ چشمه هفت چشمه آب چندانی ندارد و ما در صورت حفر چاه و کاهش دبی فعلی هفت چشمه، داوطلبانه نسبت به تامین آب تنها برای محیط زیست اقدام و قول می‌دهیم حداقل چند برابر میزان دبی آب کنونی چشمه، تامین و تخصیص دهیم. ضمن اینکه یک آبشخور نیز برای این منطقه و در کنارهفت چشمه برای استفاده پرندگان و حیوانات وحشی خواهیم ساخت.وی افزود: همه باید بپذیریم که نجات جان انسان‌ها و همچنین صحت، سلامتی و ایجاد شرایط بهداشتی افراد در گرو آب سالم و بهداشتی است و در این خصوص انسان بر محیط زیست اولویت دارد ضمن اینکه باید در حفاظت از محیط زیست هم به طرق دیگر اقدام کرد.وی در رابطه با تامین آب از چاه‌های کشاورزی قلعه تل گفت: با بررسی انجام شده مشخص شد که از بین چاه های موجود به لحاظ کمیت وکیفیت آب، تنها یک حلقه قابلیت تامین آب شرب را دارد که  مالکان آن مایل به فروش نبودند.رییس آبفا با‌غملک درباره حفر چاه در مناطق دیگر قلعه تل بیان کرد: با توجه به بررسی و بازدید کارشناسان استانی و آزمایش های ژئوفیزیکی، هفت چشمه از ظرفیت بیشتری نسبت به سایر مناطق برخوردار است.وی افزود: استفاده از این چاه تنها در مقطع اضطراری و تا زمان انتقال آب از سد کارون سه است و پس از آن تامین آب شرب از طریق پروژه بزرگ خط انتقال آب، استفاده از چاه‌ها متوقف خواهد شد.احمدی ادامه داد:در صورت هرگونه اتفاق در اجرا نشدن طرح چاه هفت چشمه و برگشت اعتبار، در سال آینده ممکن است با جیره بندی آب درشهر قلعه تل روبه رو شویم.وی گفت: تنها راه‌حل برطرف کردن مشکل بی آبی درشهرهای قلعه‌تل، با‌غملک و ایذه انتقال آب از پشت سد کارون سه بوده و حفر چاه‌ها تنها یک مُسَکن مقطعی است، لذا تکمیل طرح انتقال آب باید از سوی مسئولان مربوطه، در اولویت قرار بگیرد‌.قلعه‌تُل در بخش مرکزی شهرستان باغملک در شرق خوزستان قرار گرفته‌است. این شهر در فاصله 155 کیلومتری اهواز واقع شده است.9434/ 6037            "}