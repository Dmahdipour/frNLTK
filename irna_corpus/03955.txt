{"onTitr":"","titr":" کالابرگ نفت سفید پاییزه در زاهدان یک هفته زودتر اعلام می شود","describe":" زاهدان - ایرنا - معاون برنامه ریزی و توسعه فرمانداری زاهدان مرکز سیستان و بلوچستان گفت: کالا برگ نفت سفید که قرار بود اول آبانماه اعلام شود با توجه به سرمای زودهنگام و کاهش 10 درجه ای دما یک هفته زودتر یعنی 23 مهر میان مردم این شهرستان توزیع می شود.", "text":"به گزارش ایرنا نعمت الله نجاری دوشنبه شنب در نشست ستاد سوخت زاهدان اظهار داشت: با توجه به آغاز سرما در سیستان و بلوچستان و افزایش مصرف سوخت به منظور جلوگیری از نارضایتی مردم و اختلال در توزیع و سواستفاده برخی جایگاه داران، شرکت نفت زاهدان موظف است سوخت را به موقع به جایگاه داران تحویل دهد.وی افزود: همچنین باید عملکرد عرضه و توزیع سوخت در سطح شهرستان زاهدان توسط دستگاه های ناظر و بازرسان شرکت نفت کنترل و گزارش روزانه ای از این نظارت به فرمانداری ارائه شود.معاون برنامه ریزی و توسعه فرمانداری زاهدان با اشاره به تخلف برخی جایگاه داران نفت سفید مبنی بر دریافت کالابرگ از مردم و تحویل ندادن سوخت به آنان ادامه داد: با جایگاه داران متخلف که سهمیه نفت سفید مردم را به موقع پرداخت نمی کنند باید به شدت برخورد شود.وی تصریح کرد: با توجه به ورود زائران پاکستانی باید سهمیه سوخت مورد نیاز برای گرمایش محل اسکان و استراحت آنان پیش بینی شود.نجاری ادامه داد:همچنین برای نانوایی هایی که به طور رایگان برای این زائران نان تهیه می کنند سهمیه سوخت در نظر گرفته شود.وی با اشاره به مشکلات پیش آمده در زمینه تهیه گاز مایع در زاهدان خطاب به دستگاه های مربوطه گفت: به هیچ وجه نباید مشکلی در زمینه تهیه سیلندر گاز مایع برای مردم وجود داشته باشد و در این زمینه هیچ توجیهی از سوی شرکت خدمات رسان پذیرفتنی نیست.معاون برنامه ریزی و توسعه فرمانداری زاهدان ادامه داد: به منظور حل مشکل سوخت خودروهای توزیع کننده سیلندر شرکت الیاس گاز روزانه 20 لیتر به سهمیه قبلی این خودروها اضافه می شود تا مشکلی در توزیع نداشته باشند.وی اظهار داشت:همچنین سهمیه گاز شرکت های الیاس گاز و اتان گاز نیز افزایش می یابد.نجاری خاطرنشان کرد: گازرسانی به مشترکان شرکت های خدمات رسان باید در اولویت باشد که برای این منظور شرکت ها باید از توزیع ایستگاهی سیلندر گاز در سطح شهر کاسته و پاسخگوی مشترکان خود در درب منازل باشند.وی با بیان اینکه نگرانی از بابت ذخایر گاز و نفت سفید وجود ندارد، ادامه داد: برای تامین ذخایر گاز شهرستان زاهدان علاوه بر ظرفیت حمل جاده ای باید از ظرفیت ریلی نیز استفاده شود.معاون برنامه ریزی و توسعه فرمانداری زاهدان افزود: مردم تا جایی که می توانند گاز مایع مورد نیاز خود را از طریق اشتراک و یا دیگر روش های قانونی تهیه کنند و به سراغ دلالان و بازار آزاد نروند تا مشکلی در چرخه عرضه سیلندر گاز مایع پیش نیاید.9908**3213            "}