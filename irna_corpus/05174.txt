{"onTitr":"","titr":" وزارت کشور فرایند تعیین صلاحیت شهردار بوشهر را تسریع کند","describe":" بوشهر- ایرنا- عضو شورای اسلامی شهر بوشهر گفت: وزارت کشور فرایند تعیین صلاحیت شهردار منتخب بوشهر که بیش از یک ماه به طول انجامیده را تسریع کند.", "text":"به گزارش ایرنا، اکبر توسلی یکشنبه شب در نشست علنی شورای شهر بوشهر افزود: وقتی تایید صلاحیت شهرداری تهران ظرف مدت یک روز انجام می شود انتظار است این نوع نگاه ویژه برای بوشهر نیز وجود داشته باشد.وی بیان کرد: شهر بوشهر بیش از یکسال است که شهردار ندارد و این موضوع باعث ایجاد مشکلات فراوانی در  مدیریت شهری شده است.توسلی ادامه داد: در این ارتباط انتظار داریم مسئولان استانی و حاکمیتی که در موضوع انتخاب شهردار برای شورای شهر بوشهر ضرب الاجل تعیین کرده بودند برای تسریع روند تایید صلاحیت شهرداری بوشهر پیشگام شوند.وی بیان کرد: بودجه امسال شهرداری بوشهر یکهزار و 850 میلیارد ریال است که در 6 ماه 600 میلیارد ریال آن محقق شده که از این میزان 400 میلیارد ریال آن اعتبارات ارزش افزوده است.توسلی افزود: با این شرایط درآمدزایی شهرداری بوشهر در 6 ماه تنها 200 میلیارد ریال بوده است که با این شرایط تورمی و کمبود بودجه مشکلات اجرای پروژه ها در بوشهر افزایش یافته است.وی بیان کرد:پیمانکاران عمده پروژه های شهری بوشهر به دلیل چند برابر شدن هزینه اجرای طرح ها درخواست اعمال ماده 48 کرده اند.توسلی در ارتباط با محلات جنوبی شهر بوشهر اظهار داشت: از یکهزار و 850 میلیارد ریال بودجه شهرداری بوشهر در سال جاری، 900 میلیارد ریال آن برای پروژه های عمرانی است که از این میزان 400 میلیارد ریال برای محلات جنوبی شهر بوشهر است.وی گفت: نبود شهردار، کمبود اعتبار و شرایط تورمی به مشکلات حوزه مدیریت شهری بوشهر بویژه در محلات هفت گانه جنوبی این شهر دامن می زند.توسلی بیان کرد: در این ارتباط انتظار است شورایان محلات جنوبی بوشهر مشکلات محله های خود را لیست کنند و به هیات رئیسه شورای شهر بوشهر تحویل دهند تا پیرامون آن تصمیم گیری لازم صورت گیرد.شورای اسلامی شهر بوشهر براساس قانون ممنوعیت بکارگیری بازنشستگان در مسئولیت های دولتی و عمومی بیستم آبان ماه سال گذشته پایان کار غلامعلی میگلی نژاد شهردار بازنشسته این شهر را تصویب و پس از چند نشست عبدالامیر قاسمی یکی از معاونان شهردار سابق را به عنوان سرپرست شهرداری بوشهر معرفی کرد.پس از اتمام زمان سرپرستی قاسمی، فردین خورشیدیان سمت سرپرستی شهرداری بوشهر را عهده دار بود.در این مدت هر چند اعضای شورای اسلامی شهر بوشهر نبی دهقانی و یونس خسروانی را نیز به عنوان شهردار بوشهر انتخاب کردند اما این افراد نتوانستند حکم خود را از وزارت کشور دریافت کنند.در این ارتباط در نشست علنی روز 13 شهریورماه شورای شهر بوشهر سید نورالدین امیری را با 6 رای (از مجموع 9رای) به عنوان شهردار جدید این شهر انتخاب شد.7212/6043            "}