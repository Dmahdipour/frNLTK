{"onTitr":"","titr":" پمپئو عصبانیت آمریکا را از رای دادگاه لاهه نشان داد","describe":" نیویورک- ایرنا- وزیر خارجه آمریکا با عصبانیت به رای دادگاه بین المللی لاهه  اشاره کرد و گفت: می خواهیم از پیمان مودت ایران و آمریکا خارج شویم.", "text":"به گزارش خبرنگار ایرنا، مایک پمپئو روز چهارشنبه در کنفرانس خبری غیر مترقبه حضور یافت و افزود: ما پیمان سال 1955 میلادی را با ایران خاتمه می دهیم، در ماه ژوئیه ایران یک مورد بی ربط را به دادگاه لاهه برد در حالی که تحریم ها را اعاده کرده بودیم، ایران تلاش کرده است در حق حاکمیت آمریکا دخالت کند تا بتواند به منافع خود دست یابد.وی افزود: ایران از دیوان لاهه برای فعالیت های تبلیغاتی خود سوء استفاده می کند، در حالی که ایران به فعالیت های بدخواهانه خود ادامه می دهد، این تصمیم دادگاه لاهه به هیچ وجه درست نیست.وزیر خارجه آمریکا که مشخص است چاره جز تبعیت از رای دادگاه لاهه را ندارد، ادامه داد: ما برای مسایل انسان دوستانه استثنا قائل خواهیم شد، ایالات متحده فعالانه در این زمینه تلاش کرده است و بدون توجه به چیزهایی که در برابر دادگاه لاهه است با وزارت خزانه داری درباره مسایل انسان دوستانه همکاری می کنیم. پمپئو اضافه کرد: متاسفیم که دادگاه فراموش کرده است که در این زمینه صلاحیت قضایی ندارد تا چنین احکامی صادر کند. ایران از دادگاه لاهه برای منافع خود استفاده کرده است و به همین دلیل ما پیمان 1955 را فسخ می کنیم، امیدوارم مقامات ایران متوجه شوند که تنها راه برای دستیابی به آینده خوب این است که کمپین خرابکاری را در سراسر جهان متوقف کنند.خبرنگاری پرسید: آیا حکم دیوان لاهه تاثیر عملی بر تحریم های آمریکا علیه ایران دارد؟ چه تضمین هایی می توانید بدهید که این مساله تاثیری بر کمک های انسان دوستانه نخواهد داشت؟وزیر امور خارجه آمریکا در ادعایی مضحک خود را غمخوار مردم ایران دانست و گفت: برای اطمینان از اینکه کمک های انسان دوستانه در اختیار نیازمندان برسد، به کارمان ادامه می دهیم. می خواهیم انعطاف لازم را داشته باشیم تا این کمک ها به آنها برسد.پمپئو با تکرار اتهامات واهی در چرایی مبارزه ایران با تروریسم مدعی شد: در داخل ایران از پول برای توسعه تروریسم و موشک  و برای تجهیز نیروهای نیابتی در لبنان و سوریه استفاده می شود، در حالی که مقامات ایران می توانند به مردم خودشان کمک کنند.خبرنگار دیگری پرسید: آیا می توانید درباره واقعیت های عملی پایان دادن پیمان مودت با ایران توضیح دهید؟ پمپئو درباره فسخ پیمان مودت هم اظهار کرد: باید 39 سال پیش از این پیمان، خارج می شدیم. امروز یک روز سازنده و مفیدی از این نظر بود که به خصوص با توجه به دادگاه لاهه، امروز صبح این تصمیم گرفته شد تا نشان دهیم پیمان مودت بین ایران و آمریکا مسخره است.**عراقوزیر خارجه آمریکا درباره تعطیلی سفارت آمریکا در بصره هم گفت: ایران به خاطر حملات به سفارت ما در بغداد و کنسولگری ما در بصره مقصر شناخته می شود و می توان دست ایران را درحمایت از حملات علیه آمریکا در عراق دید.پمپئو افزود: من روز جمعه دستور دادم که کنسولگری بصره تعطیل شود و به جای دیگر برود، همین طور به ایران هشدار دادم که آنها را مسئول هرگونه صدمه به آمریکا یا تاسیسات آمریکایی خواهیم دانست چه خودشان و چه عوامل نیابتی آنها این کار را انجام دهند.وی با تکرار اتهامات واهی و تلاش برای ایجاد تفرقه میان ایران و عراق ادامه داد: این فعالیت های بی ثبات کننده در عراق تلاشی از سوی رژیم ایران است تا نتوانیم جلوی فعالیت های بدخواهانه آن را بگیریم.وزیر خارجه آمریکا که یکجانبه گرایی های آنها در همه مجامع بین المللی با شکست مواجه شده است، اضافه کرد: مشخص است که موفقیت کمپین فشار حداکثری ما را می بینند و سعی می کنند از این طرق به تلاش های ما ضربه بزنند، آمریکا در کنار مردم عراق خواهد بود، نه آنهایی که از طرف ایران دیکته شوند.سوال دیگری که پرسیده شد درباره انتخاب رئیس جمهوری و نخست وزیر عراق بود.وزیر خارجه آمریکا گفت: من با رئیس جدید مجلس عراق صحبت کردم اما هنوز با رئیس جمهوری منتخب صحبت نکرده ام اما امیدوارم که به تعهداتی که پیش از این پایبند بودند ادامه دهند. این افراد را می شناسیم، گرداگرد مسایل دولتی عراق طی مدت زیادی بوده اند. ما می خواهیم که عراق دولتی داشته باشد که خواستار بهزیستی و آینده ای خوب برای مردم عراق باشد نه اینکه جمهوری اسلامی ایران آینده مردم عراق را کنترل کند.پمپئو افزود: این مساله ای است که باعث کمک زیادی خواهد شد و ما می توانیم در این زمینه با دولت جدید عراق همکاری کنیم، من هیچ نظری نخواهم داد درباره اینکه چگونه اقدامی خواهیم کرد.**اختلاف حزبی در تکمیل کادر دیپلماتیکوی در بخش دیگری از سخنان خود به کمبود نیروی انسانی در وزارت خارجه آمریکا اشاره کرد و گفت: ما به 65 دیپلمات نیاز داریم و اکنون نوبت سناتور باب منندز است که نقش خود را ایفا کنند.وزیر خارجه آمریکا افزود: اسامی این دیپلمات ها به سنا فرستاده شده است اما کار آنها در کمیته روابط خارجی سنا معطل مانده است، دمکرات ها باید برای این تاخیر پاسخگو باشند.پمپئو ادامه داد: کار رسیدگی به صلاحیت دیوید شانتر برای دایره امور خاورمیانه معطل مانده است در حالی که ایران صلح و ثبات را در سراسر خاورمیانه مخدوش می کند. روسیه می خواهد به انتخابات میان دوره ای ما خدشه وارد سازد اما پرونده مک کارتی که سابقه کار دارد، همچنان در سنا مانده است.وی اضافه کرد: در حالی که نیروهای آمریکا با تروریسم مبارزه می کنند، هنوز کمیته روابط خارجی درباره کوپر که برای این کار مشخص شده است، به نتیجه نرسیده اند. وزیر خارجه آمریکا افزود: ما متوجه هستیم که سنا باید نظارت کند و این کار باید منصفانه باشد اما کاری که انجام می شود این نیست و ما به این نیروها نیاز داریم. بازی های حزبی در سنا باعث شده است که مانع تراشی کنند و امور را به تاخیر بیندازند به طوری که پیکره دیپلماسی آمریکا تضعیف می شود.پمپئو با اذعان به اینکه دولت ترامپ با گذشت نزدیک به دوسال هنوز نتوانسته است تیم دیپلماتیک خود را تکمیل کند، ادامه داد: در بسیاری از مناطق جهان کسی را برای مدیریت عملیات ها نداریم. این تاخیر صلاحیت ها، تاثیر مستقیمی بر کارهایمان دارند. خبرنگار دیگری درباره پایان جنگ دو کره پس از دهه ها پرسید که وزیر خارجه آمریکا گفت: درباره اعلام رسمی پایان جنگ دو کره نظری ندارم اما خوشحالم که به پیونگ یانگ می روم تا فرصت دیگری برای پیشبرد توافق ترامپ و کیم داشته باشم. امیدوارم بتوانیم تفاهم و پیشرفت بیشتری داشته باشیم و نقشه راهی را برای مسیر غیر هسته ای شدن شبه جزیره کره پیش ببریم.**اس 300 سوریه وی درباره تحویل سامانه موشکی روسیه به سوریه هم گفت: در رابطه با سامانه موشک های اس 300 اما گفته بودم تحویل موشک ها به سوریه خطر بزرگی در بر دارد و خطری را متوجه ثبات منطقه می کند. از دید ما باعث افزایش مناقشه بسیار خطرناک و جدی خواهد شد.**کره شمالی خبرنگاری درباره کره شمالی رسید و اینکه آیا چارچوب زمانی برای دستیابی به اهدافی که آمریکا به دنبال آن است، در نظر گرفته شده است؟  ترامپ گفته بود که آمریکا نمی خواهد درگیر یک چارچوب زمانی باشد.وزیر خارجه آمریکا پاسخ داد: این دو موضع کاملا درست است، ما می خواهیم سریع کار کنیم اما نمی خواهیم گرفتار چارچوب زمانی شویم. رهبران دو کره زمان ژانویه 2021 را مطرح کرده اند که تا آن زمان غیر هسته ای شدن انجام شود، من به نقل از آنها مطرح کرده بودم.پمپئو تاکید کرد: رئیس جمهوری ترامپ کاملا درست می گوید و این مساله ای دراز مدت است؛ ما در مقایسه با تمام دوران گذشته پیشرفت زیادی کرده ایم اما می خواهیم با شرایطی انجام شود تا بتوانیم به اهداف نهایی برسیم.وی خاطرنشان کرد: تا آن زمان تحریم های اقتصادی به قوت خود باقی خواهد بود. می خواهیم به ظرفیتی برسیم که سرانجام به این هدف دست یابیم.وزیر خارجه آمریکا به نشست شورای امنیت که به ریاست وی در اواخر ماه میلادی گذشته برگزار شد هم اشاره کرد و گفت: چینی ها و روس ها افکاری داشتند که زمانی برای کاهش تحریم ها مناسب باشد اما همه کشورها، حامی حفظ تحریم های مربوط به شورای امنیت بودند، این یک تعهد جهانی است و فکر نمی کنم مساله دیگری باشد که چنین یکپارچگی در آن بیابید.اروپام*1429            "}