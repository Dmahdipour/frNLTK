{"onTitr":" پاراآسیایی 2018؛    ","titr":" سرمربی پاراتیراندازی: تعداد مدال های این رشته بی سابقه بود","describe":" جاکارتا - ایرنا - «یوسف آجرلو» سرمربی تیم پاراتیراندازی ایران در رقابت های پاراآسیایی 2018 اندونزی گفت که شاگردانش در این مسابقات بیش از دو دوره گذشته به مدال رسیدند که بی سابقه بوده است.", "text":"به گزارش روز چهارشنبه خبرنگار اعزامی ایرنا، آجرلو از عملکرد شاگردانش در سومین دوره بازی‌های پاراآسیایی ابراز رضایت کرد و افزود: عملکرد فنی بچه‌ها خیلی خوب بود و همه به جز سه نفر در 2 ماده فینالیست شدند و تا این مرحله صاحب سه مدال طلا و یک نقره در تیراندازی شدیم.وی گفت: برنامه و تدابیر اتخاذ شده در اردوها و تمرینات نتیجه داد. زیرا در بعضی از ماده های پاراتیراندازی تجربه زیادی نداریم. ولی رقیه شجاعی که در تفنگ بادی درازکش کلاس R3 که برای نخستین بار در رقابت های بین الملی حضور داشت، نمره خوبی به دست آورد.سرمربی تیم ملی پاراتیراندازی کشورمان به برنامه‌های پیش روی این تیم گفت: در مسابقات کره جنوبی توسط ساره جوانمردی، سمیرا ارم و مهدی زمانی سهمیه پارالمپیک را کسب کردیم که مهدی زمانی در این دوره از بازی‌ها به دلیل مصدومیت همراه ما نیست. اما تلاش می‌کنیم در مسابقات سیدنی استرالیا و العین امارات سهمیه‌های خود را به حداکثر برسانیم و در توکیو هانند جاکارتا بیشترین مدال را کسب کنیم. وی افزود: البته دستیابی به این هدف دور از دسترس نیست. زیرا بیشتر حریفان ما در جهان از ژاپن، کره جنوبی، تایلند، چین، سوئد، نروژ و آلمان هستند و ما این توانایی را داریم که در پارالمپیک هم مدال‌های زیادی کسب کنیم.آجرلوبا تشکر از حمایت‌های کمیته ملی پارالمپیک و فدارسیون جانبازان و معلولین گفت: بعضی اوقات ورزشکاران ما گلایه‌هایی از هیئت‌ها دارند، ولی با توجه به مشکلات مالی فراوان هیئت‌ها، آنها در حد توان ورزشکاران را همراهی می‌کنند.سومین دوره بازیهای پاراآسیایی از 14 تا 21 مهر با حضور 2 هزار و 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی در این دوره از رقابتها حضور دارد.ورزشی**9029**2052**1584            "}