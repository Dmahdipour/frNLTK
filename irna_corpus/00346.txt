{"onTitr":"","titr":" مردم آبادان 120 موکب در شلمچه و عتبات برپا کردند","describe":" آبادان - ایرنا -  سرپرست فرمانداری ویژه آبادان گفت: مردم آبادان در آستانه اربعین حسینی 117 موکب در مرز شلمچه و سه موکب نیز در کربلا و نجف برپا کرده و کار تجهیز موکب ها در حال انجام است.", "text":"زین العابدین موسوی روز جمعه در گفت و گو با ایرنا از شناسنامه دار شدن 120 موکب آبادانی خبر داد و گفت: از این تعداد سه موکب در عراق شامل 2 موکب در کربلا و یک موکب در نجف و سه موکب نیز به صورت بین راهی در مسیر آبادان به خرمشهر به زائران حسینی خدمات رسانی می کنند و 114 موکب نیز در منطقه شلمچه مستقر شدند.وی تصریح کرد: 6  موکب به همت بانوان آباداین با استقرار در مرز شلمچه به زائران خدمت رسانی می کنند  ضمن آنکه 15 موکب از سوی اتباع خارجی در شلمچه در حال آماده سازی است.سرپرست فرمانداری ویژه آبادان افزود: با افزایش سفر زائران اربعین حسینی موکب های آبادانی مستقر در مرز شلمچه روزانه 100 هزار پرس غذا زیر نظر شبکه بهداشت و درمان آبادان بین زائران حسینی توزیع می کنند.وی با بیان اینکه در شلمچه به هیچ اداره و نهاد دولتی مکانی برای استقرار موکب داده نشده است، گفت: بر این باور هستیم که موضوع اربعین باید شکل مردمی خود را داشته باشد لذا نهادهای دولتی فقط وظیفه تامین زیر ساخت هایی چون آب، برق، راه را بر عهده دارند.سرپرست فرمانداری ویژه آبادان اظهار داشت: تنظیف و پاکسازی مسیر پیاده روی زوار اربعین حسینی در شلمچه توسط شهرداری آبادان بصورت شبانه روز با بکارگیری نیروهای خدماتی بصورت ثابت انجام می شود.وی همچنین به تامین 10 دستگاه اتوبوس برای جابجایی زائران اربعین از آبادان تا مرز شلمچه اشاره کرد و گفت: اتوبوس های پیش بینی شده با استقرار در چند نقطه آبادان، نسبت به جابجایی زائران به نقطه مرزی شلمچه آماده خدمت رسانی هستند. وی افزود: با تدابیر اندیشیده شده مشکل خاص ترافیکی برای تردد زائران از آبادان تا مرز بین المللی شلمچه وجود ندارد.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. اربعین پارسال 650 هزار زائر ایرانی و بیش از 100 هزار زائر خارجی از مرز بین المللی شلمچه راهی عتبات عالیات و کربلای معلی شدند.کار برپایی موکب های مردمی در مسیر پایانه مرزی شلمچه که از چندی پیش آغاز شده همچنان به صورت شبانه روزی ادامه دارد. 7104/6068            "}