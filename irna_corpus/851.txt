{"onTitr":"","titr":" تجویز دارویی 'ماری‌جوانا' توسط پزشکان انگلیس قانونی شد","describe":" لندن – ایرنا – وزیر کشور انگلیس روز پنجشنبه اعلام کرد که پزشکان این کشور از یکم نوامبر (10 آبان) قادر خواهند بود تا به‌صورت قانونی مواد دارویی حاوی 'ماری‌جوانا' را تجویز کنند.", "text":"به گزارش ایرنا، در حال حاضر روغن ماری‌جوانا در موارد خاص و تنها در صورت تجویز پزشک در انگلیس عرضه می‌شود. بااین‌حال ساجد جاوید وزیر کشور انگلیس امروز از تصمیم خود برای قانونی کردن تجویز مواد دارویی حاوی ماری‌جوانا توسط پزشکان این کشور خبر داد.این تصمیم پس‌ازآن گرفته شد که وزارت کشور انگلیس اوایل سال جاری میلادی، داروی متعلق به یک نوجوان 13 ساله به نام «بیلی کالد ول» که حاوی مواد ماری‌جوانا بود را ضبط کرد. اقدام وزارت کشور انگلیس این جوان 13 ساله را تا پای مرگ پیش برد و به ناچار مجوز موقتی را برای او صادر کرد. سپس دولت انگلیس اعلام کرد که قوانین مرتبط با حمل مواد دارویی حاوی ماری‌جوانا را مورد ارزیابی قرار می‌دهد.بر اساس قوانین انگلیس، ماری‌جوانا همچنان در ردیف مواد کلاس «بی» (CLASS B) قرار دارد و حمل آن جرم محسوب می‌شود. قاچاقچیان ماری‌جوانا نیز تا 14 سال محکوم‌به حبس خواهند شد. بااین‌حال وزارت کشور در ارزیابی تازه خود، این ماده را از فهرست مواد 'بدون ارزش درمانی' خارج کرده و بدین ترتیب حمل آن در صورت تجویز پزشک و یا داروساز قانونی خواهد بود.وزیر کشور انگلیس عنوان کرد که شورای مشورتی سوءاستفاده از مواد دارویی درباره پیامدهای استفاده از ماری‌جوانا تحقیق خواهد کرد و موسسه ملی سلامت و مراقب نیز روش‌ها و دستورالعمل‌های استفاده از این ماده را تبیین خواهد کرد. جاوید بااین‌حال تأکید کرد: دولت به‌دقت تأثیر این قانون را زیر نظر خواهد داشت و پس تکمیل بررسی‌های «شورای مشورتی سوءاستفاده از مواد دارویی» این قانون را مورد ارزیابی مجدد قرار خواهد داد.اروپام ** هـ ن **3404            "}