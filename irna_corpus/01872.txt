{"onTitr":"","titr":" بنگلادش 19 نفر را به جرم بمب گذاری به اعدام محکوم کرد","describe":" دهلی نو-ایرنا- دادگاهی در بنگلادش روز چهارشنبه 19 نفر را به جرم بمب گذاری در مراسم انتخاباتی حزب حاکم 'لیگ عوامی' در سال 2004 و سو قصد به 'شیخ حسینه' نخست وزیر کنونی بنگلادش به اعدام محکوم کرد.", "text":"به گزارش ایرنا به نقل از روزنامه انگلیسی زبان 'هندو' این دادگاه همچنین 19 نفر دیگر را به دلیل ارتباط با این پرونده مجرم شناخت و حبس ابد محکوم کرد.طارق رحمان فرزند خالده ضیا نخست وزیر سابق بنگلادش نیز در بین افراد محکوم شده قرار دارد.همچنین'لطف الزمان بابار' وزیر سابق کشور بنگلادش در ارتباط با این پرونده به اعدام محکوم شده است. بر اثر پرتاب نارنجک در مراسم انتخاباتی حزب حاکم 'لیگ عوامی' در سال 2004حدود 24 نفر کشته و بیش از 500 نفر مجروح شدند.شیخ حسینه از این سو قصد جان سالم به در برد اما بخشی از شنوایی خود را از دست داد.بنگلادش در مارس سال جاری نیز 39 نفر را به جرم قتل یک مقام در حزب حاکم سیاسی در سال 2014 به اعدام محکوم کرد.از سال 2013 تاکنون دادگاه بنگلادش حدود 400 نفر را به جرم تلاش برای قتل شیخ حسینه به اعدام محکوم کرده است.بر اساس گفته های مقامات بنگلادشی، تاکنون 19 سوء قصد علیه شیخ حسینه نخست وزیر و رهبر حزب حاکم 'عوامی'  صورت گرفته است.سازمان ملل و همچنین گروه های طرفدار حقوق بشر با اعتراض به  احکام دادگاه های بنگلادش اعلام کرده اند که که استاندارد های بین المللی در صدور مجازات این افراد رعایت نشده است.دولت بنگلادش این اتهامات را رد کرده است.آساق**267**1424 **1600            "}