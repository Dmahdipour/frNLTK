{"onTitr":"","titr":" جشنواره 'صلح و دوستی' تبریز با آثاری از 13کشور برگزار می شود","describe":" تبریز- ایرنا- مدیرعامل هلال احمر آذربایجان شرقی با بیان اینکه اختتامیه جشنواره بین المللی نقاشی 'صلح و دوستی' فردا هجدهم مهر در تبریز برگزار می شود، گفت:  44 هزار و 592 اثر از داخل کشور و 12 کشور خارجی به دبیرخانه این جشنواره ارسال شده است.", "text":"به گزارش ایرنا، 'سعید کنعانی' روز سه شنبه در گفت و گو با خبرنگار ایرنا اظهار داشت: علاوه بر 32 استان کشور آثاری از ترکیه، برزیل، ارمنستان، جمهوری آذربایجان، استونی، مراکش، کرواسی، اسلوونی، لبنان، اردن، عراق و افغانستان به این جشنواره ارسال شده است.وی با اشاره به اینکه ترکیه و برزیل بیشترین آثار ارسالی را در میان کشورهای خارجی شرکت کننده در این جشنواره دارند، افزود: در داخل کشور استان های آذربایجان شرقی با 6هزار و 566 اثر، استان خراسان رضوی با پنج هزار و 866  و استان اصفهان با سه هزار و 881 اثر رتبه های اول تا سوم را از لحاظ تعداد آثار ارسالی به جشنواره دارند و استان کرمان چهارم است.وی اعلام کرد: 50 اثر برتر توسط هیات داوران جشنواره برگزیده و در مراسم اختتامیه به تمام آثار خارجی رسیده نیز لوح یادبود و تقدیرنامه اعطا می شود. دبیر جشنواره صلح و دوستی همچنین خاطرنشان کرد: در طرح راهنمای نوروزی امسال، در کنار ایستگاه های طرح 'ملی  ایمنی سفر و سلامت مسافران نوروزی' فضایی بنام فضای 'دوستدار کودک و نوجوان' پیش بینی شده بود که کودکان (گروه سنی 5 تا 12 سال) در این فضاها اقدام به نقاشی با عنوان های نه 'به حوادث جاده ای' و 'صلح و دوستی' کردند. آیین اختتامیه دومین جشنواره بین المللی 'صلح و دوستی' 18 مهر در پارک موزه شمیم پایداری تبریز برگزار می شود. سال گذشته این جشنواره در قزوین برگزار شد. 3093/3071            "}