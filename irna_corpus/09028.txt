{"onTitr":"","titr":" دوره آموزش رنگرزی سنتی در تربت حیدریه آغاز شد","describe":" تربت حیدریه - ایرنا- نخستین دوره آموزشی رنگرزی سنتی روز پنجشنبه توسط اداره میراث فرهنگی، صنایع دستی و گردشگری تربت حیدریه در این شهر آغاز شد.", "text":"رئیس این اداره به خبرنگار ایرنا گفت: این دوره آموزشی با مدرسی استاد 'محمد نعمتی' آخرین هنرمند پیشکسوت و باتجربه هنر رنگرزی در استان خراسان رضوی برگزار شده است.علی محمدی با اشاره به قدمت چند هزار ساله ابریشم کشی در این خطه و ارتباط مستقیم آن با رنگرزی افزود: هنر سنتی رنگرزی در حال منسوخ شدن است لذا به همت و همراهی معاونت صنایع دستی اداره کل میراث فرهنگی، صنایع دستی و گردشگری خراسان رضوی دوره آموزشی 20 روزه برای 12 نفر از علاقه مندان سراسر استان برگزار شد.استاد محمد نعمتی با 69 سال سن مشغول قالیبافی و رنگرزی است.شهرستان 225 هزار نفری تربت حیدریه در 150 کیلومتری جنوب غربی مشهد قرار دارد. 6121 / 6053            "}