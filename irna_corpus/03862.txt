{"onTitr":" رییس مرکز بهداشت خلخال:    ","titr":" سرطان پستان قابل پیشگیری و درمان است","describe":" اردبیل - ایرنا - معاون دانشکده علوم پزشکی و رییس مرکز بهداشت خلخال گفت: سرطان پستان در بانوان با یک معاینه ساده قابل پیشگیری و درمان است.", "text":"به گزارش ایرنا ، ایرج اعتبار روز سه شنبه در جلسه ستاد برگزاری برنامه های هفته سلامت زنان افزود: در حالی که این بیماری با مراجعه به مراکز بهداشتی و درمانی با یک معاینه اولیه از سوی پزشک قابل درمان است بسیاری از بانوان مبتلا به بیماری سرطان پستان از این معاینه ساده تشخیص اجتناب کرده و دچار این بیماری شده اند. وی با بیان اینکه مشکل افزایش بیماری سرطان پستان زنان ، آموزش لازم برای مراجعه اولیه و سطح یک تشخیص بیماری به بانوان در معرض خطر این بیماری است، گفت: معاینات تخصصی سطح 2 مربوط به این بیماری با بهره گیری از امکانات پیشرفته ماموگرافی مرحله دوم تشخیص و درمان بیماری محسوب می شود.او اظهار داشت: در صورتی که پزشک معالج در مرحله اول معاینه تشخیص دهد بیمار برای ادامه روند معاینه و درمان به بخش تخصصی این بیماری ارجاع خواهد شد.  وی با بیان اینکه از آغاز اجرای طرح تحول سلامت ارائه خدمات بهداشت و سلامت به همه گروه های اجتماعی بویژه بانوان در جامعه افزایش یافته ، گفت: با توجه به تفاوت های موجود بین بیماری های زنان و مردان سطح مراقبت های بهداشتی و خدمات سلامت نیز به بانوان کاملا متفاوت از مردان است. وی بیان کرد: بیشتر بانوان را بیماری های خاص از جمله بیماری های مربوط به دوران بارداری و زایمان ، استرس ، تغذیه نامناسب ،کم تحرکی ، چاقی ، مصرف دارو ، بیماری های جنسی ، بیماری های روانی ، عفونت های آمیزشی ، مصرف دخانیات ، ایدز و سرطان پستان در کنار انواع آسیب های پرخطر سلامت تهدید می کند. رییس مرکز بهداشت خلخال ادامه داد: در حال حاضر 40 هزار و 319 نفر و 49 درصد از جمعیت این شهرستان را زنان تشکیل می دهند که بیشترین تعداد این جمعیت را بانوان میانسال با 14 هزار و 427 نفر شامل می شوند که 19.9 درصد از کل جمعیت زنان این منطقه است. او گفت: همچنین 2 هزار و 787 کودک با 3.3 درصد ، 7 هزار و 249 نوجوان با 8.8 درصد ، 7 هزار و 49 جوان با 8.5 درصد و 6هزار و 811 بانوی سالمند 8.2 درصد از جمعیت بانوان خلخال را تشکیل می دهند. فرماندار خلخال نیز در این جلسه بر لزوم اطلاع رسانی و آگاهی مردم از بیماری های پرخطر تاکید کرد و گفت: برنامه های دولت و حاکمیتی در حوزه های مختلف برای اجرا در طول سال تدوین شده و اجرای برنامه های مربوط به بهداشت و سلامت در جامعه نباید مختص هفته ، روز و یا مناسبت های خاص شود. فریدون بابایی افزود: در حالی که خدمات ارائه شده به مردم در حوزه سلامت رضایت بخش است اطلاع رسانی از عملکرد حوزه سلامت شهرستان ضعیف می باشد.شهرستان خلخال در جنوب اردبیل قرار دارد.7119/6018            "}