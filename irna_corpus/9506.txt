{"onTitr":"","titr":" هشت هزار و 500 مورد بازرسی از واحدهای تولیدی یزد انجام شد","describe":" یزد- ایرنا- رئیس سازمان صنعت، معدن و تجارت یزد گفت: بیش از هشت هزار و 500 مورد بازرسی و 395 فقره تشکیل پرونده، طی شهریورماه در این استان انجام شد.", "text":"به گزارش روز چهارشنبه روابط عمومی این سازمان ، محمد رضا علمدار یزدی گفت: در راستای اجرای طرح تشدید نظارت و بازرسی، این سازمان با هماهنگی اتاق‌ اصناف مرکز استان در سطوح خرده فروشی و همچنین استفاده از ظرفیت بازرسان و ناظران، گشت‌های مشترک بازرسی انجام داد.وی افزود: در راستای اجرای این طرح ، گشت ها و نظارت بر عملکرد واحدهای تولیدی ، توزیعی و خدماتی و برخورد با تخلفات بویژه در زمینه احتکار و نگهداری کالا به قصد سود آوری بیشتر در دستور کار قرار گرفت.رئیس سازمان صمت یزد ادامه داد: در این مدت ، پرونده تخلف واحدهای متخلف به ارزش بالغ بر 855 میلیارد ریال تشکیل و برای رسیدگی به مراجع قضایی ارسال شد. به گفته علمدار یزدی از ابتدای طرح بازگشایی مدارس تاکنون 356 مورد گزارش مردمی از طریق ستاد خبری دریافت که 265 فقره از طریق عموم مردم و 91 مورد توسط ناظرین افتخاری گزارش شد که 93 درصد این گزارشات مربوط به کالا و هفت درصد مربوط به خدمات بوده است.وی تصریح کرد : بیشترین گزارشات مردمی مربوط به انواع نان(10درصد) ، سلولزی و بهداشتی (9درصد)، میوه و سبزی (هشت درصد)، گوشت قرمز(7.5درصد ) بوده است.دبیر کارگروه تنظیم بازار یزد خاطرنشان کرد: برای پیشگیری از تخلفات و تسهیل در رسیدگی به شکایات مردمی، 151 مورد گشت مشترک بازرسی انجام شد که منجر به تشکیل 28 فقره پرونده تخلف به ارزش ریالی بالغ بر 853 میلیارد و 112 میلیون ریال شده است .این مسئول با بیان اینکه در این مدت، 18 مورد گزارش در زمینه احتکار و گرانفروشی دریافت و رسیدگی شد، افزود: تمام واحدهای صنفی موظف به نصب قیمت کالا و نرخنامه در معرض دید عموم هستند و شهروندان می توانند هرگونه تخلف احتکار، گرانفروشی، کم‌فروشی، نداشتن برچسب قیمت و ارائه نکردن فاکتور را با شماره 124 سامانه ستاد خبری این سازمان گزارش کنند.1968/ 6197            "}