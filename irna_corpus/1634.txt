{"onTitr":"","titr":" کاروان اربعین بانوان از آستان سیده ملک خاتون حرکت می کند","describe":" تهران-ایرنا- تولیت آستان امامزاده سیده ملک خاتون(س) گفت: بزرگترین کاروان زیارتی ویژه بانوان برای شرکت در راهپیمایی اربعین از آستان این امامزاده به سمت حرم مطهر امام حسین(ع) حرکت می‌کند.", "text":"به گزارش ایرنا محمد قیصری روز چهارشنبه در نشست خبری برنامه های اربعین آستان مقدس امامزاده سیده ملک خاتون(س) افزود: این کاروان با عنوان «دلجویان زینبی» و با شعار «النساء زینبی الی تل زینب» حرکت خود را از آستان ملک خاتون آغاز خواهند کرد.وی گفت: در این کاروان یک‌هزار و یک بانوی ایرانی حضور دارند.قیصری خاطرنشان کرد: اولویت حضور در این کاروان ویژه بانوان با این افرادی است که تاکنون به کربلای معلی مشرف نشده اند و پس از آنها اولویت با خانواده های ایثارگران همسران و مادران شهدای مدافع حرم خواهد بود.تولیت آستان امامزاده سیده ملک خاتون(س) تاکید کرد: علاقه مندان می توانند از طریق سایت آستان مقدس امامزاده سیده ملک خاتون(س) برای ثبت نام اقدام و یا به صورت حضوری به این آستان مراجعه کنند.وی یادآور شد: بخشی از هزینه سفر توسط خیران و بخشی توسط خود افراد تامین می شود.قیصری گفت: افراد متقاضی برای ثبت نام باید مدارک خود (پاسپورت، سه قطعه عکس) را ارایه دهند.آستان سیده ملک خاتون(س) در بزرگراه امام علی، بعد از پل خاوران، خروجی ذوالفقاری، خیابان سید جوادی واقع شده است.تهرام/7244/ 7245//1348            "}