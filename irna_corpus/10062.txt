{"onTitr":"","titr":" دانش آموزان گنبدی کمک به همنوع را به نمایش گذاشتند","describe":" گنبدکاووس - ایرنا - حدود 70 هزار دانش آموز دختر و پسر گنبدی در مراسم سراسری جشن عاطفه ها، باهدف کمک به دانش آموزان نیازمند، دستگیری و انفاق به همنوع را به نمایش گذاشتند.", "text":"به گزارش خبرنگار ایرنا، در مراسم نمادین جشن عاطفه ها که روز چهارشنبه در دبیرستان پسرانه شاهد دوره اول گنبدکاووس برگزار شد، رییس اداره تبلیغات اسلامی این شهرستان درسخنانی، کمک به همنوع را از آموزه های دین مبین اسلام و از بالاترین عبادت ها نزد خدا دانست و بر ترویج بیشتر فرهنگ انفاق درجامعه تاکید کرد.حجت الاسلام والمسلمین علی فتحی گفت: دستگیری و کمک به نیازمندان وظیفه شرعی و اخلاقی هر انسانی بویژه مسلمانان است تا بواسطه آن، سایه فقر و تهیدستی از جامعه اسلامی رخت بربندد.وی اضافه کرد: ترویج فرهنگ کمک و انفاق به نیازمندان و رفاقت و همدلی با دیگران باید از سنین کودکی به فرزندان که آینده سازان جامعه هستند، آموزش داده شود.به گزارش ایرنا، فرج الله رزاقی مدیر آموزش و پرورش گنبدکاووس نیز دراین مراسم با تاکید بر ضرورت کمک به نیازمندان درهمه ایام سال، گفت: این سنت حسنه باید همواره در جامعه ما زنده نگه داشته شود. به گفته وی، پارسال دانش آموزان گنبدی در جشن عاطفه ها مبلغ 255 میلیون ریال کمک کردند. به گزارش ایرنا، محمد باقرپور رییس کمیته امداد منطقه یک گنبدکاووس نیز دراین مراسم با قدردانی از حضور پرشور دانش آموزان این شهرستان در جشن عاطفه ها، گفت: شهروندان گنبدی می توانند کمک های نقدی خود را برای حمایت از مددجویان این نهاد از طریق سامانه تلفن همراه #01711*8877* واریز نمایند.وی افزود: برای جمع آوری کمک های دانش آموزان گنبدی به جشن عاطفه ها، امسال 70 هزار پاکت بین مدارس این شهرستان توزیع شد که کمک ها پس از جمع آوری به حساب این نهاد واریز و با 10 درصد افزایش مجددا در اختیار مدیران مدارس برای توزیع بین دانش آموزان نیازمند قرار داده می شود.شهرستان گنبدکاووس با 350 هزار نفر جمعیت درشرق استان گلستان واقع است./3039/1860            "}