{"onTitr":"","titr":" راهیان نور آستارا به مناطق عملیاتی غرب اعزام شدند","describe":" آستارا - ایرنا - کاروان راهیان نور دانش آموزی آستارا به منظور انتقال فرهنگ ایثار و شهادت به نسل جوان، با بدرقه مسئولان و جمعی از خانواده های شهدا به مناطق عملیاتی غرب کشور اعزام شد.", "text":"فرمانده سپاه ناحیه آستارا روز سه شنبه در آئین بدرقه کاروان راهیان نور در محوطه سپاه این شهرستان به خبرنگار ایرنا گفت: 90 نفر از دانش آموزان نخبه و جهادی دبیرستان های دخترانه با دو اتوبوس برای مدت سه روز، از مناطق عملیاتی کرمانشاه بازدید خواهند کرد و برای آنها یادواره شهدا و شب های خاطره و روایت جنگ برگزار خواهد شد.سرهنگ جهانبخش آرمان افزود: اردوی راهیان نور از اردوهای سیاحتی و زیارتی مهم کشور است و همه ساله در راستای تجدید بیعت با آرمان های شهدا برگزار می شود. مدیر آموزش و پرورش آستارا نیز در این آئین گفت: نقش بسیجیان و فرهنگیان در پاسداشت ارزش های انقلاب، سخت تر و سنگین تر از دوره بعد از انقلاب و دفاع مقدس است و باید تفکر و اندیشه بسیجی در بین دوستداران انقلاب اشاعه شود.سجاد موسوی افزود: آموزش و پرورش کشور، 36 هزار شهید دانش آموز و پنج هزار شهید فرهنگی را به نظام اسلامی تقدیم کرده است.شهرستان آستارا با 91 هزار نفر جمعیت و 17 هزار دانش آموز در غرب استان گیلان واقع شده است.7105 / 2007            "}