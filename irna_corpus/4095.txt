{"onTitr":"","titr":" فرماندار گنبدکاووس: احزاب عامل ثبات و همبستگی ملی هستند","describe":" گنبدکاووس - ایرنا - فرماندار ویژه گنبدکاووس گفت: احزاب از نگاه دولت تدبیر و امید عامل ثبات و همبستگی ملی بوده و در سطح استان نیز باعث می شود فعالیت های اجرایی از روند مناسبی برخوردار باشد.", "text":"به گزارش ایرنا، عبدالقدیر کریمی عصر دوشنبه در نشست با احزاب و گروه های سیاسی شهرستان که با حضور مدیر کل سیاسی و انتخابات استانداری گلستان برگزار شد، افزود: فعالیت های سیاسی و اجتماعی در گنبدکاووس با بهره گیری از نخبگان اجتماعی و احزاب گوناگون پویایی خاصی دارد.وی با اشاره به فعالیت سمن های مختلف در گنبدکاووس افزود: کمک ها و نگاه مثبت به فعالیت سمن ها در دولت تدبیر و امید خصوصا استان گلستان بیش از پیش بوده و این موضوع در حوزه های مختلف به صورت عملیاتی قابل مشاهده و ارزیابی است.فرماندار ویژه گنبدکاووس در پاسخ به انتقاد یکی از حاضرین در خصوص استقلال بیشتر فرمانداری های ویژه گفت: مستقل بودن فرمانداران ویژه در ابعاد بیشتر می تواند به تسهیل فعالیت ها کمک قابل توجهی کند ولی این امر از یک خلاء قانونی رنج می برد.وی خاطرنشان کرد: برای رفع این خلاء قانونی نیاز است تا با استفاده از ظرفیت مجلس شورای اسلامی و تصویب قانونی مناسب در این زمینه، استقلال و اختیارات فرمانداران ویژه بیشتر شود که البته در این زمینه وزارت کشور و استانداری گلستان حمایت خود را اعلام داشته اند.به گزارش ایرنا، معاون مدیرکل سیاسی و انتخابات استانداری گلستان نیز در این نشست گفت: خانه احزاب استان با حضور 9 نفر از سه جناح اصلاح طلبان، اصولگرایان و مستقلین نقش آفرینی می کند و فلسفه وجودی این مکان وحدت و همگرایی بین همه گروه ها و جریانات و در نهایت به انسجام  فعالان سیاسی استان است.حمیدرضا چوبداری با اشاره به فراهم کردن مقدمات لازم برای تشکیل شورای معتمدین احزاب و گروه های سیاسی در استان گفت: نخستین نشست برای تشکیل این شورا با حضور اعضای گروه ها و احزاب سیاسی مختلف استان در هفته جاری تشکیل می شود.وی افزود: اداره کل سیاسی و انتخابات استانداری گلستان به منظور استفاده از تمام نقطه نظرات و اندیشه های سیاسیون در استان و با توجه به طرفیت های  موجود در منطقه، این طرح را اجرایی می کند.وی بیان کرد: برای تقویت انسجام و همبستگی گروه های مختلف سیاسی، اجتماعی و مذهبی در استان فعالیت های فراوانی صورت گرفته که برقراری جلسات متعدد با حضور سیاسیون و جناح های اصولگرا و اصلاح طلب گلستان و تاسیس دانشگاه مذاهب در شهرستان گنبدکاووس از جمله آنها محسوب می شود.به گزارش ایرنا، در این نشست یکی از فعالان سیاسی شهرستان نیز گفت: این گونه نشست ها بسیار مناسب و قابل تقدیر است زیرا باید دغدغه های اجتماعی به بدنه دولت منتقل شود و یکی از آن دغدغه ها فضای غبارآلود فرهنگی و آموزش و پرورش می باشد که می بایست بهای بیشتری به آن داده شود تا مثل مقطع کنونی با چالش روبرو نشویم.علیرضا رضاشاطری با اشاره به وضعیت سیاسی منطقه افزود: در حال حاضر کشور نیاز به همدلی و همراهی تمام ارکان دارد ولی شاهد هستیم در برخی زمینه ها افراد به جای رسیدگی به مسئولیت خود به دنبال عزل و نصب ها رفته اند و مشکلات منطقه که باید از سوی نماینده آن پیگیری شود، قربانی اتلاف وقت برای برکناری و به قدرت رساندن افرادی بدون شایستگی لازم می شوند.مسئول مجمع تدبیر و امید ترکمن صحرا نیز در انتقاد به عدم تحقق وعده های انتخاباتی تصریح کرد: قوم ترکمن با حضور خود در انتخابات و رای قاطع به دولت تدبیر و امید نشان داد که در کنار دکتر روحانی است و این حضور از سوی همه اهل سنت کشور و استان گلستان بود و اکنون منتظر تحقق حداقل وعده های انتخاباتی در حد 10 درصد هستند و این خواسته زیادی نیست.9433/1860            "}