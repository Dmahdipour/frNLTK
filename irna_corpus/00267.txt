{"onTitr":"","titr":" ارزش معاملات بورس انرژی از مرز 5هزار میلیارد ریال گذشت","describe":" تهران- ایرنا- ارزش معاملات هفتگی بازار فیزیکی بورس انرژی ایران با عبور از مرز 5 هزار میلیارد ریال رکورد جدیدی را ثبت کرد.", "text":"به گزارش ایرنا به نقل از سازمان بورس و اوراق بهادار، در آخرین روز کاری هفته که گذشت (چهارشنبه) 463 هزار تن انواع فرآورده نفتی به ارزش بیش از1.01 میلیارد ریال در بازار فیزیکی بورس انرژی ایران داد و ستد شد.در آخرین روز کاری هفته، اولین معامله نفتای سنگین پالایش نفت اصفهان در تالار داخلی بازار فیزیکی بورس انرژی ایران انجام شد.فردا (شنبه)، کالاهای آیزوفید، حلال 404 و «آیزوریسایکل» پالایش نفت شیراز، حلال 402،404 و آیزوریسایکل پالایش نفت تبریز در رینگ داخلی و هیدروکربن سبک در تالار بین‌الملل بورس انرژی عرضه می شود.به گزارش ایرنا، قرار است تا پایان مهر ماه، عرضه یک میلیون بشکه نفت خام در تالار بین‌الملل بورس انرژی آغاز شود.فروش نفت خام به صورت 20 درصد ریالی و 80 درصد ارزی خواهد بود که تسویه بخش ریالی (بر اساس نرخ تسعیر سنا) بصورت نقدی قبل از تحویل محموله و تسویه بخش ارزی به صورت اعتباری با ارائه ضمانت‌نامه بانکی تعهد پرداخت ریالی معتبر از بانک‌های مورد قبول شرکت ملی نفت ایران، پس از تحویل محموله انجام می شود.تحویل نفت ‌خام به خریداران در محموله‌های حداقل پنج هزار تنی (معادل حدود 35 هزار بشکه استاندارد) قابل انجام بوده و البته خریداران می توانند با تجمیع قراردادهای خرید، نسبت به برداشت محموله‌های بزرگتر اقدام کنند.فروش محموله‌ها به صورت مقصد آزاد به جز رژیم صهیونیستی خواهد بود.ساز و کار اجرایی و سایر شرایط عرضه شامل قیمت پایه، نحوه تحویل محموله، تسویه حساب موقت و نهایی، شرایط ضمانت‌نامه تعهد پرداخت و غیره در اطلاعیه عرضه‌ اعلام خواهد شد.اقتصام**2022**1535            "}