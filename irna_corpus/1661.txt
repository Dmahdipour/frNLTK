{"onTitr":"","titr":" مرزنشینان نقش مهمی در تامین امنیت مرزها دارند","describe":" مشهد- ایرنا- فرمانده مرزبانی استان خراسان رضوی گفت: مرزهای شرقی استان خراسان رضوی از امن ترین مرزهای کشور محسوب می شوند که در این زمینه مرزنشینان نقش بسزایی دارند.", "text":"سردار ماشاء الله جان نثار روز چهارشنبه در نشست مرزنشینان و سران طوایف شهرستان های تربت جام، خواف و تایباد افزود: مرزنشینان، مرزبانان و مرزداران واقعی هستند که در طول شبانه روز در کنار مرزبانان عهده دار حفاظت مرزها می باشند.وی اظهار داشت: مرزبانان به عنوان یکی از نیروهای کارآمد با تمام قوا و صلابت برای امنیت و آرامش هموطنان و دفاع از مرزهای کشور طبق وظایف و ماموریت های ذاتی خود تلاش می کنند و خادم مردم و مدافع کیان کشور هستند.وی گفت: با توجه به اقدامات و برنامه های صورت گرفته برای برقرای امنیت نتایج و دستاوردهای خوبی در حوزه امنیت مرزهای استان حاصل شده و این مرزها با استفاده از امکانات و تجهیزات روز نظامی دنیا در امنیت کامل به سر می برد.سردار جان نثار افزود: حفظ جمعیت مرزنشین از اهمیت بسیار برخوردار است زیرا امنیت پایدار مرز با حضور مرزنشینان محقق می شود.امام جمعه اهل سنت بخش پایین جام تربت جام نیز در این نشست گفت: با توجه به ظرفیت های بسیار خوب و مناسبی که در حوزه های کشاورزی، صنعت و نیروی انسانی در شهرهای مرزی وجود دارد می توان با اعتماد به جوانان مرزنشین شاهد بهبود وضعیت امرار معاش آنها بود.مولوی امان الله برزگر با تاکید بر اشتغال و توجه به معیشت مردم و اقتصاد مرزنشینان افزود: بهبود معیشت و اشتغال مرزنشینان باعث جلوگیری از  بروز بسیاری ناهنجاری ها و مشکلات مرزی می شود. وی امنیت مرزهای کشور را حاصل وحدت مرزنشینان دانست و اظهار داشت: امنیت زمینه ساز توسعه و آبادانی هر منطقه است.استان خراسان رضوی بیش از 300 کیلومتر مرز مشترک با کشور افغانستان دارد که 90 کیلومتر آن در شهرستان تایباد واقع است.تایباد در 225 کیلومتری جنوب شرقی مشهد قرار دارد.7494 / 6053            "}