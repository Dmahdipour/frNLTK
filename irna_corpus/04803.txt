{"onTitr":" روزنامه الاخبار:    ","titr":" مواضع عربستان و ترکیه ابهام در سرنوشت خاشقجی را افزایش داد","describe":" بیروت - ایرنا - روزنامه «الاخبار» لبنان در گزارش نخست  شماره امروز (دوشنبه) خود نوشت که سخنان مقام های عربستان و ترکیه درباره وضعیت «جمال خاشقجی» روزنامه نگار منتقد سعودی، ابهام ها درباره سرنوشت او را افزایش داده است.", "text":"به گزارش ایرنا، خاشقجی روزنامه نگار منتقد سعودی از سه شنبه هفته پیش پس از مراجعه به کنسولگری عربستان در استانبول ناپدید شده است. به نوشته الاخبار، اطلاعات ضد و نقیض ارائه شده از سوی مقام های ترکیه، در هفتمین روز پیاپی پرسش های بدون جوابی را باقی گذاشته است.الاخبار نوشت: در حالی که برخی از اطلاعات درز یافته از طرف مقام های ترکیه به رسانه ها از کشته شدن خاشقجی پرده برمی دارد، «رجب طیب اردوغان»  نخست وزیر این کشور گفت که نسبت به سرنوشت وی پیش بینی «مثبت» دارد و نتایج تحقیق در این موضوع هرچه باشد، به جهانیان اعلام خواهد شد.این روزنامه لبنانی به طور مشخص اظهارامیدواری اردوغان را با تاکید «یاسین آختای» مشاور وی در به قتل رسیدن خاشقجی در کنسولگری عربستان در استانبول در تناقض می داند.الاخبار با بیان اینکه سخنان اردوغان چیزی جدیدی را نداشت، دو احتمال را درباره نوع واکنش ترکیه مطرح کرد: نخست اینکه مقام های این کشور اطلاعات و داده های کافی و قابل اطمینانی برای محکوم کردن ریاض و سخن گفتن درباره این پرونده در مقابل افکار عمومی ندارند و احتمال دوم را این دانست که ترکیه به دنبال دادن وقت به سعودی ها است تا با یک سناریوی مشترک از این موضوع با حفظ آبرو خارج شود.این روزنامه در ادامه از «حلقه مفقوده» در سرنوشت خاشقجی نوشت و افزود: پس از هفت روز از ناپدیدشدن این روزنامه نگار به نظر می رسد که توپ در زمین آنکارا باشد و باید ابهام ها و وضعیت این مساله را روشن کند.الاخبار، ابهام های این پرونده را نشانگر ناتوانی دستگاه اطلاعاتی ترکیه دانست و نوشت که در حالی که بر اساس شهادت نامزد خاشقجی، ورود او به کنسولگری سعودی محرض شده و به گفته مقام های ترکیه دوربین های بیرون از کنسولگری خروج او را ثبت نکرده اند، «محمد العتیبی» کنسول سعودی درهای کنسولگری شش طبقه را برای خبرگزاری «رویترز» باز کرد تا ثابت شود خاشقجی در آنجا نیست.این روزنامه لبنانی افزود: گرچه آنطور که پلیس ترکیه معتقد است، کشته شدن خاشقجی در کنسولگری در یک عملیات برنامه ریزی شده محتمل تر است، اما با اصرار عربستان در رد کشته شدن وی در داخل کنسولگری، ریاض از نظر قانونی «بی گناه» است، تا زمانی که آنکارا بتواند دلیل قاطعی را در محکومیت آن ارائه کند.الاخبار افزود: صرفنظر از اینکه چه اتفاقی داخل کنسولگری افتاده، سوال دیگری که متوجه مقام های ترکیه است این که او چه زنده یا مرده، چگونه از کنسولگری خارج شده است و اگر به عربستان برده شده، چگونه از فرودگاه عبور داده شده است.به نوشته الاخبار، پاسخ به این پرسش ها همانطور که اردوغان گفته، در انتظار پایان تحقیقات ترکیه از دوربین ها و حرکت هواپیماهاست.خاورم**2054**1651            "}