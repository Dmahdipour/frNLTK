{"onTitr":" معاون دهیاری های کشور:    ","titr":" طرح های روستایی حمایت می شود","describe":" قم - ایرنا - معاون امور دهیاری های سازمان شهرداری ها و دهیاری های کشور با تاکید بر حمایت از طرح های روستایی، گفت: در پرداخت تسهیلات به طرح های روستایی که اشتغال و تولید را به همراه داشته باشد محدودیتی نداریم و به صورت کامل پرداخت می شود.", "text":"به گزارش ایرنا، سعید رضا جندقیان روز چهارشنبه در همایش روز ملی روستا و عشایر در قم، اظهار داشت: روستایان می توانند طرح های خود را به بخشداری و فرمانداری ها اعلام کنند تا بتوان آنها را به بهره برداری رساند.وی گفت: در شرایط کنونی وضعیت اقتصادی در سطح کشور، باید برای توسعه و آبادانی روستاها از ظرفیت سازمان های مردم نهاد نیز استفاده کرد.وی خاطرنشان کرد: باید دیدگاه ها نسبت به توسعه روستاها تغییر کند تا با استفاده از منابع طبیعی شاهد رونق روستاها و ارتقای تولید در آنها باشیم.جندقیان با انتقاد از کاهش جمعیت در روستاها گفت: باید برنامه های مختلف و طرح های جدید جهت ماندگاری روستاییان صورت گیرد تا جاذبه های زندگی در روستاها ایجاد شود.وی همچنین اظهار کرد: 20 هزار میلیارد تومان اعتبار از سال 82 تا 97 در روستاها توزیع شده که از کل مبالغ تخصیص یافته، 15 هزار و 170 میلیارد تومان در دولت های دهم و یازدهم بوده است.وی افزود: این منابع به دهیاران و شوراها جهت اجرای برنامه ها و طرح های مختلف در روستاهای کشور پرداخت شده است.جندقیان در ادامه با اشاره به این که نقش اقتصاد پایه روستایی در تولید ناخالص ملی کاهش یافته است گفت: در گذشته سهم ناخالص ملی روستاها 25 درصد بوده که این آمار به سه درصد رسیده است.وی اضافه کرد: اقتصاد روستایی نسبت به نقشی که داشته رو به نزول است که باید در این زمینه تدابیری درست اندیشیده شود.وی در پایان، از ارسال لایحه دهیاری ها به مجلس شورای اسلامی خبر داد و گفت: این لایحه در 18 ماده تهیه شده است که امیدواریم با تصویب آن اختیار دهیاری ها و سایر موارد افزایش یابد.همایش روز ملی روستا و عشایر با حضور سید مهدی صادقی استاندار قم و دهیاران بخش های این استان در سالن جلسات معصومیه فرمانداری برگزار شد.8138/ 1175            "}