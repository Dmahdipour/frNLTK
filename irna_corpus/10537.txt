{"onTitr":" بازی های پاراآسیایی اندونزی؛    ","titr":" خسروی‌فا: نیم نگاهی به جایگاه سوم جدول توزیع مدال‌ها داریم","describe":" جاکارتا - ایرنا - رییس کمیته ملی پارالمپیک در زمینه جایگاه ایران در سومین دوره بازی های پاراآسیایی جاکارتا گفت: ضمن تثبیت جایگاه چهارم با همت ورزشکاران نیم نگاهی به رده سوم جدول این مسابقات داریم.", "text":"به گزارش خبرنگار اعزامی ایرنا به اندونزی، محمود خسروی وفا سه شنبه شب (به وقت محلی) پس از ورود به فرودگاه جاکارتا در جمع خبرنگاران با اشاره به برنامه های کمیته ملی پارالمپیک تصریح کرد: تنها تیمی که با پرواز مستقیم و به صورت چارتری گام در جاکارتا گذاشت کاروان ورزشی ایران بود و این می تواند برای ورزشکاران یک کار مهم به شمار آید.وی در زمینه جایگاه رده بندی کاروان ایران در جدول توزیع مدال ها یادآور شد: ما به دنبال افزایش تعداد مدال ها هستیم و جایگاه چهارم قطعی است اما با کمک و تلاش ورزشکاران نیم نگاهی نیز به جایگاه سومی داریم.او در پایان  اظهار داشت: طبق برنامه قرار بود پاداش مدال آوران پای سکو پرداخت شود که با توجه به سختی تامین ارز و حمل آن این کار به بازگشت از جاکارتا موکول شد. در زمینه پاداش دولت نیز میزان دریافتی مدال آوران پاراآسیایی با مدال آوران آسیایی برابر است.سومین دوره بازی های پاراآسیایی در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.کاروان ورزشی کشورمان نیز با 209 ورزشکار و در 13 رشته ورزشی راهی این رقابتها شده است.ورزشی **2052**1597            "}