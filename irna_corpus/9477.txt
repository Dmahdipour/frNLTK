{"onTitr":" نماینده ولی فقیه در کرمان:    ","titr":" بخش خصوصی در درمان به کمک دولت بیاید","describe":" کرمان - ایرنا - نماینده ولی فقیه در استان کرمان با اشاره به اهمیت حضور بخش خصوصی در حوزه درمان و بیمه ‌ای گفت: بخش خصوصی در بخش درمان مردم به کمک دولت بیاید و بصورت جدی بخشی از اموال مردم در خدمت درمان قرار گیرد.", "text":"به گزارش ایرنا، حجت الاسلام حسن علیدادی سلیمانی روز چهارشنبه در دیدار با مدیرعامل بیمه سلامت کشور افزود: رقابت در بخش درمان باید جدی گرفته شود و این مسئله سبب کاهش هزینه‌ ها می شود.وی با اشاره به تغییر سبک زندگی و حذف دفترچه بیمه گفت: این مهم باید در بین مردم و مراکز درمانی فرهنگ سازی شود و مردم باید بدانند سلامت بدن به این نیست که به بیش از حد به مراکز درمانی مراجعه کنند.نماینده ولی فقیه در استان کرمان بیان داشت: حضور پزشکان و کارشناسان سلامت در برنامه های مختلف صدا و سیما به آگاهی بخشی مردم در حوزه سلامت کمک می کند.حجت الاسلام علیدادی سلیمانی با اشاره به اینکه افراد به محض احتمال بیماری بلافاصله به پزشک و مراکز درمانی مراجعه می کند گفت: پزشکان نیز گاهی بیشتر از حد معمول بیمار را به دیگر پزشکان متخصص ارجاع می‌ دهد در حالی که ممکن است به لحاظ پزشکی هم درصد ضعیف احتمال در مورد بیماری داده شده باشد.وی با بیان اینکه باید تدابیری اندیشیده شود که پزشکان تجویز کمتر دارو داشته و بیماران را نیز توجیه کنند که داروی زیاد طلب نداشته و استفاده نکنند خاطرنشان کرد: بعضی مواقع داروی زیادی تجویز می ‌شود که به صلاح نیست و باید به مقدار کافی و به اندازه دارو به بیماران داده شود.3029/9895            "}