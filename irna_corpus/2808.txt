{"onTitr":"","titr":" نتایج رقابت های فوتبال بزرگسالان و نوجوانان گیلان","describe":" آستارا - ایرنا - تیم فوتبال مقاومت آستارا در چهارمین بازی خانگی خود در هفته نهم لیگ برتر بزرگسالان استان گیلان (جام گیل) برابر شهرداری بندر انزلی با نتیجه یک بر صفر به پیروزی رسید.", "text":"به گزارش خبرنگار ایرنا این مسابقه عصر سه شنبه در زمین ورزشی شهر چوبر تالش برگزار شد و تیم مقاومت آستارا با تک گل خود در نیمه اول بازی به پیروزی رسید و شهرداری انزلی با وجود بازی هجومی در برخی دقایق، نتوانست دروازه تیم میزبان را باز کند.گل تیم مقاومت آستارا را جواد صفری در دقیقه 25 به ثمر رساند و قضاوت دیدار بر عهده علی محمدی پور، مرتضی کاظمیان و سجاد علوی بود.تیم فوتبال مقاومت آستارا برای حضور موفقیت آمیز در لیگ برتر گیلان با هشت بازیکن از باشگاه تراکتورسازی تبریز قرارداد همکاری بسته و در بازی بعدی خود، میهمان دخانیات گیلان خواهد بود. تیم مقاومت این شهرستان تاکنون از هشت بازی، شش برد و دو مساوی کسب کرده و با 20 امتیاز در رده نخست جدول مسابقات فوتبال جام گیل قرار دارد.14 تیم در مسابقات فوتبال لیگ برتر بزرگسالان گیلان (جام گیل) رقابت می کنند.بندر آستارا با 91 هزار نفر جمعیت در غرب استان گیلان قرار دارد و سه هزار و 500 ورزشکار در این شهرستان فعالیت می کنند.**  فراز لاهیجان همچنان صدرنشین لیگ برتر نوجوانان استان به گزارش خبرنگار ایرنا در ادامه رقابت های فوتبال لیگ برتر نوجوانان استان گیلان تیم دخانیات رشت عصر سه شنبه از هفته نهم این مسابقات با نتیجه سه بر یک برابر وحدت ماسال به برتری دست یافت تا همچنان یکی از تیم های صدر جدولی این رقابت ها باشد؛ در این مسابقه دخانیات رشت با به ثمر رساندن سه گل و دریافت فقط یک گل، به برتری رسید و هر سه امتیاز این بازی را کسب کرد. همچنین در دیگر بازی های برگزار شده از هفته نهم رقابت های فوتبال لیگ نوجوانان استان گیلان، شهرداری خمام با نتیجه دو بر یک مغلوب پرسپولیس رشت شد و سپیدرود رشت با نتیجه سه بر دو اتحاد آبکنار بندرانزلی را مغلوب کرد. در دیگر بازی این هفته قرار بود شهرداری رشت و خزر لنگرود به مصاف هم بروند که به دلیل حاضر نشدن تیم خزر لنگرود، نتیجه این بازی سه بر صفر به سود شهرداری رشت اعلام شد. اما در آخرین بازی هفته نهم رقابت های فوتبال لیگ برتر نوجوانان گیلان ، تیم های فراز لاهیجان و آینده سازان سیاهکل رو در روی هم قرار گرفتند که در نهایت تیم فراز با نتیجه یک بر صفر حریفش را شکست داد . در جدول رده بندی این رقابت ها و تا پایان هفته نهم ، فراز لاهیجان با 22 امتیاز از هشت مسابقه در صدر جدول قرار دارد، شهرداری رشت با 18 امتیاز دوم است، دخانیات و سپیدرود رشت نیز به ترتیب در مکان های سوم و چهارم قرار دارند. در رقابت های فوتبال لیگ برتر نوجوانان استان گیلان ، 11 تیم در یک گروه به صورت دوره ای و رفت و برگشت با هم به رقابت می پردازند. 7285 /7105/ 7124 / 2007            "}