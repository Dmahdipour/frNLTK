{"onTitr":"","titr":" دوندگان ابرماراتن بین المللی راه ابریشم ایران به خط پایان رسیدند","describe":" کرمان - ایرنا - مدیرکل میراث فرهنگی، صنایع دستی و گردشگری استان کرمان گفت: سومین ابرماراتن بین المللی راه ابریشم ایران امروز(یکشنبه) پس از هفت روز در محل کاروانسرای زوار بخش شهداد به پایان رسید.", "text":"به گزارش ایرنا، غلامرضا فرخی در جمع خبرنگاران افزود: در پایان این رقابت ها اکبر نقدی از تبریز مقام اول، حسنعلی شیخ از سیستان و بلوچستان نفر دوم  و آلبرتو از ایتالیا مقام سوم را کسب کرد. وی بیان کرد: سومین ابرماراتن بین‌المللی راه ابریشم ایران با حضور 35 دونده از 6 کشور جهان از تاریخ 9 مهرماه از محل اکو کمپ گردشگری هواپیمایی ماهان واقع در روستای ملک آباد بخش شهداد آغاز شده بود. مدیرکل میراث فرهنگی، صنایع دستی و گردشگری استان کرمان ادامه داد: در اولین روز برگزاری سومین ابرماراتن بین‌المللی راه ابریشم ایران، دوندگان مسیر 40 کیلومتری اکوکمپ گردشگری هواپیمایی ماهان تا دره‌ دلفین‌ها واقع در بیان لوت را دویدند.وی گفت: دوندگان در دومین روز این ابرماراتن، مسافت ۳۸ کیلومتری  دره‌ دلفین‌ها تا گندم ‌بریان و رودشور را دویدند و شب را در منطقه گندم ‌بریان سپری کردند.فرخی  اظهار داشت: تمامی دوندگان در سومین روز مسابقه یک مسیر ۴۲ کیلومتری از گندم‌ بریان تا کاروانسرای حوض نادر در منطقه کلوت ها را دویدند.وی با بیان اینکه دوندگان در روزهای چهارم و پنجم وارد مسیر کلوت ها به عنوان سخت‌ترین بخش مسابقه شدند افزود: این 2 روز سخت‌ترین قسمت مسابقه با قوانین بسیار خاصی بود، از جمله آنکه دوندگان باید یک مسیر ۷۵ کیلومتری را طی ۲۴ ساعت می‌دویدند و اگر از این بازه‌ زمانی بیشتر می‌شد، امکان ادامه‌ مسابقه را نداشتند.مدیرکل میراث فرهنگی، صنایع دستی و گردشگری استان کرمان  با اشاره به اینکه  ۸۰ درصد دوندگان، تا شامگاه ۷۵ کیلومتر را دویدند، تصریح کرد: آخرین دونده نیز ساعت 6صبح جمعه (روز پنجم) به خط پایان این مسیر رسید.وی افزود: دوندگان پس از یک شب استراحت در روستای کریم‌آباد، در صبح روز ششم مسابقه مسیر ۳۸ کیلومتری تا روستای جهر در حوالی شهر اندوهجرد را دویدند.فرخی گفت: دوندگان سومین ابرماراتن راه ابریشم ایران در نهایت در هفتمین روز این ابرماراتن پس از طی 17 کیلومتردر محل کاروانسرای زوار اندوهجرد به خط پایان رسیدند.وی تاکید کرد: این مسابقه رقابتی نبوده و خوشبختانه در این مدت هیچ مشکلی برای هیچ یک از دوندگان ایرانی و خارجی پیش نیامد و همه‌ شرکت کنندگان از اجرای برنامه رضایت کامل دارند. مدیرکل میراث فرهنگی، صنایع دستی و گردشگری استان کرمان ادامه داد: با بیان اینکه در سومین ابرماراتن بین المللی راه ابریشم ایران در مجموع 17 دونده‌ ایرانی و 18 دونده خارجی شرکت داشتند افزود: در جریان این ابرماراتن، ۱۱ نفر از دوندگان ۱۵۰ کیلومتر در بیابان لوت دویدند و سایر‌ شرکت‌کنندگان مسیری ۲۵۰ کیلومتری را طی کردند.وی بیان کرد: تا روز دوم مسابقه سه دونده انصراف دادند و پس از آن ۳۲ دونده دیگر مسیر را تا خط پایان طی کردند.مسابقه فوق ماراتن به رقابت هایی گفته می شود که مسیر دوی آنها بیش از 42 کیلومتر باشد.بخشی از بیابان لوت در سال 95 به عنوان اولین جاذبه طبیعی ایران به ثبت جهانی رسیده است که قسمت عمده آن در استان کرمان قرار دارد.بخش شهداد تا کرمان 95 کیلومتر فاصله دارد.7437/ 5054            "}