{"onTitr":" سفیر ایران در کوبا :    ","titr":" مستکبران نمی‌ توانند اراده ملت مصمم به ایستادگی را بشکنند","describe":" مادرید- ایرنا- «کامبیز شیخ حسنی» سفیر جمهوری اسلامی ایران در کوبا در کنفرانسی با عنوان 'امپریالیسم یا استکبار جهانی و فرهنگ سلطه' گفت : مستکبران نمی توانند اراده ملتهایی که مصمم به ایستادگی و دفاع از شرف و حیثیت خود هستند، را بشکنند.", "text":"به گزارش ایرنا ، شیخ حسنی در این کنفرانس که در خانه آمریکای لاتین هاوانا با حضور 100 نفر از سفرای مقیم و اندیشمندان کوبایی برگزار شد ، در ابتدا یاد انسانهای بی گناهی که جانشان را فدا کردند، زیرا یک قدرت استکباری، را نپذیرفتند و برای آبادانی و داشتن یک زندگی شرافتمندانه تلاش کردند، گرامی داشت.وی در ادامه به بیان یافته های خود در مورد دو ملت ایران و کوبا، که به لحاظ جغرافیایی بسیار دور هستند، ولی به دلیل آرمانهای شبیه به هم، سرنوشت مشابهی را تجربه کرد ه اند، پرداخت .سفیر ایران در کوبا تاکید کرد که انقلاب کوبا، به عنوان یک انقلاب مردمی واقعی و با رهبری مثال زدنی فرمانده «فیدل کاسترو روس»، موفق شد در سال 1959، به حکومت باتیستا، که یک دیکتاتور مورد حمایت امریکا بود و با بی رحمی بر این کشور حکومت می کرد و درد مردمش را نداشت، سرنگون سازد.وی افزود :انقلاب اسلامی ایران هم یک انقلاب به واقع مردمی، با رهبری منحصر به فرد امام خمینی (ره) سلطنت پهلوی را ساقط کرد. شاه ایران هم یک مستبد بی رحم بود که از سوی امریکا و انگلیس حمایت می شد و ملت را سرکوب نموده و اعتقادات، فرهنگ، شرافت و آرزوهایشان را نادیده می گرفت.دیپلمات ارشد کشورمان با اشاره به اینکه دو انقلاب در کوبا و ایران به شکل خیلی مشابهی مورد غضب امپریالیستها که در کشورمان به آنان استکبار جهانی می گوئیم، قرار گرفتند، تشابهات بین این دو را به سه دسته اصلی تحمیل جنگ و تروریسم، تحریم اقتصادی و جنگ رسانه ای و تبلیغی تقسیم بندی کرد. وی در ادامه به بیان تجربیات هر کدام از دو کشور در دسته های تقسیم شده پرداخت و به عنوان نتیجه گیری از مقایسه تجربیات این دو کشور گفت : برای استکبار فرقی نمی کند که ایدئولوژی شما چیست، در کدام منطقه جغرافیایی واقع شده اید و پیامتان چیست؟ در همین حد که شما جرات بکنید در مقابل آنها بایستید، مستقل باشید، بر اصول خود پافشاری کنید و بخواهید سرنوشتتان را خود به دست  گیرید، آنها از هیچگونه تلاشی برای تنبیه و لطمه زدن به شما فروگذار نخواهند کرد. به عبارتی دیگر ، می خواهند از شما مثالی بسازند، که هیچ کشور دیگری جرات تاسی از آن را نداشته باشد!سفیر کشورمان تصریح کرد :تجربه انقلابهای کوبا  و ایران نشان می دهد که امپریالیستها و مستکبران، نمی توانند اراده ملتهایی که مصمم به ایستادگی و دفاع از شرف و حیثیت خود هستند، را بشکنند. البته اینها آسان نخواهد بود و بایستی برای آنها فداکاری کرده و هزینه های آن را نیز داد.'تاکید می کنیم که جانهایی که برای شرافت و استقلال ملتها فدا شدند، گم نمی شوند، بلکه در یادها مانده و گرامی داشته می شوند. آنها به ما برای ادامه مبارزه  جهت رسیدن به اهداف والایمان در نبرد تا پیروزی نهایی قدرت و انرژی می دهند.در این کنفرانس ، فیلمی 7 دقیقه ای به زبان اسپانیولی که شامل تصاویر پیروزی  انقلاب، سرنگونی شاه دیکتاتور تحت حمایت امریکا، حمایت آمریکا از صدام بعد از تجاوز نظامی به ایران و به ویژه بمباران شیمیایی حلبچه و ساقط کردن هواپیما بود به تصویر کشیده شد. اروپام *5*491**1908            "}