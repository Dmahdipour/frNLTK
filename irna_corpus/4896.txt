{"onTitr":" استاندار تهران:    ","titr":" پایه اقتصاد کشور با تلاش نیروی انتظامی به ثبات می رسد","describe":" تهران ـ ایرنا ـ استاندار تهران با بیان اینکه امنیت هدیه نیروی انتظامی به مردم برای رونق زندگی و کسب و کار است تاکید کرد: پایه های اقتصاد کشور، امنیت است که با تلاش عوامل انتظامی حاصل می شود.", "text":"به گزارش ایرنا محمد حسین مقیمی روز دوشنبه در مراسم صبحگاه مشترک نیروی انتظامی تهران بزرگ، این نیرو را خادم ملت ایران ذکر و از خدمات نیروی انتظامی برای برقراری امنیت قدردانی کرد.وی گفت: نیروی انتظامی در روزهای گرم و شب های سرد برای حفظ و ارتقای امنیت مردم تلاش می کند و این نقشی با ارزش و قابل اعتنا است چراکه امنیت و برقراری آن ارزش بالایی دارد.مقیمی یاد شهدای نیروی انتظامی را گرامی داشت و افزود: این امنیت در پرتو رشادت و مقاومت شهیدان از جمله شهیدان ناجا حاصل شده است و باید قدردان آن بود.به گزارش ایرنا رئیس پلیس تهران بزرگ نیز در این مراسم با تاکید بر جدیت پلیس پایتخت برای مبارزه با انواع جرائم از جمله مواد مخدر از کشف 9 تن مواد مخدر در شش ماه اول امسال در شهر تهران خبر داد.سردار حسین رحیمی بر مبارزه قاطعانه پلیس با قاچاقچیان، عمده فروشان، خرده فروشان و معتادان متجاهر تاکید و بیان کرد: از ابتدای امسال 70 درصد مجرمان در پایتخت در همه بخش ها با تلاش پلیس شناسایی و دستگیر شده اند. وی همچنین با اشاره به عزم پلیس برای مبارزه با جرائم اقتصادی افزود: پلیس حضور موثر در بازار ارز و سکه داشت و تاکنون 18 پرونده عظیم در این زمینه تشکیل و برای بررسی و تکمیل فرآیند به دستگاه قضا ارسال شده است.رحیمی همچنین از افزایش 40 درصدی ترافیک در سطح شهر تهران از ابتدای مهرماه خبر داد و افزود: پلیس راهور تهران بزرگ نیز تلاش می کند با مدیریت صحیح و علمی، سنگینی بار ترافیک را مدیریت کند و این تلاش به صورت شبانه روزی ادامه دارد.وی همچنین گفت: روزانه 12 هزار تماس عملیاتی از طرف مردم با پلیس صورت می گیرد که تلاش می شود در کوتاه ترین زمان به آنها رسیدگی شود.13 مهر روز نیروی انتظامی است و هفته ناجا از این روز شروع می شود.تهرام/6139/ 1008            "}