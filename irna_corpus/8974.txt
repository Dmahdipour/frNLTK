{"onTitr":"","titr":" خدمات پزشکی ورزشی موجب افزایش بیمه شدگان می شود","describe":" قزوین – ایرنا – رییس فدراسیون پزشکی ورزشی گفت: خدماتی که این فدراسیون و هیات های استانی در سطح کشور ارایه می کنند موجب افزایش بیمه شدگان ورزشکار می شود.", "text":"به گزارش ایرنا غلامرضا نوروزی صبح پنجشنبه در دیدار با مدیر کل ورزش و جوانان استان که در اداره کل ورزش و جوانان قزوین برگزار شد افزود: تلاش می کنیم ورزشکاران در دوران مصدومیت دغدغه ای کمتری داشته باشند که در این راستا برای توسعه خدمات بیمه ای به جامعه ورزشی اقدام کرده ایم.وی افزود: برگزاری دوره ‌های آموزشی، مشاوره‌ های پزشکی و ورزشی و ایجاد مرکزی در استان‌ ها از جمله فعالیت های فدراسیون برای پاسخگویی به نیازهای جامعه ورزشی است.این مسئول ادامه داد: فدراسیون پزشکی ورزشی در صورت مصدومیت ورزشکاران پشتیبان و حامی ورزشکاران است و باید تلاش کند بیشترین و بهترین خدمات را برای قهرمانان و جامعه ورزش کشور فراهم کند.نوروزی گفت: خوشبختانه هیات پزشکی استان قزوین با فعالیت ها و خدمات ارایه شده جزو هیات های برتر کشور است و توانسته است برای حمایت از قهرمانان ورزشی گام های بلندی را بردارد.وی یادآور شد: افزایش ورزشکاران سازمان یافته در شهرستان ها نیز از وظایف هیات پزشکی ورزشی است که امیدواریم به این موضوع نیز توسط مسئولان استانی توجه بیشتری شود.*** تعداد بیمه شدگان ورزشی قزوین در سال های اخیر رشد یافته استمدیر کل ورزش و جوانان استان قزوین نیز در این دیدار گفت: خوشبختانه با اقدامات صورت گرفته طی سال های اخیر و به ویژه در 6 ماه نخست سال جاری شاهد افزایش تعداد بیمه شدگان ورزشی بوده ایم که امیدواریم شاهد تداوم این روند مطلوب باشیم.عباس علایی مقدم اضافه کرد: استان قزوین با توجه به درخشش قهرمانان و فعالیت های عمرانی و اجتماعی خود توانسته است از جایگاه سوم کشوری به رتبه دوم ارتقا یابد که امیدواریم با حمایت و توجه بیشتر مسئولان برای توسعه و تجهیز هیات های ورزشی از جمله هیات پزشکی ورزشی اقدام کنیم.وی گفت: توسعه و تجهیز ساختمان هیات پزشکی ورزشی استان یکی از برنامه های مدیریت ورزش استان است که امیدواریم با حمایت رییس فدراسیون پزشکی ورزشی شاهد اقدام موثر در این زمینه باشیم.علایی گفت: با حمایت رییس فدراسیون یک دستگاه آنالیز بدن و عضلات وزشکاران و قهرمانان در استان خریداری شده است که می تواند زمینه رشد و شکوفایی بیشتر استعدادهای ورزشی استان را فراهم کند.استان قزوین 74 هزار بیمه شده ورزشی دارد.6101            "}