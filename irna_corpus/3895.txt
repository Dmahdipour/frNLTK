{"onTitr":" استاندار هرمزگان :    ","titr":" ظرفیت گردشگری و صنایع دستی در اشتغالزایی جدی گرفته شود","describe":" بندرعباس- ایرنا- استاندار هرمزگان گفت: با توجه با اشاره به ظرفیت های ویژه بخش گردشگری و صنایع دستی، می توان مشاغل بسیاری در این حوزه ها ایجاد و باید این موضوع جدی گرفته شود.", "text":"به گزارش ایرنا، فریدون همتی دوشنبه شب در نشست کارگروه تسهیل و رفع موانع تولید هرمزگان با اشاره به انتصاب مدیرکل جدید میراث فرهنگی، صنایع دستی و گردشگری هرمزگان، اظهار داشت: مدیریت جدید باید برای شکوفایی این ظرفیت ها برنامه ریزی و اقدام های خوبی انجام دهد.وی افزود: در سراسر هرمزگان از جمله دریا، سواحل، جزایر و سرزمین اصلی، مناطق بسیار زیبا و پرجاذبه ای برای رونق گردشگری وجود دارد که باید از آنها در جهت رونق منطقه استفاده کرد.استاندار هرمزگان تصریح کرد: هرمزگان دارای محصولات صنایع دستی بسیار ارزشمندی است که باید با بهره گیری از بستر اینترنت، شبکه ای جهت بازاریابی و فروش این محصولات با استفاده از ظرفیت شرکت های دانش بنیان ایجاد کرد.همتی در بخش دیگری از صحبتهای خود با تاکید بر حمایت از بخش خصوصی ، گفت: در شرایط فعلی باید مسائل و مشکلات بخش خصوصی به طور جدی تر مورد رسیدگی و پیگیری قرار گیرد.وی اظهار داشت: در شرایط خاص امروز که دشمن با حربه تحریم به جنگ اقتصادی با ایران اسلامی آمده، وظیفه مدیران بسیار حساس و مهم است.استاندار هرمزگان تاکید کرد: مدیران باید در این شرایط با روحیه انقلابی و جهادی کارها را انجام و مشکلات را رفع کنند چون بی اثر کردن تحریم ها در گرو تقویت بخش خصوصی و رونق تولید است.ایران به لحاظ جاذبه های گردشگری از معدود کشورهای جهان به شمار می رود که موقعیت جغرافیایی آن فصل های متفاوتی را هم زمان در فضای زیستی خود به وجود می آورد و سبب مطرح شدن تنوع های مکانی و تازگی های محیطی می شود. استان هرمزگان به عنوان پایتخت مسافرت های دریایی ایران هرساله پذیرای میلیون ها مسافر دریایی از سراسر کشور است که برای تجربه کردن سفرهایی ایمن وخاطره انگیز مدتی را در دامن آب های فیروزه ای رنگ خلیج فارس سپری می کنند. این استان بواسطه داشتن ظرفیت های مهم گردشگری در دریا وخشکی همواره مقصد گردشگرانی است که بخشی از اوقات فراغت خود را به ویژه در فصل زمستان و ایام نوروز به گردش وتفریح در سواحل، جزایر، مزارع و باغهای سرسبز این دیار می گذرانند و از هوای طبیعی و بهاری آن لذت می برند. هرمزگان و به خصوص بندرعباس در سال های اخیر به یکی از مقصدهای گردشگری کشور در تعطیلی های نوروزی تبدیل شده و هر ساله شمار زیادی از هموطنان تعطیلی های خود را در این نقطه از کشور سپری می کنند. بیش از شش هزار تخت هتلی در استان هرمزگان به غیر از کیش و قشم وجود دارد که با احتساب این دو منطقه ،30 هزار تخت هتلی و حدود 180 مکان اقامتی در این استان وجود دارد. گلابتون دوزی ، حصیر بافی ، سفال ، پوشاک سنتی و وسایل صدفی از جمله مهمترین صنایع دستی هرمزگان است.فعالان حوزه تولید صنایع دستی در هرمزگان حدود 68 هزار نفر است که این افراد در 42 رشته صنایع دستی در استان مشغول به فعالیت هستند.7198/6048            "}