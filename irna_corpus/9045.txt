{"onTitr":" استاندار همدان:    ","titr":" همایش بین المللی سفیران فرهنگی زمینه تحکیم ارتباطات است","describe":" همدان- ایرنا- استاندار همدان گفت: همایش بین المللی نخبگان و سفیران فرهنگی موجب تقویت و تحکیم ارتباطات فرهنگی و دینی بین همدان و کشورهای جهان می شود.", "text":"محمد ناصرنیکبخت روز پنجشنبه در همایش بین المللی نخبگان و سفیران فرهنگی اظهار داشت: همدان امسال به عنوان پایتخت گردشگری آسیا برگزیده شده و این نشان از تاریخ و تمدن بلند همدان است.وی افزود: در شهریور ماه امسال برنامه های پایتخت گردشگری آسیا برگزار شد و در آبان ماه نیز میزبان مجمع گردشگری سراسر جهان هستیم.استاندار، همدان را دایره المعارف مشاهیر و مفاخر ایران دانست و گفت: وجود یک هزار و 800 اثر تاریخی حکایت از سابقه همدان در همه دوره های تاریخی دارد. نیکبخت ، بوعلی سینا، باباطاهر، میرسیدعلی، میر رضی الدین آرتیمانی و عین القضات را مایه زنده ماندن نام همدان در جهان دانست. وی گفت: اگر همدان پایتخت گردشگری شده به گونه آسان و بدون زمینه نبوده بلکه تاریخ، آثار طبیعی و مشاهیر همدان اثر گذار بوده است.در همایش بین المللی نخبگان و سفیران فرهنگی 150 نفراز نخبگان دینی 56 کشور اسلامی شرکت دارند و به تبیین موضوع گرشگری دینی در همدان  2018می پردازند.2087/7527            "}