{"onTitr":"","titr":" تخفیف پست اردستان به واحدهای مستقر در ناحیه های صنعتی","describe":" کاشان- ایرنا- رئیس اداره پست اردستان گفت: آمادگی برای توزیع و ارسال مرسوله های پستی واحدهای مستقر در شهرک و ناحیه های صنعتی این شهرستان با 10 تا 40 درصد تخفیف وجود دارد.", "text":"حسین گل محمدی روز سه شنبه در گفت و گو با خبرنگار ایرنا، به اجرای 70 قرارداد سراسری و استانی در اردستان اشاره کرد و افزود: یک خط خارج شهرستان و یک خط در داخل کار توزیع مرسوله های پستی را در نقاط شهری و روستایی انجام می دهد.وی بیان کرد: 58 هزار و 991 مرسوله پشتی در 6 ماهه نخست سال جاری وارد و 35 هزار و 861 محموله از پست اردستان خارج شده است.رئیس اداره پست اردستان، در ادامه به اجرای طرح نشانی استاندارد مکان مرجع (Gnaf) با مسئولیت وزارت ارتباطات و فناوری اطلاعات در این شهرستان اشاره کرد. وی اضافه کرد: طرح نشانی استاندارد مکان مرجع به عنوان برنامه ملی برای شفاف سازی اقتصادی مصوب و مقدمات اجرای طرح در این شهرستان نیز فراهم شده است.گل محمدی عنوان کرد: نخستین زیر طرح اختصاص کد پستی 10 رقمی به مکان ها، دوم ژئو کدینگ ساختمان ها، سوم استقرار نرم افزار و چهارمین مرحله طرح استعلام های میان دستگاهی است که دو اقدام آخر سیماک نامیده می شود.به گفته وی، 2 دفتر دولتی شهری، پنج دفتر پیشخوان دولت، 6 دفتر آی سی تی روستایی و یک نمایندگی توزیع روستایی تحت پوشش پست اردستان در حال فعالیت می باشد.9 اکتبر (17 مهرماه) سالروز آغاز بکار اتحادیه جهانی پست، از سال 1874 روز جهانی پست نامگذاری شده است. 7431/8123            "}