{"onTitr":"","titr":" شکارچیان غیر مجاز پرنده در بوئین میاندشت دستگیر شدند","describe":" اصفهان - ایرنا - گروه سه نفره شکار غیر مجاز پرنده در منطقه شکار ممنوع ستبله در شهرستان بوئین میاندشت شناسایی و دستگیر شدند.", "text":"رئیس اداره حفاظت محیط زیست شهرستان بوئین میاندشت روز سه شنبه به ایرنا گفت : محیط بانان این اداره حین گشت و کنترل در منطقه شکار ممنوع ستبله به سه نفر متخلف حین تیر اندازی و شکار پرنده برخورد کردند.وی اظهار داشت:  متخلفان به محض حضور محیط بانان قصد فرار از محل را داشتند که  بعد از تعقیب و گریز دستگیر و برای انجام مراحل قانونی تحویل مراجع قضایی شدند.خلیلی  گفت: از این متخلفان 29 قطعه کبک وحشی ، سه قبضه سلاح ساچمه زنی و 133 فشنگ  کشف و ضبط شد. منطقه شکارممنوع ستبله در شهرستان‌های بوئین و میاندشت و فریدونشهر استان اصفهان قرار دارد.این منطقه با وسعت 21 هزار و 850 هکتار دارای گونه‌های حیات وحش از قبیل بز وحشی، خرس قهوه‌ای، گرگ، روباه، شغال، گراز، کبک، عقاب، شاهین، دلیجه، کفتار و راسوست.8114/ 6022            "}