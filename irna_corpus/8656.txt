{"onTitr":" وزیر ارتباطات:    ","titr":" ضریب نفوذ اینترنت روستایی در کشور 55 درصد است","describe":" کاشان - ایرنا - وزیر ارتباطات و فناوری اطلاعات گفت : تعداد روستاهای بالای 20 خانوار متصل به خدمات مناسب اینترنتی در ابتدای دولت دوازدهم 25 درصد بود که اکنون به 55 درصد افزایش یافت.", "text":"به گزارش ایرنا، محمدجواد آذری جهرمی روز پنجشنبه در حاشیه جلسه شورای اداری کاشان در گفت و گو با خبرنگاران افزود : ضریب نفوذ اینترنت در روستاهای بالای 20 خانوار باید تا پایان برنامه ششم توسعه به 90 درصد برسد.وی اظهارداشت : ضریب اینترنت روستایی در ایران با توجه به شاخص های جمعیتی و مساحتی و جغرافیایی می باشد که در برنامه ششم آمده و امید که تا پایان امسال به رشد قابل توجهی برسیم.وزیر ارتباطات و فناوری اطلاعات با اشاره به طرح ساخت نخستین پارک گردشگری نجوم کشور در نیاسر کاشان از سوی سازمان فضایی، تصریح کرد : نیاسر یکی از مناطق جغرافیایی مناسب کشور برای نجوم است که مورد توجه سازمان فضایی این وزارتخانه قرار دارد.وی هدف از اجرای این طرح را توسعه نجوم آماتوری کشور به ویژه بین علاقه مندان ذکر کرد که می تواند نقش بسزایی در توسعه گردشگری منطقه ایفا می کند.آذری جهرمی اضافه کرد : ظرفیت های زیرساختی فناوری اطلاعات و توسعه گردشگری مبتنی بر نجوم در کاشان امروز فعال خواهد شد و امید می رود که این اقدام بتواند در توسعه این شهرستان و بهبود شاخص های اشتغال موثر باشد.به گزارش ایرنا، شرکت در جلسه شورای اداری و حضور در همایش نجوم و گردشگری فضاپایه نیاسر از دیگر برنامه های سفر یکروزه وزیر ارتباطات و فناوری اطلاعات به شهرستان کاشان است.کاشان با جمعیت افزون بر 365 هزار نفر در حدود200 کیلومتری شمال اصفهان واقع است./6026/6136/8123            "}