{"onTitr":"","titr":" بزرگترین تهدید برای کرمان فضای سایبری است","describe":" کرمان - ایرنا - مدیرکل پدافند غیرعامل استانداری کرمان گفت: بزرگترین تهدید این استان هم اکنون  تهدید سایبری دشمن در زمینه زیر ساخت ها و فضای مجازی است.", "text":"به گزارش ایرنا ، پیمان سلاجقه روز یکشنبه در نشست ستاد بزرگداشت هفته پدافند غیرعامل در استانداری کرمان افزود: تا فرصت هست باید این حوزه با توجه به اهمیت موضوع توسط دستگاه های مربوطه جدی تر گرفته شود.وی اظهار داشت: تهدیدهای زیستی از جمله آفات و بیماری ها، کشاورزی استان کرمان را مورد تهدید قرار می دهد که در هفته پدافند غیرعامل باید آمادگی در برابر آن افزایش یابد.مدیرکل پدافند غیرعامل استانداری کرمان گفت: آموزش های پدافند غیرعامل استان کرمان در سال 95 و 96 نهایی شده و دستگاه های اجرایی ازجمله دامپزشکی و جهاد کشاورزی با استفاده از ظرفیت یک درصد بودجه خود فعالیت های مناسبی در این زمینه انجام دادند.وی افزود: تقویت این حوزه اهمیت فراوانی دارد لذا در این زمینه موادی در قالب برنامه پنجم و ششم توسعه به پدافند غیرعامل تخصیص یافته است.سلاجقه عنوان کرد: کمیته پدافند غیرعامل دستگاه ها، در استان کرمان باید تشکیل شود و در این زمینه برنامه ها به دستگاه ها ابلاغ شده است.**ارتقای آموزش ها هزینه های کرمان را کاهش می دهدمدیرعامل جمعیت هلال احمر استان کرمان نیز در این نشست گفت: با ارتقای سطح آموزش ها در استان کرمان باید آمادگی در برابر سوانح طبیعی و غیرطبیعی را افزایش دهیم تا هزینه ها و صدمات استان در این زمینه کاهش یابد.رضا فلاح افزود: کارگروه امداد و نجات پدافند غیرعامل با همکاری 11 دستگاه همکار از جمله سپاه، ارتش، نیروی انتظامی و دانشگاه ها شکل گرفته است.وی ادامه داد: این کارگروه امسال با ارتقای آموزش ها در مدارس و دستگاه ها، خود امدادی را افزایش داده است.مدیرعامل جمعیت هلال احمر استان کرمان اضافه کرد: این نهاد برای هفته پدافند غیرعامل برگزاری دوره های آموزشی کمک های اولیه، مانور لحظه صفر، آموزش عمومی با هدف پیشگیری، ساماندهی تیم های عملیاتی و کلاس های امداد و کمک های اولیه و سناریوی حمله شیمیایی در مدارس را در دستور کار خود قرار داده است.7420/ 5054            "}