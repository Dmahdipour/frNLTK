{"onTitr":"","titr":" منطق شهادت طلبی مانع غلبه دشمن بر ما است","describe":" سنندج - ایرنا - نماینده ولی فقیه در کردستان گفت: منطق شهادت طلبی و اطمینان از پیروزی بر دشمنان مانع غلبه دشمن بر کشور است.", "text":"به گزارش خبرنگار ایرنا آیت الله سید محمد شاهرودی روز شنبه در دیدار با فرماندهان نیروی انتظامی در کردستان اظهار داشت: جمهوری اسلامی با پشتوانه مکتب شهادت و ایستادگی به مظهر مقاومت در دنیا تبدیل شده است.وی اضافه کرد: دستگاه های مختلفی در تامین امنیت جامعه مسئول اند اما نیرویی که به طور جدی جلودار است و در میدان قرار دارد نیروی انتظامی است.نماینده ولی فقیه در کردستان با بیان اینکه وجود نیروهای مسلح مایه عزت دین و کشور است افزود: بدون این نیروها در معرض انواع تهاجمات قرار می گیریم.وی با اشاره به اینکه سلامتی فقط سلامتی جسم نیست و شامل امنیت می شود اظهار داشت: اگر جلوی مفاسد در جامعه گرفته نشود امنیت جامعه هم به خطر می افتد.آیت الله شاهرودی نیروی انتظامی را مایه آرامش و احساس امنیت انسان های خوب در جامعه و هراسناک شدن متخلفین دانست و اضافه کرد: حمایت از انسان های خوب جامعه نعمتی است که نصیب کارکنان نیروی انتظامی شده است.وی یادآور شد: مردم وقتی با مشکلی مواجه می شوند به نیروی انتظامی برای حل آن رجوع می کنند که افتخاری برای این نیرو است.فرمانده انتظامی کردستان هم در این دیدار گفت: اهالی کردستان قدر، تاثیر و جایگاه امنیت را نسبت به هموطنانی که طعم نا امنی را نچشیدند بهتر می دانند.سردار مسعود خرم نیا اظهار داشت: گروهک ها در سال های 59 و 60 جنایاتی که داعش در عراق و سوریه انجام داد را در کردستان انجام دادند.وی با بیان اینکه مردمی که این ناامنی ها را دیدند همه طالب امنیت هستند اضافه کرد: اشرار و ضد انقلاب به شدت به دنبال کار بر روی افکار مردم هستند اما چون مردم کردستان بصیر و آگاه هستند فریب آنها را نمی خورند.فرمانده انتظامی کردستان یادآور شد: درک مردم کردستان نعمتی است که مسئولان باید قدر آن را بدانند.13 تا 19 مهر ماه به عنوان هفته نیروی انتظامی نامگذاری شده است.6108            "}