{"onTitr":" معاون بنیاد ملی نخبگان:    ","titr":" تجاری سازی ایده های دانش بنیان راه خروج از مشکلات کشور است","describe":" سمنان - ایرنا - معاون برنامه ریزی و نظارت بنیاد ملی نخبگان گفت: تجاری سازی ایده های دانش بنیان و توجه بیش از پیش به این مقوله، راه برون رفت از مشکلات کشور است.", "text":"به گزارش ایرنا، حسن سالاریه عصر پنجشنبه در آیین اختتامیه جشنواره اختراعات و ابتکارات دماوند و خاوران در سالن آمفی تئاتر دانشگاه آزاد سمنان افزود: این بنیاد با جدیت به دنبال تسریع در فرآیند شناسایی و توانمندسازی نخبگان و جذب آن ها در صنایع و دستگاه ها است.وی به ضرورت تعامل دستگاه ها با بنیاد نخبگان تاکید کرد و گفت: همکاری و تعامل دستگاه های دولتی و غیر دولتی در شناسایی و به کارگیری نخبگان به ویژه فارغ التحصیلان مراکز عالی ضروری است.به گفته سالاریه، جشنواره ها بارزترین روش برای شناسایی نخبگان در سطح های مختلف است.وی با بیان این که تجاری سازی ایده ها اصل مهمی در دنیا به شمار می رود، تصریح کرد: خرید و فروش ایده دانش بنیان در کنار اختراع نخبگان در حوزه های مختلف علمی، در بسیاری از کشورها وجود دارد.معاون بنیاد ملی نخبگان ادامه داد: با توجه به نوپا بودن اقتصاد دانش بنیان در کشور، جشنواره اختراعات کمک دهنده بنیاد در شناسایی نخبگان و معرفی آن ها به صاحبان صنایع، دستگاه های دولتی و غیر دولتی است.وی یاد آور شد: توانمند سازی نخبگان زمینه رشد و شکوفایی اقتصادی و افزایش اشتغالزایی در کشور را مهیا می سازد.سالاریه‌ گفت: نخبگان به نوآوری و کاربردی بودن در طرح های ابداعی توجه کرده و با تولید محصولات با کیفیت، توان رقابت با رقبا را داشته باشند.معاون بنیاد ملی نخبگان افزود: تسهیلات توانمند سازی به اختراعات سطح سه به منظور ارتقاء ابداع و رسیدن به سطح 2 پرداخت می شود.سالاریه تصریح کرد: تجاری سازی اختراعات دانش بنیان ها، از جمله برنامه های این بنیاد برای حضور مخترعان در بازارهای جهانی است.به گفته وی، مخترعان برتر جشنواره با حضور در کارگاه های آموزشی برای ورود به عرصه های تجاری سازی اختراع ها آماده می شوند.سالاریه تاکید کرد: پس از انجام مراحل قانونی، علمی و ثبت شرکت های دانش بنیان از سوی مخترعان حمایت های لازم از آنان برای ورود به عرصه تجاری سازی انجام می شود و اختراع های این افراد به سطح دو می رود.معاون بنیاد ملی نخبگان گفت: جشنواره اختراعات به منظور ثبت اختراع در سطح سه، یک فرآیند چند ماهه با نظارت کامل است.به گزارش ایرنا، جشنواره ملی اختراعات و ابتکارات رویش دماوند و خاوران، هجدهم و نوزدهم مهرماه در دانشگاه آزاد سمنان برگزار شد و نتیجه داوری اختراع ها نیز یک ماه آینده از سوی گروه داوری اعلام می شود.در آیین اختتامیه جمعی از مسوولان بنیاد نخبگان استان های حاضر به همراه حسن سالاریه، معاونت برنامه ریزی و نظارت بنیاد ملی نخبگان، احمد همتی نماینده مردم شهرستان های سمنان، مهدیشهر و سرخه، حشمت الله عسگری معاون امور اقتصادی و منابع انسانی استانداری و مسوولان استان سمنان حضور داشتند.در این آیین از هفت ایده و سه غرفه برتر در حوزه آب و سه غرفه برتر مخترعان تجلیل شد.استان سمنان با داشتن حدود 90 هزار دانشجو در بیش از 40 دانشگاه و موسسه آموزش عالی، 23 مخترع سطح سه دارد که از این تعداد 15 اختراع در فرآیند تجاری سازی قرار دارد و 2 اختراع به سطح 2 رسیده است که به معنای رسیدن به مرحله تجاری سازی کامل و ورود به بازار است.9891/7408            "}