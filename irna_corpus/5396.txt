{"onTitr":"","titr":" رئیس جمهوری سوریه: توافق ادلب یک اقدام موقتی است","describe":" دمشق- ایرنا- 'بشار اسد' رئیس جمهوری سوریه گفت، توافق ادلب یک اقدام موقتی است و دستاوردهای مختلف میدانی داشته که یکی از آنها جلوگیری از خون‌ریزی است.", "text":"به گزارش ایرنا، اسد عصر یکشنبه در نشست کمیته مرکزی حزب بعث در دمشق، افزود: جنجال غربی‌ها پیش از نبرد ادلب نشان داد که این امر برای آنها سرنوشت ساز است، زیرا پیروزی سوریه در آن به شکست کامل نقشه های آنها در سوریه منجر می شود.وی بیان کرد: آنها می دانند که پیروزی سوریه در این نبرد، این کشور را قادر می سازد خطرناک تر از گذشته در مقابل طرح های آنها در منطقه چه در مقابل معامله قرن یا هر نقشه دیگری بایستد و به عنوان نمونه و الگوی جدید برای کشورهای منطقه و جهان مطرح شود.اسد درباره توافق ادلب، تصریح کرد: موضع دولت سوریه درباره این استان و دیگر استان ها روشن است و همه این مناطق تحت کنترل تروریست ها باید به آغوش کشور بازگردد. رئیس جمهوری سوریه اظهار کرد: هر چه به طرف پیروزی بیشتر گام برداریم دشمنان بر تلاش های خود برای تضعیف ما در بخش های نظامی، سیاسی، اقتصادی و اجتماعی می افزایند.اسد اضافه کرد: پس چالش های داخلی مختلفی در پیش خواهیم داشت که خطر آنها کمتر از جنگ نیست.وی افزود: در همین چارچوب، اصلاح و بازپروری برخی اقشار را داریم که میزبان هرج و مرج و تروریسم بودند تا این افراد در آینده به نقطه ضعف و نفوذی برای هدف قرار گرفتن سوریه تبدیل نشوند.اسد با ارائه توضیحاتی درباره تحولات سیاسی و میدانی منطقه تاکید کرد: آنچه در سوریه می‌گذرد را نمی توان از آنچه اخیرا با نام معامله قرن زیاد شنیده می شود، جدا دانست.وی افزود: عمر این طرح ها به اندازه قدمت بحران فلسطین است ولی مطرح شدن آن در این دوره تلاشی برای خروج کشورهای بیشتری از صحنه مقابله با دشمن اسرائیلی است.اسد بیان کرد: حزب بعث باید نقش مهمی در برطرف کردن تبعات و پیامدهای جنگ ایفا کند.خاورم**8005**شبس**1613            "}