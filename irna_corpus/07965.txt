{"onTitr":" فرمانده انتظامی گیلان:    ","titr":" مردم در تولید امنیت نقشی بی بدیل دارند","describe":" رشت - ایرنا - فرمانده نیروی انتظامی استان گیلان گفت: نقش مردم در تولید امنیت به ویژه در حوزه امنیت عمومی، بی بدیل است و رویکرد جمهوری اسلامی ایران نیز استفاده از مشارکت مردمی برای تولید و حفظ امنیت است.", "text":"به گزارش خبرنگار ایرنا، سردار محمدرضا اسحاقی در سخنان پیش از خطبه های این هفته نماز جمعه رشت افزود: امنیت نعمتی است و تا مادامی که سایه آن بر سر جوامع باشد ، همچون نعمت سلامت کمتر قابل درک است اما به عنوان یک نیاز اساسی در همه عرصه های سیاسی، اجتماعی ، اقتصادی و فرهنگی بر کسی پوشیده نیست.وی با بیان اینکه نیروی انتظامی ماموریت های گسترده ای دارد، افزود: نیروی انتظامی مظهر توامان رافت و اقتدار است که 99 درصد جامعه مشمول رافت ، مهربانی و تعامل پلیس می شوند.فرمانده انتظامی گیلان تصریح کرد:  تولید  و حفظ امنیت از رسالت های دولت هاست و  در همین راستا ، در سایه ایثار، گذشت و شهادت دلیر مردان این امنیت تامین می شود .سردار اسحاقی ادامه داد:  امروز هم امنیت را در حد قابل قبول به صورت عمومی داریم و در ورای مرزهایمان توسط مردان غیور کشورمان نیز امنیت تولید و برای حفظ آن در کشور تلاش می شود.وی  با اشاره به نقش مردم در حفظ و  تولید امنیت  تصریح کرد: امنیتی که پایدار است ، نقش مردم در آن اساسی و کلیدی لحاظ شده و به دستگاه هایی که به صورت مستقیم و غیر مستقیم برای حفظ و تولید امنیت نقش دارند، کمک می کند.وی با اشاره به شعار امسال نیروی انتظامی به عنوان پلیس مقتدر، امین مردم گفت: این شعار رویکرد سالجاری تا مهرماه سال آینده ناجاست و مبنای برنامه ریزی  و طراحی ما طی این مدت می باشد و بدیهی ترین توقع مردم نیز داشتن پلیس مقتدر برای حفظ جان ، مال و نوامیس در مواجهه با قانون شکنان و برهم زنندگان آرامش مردم است .سردار اسحاقی هفته ناجا را فرصتی برای حضور در جامعه ، مساجد ، صنوف، بین دانش اموزان و دانشجویان برای یک گفتمان چهره به چهره جهت تعامل و همکاری برای تحقق امنیت پایدار و اسایش خاطر جامعه عنوان کرد.از 13 تا 19 مهرماه هفته نیروی انتظامی نامگذاری شده است.7296/2007            "}