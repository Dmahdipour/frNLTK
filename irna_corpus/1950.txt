{"onTitr":"","titr":" حل مسایل جامعه از دانشگاه و مراکز علمی انتظار می رود","describe":" قزوین – ایرنا – استاندار قزوین گفت: باید پژوهش و تحقیقات در جامعه کاربردی بوده و دانشگاه ها و مراکز علمی بتوانند انتظارات شهروندان را برای حل مشکلات جامعه برطرف کنند.", "text":"به گزارش ایرنا، عبدالمحمد زاهدی روز چهارشنبه در شورای سیاست گذاری پژوهش و فناوری استان که در استانداری قزوین برگزار شد با تسلیت درگذشت استاد دبیرسیاقی افزود: هدف شورای سیاست گذاری هفته پژوهش اجرای برنامه هایی است که به صورت سالانه در سرفصل هایی از مرکز ابلاغ می شود و طی آن نمایشگاه دستاوردهای علمی، همایش های مختلف و تجلیل از پژوهشگران نمونه برگزار خواهد شد.وی افزود: باید در شورای سیاست گذاری هفته پژوهش بیشتر درباره برنامه های این هفته بحث شود و  در گارگروه پژوهش درخصوص موضوعات پژوهش، کیفیت کار و همکاری دستگاه ها گفت و گو و بررسی صورت گیرد. استاندار با بیان اینکه سالها است که ارتباط بین دانشگاه و صنعت مطرح می شود خاطر نشان کرد: امروزه به صورت کلی تر ارتباط دانشگاه و اقتصاد و ارتباط بین پژوهش و جامعه مطرح می شود و انتظار می رود دانشگاه بتواند برای حل همه مسائل جامعه اقدام کند.وی گفت: از زمانی که کشور به سمت صنعتی شدن حرکت کرد به علوم انسانی در جامعه اجحاف شد درحالی که جوامع پیشرفته ابتدا به علوم انسانی توجه کردند.استاندار اضافه کرد: به عنوان مثال آلمان بعد از جنگ جهانی در اولین قدم برای احداث ساختمان اپرا و ژاپن بعد از بمباران اتمی هیروشیما برای راه اندازی مدارس اقدام کرد.وی یادآور شد: ابتدا باید یک جامعه را شناخت تا در گام بعدی بتوان برای حل مشکلات آن از نیازهای علمی و اجتماعی اقدام کرد.زاهدی با تاکید بر توجه بیشتر به علوم انسانی افزود: باید سخنرانان اصلی هفته پژوهش از بین پژوهشگران شاخص کشور به ویژه پژوهشگران قزوینی انتخاب شوند تا برای الگوسازی به نسل جوان دانشگاهی اقدام کرد.وی با اشاره به ابهام در زمینه انتخاب سازمان برتر در امر پژوهش گفت: امکان ندارد یک سازمان بتواند با دانشگاه رقابت کند چون ماهیت کار آن متفاوت است ولی می توان با دسته بندی دستگاه ها برای انتخاب برترین آنها در امر پژوهش اقدام کرد.زاهدی اضافه کرد: در پایان هفته پژوهش باید همه اقدامات استان در این زمینه جمع بندی و مستند شده تا برای ارزیابی دستگاه ها مورد استفاده قرار گیرد.هفته پژوهش استان قزوین در سال جاری سوم تا هفتم آذرماه برگزار می شود.6101            "}