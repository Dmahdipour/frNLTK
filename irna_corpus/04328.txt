{"onTitr":"","titr":" نخستین آموزشگاه موتورسیکلت اردستان راه اندازی شد","describe":" کاشان- ایرنا- نخستین آموزشگاه رانندگی موتورسیکلت در اردستان همزمان با هفته نیروی انتظامی در آیینی مورد بهره برداری قرار گرفت.", "text":"به گزارش ایرنا، این آموزشگاه روز دوشنبه در زمینی به مساحت 900 مترمربع شامل محیط آموزشی و 200 مترمربع محیط اداری به صورت رسمی راه اندازی شد که برای 6 نفر به صورت مستقیم ایجاد اشتغال کرده است.فرمانده انتظامی اردستان در آیین بهره برداری از این طرح گفت: یکی از نیازهای مردم این شهرستان راه اندازی یک آموزشگاه رانندگی موتورسیکلت بود که این مهم با همکاری پلیس راهور، نهادهای ذیربط و مشارکت بخش خصوصی محقق شد.سرهنگ غلامرضا هاشمی زاده افزود: مجوز صدور گواهینامه موتورسیکلت به منظور رفاه حال شهروندان از سوی پلیس راهور در اردستان صادر شده و از این پس همه اقدام های مربوط به آموزش تا صدور گواهینامه این وسیله نقلیه موتوری در شهرستان انجام می شود.وی بیان کرد: متقاضیان با نام نویسی در دوره های آموزشی این مرکز همه آموزش های نظری و عملی را در محل آموزشگاه فرامی گیرند و زمان دریافت گواهینامه موتورسیکلت هم در نهایت 15 روز خواهد بود.فرمانده انتظامی اردستان اضافه کرد: مردم برای دریافت گواهینامه موتورسیکلت پیش تر به مرکز استان و برخی شهرهای همجوار مراجعه می کردند که آن شرایط هدر رفتن هزینه، زمان و خطرهای ترافیکی در پی داشت و با راه اندازی این آموزشگاه، مشکلات برطرف شد.اردستان با جمعیت افزون بر 42 هزار نفر در فاصله 118 کیلومتری شمال شرقی اصفهان واقع است.7431/8123            "}