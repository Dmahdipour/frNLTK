{"onTitr":" با حکم رهبر معظم انقلاب اسلامی؛    ","titr":" حجت الاسلام کریمی تبار نماینده ولی‌فقیه و امام‌جمعه ایلام شد","describe":" تهران - ایرنا - حضرت آیت‌الله خامنه‌ای رهبر معظم انقلاب اسلامی با صدور حکمی حجت الاسلام الله نور کریمی تبار را به ‌عنوان نماینده‌ ولی ‌فقیه در استان و امام جمعه‌ شهر ایلام منصوب کردند.", "text":"به گزارش روز چهارشنبه ایرنا از پایگاه اطلاع رسانی دفتر مقام معظم رهبری، متن حکم رهبر انقلاب اسلامی به این شرح است:«بسم الله الرحمن الرحیمجناب حجت الاسلام آقای حاج شیخ الله نور کریمی تبار دامت ‌افاضاتهدر پی استعفای جناب حجت‌الاسلام آقای لطفی دامت توفیقاته از امامت جمعه‌ ایلام، با قدردانی و تشکر از خدمات چندین ساله‌ ایشان، جنابعالی را که از میان مردم مؤمن و وفادار آن استان برخاسته و مدتها به خدمت در آن سامان اشتغال داشته و بحمدالله از صلاحیت لازم برخوردار می باشید، به امامت جمعه و نمایندگی خود منصوب می کنم.مردم عزیز آن استان مرزی، دورانهای دشواری را در سالهای دفاع مقدس و پس از آن گذرانیده و با همه‌ مشکلات، وفاداری خود به نظام اسلامی را حقاً به اثبات رسانیده‌اند. اکنون جنابعالی در میان این مردم بزرگوار و فداکار به قبول وظیفه‌ سنگینی مفتخر گشته‌اید. انتظار می رود با همه توان در خدمتگزاری به آنان کوشیده و با تقویت مجموعه‌های دلسوز و انقلابی به مجاهدات فکری و عملی در زمینه‌های گوناگون مدد رسانید. ارتباط نزدیک و صمیمی با جوانان و سلوک مردمی با همگان و بهره‌گیری از نخبگان و دانشگاهیان را توصیه می کنم و مزید توفیقات الهی را برای جنابعالی مسألت می نمایم.سیدعلی خامنه‌ای17 مهرماه 1397»سیام**9314**1535            "}