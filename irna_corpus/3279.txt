{"onTitr":"","titr":" سد کرم آباد پلدشت 94 درصد پیشرفت فیزیکی دارد","describe":" ارومیه- ایرنا- مدیرعامل شرکت آب منطقه ای آذربایجان غربی با اشاره به اینکه سد کرم آباد پلدشت از جمله مهمترین طرح های حفظ منابع آب های سطحی شمال استان به شمار می رود، گفت: این طرح از 94 درصد پیشرفت فیزیکی برخوردار است که امیدواریم امسال شاهد افتتاح آن باشیم.", "text":"کیومرث دانشجو روز سه شنبه در گفت و گو با خبرنگار ایرنا افزود: ساخت سد کرم آباد پلدشت بر روی رودخانه ارس از سال 1394 آغاز شده است و در صورت افتتاح طی سال جاری، یکی از سریع ترین طرح های اجرایی استان خواهد بود.وی ادامه داد: این حجم تاسیسات آبی و ایستگاه های پمپاژ و پست های برق و شبکه های وسیع در مدت زمانی کوتاه سه ساله و با تلاش های شبانه روزی عوامل اجرایی در حال انجام است که از جمله طرح های کم نظیر در سطح کشور محسوب می شود.وی اضافه کرد: استفاده از حق آبه  قانونی جمهوری اسلامی ایران، توسعه آبیاری نوین، ایجاد اشتغال، درآمدزایی و بهبود وضعیت اقتصادی برای بهره برداران از مهمترین نتایج اجرای کامل این طرح محسوب می شود.مدیرعامل شرکت آب منطقه ای آذربایجان غربی ادامه داد: امکان ذخیره و تنظیم آب، امکان برداشت آب با سناریوهای مختلف از لحاظ نوع مصرف به ویژه در حوزه صنعت و توزیع ماهیانه برداشت با تمهیدات لازم از جمله اهداف احداث این سد در شمال آذربایجان غربی به شمار می رود.وی بیان کرد: با اجرای این طرح، آب مورد نیاز به میزان 112 میلیون و 600 هزار مترمکعب در سال جمع آوری و توسط ایستگاه پمپاژ به زمین های حاشیه رودخانه ارس منتقل می شود.دانشجو افزود: با بهره برداری از سد کرم آباد بالغ بر 19 هزار و 250 هکتار از اراضی منطقه در پلدشت و شوط تحت پوشش قرار می گیرد.به گزارش ایرنا، سد کرم آباد از نوع خاکی با هسته رسی و حجم مخزن 53.7 میلیون متر مکعبی بوده و در 30 کیلومتری جنوب پلدشت در حال احداث است.این سد از جمله سدهای ساخته شده خارج از بستر رودخانه در آذربایجان غربی است که برای آبگیری آن، 20 کیلومتر خط انتقال آب از سد ارس و سه ایستگاه پمپاژ احداث می شود.آذربایجان غربی تا پیش از سال گذشته، 12 سد داشت که سد سیلوه پیرانشهر در سال 1396 به این تعداد افزوده شد؛ این سدها شامل سدهای بوکان، شهرچای ارومیه، حسنلوی نقده، مهاباد، ساروق تکاب، زولا و دریک سلماس، ماکو، شهید قنبری، آغ چای، ارس 2 و قیقاج است.8137/2093            "}