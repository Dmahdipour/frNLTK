{"onTitr":"","titr":" دو هزار و 600 سورتی پرواز از فرودگاه گیلان انجام شد","describe":" رشت - ایرنا - مدیرکل فرودگاه گیلان اعلام کرد: دو هزار و 600 سورتی پرواز در شش ماه نخست امسال از فرودگاه بین المللی سردار جنگل رشت انجام شده است.", "text":"غلامرضا کریم آقایی روز دوشنبه در گفت و گو با خبرنگار ایرنا افزود: طی مدت یاد شده 240 هزار نفر از طریق پروازهای یادشده جا به جا شده اند.وی اضافه کرد: پرواز های یاد شده به مقاصد تهران، مشهد،  شیراز، عسلویه، تبریز، کیش، قشم، تبریز و اهواز انجام شده است.وی تصریح کرد: طی شش ماه نخست سال با وجود تغییرات ایجاده شده در وضعیت اقتصادی کشور، تغییری در میزان استقبال از فرودگاه رشت رخ نداده است.کریم آقایی اظهار داشت: این فرودگاه آماده افزایش پرواز به مقاصد داخلی و خارجی است که باتوجه به شبانه روزی بودن آن، در صورت آمادگی شرکت های هواپیمایی آماده ارائه خدمات فرودگاهی به مسافران و شرکت های هواپیمایی خواهد بود.در زمان حاضر رتبه فرودگاه گیلان در سطح کشور به لحاظ تعداد پرواز ارتقاء یافته و در جایگاه یازدهم قرار گرفته است. فرودگاه بین المللی سردار جنگل رشت سال 1348 در زمینی به مساحت 220 هکتار ساخته شد؛ این فرودگاه تنها فرودگاه گیلان در هفت کیلومتری جاده رشت انزلی ، حدود 15 کیلومتری منطقه آزاد بندرانزلی واقع شده و به سیستم های کمک ناوبری دقیق و ارتباطی مجهز است. 1881/2007            "}