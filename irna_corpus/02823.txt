{"onTitr":" خبرگزاری فرانسه:    ","titr":" آلمان دیپلمات ایرانی را به بلژیک تحویل داد","describe":" تهران- ایرنا- مقام های آلمانی اعلام کردند که دیپلمات ایرانی بازداشت شده را به بلژیک تحویل دادند.", "text":"به گزارش سه شنبه شب ایرنا به نقل از خبرگزاری فرانسه، «ونکه روگن» سخنگوی دفتر دادستانی آلمان گفت که اسدالله اسدی دیپلمات ایرانی که در بازداشت این کشور بود، به بلژیک تحویل داده شده و روز چهارشنبه در دادگاه حاضر می شود.دوشنبه گذشته دادگاهی در آلمان اعلام کرد که استراداد این دیپلمات ایرانی که از سوی بلژیک به اتهام مشارکت در طرح ناکام بمب گذاری در نشست گروهک منافقین نزدیک پاریس تحت تعقیب بوده را تائید کرد.دادگاه شهر بامبرگ در ایالت بایرن حکم بازداشت اروپایی برای اسدی را تائید و مدعی شد که مصونیت دیپلماتیک در این پرونده قابلیت اجرایی ندارد.اسدی در ماه ژوئیه نزدیک یکی از شهرهای آلمان به دنبال صدور حکم بازداشت به اتهام واهی مشارکت در طرح بمب گذاری نشست گروهک منافقین در پاریس دستگیر شد.دستگیری این دیپلمات ایرانی پس از آن انجام شد که یک زوج ایرانی الاصل در بلژیک در این رابطه بازداشت شدند و مقام های آن کشور  گزارش دادند که در خودرو آنها مواد منفجره کشف کرده اند.دستگاه قضایی آلمان اواخر تیر ماه امسال حکم زندان موقت دیپلمات بازداشت شده ایرانی را صادر کرده بود. وی به عنوان دیپلمات در کشور اتریش فعالیت داشت.خبر بازداشت این افراد در حالی از سوی رسانه های غربی مطرح شد که بلافاصله ایران هرگونه نقش داشتن در آن را رد و آن را توطئه ای از پیش طراحی شده خواند.&#39;بهرام قاسمی&#39; سخنگوی وزارت خارجه ایران پیشتر در این باره اعلام کردکه سناریوی بی پایه و اساس دخالت دیپلمات ایرانی در یکی از کشورهای اروپایی، برای تخریب روابط ایران و اروپا در این مقطع مهم و حساس طراحی و اجرا شده است.به دنبال این موضوع، وزارت خارجه ایران، سفرای کشورهای فرانسه، اتریش و کاردار آلمان را فرا خواند و مراتب اعتراض شدید تهران را به آنها منتقل کرد.شبد**9416**1010            "}