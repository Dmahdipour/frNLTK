{"onTitr":"","titr":" رئیس هیات جودو استان سمنان انتخاب شد","describe":" سمنان- ایرنا- سعید کرکه آبادی با کسب 16 رای به مدت چهار سال رئیس هیات جودو، جوجیتسو و کوراش استان سمنان شد.", "text":"به گزارش ایرنا، مجمع انتخاباتی هیات جودو استان سمنان روز سه شنبه، با حضور محمد درخشان رئیس فدراسیون جودو و محسن جهانشیر سرپرست اداره کل ورزش و جوانان استان سمنان برگزار شد.در این انتخابات که سعید کرکه آبادی و محسن امینیان 2 نامزد رئیس این هیات بودند، سعید کرکه آبادی با کسب 16 رای رئیس هیات جودو، جوجیتسو و کوراش استان سمنان شد.سرپرست ورزش و جوانان استان سمنان در این نشست، به جایگاه ورزش جودو در این استان اشاره کرد و گفت: زیرساخت های توسعه ورزش جودو در استان سمنان مطلوب است.محسن جهانشیر با اشاره به افتخار آفرینی دنیا آقایی ورزشکار استان سمنان در مسابقات مختلف برای کشور، اظهار داشت: تعداد مربیان و ورزشکاران مدال آور استان باید با برنامه ریزی درست و اصولی افزایش یابد.وی تصریح کرد: کسب سهم قابل قبول از مدال در رویداد های بین الملی برای کشور نتیجه تدابیر و برنامه ریزی های مناسب خواهد بود.سرپرست ورزش و جوانان استان سمنان، با تاکید بر ضرورت هم افزایی برای افزایش دست یابی موفقیت ورزشی در آینده، ادامه داد: با هم کاری و هم افزایی مسوولان ورزش و هیات جودو توفیقات بیشتری در این ورزش کسب می شود.به گزارش ایرنا، 815 ورزشکار سامان یافته در این رشته ورزشی در استان مشغول به فعالیت هستند.استان سمنان 37 هزار ورزشکار سازماندهی شده دارد.9891/6103            "}