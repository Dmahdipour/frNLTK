{"onTitr":"","titr":" جایزه جشنواره یونیورسال آمریکا به «رهایی از بهشت» رسید","describe":" تهران - ایرنا - «رهایی از بهشت» به کارگردانی علی نوری اسکویی جایزه بهترین انیمیشن از جشنواره بین المللی فیلم یونیورسال آمریکا را از آن خود کرد.", "text":"به گزارش روز یکشنبه خبرنگار سینمایی ایرنا، جشنواره بین المللی فیلم یونیورسال آمریکا از سال 2006فعالیت خود را آغاز کرده که طی دو روز در کانزاس سیتی آمریکا برگزار می شود.جوایز این جشنواره برای حمایت از فیلم‌هایی با کیفیت بالا و با رویکرد یافتن استعدادهای برتر سینمایی و تمرکز به سینمای مستقل اهدا می‌شود.   جشنواره بین المللی فیلم یونیورسال آمریکا بهترین فیلم‌های جهان از سراسر دنیا را مورد ارزیابی قرار می‌دهد.                                                                                                              «رهایی از بهشت» ساخته علی نوری اسکویی یک انیمیشن با تکنیک ترکیبی است که با خطوطی درهم تنیده از خیال‌پردازی، قصه‌گویی و واقعیت شکل گرفته است. ماجرا این انیمیشن در شهری جنگ‌زده می‌گذرد و داستان معلم مدرسه‌ای را روایت می‌کند که اسمش ساره و نویسنده است. او سعی دارد تا دو تن از دانش آموزانش بتوانند پدرانشان را پیدا کنند و در عین حال با تعریف کردن قصه‌هایی این بچه‌ها را تشویق می‌کند. اما بعد متوجه می‌شود قهرمان داستان‌هایش واقعی است.                                   انیمیشن سینمایی «رهایی از بهشت» تا کنون موفق به دریافت بیش از 26 جایزه ملی و بین المللی از جشنواره های مختلف شده است.فراهنگ ** 9246 ** 1418            "}