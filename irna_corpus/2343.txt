{"onTitr":"","titr":" 60 شرکت در نمایشگاه کشاورزی قزوین حضور می یابند","describe":" قزوین - ایرنا - رییس سازمان جهاد کشاورزی قزوین گفت: 60 شرکت از استان های مختلف در نهمین نمایشگاه کشاورزی و صنایع وابسته قزوین حضور پیدا می کنند.", "text":"فاطمه خمسه روز چهارشنبه در جمع خبرنگاران با بیان اینکه این نمایشگاه از 24 مهر ماه جاری کار خود را آغاز می کند، افزود: شرکت هایی از استان های قزوین، تهران، کرمانشاه، البرز، خراسان رضوی، کردستان،اصفهان،آذربایجان شرقی و زنجان در این نمایشگاه آخرین محصولات و دستاوردهای خود را به نمایش می گذارند.این مسئول گفت: در این نمایشگاه انواع ادوات و ماشین آلات بخش کشاورزی، لوله و اتصالات و سامانه های آبیاری نوین، محصولات غذایی و کودهای ارگانیک، انواع بذرها و دانه های اصلاح شده به نمایش گذاشته می شوند.خمسه خاطرنشان کرد: این نمایشگاه در معرفی دستاوردهای جدید بخش کشاورزی به عموم جامعه نقش بسزایی دارد. رییس سازمان جهاد کشاورزی قزوین اظهار داشت: نهمین نمایشگاه کشاورزی، نهاده ها و محصولات ارگانیک، صنایع تبدیلی، ادوات و ماشین آلات کشاورزی و صنایع وابسته قزوین به مدت چهار روز در محل دایمی شرکت نمایشگاه های بین المللی برگزار می شود.3013            "}