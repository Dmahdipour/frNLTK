{"onTitr":"","titr":" 15 ویژه برنامه هفته ناجا در دامغان اجرا می شود","describe":" سمنان- ایرنا- ‌ فرمانده نیروی انتظامی شهرستان دامغان گفت: در هفته گرامیداشت نیروی انتظامی، 15 عنوان ویژه برنامه در این شهرستان برگزار می شود.", "text":"سرهنگ سید رضا علوی روز جمعه در گفت و گو با ایرنا از اجرای 15 ویژه برنامه در هفته ناجا خبر داد و گفت: با توجه به قرار گرفتن اولین روز هفته ناجا در روز جمعه، پلیس های تخصصی و کارکنان نیروی انتظامی این شهرستان در آیین نماز جمعه در مصلی امام خمینی (ره) حضور می یابند.فرماندهی انتظامی شهرستان دامغان اضافه کرد: دیدار تعدادی از نیروهای انتظامی با امام جمعه شهرستان به منظور ارائه گزارش و برنامه های آینده از برنامه های دومین روز هفته ناجا در شهرستان دامغان است.وی به برگزاری صبحگاه مشترک اشاره کرد و گفت: صبحگاه مشترک نیروهای نظامی و انتظامی با حضور مسئولان ارشد شهرستان و مدیران دستگاه های اجرایی در چهارمین روز هفته نیروی انتظامی برگزار می شود.سرهنگ علوی، تکریم خانواده شهدا را یکی از مهم ترین برنامه های هفته ناجا دانست و افزود: این شهرستان در دوران هشت سال دفاع مقدس و در مبارزه با قاچاقچیان، تعداد 17 شهید تقدیم نظام مقدس جمهوری اسلامی ایران کرده است که برای قدردانی از زحمات این شهیدان، دیدار با خانواده معظم شهدای ناجا در این هفته انجام می شود. وی برگزاری همایش استانی پلیس و اصناف را یکی از مهم ترین برنامه های این هفته دانست و گفت: در این همایش که با حضور مسئولان انتظامی استان سمنان و شهرستان دامغان در محل تالار همایش های الغدیر برگزار می شود از اصناف و بازاریان نمونه استان در قالب کاسبان امین در پنجمین روز از هفته ناجا با اهدای لوح و جوایزی تجلیل می شود. علوی افزود: یکی دیگر از برنامه های شاخص هفته ناجا در دامغان، تجلیل از خیران امنیت ساز و کارکنان نمونه و پر تلاش فرماندهی انتظامی این شهرستان است.فرماندهی انتظامی شهرستان دامغان خاطر نشان کرد: با همکاری بخشداری ها و پلیس راهنمایی و رانندگی فرماندهی انتظامی شهرستان دامغان، همایش راهوران محله با حضور دهیاران با هدف ارتقای سطح فرهنگ عمومی در محل فرماندهی برگزار می شود.ادای احترام به مقام شهدا و گلباران قبور مطهر شهدا، اهدای خون کارکنان نیروی انتظامی، دیدار با رئیس حوزه های علمیه شهرستان دامغان، کوه پیمایی و پیاده روی، حضور روسای پلیس های تخصصی در مدارس ، برگزاری آیین زیارت عاشورا در جوار آستان مقدس امامزادگان جعفر و محمد ( ع ) با حضور کارکنان نیروی انتظامی و برپایی ایستگاه سلامت از دیگر برنامه های جنبی هفته ناجا در شهرستان دامغان است. هفته ناجا با شعار پلیس مقتدر، امین مردم از 13 مهرماه آغاز و تا 20 مهر ادامه دارد.9856/6103            "}