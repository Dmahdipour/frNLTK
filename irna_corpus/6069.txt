{"onTitr":" در اجلاس علم و فناوری توکیو؛    ","titr":" غلامی: مبادلات دانشگاهی کشورها بدون محدودیت انجام شود","describe":" تهران - ایرنا - وزیر علوم تحقیقات و فناوری در میزگرد پانزدهمین «اجلاس علم و فناوری در جامعه» بر بین المللی سازی آموزش تاکید کرد و انجام مبادلات دانشگاهی وعلمی بدون محدودیت برای توسعه علم و فناوری را یادآور شد .", "text":"به گزارش روز یکشنبه ایرنا ، منصور غلامی که برای شرکت در پانزدهمین اجلاس علم و فناوری در جامعه به توکیوی ژاپن سفر کرده است ، انتقال بین المللی علوم میان دانشمندان و فناوران ، تحقق جهش علمی ، چرخش مغزها و برداشتن مرزها ومحدودیت های موجود برای تحقق توسعه پایدار را  یادآور شد .براساس گزارش وزارت علوم ، شرکت در میزگرد وزیران علوم و فناوری با شرکت وزرای علوم 20 کشور به ریاست وزیر وزیر علوم و فناوری ژاپن از جمله برنامه های مهم این سفر بود.وی با ارائه گزارشی از روند علم و فناوری و دستاوردهای آن و توسعه دانشگاه ها و مراکز تحقیقاتی در سطح کشور دز میزگرد وزرای علوم تصریح کرد : علم و دانش پدیده ای بین المللی است که متعلق به همه مردم در سراسر جهان است و تحمیل تحریم و محدودیت های علمی و اقتصادی در تباین با حقوق بشر و توسعه پایدار قرار داشته و برای ما قابل قبول نیست. در ادامه برنامه های این اجلاس و پس از اتمام ' میزگرد وزرای علوم و فناوری جهان' که به دنبال دستیابی به توسعه پایدار در جهان با استفاده از علم و فناوری است، غلامی در نشست 'تغییرات آب و هوا' سخنرانی می کند. 9187**1601**            "}