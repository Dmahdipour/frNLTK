{"onTitr":"","titr":" اکثر آمریکایی ها مخالف عزل معاون دادستان هستند","describe":" تهران-ایرنا- نتایج یک نظرسنجی جدید نشان می دهد که اکثر آمریکایی ها مخالف برکناری راد روزنستاین معاون دادستان کل آمریکا توسط دونالد ترامپ رئیس جمهوری آمریکا هستند.", "text":"به گزارش ایرنا، روزنامه نیویورک تایمز به تازگی فاش کرد که روزنستاین طرحی را برای شنود از کاخ سفید و استفاده از آن برای عزل ترامپ مد نظر دارد. تارنمای آمریکایی هیل به تازگی گزارش داد نتایج نظرسنجی موسسه 'هریس' و 'هاروارد کپس' نشان داد که 60 درصد از رای دهندگان ثبت نام شده از ترامپ می خواهند از اخراج روزنستاین خودداری کند. او نظارت بر تحقیقات روسیه به ریاست «رابرت مولر» بازرس ویژه دادستان آمریکا در پرونده تحقیق قضایی درباره مداخله احتمالی روسیه در انتخابات ریاست‌ جمهوری سال2016 ایالات متحده را برعهده دارد.اکثریت پاسخ دهندگان جمهوری خواه (52 درصد) بر این باورند که روزنشتاین باید اخراج شود و فقط 48 درصد مخالفت خود را با این تصمیم اعلام کردند.بیش از دو سوم پاسخ دهندگان دمکرات گفتند باور ندارند که معاون دادستان باید شغل خود را از دست بدهد. حدود 62 درصد از افراد مستقل شرکت کننده دراین نظرسنجی نیز با عزل روزنشتاین مخالفت کردند.«مارک پِن» مسئول مشترک این نظرسنجی  گفت این نتایج نشان داد که جایگاه رئیس جمهوری برای اخراج روزنشتاین پیش از انتخابات میان دوره ای متزلزل است.روزنستاین از منتقدان دائم ترامپ است. تنش میان این دو نفر زمانی تشدید شد که روزنامه نیویورک تایمز گزارش داد که روزنستاین سال گذشته پیشنهاد شنود مخفیانه از کاخ سفید و اعضای کابینه را داده بود تا با استفاده از اصل 25 قانون اساسی امکان کنار گذاشتن ترامپ از قدرت را به وجود آورد. متمم بیست و پنجم قانون اساسی آمریکا در سال 1967میلادی به تصویب رسید که شرایط جانشینی رئیس جمهوری این کشور در صورت ناتوانی از اداره کشور، مرگ، استعفا یا عزل را مطرح می کند.روزنشتاین این اتهام را تکذیب کرده است اما هفته گذشته در بحبوحه جلسه استماع «برت کاوانا» نامزد ترامپ به عنوان قاضی دیوان عالی آمریکا در کمیته قضایی سنا نشست او و ترامپ به تعویق افتاد. کاوانا و 'کریستین بلیسی فوردگ که وی را به آزار جنسی متهم کرده است در این جلسه کمیته قضایی شرکت داشتند.ترامپ به ظاهر گفته است  که قصدی برای برکناری روزنشتاین ندارد. اخراج روزنستاین می تواند بخشی از اقدامات ترامپ برای جلوگیری از تحقیقات «رابرت مولر» مسئول ویژه تحقیقات روسیه باشد.نتایج این نظرسنجی همچنین نشان داد که 36 درصد رای دهندگان بر این باورند که مولر باید از فرصت کافی برای تحقیقات روسیه برخوردار باشد.28 درصد خواستار توقف فوری این تحقیقات هستند. این درحالیست که حدود 63 درصد با اخراج مولر مخالف کرده اند.نظرسنجی اخیر به صورت انلاین و از بین یک هزار و 228 نفر رای دهندگان ثبت نام شده و در بازه زمانی 26 و 27 سپتامبر (4و 5 مهر) انجام شد.اروپام**9158**2040            "}