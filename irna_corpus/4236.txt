{"onTitr":" دبیرکل خانه کارگر:    ","titr":" فاز2 پالایشگاه آبادان با جذب نیروی غیربومی تخلف کرده است","describe":" ایرنا - آبادان -  نماینده مردم تهران در مجلس شورای اسلامی و دبیر کل خانه کارگر از اعمال ماده 236 برای فاز2 پالایشگاه آبادان در مجلس شورای اسلامی خبر داد و گفت:تخلف در بکارگیری نیروی غیربومی در فاز 2 پالایشگاه آبادان محرز است.", "text":"علیرضا محجوب دوشنبه در گفت و گوی تلفنی با خبرنگار ایرنا آبادان اظهار داشت:کمیسیون اجتماعی مجلس شورای اسلامی پس از ارائه گزارش کارگروه اشتغال این کمیسیون به هیات رئیسه و قرائت آن در صحن علنی مجلس تخلف در بکار گیری نیروی غیربومی در فاز2 پالایشگاه آبادان را به قوه قضاییه ارجاع می کند.طبق ماده 236 هرگاه حداقل 10‌ نفر از نمایندگان و یا هر کدام از کمیسیون‌ها، عدم رعایت شئونات و نقض یا استنکاف از اجرای قانون یا اجرای ناقص قانون توسط رئیس جمهور و یا وزیر و یا مسئولان دستگاه‌های زیرمجموعه آنان را اعلام کنند، موضوع بلافاصله از طریق هیات رئیسه برای رسیدگی به کمیسیون ذی‌ربط ارجاع می‌شود.وی افزود:طبق قانون برنامه ششم توسعه شرکت ملی نفت و پالایشگاه آبادان و متولیان اجرای فاز2 پالایشگاه آبادان از بکارگیری و استخدام نیروهای غیر بومی منع شدند اما مسئولان ذیربط در این رابطه به وظیفه خود عمل نکردند.محجوب به اعمال فشار به اعضای کمیسون اجتماعی مجلس برای سفر نکردن به آبادان و بررسی نکردن موضوع اشتغال نیروهای غیربومی در فاز2 پالایشگاه آبادان اشاره کرد و گفت:این فشارها بیانگر این موضوع است که تخلفی در خصوص جذب نیروهای بومی در فاز 2 پالایشگاه در شهرستان آبادان صورت گرفته است.نماینده مردم تهران در مجلس شورای  گفت:چند نوبت از مسئولان فاز2 پالایشگاه برای ارائه توضیح و حضور در کارگروه اشتغال کمیسیون اجتماعی دعوت شد که پاسخی به دعوت نمایندگان مردم در این خصوص داده نشد.وی افزود:اعضای کارگروه اشتغال کمیسیون مجلس شورای اسلامی به دعوت جلیل مختار سخنگو و عضو کمیسون  اجتماعی مجلس شورای اسلامی به آبادان سفر کرده و بررسی استخدام نیروهای غیربومی در فاز2 پالایشگاه را در دستور کار خود قرار داد که بررسی های انجام شده نشان داد فرصت های شغلی آبادان به افراد غیر بومی واگذار شده است.به گزارش ایرنا جمعی از جوانان جویای کار آبادانی در یک ماه اخیر در چندین نوبت با تجمع در مقابل درب ورودی فاز 2 پالایشگاه آبادان نسبت به جذب و اشتغال افراد غیر بومی در این واحد صنعتی اعتراض کردند.** درآمد کشور صرف حقوق و مستمری می شود دبیر کمیسیون اجتماعی مجلس شورای اسلامی نیز در این نشست با بیان اینکه درآمد کشور امروزه صرف حقوق و مستمری می شود گفت: بودجه کشور در سال جاری 2 هزار و 930 میلیارد ریال است در صورتی که در هر 24 ساعت هشت میلیارد ریال صرف هزینه های جاری مانند آب، برق و پرداخت حقوق می شود. رضا شیران خراسانی حوزه اقتصادی کشور را بیمار توصیف کرد و افزود: آنچه از مردم از محل مالیات، عوارض گمرکی یا سایر درآمدهای فروش نفت حاصل می شود همه صرف حقوق می شود و با این روند اعتباری برای حمایت از تولید و سرمایه گذاری در بخش زیر ساخت باقی نمی ماند. تعدادی از اعضای کمیسیون اجتماعی مجلس شورای اسلامی برای بررسی روند استخدام افراد در فاز 2 پالایشگاه آبادان روز دوشنبه به این شهرستان سفر کردند.عملیات اجرایی احداث فاز 2 پالایشگاه آبادان بهمن ماه سال 1395 با حضور اسحاق جهانگیری معاون اول رئیس جمهوری آغاز شد.قرار است با اجرا این پروژه ، واحدهای مدرن در پالایشگاه احداث و واحدهای قدیمی به عنوان میراث، تحویل موزه آبادان شود.ارتقاء سطح کیفی محصولات به یورو 4 و 5 ، ارتقاء سطح زیست محیطی منطقه ، نوسازی و سوددهی پالایشگاه از دستاوردهای این پروژه بزرگ صنعتی در زمینه نفت است.3015/6068            "}