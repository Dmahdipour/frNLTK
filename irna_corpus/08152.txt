{"onTitr":" رئیس جمهوری پیشین تونس:    ","titr":" حاکمان عرب منتظر آتشفشان مردمی باشند","describe":" الجزیره-ایرنا- «المنصف المرزوقی » رئیس جمهوری پیشین تونس به بحران های منطقه ای و چالش های کشورهای عربی اشاره کرد و گفت که بهار عربی به پایان نرسیده بلکه آتشفشان در راه است.", "text":"به گزارش روز جمعه ایرنا،المرزوقی که از سال 2011 تا 2014 رئیس جمهوری تونس بود ، در گفت و گو با شبکه 'وطن' افزود: این تنش ها ریشه در عوامل زیادی از جمله دخالت خارجی و استبداد دارد که منطقه را به بشکه باروتی تبدیل کرده که هرلحظه امکان انفجار دارد.وی توضیح داد: رژیم صهیونیستی در منطقه نقش منفی ایفا می کند و از طرفی برخی تلاش می کنند مردم در کشورهای عربی دسترسی به نان شب خود نداشته باشند.المرزوقی  همچنین به تشکیلات نوظهور توسط کشورهای عربی اشاره کرد و ادامه داد: عمر حکومت های عربی به سر آمده است ، نهادها و سازمان هایی همچون اتحادیه عرب و اتحادیه های منطقه ای مانند اتحادیه کشورهای مغرب عربی یا شورای همکاری خلیج فارس و برخی گروه ها و موسسه های زیر مجموعه اتحادیه عرب دچار فروپاشی از داخل شده و اکنون به نهادهای بی اثر و مرده تبدیل شدند.این سیاستمدار تونسی توضیح داد: نوع تفکر حاکم بر نظام های عربی متکی بر نظام تک حزبی و حکومت با زور و با فشار دستگاه های اطلاعاتی و حاکمیت  موروثی است که تمامی آنها تاریخ مصرف خود را از دست داده و رو به زوال است.رئیس جمهوری پیشین تونس یادآورشد که نظام های حاکم در کشورهای عربی در حال مرگ و فروپاشی است  اوضاع اکنون همانند دهه 60 قرن گذشته نیست و نظام های حاکم در کشورهای عربی نیز بر دل ها و عقل ها حکومت نمی کنند ، فساد و رسوایی آن ها فاش شده و اکنون تنها با زور سرنیزه و سرکوب بر مردم حکومت می کنند.حکومت در مصر و کشورهای عربی در خلیج فارس نمونه بارز آن است.المرزوقی همچنین به طرح آمریکایی موسوم به «معامله قرن» درباره فلسطین اشاره کرد و گفت: طرح این موضوع نشانگر شکست سخت توافقنامه اسلو است که با گذشت 25 سال از آن اکنون نتیجه ای در بر نداشته ، این توافقنامه قرار بود در قالب دو دولت در سرزمین فلسطین اجرا شود.وی ادامه داد:برخی تلاش می کنند مرزها را در منطقه بر هم زنند و با تجزیه برخی کشورها، قلمروهای جدیدی به وجود آورند اما مردم منطقه اکنون بیدار و هشیار بوده و اجازه چنین طرح های را نمی دهند.حکام توجهی به مردم نداشتند اما به ناگاه مردم را در خیابان ها مقابل خود دیدند.شبد**خاورم **2041**1010            "}