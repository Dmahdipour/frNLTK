{"onTitr":"","titr":" 459 مورد خدمات مشاوره ای در بهزیستی مراغه ارائه شد","describe":" مراغه - ایرنا - رئیس اداره بهزیستی مراغه با اشاره به ارائه خدمات اجتماعی از سوی این نهاد گفت: از ابتدای سالجاری تاکنون، 459 مورد خدمات مشاوره ای و اجتماعی برای شهروندان ارائه شده است.", "text":"شهین صادقی روز شنبه در گفت و گو با ایرنا افزود: ارائه مشاوره و ساماندهی 85 مورد همسرآزاری، 6 مورد کودک آزاری، 59 مورد اختلافات خانوادگی، سه مورد روابط نامشروع، 250 مورد مشاوره و کسب اطلاع، 30 مورد مشاوره اعتیاد، 21 مورد مشاوره طلاق و سه مورد فراز منزل از جمله خدمات فوریت های اجتماعی 123 در این مدت بوده است.وی اضافه کرد: همچنین با حضور و ارائه مشاوره اجتماعی و روانشناسی، در 2 مورد خودکشی نیز در این شهرستان مداخله شده که به انصراف و پایان آن منجر شده است.وی با اشاره به خدمات ارائه شده بهزیستی در حوزه امور اجتماعی گفت: در 6 ماهه اول امسال 755 مستمری بگیر و چهار هزار نفر خدمات پذیر از حمایت و کمک های مالی این سازمان در شهرستان بهره مند شده اند.وی افزود: همچنین برای 190 دانش آموز و 70 دانشجوی زیرپوشش این سازمان در مراغه، کمک هزینه تحصیلی و بسته حمایتی ارائه شده است.وی ادامه داد: ارائه بسته های حمایتی برای 92 خانوار دارای فرزندان دوقلو و بیشتر که شامل 210 کودک بوده بخش دیگری از خدمات اجتماعی به شهروندان در این مدت است.وی اضافه کرد: برای 165 نفر از کودکان فاقد والدین که با سرپرستی سایر اقوام زندگی می کنند، کمک مالی و بسته های حمایتی نیز ارائه شده است.صادقی گفت: همچنین برای 15 خانوار دارای فرزند معلول کمک هزینه ساخت و نوسازی مسکن ارائه و برای 2 خانواده دارای 2 معلول نیز واحد مسکونی با حمایت خیران تامین شده است.وی افزود: 25 کودک بی سرپرست ساکن در خانه کودکان بی سرپرست این شهرستان نیز از خدمات این سازمان بهره مند هستند.وی اضافه کرد: همچنین در راستای بهره گیری از توان سازمان های مردم نهاد 2 گروه همیار با این سازمان برای ارائه خدمات اجتماعی همکاری می کنند.به گزارش ایرنا، هم اکنون حدود 15 هزار نفر از خدمات اجتماعی و حمایتی بهزیستی در مراغه برخوردار هستند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/7487            "}