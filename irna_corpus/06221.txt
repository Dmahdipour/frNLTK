{"onTitr":" رهبر انقلاب در پاسخ به استفساریه لاریجانی در مورد' FATF'    ","titr":" با بررسی این لوایح در مجلس مخالفتی ندارم","describe":" تهران - ایرنا – رییس مجلس شورای اسلامی در ادامه بررسی لایحه CFT متن استفساریه و پاسخ رهبر معظم انقلاب اسلامی را درمورد لوایح مرتبط با FATF قرائت کرد، در این نامه آمده است: با بررسی این لوایح در مجلس مخالفتی ندارم.", "text":"به گزارش خبرنگار پارلمانی ایرنا، علی لاریجانی در جلسه علنی روز یکشنبه مجلس متن پاسخ حضرت آیت الله خامنه ای که بوسیله سید علی اصغر حجازی به وی ابلاغ شده بود را به شرح زیر قرائت کرد:«جناب آقای دکتر لاریجانی رییس محترم مجلسبا سلام تحیتدر پی استفساریه تلفنی جنابعالی نسبت به مخالف و عدم مخالفت مقام معظم رهبری مدظله العالی با بررسی لوایح چهارگانه و کنوانسیون ها در مجلس شورای اسلامی، به دنبال فرمایشان معظم له در دیدار با نمایندگان، مقام معظم رهبری فرمودند: 'آنچه که من در دیدار با نمایندگان راجع به لوایح چهارگانه و کنوانسیون ها گفتم مربوط به اصل کنوانسیون ها بود، نه کنوانسیون خاص. لذا با بررسی این لوایح در مجلس مخالفتی ندارم تا مسیر قانونی خود را طی کند. تدبیر فوق قبلا در زمان استفسار به طور شفاهی به جنابعالی ابلاغ شده بود.'»**لاریجانی: تلقی این بود که رهبری مخالف لوایح چهارگانه FATF هستند به گزارش خبرنگار پارلمانی ایرنا، علی لاریجانی پیش از قرائت این نامه اظهارداشت: رهبر معظم انقلاب در دیدار با نمایندگان نکاتی را بیان کردند که تلقی این بود که ایشان مخالف لوایح چهارگانه FATF هستند از این رو این لوایح را ما دو ماه مسکوت گذاشتیم و لازم دیدیم موضوع تعیین تکلیف شود. وی به نامه خود به رهبر معظم انقلاب اشاره کرد و اظهار داشت: در این نامه بیان کردم اگر نظر شما مخالف با این لوایح است ما این را در مجلس کنار بگذاریم. وی همچنین گفت: دفتر رهبر معظم انقلاب در پاسخ به نامه بنده در نامه ای به اینجانب بیان کردند که این نامه توسط آقای حجازی به بنده ابلاغ شد. سیام**9314**1336            "}