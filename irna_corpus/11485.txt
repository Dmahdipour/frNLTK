{"onTitr":" رئیس سازمان بسیج مستضعفین:    ","titr":" 700 هزار بسیجی در رزمایش اقتدار عاشورایی تجمع می کنند","describe":" تهران- ایرنا- رئیس سازمان بسیج مستضعفین گفت: در ادامه برگزاری «رزمایش سراسری اقتدار عاشورایی بسیج سپاهیان حضرت محمد رسول الله (ص) 2» اواسط مهر 700 هزار بسیجی سازمان یافته از گروه‌های جهادی و گردان های بیت المقدس در سراسر کشور تجمع می کنند.", "text":"به گزارش خبرنگار دفاعی ایرنا، سردار سرتیپ پاسدار غلامحسین غیب پرور سه شنبه در نشست خبری با اصحاب رسانه به تشریح دستاوردهای مرحله اول رزمایش اقتدار عاشورایی بسیج و برنامه های مرحله دوم این رزمایش پرداخت و این مطلب را عنوان کرد.وی گفت: از این 700 هزار بسیجی سازمان یافته 600 هزار نفر در مراکز استان ها و 100 هزار نفر دیگر نیز در تهران و ورزشگاه یکصد هزار نفری آزادی با حضور بسیجیان استان های تهران و البرز با هدف توسعه خدمت رسانی و محرومیت زدایی تجمع خواهند کرد. رئیس سازمان بسیج مستضعفین ادامه داد: رزمایش بزرگ اقتدار عاشورایی بسیج تحت عنوان سپاهیان حضرت محمد رسول الله (ص) 2 از روز 9 شهریور آغاز شد که دو بخش داشت.سردار غیب پرور توضیح داد: بخش اول رزمایش هزار گردان بسیج در مراکز استانها و بخش دوم بحث خدمت رسانی بود که اتفاقات بسیار خوبی رخ داد. در این بخش 8 هزار گروه جهادی داوطلب خود جوش به میدان آمدند و در نقاط مختلف کشور به خدمت رسانی پرداختند. 1973 پروژه عمرانی انجام شد و 60 درصد اعتبارات مورد نیاز این پروژه ها توسط مردم تامین شد. این نشان می دهد مردم با وحود گرفتاری هایی که دارند وارد عرصه شدند و مشارکت فعالی در پروژه های عمرانی داشتند.وی در تشریح اقدامات بسیج در قالب رزمایش اقتدار عاشورایی بسیج، اظهار داشت: ۱۶۰ هزار خدمت پزشکی در حوزه دندانپزشکی و دیگر حوزه ها ارائه شد و در بخش فرهنگی ۲۶ هزار خدمت فرهنگی انجام شد و در این حوزه با تجهیز خودرو، فیلم هایی برای مردم در روستاها اکران شد.رئیس سازمان بسیج مستضعفین تصریح کرد: در بخش اقتصاد مقاومتی ۱۱۸۷ پروژه مربوط به اقتصاد مقاومتی راه اندازی شد و ۳۶۲ هزار بسته معیشتی، جهیزیه و بسته های آموزشی در سراسر کشور توزیع شد و ۳۲۷ تیم تخصصی از بسیج مهندسین کشاورزی به سراسر کشور اعزام شدند.سردار غیب پرور خاطرنشان کرد: اقداماتی در حوزه کارگری با عنوان شیفت ایثار در ۵۶۲ کارخانه با حضور حدود ۵۱ هزار کارگر صورت گرفت که در این پروژه ۲۰۹ هزار ساعت کار جهادی انجام شد. کارگران ما با وجود شرایط فعلی اقتصاد کشور وارد میدان شدند و ساعاتی را به صورت رایگان برای خدمت به مردم کار کردند.وی گفت: در همین یک ماه در هزار و ۸۷ محله و روستای کشور ۴۱۲۹ مدیر و مسئول در میز خدمت شرکت کردند و 42 هزار و ۴۳۰ نفر از مردم به این میزهای خدمت مراجعه و مشکلات خود را با مسئولان مطرح و بخش اعظمی از مشکلات آنها حل شد.رئیس سازمان بسیج مستضعفین به اقدامات بسیج اصناف کشور در رزمایش اقتدار عاشورایی بسیج اشاره کرد و گفت: بسیج اصناف طرح «یک کاسب یک دانش آموز» را پیاده کرد و هرکدام از کسبه یک دانش‌آموز را حمایت کرد و موارد مورد نیاز آنها را تامین شد.سردار غیب پرور یادآور شد: تجمع روز پنجشنبه 12 مهر 1397 یک اعلام برای آغاز دومین چهل سالگی انقلاب شکوهمند اسلامی است، آنچه که دشمن می خواست بگوید که ما چهل سالگی انقلاب مان را نخواهیم دید، با این تجمع 700 هزار نفری در تهران و سایر استان ها به آنان می گوییم که چشمتان کور، ما با امید به انقلاب اسلامی دومین چهل سالگی انقلاب را هم جشن خواهیم گرفت. رئیس سازمان بسیج مستضعفین گفت: در هنگام برگزاری رزمایش سراسری اقتدار عاشورایی بسیج حضرت محمد رسول الله (ص) 2 برخی از نمایندگان مجلس شورای اسلامی با دیدن خدمت رسانی بسیج سازندگی برای همکاری اعلام آمادگی کردند و پیام دادند از این رو بنا داریم بعد از رزمایش با دوستان خود در مجلس ارتباط قوی تری داشته باشیم. بستر در سازمان بسیج مهیاست تا با کمک مجلس قوانین مورد نیاز را به تصویب برسانیم.اجتمام *7029 * 3063            "}