{"onTitr":"","titr":" 57 پل و آب رو درگیلان بین20 تا 100درصد تخریب شد","describe":" رشت- ایرنا- مدیرکل راهداری وحمل ونقل جاده ای گیلان گفت: بدنبال بارش شدید باران و وقوع سیلاب 57 دستگاه پل و آبرو در استان بین 20 تا 100 درصد تخریب شده است.", "text":"به گزارش ایرنا، محمدرضا نازک کار شامگاه دوشنبه در جلسه بررسی ابعاد سیلاب گیلان با حضور محمد باقر نوبخت رئیس سازمان برنامه و بودجه اظهار داشت: از بدو شروع سیل 470 نیروی راهدار در قالب گروه های راهداری و با 245 ماشین آلات سبک، نیمه سنگین و سنگین وارد عمل شدند.وی تصریح کرد:  براثر وقوع  سیلاب 33 محور مسدود شد که ظرف 24 ساعت به 18 محور رسید و اکنون فقط سه محور به طور کامل  درحوزه رضوانشهر، تالش و بخش کوچکی املش و رودسرمسدود است .وی با اشاره به ضرورت نوسازی ماشین آلات و حفظ ماشین آلات موجود خاطر نشان کرد: در این سیلاب بالغ بر 70 میلیارد تومان به حوزه راهداری خسارت وارد شده است.محبعلی رنج ور مدیرعامل شرکت اب و فاضلاب روستایی گیلان نیز گفت: با قطع آب خانوارهای روستایی نیروهای این شرکت بلافاصله ضمن تلاش برای وصل  مجدد آب شرب آنها ، با تانکر و توزیع بسته های آب شرب به مردم این مناطق آبرسانی کردند.وی تصریح کرد: در حال حاضر 250 خانوار  در شهرستان فومن هنوز آب ندارند که اهتمام داریم آب شرب آنها نیز هر چه سریعتر وصل شود.وی با اشاره به اینکه در این سیلاب بیش از هشت میلیارد تومان به تاسیسات شبکه آبرسانی گیلان خسارت وارد شده ، افزود: خدمات ارائه شده به صورت موقت است و برای پیشگیری از آسیب در حوادث آینده برای ارائه خدمات پایدار نیاز به اعتبار داریم.حسین اکبر مدیرعامل شرکت گاز گیلان نیز گفت: از یکهزار و 412 خانواری که گازشان بدلیل ایمنی و جلوگیری از خطرات احتمالی  قطع شده بود ، در مجموع 108 خانوار هنوز گازشان وصل نشده است.وی  خسارت براورد شده به تاسیسات  شرکت گاز استان  را  افزون بر یک و نیم میلیارد تومان عنوان و درخواست کرد بدلیل نداشتن اعتبارات استانی  برای جبران خسارت های وارده به تاسیسات این شرکت ، دز زمینه اختصاص اعتبار به آنها مساعدت شود.جمشید طالبی مدیرعامل شرکت توزیع نیروی برق گیلان نیز گفت: سیلاب هفته قبل حدود  یک میلیارد تومان به شبکه برق استان خسارت وارد کرد اما در این سیلاب بیش از شش میلیارد تومان به تاسیسات این شرکت خسارت وارد شده است. وی خاطرنشان کرد: برای استاندارد سازی و بازسازی و اقدامات پیشگیرانه نیاز به اعتبارات بیشتری داریم .وی با بیان اینکه از سال 83 تغییر اقلیم در استان مشهود بوده ، تصریح کرد: از سال 83 تا پایان سال 95 ، 97 میلیارد تومان به شبکه های برق خسارت وارد شده که فقط حدود سه میلیارد تومان به ما پرداخت شده است.کاظم لطفی مدیرعامل آب منطقه ای گیلان نیز  با اشاره به وقوع دو سیل ظرف یکهفته در استان گفت: سیل اول در غرب استان و سیل دوم در همه استان بوقوع پیوست . وی گفت: در سیل اخیر 70 درصد از  یکهزار و 100 کیلومتر انهاری که لایروبی کردیم، پر شد.وی با اشاره به نقش سدها در جلوگیری از تخریب های بیشتر در استان خواستار اختصاص اعتبارات لازم برای سرانجام رساندن 10 سد لاستیکی استان شد.لطفی با بیان اینکه ترمیم سر دهنه ها و احداث سدلاستیکی اولویت ما است گفت:  در مجموع  جبران خسارت های وارد شده نیامند 270 میلیارد تومان هستیم. رئیس سازمان چای کشور نیز گفت: مناطق سیل زده در استان عمدتا مناطق چایکاری استان گیلان و مازندران هم هست .حبیب جهانساز یکی از نگرانی های چایکاران را پرداخت مطالبات آنها عنوان و تصریح کرد: تاکنون 108 هزار تن برگ سبز خریداری شده که نسبت به سال گذشته حدود 14 درصد افزایش تولید برگ سبز داشتیم.وی گفت: ارزش چای سبز خریداری شده 213 میلیارد تومان  اما پرداختی های ما 161 میلیارد و 500 میلیون تومان بوده یعنی 76 درصد بهای برگ سبز چای را پرداخت کردیم که از آن میزان ارزش بهای برگ سبز چای،  90 میلیارد تومان سهم کارخانه ها  است که آنها حدود  81 درصد سهم خود را پرداخت کرده اندوی ادامه داد: 123 میلیاردتومان از آن بهای برگ سبز، سهم دولت است که دولت تا کنون 88 میلیارد تومان پرداخت کرده است  و درحال حاضر  51 میلیارد  و 500 میلیون تومان بدهکار چایکاران هستیم که 35 میلیارد تومان آن سهم دولت  و 16 و نیم میلیارد تومان سهم کارخانجات است.مدیرکل بنیاد مسکن گیلان نیزگفت: از  16 شهرستان گزارش آسیب در 140 روستا را داریم که 9 هزار واحد مسکونی در شهر و روستا و دو هزار و 400 واحد معیشتی( اثاثیه ) ، 315 واحد احداثی روستا از جمله این موارد بوده است. محمد اکبرزاده افزود: متاسفانه در 140 روستا زیرساخت هایی که اماده بود، آسیب دیده است.بارش های شدید چند روز گذشته در گیلان موجب آبگرفتگی شهرها و جاری شدن سیلاب شد؛ وقوع سیلاب خسارت هایی را نیز به تاسیسات زیربنایی استان وارد کرده و تاکنون موجب تخریب چندین دستگاه پل، بسته شدن برخی راه های فرعی و بروز مشکلاتی برای مردم شد.7296/6030            "}