{"onTitr":"","titr":" دانشگاه فنی و حرفه ای در جاسک راه اندازی می شود","describe":" بندرعباس - ایرنا- رییس دانشگاه فنی و حرفه ای هرمزگان گفت: به منظور رفع نیازهای واحدهای صنعتی و کارگاهی دانشگاه فنی و حرفه ای در جاسک راه اندازی می شود.", "text":"آزاده آریانا روز شنبه در گفت وگوبا ایرنا افزود: راه اندازی مرکز جاسک با ماموریت آموزش رشته های دریایی در حال پیگیری است که استاندار هرمزگان حدود 65 میلیارد ریال از اعتبارهای توسعه سواحل مکران برای این منظور در نظر گرفته اند.وی ادامه داد: همچنین تفاهم نامه ای که بین دانشگاه فنی و حرفه ای کشور و استانداری هرمزگان به امضاء رسیده که اختصاص اعتبار 80 میلیارد ریالی پیش بینی شده که 50 میلیارد ریال از سوی استانداری و30 میلیارد ریال دیگر توسط سازمان مرکزی دانشگاه فنی و حرفه ای تامین می شود.رییس دانشگاه فنی و حرفه ای هرمزگان ابراز داشت: با دریافت 10 میلیارد ریال از مبلغ یاد شده وسایل فنی برای توسعه و تجهیز کارگاه های فنی و حرفه ای هرمزگان خریداری شد.آریانا اظهار داشت: این دانشگاه هم اکنون دارای سه عضو هیات علمی، سه مرکز با ماموریت تربیت تکنسین ماهر و سه هزار و 700 دانشجو است. تاریخچه و تاسیس موسسه های آموزش عالی در هرمزگان به سال 1356 باز می گردد که نخستین دانشگاه استان بنام دانشگاه آزاد ایران با پذیرش 49 دانشجو فعالیت خود را آغاز کرد.دانشگاه آزاد اسلامی بندرعباس به عنوان نخستین واحد دانشگاهی هرمزگان در پس از انقلاب در سال 65 با 2 رشته کاردانی آغاز کرد. دانشگاه هرمزگان هم به استناد مصوبه دهم مهر سال 70 هجری شمسی شورای گسترش آموزش عالی و با مجوز راه اندازی 6 رشته آموزشی، در دهه فجر همان سال تاسیس و با انتقال آموزشکده فنی هرمزگان ( وابسته به دانشگاه شیراز) درسال 71 فعالیت آموزشی خود را آغاز کرد.از آن سال تا کنون مراکز آموزعالی متعددی در این استان ساحلی و راهبردی تشکیل شده که هر کدام ماموریت خاصی بر عهده داشته و دانشجویان را متناسب با آن آموزش و تحویل جامعه داده اند. شهرستان جاسک با  58 هزار نفر جمعیت در300کیلومتری شرق هرمزگان واقع شده و مرداد ماه امسال با طرح بندر جاسک به ‌عنوان یکی مناطق آزاد در کمیسیون اقتصادی مجلس موافقت شد. 6048            "}