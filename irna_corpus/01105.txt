{"onTitr":"","titr":" دو واحد دامپروری درکلاله به بهره برداری رسید","describe":" گنبدکاووس - ایرنا - درقالب طرح های توسعه روستایی و با افزون بر 15میلیارد و 200 میلیون ریال سرمایه گذاری، دو واحد دامپروری شامل یک واحد پرورش گاو شیری و یک واحد پرورش گوسفند داشتی در شهرستان کلاله به بهره برداری رسید.", "text":"به گزارش خبرنگار خبرگزاری جمهوری اسلامی، فرماندار کلاله روز پنچشنبه درحاشیه بهره برداری ازاین واحدها اظهارداشت: درقالب طرح های توسعه روستایی و ایجاد اشتغال پایدار، یک واحد پرورش گاو شیری 50راسی در روستای صوفی شیخ انصاری از توابع بخش مرکزی این شهرستان افتتاح و به بهره برداری رسید.محمد حمیدی افزود: برای بهره برداری از این طرح، علاوه بر10میلیارد ریال سرمایه گذاری اولیه، 4میلیارد و 800میلیون ریال تسهیلات بانکی کم بهره از محل اعتبارات توسعه روستایی در اختیار مجری طرح قرار گرفته است.فرماندار کلاله همچنین از بهره برداری یک واحد پرورش گوسفند داشتی در روستای دهنه از توابع بخش مرکزی این شهرستان خبرداد و گفت: این واحد پرورش گوسفند داشتی 270 راس ظرفیت دارد که با یک میلیارد و 400 میلیون ریال تسهیلات بانکی از محل اعتبارات توسعه روستایی به بهره برداری رسیده است.درادامه مدیر جهادکشاورزی نیز پیرامون مزایای راه اندازی این واحدهای دامپروری گفت: با افتتاح و بهره برداری این طرح ها ، برای 10نفر اشتغال مستقیم و پایدار وبرای 10 نفر نیز اشتغال غیرمستقیم ایجاد شده است.علی علیزاده افزود: بهره برداری از واحد گاوداری شیری، علاوه برنقش مهمی که در تولید مثل گاوهای نژاد برتر و با بهره دهی بیشتر دارد، در افزایش تولید شیرشهرستان کلاله نیز نقش به سزایی دارد.شهرستان کلاله با130هزار نفر جمعیت در شرق استان گلستان واقع است./1860/ 7478            "}