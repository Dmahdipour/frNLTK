{"onTitr":"","titr":" تجهیزات مراکز جامع سلامت دهان و دندان تامین می شود","describe":" بوشهر-ایرنا- رئیس اداره سلامت دهان و دندان وزارت بهداشت و درمان و آموزش پزشکی گفت: با توسعه امکانات،تجهیزات و تامین منابع مالی اقدامات بهتر و بیشتری برای بهبود وضعیت سلامت دهان  ودندان مردم به ویژه کودکان زیر 14 سال انجام خواهد شد.", "text":"به گزارش ایرنا، دکتر حمید صمدزاده روز سه شنبه در بازدید از مرکز سلامت دهان و دندان شهرستان دشتی افزود: در چند سال اخیر اقدام های خوبی در این حوزه در سطح کشور  انجام شده و پیشرفتهای قابل توجهی در این زمینه حاصل شده است.وی اظهارداشت: افزایش رضایتمندی و اعتماد مردم به خدمات حوزه سلامت هدف مهم اجرای طرح تحول نظام سلامت بوده است.رئیس اداره سلامت دهان و دندان وزارت بهداشت ، درمان و آموزش پزشکی بر تامین منابع مالی جهت تشویق دندانپزشکانی که با تمام وجود در راه خدمت به مردم و نظام سلامت تلاش می کنند تاکید کرد.رئیس شبکه بهداشت و درمان شهرستان دشتی گفت: هم اکنون پنج دندانپزشک در مجموعه بهداشت و درمان  این شهرستان فعالیت می کنند که هم لحاظ فنی، اخلاق مداری و تکریم ارباب رجوع در شرایط بسیار خوبی قرار دارند.دکتر اصغر بحرانی افزود: راه اندازی مراکز خدمات جامع سلامت دهان و دندان از اقدامات بسیار خوب دولت تدبیر وامید است که موجب استقبال گسترده مردم و افزایش اعتماد آنان به خدمات این بخش شده است.وی یادآوشد: با توجه پایین بودن میانگین درآمد مردم شهرستان دشتی و دشواری پرداخت هزینه بالای خدمات دندانپزشکی دربخش خصوصی، ارایه این خدمات با نرخ دولتی و نیمه دولتی در مراکز خدمات جامع سلامت از اهمیت ویژه ای برخوردار است و رضایتمندی عمومی در پی  داشته است.شهرستان دشتی با 86  هزار نفرر جمعیت در 80 کیلومتری جنوب بوشهر واقع است.7206/6045            "}