{"onTitr":"","titr":" توضیح شهردار همدان درباره قطع درختان بلوار آیت الله نجفی","describe":" همدان-ایرنا- شهردار همدان در تشریح جزییات و علت قطع تعدادی از درختان بلوار آیت الله نجفی همدان گفت: قطع این درختان در راستای روان سازی ترافیک و با تصویب شورای ترافیک استان انجام شده است.", "text":"به گزارش ایرنا، در چند روز گذشته عکس ها و اخباری در فضای مجازی و تعدادی از پایگاه های خبری شهر همدان مبنی بر قطع درختان بلوار آیت الله نجفی و تخریب محیط زیست توسط شهرداری منتشر شد.شهردار همدان برای روشنگری افکار عمومی در گفت و گو با خبرنگار ایرنا به تشریح این موضوع پرداخت و افزود: شهرداری و مدیریت شهری وظیفه رفع مسایل و مشکلات کل شهر را دارد و همان اندازه که وظیفه توسعه فضای سبز بر عهده شهرداری است روان سازی ترافیک ، جمع آوری زباله و چندین خدمت دیگر نیز بر عهده شهرداری نهاده شده است.صوفی خاطرنشان کرد: وقتی که بحث روان سازی ترافیک در دستور کار قرار می گیرد شهردار موظف به انجام اقداماتی است و در همین راستا نیز شهرداری همدان برای روان سازی ترافیک در بلوار بزرگراه آیت الله نجفی بر اساس طرح مشاور و طرح شورای ترافیک استان مصوب شده باید دور برگردان استانداردی در این مسیر نیز احداث می شد.وی تاکید کرد: برای این کار مجبور به جابجایی درختان بودیم که تعدادی درخت جابجا شد و تعدادی درخت نیز ناگزیرقطع شد.وی اظهار داشت: اما شهرداری همدان توسعه فضاهای شهری را با قوت انجام می دهد که امسال 40 هزار درخت در سطح شهر کاشته شده است.صوفی افزود: اگر برای مباحث ترافیکی مجبور به قطع درختی شویم سعی در جابجایی درختان داریم اما بعضی اوقات مجبور به قطع درخت هستیم که بلافاصله درخت جایگزین کاشته می شود.شهردار همدان ادامه داد: امسال توسعه فضای سبز در اولویت قرار دارد که در این راستا پارک 100 هکتاری ولایت آغاز شده و سال آینده پارک 250 هکتاری اکباتان شروع می شود و چندین پارک از جمله پارک گلها در پردیس، آیینه روشن در حصار و پارک هفت هکتاری در بلوار امام در دست احداث است که در راستای توسعه فضای سبز انجام می شود.صوفی بیان کرد: مردم باید بپذیرند گاهی در برخی الزامات مدیریت شهری لحاظ نمی شود و نمی توان در خیابانی که می خواهد آسفالت شود بگذاریم آسفالت بماند و لازمه آن جابجایی و یا قطع درخت است.وی اظهار داشت: سرانه فضای سبز در شهر همدان تا پیش از این 9 متر بوده که با احداث این فضاها به بالای 12 متر می رسد.گفتنی است تقاطع غیر همسطح آیت الله نجفی با 370 میلیارد ریال اعتبار اولیه در مرداد ماه سال 91 آغاز و احداث این تقاطع 11 حرکت ترافیکی در این منطقه را اصلاح کرد. این پل در چهار سطح و مطابق با استانداردها توسط شرکت نصر اصفهان احداث شده است. تقاطع غیر همسطح آیت الله نجفی در خروجی غرب شهر همدان احداث شده است و از حجم بار ترافیکی به مرکز شهر کاسته است .7523/2087            "}