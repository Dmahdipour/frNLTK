{"onTitr":"","titr":" رهبر انقلاب در همایش ده‌ها هزار نفری خدمت بسیجیان حضور خواهند یافت","describe":" تهران - ایرنا - رهبر معظم انقلاب روز پنجشنبه در جمع شرکت‌کنندگان در همایش ده‌ها هزار‌نفری خدمت بسیجیان استان تهران در ورزشگاه آزادی حضور خواهند یافت.", "text":"به گزارش ایرنا از دفتر حفظ و نشر آثار حضرت آیت الله العظمی خامنه‌ای، حاضران در این همایش، گروه‌های جهادی بسیجی‌ هستند که شهریور ‌ماه امسال در رزمایش خدمت بسیجیان شرکت کرده و به ارائه خدمات مختلف به اقشار محروم در عرصه‌های عمرانی، بهداشتی، فرهنگی و آموزشی پرداخته بودند.سردار غیب‌پرور رییس سازمان بسیج مستضعفین با بیان اینکه حدود 150 هزار نفر در موضوع خدمت‌رسانی در سراسر کشور در محلات شهری و حاشیه شهرها به ارائه خدمات مختلف در عرصه‌های فرهنگی و اجتماعی، آموزشی، اشتغال‌زایی، عمرانی و بهداشت و سلامت حاضر شدند و از 9 شهریور تا 29 شهریور این رزمایش برگزار شد، خاطرنشان کرد: این رزمایش برای سنجش آمادگی بسیجیان برای خدمت‌رسانی به اقشار محروم انجام شد و حلقه پایانی رزمایش یک تجمع 700 هزار نفری در مراکز استان‌ها است که ده‌ها هزار نفر آن‌ها در تهران در روز پنج‌شنبه تجمع خواهند کرد.سیام**1751**1535            "}