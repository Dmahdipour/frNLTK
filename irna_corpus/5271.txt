{"onTitr":"","titr":" حدود 8 هزار تن شیر از خراسان شمالی خارج شد","describe":" بجنورد - ایرنا - معاون فنی و سلامت اداره کل دامپزشکی خراسان شمالی گفت: در نیمه نخست امسال بیش از هفت هزار و 916 تن شیر خام تولیدی دامداران استان با مجوز این اداره کل به خارج از استان منتقل شده است.", "text":"حمید رمضانی روز دوشنبه در گفت و گو با خبرنگار ایرنا اظهار داشت: صدور گواهی بهداشتی حمل برای 2 هزار و 200 کیلوگرم عسل، 2 هزار و 560 کندوی زنبور عسل و 18 هزار و 142 جلد پوست انواع دام کشتاری استان از دیگر اقدامات این اداره کل در نیمه نخست امسال بود. وی با اشاره به صدور مجوز برای حمل پنج هزار و 550 کیلوگرم گوشت تازه و منجمد گوسفند و بز در نیمه نخست سال گفت: در این مدت مجوز حمل برای هشت هزار و 954 کیلوگرم گوشت گوساله و بیش از پنج هزار و 561 تن گوشت مرغ استان نیز صادر شده است. وی خاطرنشان کرد: همچنین مجوز حمل بهداشتی و قرنطینه ای برای 2 هزار و 834 راس گاو و گوساله زنده، 148 هزار و 405 راس گوسفند و بز زنده و بیش از یک میلیون و 90 هزار قطعه مرغ زنده به مقصد دیگر استان ها در این اداره کل صادر شده است. وی درباره اقدامات انجام شده در زمینه مبارزه با بیماری ها اظهار داشت: در نیمه نخست امسال، چهار میلیون و 628 هزار و 605 رأس دام استان زیر پوشش مبارزه با بیماری ها قرار گرفت که این رقم در مقایسه با مدت مشابه پارسال 6.4 درصد کاهش داشت. وی با اشاره به تحقق بیش از 47 درصد از برنامه های امسال دامپزشکی، گفت: در این مدت یک میلیون و 881 هزار و 244 راس دام سبک و سنگین و تک سمی علیه بیماری مهم شاربن یا سیاه زخم و بروسلوز تب مالت مایه کوبی شده اند. رمضانی افزود: در این مدت مایه کوبی هفت هزار و 529 قلاده سگ علیه هاری انجام شد و هشت هزار و 79 نوبت سر آزمایش سل گاوی و 559 آزمایش مشمشه تک سمیان و خونگیری از چهار هزار و 59 رأس گاو نیز عملیاتی شد.معاون فنی و سلامت اداره کل دامپزشکی خراسان شمالی، مبارزه با انگل های خارجی دام  شامل سمپاشی و حمام دادن 434 هزار و 550 راس دام و سمپاشی 615 هزار و 200 مترمربع اماکن دامی را از دیگر اقدامات در زمینه مبارزه با بیماری های دامی عنوان کرد.استان خراسان شمالی دارای بیش از 60 هزار راس گاو و گوساله و 2 میلیون و 20 هزار راس گوسفند و بز است.7185/5132            "}