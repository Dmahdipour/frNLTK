{"onTitr":"","titr":" 180 نماینده در بیانیه ای از عوامل حج سال 97 تقدیر کردند","describe":" تهران - ایرنا - 180 نماینده در بیانیه ای از عوامل حج سال 97 تقدیر و اظهار امیدواری کردند که هر سال شکوه و عظمت حج ابراهیمی با تبلور بیشتری از گذشته به نمایش گذاشته شود.", "text":"به گزارش خبرنگار پارلمانی ایرنا، در این بیانیه که توسط اکبر رنجبرزاده عضو هیات رییسه مجلس در جلسه علنی امروز چهارشنبه مجلس قرائت شد، آمده است: مناسک نورانی حج میراثی گرانقدر از حرکت توحیدی انبیا الهی در طول تاریخ بشر است، عرصه ای که جلوه ای از شوق بندگی، توجه کامل انسان به مبدا لایزال هستی بوده و بارقه ای از محشر کبری است.این بیانیه می افزاید: برغم تمام دشمنی ها و موانع جهت حضور ایران به عنوان میراث دار اسلام ناب محمدی، تاکیدات مکرر مقام معظم رهبری همواره بر حضور عزتمندانه همراه با کرامت و امنیت حجاج ایران اسلامی در این عمل عبادی و سیاسی بوده است.در بخش دیگری از این بیانیه آمده است: حج امسال حقیقا هم در محتوا و هم در تشریفات، جزو مناسک به یادماندنی در تاریخ انقلاب اسلامی ایران است، ما نمایندگان مجلس شورای اسلامی از همت بالا و تلاش های ستودنی و مدیریت جهادی و انقلابی بعثه مقام معظم رهبری، سازمان حج و زیارت و کارگزاران و عوامل حج که موجب حج عزتمندانه که موجب کرامت و امنیت، 86 هزار زائر ایران اسلامی شد، تقدیر و تشکر می کنیم و امیدواریم که هر سال شکوه و عزمت حج ابراهیمی با تبلور بیشتر از گذشته به دنیا نمایش گذاشته شود.سیام**9121**1535            "}