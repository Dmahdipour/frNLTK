{"onTitr":"","titr":" دختر نونهال ارومیه ای نایب قهرمان تنیس ایران شد","describe":" ارومیه- ایرنا- دبیر هیات تنیس آذربایجان غربی گفت: 'ناز پاشازاده' ورزشکار نونهال زیر 10 سال ارومیه ای با کسب مدال نقره مسابقات قهرمانی کشور بر سکوی نایب قهرمانی جای گرفت.", "text":"حسین زرطلب روز سه شنبه در گفت و گو با خبرنگار ایرنا افزود: رقابت های کشوری رده های سنی زیر 10 ، 12 و 14 سال دختران به میزبانی ساری در مجموعه تنیس مانی این شهر برگزار شد.وی بیان کرد: در رده سنی زیر 10 سال تنیسورهایی از استان های قزوین، آذربایجان شرقی، آذربایجان غربی، چهارمحال و بختیاری، اصفهان و مازندران حضور داشتند.وی ادامه داد: پاشازاده در دیدار فینال با قبول شکست مقابل فردخت علیمی از قزوین بر سکوی دوم ایستاد و هانا یقینی و الین معتمدی هر دو از آذربایجان شرقی به مقام سوم مشترک رسیدند.دبیر هیات تنیس آذربایجان غربی گفت: در رده سنی 12 و 14 سال نیز به ترتیب مهرانه ظهوریان و یاسمن روحانی بر سکوی قهرمانی ایستادند.وی اضافه کرد: چند روز گذشته نیز شهرزاد بانی سعید ملی پوش ارومیه ای موفق به کسب مقام سوم و مدال برنز بخش 2 نفره مسابقات بین المللی جونیورز فدراسیون جهانی در مجموعه ورزشی انقلاب تهران شد.به گزارش ایرنا آذربایجان غربی و شهر ارومیه از جمله مناطق مطرح در رشته تنیس کشور به شمار می رود و مسابقات تنیس بین المللی جونیورز دختران و پسران در رده جوانان زیر نظر فدراسیون جهانی تنیس و به میزبانی هیات تنیس آذربایجان غربی طی شهریور سال 1395 در میادین تنیس مجموعه ورزشی شهید باکری ارومیه برگزار شد.7156/2093            "}