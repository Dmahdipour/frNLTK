{"onTitr":"","titr":" بازی های بومی محلی ایران و جمهوری آذربایجان مشترک است","describe":" آستارا - ایرنا - رئیس فدراسیون ورزش های بومی محلی جمهوری آذربایجان گفت: با ایران در بازی های بومی محلی اشتراکات زیادی داریم که باید برای تقویت و ثبت جهانی آنها اقدام شود.", "text":"به گزارش خبرنگار ایرنا خانلار قربان اف روز دوشنبه در حاشیه نشست با مسئولان اداره کل ورزش و جوانان گیلان و هیات ورزش های محلی آستارا در اداره ورزش و جوانان این شهرستان افزود: ورزش های بومی محلی تحت تاثیر فرهنگ و تمدن غنی ایران و آذربایجان است و سالانه دو جشنواره بازی های بومی محلی در جمهوری آذربایجان برگزار و بازی های محلی کشورهایی نظیر قرقیزستان، ایران، ترکیه، قزاقستان و ازبکستان در آنها اجرا می شود.وی با اشاره به عضویت 90 کشور در فدراسیون جهانی بازی های بومی محلی گفت: اعیاد و آئین های ملی فرصت نمایش بازی هاست و برای برگزاری جشنواره بازی های بومی محلی ایران و جمهوری آذربایجان با محوریت بازی های هفت سنگ و کمربند در آستارا تلاش می کنیم.قربان اف ادامه داد: از سال 2017 برای معرفی ورزش های زورخانه ای جمهوری آذربایجان تلاش های جدی صورت گرفته و ورزش کشتی نیز مورد استقبال مردم است و باید زمینه معرفی ورزش های پهلوانی، بیشتر فراهم شود.بندر مرزی آستارا با 91 هزار نفر جمعیت در غرب استان گیلان و همسایگی جمهوری آذربایجان واقع و سه هزار و 500 ورزشکار در آن ساماندهی شده است.7105 / 7124 / 2007            "}