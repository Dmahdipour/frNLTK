{"onTitr":"","titr":" کی روش: فوتبال حرفه ای به سرعت تغییر و پیشرفت می کند","describe":" تهران- ایرنا- «کارلوس کی روش» سرمربی تیم ملی فوتبال ایران سومین بیانیه خود درمسیر جام ملت های آسیا 2019 را با محوریت اینکه فوتبال حرفه ای به سرعت تغییر و پیشرفت می کند، منتشر کرد.", "text":"به گزارش ایرنا از فدراسیون فوتبال؛ کارلوس کی روش در این بیانیه یکبار دیگر از بازیکنان تیم ملی تشکر کرد و آنان را فوق العاده خواند.وی با طرح مجدد انتقادهای خود از مسئولین ایرانی در این بیانیه نوشت: شاهد بوده ام برخی از اوقات حتی یک کلمه بابت تقدیر از شما (بازیکنان تیم ملی) از طرف مسئولان هموطن عنوان نشده است. عملکرد شما در جام جهانی واقعا فوق العاده! و بهترین بود، هرچند به هدفمان خیلی نزدیک شدیم ولی نتوانستیم به دور دوم صعود کنیم.متن کامل سومین بیانیه سرمربی تیم ملی از این قرار است:بچه های عزیزم!از صمیم قلب از شما به دلیل تمام کارهایی که برای تیم ملی انجام دادید تشکر می کنم. هیچ وقت از تکرار این مطلب خسته نخواهم شد که بگویم تا به اینجای زندگی هیچ گاه افتخار کار کردن با بازیکنان حرفه ای که دریافتی ناچیزی داشتند اما دستاوردهای بزرگی برای کشورشان به ارمغان آوردند را نداشته ام.شاهد بوده ام برخی از اوقات حتی یک کلمه بابت تقدیر از شما از طرف مسئولان هموطن عنوان نشده است. عملکرد شما در جام جهانی واقعا فوق العاده! و بهترین بود، هرچند به هدفمان خیلی نزدیک شدیم ولی نتوانستیم به دور دوم صعود کنیم.بدون شک شما باعث شادی و افتخار کشور خود شده اید. شما توانستید احترام و اعتباری باور نکردنی بین المللی را کسب کنید.افراد زیادی در ایران متوجه تاثیر بالایی که شما توانستید در جام جهانی روسیه ایجاد کنید نیستند، مخصوصا ارزش واقعی عملکرد فوق العاده شما برابر مراکش، اسپانیا و پرتغال. و اکنون، جام ملت های امارات 2019 یک فرصت بی همتا و تاریخی در زندگی شماست که ما با یکدیگر می توانیم در راستای هدف، علت و ماموریتی که داریم این فرصت را به یک واقعیت در سرنوشت خود تبدیل کنیم.ما باید بدانیم که تیم های دیگر مقابل ما کاملا آماده خواهند بود و همگان در آسیا می خواهند که تیم اول قاره را از پیش رو بردارند.فوتبال حرفه ای به سرعت تغییر و پیشرفت می کند و به طور حتم ما نیز نسبت به گذشته بسیار بهتر شده ایم ولی هنوز به آنجایی که می خواهیم باشیم، نرسیده ایم.آقایان! بیاییم بر سر این اصل واقعی توافق کنیم که حتی اگر ما دوم شویم برای ما به منزله آخر شدن است.اگر بخواهیم تابلوی ورزشگاه را از «خوب» به «عالی» تبدیل کنیم، می دانیم که مثل همیشه باید متحمل هزینه شویم.راحت بودن همانند نفس کشیدن است، برای همین ما همیشه باید خود را گرسنه و سرشار از میل و انگیزه نگهداریم. شما می بایست جذابیت را حفظ کنید و به منافع، علت ها و اهداف تیم ملی پایبند باشید.شهرت و ارتباطات ناگهانی می تواند به روح شما ضربه بزند و رفتار و نگرش ما را تحت تاثیر قرار دهد. اگر شما اجازه دهید که غرور، شما را فرا گیرد، دیگر قادر به از خود گذشتگی و متحمل شدن زحمات لازمه برای رسیدن به موفقیت نخواهید بود.فوتبال حرفه ای سرسخت و دشوار بوده و تجارت سردی است هیچ فرقی نمی کند که یک بازیکن چه حرکت مثبت خوبی را در بازی گذشته انجام داده است، اما اگر نتوانید امروز آن کار را انجام دهید، حتما می بایست تغییراتی بوجود آید تا از رکود و در جا زدن نجات پیدا کنید.امروز همانند همیشه آنان  پشت تان را خالی کردند و شما را پشت همه قرار دادند و هیچ احترامی حداقل برای حق توافق شده شما قائل نشدند. امروز می دانم که حتی ماورای این مسائل، اکثر شما از محل درآمد تان، هزینه می کنید تا برای تیم ملی بازی کنید. با این حال تیم ملی هنوز روی شما حساب می کند و ما هنوز به استعداد، شخصیت و استحکام شما احتیاج داریم.مطمئن هستم که شما نمی توانید این موضوعات را عنوان کنید، ولی هیچ چیز نمی تواند مانع از انجام  وظایف و تعهدات من باشد، اینکه به صورت شفاف از زحمات شما عذرخواهی و تشکر نکنم.ورزشی **9144**9129            "}