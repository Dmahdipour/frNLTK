{"onTitr":"","titr":" طرح 'جام باشگاه کتابخوانی' در گلپایگان به اجرا درآمد","describe":" گلپایگان، اصفهان- ایرنا- طرح 'جام باشگاه های کتابخوانی' روز دوشنبه در آیینی همزمان با روز جهانی کودک در شهرستان گلپایگان آغاز شد.", "text":"به گزارش خبرنگار ایرنا، این طرح فرهنگی با حضور جمعی از مسئولان فرهنگی، کودکان مهد کودک و پیش دبستانی و مربیان در کانون پرورش فکری کودکان و نوجوانان گلپایگان با به صدا درآمدن زنگ نمادین به اجرا درآمد.رئیس اداره فرهنگ و ارشاد اسلامی گلپایگان در این آیین با اشاره به اینکه طرح باشگاه کتابخوانی از سلسله برنامه های وزارت ارشاد است، گفت: این طرح با هدف ترویج بیشتر کتابخوانی میان کودکان و نوجوانان در گروه های سنی مختلف اجرا می شود.سعید ضابطی افزود: مربیان و معلمان باید کودکان را در تیم های 10 الی 12 نفره ثبت نام و پس از معرفی اداره ارشاد و ثبت مشخصات گروه در پایگاه اینترنتی www.bookpromotion.ir، به کتابفروشی الغدیر گلپایگان برای دریافت کتاب مورد نظر هدایت کنند.ضابطی خاطرنشان کرد: بعد از مطالعه کتابها بین اعضای گروه ها، بازخورد مطالب خوانده شده و دیدگاه کودکان و نوجوانان به صورت خلاصه نویسی شده به دبیرخانه وزارت فرهنگ و ارشاد اسلامی از طریق پایگاه اینترنتی یاد شده ارسال می شود.رئیس اداره فرهنگ و ارشاد اسلامی گلپایگان گفت: در پایان دی امسال فعالیت باشگاه های تشکیل شده کتابخوانی، داوری و برگزیدگان با اهدا یا تخفیف 50 درصدی قیمت کتاب، تجلیل می شوند.همچنین از سوی شهرداری گلپایگان 300 جلد کتاب با موضوع شهروندی و با عنوان'شهردار کوچولو' در قالب 60 بسته به کودکان مهد کودک و پیش دبستانی های شرکت کننده در این مراسم اهدا شد.  روز ۱۶ مهر برابر با هشتم اکتبر، روز جهانی کودک نام دارد.  شهرستان گلپایگان با جمعیت افزون بر 90 هزار نفر در 180 کیلومتری شمال غرب اصفهان قرار دارد.ت/6027/7138            "}