جواد آقازاده روز جمعه در جمع خیران سلامت شوط افزود: این کمک های خداپسندانه در راستای اجرای طرح های بهداشتی درمانی شهرستان های مختلف آذربایجان غربی در اختیار دانشگاه علوم پزشکی و مراکز درمانی قرار گرفته است.وی اضافه کرد: این رقم در حالی است که در سال های پیش از فعالیت مجمع جدید خیران عرصه سلامت در آذربایجان غربی، میزان کمک های جمع آوری شده بسیار کم بود.وی بیان کرد: بدون کمک خیران، امکان اجرای گسترده طرح های بهداشتی درمانی میسر نیست و یکی از عوامل مهم ارتقای شاخص های سلامت در استان، حضور خیران در این عرصه و کمک های آنان به شمار می رود.رییس دانشگاه علوم پزشکی و خدمات بهداشتی درمانی آذربایجان غربی ادامه داد: تعامل بسیار خوبی بین دانشگاه و عرصه سلامت استان با استاندار، نمایندگان مجلس، فرمانداران، شهرداران، شوراهای اسلامی، سایر سازمان ها و خیران وجود دارد که این همکاری ستودنی است.آقازاده افزود: در صورت تامین زمان، دانشگاه علوم پزشکی و خدمات بهداشتی درمانی آذربایجان غربی آماده احداث واحد LDR / واحد تک نفره زایمان طبیعی/ در شوط است.رییس دانشگاه علوم پزشکی آذربایجان غربی همچنین در دیدار با فعالان، مدیران و کارکنان عرصه سلامت شوط گفت: کارهای بزرگی در این عرصه انجام شده و کمبودها و مشکلاتی نیز وجود دارد که تمامی تلاشمان را برای رفع آنها انجام می دهیم.وی اضافه کرد: استراتژی اصلی ما توزیع عادلانه امکانات، تجهیزات و نیروی انسانی عرصه سلامت در آذربایجان غربی است و در این راستا، همواره توجه به مناطق محروم در اولویت قرار دارد.آقازاده همچنین از بیماران بیمارستان شهدای شوط عیادت کرد.به گزارش ایرنا، مجمع خیرین عرصه سلامت آذربایجان غربی از حدود یک دهه گذشته در استان فعال بوده است.8137/2093
      
      