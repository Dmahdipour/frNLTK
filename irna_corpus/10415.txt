{"onTitr":" جاکارتا 2018؛    ","titr":" کاروان ورزشی پاراآسیایی ایران وارد اندونزی شد","describe":" جاکارتا - ایرنا - کاروان ورزشی ایران که برای شرکت در سومین دوره بازی‌های پاراآسیایی راهی اندونزی شده بود، شب گذشته (سه‌شنبه) وارد جاکارتا محل برگزاری این رقابتها شد.", "text":"به گزارش خبرنگار اعزامی&#160;خبرگزاری ایرنا، ورزشکاران جانباز و معلول ایران، پس از رسیدن به فرودگاه جاکارتا با اتوبوس‌هایی که تدارک دیده شده بود، راهی دهکده بازی‌ها شدند.هادی رضایی سرپرست کاروان ورزشی پاراآسیایی ایران که به استقبال ملی پوشان کشورمان آمده بود در سخنانی اظهار داشت: بر اساس برنامه ریزی های صورت گرفته روز پنجشنبه 12 مهر ماه ساعت 10 صبح به وقت محلی پرچم کشورمان به اهتزاز در خواهد آمد.او در مورد وضعیت استقرار کاروان ورزشی ایران در دهکده بازی ها افزود: حدود 5 روز است که در جاکارتا حضور داریم و تمام شرایط را برای استقرار کاروان ورزشی ایران در دهکده بازی ها انجام داده ایم. همچنین با سازمان بازی ها هماهنگی های لازم صورت گرفته تا به سرعت ملی پوشان بتوانند در هتل ها مستقر شوند.رضایی ادامه داد: کاروان ورزشی ایران حدود 10 ساعت پرواز و چندین ساعت کار را پشت سر گذاشته و در دهکده بازیها نمایندگان ما آماده هستند که به سرعت کارهای استقرار آنها را انجام دهند.همچنین سیامند رحمان قویترین وزنه بردار معلول جهان، بعد از رسیدن به اندونزی در سخنانی اظهار داشت: مسیر بسیار طولانی بود که خدا را شکر با پرواز اختصاصی به اینجا آمدیم که جای قدردانی دارد. با این حال همه خسته هستند و انشالله تا آغاز مسابقات به شرایط ایده‌آل خواهیم رسید.وی در پاسخ به این سوال که آیا در این رقابت‌ها قول رکورد‌شکنی را می‌دهد؟ یادآور شد:&#160;هدف من در این مسابقات ابتدا کسب مدال طلاست و بعد از آن به رکوردشکنی فکر خواهم کرد.سومین دوره رقابت های پاراآسیایی از 14 تا 21 مهر ماه در شهر جاکارتا پایتخت اندونزی برگزار می شود.ورزشی**2052**1597            "}