{"onTitr":" جنجال های حضور طارق همام در بازی دوستانه؛    ","titr":" جریمه سنگین در انتظار بازیکن عراقی استقلال","describe":" تهران - ایرنا - حضور طارق بن همام در عراق و انجام بازی دوستانه با پیراهن تیم نیروی هوایی دردسرهای زیادی را برای این بازیکن به وجود آورده است.", "text":"به گزارش ایرنا، همام در پایان نیمه اول شهرآورد پنجم مهرماه از سوی «وینفرد شفر» تعویض شد و جای خود را به «الحاجی گرو » داد. دلیل این تعویض، آسیب دیگی بازیکن عراقی استقلال بود.بازیکن خارجی استقلال که در ابتدای فصل به این تیم پیوست، 24 ساعت پس از شهرآورد از پای مصدومش ام آر ای گرفت و مشخص شد برای رسیدن به بهبودی کامل به 10 روز فیزیوتراپی و آب درمانی نیاز دارد. این آسیب دیدگی باعث شد بن همام 2 بازی استقلال درجام حذفی و لیگ برتر مقابل نفت مسجد سلیمان را از دست بدهد و به جای همراهی تیمش در تهران بماند.** همام تیم ملی را به خاطر آسیب دیدگی از دست دادطارق بن همام یکی از بازیکنان ثابت اردوهای تیم ملی عراق محسوب می شود و همواره نام وی در فهرست دعوت شدگان به اردوی تیم ملی این کشور به چشم می خورد. اما سرکو کاتانچ سرمربی تیم ملی عراق وقتی لیست تیم ملی این کشور را برای 2 بازی دوستانه با آرژانتین و عربستان اعلام کرد، نامی از همام نبود و دلیل این عدم دعوت آسیب دیگی وی عنوان شد.این بازیکن نیز در مصاحبه ای به عدم دعوتش به اردوی تیم عراق واکنش نشان داد و گفت: در بازی با پرسپولیس مصدومیتی جزئی پیدا کردم و تست‌های پزشکی مشخص کرد که حداقل 10 روز به استراحت نیاز دارم. باشگاه استقلال جواب تست‌های پزشکی را به فدراسیون عراق ارسال کرد و کاتانچ با دیدن این تست ها به من توصیه کرد که در تورنمنت چهار جانبه ریاض شرکت نکنم.** سفر به عراق برای مداوادروزهای که تمرینات استقلال تعطیل شد بن همام به عراق رفت تا زیر نظر پزشکان تیم ملی عراق به ادامه درمانش بپردازد اما در حرکتی عجیب، در یک دیدار تدارکاتی برای تیم سابقش نیروی هوایی عراق بازی کرد.سایت السومریه عراق در این باره گزارشی نوشت که ناراحتی مسئولان و مربیان استقلال را فراهم کرد. در گزارش این سایت عراقی آمده بود: طارق با وجود اینکه با استقلال قرارداد داشته، برای نیروی هوایی در دیدار تدارکاتی به میدان رفته است. او طبق اعلام کادر پزشکی استقلال، نیاز به 2 هفته استراحت داشت اما روز دوشنبه در دیدار دوستانه نیروی هوایی عراق شرکت کرد و برای تیم سابقش بازی کرده است. دیداری که با تساوی بدون گل خاتمه یافت.** واکنش معاون ورزشی استقلال علی خطیر معاون ورزشی باشگاه استقلال در واکنش به حرکت بن همام گفت: این بازیکن از تیم ملی عراق دعوتنامه داشت و از آنجا که مصدوم بود، در تهران به درمان پای آسیب‌دیده‌اش پرداخت. در ادامه وی به کشور عراق سفر کرد تا پزشک تیم ملی عراق نیز وضعیت او را بررسی کند.او ادامه داد: طبق اعلام  دکتر امین نوروزی پزشک استقلال، این بازیکن نیاز به یک هفته تا 10 روز فیزیوتراپی داشت ولی از آنجا که فدراسیون فوتبال عراق برای این بازیکن نامه زده بود، باید حتما شرایط خودش را به کادر فنی و پزشکی این کشور اعلام می‌کرد. خطیر خاطرنشان کرد: متوجه شدیم این بازیکن در عراق برای تیم نیروی هوایی در یک بازی دوستانه به میدان رفته است و قطعا پس از بازگشت به تهران باید پاسخگوی باشگاه باشد.معاون ورزشی استقلال در پایان گفت: مصدومیت بن همام بعد از یک هفته برطرف می‌شد. او از ناحیه کشاله آسیب دیده بود و پنج روز هم در تهران به درمان خود پرداخت ولی بعد از آن باید به کشورش می‌رفت و گزارش می‌داد.هادی مباشری معاون اجرایی باشگاه استقلال نیز به حرکت غیر حرفه ای طارق بن همام واکنش تندی داشت. او گفت: این موضوع را پیگیری می کنیم و اگر چنین اتفاقی رخ داده باشد و برای باشگاه سابقش به میدان رفته باشد با او برخورد قاطع می کنیم چرا که کاری غیر حرفه ای و غیر قانونی انجام داده است.** همام: برای حفظ آمادگی بازی کردمواکنش طارق بن همام به جنجال بزرگش جالب توجه است. او در این باره می گوید: مصدومیتم نگران کننده نیست. تیم ملی فراتر از هر مسئله‌ای است. به مدیر فنی تیم ملی اعلام کردم که تمایل دارم در بازی‌های چهارجانبه حضور داشته باشم. از پزشک تیم ملی خواستم که یکسری معاینات انجام دهد اما مدیر فنی به گزارش پزشکی باشگاه استقلال اکتفا کرد. حضورم در تمرینات نیروی هوایی عراق، به خاطر حفظ آمادگی بدنی‌ام بوده است.** جریمه سنگین در انتظار بازیکن عراقی	بتهمام به دلیل شرکت در دیدار دوستانه عراق بدون هماهنگی با باشگاه استقلال، به کمیته انضباطی این باشگاه فراخوانده شده و به طور حتم جریمه سنگینی برای این بازیکن در نظر گرفته شده است. یک منبع آگاه در باشگاه استقلال به ایرنا گفت: به احتمال زیاد بخشی از قرارداد این بازیکن کسر خواهد شد. رفتار او غیر حرفه ای بود. اگر این بازیکن در بازی دوستانه ای که انجام داد دوباره مصدوم می شد چه اتفاقی رخ می داد؟ ورزشی **م.ت**2024            "}