{"onTitr":"","titr":" نخست وزیر چین در اجلاس شانگهای شرکت می کند","describe":" پکن- ایرنا- سخنگوی وزارت خارجه چین اعلام کرد 'لی کچیانگ' نخست وزیر چین در اجلاس نخست وزیران سازمان همکاری شانگهای در تاجیکستان شرکت می کند.", "text":"به گزارش ایرنا 'هوا چون اینگ' روز پنجشنبه در پکن تصریح کرد اجلاس مذکور در ماه جاری میلادی در شهر دوشنبه تاجیکستان برگزار می شود و نخست وزیر چین در آن حضور خواهد یافت.وی با اشاره به اینکه این هفدهمین اجلاس نخست وزیران سازمان همکاری شانگهای است گفت سفر رسمی وی به تاجیکستان از روز 11 اکتبر شروع می شود.سخنگوی وزارت خارجه چین همچنین گفت که نخست وزیر چین پس از دیدار رسمی از تاجیکستان و شرکت در این اجلاس به هلند سفر می کند و سپس به بلژیک خواهد رفت تا در دوازدهمین اجلاس آسیا و اروپا موسوم به 'آسم' در بروکسل شرکت کند.سازمان همکاری شانگهای سازمانی میان ‌دولتی است که برای همکاری‌های چندجانبه امنیتی، اقتصادی و فرهنگی تشکیل شده‌ است.این سازمان در سال 2001 توسط رهبران چین، روسیه، قزاقستان، قرقیزستان، تاجیکستان و ازبکستان با هدف برقرار کردن موازنه در برابر نفوذ آمریکا و ناتو در منطقه پایه‌گذاری شد.نقش اصلی و تعیین‌کننده را در سازمان شانگهای، دو کشور چین و روسیه تشکیل می‌دهند.سازمان همکاری شانگهای در حقیقت ترکیب جدید سازمان «شانگهای 5» است که در سال 1996 تأسیس شده بود، ولی نام آن پس از عضویت ازبکستان به «سازمان همکاری شانگهای» تغییر داده شد.علاوه بر اعضای اصلی، ابتدا مغولستان در سال 2004 و یک سال بعد ایران، پاکستان، هند و افغانستان در سال 2012 و پس از آن بلاروس به عنوان عضو ناظر به سازمان ملحق شدند.در تاریخ 10 ژوئیه 2015 این سازمان با عضویت هندوستان و پاکستان موافقت نمود و این دو کشور در کوتاه‌تر از دو سال همه شرایط برای عضویت کامل این سازمان را اجرا کردند عضویت این دو کشور در سازمان همکاری شانگهای در اجلاس رهبران کشورهای عضو این سازمان که ژوئیه 2017 در آستانه پایتخت قزاقستان، برگزار شد، به تصویب رسید.نقش این سازمان از زمان تاسیس آن تاکنون در منطقه افزایش یافته ‌است این سازمان، بر خلاف سازمان پیمان آتلانتیک شمالی (ناتو) و پیمان ورشو سابق، هنوز یک معاهده دفاعی چند جانبه به‌شمار نمی‌رود.آساق**231**1904**            "}