{"onTitr":"","titr":" تولید اوپک در سپتامبر به بیش از 32 میلیون بشکه در روز رسید","describe":" تهران- ایرنا- شبکه 'سی ان بی سی' از افزایش تولید نفت سازمان کشورهای صادر کننده نفت(اوپک) به روزانه حدود 32.8 میلیون بشکه در سپتامبر امسال خبر داد.", "text":"به گزارش این شبکه خبری آمریکایی، اوپک برای جبران کاهش تولید ایران و ونزوئلا، در ماه سپتامبر تولید نفت خود را 132 هزار بشکه در روز افزایش داد.شماری از اعضای اوپک به رهبری عربستان و لیبی برای جبران کاهش تولید نفت ایران، در ماه سپتامبر بشکه های نفتی بیشتری روانه بازار کردند.عربستان در ماه سپتامبر روزانه 108 هزار بشکه نفت در اختیار بازار قرار داد و تولید روزانه خود را به 10.5 میلیون بشکه رساند.وزیر انرژی عربستان اخیرا گفت که کشورش در زمان حاضر روزانه 10.7 میلیون بشکه نفت تولید می کند و در ماه نوامبر بازهم تولید خود را افزایش می دهد.افزون بر این، علاوه بر لیبی که در ماه سپتامبر تولید روزانه خود را 103 هزار بشکه افزایش داد، آنگولا، نیجریه و امارات عربی متحده نیز تولید خود را افزایش دادند. 'دونالد ترامپ' پس از اعلام خروج آمریکا از توافقنامه هسته ای ایران، در ماه اوت اعمال تحریم ها علیه ایران را از سرگرفت و در 4 نوامبر نیز صنایع نفت و بانکداری ایران را هدف تحریم قرار می دهد.'حسین کاظم‌پور اردبیلی' نماینده ایران در اوپک ، از عربستان و روسیه به دلیل افزایش تولید نفت انتقاد و اعلام کرد: این کشورها توافق جهانی کاهش تولید نفت را نقض و به تلاش‌های آمریکا برای وضع تحریم ضد ایران، کمک می‌کنند. وی همچنین به روسیه هشدار داد که افزایش تولید این کشور، اتحاد بلندمدت میان تولیدکنندگان نفت را به خطر می‌اندازد. نماینده ایران در هیئت عامل سازمان کشورهای صادرکننده نفت (اوپک) گفت: روسیه، عربستان و دیگران تولید نفت خود را یک میلیون بشکه در روز افزایش می‌دهند تا صادرات نفت ایران را تحت تأثیر قرار دهند؛ آنها دست حمایت خود را به سوی دونالد ترامپ دراز می‌کنند و این رویکردی بسیار خصمانه در برابر ایران است.بیژن نامدار زنگنه وزیر نفت در واکنش به اظهارات ترامپ مبنی بر اینکه با کاهش خرید نفت از ایران اتفاقی در بازار نفت رخ نمی‌دهد، گفت: عرضه نفت ایران به بازار تا 2 و نیم میلیون بشکه در روز است و حذف این  مقدار در بازار نفت، قطعاً اثر خود را می‌گذارد و آقای ترامپ زیاد حرف می‌زند.وی با اشاره به احتمال تمدید طرح فریز نفتی، افزود: بیشتر اعضای اوپک با تمدید فریز نفتی موافق هستند، اما تصمیم نهایی در نشست اوپک اخذ می‌شود.وزیر نفت که با خبرگزاری خانه ملت گفت‌وگو کرده است، درباره کاهش قیمت نفت در روزهای اخیر، تصریح کرد: کاهش قیمت نفت نگران‌کننده نیست و نشان‌دهنده کاهش تنش‌های سیاسی در منطقه است.اروپام**1088 ** 1908            "}