{"onTitr":"","titr":" جشنواره شهید رجایی کارآمدی دستگاه ها را ارزیابی می کند","describe":" رشت - ایرنا - رئیس سازمان مدیریت و برنامه ریزی استان گیلان گفت: این جشنواره کارآمدی کمی و کیفی دستگاه های اجرایی را رصد، نظارت و ارزیابی می کند و به آنهایی که اهتمام برای ارائه بهترین خدمات به مردم را دارند، امتیاز می دهد.", "text":"به گزارش خبرنگار ایرنا، کیوان محمدی روز پنجشنبه در جشنواره شهید رجایی  استان در رشت افزود:  جشنواره شهید رجایی هم تقدیر و تکریم ارباب رجوع و از بعد دیگر تقدیر از مدیرانی است که ارباب رجوع را محترم می دانند.وی یکی از تلاش های دولت تدبیر و امید و دولت های گذشته را تحقق دولت الکترونیک خواند و افزود: تحقق دولت الکترونیک موجب شفافیت امور اجرایی، تامین سلامت اداری و صرفه جویی در وقت می شود و اگرچه موفقیت هایی در این زمینه بدست آمده، اما تا تحقق کامل آن فاصله داریم.محمدی با تاکید بر لزوم جدی گرفته تر شدن این جشنواره در کشور گفت: اگر شاخص ها مشکل دارند باید به تصحیح آنها بپردازیم چرا که جایگاه این جشنواره به گونه ایست که جایگاه مدیریتی دستگاه ما را نیز مشخص می کند.محمدی با اشاره به شرایط  کشور گفت: مدیران ما در شرایطی مدیریت را پذیرفته اند که کار بسیار دشواریست و ناملایمات زیادی نسبت به مدیران وجود دارد از این رو بایستی مدیرانی که اهتمام  بیشتری برای ارائه عملکردی بهتر دارند، تشویق شوند.در پایان این مراسم مدیران برتر دستگاه های اجرایی  استان که براساس شاخص ها مورد ارزیابی قرار گرفته بودند ، معرفی و تجلیل شدند.50 دستگاه اجرایی گیلان در جشنواره شهید رجایی شرکت کرده بودند. این جشنواره با حضور رفیع زاده  رئیس امور مدیریت عملکرد و ارتقاء فرهنگ سازمانی سازمان امور اداری و استخدامی کشور برگزار شد.7296/2007            "}