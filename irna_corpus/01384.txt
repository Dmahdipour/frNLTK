{"onTitr":"","titr":" عامل خونگیری مشکوک مدرسه دخترانه تاکستان دستگیر شد","describe":" قزوین – ایرنا – اداره کل آموزش و پرورش استان قزوین طی اطلاعیه ای از دستگیری عامل خونگیری مشکوک در یک مدرسه دخترانه شهرستان تاکستان خبر داد.", "text":"به گزارش ایرنا، طی این اطلاعیه که روز پنجشنبه در فضای مجازی منتشر شده، آمده است: با پیگیری‌های مجدانه اداره حراست آموزش و پرورش استان، فرد مورد نظر توسط ضابطان قضایی دستگیر و بازداشت شد.به گفته دانش آموزان و اولیای آنها یک فرد ناشناس به بهانه کنترل قند خون وارد مدرسه دخترانه شده و با چند عدد سرنگ مشترک از 40 دانش آموز خون گیری کرده است.خبرهایی که شامگاه چهارشنبه در فضای مجازی منتشر شد از اعتراض اولیای این دانش آموزان مقابل شبکه بهداشت تاکستان گزارش دادند.شهرستان تاکستان با مرکزیت شهری به همین نام در 45 کیلومتری غرب شهر قزوین واقع شده است.6101            "}