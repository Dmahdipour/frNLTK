{"onTitr":"","titr":" شهدا بهترین الگوی دشمن شناسی هستند","describe":" بیرجند - ایرنا - مسئول تعلیم و تربیت سپاه انصارالرضا (ع) خراسان ‌جنوبی گفت: شهدا بهترین الگوی دشمن‌ شناسی و دشمن ستیزی در جامعه هستند.", "text":"به گزارش ایرنا حجت الاسلام مهدی رحیم ‌آبادی سه شنبه شب در  یادواره شهدای ورزشکار و همایش اولیای ووشوکاران و مربیان ووشو در بیرجند اظهار داشت: براساس سخنی از امام صادق (ع) بزرگترین مشکلات مردم ناشی از عدم دشمن شناسی آنها است. وی با بیان اینکه برای رسیدن به خیر دنیا و آخرت نیازمند دشمن‌ شناسی و دشمن ستیزی هستیم گفت: براساس روایات بسیاری از یاران امام زمان (عج) جوانان هستند و ورزشکاران باید آماده یاری امام زمان (عج) باشند. وی خطاب به ووشوکاران حاضر در جلسه و خانواده‌هایشان اظهار داشت: همه شما خواهران و برادران خودتان را برای همراهی امام زمان (عج) آماده کنید و بدانید که اگر امام زمان حتی یک منتظر واقعی داشته باشد اجرش‌ به اندازه هزاران شهید است.مسئول تعلیم و تربیت سپاه انصارالرضا (ع) خراسان ‌جنوبی افزود: ولی فقیه نیز جانشین امام زمان است و مسئولان و توده مردم باید بیش از پیش به فرمایشات رهبری عمل کنند. وی موفقیت های موشکی کشور را ثمره عمل به حرف ولی فقیه دانست و گفت: اما مشکلات اقتصادی نشان می دهد که به درستی توصیه های رهبر معظم انقلاب عملی نشده است. وی با بیان اینکه دشمن شناسی و روش دشمن ستیزی را ولی امر مشخص می کند گفت: عزت، امنیت، آسایش و برکت را در نظام جمهوری اسلامی باید حفظ کنیم. حجت الاسلام رحیم ‌آبادی با اشاره به مشکلاتی که در جامعه امروزی مشهود است عنوان کرد: باید توجه داشته باشیم که مشکلات اقتصادی، گرانی‌ ها و کم کاری برخی مسئولان حواس ما را از خدمات ارزنده انقلاب اسلامی پرت نکند و در آستانه چهلمین سالگرد پیروزی انقلاب اسلامی کاری نکنیم که دشمن شاد شود.وی گفت: افرادی که سن آنها بالای 50 سال است به خوبی به یاد دارند وضعیت کشور تا چه حد بعد از پیروزی انقلاب تغییر مثبت داشته است؛ به طوری که زمانی نان برای خوردن نداشتیم اما اکنون به دنبال خط پرسرعت برای روستاهای مرزی هستند. حجت الاسلام رحیم آبادی بر ادامه راه شهدا تاکید کرد و گفت: شهدای زیادی در عرصه انقلاب جانشان را از دست داده‌ اند که حرف ولی فقیه روی زمین نماند و این مهم وظیفه همه ما را سنگین ‌تر می ‌کند.وی با تاکید بر اینکه باید همواره به دنبال چیزی باشیم که خیر دنیا و آخرت را به همراه داشته باشد گفت: در بسیاری از آیات قرآن کریم بر اصل دشمن‌ شناسی و دشمن‌ ستیزی تاکید شده و در واقع یکی از بزرگ‌ ترین پیام‌ های امام حسین (ع) نیز همین مسئله است.مسئول تعلیم و تربیت سپاه انصارالرضا (ع) خراسان ‌جنوبی ادامه داد: افراد قدرتمندی در تاریخ بوده‌ اند که غالبا در زندگی بدوی و جنگلی خویش با زورگویی به قدرت نمایی می ‌پرداختند و به دنبال تامین خواسته های خود بودند.وی با بیان اینکه خداوند متعال بدن انسان ‌ها را آفریده و بر محافظت از آن تاکید کرده است گفت: ورزش به معنای مراقبت از جسم بوده و بر آن سفارش فراوانی شده است.حجت الاسلام رحیم آبادی اظهار داشت: زیبایی انسان‌ ها به زور و بازوی آنها نیست اما زور و بازو در کنار عوامل دیگر زیبا است که نمونه آن در سریال مختارنامه مشاهده می شود. 9893            "}