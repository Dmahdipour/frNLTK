{"onTitr":"","titr":" 5 هزار نفر در زلزله و سونامی اندونزی مفقود شدند","describe":" کوالالامپور- ایرنا- رسانه های منطقه ای گزارش دادند: آمار مفقودان ناشی از زلزله 7.5 ریشتری و امواج سهمگین سونامی حاصل از آن در مناطق آسیب دیده در جزیره سولاوسی در شمال اندونزی به پنج هزار نفر رسید.", "text":"به گزارش روز دوشنبه ایرنا از شبکه های خبری در جنوب شرق آسیا، شهر پالو با 350 هزار نفر جمعیت، مرکز این زلزله و سونامی بوده و تاکنون بیش از یکهزار و 570 نفر نیز در این منطقه جان خود را از دست داده اند.طبق گزارش سازمان ملل متحد، در مناطق آسیب دیده حدود 200 هزار نفر از مردم که خانه و کاشانه و اعضای خانواده خود را ازدست داده اند در شرایط اضطراری به سر می برند و نیازمند کمک های اولیه و فوری مانند غذا، دارو و آب آشامیدنی و سرپناه هستند.تلویزیون مترو اندونزی به نقل از آژانس فجایع ملی این کشور اعلام کرد؛ در پی وقع این زلزله در روز جمعه 28 سپتامبر/6 مهر گروه های امداد و نجات داخلی و بین المللی کم کم به عمق فاجعه ایجاد شده پی برده و هر روز گزارش های تازه ای در این زمینه ارائه می کنند.بر اساس این گزارش، میزان تخریب در منطقه به گونه ای بالاست که ارسال کمک های امدادی به برخی از مناطق عملاً غیرممکن است و گروههای نجات اندونزی به همراه تیم های امداد و نجات از کشورهای فرانسه، اسپانیا، مالزی، استرالیا، در حال رفع چالش های مواصلاتی برای دسترسی به آن مناطق هستند.طبق این گزارش، حدود 70 هزار خانوار بر اثر این فجایع طبیعی بی خانمان شده و در خیابان ها بر روی ساختمان های تخریب شده در شرایط نامساعد زندگی می کنند.برابر گزارش های جدید ارسال شده، دو روستا با حدود پنج هزار نفر جمعیت در اطراف شهر پالو، به طور کامل مفقود شده است.نیروهای نظامی ژاپن نیز برای اقدامات امداد و نجات و عملیات کمک رسانی در این منطقه مستقر شده اند.علاوه بر این، حدود هشت هزار و 200 نفر از نیروهای ارتش اندونزی به همراه داوطلبان در عملیات امداد رسانی شرکت کرده اند.تیم هایی از صلیب سرخ جهانی نیز به دلیل شدت بالای خسارات و صدمات وارده برای یافتن اجساد و مفقودان در جزیره سولاوسی سرگرم فعالیت هستند.سولاوسی یکی از پنج جزیره اصلی کشور مجمع الجزایر است و مانند سایر بخش های این کشور در معرض زلزله و سونامی های مکرر قرار دارد.در سال 2004 میلادی، زلزله جزیره سوماترا باعث بروز سونامی سهمگین در سراسر اقیانوس هند شد که 226 هزار نفر را در 13 کشور، از جمله بیش از 120 هزار نفر در اندونزی قربانی کرد.شبس**آساق**1599**1859            "}