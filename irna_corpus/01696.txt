{"onTitr":" برای نخستین بار در کشور    ","titr":" هفت ماموریت کلانتری های قم برون سپاری شد","describe":" قم – ایرنا – سرپرست پلیس پیشگیری فرماندهی انتظامی قم گفت: برای نخستین بار در کشور، همزمان با هفته ناجا هفت ماموریت کلانتری های قم برون سپاری شد.", "text":"به گزارش ایرنا، سرهنگ غلامعباس بلفکه روز چهارشنبه در گفت و گو با خبرنگاران، افزود: در قالب طرح تحول کلانتری ها و پاسگاه های کشور که از سال گذشته در کشور آغاز شده است به منظور کاهش مراجعه مردم به کلانتری ها، برون سپاری برخی خدمات کلانتری های قم به مراکز پلیس+10 به عنوان طرح پایلوت کشور در هفته ناجای امسال اجرایی شد.وی ادامه داد: کلانتری ها علاوه بر اقدام های عملیاتی برخی خدمات نیز به مردم ارائه می دهند که به منظور کاهش تردد مردم به کلانتری، ارتقای سطح رضایتمندی مردم از ارائه خدمات و همچنین افزایش بهره وری در پاسخگویی به مردم زیرساختی بین کلانتری های قم و مراکز پلیس+10 ایجاد شده است تا برای دسترسی یه این خدمات نیاز به حضور در کلانتری ها وجود نداشته باشد.رئیس پلیس پیشگیری فرماندهی انتظامی قم ادامه داد: گواهی عکس، تحقیقات محلی پیرامون سرپرستی اطفال ناشی از طلاق، امور مرتبط با اطفال، امور مرتبط با مجانین و تحقیق پیرامون تعیین سرپرستی آنها، کفالت، تحقیقات بیمه و صلاحیت اخلاقی و اجتماعی افراد از جمله خدماتی است که در قالب این طرح برون سپاری می شود.بلفکه گفت: برون سپاری به معنای واگذاری انجام این امور به دیگر مراکز نیست بلکه تنها ثبت و پیگیری این امور در مراکزی غیر کلانتری انجام و از طریق زیرساخت هایی که بین مراکز پلیس+10 و کلانتری ها ایجاد شده، برای پیگیری به کلانتری ها ارجاع داده می شود.** 97 طرح برای ارتقای انظباط اجتماعی در قم اجرایی شدوی رئیس پلیس مبارزه با مواد مخدر قم نیز هست  با بیان اینکه ارتقای امکانات، آموزش ها و تجهیزات کلانتری ها و پاسگاه ها توسط پلیس در حال پیگیری است افزود: در 6 ماه نخست امسال 97 طرح با عناوین طرح برخورد با خرده فروشان مواد مخدر، برخورد با ارازل و اوباش، برخورد با مزاحمان خیابانی، دستگیری سارقان، برخورد با خریداران اموال مسروقه، توزیع کننده مشروبات الکی و افراد سدکننده معابر به منظور ارتقای انظباط اجتماعی در قم اجرایی شده است.بلفکه با اشاره به حجم فعالیت های پلیس پیشگیری گفت: تنها در 6 ماه نخست امسال 54 هزار و 500 پرونده توسط بخش های زیرمجموعه پلیس پیشگیری تشکیل و در 2 حوزه خدماتی و ماموریتی مورد بررسی قرار گرفته است وی شماره تلفن 110 را پلی آشنا برای ارتباط مردم با پلیس دانست و افزود: در این مدت حدود 150 هزار تماس به تلفن 110 گرفته شده است که حدود 34 هزار تماس مربوط به مشاوره و حدود 125 هزار مورد نیز منجر به عملیات و ورود پلیس شده است.رئیس پلیس پیشگیری فرماندهی انتظامی قم با بیان اینکه دو سوم ماموریت های عملیاتی، خدماتی و انتظامی استان توسط یگان های پلیس پیشگیری انجام می شود که طیف وسیعی از ماموریت ها را شامل می شود گفت: مجموعه ای از یگان امداد، کلانتری ها، پلیس 110 و رده های حفاظتی دستگاه مختلف مانند یگان حفاظت دادگستری، سازمان زندان ها، میراث فرهنگی، منابع طبیعی، انرژی هسته ای، حفاظت از شخصیت ها و اماکن در قالب پلیس پیشگیری مشغول خدمت هستند.** سازش 2900 زوج در مراکز مشاوره پلیسوی خدمات مشاوره و مددکاری را یکی از خدمات پلیس پیشگیری دانست و گفت: 3 هزار و 900 پرونده مددکاری و مشاوره خانواده در 6 ماه نخست امسال به مراکز مشاوره پلیس در کلانتری ها ارجاع داده شده که از این تعداد 2 هزار و 900 پرونده منجر به سازش بین زوج ها شده است.بلفکه با بیان اینکه مددکاران و مشاوران مراکز خدماتی پلیس قم جزو متخصص ترین و توانمندترین مشاوران و روانشناسان استان هستند گفت: هم اکنون 14 واحد مددکاری پلیس با حضور متخصصان مشاوره مشغول ارائه خدمات مشاوره ای به صورت رایگان هستند.7404/ 6133/            "}