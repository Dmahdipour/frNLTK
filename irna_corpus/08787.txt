{"onTitr":" نماینده ولی فقیه در استان قزوین:    ","titr":" بسیج عصاره ارزش های انقلاب و نظام است","describe":" قزوین-ایرنا- نماینده ولی فقیه در استان و امام جمعه قزوین گفت: بسیج را باید عصاره ارزش های انقلاب و نظام و پرچمدار دفاع از حق در برابر باطل دانست.", "text":"آیت الله عبدالکریم عابدینی روز پنجشنبه در حاشیه اجتماع 20 هزار نفری بسیج استان قزوین در گفت وگو با خبرنگار ایرنا افزود: بسیج لشگر مخلص خداست و از بزرگترین دستاوردهایی انقلاب شکوهمند اسلامی به شمار می رود.   نماینده ولی فقیه در استان قزوین مهم ترین شاخصه بسیج را تبعیت از ولایت فقیه دانست و گفت: بسیج نیرویی خروشان و پر عظمت است که فعالیت آن در راستای پیشبرد و اجرای اهداف اسلام ناب محمدی تعریف شده است.آیت الله عابدینی گفت: انقلاب ما به رهبری امام خمینی( ره) با اتکا به بسیج مردم به پیروزی دست یافت و با همین نیرو در هشت سال دفاع مقدس حماسه ای بزرگ آفریده شد و امروز نیز با پشتیبانی این نیرو که شامل اقشار و گروه های میلیونی مردم است بر دشمنان و استکبار جهانی فائق خواهیم آمد. امام جمعه قزوین گفت:اجتماع هزاران نفری امروز نمایش اقتدار و انسجام نیروهای ولایی به نمایندگی از ملت مومن و ولایتندار میهن اسلامی بود.اجتماع 20 هزار نفری بسیجیان قزوین با عنوان اقتدار عاشورایی در ورزشگاه سردار آزادگان برگزار شد.3013/6012            "}