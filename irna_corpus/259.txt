{"onTitr":"","titr":" اسلوونی و ایران بر تقویت همکاری های تجاری و اقتصادی تاکید کردند","describe":" بلگراد-ایرنا- مدیر کل اتاق بازرگانی و صنایع اسلوونی و سفیر جمهوری اسلامی ایران در لوبلیانا، طی نشستی بر توسعه و تقویت همکاری های تجاری و اقتصادی دو جانبه تاکید کردند.", "text":"به گزارش ایرنا از سفارت کشورمان در لوبلیانا، خانم سونیا اشموتس روز جمعه در ملاقات با کاظم شافعی ضمن ارائه توضیحاتی در باره ساختار اتاق بازرگانی و صنایع اسلوونی، اظهار کرد: اتاق بازرگانی اسلوونی با بیش از 6 هزار عضو یکی از بزرگترین مؤسسات تجاری و اقتصادی محسوب می شود که نمایندگی دو سوم بخش اقتصادی این کشور را عهده دار هستند. وی در ادامه اظهار کرد: ما به تداوم همکاری های تجاری و اقتصادی با ایران باور داریم. مدیرکل اتاق بازرگانی اسلوونی همچنین ضمن اشاره به صادرات محور بودن اقتصاد اسلوونی افزود: اسلوونی 80 درصد محصولات تولیدی خود را صادر می کند. وی در ادامه سخنانش ضمن ارائه توضیحاتی در خصوص برنامه های این اتاق در راستای تقویت و توسعه تجارت، بر آمادگی اتاق بازرگانی اسلوونی جهت اعزام هیأتی تجاری -اقتصادی به ایران در آینده نزدیک خبر داد.  کاظم شافعی سفیر کشورمان در اسلوونی نیز در این نشست ضمن تشریح آخرین وضعیت تبادلات تجاری دو کشور و تحولات و پیشرفت‌های حاصله به ضرورت تلاش جهت افزایش و در عین حال توازن بخشیدن به مناسبات تجاری دوجانبه اشاره کرد.وی اظهار کرد: با توجه به ظرفیت های موجود در دو کشور رسیدن به رقم یک صد میلیون یورو تبادلات تجاری در آینده نزدیک، امکان پذیر است. سفیر کشورمان ضمن اشاره به امضا و اجرایی شدن موافقت نامه همکاری های اقتصادی بین دو کشور، گفت: تلاش می کنیم نخستین کمیسیون مشترک اقتصادی فیمابین دو کشور در آینده نزدیک در لوبلیانا برگزار شود. اروپام**436**1485            "}