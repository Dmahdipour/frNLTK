{"onTitr":"","titr":" سیل 16.6 میلیارد ریال به آب روستایی خراسان شمالی خسارت زد","describe":" بجنورد-ایرنا- مدیرعامل شرکت آب و فاضلاب روستایی خراسان شمالی گفت: سیل اخیر، 16 میلیارد و 590 میلیون ریال به تاسیسات و خطوط انتقال آب این شرکت خسارت وارد کرده است.", "text":"حمید روشن روان روز سه شنبه در گفت و گو با خبرنگار ایرنا اظهار داشت: این خسارات در شهرستان های راز و جرگلان، بجنورد، شیروان و مانه و سملقان گزارش شده و بر اثر آن 17 حلقه چاه و چشمه آسیب دیده و به 22 هزار و 50 متر شبکه توزیع و 20 هزار و 950 متر خط انتقال خسارت وارد شده است.وی گفت: بیشترین خسارات سیلاب از شهرستان راز و جرگلان به میزان 12 میلیارد و 250 میلیون ریال گزارش شده که آبرسانی به 19 روستا را دچار مشکل کرده است.وی با بیان اینکه بر اثر جاری شدن سیلاب، آب 33 روستای چهار شهرستان قطع شد، افزود: سیلاب به خطوط و شبکه آبرسانی و نیز منابع تامین آب پنج روستای بجنورد، هفت روستای شیروان و 2روستای مانه و سملقان خسارت زده و سبب قطع آب آنها شد.روشن روان خاطرنشان کرد: مشکل قطعی آب شماری از این   روستاها در همان روز نخست برطرف شد و اکنون با تلاش کارکنان این شرکت، آب این روستاها وصل شده است.مدیرعامل شرکت آب و فاضلاب روستایی خراسان شمالی افزود:  با اقدامات انجام شده برای آبرسانی به روستاها، میزان بهره  مندی این مناطق از آب سالم به حدود 77.2 درصد رسیده است.شرکت آب و فاضلاب روستایی خراسان شمالی 117 هزار مشترک آب دارد.7185/5132            "}