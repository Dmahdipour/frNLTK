{"onTitr":"","titr":" طرح شهر دوستدار کودک در بوشهر اجرا می شود","describe":" بوشهر- ایرنا- مدیرکل اموراجتماعی استانداری بوشهر گفت: طرح شهر دوستدار کودک با عنوان 'بوشهر، استان دوستدار کودک با چشم انداز 2022 در این استان اجرا می شود.", "text":"عباس برزگرزاده روز دوشنبه در گفت و گو با ایرنا افزود: طرح شهر دوستدار کودک بر اساس استانداردهای سازمان یونیسف و رعایت اقتضائات بومی کشور و استان اجرایی می شود.وی با گرامیداشت روز جهانی کودک اظهارداشت: طرح شهر دوستدار کودک درعمل یک شهر یا اجتماعی است که در آن صداها، نیازها، اولویت ها و حقوق کودکان بخشی جدا ناپذیر از سیاست ها، برنامه ها و تصمیم عمومی است.برزگرزاده اضافه کرد: براین اساس شهر دوستدار کودک باید شهری دور از خشونت، استثمار و محافظ حقوق کودکان، شاد و سالم، دسترسی به خدمات اجتماعی کافی، آموزش جامع و با کیفیت و توسعه مهارت ها، دسترسی به آب سالم، مصونیت در مقابل تعرض و سوء استفاده، مشارکت در امور اجتماعی و فرهنگی، استفاده از نظر کودکان در این زمینه که در مورد شهر محل زندگی چه مطالباتی دارند، حق بهره مندی از محیط زیست سالم باشد.وی یادآور شد: این پروژه در قالب برنامه ای پنج ساله با مشارکت شهرداری ها، کانون پرورش فکری کودکان، آموزش و پرورش و سازمان های مرتبط در استان بوشهر اجرا می شود. برزگرزاده گفت: در سال اول غربال کودکان بین سن 5 تا 15 سال که بر اساس استعداد و توانایی آنها صورت می گیرد.وی تاکید کرد: دفتر اموراجتماعی استانداری بوشهر در تلاش است با حمایت سازمان یونیسف زمینه رسیدن به اهداف تعیین شده در این طرح را فراهم کند.6047/6043            "}