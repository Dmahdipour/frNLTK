{"onTitr":" در گفت وگو با ایرنا    ","titr":" کشتی های حامل نهاده های دام و طیور به بندر امام رسید","describe":" تهران- ایرنا- مدیرعامل شرکت پشتیبانی امور دام کشور گفت: از 17 کشتی حامل نهاده های دام و طیور، تاکنون چند محموله به بندر امام(ره) رسیده است و هیچ کمبودی در تامین ذرت، کنجاله سویا و جو نداریم.", "text":"«حمید ورناصری» روز دوشنبه در گفت و گو با خبرنگار اقتصادی ایرنا درباره نگرانی تولیدکنندگان طیور برای تامین کنجاله سویا افزود: شماری از این کشتی های رسیده به بندر امام، بعد از تخلیه برای توزیع به سرعت به استان ها ارسال می شود.وی از توزیع 2 میلیون و 400 هزار تن نهاده طیور در استان ها خبر داد و اظهار داشت: تاکنون یک میلیون تن ذرت، یک میلیون تن کنجاله سویا و 400 هزار تن جو به کشور وارد شده که درحال توزیع این محصولاتیم.مدیرعامل شرکت پشتیبانی امور دام کشور یادآورشد: قیمت مصوب هر کیلوگرم ذرت یک هزار و 150 تومان، کنجاله سویا 2 هزار و 200 تومان و جو یک هزار و 180 تومان است.وی با بیان اینکه افزایش قیمتی در این محصولات نداشته ایم، اضافه کرد: ورود و حضور شرکت پشتیبانی امور دام در کنار بخش خصوصی، تثبیت قیمت کنجاله سویا و ذرت را منجر شده است.ورناصری، درباره توزیع به موقع نهاده ها و اعتصاب کامیونداران نیز گفت: وضعیت حمل و نقل توسط کامیونداران بهتر شده اما ما برای توزیع به موقع نهاده ها به استان ها از سیستم حمل و نقل ریلی استفاده می کنیم تا جایی با کمبود نهاده ها مواجه نشود.به گفته وی، اکنون بخشی از نیاز مرغداری های کشور توسط شرکت پشتیبانی امور دام استان ها در حال تامین است.این مقام مسئول در شرکت پشتیبانی امور دام افزود: با توجه به شرایط کنونی سیستم حمل و نقل، ممکن است با محدودیت توزیع نهاده ها مواجه باشیم اما به صورت برنامه ریزی شده و سهمیه بندی این محصولات در استان ها توزیع می شود.به گزارش ایرنا، برخی تولیدکنندگان مدعی اند که در تامین کنجاله سویای مورد نیاز واحدهای پرورشی خود با مشکلاتی مواجه اند.طبق آمارها، سالیانه نزدیک به 9 میلیون تن انواع نهاده های دامی ذرت، جو و کنجاله سویا به ارزش حدود سه میلیارد دلار وارد می شود؛ در واقع نزدیک به 80 درصد نهاده های مورد نیاز کشور وارداتی است.در ابتدای امسال، دولت یک سیاست واحد برای تثبیت نرخ ارز اتخاذ کرد که مقرر شد برای کالاهای اساسی و نهاده های دام و طیور ارز دولتی 4200 تومانی در نظر گرفته شود. نهادهای دام و طیور جزو کالاهای اساسی و اولویت یک به شمار می آید که با ارز رسمی 4200 تومان وارد می شود.اقتصام**9186 ** 2023            "}