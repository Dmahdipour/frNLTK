{"onTitr":"","titr":" 360 مددجو در طرح آموزشی امید شرکت می کنند","describe":" تهران- ایرنا- ٣٦٠ مددجوی ندامتگاه تهران بزرگ در دور دوم کارگاه های آموزشی معاونت اجتماعی قوه قضاییه به نام «طرح امید» شرکت می کنند.", "text":"به گزارش گروه اجتماعی ایرنا از روابط عمومی مجتمع ندامتگاه تهران بزرگ، دور دوم کارگاه های آموزشی معاونت اجتماعی و پیشگیری از جرم قوه قضاییه با حضور چهار کارشناس، در این مجتمع در حال برگزاری است.مصطفی محبی مدیرکل زندان های استان تهران درباره جزئیات طرح امید گفت: این طرح از جمله برنامه های مصوب معاونت اجتماعی و پیشگیری از جرم قوه قضاییه است که به معاونت اجتماعی و پیشگیری از جرم استان تهران برای کاهش آسیب های اجتماعی و جرایم ابلاغ شده و اکنون در سطح ندامتگاه های استان تهران در حال برگزاری است.مدیرکل زندان های استان تهران افزود: دور اول کارگاه های آموزش معاونت اجتماعی و پیشگیری از آسیب قوه قضائیه با نام «طرح مهاجر» ویژه معتادین در حال ترک یا ترک کرده بود که این طرح برای اولین بار در سطح زندان های استان در اندرزگاه های مجتمع ندامتگاه تهران بزرگ در 20 جلسه 2 ساعته و به صورت کارگاهی و مشارکتی اجرا شد تا مددجویان روش و سبک زندگی خود را تغییر دهند.به گفته محبی، در دوره دوم این طرح که اکنون در مجتمع ندامتگاه تهران بزرگ در حال برگزاری است، مددجویان با محکومیت امنیت اخلاقی در کارگاه های 20 نفره شرکت و در مجموع با برگزاری 18 کارگاه آموزشی 360 مددجو آموزش های لازم را دریافت می کنند که از این 18 گارگاه 10 کارگاه مصوب سال 97 است و هشت کارگاه تحت عنوان شورای اجتماعی برگزار می شود.مدیرکل زندان های استان تهران خاطر نشان کرد: در دوره امید قرار است به مددجویان برای تغییر امید داده شود و این دوره راهکارهای ایجاد تغییر را به آنها آموزش دهد تا با ایجاد انگیزه مددجویان را برای جبران اشتباهات قبلی و تغییر اساسی راهنمایی کند. اجتمام**٧٣٢٩*1834            "}