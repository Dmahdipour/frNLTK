{"onTitr":"","titr":" گرانی نهاده های کشاورزی و غافلگیری کشاورزان جنوب کرمان","describe":" جیرفت - ایرنا - گرانی نهاده های کشاورزی در فصل جدید کشت، کشاورزان منطقه جنوب کرمان را غافلگیر و موجب نارضایتی این قشر زحمتکش از افزایش غیر طبیعی قیمت ها شده است.", "text":"به گزارش ایرنا، اقتصاد کشاورزی جنوب کرمان که روزگاری پویا بود امروز با گرانی های اخیر نهاده های کشاورزی، گلخانه‌داران جنوبی را مات و مبهوت قیمت ها کرده و از آنجا که مشکلات بخش کشاورزی تاثیر زیادی در جامعه دارد با حمایت از این قشر زحمتکش می توان باری سنگین را از دوش کشاورزان و جامعه برداشت.افزایش قیمت نهاده های کشاورزی همچون سم و کود و نایلون سبب تغییر کشت شده و این تغییر کشت به صورت اجباری بر وضعیت کشاورزی به ویژه مساله آب که امروز یکی از مسائل حساس کشور به شمار می رود، تاثیر زیادی می گذارد.در چنین شرایطی کاملا واضح است که افزایش هزینه های کشاورزی تاثیر زیادی بر میزان کشت و در نتیجه افزایش قیمت محصولات کشاورزی خواهد گذاشت و باید ببینیم متولیان امر چه راهکاری را برای برون رفت از این شرایط در دستور کار خود دارند.*وزیر کشاورزی پیگیر مشکلات کشاورزان جنوب کرمان استرئیس سازمان جهاد کشاورزی جنوب کرمان در این باره گفت: دولت برای تهیه 25 قلم جنس از دلار چهار هزار و 200 تومانی استفاده می‌کند که 20 قلم آن در بخش کشاورزی و شامل کود، بذر و سم است.سید یعقوب موسوی در گفت و گو با خبرنگار ایرنا افزود: کودهای شیمیایی 2 بخش هستند که وزیر جهاد کشاورزی از طریق رئیس جمهوری پیگیری کرد تا کود اوره با همان قیمت پارسال فروخته شود و افزایش پیدا نکند منتهی بعضی از وسایل غیر مستقیم تهیه می‌شوند مانند نایلون گلخانه‌ها، نوارتیپ و کارتن خرما که در حوزه کاری ما نیستند، با افزایش قیمت مواجه شده اند.وی ادامه داد: وزیر جهاد کشاورزی همچنین در حال پیگیری است تا از طریق وزارت نفت و صنعت، معدن و تجارت بتواند برای تهیه قسمتی از لوله‌های نوارتیپ از دولت کمک بگیرد تا با دلار 4200 تومانی خریداری شوند.رئیس سازمان جهاد کشاورزی جنوب کرمان تصریح کرد: در گلخانه‌ها هم لوله فلزی که جزو اصلی اسکلت گلخانه‌ها به شمار می رود گران شده و در مجموع افزایش قیمت‌هایی که هم اکنون وجود دارد خارج از حوزه وزارت کشاورزی است.موسوی اضافه کرد: با این وضعیت اقتصادی که در کشور پیش آمده امیدواریم زمینه‌ای برای صادرات پیش آید که بیشتر به نفع کشاورزان صادرکننده باشد.وی بیان داشت: هر زمان ارزش پول ملی کشوری کاهش پیدا می‌کند ارزهای بیرونی مانند دلار و یورو افزایش قیمت پیدا کرده که این اتفاق به نفع صادرکننده است و ما هم محصولات گلخانه‌ای و کشاورزی زیادی داریم که می‌توانند صادر شوند.کارشناس کشاورزی جنوب کرمان هم گفت: امروز گرانی نهاده‌های کشاورزی به ویژه پلاستیک که مورد نیاز گلخانه‌هاست کشاورزان جنوب کرمان را از کشت های صنعتی به سنتی هدایت می کند.حسین مسلمی افزود: چند بار استفاده از نهاده های کشاورزی مانند پلاستیک بر کیفیت محصولات تولیدی منطقه جنوب کرمان تاثیر می گذارد.وی بیان کرد: پرداخت یارانه به کشاورزان واقعی که در فصل کشت فعال هستند نوعی حمایت از کشاورزان حقیقتی محسوب می شود.*گرانی نهاده های کشاورزی افزایش قیمت محصولات را دربر داردکشاورز نمونه جیرفتی هم با بیان اینکه گرانی نهاده های کشاورزی افزایش قیمت محصولات را در بر دارد، گفت: حمایت نکردن از محصولات کشاورزی موجب شده است که دلال ها به هر قیمتی که می‌خواهند محصولات کشاورزان را خریداری کنند.محمد سرحدی افزود: با توجه به این که کشاورزی از محور‌‌های اصلی توسعه استان به شمار می‌رود ادامه این روند موجب رکود این بخش شده که در گذشت زمان عواقب آن متوجه تمامی بخش‌های استان خواهد شد.وی بیان کرد: دولت باید با یک برنامه‌ ریزی کارآمد، بسیاری از مشکلات کشاورزان جنوبی را هرچه سریع ‌تر برطرف کند وگرنه با این شکل اگر پیش برود به زودی همه ما به بدهکارانی ورشکسته ‌تر از اینکه اکنون هستیم تبدیل می‌شویم.*متولی بخش کشاورزی پاسخگو نیستیک گلخانه‌دار کهنوجی نیز به ایرنا گفت: گرانی پلاستیک و دیگر نهاده‌های کشاورزی مشکلات زیادی را برایمان بوجود آورده است هم اکنون نایلونی که قبلا پنج هزارو 800 تومان بود را امروز باید با 15هزارتومان بخریم.نادرملایی امه داد: مجبوریم نایلون‌های سال‌های قبل را استفاده کنیم هرچند بر اثر طوفان و باران امکان خسارت به گلخانه‌ها بالا می‌رود اما مجبوریم.ملایی تصریح کرد: صادرات سال گذشته خوب نبود و در کشت نیز مشکل داشتیم و همین باعث شده تا در گرانی امروز دچار مشکل مضاعف‌ تری شویم.وی بیان کرد: نایلون‌های چهارساله را باید استفاده کنیم چرا که الان یک هکتار گلخانه حدود 150میلیون تومان پلاستیک نیاز دارد البته می‌توان گفت سه تن در هکتار نایلون لازم است که با وجود زیاد بودن سطح کشتمان به نایلون بیشتری نیاز داریم و تهیه آن در توان ما نیست. این کشاورز اظهار داشت: جهاد کشاورزی با اینکه متولی بخش کشاورزی است به ما پاسخگو نیست، می‌گویند یارانه می‌دهیم کاش بگویند به چه کسانی می‌دهند اگر واقعا این کارها را انجام می‌دهند پس کمک کنند.ملایی گفت: باید بتوانیم نهاده‌های مورد نیازمان که نایاب، کمیاب و گران است را با قیمت مناسب‌ تری تهیه کنیم، شهرستان کهنوج، از داشتن خانه کشاورز محروم است و ما اعضای خانه کشاورز شهرستان جیرفت را هم نمی‌شناسیم که بگوییم در این زمینه قدمی بردارند.در چنین شرایطی که بخش کشاورزی دستخوش نابسامانی قیمت ها شده می طلبد مسئولان مربوط با ارائه توضیحات لازم از طریق مطبوعات، کشاورزان را از برنامه های خود آگاه کرده تا آنها هم بتوانند برای تهیه لوازم مورد نیاز خود برنامه ریزی کنند.سالانه بیش از چهار و نیم میلیون تن انواع محصولات کشاورزی در هفت شهرستان زیر پوشش سازمان جهاد کشاورزی جنوب کرمان تولید می شود.سازمان جهاد کشاورزی جنوب کرمان مستقل از مرکز استان شهرستان های جیرفت، عنبرآباد، کهنوج، منوجان، قلعه گنج، فاریاب و رودبار جنوب را زیر پوشش دارد.گزارش: هادی شفیعی مجاز7450/7429/ 5054            "}