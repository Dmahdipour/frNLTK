{"onTitr":"","titr":" لاریجانی: اجلاس اوراسیا فرصتی مهم برای همکاری پارلمانی است","describe":" آنتالیا- ایرنا- رییس مجلس شورای اسلامی ایران گفت: اجلاس اوراسیا و دیدار هیات های پارلمانی فرصتی مهم و مغتنم برای توسعه همکاری های پارلمانی بین کشورهای عضو است.", "text":"به گزارش ایرنا، دکتر علی لاریجانی که امروز (دوشنبه) برای شرکت در سومین دور اجلاس اوراسیا به شهر آنتالیای ترکیه سفر کرده است، در بدو ورود در مصاحبه با خبرنگاران، گردهمایی هیات های پارلمانی کشورهای اروپا و آسیا را یک پدیده نوظهور دانست و افزود: دو دوره این اجلاس به میزبانی دومای روسیه و مجلس کره جنوبی برگزار شده و امروز سومین دور این اجلاس در ترکیه آغاز می شود.وی همچنین برگزاری این اجلاس را موجب برقراری ارتباط نزدیک تر بین اعضا از نظر تجاری، توسعه پایدار و حفاظت از محیط زیست عنوان کرد و ادامه داد: برخی از این موضوعات و مسائل، پدیده های مشترک هستند و ما در این اجلاس درباره پیمان های مالی و محیط زیست هم مذاکره خواهیم کرد.رییس مجلس شورای اسلامی ایران مذاکره درباره موضوعات مرتبط با منافع همه کشورهای منطقه اوراسیا را از جمله محورهای این اجلاس ذکر کرد و گفت: ما درباره توسعه کشورهای منطقه و تبادلات تجاری بین کشورهای اوراسیا هم مذاکره خواهیم کرد.لاریجانی اظهار داشت: این سفر به پیشنهاد و طراحی رئیس پارلمان دومای روسیه و کره جنوبی که از مدت ها پیش انجام شده مربوط می شود، بر این مبنا که کشورهای منطقه اوراسیا جلساتی با یکدیگر داشته باشند و اقتصاد و توسعه کشورهای منطقه اوراسیا را با رایزنی با یکدیگر انجام دهند.وی با اشاره به افزایش تعداد پارلمان کشورهای عضو اوراسیا به بیش از 40 کشور بیان کرد: دو اجلاس قبلی در روسیه و کره جنوبی مفید بود.علی لاریجانی رییس مجلس شورای اسلامی ایران برای شرکت در سومین اجلاس مجالس اوراسیا عصر امروز وارد شهر آنتالیای ترکیه شد و مورد استقبال نائب رییس مجلس ترکیه قرار گرفت.سومین اجلاس بین المجالس کشورهای اوراسیا از امروز با حضور روسای مجلس 20 و هیات های پارلمانی از 18 کشور آسیایی و اروپایی به مدت سه روز در شهر آنتالیای ترکیه برگزار می شود.افضلی (نماینده اقلید)، خامکانی (نماینده زرند وکوه بنان) و علیرضا بیگی (نماینده تبریز)، رئیس مجلس را در این سفر همراهی می کنند.لاریجانی امروز در نخستین روز این اجلاس پارلمانی قرار است با بینالی یلدریم میزبان اجلاس و رییس مجلس ترکیه، ویاچسلاو ولودین رییس دومای دولتی فدراسیون روسیه و نائب رییس مجلس سنای پاکستان در محل برگزاری اجلاس در هتل کایا پلازو آنتالیا دیدار کند.سومین اجلاس بین المجالس اوراسیا فردا با پیام ویدئویی رجب طیب اردوغان رئیس‌جمهور ترکیه رسما آغاز خواهد شد و سپس حدود 700 نفر به نمایندگی از مجالس 38 کشور مسائلی مانند همکاری اقتصادی، محیط زیست و توسعه پایدار را بررسی خواهند کرد.مراسم افتتاحیه رسمی این اجلاس فردا سه شنبه با سخنرانی بینالی یلدریم رییس مجلس ملی ترکیه برگزار می شود و هیات های پارلمانی به سخنرانی خواهند پرداخت.موضوع اصلی این نشست &#39;همکاری اقتصادی در اوراسیا، محیط زیست، توسعه پایدار&#39; تعیین شده و هدف از آن نیز ارزیابی موانع توسعه پایدار در سطح جهانی و منطقه و افزایش همکاری بین‌المللی برای رفع آن است.امروز همچنین قرار است جلسه کمیته مشترک پیش نویس بیانیه نهایی تشکیل جلسه دهد.عصر فردا بیانیه نهایی اجلاس منتشر شده و هیات رییس اجلاس جلسه مصاحبه مطبوعاتی برگزار خواهد کرد.کشورهای ویتنام، ازبکستان، ترکمنستان، ترکیه، تایلند، تاجیکستان، سریلانکا، اسلواکی، صربستان، عربستان سعودی، روسیه، قطر، فیلیپین، پاکستان، مغولستان، لیتوانی، لائوس، کویت، قرقیزستان، کره جنوبی، قزاقستان، اردن، ژاپن، عراق، ایران، اندونزی، مجارستان، چین، کامبوج، بلغارستان، برونئی، بوسنی و هرزگوین، بلاروس، بحرین، جمهوری آذربایجان، ارمنستان، افغانستان برای حضور در این اجلاس اعلام آمادگی کرده اند.پیش از این دوره اول و دوم اجلاس مجالس اوراسیا در کره جنوبی و مسکو برگزار شده بود.خاورم/1905/ 3404            "}