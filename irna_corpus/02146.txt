{"onTitr":"","titr":" رئیس و اعضای گروه معماری و شهرسازی فرهنگستان هنر معرفی شدند","describe":" تهران- ایرنا- سرپرست فرهنگستان هنر در ادامه تشکیل گروه‌های تخصصی این فرهنگستان، سید محمد بهشتی را به عنوان رئیس گروه معماری و شهرسازی منصوب کرد.", "text":"به گزارش روز چهارشنبه گروه فرهنگی ایرنا از فرهنگستان هنر، گروه معماری و شهرسازی فرهنگستان هنر به ریاست سید محمد بهشتی شیرازی و با حضور محمدسعید ایزدی، پیروز حناچی، مهرداد قیومی، کامبیز نوایی، محمد حسن طالبیان و سید محسن حبیبی، گروه «معماری و شهرسازی فرهنگستان هنر» تشکیل شد.سیدمحمد بهشتی شیرازی، فارغ‌التحصیل کارشناسی ارشد معماری از دانشگاه شهید بهشتی، عضو پیوسته فرهنگستان هنر و رئیس فعلی پژوهشگاه میراث فرهنگی، صنایع دستی و گردشگری و رئیس کمیته ملی ایکوم ایران است. ریاست سازمان میراث فرهنگی، مدیریت جشنواره فیلم فجر و مدیرعاملی بنیاد سینمایی فارابی، معاونت وزیر فرهنگ و ارشاد اسلامی و عضویت هیئت امناء انجمن مفاخر معماری ایران بخشی از دیگر مسئولیت‌های پیشین وی است.«مسجد ایرانی مکان معراج مؤمنین»، « شهر از منظر حیات مدنی»، «غزل باغ ایرانی»، « باید دوباره 'اهل' سرزمینمان بشویم»، از جمله آثار منتشر شده  بهشتی است.همچنین محمد سعید ایزدی عضو هیئت علمی گروه معماری دانشگاه بوعلی سینا، پیروز حناچی فارغ‌التحصیل ممتاز نخستین دوره دکتری معماری دانشگاه تهران، مهرداد قیومی بیدهندی دانشیار دانشکده معماری و شهرسازی دانشگاه شهید بهشتی، کامبیز نوایی استادیار دانشگاه معماری و شهرسازی دانشگاه شهید بهشتی، محمدحسن طالبیان عضو هیات علمی مرکز آموزش عالی میراث فرهنگی و سید محسن حبیبی استاد تمام دانشکده شهرسازی دانشگاه تهران، با حکم علیرضا اسماعیلی و با پیشنهاد رئیس گروه معماری و شهرسازی فرهنگستان هنر، به مدت دو سال به عضویت این گروه درآمدند.فراهنگ**9031** 9053            "}