{"onTitr":" عضو دفتر سیاسی حماس:    ","titr":" راهپیمایی های بازگشت طرح جهنمی علیه غزه را باطل کرد","describe":" تهران- ایرنا- عضو دفتر سیاسی جنبش مقاومت اسلامی (حماس) گفت که راهپیمایی های بزرگ بازگشت، طرح جهنمی صهیونیست ها  علیه غزه را باطل کرد.", "text":"به گزارش روز جمعه ایرنا به نقل از مرکز اطلاع رسانی فلسطین، محمود الزهار افزود: این طرح شامل قطع حقوق کارمندان، ندادن دارو و تجهیزات پزشکی به غزه و عدم تامین نیازهای آموزشی و کشاورزی به عنوان گام های اولیه طرح موسوم به معامله قرن بود.وی تاکید کرد که هدف از این اقدام ها پایان دادن به حمایت های مردم غزه از برنامه های مقاومت و تحریک آنها به شورش علیه مسئولان و اداره کنندگان غزه بود.مقام فلسطینی گفت: اما خواست و اراده الهی به گونه ای از سوی مردم غزه و شرکت کنندگان در راهپیمایی های بزرگ بازگشت رقم خورد که آنها در برابر رژیم صهیونیستی با نهایت  توان و قدرت ایستادند.وی تاکید کرد : کسانی که راه دونالد ترامپ رئیس جمهوری آمریکا را در پیش گرفتند و اموال خود را به نفع رژیم اشغالگر و  مزدورانش هزینه و علیه ملت فلسطین توطئه کردند، بخشی از این شکست خواهند بود.از آغاز راهپیمایی های بزرگ بازگشت که ماه مارس گذشته(فروردین) آغاز شد هزاران فلسطینی با شرکت در راهپیمایی های مسالت آمیز نزدیک حصار امنیتی بین غزه با فلسطین اشغالی، خواستار بازگشت به شهرها و روستاهای خود و نیز شکستن محاصره غزه شدند.رژیم صهیونیستی با سرکوب شدید  این راهپیمایی ها تاکنون 205 فلسطینی را به شهادت رسانده و 22 هزار  نفر را نیز زخمی کرده که حال 400 تن از آنان وخیم است.شبد**1480**1010            "}