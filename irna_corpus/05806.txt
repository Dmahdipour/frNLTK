{"onTitr":" مدیرکل مدیریت بحران استانداری:    ","titr":" امسال 129 هکتار از جنگل ها ومراتع لرستان دچار حریق شد","describe":" خرم آباد-ایرنا- سرپرست اداره کل مدیریت بحران استانداری لرستان گفت: امسال 129 هکتار از جنگل ها و مراتع استان دچار حریق شد که در مقایسه با آمار سال های گذشته کاهش چشمگیری داشته است.", "text":"به گزارش ایرنا، غلامرضا آقا میرزایی روز یکشنبه در نشست آمادگی و مدیریت بحران که در محل سالن همایش های استانداری لرستان برگزار شد اظهار داشت: امسال میزان 44 هکتار از جنگل ها و مراتع خرم آباد، چگنی 32 هکتار، رومشگان هشت هکتار و در شهرستان پلدختر 44 هکتار از جنگل و مراتع دچار حریق شدند.وی افزود: آتش سوزی های پلدختر در اواخر شهریورماه در منطقه ای صعب العبور رخ داد که چهار تا پنج ساعت پیاده روی تا رسیدن به محل حادثه باید صورت می گرفت اما با مشارکت مردم و با همکاری دستگاه های مرتبط حریق مهار شد.سرپرست اداره کل مدیریت بحران استانداری لرستان گفت: 15 نقطه بحرانی آتش سوزی در استان لرستان وجود دارد که باید تا پایان سال جاری تجهیزات و امکانات لازم برای پیشگیری و کنترل تهیه و تامین شود.وی با اشاره به مشکلات مرتبط با تنش های آبی در استان گفت: خوشبختانه این تنش ها هنور به بحران تبدیل نشده است اما باید دوراندیشی های لازم برای سال های آینده نیز صورت گیرد و موضوع مهم آب به حال خود رها نشود.آقامیرزایی با اشاره به اینکه امسال در استان سه زلزله بالای چهار ریشتر رخ داده است گفت: این زلزله ها از همان لحظه اول با همکاری دستگاه های مرتبط مدیریت شد و در عین حال کمک به بازسازی مناطق زلزله زده کرمانشاه انجام شد.وی با اشاره به ضرورت سیستم اطلاعات جغرافیایی مدیریت بحران (جی .آی.اس) گفت: با راه اندازی چنین سیستمی می توان به نقاط بحرانی در استان تسلط بیشتر و اطلاعات بیشتری داشت.آقامیرزایی با اشاره به تخصیص تنها 38 درصد از مجموع اعتبارات مدیریت بحران سال 96 گفت: از 17 میلیارد تومان نهایی شده اعتبارات مدیریت بحران سال 96 استان تنها 38 درصد تخصیص داده شد و امسال در اعتبارات سال 97 نیز مشکلات جدی در اعتبار دراین حوزه وجود دارد.اسد عبدالهی فرماندار خرم آباد نیز در این نشست با اشاره به کاهش اعتبارات در بخش مدیریت بحران گفت: یک چهارم جمعیت استان لرستان در خرم آباد زندگی می کنند که در عین حال از نظر تجهیزات و امکانات برای مقابله با حوادث و وقایع احتمالی و مدیریت بحران کمبودهای زیادی وجود  دارد.وی اظهار داشت: از نظر تجهیزات آتش نشانی و ماشین آلات مورد نیاز نیز کمبودهایی وجود دارد و همین ضرورت اقداماتی ایجاد گروه های ارزیابی را بیشتر می کند.صارم رضایی مدیرعامل جمعیت هلال‌احمر لرستان نیز در نشست مدیریت بحران استان گفت: تعداد 6 پایگاه امدادی داریم که هر کدام بالای 70 درصد پیشرفت فیزیکی دارند و از همه مهمتر در این بین پایگاه هوایی است که بالگرد آن 15 روز در استان و 15 روز در استان های همجوار است.رضایی یادآور شد: مجتمع های امدادی الشتر، دورود و نورآباد هر کدام نیازمند اعتبارات ناچیزی برای تکمیل و یا دیوار و حصار کشی هستند.محمد ناصر هاشمی مدیرکل هواشناسی لرستان نیز گفت: 77 درصد از مساحت کل استان دچار خشکسالی از درجاتی بین حفیف تا شدید شده و 18 درصد مساحت آن نیز دچار خشکسالی شدید و بسیار شدید شده است.وی با بیان اینکه آنچه که برای مدیریت بحران در اولویت قرار دارد خشکسالی های شدید و بسیار شدید است گفت: 12 درصد مساحت استان دچار خشکسالی شدید و 6 درصد دچار خشکسالی بسیار شدید شده که شامل ازنا،الیگودرز، خرم آباد و پلدختر است.1920/6060            "}