{"onTitr":" مشاور وزیر بهداشت:    ","titr":" 1797 ماموریت امداد هوایی در کشور انجام شد","describe":" اراک- ایرنا - مشاور وزیر بهداشت و رئیس سازمان اورژانس کشور گفت: یک هزار و 797 ماموریت توسط مرکز فوریت های پزشکی با بهره گیری از امداد هوایی در نیمه نخست امسال انجام شده است.", "text":"به گزارش ایرنا، « پیرحسین کولیوند» روز چهارشنبه در آئین آغاز به کار جایگاه اورژانس هوایی استان مرکزی افزود: سال گذشته یک هزار و 793 ماموریت توسط اورژانس هوایی انجام شد.وی ادامه داد: بیشترین ماموریت اورژانس هوایی  با 56 درصد فراوانی در حوادث و سوانح جاده ای کشور انجام شده است. به گفته کولیوند 60 درصد حوادث در جاده های اتفاق می افتد و سال گذشته 3 میلیون ماموریت توسط اورژانس کشور انجام شد که 620 هزار ماموریت در حوزه سوانح جاده ای به ثبت رسیده است.مشاور وزیر بهداشت و رئیس سازمان اورژانس کشور تصریح کرد: آشیانه و به خصوص بالگرد هوایی استان در نزدیک یکی از مرکز بیمارستانی اراک جانمایی شده است. وی اظهارداشت: برای بهره برداری از جایگاه امداد هوایی استان مرکزی 10 میلیارد ریال اعتبار هزینه شده است. کولیوند بیان کرد: 39 بالگرد در کشور امداد رسانی هوایی را برعهده دارند و برنامه ریزی برای اضافه شدن 54 بالگرد جدید در دستور کار قرار دارد.مشاور وزیر بهداشت و رئیس سازمان اورژانس کشور افزود: راه اندازی امداد هوایی از اولویت های جدی وزارت بهداشت است و در این راستا توسعه اورژانس هوایی در استان های مختلف با جدیت پیگیری می شود.رئیس دانشگاه علوم پزشکی اراک نیز در جمع خبرنگاران گفت: 500 میلیارد ریال تسهیلات برای تکمیل بیمارستان ولیعصر (عج) اراک با همکاری بانک ملت تصویب شد.دکتر « حسن طاهر احمدی» افزود: 500 میلیارد ریال نیز توسط وزارت بهداشت درمان و آموزش پزشکی و سازمان برنامه و بودجه تخصیص می یابد.وی اظهارداشت:  همچنین 400 میلیارد ریال اعتبار برای تکمیل این طرح نیاز است که با تامین این میزان تسهیلات سال آینده بیمارستان ولیعصر (عج) اراک آماده بهره برداری است.مرکز پلیس مراقبت های بالینی در مرکز اورژانس استان مرکزی نیز با حضور مشاور وزیر بهداشت، درمان و آموزش پزشکی نیز راه اندازی شد.استان مرکزی با یک میلیون و 414 هزار نفر جمعیت با 12 شهرستان دارای 20 بیمارستان فعال با یکهزار و 945 تخت مصوب و 750 تخت فعال در قالب 85 بخش درمانی است.6991/3075            "}