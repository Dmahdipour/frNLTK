{"onTitr":"","titr":" صندوق بین المللی پول 130 هزار دلار به اندونزی کمک می کند","describe":" کوالالامپور- ایرنا- رئیس صندوق بین المللی پول در اجلاس سالانه این نهاد بین المللی و بانک جهانی در بالی اندونزی اعلام کرد: صندوق درپی زلزله و سونامی در جزایر لومبوک و سولاوسی اندونزی 130 هزار دلار برای بازسازی مناطق آسیب دیده به این کشور کمک می کند.", "text":"به گزارش روز چهارشنبه ایرنا از رسانه های  آسیایی، اجلاس سالانه  صندوق بین المللی پول با حضور 'کریستین لاگارد'رئیس صندوق، نمایندگان بانک جهانی، وزیران مالی ونمایندگان اقتصادی 180 کشور از روز گذشته در 'نوسادوآ' جزیره بالی اندونزی در حال برگزاری است.طبق گزارش شبکه آسیا نیوز، وزیران امورمالی و روسای بانکهای مرکزی، نمایندگان پارلمان ها و مجالس کشورها و متخصصان ارشد اقتصادی از 189کشورجهان با 3 هزارو 200 نفر دراین اجلاس درجزیره بالی اندونزی شرکت کرده اند.این اجلاس از روز گذشته -سه شنبه- به مدت شش روز در اندونزی برگزار می شود.زلزله 7.5 ریشتری و امواج سونامی در ششم مهر بیش از یک هزار و 700کشته ،پنج هزار مفقود و هزاران بی خانمان در اندونزی برجا گذشت.طبق گزارش رسانه های آسیایی 'کریستین لاگارد' رئیس صندوق بین المللی پول پس از بازدید از مناطق آسیب دیده جزیره لومبوک با انتقاد از تعلل در ارائه کمک به اندونزی اعلام کرد 130 هزاردلار معادل دو میلیارد روپیه اندونزی به این کشور برای بازسازی مناطق فاجعه زده  اهدا می شود.لاگارد با بیان اینکه سه سال پیش هنگامی که تصمیم گرفته شده اجلاس 2018 در اندونزی برگزار شود هیچ فردی فکر نمی کرد این کشور دچار فجایعی بزرگ شود.وی خاطرنشان کرد صندوق بین المللی پول و بانک جهانی به طور مشترک خواستار کمک مالی به اندونزی شده اند.صندوق بین المللی پول اعلام کرد،اجلاس سالانه خود را با محور چالش های کنونی اقتصادهای نوظهور مانند سقوط ارزهای ملی،دربالی اندونزی برای حمایت از آسیب دیدگان این کشور برگزار می کند.کارشناسان صندوق بین المللی پول رشد اقتصاد جهانی را در سال مالی 19-2018 ،برابر 3.7 درصد پیش بینی کرده است.این نهاد رشد اقتصادی اندونزی را در سال جاری و آینده میلادی 5.1 درصد برآورد کرده است.آساق ** 1599 **1600            "}