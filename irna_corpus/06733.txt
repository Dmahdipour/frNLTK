{"onTitr":"","titr":" هشت طرح عمرانی در بردخون در دست اجراست","describe":" بوشهر- ایرنا- شهردار بردخون شهرستان دیر گفت: هشت طرح عمرانی با اعتبار 50 میلیارد ریال در این شهر در دست اجراست.", "text":"ارسلان حصیری روز شنبه درگفت وگو با ایرنا افزود: این طرح ها شامل زمین فوتبال چمن مصنوعی، آسفالت کوچه ها و معابر، پارک ساحلی خورخان، جاده بردخون کهنه، موزاییک پیاده روها، احداث خیابان های بهزیستی و همجوار آن و بلوار شهید بردستانی است.وی اضافه کرد: فضای سبز در شهر بردخون مناسب است و با احداث پارک ساحلی و بلوار شهید بردستانی فضای سبز شهر مطلوب تر خواهد شد.شهردار بردخون اضافه کرد: تا پایان امسال 15 هزار متر کوچه ها و معابر آسفالت و 2 هزار متر پیاده روها با اولویت کنار مدرسه ها موزاییک خواهد شد.وی گفت: با تکمیل طرح‌های در دست اجرا شاهد رشد و توسعه بیش از پیش شهر خواهیم بود.حصیری ادامه داد: مردم شهر بردخون شایسته بهترین خدمات هستند و امیدواریم مسئولان همچون گذشته نگاه ویژه ای به این شهر داشته باشند تا شاهد توسعه و عمران در شهر باشیم.بردخون با 10هزار نفر جمعیت در 150 کیلومتری جنوب بوشهر واقع است که طرح توسعه میدان گازی پارس شمالی در این منطقه قراردارد.7207/6043            "}