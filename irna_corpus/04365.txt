{"onTitr":" سرپرست معاونت عمرانی استانداری:    ","titr":" رعایت اصول فنی اولویت اجرای طرحهای عمرانی آذربایجان غربی است","describe":" ارومیه- ایرنا- سرپرست معاونت هماهنگی امور عمرانی استاندار آذربایجان غربی گفت: تاکید استاندار و مسوولان استانی رعایت بیشتر اصول فنی در طراحی پروژه های عمرانی است و این امر در دستور کار امور عمرانی استان قرار دارد.", "text":"به گزارش ایرنا، پیمان آرامون روز دوشنبه در جلسه پژوهش و مدیریت شهری و روستایی آذربایجان غربی افزود: تقویت مدیریت بحران و برنامه ریزی اصولی در طرح های عمرانی با مشارکت دانشگاه و متخصصان این امر صورت می گیرد.وی با اشاره به اینکه 16 مکان در اولویت نخست تعیین محل اسکان اضطراری قرار دارد، اضافه کرد: این محل ها بر اساس یک سوم جمعیت شهری تدارک دیده شده است.وی بیان کرد: باید محل انبار غذایی و تجهیزات نیز در اطراف و نزدیکی های محل اسکان اضطراری باشد تا در صورت وقوع بحران مشکلی ایجاد نشود.سرپرست معاونت هماهنگی امور عمرانی استاندار آذربایجان غربی ادامه داد: باید دقت شود که کیفیت بناهای شهری و ورستایی بیشترین تاثیر را در آسیب پذیری دارند و می توان با ارتقای کیفی، جلوی بسیاری از خرابی ها را گرفت.آرامون بیان کرد: باید قبل از وقوع هر حادثه ای امکانات و تجهیزات به روز تامین شوند و همچنین ساخت و سازها مقاوم و ایمن باشد.به گزارش ایرنا در این جلسه مصوب شد تا طرح اسکان اضطراری به تمامی دفاتر امور روستایی و شهری 17 شهرستان اراسل شود، این دفاتر موظف هستند تا 10 روز آینده نظارت و پیشنهادات و موانع اجرای این طرح در شهرستان خود را اعلام کنند.9918/2093            "}