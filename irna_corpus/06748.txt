{"onTitr":" رئیس شورای اسلامی همدان:    ","titr":" فعالیت دستفروشان اتباع خارجی در همدان بررسی شود","describe":" همدان- ایرنا- رئیس شورای اسلامی شهر همدان با اشاره به انتقاد کسبه خیابان های بوعلی و اکباتان از حضور دستفروشان اتباع خارجی و عملکرد دستفروشانی که رفتارهای ناهنجار دارند، دستور بررسی این موضوع را صادر کرد.", "text":"به گزارش ایرنا، کامران گردان روز شنبه در جلسه اعضای کمسیون خدمات شهری شورای اسلامی شهر همدان افزود: قصد خروج دستفروشان از چرخه مدیریت شهری همدان را نداریم، بلکه معتقدیم با شرایط اقتصادی سختی که هم اکنون وجود دارد باید با استقرار آنها در محل های پیش بینی شده، مکانی برای کسب درآمد این افراد وجود داشته باشد.وی با بیان اینکه ساماندهی دستفروشان وظیفه مدیریت شهری است، افزود: ضمانت اجرایی این طرح رعایت قانون، همراهی افکار عمومی، رسانه‌ها و مسئولان است.گردان افزود: مشکل سد معبر و ساماندهی دستفروشان از مشکلات مهم شهری به شمار می‌آید و باید برای افرادی که مانع تردد عابرین پیاده و خودروها می‌شوند، تدابیر لازم اندیشیده شود.وی با تاکید بر اینکه ماهیت عملیاتی شدن پیاده‌‌راه‌های شهر به منظور نظم‌دهی به منطقه و ساماندهی دستفروشان است، ادامه داد: زمان بندی های مقرر شده برای کسب و کار دستفروشان در پیاده راه ها بهم ریخته است و  مسئولان شهری باید نظارت بر این مناطق را با جدیت بیشتری دنبال کنند.* همدان بازار دستفروشان شهرهای دیگر نشودرئیس کمیسیون نظارت، بازرسی و امور اداری شورای اسلامی شهر همدان نیز در این جلسه گفت: شناسنامه دار کردن دستفروشان یکی از اقدامات اساسی در ساماندهی این قشر بود تا مناطق این شهر بازار دستفروشان شهرهای دیگر نشود.سید مسعود عسگریان افزود: ساعات کسب و کار دستفروشان در پیاده راه ها باید بر اساس زمان بندی مشخص رعایت شود.رئیس کمیسیون خدمات شهری، حمل‌ونقل و ترافیک شورای اسلامی شهر همدان نیز در این نشست گفت: ساخت ‌و سازهای فاقد استاندارد در برخی نقاط شهر همدان، بهانه‌ای شده تا با توجه به پیچیدگی برخی کوچه‌ها و خیابان‌ها در محلات کم‌برخوردار، فرآیند نصب پلاک در این مناطق زمان‌بر شود.علی فتحی خواستار ساماندهی این وضعیت شد و اظهار داشت: در برخی محلات شهر از جمله دیزج و خضر با وجود اینکه چند دهه از شکل‌گیری آنها می‌گذرد، کمترین امکاناتی فراهم نشده است.وی عنوان کرد: باید هرچه سریعتر نسبت به نصب پلاک برای منازل مناطق محروم شهر اقدام شود و اگر مشکلی هم وجود دارد، به اعضای شورای شهر انتقال داده شود تا برطرف کنیم.حسین مردانی رئیس اداره پیشگیری و رفع تخلفات شهری شهرداری همدان نیز در این جلسه گفت: حدود 367 دستفروش در شهر همدان فعالیت می کنند و ساماندهی و کنترل دستفروشان و بازگشایی معابر از وظایف اساسی این مجموعه محسوب می‌شود.7523/2090            "}