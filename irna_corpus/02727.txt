{"onTitr":" در دیدار با لاریجانی؛    ","titr":" رئیس مجلس صربستان بر تعمیق همکاری و روابط با ایران تاکید کرد","describe":" بلگراد-ایرنا- رئیس مجلس صربستان در دیدار با همتای ایرانی خود در حاشیه برگزاری اجلاس روسای مجالس بین کشورهای عضو اتحادیه اوراسیا که در ترکیه برگزار شد بر تعمیق روابط و گسترش همکاری های دو کشور تاکید کرد.", "text":"به گزارش روز چهارشنبه ایرنا به نقل از پایگاه اینترنتی پارلمان صربستان، مایا گویکوویچ در دیدار با علی لاریجانی روابط دو جانبه بین صربستان و ایران را خوب دانست و به ادامه همکاری های مثمرثمر در ارتقای همکاری و گسترش روابط دو کشور ابراز اطمینان کرد.مجلس صربستان با صدور اطلاعیه ای اعلام کرد که رئیس مجلس این کشور به وجود علاقه دو طرف برای توسعه همه جانبه همکاری ها اشاره و تاکید کرد که صربستان به تعمیق روابط دوستانه و همکاری های اقتصادی بیشتر با ایران متعهد است.همچنین در این اطلاعیه آمده است که گویکوویچ و لاریجانی از تشدید همکاری های پارلمانی در سال های اخیر ابراز رضایت کردند.گویکوویچ همچنین در این دیدار از موضع ایران در مورد احترام به قوانین بین المللی و حمایت از تمامیت ارضی و حاکمیت صربستان قدردانی کرد.روسای مجالس صربستان و ایران همچنین در این نشست در باره امکان توسعه همکاری های اقتصادی و افزایش مبادلات کالا و مبارزه با تروریسم گفت و گو کردند.ایران و صربستان در طی دو سال اخیر در راستای گسترش روابط و ارتقای همکاری ها در حوزه های مختلف به ویژه سیاسی، اقتصادی و فرهنگی گام های بلندی برداشته اند که لغو روادید و به دنبال آن برقراری پرواز مستقیم بین تهران- بلگراد دو گام بزرگ به شمار می روند که مورد استقبال بسیار زیاد مردم دو کشور قرار گرفت.همچنین در پانزدهمین اجلاس کمیسیون مشترک صربستان و ایران که در 31 خرداد امسال برگزار شد، سه یادداشت تفاهم همکاری بین دوکشور امضا شد.شبد**436**9122            "}