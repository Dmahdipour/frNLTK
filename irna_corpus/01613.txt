{"onTitr":" وزیرارشاد در جمع خبرنگاران:    ","titr":" کانون های مساجد به تربیت نسل فردا کمک می کنند","describe":" تهران - ایرنا - وزیر فرهنگ و ارشاد اسلامی با اشاره به جایگاه و نقش کانون های فرهنگی و هنری مساجد در الگو سازی و شخصیت سازی گفت: این کانون ها با ظرفیت های موجود می توانند به نسل فردا برای سالم تر، توانمندتر و خلاق تر شدن کمک کنند.", "text":"به گزارش خبرنگار فرهنگی ایرنا، سید عباس صالحی عصر چهارشنبه در حاشیه آیین اختتامیه طرح اوقات فراغت کانون های فرهنگی هنری مساجد ،اظهار داشت: کانون های فرهنگی و هنری مساجد می توانند علاوه بر اوقات فراغت تابستانی، اتفاقات خوبی را در فضای غیر تابستانی هم رقم بزنند.عضو شورای عالی انقلاب فرهنگی در عین حال گفت: کانون‌های فرهنگی و هنری مساجد از طرفی فضای ارتباط بین نسل جوان و نوجوان را با مساجد نزدیک تر کرده و در این شرایط مساجد ما با انرژی جوانی پر می شود و این اتفاق مبارکی است که این جوانان آینده ساز کشور خواهند بود.صالحی ادامه داد: مساجد می توانند پاره ای از مهارت ها، آموزش ها و ارتباطاتی که برای نسل جوان و نوجوان امروز و فردا نیاز است را توسط کانون های فرهنگی هنری مساجد آموزش دهند ولی ما حتما نیاز داریم مهارت آموزی های بسیاری در حیطه های مختلف از جمله در حوزه های معرفتی، دینی، فرهنگی و هنری ر ا داشته باشیم.وی خاطرنشان کرد: این کانون ها کمک می کند شخصیت سازی و جامعه سازی نسل جوان و نوجوان ما شکل بگیرد. رئیس شورای فرهنگ عمومی کشوردر عین حال تصریح کرد: کانون های فرهنگی و هنری مساجد می توانند در این نیم میلیون شخصیتی که تحت پوشش دارند عملا به نسل فردای ما کمک کنند تا نسل آینده ما بارورتر، سالم تر و خلاق تر شود.آیین اختتامیه طرح اوقات فراغت کانون های فرهنگی هنری مساجد عصر چهارشنبه با حضور جمعی از فعالان و دست اندرکاران این حوزه و همچنین شماری از ائمه جمعه و نماینده ولی فقیه در استانها در حوزه هنری برگزار شد.فراهنگ ** 1355 **1418            "}