{"onTitr":"","titr":" گوترش نقش هند در ایجاد دنیای چند قطبی را کلیدی دانست","describe":" دهلی نو - ایرنا - آنتونیو گوترش دبیر کل سازمان ملل متحد در سفر به دهلی نو نقش هند در عرصه سیاست جهان را بسیار مهم توصیف کرده و گفت بدون نقش کلیدی هند، امکان چند قطبی سازی جهان ممکن نیست.", "text":"به گزارش ایرنا به نقل از شبکه تلویزیونی 'ای نی' ، گوترش در اولین سفر خود به دهلی نو پس از کسب مقام دبیرکلی در سازمان ملل با تحسین از هند گفت که هند در حال تبدیل شدن به یک ستون اساسی چندجانبه گرایی است.هند در حال تبدیل شدن به یک ستون بنیادی چند جانبه گرایی است، و در عین حال،گوتروش ادامه داد: همانطور که ما یک جهان چند قطبی می خواهیم بدون نقش بسیار مهم هند غیرممکن است که یک دنیای چند قطبی ساخته شود.وی گفت: هند در حال تبدیل شدن به ستون اصلی چند جانبه گرایی است و در همین حال ما به دنبال یک جهان چند قطبی هستیم. ایجاد یک جهان چند قطبی  بدون ایفای نقش هند غیر ممکن است.گوترش که در مراسم افتتاح خانه سازمان ملل ، گفت: هند اکنون به در حال تبدیل شدن به یک قدرت جهانی است و قصد دارد یک رویکرد جامع در مقابل رشد و توسعه اتخاذ کند. سازمان ملل با هند همکاری خواهد کرد و از طرح های توسعه ای این کشور حمایت می کند. سازمان ملل همچنین از رهبری هند در خصوص تغییرات آب و هوا و اهداف توسعه ای پایدار حمایت می کند.دبیر کل سازمان ملل روز دوشنبه وارد دهلی نو شد. آغاز رسمی سفر او مصادف با صد و پنجاهمین سالگرد تولد مهاتما گاندی رهبر انقلاب آزادی هند است.گوترش در طول سفر سه روزه خود با رهبران هندی از جمله نارندرا مودی نخست وزیر هند دیدار و در خصوص مسائلی چون تغییرات آب و هوا و تروریسم با او گفت و گو خواهد کرد.وی پیش از آغاز سفر خود به هند اعلام کرده بود که دهلی نو  یک همکار مهم برای سازمان ملل در مبارزه با  تروریسم و پیشگیری از افراط گرایی خشونت آمیز است.گوترش  همچنین اعلام کرد که سازمان ملل به دنبال گسترش همکاری های خود با هند جهت افزایش ظرفیت در مبارزه با تامین مالی تروریسم است.دبیر کل سازمان ملل امروز در مراسم  گرامیداشت مهاتما گاندی شرکت کرد و قرار است با نارندرا مودی نخست وزیر هند دیدار کند. در ادامه وی با سومیترا مهاجان سخنگوی پارلمان هند دیدار خواهد کرد و در اولین نشست ائتلاف بین المللی انرژی خورشیدی شرکت خواهد کرد.وی روز چهارشنبه با سوشما سواراج وزیر امور خارجه هند دیدار و گفت و گو می کند و پس از دیدار از معبد طلایی در شهر امریتسار هند را به مقصد نیو یورک ترک خواهد کرد.گوترز در سال 2016 پیش از انتخاب خود به عنوان دبیر کل سازمان ملل به هند سفر کرده بود. آساق**267**1424 **16638*            "}