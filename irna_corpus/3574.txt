{"onTitr":" رئیس انجمن لنت ترمز و کلاچ:    ","titr":" تولیدکنندگان لنت ترمز با همه ظرفیت خود کار می کنند","describe":" تهران- ایرنا- رئیس انجمن لنت ترمز و کلاچ گفت: تولیدکنندگان لنت ترمز با بهره گیری از همه ظرفیت و توان خود در تلاشند تا در شرایط دشوار کنونی و با وجود افزایش نرخ ارز، ممنوعیت واردات و کمبود مواد اولیه، مشکلی از بابت تامین این کالا در کشور نداشته باشیم.", "text":"«سید حسین لاجوردی» روز سه شنبه در گفت وگو با خبرنگار اقتصادی ایرنا افزود: از حدود چهار ماه پیش واردات هرگونه لنت ترمز بویژه از چین به کشور ممنوع شده و می توان گفت اگر لنت خارجی در بازار وجود دارد، قاچاق بوده یا مربوط به واردات گذشته است.این مقام صنفی خاطرنشان کرد: با برگزاری سلسله جلساتی با تولیدکنندگان داخلی، مقرر شده در شرایط سخت کنونی با تمام ظرفیت کار کنند تا کشور با کمبود لنت مواجه نشود.وی بیان داشت: اکنون همه نیاز کشور در زمینه لنت های ریلی و مترو توسط تولیدکنندگان داخلی تامین می شود و هیچ کمبودی وجود ندارد.لاجوردی هشدار داد: توقفی هرچند کوتاه در تولید این لنت ها، می تواند ناوگان ریلی را زمین گیر کند؛ بر این اساس از مسئولان انتظار می رود حمایت های لازم را از تولیدکنندگان داشته باشند.** جذب 2 برابری نیروی کاروی یادآور شد: در ماه های گذشته برخلاف بسیاری صنوف، نه تنها تعدیل نیرویی در صنف تولیدکنندگان لنت ترمز اتفاق نیفتاد بلکه جذب نیرو در آن تقریبا 2 برابر شد.لاجوردی توضیح داد: از آنجایی که واردات این کالا به کشور ممنوع شد، بار تامین نیاز داخل به دوش تولیدکنندگان داخلی افتاد و اکنون 26 واحد تولید فعالند که انتظار می رود تا پایان سال به 40 واحد برسد.«حدود 45 واحد تولیدکننده مجوزدار لنت ترمز در کشور وجود دارند که اکنون 26 واحد آنها فعالند».** واردات مواد اولیهلاجوردی اظهار داشت: 90 درصد مواد اولیه مورد نیاز تولید لنت از خارج وارد می شود و حتی 10 درصد باقی مانده نیز منشاء خارجی دارند.وی گفت: بطور نمونه تولیدکنندگان رزین، نیازمند واردات ماده اولیه فنول هستند که تا پیش از این از کره جنوبی وارد می شد، اما به دلیل تحریم ها اکنون وارد نمی شود و خط تولید آن متوقف شده است.رئیس انجمن لنت ترمز و کلاچ افزود: برخی مواد اولیه داخلی نظیر اکسید روی و پودر فلزات قیمت جهانی دارند که قیمت آنها در ماه های گذشته رشدی چند برابری تجربه کرده است.به گفته وی، قیمت مواد اولیه رزین که یکی از مواد اصلی در تولید لنت ترمز است از حدود هفت هزار تومان در هر کیلوگرم در 6 ماه گذشته، اکنون به بیش از 30 هزار تومان افزایش یافته و چنین افزایش قیمت هایی در رشد قیمت محصول نهایی موثر است. رئیس انجمن لنت ترمز و کلاچ، تخصیص ارز و نرخ آن را در قیمت تمام شده انواع لنت موثر برشمرد و گفت: افزایش قیمت هایی که اکنون در بازار شاهد آن هستیم به دلیل تغییرات نرخ ارز در ماه های گذشته است.** کمبود مواد اولیهوی همچنین کمبود لنت در بازار را متاثر از موضوع کمبود مواد اولیه توصیف کرد و گفت: این موضوع ناشی از 2 عامل مشکلات ارزی و کمبود نقدینگی به دلیل همکاری نکردن بانک هاست؛ با رشد بیش از 2 برابری نرخ ارز، نقدینگی مورد نیاز تولیدکنندگان چند برابر شده، اما تاکنون مساعدتی در این زمینه انجام نشده است.رئیس انجمن لنت ترمز و کلاچ، بروز یک سری مشکلات و کمبودها را ناشی از حرص و ولع مردم و خریداران بنکدار اعلام کرد که به دلیل گران شدن قیمت ها، اجناس را انبار کردند.وی تاکید کرد: انجمن در تلاش است تا بازار هیچ وقت خالی از لنت ترمز نباشد.لاجوردی با بیان اینکه تولیدکنندگان داخلی نیز باید به سود عادلانه و معقول برسند، خاطرنشان کرد: ثبات قیمت ها تنها با ثبات نرخ ارز و تامین ارز مورد نیاز تولیدکنندگان داخلی میسر می شود.وی یادآور شد: افزایش نرخ ارز در ماه های گذشته فرصت مناسبی برای صادرات این محصول فراهم کرده، اما اخذ تعهد دولت مبنی بر بازگشت ارز حاصل از صادرات به سامانه نیما مانع استقبال تولیدکنندگان از صادرات شده است و در این زمینه به دنبال راهکاری برای رفع مشکل هستیم.** لنت های بی کیفیت این مقام صنفی در پاسخ به انتقاد برخی از پایین بودن کیفیت لنت ترمزهای داخلی، خاطرنشان کرد: موسسه استاندارد و تحقیقات صنعتی کشور متولی نظارت بر کیفیت کالاهاست.وی ادامه داد: لنت ترمز یک قطعه فوق امنیتی در خودرو محسوب می شود و موسسه استاندارد با نمونه برداری ماهانه از شرکت های تولیدی، در صورت تایید بودن نمونه ها اجازه تولید می دهد.به گزارش ایرنا، تولید انواع لنت های ترمز کفشکی، دیسکی برای انواع کامیون، تریلر، اتوبوس و مینی بوس، انواع لنت های دیسکی برای اتومبیل های سواری، کامیون و اتوبوس، انواع لنت کلاچ جهت خودروهای سبک و سنگین و انواع لنت های مترو و قطار و انواع لنت های صنعتی توسط اعضای انجمن صنایع تولید لنت ترمز و کلاچ تولید می شود.کشورهای حوزه خلیج فارس، آسیای میانه، عراق و بطور کلی خاور میانه مقاصد عمده صادراتی این تولیدات را تشکیل می دهد و فعالان این عرصه معتقدند در صورت تامین مواد اولیه، امکان رفع نیاز کشور را دارند. اقتصام*3065*2025            "}