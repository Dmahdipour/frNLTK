{"onTitr":" تحلیلگر برجسته چینی؛    ","titr":" پیوستن ایران به FATF باعث تقویت تبادلات مالی تهران می شود","describe":" پکن - ایرنا - کارشناس برجسته موسسه ‏روابط معاصر چین، عضویت کشورها در گروه اقدام مالی مشترک (FATF) را یک ضرورت جهانی خواند و تاکید کرد پیوستن ایران به «اف ای تی اف» باعث تقویت تبادلات مالی تهران با کشورهای مختلف از جمله چین می شود.", "text":"«شن گینگ» (Shen Geng) کارشناس ‏مسائل اقتصادی موسسه ‏روابط معاصر چین روز شنبه در گفت و گو با ایرنا با اشاره به اینکه مساله پولشویی و اتهامات مربوط به آن برای همه کشورها همیشه یک موضوع پردردسر بوده است تاکید کرد پیوستن به FATF باعث ساماندهی وضعیت مالی کشورها و دوری از این اتهامات می شود.او تصریح کرد با پیوستن کشورها به گروه اقدام مالی مشترک یا همان «اف ای تی اف» به دلیل شفافیت مالی ایجاد شده، دیگر نمی توان به آنها اتهامات واهی مانند پولشویی و تروریسم مالی زد.وی با اشاره به اینکه کشورهای مختلف برخی اوقات نیز اتهاماتی مانند پولشویی را به بهانه های مختلف به چین هم وارد کرده اند تصریح کرد این اتهامات تاکنون چندین بار گریبان چین را گرفته و حتی باعث شده است تا کشورهای دیگر نظیر آمریکا و ژاپن، تحریم هایی علیه پکن در نظر بگیرند.کارشناس موسسه روابط معاصر چین ادامه داد برای چین خط مشی های اقتصادی و مالی همیشه اهمیت زیادی داشته و فراتر از چارچوب های سیاسی بوده است.'شن' با اشاره به فشارهایی که بر چین وارد می شود، گفت: آمریکا و متحدانش نمی ‏توانند وزنه اقتصادی کشورهای منطقه را در معادلات ‏تجاری و اقتصادی ‏نادیده بگیرند این ‏مسئله از آن رو بسیار ‏مهم است که چین ‏اقتصاد دوم ‏جهان است.ژاپن و آمریکا در سال های اخیر بارها به بهانه همکاری و معاملات شرکت های چینی با کره شمالی و فعالیت های بانکی مختلط دو کشور، تحریم هایی را برای شرکت ها و بانک های این کشور در نظر گرفته اند. این کارشناس معتقد است که تحریم ها بر ضد شرکت های چینی نه تنها به حل چنین بحران هایی کمک نمی کند بلکه با درگیر کردن کشورهای منطقه و دامن زدن به تضاد و اختلاف میان آنها موجب پیچیده تر شدن بحران می شود که به نفع هیچ یک از کشورهای منطقه نیست که اقتصادشان صادرات محور است.'شن' ضمن توصیه به ایران برای پیوستن به این گروه مالی تصریح کرد مبارزه با پولشویی در بسیاری موارد ابزاری برای کشورهای قدرتمند اقتصادی دنیا برای زورگفتن به دیگر کشورها نیز بوده و آمریکا و متحدانش نیز چنین کاری را در قبال چین و کشورهای دیگر که حاضر به همکاری در قبال کره شمالی نبوده اند، انجام داده اند.به گفته وی اما پیوستن به کنوانسیون ها و قوانین مالی بین المللی، کشورها را از چنین اتهامات واهی دور می کند و زمینه همکاری جهانی را با این کشورها فراهم می کند.آساق**231**1904**            "}