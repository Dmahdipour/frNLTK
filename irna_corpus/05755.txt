{"onTitr":" اخبار کوتاه کانون    ","titr":" چهره‌های دیروز، امروز و فردای کانون پرورش فکری در قاب تصویر","describe":" تهران- ایرنا- مرکز آفرینش‌های فرهنگی هنری کانون پرورش فکری به مناسبت هفته‌ ملی کودک غرفه‌ ای با تصاویری از اعضای موفق دیروز، امروز و فردای کانون برپا کرده است تا کودکان‌ و نوجوانان را به دنبال ‌کردن رویاهایشان تشویق کند.", "text":"به گزارش روز یکشنبه ایرنا از کانون پرورش فکری کودکان و نوجوانان، مربی مسئول مرکز 25 کانون پرورش فکری استان تهران درباره‌ این غرفه گفت: در غرفه‌ معرفی‌ها به شناساندن چهره‌های نام‌آشنایی همچون ایرج طهماسب، حمید جبلی، پرویز پرستویی و اکبر عبدی در حیطه‌ هنر و علی ربیعی، وزیر سابق کار، تعاون و رفاه اجتماعی در عالم سیاست می‌پردازیم که زمانی عضو کانون بوده‌اند. مهرانگیز اخوی ادامه داد: جوان‌ترهایی چون امیرحسین صدیق، عرفان نظرآهاری، نفیسه‌ روشن، سارا بهرامی و جواد عزتی از اشخاصی هستند که در قالب چهره‌های امروز به مخاطبان معرفی می‌شوند.اخوی با بیان اینکه بین تصویر این اعضا آینه‌ای قرار داده‌ایم که مخاطبان حین تماشای آنها چهره‌ خود را نیز می‌بینند و از این طریق به آنها یادآوری شود که خود نیز می‌توانند جزو چهره‌های موفق فردا باشند، تصریح کرد: در قالب فرم‌هایی که تهیه شده بچه‌ها می‌توانند تصورشان از 20 سال آینده خود را بنویسند و نقاشی کنند و همچنین مسابقه‌ پازل چهره‌های مطرح کانونی نیز در این غرفه برگزار می‌شود.مسئول غرفه‌ معرفی‌ها با بیان اینکه معرفی شخصیت یکی از فعالیت‌های اصلی کتابخانه‌های کانون است، یادآور شد: هدف این است که بچه‌ها به رویاهای خود برای آینده فکر کنند و ببینند آیا به دنبال کردن الگوهای موجود علاقه‌مندند یا می‌خواهند دنیای دیگری برای خود بسازند.* نقالی و شاهنامه‌خوانی در هفته ملی کودکنقالان و شاهنامه‌خوانان به مناسبت روز جهانی و هفته ملی کودک کانون پرورش فکری و با همکاری نهادهای فرهنگی و بنیاد فردوسی هر روز در ساعت 16 داستان‌های حماسی را برای کودکان و نوجوانان نقل می‌کنند.روز 14 مهر، اجرای ضرب و نقل گروه بین‌المللی شاهنامه‌خوانی مهرآفرینان بادرود با شاهنامه‌خوانی‌ ساجده رحیمیان، نقالی ابوالفضل فهیمی، ضرب‌نوازی ابوالفضل یزدان‌مهر و مربی‌گری سعید یزدان‌مهر برگزار شد و امروز نیز سورنا علیزاده و سیدعباس حسینی با مربی‌گری پریسا کشاورزحمید به نقالی و شاهنامه‌خوانی می پردازند.گروه بانو گشسب با اجرای آرمیتا شکاری، سارا طیبی و فاطیما علی‌گوهری و مربی‌گری مبینا آقاخانی روز 16 مهر نقالی و شاهنامه‌خوانی می‌کنند.همچنین روز 17 مهر، نقالی ترنم جاهد و شاهنامه‌خوانی آریانا شکری اجرا می شود و در ادامه در روز 18 مهر نیوشا ارزنده با مربی‌گری سارا عباسپور برنامه خواهند داشت و کیمیا یعقوبی و آوا فیض نقال و شاهنامه‌خوان روز پنج‌شنبه 19 مهر خواهند بود.برنامه‌ نقالی و شاهنامه‌خوانی با اجرای امیرعلی عطاءاللهی در روز جمعه20  مهر آخرین روز هفته ملی کودک پایان خواهد یافت.* اجرای نمایش عروسکی برای کودکان بستری در بیمارستان‌هاهمزمان با هفته ملی کودک،‌ نمایش عروسکی «گل اومد، بهار اومد» به کارگردانی مژده زکریاپور از سوی کانون پرورش فکری کودکان و نوجوانان برای کودکان بستری در ‌بیمارستان قلب شهید رجایی اجرا شد.به گفته مژده زکریاپور، کارگردان‌ این نمایش، این سبک نمایشی تئاتر کوچک برای کودکان مناطق محروم و برای کودکانی که امکان رفتن به تئاتر را ندارند با هدف تحقق عدالت فرهنگی از سوی مربیان کتابخانه‌های سیار روستایی کانون در طول سال اجرا می‌شود.وی در توضیح این سبک اجرای نمایش گفت: بسته کوچک به دلیل حمل آسان قابل انتقال به مناطق مختلف است و برای اجرا تنها به یک نفر نیاز دارد. همچنین به علت ساده بودن عروسک‌ها افراد ناآشنا در این حوزه و حتی خود کودکان هم می‌توانند آن را اجرا کنند.زکریا پور با اشاره به اینکه شیوه عروسک گردانی در این نمایش شیوه دستکشی است، اضافه کرد: در این نمایش از موسیقی و سازهای ایرانی استفاده شده و آهنگسازی آن از سوی امیرحسین انصافی انجام شده است.وی با بیان اینکه موسیقی و صدای این نمایش از قبل در استودیو ضبط شده و هنگام اجرا پخش می‌شود، یادآورشد: صدا پیشگان این نمایش به جز من، امیرحسین انصافی و مریم تهرانی نیز هستند.* اجرای نمایش در هفته ملی کودک در مناطق محروم و موسسات خیریهآتسا شاملو، کارشناس مرکز تئاتر کانون پرورش فکری کودکان و نوجوانان،‌ نمایش‌نامه‌نویس و نویسنده حوزه کودک درباره اجرای نمایش «تئاتر کوچک» نیز گفت: اجرای این نوع نمایش در سال 94 با ایده «فهیمه میرزاحسینی»،‌ عروسک‌گردان این نمایش بار دیگر کلید خورد.وی با اشاره به اینکه هدف از استفاده از این سبک نمایش، آشنایی کودکان مناطق محروم با نمایش است، بیان داشت: نمایش تئاتر کوچک در سطح گسترده‌ای در کانون اجرا شده است و در آنها از کتاب‌های کانون بهره گرفته شده است.شاملو با اشاره به اینکه در سال 95 و 96 حدود 80 نمایش تئاتر کوچک از سوی کانون پرورش فکری اجرا شده است، افزود: در هفته ملی کودکان یک اجرا در مناطق محروم استان چهارمحال و بختیاری و چند اجرا هم در موسسه‌های خیریه و کانون اصلاح تربیت خواهیم داشت.سابقه تئاتر کوچک در کانون به سال‌ها قبل بازمی‌گردد اما دور تازه این فعالیت از سال 1394 به صورتی گسترده در کانون شکل گرفته است.* اجرای برنامه‌های نمایشی روی صحنه نمایشگاه هفته ملی کودکبرنامه‌های نمایشی ویژه کودکان روی صحنه‌ای که در نمایشگاه هفته‌ ملی کودک برپا شده است، اجرا می‌شود.این صحنه در روزهای هفته ملی کودک شاهد اجرای برنامه‌هایی مانند سرود، تئاتر، برنامه‌های عروسکی و نمایش تیزر از سوی کانون پرورش فکری کودکان و نوجوانان و دیگر سازمان‌ها است.اجرا و نمایش برنامه‌هایی روی صحنه برای کودکان، نوجوانان و خانواده‌های آنها همچون نمایش دوزبانه‌ جک و لوبیای سحرآمیز، نمایش ماهی‌ها و سرود از بخش‌های ثابت هر روز صبح این بخش است.همچنین بعدازظهرها نیز برنامه‌هایی چون قصه‌گویی، نقالی، اجرای موسیقی، مسابقه و برنامه‌ مجری عروسک توسط مربیان و اعضای کانون اجرا خواهد شد.قرار است سازمان‌ها و نهادهای همکار در برگزاری هفته‌ ملی کودک نیز با درنظر گرفتن اسامی روزهای مختلف این هفته چون «کودک، صلح، بازی و نشاط» و «کودک، آموزش، سلامت و ایمنی» برنامه‌هایی را روی این صحنه اجرا کنند.* تشویق کودکان به یادگیری علوم و نجوم در هفته ملی کودکآموزش علوم و نجوم به کودکان و نوجوانان بخشی از برنامه‌های نمایشگاه هفته ملی کودک در کانون پرورش فکری کودکان و نوجوانان است.مسئول غرفه علمی این نمایشگاه گفت:‌ در این غرفه بخش‌های مختلفی چون زیست‌شناسی داریم که مجسمه انواع حیوانات مرده را ساخته و درباره نوع زندگی آنها با بچه‌ها صحبت می‌کنیم ضمن اینکه با استفاده از اسکلت، حیوانات ‌مهره‌دار و بی مهره‌ها را به بچه‌ها معرفی می‌کنیم.مهتاب خورشیدی ادامه داد: در بخش نجوم،‌ اطلاعاتی درباره منظومه شمسی به بچه‌ها داده می‌شود و در عین حال با صور فلکی آشنا می‌شوند و هدف از این غرفه‌ شناسایی استعداد کودکان است.وی معتقد است که این غرفه با استفاده از میکروسکوپ و تجهیزات علمی جذابیت‌های بصری برای بچه‌ها دارد و چون این تجهیزات در مدارس نیست، کار با آنها تجربه جدیدی خواهد بود. ویژه‌برنامه‌های هفته ملی کودک از روز 14 مهر آغاز شده و تا روز 20 مهر در مرکز آفرینش‌های فرهنگی هنری کانون پرورش فکری کودکان و نوجانان در خیابان حجاب تهران ادامه دارد.علمی**1883**2017            "}