{"onTitr":"","titr":" انتخابات انجمن اولیا و مربیان دراستان بوشهر آغاز شد","describe":" بوشهر- ایرنا- معاون آموزش ابتدایی آموزش و پرورش استان بوشهر گفت: به مناسبت هفته پیوند اولیا و مربیان انتخابات این انجمن ها در 2 هزار مدرسه این استان آغاز شد.", "text":"به گزارش ایرنا، محمود قاسمی روز پنجشنبه در نشست انجمن اولیا و مربیان استان بوشهر افزود: یکی از هدف های مهم برگزاری انتخابات انجمن اولیا و مربیان، مشارکت اولیا در تصمیم گیری برنامه های آموزشی و تربیتی مدرسه است.قاسمی ادامه داد: دوره شعار دادن در امور آموزشی و تربیتی به پایان رسیده و باید با برنامه ریزی مناسب به سمت هدف پیش رفت و با همراهی والدین و پیشنهاد و انتقادهای سازنده اولیا حرکت کرد.معاون آموزش ابتدایی آموزش و پرورش استان بوشهر با تاکید بر ضرورت حضور مشاور در مدرسه های این استان گفت: وجود مشاور در مدرسه ها برای آشنایی دانش آموزان با رشته های تحصیلی مختلف و انتخاب صحیح متناسب با علاقه و استعداد های آن ضروری است.وی بیان کرد: اعتماد خانواده ها به آموزش و پرورش و حضور آنها در برنامه ها آموزش و پرورش را دلگرم می کند.قاسمی تاکید کرد: فضای مدرسه نباید برای دانش آموزان مثل زندان باشد در این اتباط مدیران و معلمان با تزریق نشاط به دانش آموزان، باید پویایی را در مدرسه حاکم و افسردگی را از چهره دانش آموزان بزدایند.وی برضرورت بهره گیری از مهارت اولیا برای برطرف کردن مشکلات مدرسه و تدوین برنامه ای مدون برای بهره گیری از توانمندی های انجمن اولیا و مربیان تاکید کرد.معاون آموزش ابتدایی آموزش و پرورش استان بوشهر گفت: انجمن اولیا و مربیان در آموزش و پرورش دنیا یکی از نهادهای تاثیرگذار به شمار می آید.رئیس انجمن اولیا و مربیان اداره کل آموزش  و پرورش استان بوشهر گفت: انجمن اولیا و مربیان از ظرفیت بسیار بالایی برخوردار است و می تواند با ایجاد همگرایی بین خانواده و مدرسه در پیشبرد اهداف نظام تعلیم و تربیت نقشی اساسی ایفا کند.بهرام مغدانی افزود: امسال برای آشنایی والدین با روش های جدید تربیتی و آموزشی برای 90 هزار ولی دانش آموز در طول سال تحصیلی جاری دوره آموزش خانواده برگزار می شود.وی بیان کرد: در سال های اخیر انجمن اولیا و مربیان هم از نظر جایگاه ساختاری و هم از نظر رسالت و ماموریت ذاتی نسبت به سال های گذشته ارتقای قابل توجهی یافته است و به جایگاه واقعی خود نزدیک شده است.این مقام مسئول افزود: حوزه انجمن اولیا و مربیان نهادی مردمی است و بدون تردید هر جایی که مردم پای کار بوده اند موفقیت ها بیشتری شامل حال مدرسه شده است.رئیس انجمن اولیا و مربیان آموزش و پرورش استان یادآور شد: خانواده دانش آموز توانا به عنوان شعار امسال هفته پیوند نام گذاری شده است که به نقش برجسته و تاثیرگذار خانواده در نظام تعلیم و تربیت اشاره دارد.مغدانی اضافه کرد: مراقبت از دانش آموزان و خانواده ها در برابر آسیب های اجتماعی در دستور کار مشترک انجمن اولیا و مربیان و معاونت اجتماعی و پیشگیری از وقوع جرم دادگستری قرار گرفته است. رئیس انجمن اولیا و مربیان آموزش و پرورش استان گفت: در هر مدرسه ای که مسائل آموزشی و پرورشی عملکرد قابل قبولی داشته است بدون شک در کنار مدیر موفق آن مدرسه، انجمن اولیا و مربیان موفقی حضور داشته است که به خوبی نقش آفرینی کرده است.6047/6043            "}