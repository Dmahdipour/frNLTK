{"onTitr":"","titr":" تحقق امنیت پایدار در گرو مشارکت عمومی","describe":" جیرفت - ایرنا - هفته نیروی انتظامی و صبحگاه مشترک نیروهای نظامی و انتظامی شهرستان جیرفت این بار با عطر خوش ایثار و از خودگذشتگی همراه بود و نیروهای جان برکف این نهاد به عنوان امین مردم نشان دادند که در تحقق امنیت پایدار خوش درخشیده اند.", "text":"به گزارش ایرنا، صبح امروز (شنبه) صبحگاه مشترک نیروهای نظامی و انتظامی شهرستان جیرفت با حضور نماینده مردم جیرفت و عنبرآباد در مجلس شورای اسلامی، فرماندار، امام جمعه و جمعی از مسئولان محلی در ستاد فرماندهی انتظامی این شهرستان برگزار شد که موضوع اصلی سخنرانی ها در این آیین بیشتر به بحث تحقق امنیت پایدار و میزان مشارکت آحاد مردم جامعه در ایجاد امنیت اختصاص داده شده بود.*امنیت پایدار زیر بنای توسعه است نماینده مردم جیرفت و عنبرآباد در مجلس شورای اسلامی در این مراسم ضمن تبریک هفته نیروی انتظامی گفت: امنیت، زیربنای توسعه بوده و این مساله در تمامی ابعاد جامعه نقش مهمی دارد.یحیی کمالی پور افزود: ثبات، بقا، دوام و بالندگی هر اجتماعی به امنیت پایدار و سلامت جامعه در ابعاد مختلف وابسته است.وی ادامه داد: زیربنای اساسی جامعه امنیت است چرا که اجتماع، اقتصاد و فرهنگ بدون امنیت معنا پیدا نمی کنند.نماینده مردم جیرفت و عنبرآباد در خانه ملت گفت: به عنوان یک نماینده و خادم مردم، همچنان پیگیر رفع مشکلات اهالی زحمتکش این خطه هستم.*پیشرفت های امروز نظام به برکت امنیت شکل گرفته استفرماندار جیرفت هم با گرامی داشت هفته نیروی انتظامی گفت: پیشرفت های امروز نظام مقدس جمهوری اسلامی به برکت امنیت شکل گرفته است.احمد امینی روش افزود: منطقه جنوب کرمان از ظرفیت های صنعتی، کشاورزی و معدنی قابل توجهی برخوردار است و بی شک استفاده از این ظرفیت با تحقق امنیت امکان پذیر می شود.وی اظهار داشت: امروز آنچه خدمات در جنوب کرمان شکل گرفته همه به برکت فعالیت های شبانه روزی شورای تامین و نیروی انتظامی است.رئیس شورای تامین شهرستان جیرفت مهمترین دست مایه این شهرستان را وفاق و همدلی برشمرد و گفت: هر چه از عمر نظام مقدس جمهوری اسلامی می گذرد به برکت جان فشانی های سربازان، امنیت بیشتری بوجود می آید. امینی روش بیان کرد: مردم همه عوامل برقراری نظم و امنیت را دوست دارند و فعالیت شبانه روزی ماموران انتظامی به نوبه خود یک عبادت است.* تصادفات در جیرفت 30 درصد کاهش یافته استسرپرست فرماندهی انتظامی جیرفت نیز با گرامی داشت یاد و خاطره شهدای امنیت گفت: از ابتدای سال جاری تاکنون نسبت به مدت مشابه سال قبل 30 درصد کاهش تصادفات را شاهد بودیم که این مساله به دلیل افزایش گشت های نامحسوس است.سرهنگ رضا محمد رضایی ضمن تبریک هفته نیروی انتظامی و با بیان اینکه امنیت زیربنایی ترین و اساسی ترین خواسته برای جامعه است، اظهار داشت: لازمه تحقق امنیت پایدار مشارکت عمومی است.وی بیان کرد: نیروی انتظامی تمامی تلاش خود را برای تامین و تقویت امنیت در جامعه به کار می گیرد اما امنیت کامل و پایدار یک تولید جمعی بوده که تنها با حضور و مشارکت فعال مردم و تمامی دستگاه ها در این حوزه محقق می شود.  *نمایشگاه خدمات انتظامی در جیرفت برگزار شددر حاشیه صبحگاه مشترک انتظامی شهرستان جیرفت نمایشگاه دستاوردها و خدمات نیروی انتظامی هم افتتاح شد.سرپرست فرماندهی انتظامی جیرفت در حاشیه این آئین گفت: این نمایشگاه شامل هشت غرفه بوده که با هدف معرفی و ارائه خدمات نیروی انتظامی ایجاد شده است.سرهنگ رضا محمدرضایی افزود: این غرفه ها شامل ارائه خدمات مشاوره و راهنمایی، پلیس فتا، آگاهی، مبارزه با مواد مخدر و یگان امداد به مدت یک هفته در این شهرستان دایر است.گزارش: هادی شفیعی مجاز7450/7429/ 5054            "}