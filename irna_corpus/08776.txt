{"onTitr":"","titr":" طرح گازرسانی به شهرهای نهبندان و شوسف تکمیل شد","describe":" بیرجند - ایرنا - فرماندار نهبندان گفت: عملیات گازرسانی به شهرهای نهبندان و شوسف پایان یافت و روز شنبه (14 مهرماه) با حضور مدیرعامل شرکت ملی گاز ایران به بهره‌برداری می رسد.", "text":"به گزارش ایرنا ماشاءالله کریمان خراسانی روز پنجشنبه در جمع خبرنگاران افزود: برای اجرای این طرح ها 95 میلیارد تومان اعتبار هزینه شده که 75 میلیارد تومان برای اجرای خط انتقال و 20میلیارد تومان برای اجرای شبکه تغذیه و توزیع در شهرهای نهبندان و شوسف بوده است.وی اجرای طرح گازرسانی به نهبندان را از مصوبات سفر ریاست جمهوری به خراسان جنوبی اعلام کرد و گفت: مقرر شد این طرح 18 ماه به اتمام برسد که با پیگیری های مسئولان و تلاش پیمانکار 12 ماه تکمیل شد.فرماندار نهبندان اجرای 126 کیلومتر خط انتقال و نصب بیش از چهار هزار علمک گاز را از مشخصات فنی این طرح ها ذکر کرد و گفت: بیش از 22 هزار نفر در شهرهای نهبندان و شوسف از نعمت گاز طبیعی بهره‌مند خواهند شد.وی ادامه داد: همچنین عملیات گازرسانی به چهار روستای بزرگ شهرستان نیز تا پایان سال جاری به بهره برداری می رسد.شهرستان نهبندان با 26 هزار کیلومترمربع مساحت و بیش از 100 کیلومتر مرز مشترک با افغانستان، از شمال و غرب به شهرستان بیرجند، از جنوب به استانهای سیستان و بلوچستان و کرمان و از شرق به افغانستان و شهر زابل محدود می شود و مرکز شهرستان در 200 کیلومتری بیرجند است.7556*3028            "}