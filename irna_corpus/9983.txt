{"onTitr":"","titr":" سفیر ایران:علمای شیعه و سنی مراقب تفرقه افکنی دشمن باشند","describe":" کویته - ایرنا - سفیر جمهوری اسلامی ایران در پاکستان با تاکید بر لزوم گسترش وحدت و همدلی بین مسلمانان گفت:دشمن در پی تفرقه افکنی میان مسلمانان است و علمای شیعه و سنی باید مراقب این توطئه ها باشند.", "text":"به گزارش روز چهارشنبه ایرنا «مهدی هنردوست»در سفر به ایالت بلوچستان پاکستان، با جمعی از علما و شخصیت های دینی و فرهنگی شهر کویته دیدار و گفت و گو کرد.در این نشست، جمعی از علما و شخصیت های فرهنگی شهر کویته اعم از شیعه و سنی حضور داشتند.«هنردوست» سفیر ایران در پاکستان در سخنانی با ابراز خوشحالی از حضور در میان علما و اندیشمندان، گفت:اگر دشمنان مسلمانان فعال هستند، دوستان ما نیز بیدار بوده و با آگاهی خود مانع از افتراق می شوند.وی با تشریح توطئه های دشمنان برای از بین بردن وحدت و همدلی در میان آنان، گفت:دشمنان ما بر این عقیده اند که اتحاد و همدلی باید از بین رفته و انشقاق و گسست جایگزین آن شود.هنردوست با انتقاد از برخی اقدامات در جهان اسلام که اهداف دشمن را محقق می کند، گفت:ندای جمهوری اسلامی ایران، ندای وحدت است و بسیاری از علمای ایران در نکوهش و محکومیت هر کلامی که علیه اتحاد مسلمانان باشد، فتوا داده اند و این نگاه، وحدت بخش است.سفیر ایران در پاکستان همچنین با بیان گسترش سطح روابط دو کشور تصریح کرد:دشمنان با صرف اعتبارات فراوان، در تلاشند تا بین دو کشور مسلمان، اختلاف افکنی کنند و به یقین می توان گفت که در این مسیر نیز موفق نمی شوند.رئیس خانه فرهنگ ایران در کویته نیز در این آیین در سخنانی با اشاره به کشتارهای چند سال اخیر در کویته که در آن صدها مسلمان شهید شدند، گفت: علمای اهل سنت و تشیع با تمسک به آیه شریفه'واعتصمو به حبل الله جمیعا و لا تفرقوا ' در ایجاد اتحاد بین مسلمانان، با تدبیر و تشخیص اگاهانه مانع از ایجاد تفرقه بین مسلمانان شهر کویته شده و از برادر کشی جلوگیری کردند.«کوروش عقدایی» اضافه کرد:دشمنان به دنبال آن هستند تا با تفرقه افکنی، نفاق و تشتت بین مسلمانان، به اهداف سلطه گرایانه خود دست یابند.در ادامه این نشست، جمعی از علما دینی اهل سنت و تشیع  و شخصیت های فرهنگی در سخنانی، دیدگاه خود را در خصوص وحدت مسلمانان بیان کردند.این علماء، پیام انقلاب اسلامی ایران را اتحاد و یگانگی بین مسلمانان خوانده و گفتند:اتحاد و همبستگی، مانع سلطه بیگانگان بر امور مسلمانان می شود.لزوم هوشیاری همگانی برابر توطئه های دشمن در تفرقه افکنی بین ادیان و مذاهب، ایستادگی در برابر زیاده خواهی های دشمن، وحدت شیعه و سنی برابر دشمنان مشترک، دفاع از مظلوم  و تاکید بر اشتراکات فرهنگی فراوان میان ملت های ایران و پاکستان از محورهای موضوعات مطرح شده در این نشست از سوی علمای دینی بود.علمای دینی شیعه و سنی در این نشست همچنین اعلام کردند:با وجود اختلافات فقهی بین تمامی فرقه ها و مذاهب اسلامی، سعی و تلاش جمهوری اسلامی ایران، از بین بردن اختلافات و وحدت  آفرینی بوده است.علمای حاضر در این نشست همچنین در سخنان خود، رفع مشکلات فلسطین را اتحاد و همبستگی مسلمانان خوانده و گفتند:اتحاد عاملی  برای ایستادگی مقابل رژیم صهیونیستی است.به گزارش ایرنا سفیر جمهوری اسلامی ایران در پاکستان که به ایالت بلوچستان سفر کرده است، روز گذشته با اعضای اتاق بازرگانی شهر کویته دیدار و گفت و گو کرد.آساق**6125**1337            "}