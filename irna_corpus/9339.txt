{"onTitr":" مدیرکل بنیاد مسکن استان تهران:    ","titr":" دولت برای نوسازی منازل روستایی تسهیلات بلاعوض می دهد","describe":" تهران - ایرنا - مدیر کل بنیاد مسکن استان تهران گفت: دولت برای نوسازی منازل روستایی 80 میلیون ریال تسهیلات بلاعوض می دهد.", "text":"به گزارش ایرنا ، غلامرضا صالحی روز چهارشنبه در دیدار با سرپرست فرمانداری ورامین گفت: دولت برای درجا سازی واحد مسکن روستایی250 میلیون ریال تسهیلات با سود 5 درصد، 80 میلیون ریال تسهیلات بلاعوض بابت آواربرداری، تهیه نقشه و نظارت و یکصد میلیون ریال وام قرض الحسنه بانک مهر ایران اعطا می کند.صالحی با اشاره به لزوم مقاوم سازی مسکن روستایی برای جلوگیری از وقوع هر حادثه احتمالی گفت: در حال حاضر 226 هزار و 918 واحد مسکونی روستایی در سطح استان تهران وجود دارد که از این تعداد ، 14 هزار و 300 واحد (حدود 63 درصد) مقاوم نیست.مدیرکل بنیاد مسکن استان تهران افزود: انجمن خیرین مسکن ساز تحت نظر حساب 100 حضرت امام در نظر دارند تا برای دهک ها پائین جامعه که قدرت تأمین آورده و یا دریافت تسهیلات را ندارند اقدام به ساخت مسکن رایگان می کنند که تلاش می شود این انجمن در شهرستان ورامین نیز راه اندازی شود.وی با اشاره به اجرای طرح آمارگیری روستایی در مناطق مختلف استان تهران گفت: طرح آمارگیری مسکن روستایی با همکاری سازمان آمار هر 4 سال یکبار اجرا می شود تا افقی روشن برای طرح نوسازی و مقاوم سازی مسکن روستایی در اختیار مسئولان قرار گیرد.صالحی اظهار داشت: در این طرح مشخص می شود که طی این چهار سال ، چند درصد از مسکن روستایی مقاوم سازی شده ، از چه نوع مصالحی استفاده و نوع این مقاوم سازی ها به چه گونه بوده است.وی با بیان این که این طرح تاکنون طی سه مرحله در سراسر کشور اجرا شده افزود: طرح آمارگیری مسکن روستایی از 21 مهرماه تا 21 آبان امسال اجرا می شود.**80 درصد از بافت روستایی ورامین به نوسازی نیاز داردسرپرست فرمانداری ورامین نیز در این جلسه گفت : 80 درصد از بافت مسکن روستایی شهرستان به نوسازی و مقاوم سازی نیاز دارد.حسین کاغذلو اظهار کرد: سال گذشته با ارائه تسهیلات ویژه بنیاد مسکن ، بیش از 40 واحد مسکن روستایی شهرستان ورامین مقاوم سازی شد.وی افزود: به منظور فرهنگ سازی اجرای طرح نوسازی بافت فرسوده روستایی ، دو منطقه روستایی شهرستان به صورت پایلوت با نظارت بخشداری های مرکزی و جواد آباد و بنیاد مسکن به عنوان اجرای طرح نوسازی انتخاب می شود تا با اجرای کامل این طرح ، دیگر مناطق نیز به نوسازی تشویق شوند.وی با اشاره به این که تمامی روستاهای ورامین از طرح هادی برخوردار است افزود : با توجه به اتمام افق 10 ساله طرح هادی مناطق روستایی شهرستان ، برنامه ریزی بازنگری طرح هادی 11 روستا در دست اقدام است.ورامین با 300 هزار نفر جمعیت در 35 کیلومتری جنوب شرق تهران واقع شده است.تهرام/7254//1348            "}