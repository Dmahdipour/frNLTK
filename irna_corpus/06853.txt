{"onTitr":" معاون بنیاد مسکن فارس:    ","titr":" بازسازی و بهسازی 15هزار واحد مسکونی فارس در حال انجام است","describe":" شیراز-ایرنا- معاون بهسازی و مسکن روستایی بنیاد مسکن فارس گفت: سهمیه این استان در امور بهسازی و بازسازی مسکن روستایی، امسال 15هزار واحد است که تا کنون بیش از نیمی از آن به اتمام رسیده است.", "text":"به گزارش ایرنا فرج الله نصیری، شنبه در نشست خبری با خبرنگاران افزود: برای بهسازی و بازسازی واحدهای مسکونی به هر واحد 250 میلیون ریال تسهیلات اعطا می شود، همچنین 50 میلیون ریال کمک بلا عوض در روستاها و 60میلیون ریال نیز در شهرها به این واحد ها تعلق می گیرد.وی بیان داشت: همچنین برای بهسازی و بازسازی مناطق آسیب دیده از سیل سال های اخیر، 24 میلیارد و 700 میلیون ریال کمک بلاعوض به متقاضیان پرداخت شده است.نصیری، با بیان اینکه هر سال 200 هزار واحد مسکونی در کشور مقاوم سازی و بهسازی می شود، گفت: استان فارس حدود 7.5 درصد از سهیمه کشوری را در اختیار دارد اما در برخی از سال ها تا 11.5 درصد هم عملیات بهسازی به فارس تعلق گرفته است.معاون بهسازی و مسکن روستایی بنیاد مسکن فارس ادامه داد: امسال بازسازی هفت هزار واحد مسکونی در این استان  در حال انجام است، در سال های گذشته نیز بازسازی و بهسازی 136هزار واحد مسکونی به اتمام رسیده است.نصیری اضافه کرد: استان فارس 55 هزار واحد مسکونی آسیب دیده از سیل و سوانح دارد که از این تعداد، پنج هزار واحد آن در 2 سال گذشته بر اثر جاری شدن سیل آسیب دید.نصیری گفت: در مجموع 59 درصد از واحدهای مسکونی روستایی در استان فارس، ایمن سازی و مقاوم شده است در حالیکه متوسط کشور دراین حوزه حدود 50 درصد است، بنابراین روند بهسازی و مقاوم سازی واحد های مسکونی روستایی در فارس بیش از متوسط کشور است.این مقام مسوول افزود: امسال اعتبار تخصیص داده شده برای بهسازی و مقاوم سازی واحدهای مسکونی روستایی در استان فارس، 375 میلیارد تومان است که تا کنون شرایط برای پرداخت 125میلیارد تومان در بانک ها در قالب پرداخت تسهیلات آماده شده است.6113 /6118            "}