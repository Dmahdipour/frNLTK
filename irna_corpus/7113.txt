{"onTitr":" فرمانده انتظامی کرمانشاه:    ","titr":" بازاریان در برقراری آرامش نقش اساسی دارند","describe":" کرمانشاه - ایرنا - فرمانده انتظامی استان کرمانشاه با اشاره به اینکه با همراهی مردم و بازاریان شرایط حساس اقتصادی رو به بهبودی می رود ، به نقش و هم افزایی مهم آنان برای تحقق این هدف تاکید کرد.", "text":"به گزارش خبرنگار ایرنا، سردار منوچهر امان‌اللهی روز شنبه در همایش 'پلیس، اصناف و امنیت' که به مناسبت هفته نیروی انتظامی با حضور استاندار کرمانشاه در سالن جلسات بازرسی اصناف برگزار شد، با تاکید براینکه پیشگیری و مقابله با جرم توسط پلیس از فضای مجازی تا فضای واقعی جامعه گسترده است از همدلی مردم و بازاریان به عنوان عامل مهم در برقراری امنیت پایدار یاد کرد.امان اللهی اضافه کرد: استکبار و دشمنان نظام مقدس جمهوری اسلامی ایران همواره با برنامه ها و افکار شومی که در سر دارند خواهان ضربه زدن به این مملکت هستند که در این بین نه تنها اجازه سواستفاده و موج سواری به دشمن را نمی دهیم بلکه با هوشیاری بر وحدت خود خواهیم افزود.فرمانده انتظامی کرمانشاه یادآور شد، همراهی مردم در کنار تلاش و خدمت نیروی انتظامی در برقراری امنیت اجتماعی و بازگشت آرامش به بازار موثر است چنانچه بسیاری از آسیب ها و جرم ها با حضور و پای کار بودن آنان از بین رفته است.وی بر مسئولیت پذیری مردم برای برقراری نظم و امنیت اجتماعی نیز تاکید کرد و افزود: از سوی دیگر اگر فرهنگ پیشگیری از جرم در هر خانه و توسط افراد در جامعه نهادینه شود شاهد کاهش بالای آمار جرم و جنایت خواهیم بود.امان اللهی با تاکید براینکه میزان امنیت در کرمانشاه به نسبت دیگر استان های مشابه بهتر و مطلوب تر است، گفت: تنها با بهبود تفکر مردم می توان از میزان احساس ناامنی کاست چرا که بدیهی است که مجرم و خطر در همه سرزمین ها و استان ها وجود دارد.7460/8066            "}