{"onTitr":" معاون استاندارالبرز:    ","titr":" تکیه برظرفیت های علمی داخلی راهگشا است","describe":" کرج -ایرنا- معاون سیاسی امنیتی و اجتماعی استاندار البرز با اشاره اهمیت مراکز علمی و تحقیقاتی کشور گفت: تکیه بر ظرفیت های علمی داخلی برای عبور ازشرایط حساس کشور، راهگشا است.", "text":"به گزارش ایرنا، عزیزالله شهبازی روز چهار شنبه در بازدید از موسسه تحقیقات واکسن و سرم سازی رازی کرج افزود: براین اساس باید نیاز های این مراکز در 2 بخش تجهیزات سرمایه ای و نیروی انسانی باید به جد دنبال شود.وی ادامه داد: بسیاری ازظرفیت های علمی در البرز جایگاه ملی و بین المللی دارند که باید از این فرصت نهایت بهره را برد.شهبازی گفت: ظرفیت های علمی البرز با اطلاع رسانی هرچه بیشتر باید معرفی شوند و موسساتی مانند رازی که سهم عمده ای در تامین سلامت دارند باید به صورت ویژه مورد توجه قرار گیرند.وی خاطرنشان کرد: در شرایط کنونی کشور هر چه بیشتر باید از ظرفیت ها و توان داخلی به ویژه پتانسیل های تحقیقاتی استفاده کرد. موسسه تحقیقات واکسن و سرم سازی رازی وابسته به  سازمان تحقیقات، آموزش و ترویج کشاورزی وزارت جهاد کشاورزی در 16دی ماه سال 1303 و با تصویب مجلس شورای ملی وقت تحت عنوان موسسه دفع آفات حیوانی و سرم سازی تاسیس شد.این موسسه با تولید 60 نوع فرآورده بیولوژیک شامل واکسن های انسانی، دام و طیور، سرم های درمانی سد محکمی را در برابر بیماری ها ایجاد کرده است.موسسه رازی در حصارک کرج مستقر است.8029/ 6155            "}