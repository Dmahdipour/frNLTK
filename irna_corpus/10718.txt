{"onTitr":" معاون جهاد کشاورزی:    ","titr":" 980 تن گوشت برای تثبیت قیمت ها در یزد ذخیره سازی شد","describe":" یزد - ایرنا - معاون بهبود تولیدات دامی سازمان جهاد کشاورزی یزد گفت: 900 تن گوشت مرغ و 80 تن گوشت قرمز منجمد در استان ذخیره سازی شد و هیچگونه کمبود و یا محدودیتی در این ارتباط نخواهیم داشت .", "text":"نادر سلیم، روز سه شنبه در گفت و گو با خبرنگار ایرنا در ابرکوه اظهار داشت : هم اکنون گوشت مرغ منجمد و گوشت قرمز وارداتی برای ایجاد تعادل در بازار و کمک به ثبات قیمت ها در حال توزیع است و توزیع این ماده پروتئینی تا ایجاد تعادل و ثبات قیمت ها ادامه دارد . وی یادآور شد: برای ایجاد تعادل در بازار، در یک ماه گذشته بیش از 500 تن مرغ منجمد توزیع شده است و این کار در شبکه های توزیع همچنان ادامه دارد . این مسئول ادامه داد: هم اکنون گوشت گوسفند تولیدی استان ، تنها 40 درصد نیاز بازار را تامین می کند و بقیه آن از سایر استان‌ها تامین می شود . سلیم با اشاره به ذخایر مناسب گوشت مرغ و قرمز ، اضافه کرد: سالانه 17 هزار تن گوشت قرمز در استان تولید می شود که 60 درصد مربوط به دام سنگین و بقیه دام سبک است. وی ، سرانه مصرف گوشت مرغ استان را 27.1 کیلوگرم و نیاز استان را 27 هزار و 100 تن ذکر کرد و افزود : 34 هزار تن گوشت مرغ مازاد بر مصرف به فارس ، سیستان و بلوچستان و کرمان ارسال می شود. 7540/ 2047/            "}