{"onTitr":" تولیت آستان مقدس حضرت معصومه(س)،    ","titr":" مردم نسبت به تصمیمات مسئولان حساس باشند","describe":" قم - ایرنا - تولیت آستان مقدس حضرت معصومه(س) گفت: مردم باید نسبت به تصمیمات و مصوبات مسئولانی که به آنان رای داده اند حساس باشند و در صورت به خطا رفتن این افراد، تذکر لسانی بدهند.", "text":"به گزارش ایرنا از پایگاه خبری آستان مقدس حضرت معصومه(س)، آیت‌الله سید محمد سعیدی روز سه شنبه در دیدار شورای شجره طیبه صالحین افزود: البته تذکر به افراد باید از نوع تذکری باشد که به فرزندان و خانواده خود می‌دهیم؛ نه آنکه برای حذف آنان باشد.وی با بیان اینکه سکوت اختیار کردن در برابر تصمیمات مسئولان، سلب مسئولیت نسبت به امور نمی‌کند، گفت: گاهی مردم غافل‌ هستند و توجه ندارند که مسئولان هم در کارهای خود دچار اشتباه می‌شوند که البته لازم است برای اصلاح امور نقد گردند.سعیدی در ادامه با اشاره به سخنان رهبر معظم انقلاب در جمع باشکوه بسیجیان گفت: روحیه جوانی و روحیه عاشورایی و حسینی بسیجیان مورد توجه معظم له است که اهتمام خاصی به آن دارند.همایش سراسری اقتدار عاشورایی بسیجیان روز پنجشنبه دوازدهم مهرماه جاری با حضور رهبر معظم انقلاب در ورزشگاه آزادی تهران برگزار شد.وی بابیان این‌که اسلام، قرآن و اهل‌بیت و کسانی که نقش هدایت و رهبری امت را بر عهده‌ دارند، از این قشر متعهد و متدین توصیفات گوناگونی دارند، گفت: ما در شرایطی زندگی می‌کنیم که امکانات زیادی در اختیارداریم، ولی در گذشته هیچ‌کدام در اختیار مردم و قشر جوان نبود.امام جمعه موقت قم افزود: انتظار اسلام از جامعه دینی تحقق دین کامل است؛ اسلام از متدینین، دین حداقلی را نمی پذیرد، اگر کسانی پیدا شوند که به حداقل‌ها اکتفا کنند و بین معارف و احکام تفکیک قائل شوند، مورد مذمت قرارمی گیرند.سعیدی در ادامه به‌ ضرورت اهتمام در راه حق از سوی مومنان اشاره کرد و گفت: شاهدیم که منافقان و کافران در رویه خود، به نظرات دیگران کاری ندارند و عقاید باطل خود را اجرا و ترویج می‌کنند، درحالی‌که سزاوار است مومنان در مسیر درستی که انتخاب کرده‌اند، پافشاری نموده و در این مسیر سخن دیگران تاثیری بر ادامه راه آن‌ها نداشته باشند.وی با بیان این که باید عملکرد ما در اجرای احکام اسلامی منظم باشد، افزود: خداوند نخستین عبادتی که در تشکیل حکومت اسلامی از مومنان انتظار دارد، اقامه نماز است؛ اهتمام معصومین و بزرگان دینی در این امر از جمله نماز ظهر عاشورای امام حسین(ع) نشان از اهمیت نماز است.وی زکات را دستور دیگر خداوند بعد ازتشکیل حکومت اسلامی عنوان کرد و گفت: کسی که خالصانه به دنبال ادای خمس و زکات است، در حقیقت گمان نمی‌کند که بخشی از مال خود را به‌عنوان ادای این فرایض الهی پرداخت می کند، بلکه این‌گونه رفتار می‌ نماید که گویی مالی که به خودش تعلق ندارد را به صاحب اصلی آن می‌رساند.سعیدی افزود: دستور دیگر الهی بعد از اقامه نماز و ادای زکات در جامعه اسلامی، امربه‌معروف و نهی از منکر است. این حوزه به دو بخش تقسیم می‌شود، نظام و حاکمیت و دیگری مردم و ملت است.سعیدی با بیان اینکه در حوزه حاکمیت، امربه ‌معروف و نهی از منکر توسط متصدیان مربوطه انجام می‌شود، گفت: این فریضه در حوزه مردم، تذکر لسانی است. یکی از مهم‌ترین برنامه‌ها و کارها این است که اگر مسئولی به وظیفه خود عمل نمی‌کند، امر به‌ معروف و نهی از منکر شفاف و صریح بر ما لازم می شود.1175 / 6133/            "}