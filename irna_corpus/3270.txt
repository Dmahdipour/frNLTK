{"onTitr":"","titr":" توسعه زیرساخت های فناوری محور تکلیف پست است","describe":" اراک - ایرنا - معاون سیاسی، امنیتی و اجتماعی استانداری مرکزی گفت: توسعه زیرساخت های فناوری به منظور تسهیل در روند خدمات رسانی به مردم محور تکلیف مهم پست در شرایط کنونی است.", "text":"به گزارش ایرنا، «فتح اله حقیقی» روز سه شنبه  در دیدار با مستولان پست استان مرکزی افزود: خدمات پستی در کاهش مراجعه مردم به دوایر دولتی نقش مهمی دارد و باید هر روز به لحاظ فناوری با پیشرفت و توسعه همراه باشد. وی ادامه داد: افزایش سیستم پستی و تنوع خدماتی که به مردم و دستگاه ها ارایه می شود تاثیر بسزایی در روند توسعه کشور در زمینه های مختلف دارد.معاون سیاسی، امنیتی و اجتماعی استانداری مرکزی بیان کرد: عملکرد و خدمات اداره کل پست باید به نحو مطلوب و مناسب به اطلاع مردم و افکار عمومی رسانده شود تا بستر استفاده کیفی از آن ها مهیا شود.وی اظهار داشت: آموزش و کادر سازی منطقی و کارشناسی از مهمترین دلایل موفقیت در هر دستگاهی است که این مهم باید سرلوحه امور اداره کل پست استان قرار گیرد. حقیقی در خصوص سامانه یکپارچه‌سازی مدیریت املاک کشور(سیماک) نیز گفت: انجام تمامی استعلامات به‌طور الکترونیکی، شفاف‌سازی پرونده‌های ملک، کاهش مراجعه حضوری، بهبود سلامت اداری و مدیریت اسناد از مهمترین مزایای این طرح است که به زودی در استان مرکزی عملیاتی می شود. 17 مهر همزمان با نهم اکتبر با عنوان روز جهانی پست نامگذاری شده است. 3017/6013/            "}