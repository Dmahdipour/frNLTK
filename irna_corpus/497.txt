به گزارش ایرنا از پایگاه خبری کمیته ملی المپیک، محمدعلی خسروی تکواندوکار وزن به اضافه 73 کیلوگرم کشورمان در بازی‌های المپیک جوانان امروز توانست حریفان خود را از پیش رو برداشته و سومین نشان زرین کاروان ایران را به گردن بیاویزد و کیمیا همتی نیزدر وزن به اضافه 63 کیلوگرم برای ایران نقره گرفت.در ادامه رقابت های تکواندو و رقابت دو نماینده آخر کشورما در سومین دوره بازی های المپیک جوانان، خسروی در گام نخست به مصاف «نیک آگوستین» از اسلوونی رفت و 16 بر 11 به برتری رسید؛ او در دومین دیدار به مصاف «احمد عبدل رحیمزای» از افغانستان رفت و در راند طلایی موفق شد با نتیجه 19 بر 16 پیروز شود.محمدعلی در فینال با «اِن لی» از چین تایپه مبارزه کرد و در پایان رقابتی حساس با نتیجه 2 بر یک به برتری رسید تا سومین طلای کاروان ایران را به گردن آویزد.در بخش دختران، دیگر نماینده کشورمان کیمیا همتی تکواندوکار وزن به اضافه 63 کیلوگرم در نخستین دیدار با نتیجه 18 بر 9 برابر «شاریسا گاناوای» از انگلیس به برتری رسید؛ در ادامه به مصاف «کریستینا آدبایو» از روسیه دارنده 3 طلا نونهالان اروپا در سال های 2015، 2016 و 2017رفت که این دیدار با نتیجه 16 بر 16 به راند طلایی کشیده شد و در نهایت کیمیا موفق شد با کسب 3 امتیاز برنده این میدان باشد و با شایستگی راهی فینال شود.همتی در این مرحله با «زهرا ابوفراس» از مراکش مبارزه کرد که این دیدار در راند طلایی با نتیجه 18 بر 16 به نفع نماینده مراکش به پایان رسید تا این تکواندو کار جوان کشورمان عنوان نایب قهرمانی این وزن را به نام خود ثبت کند.به گزارش ایرنا، رقابت های تکواندو سومین دوره بازی‌های المپیک جوانان 2018  از 15 مهر با حضور 100 تکواندوکار از 56 کشور در بوینس آیرس آرژانتین آغاز شد و در نهایت با کسب سه طلا و یک نقره برای ایران پایان یافت.پیش از این یلدا ولی نژاد در وزن منهای 63 کیلوگرم دختران و علی اشکوریان در وزن منهای 73 پسران دو مدال طلا برای ایران کسب کرده بودند.سومین دوره بازی های المپیک 2018 آرژانتین از 15 مهرماه آغاز شده و 26 همین ماه با معرفی برترین جوانان ورزش جهان به کار خود پایان می دهد .ایران با 49 ورزشکار دختر و پسر د ر 17 رشته ورزشی در این رقابت ها شرکت کرده است .ورزشی **1828**1535
      
      