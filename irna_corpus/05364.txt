{"onTitr":"","titr":" دامپزشکی و امنیت غذایی","describe":" بندرعباس-ایرنا - تمام محصولات غذایی گوشتی اعم از مرغ ، گوشت قرمز تا ماهی ومیگو که سر سفره ما قرار دارد قبل ازمصرف سلامت آنها باید به تایید دامپزشکی برسد و یا با نظارت این سازمان تبدیل به فرآورده شود.", "text":"به گزارش ایرنا، با توجه به گستردگی دامنه فعالیت های سازمان دامپزشکی در زمینه نظارت، اقدام های پیشگیرانه و درمانی می تواند امنیت غذایی مردم بیش از پیش تضمین کند. البته از پرورش دهندگان و تولید کنندگان دام و طیور تا بهره برداران و صیادان همه درچرخه سلامت غذایی نقش بسزایی دارند تا مردم با اطمینان خاطر بتوانند از این محصولات استفاده کنند.بطور حتم اقدام مختلف سازمان دامپزشکی و بخش خصوصی با هزینه بسیار کم، اثرات زیادی در افزایش تولید، بهره وری و خودکفایی کشور دارد و نظارت این سازمان موجب فعال شدن چرخه تولید و فرآوری می شود.وجود یکهزارو 700عامل بیماری عفونی انسان و اینکه 50 درصد آن از دام نشات می گیرد با گسترش فعالیت های دامپزشکی است که منجر به تضمین سلامت دام و فرآورده های دامی می شود.مهار و کاهش بیماری های مشترک انسان و دام و کنترل بیماری های خطرناک در بین دام ها، طیور و آبزیان اهمیت خدمات دامپزشکی را در تامین سلامت جامعه و همچنین حفظ سرمایه اقتصادی سرمایه گذاران این حوزه بهتر روشن می کند. امروز مبارزه، کنترل، بررسی و پایش بیماری‌های مشترک بین انسان و دام، مبارزه، بررسی و پایش بیماری‌های واگیر و انگلی دام، پوشش بهداشتی مزارع پرورش و تکثیر طیور، زنبورعسل و آبزیان، کنترل بهداشتی قرنطینه‌ای مواد خام دامی و طیور و آبزیان، اجرای طرح تضمین کیفیت آبزیان و نظارت بر امور، درمان و تشخیص بیماری‌ها از وظایف ومسوولیت های  اصلی دامپزشکی به شمار می رود.*وجود یک میلیون و400هزار راس دام در هرمزگان براساس اعلام معاونت بهبود تولیدات دامی سازمان جهاد کشاورزی هرمزگان در حال حاضر یک میلیون و400هزار راس  که بیشترین آن به میزان یک میلیون و 200هزار راس شامل بر و بزغاله (با احتساب دام عشایر) در استان وجود دارد. دراین اطلاعات از وجود 21هزار نفر شتر،45 هزار راس گاو بومی و دو رگ و همچنین 100 هزار راس گوسفند و بره به عنوان بخشی دیگر از دامهای موجود در هرمزگان نام برده شده است.همچنین تعداد مرغداری های گوشتی در هرمزگان 332واحد به ظرفیت 15میلیون قطعه جوجه ریزی و تولید سالانه 25هزارتن عنوان شده که با یکهزارو 660میلیارد ریال سرمایه گذاری انجام شده (برای احداث آنها درچند دهه گذشته) هم اکنون یک هزارو200 نفر بطور مستقیم در آنها شاغل هستند. صدور موافقت اولیه و حتی صدور مجوز برای 77 فقره  در زمینه پرورش شترمرغ؛ بلدرچین، کبک و بوقلمون و همچنین یک واحد مزرعه مرغ مادر به ظرفیت60هزار قطعه و یک واحد تولید جوجه یک روزه به ظرفیت هشت میلیون قطعه از دیگر داشته های این استان در بخش طیور هرمزگان است.*اهمیت فعالیت های دامپزشکی از دیدگاه امام جمعه بندرعباس:  نماینده ولی فقیه در هرمزگان و امام جمعه بندرعباس روز یکشنبه به مناسبت 14مهر روز دامپزشکی با اشاره به اهمیت و حساسیت موضوع بر ضرورت انجام کارهای حیاتی حتی در نبود اعتبار دراین بخش تاکید کرد.آیت الله غلامعلی نعیم آبادی درمراسم روز دامپزشکی با مهم توصیف کردن فعالیت های دامپزشکی و اینکه آنان تکلیف شرعی بالایی برعهده دارد، اظهار داشت: دامپزشکان محافظ جان مردم هستند و از آنجایی که فراتر از جان چیز دیگری وجود ندارد بایستی کمک کرد تا بتوانند در دورافتاده ترین آبادی ها نیز حضور یابند.وی، از دامپزشکی به عنوان حرفه ای حساس در راستای تامین سلامت مصرف کنندگان نام برد و با تاکید بر حفظ صنعت بزرگ اقتصادی دام، طیور و آبزیان حمایت از سازمان دامپزشکی و زیرمجموعه های آن را لازم و ضروری دانست.* نقش اقتصادی دامپزشکی مغفول باقی نماند معاون سیاسی امنیتی استانداری هرمزگان نیز از این استان به عنوان قطب تولید میگوی پرورشی و فعالیت های صید و صیادی در کشور نام برد و خواستار گسترش فعالیت های بیش از پیش مسوولان دراین زمینه شد.بهروز اکرمی با اشاره به نقش فعالیت های دامپزشکی در تامین غذای سالم و کنترل و پیشگیری از شیوع بیماری‌های مشترک بین انسان و دام (شامل تایید انواع گوشت های وارداتی، تایید سلامت آبزیان صید شده و نظارت بر کشتارگاهها و پایش باقی مانده های دارویی در مواد خام دامی  شیلاتی) خواستار همکاری مصرف کنندگان با این اداره کل شد.این مقام مسوول یاد آور شد: با وجود همه سود آوری هایی که فعالیت در عرصه دام و طیور و آبزیان می تواند برای بهره برداران داشته باشد گاهی وقت ها شاهد انتشار خبر، گزارش و تصاویری از برخورد شترها با خودروهای عبوری در جاده های استان و کشته و مجروح شدن مردم هستیم.  وی، پرورش و صادرات دام زنده از طریق مرزهای آبی این استان به خارج از کشور به عنوان یک فرصت خیلی خوب براین مردم هرمزگان نام برد. وی دراین مراسم یاد آور شد: هرچند این صادرات متوقف شده ولی از آنجایی که مسیرهای علمی و منطقی را طی نمی کنیم قاچاق دام زنده زیاد شده است.*واردات 75 درصد گوشت از هرمزگانمدیر کل دامپزشکی هرمزگان گفت: هم اکنون حدود 75 درصد از گوشت قرمز و 80 درصد دارو و مواد اولیه ساخت داروی دامی کشور از طریق این استان وارد کشور می شود.محمد جانباز افزود: باتوجه به اینکه هرمزگان دروازه طلایی واردات و صادرات می باشد در نیمه نخست امسال 59 هزار تن واردات، 25 هزار تن صادرات و 17 هزار تن ترانزیت محموله‌های دامی با پایش و نظارت مستمر این اداره کل وارد کشور شده است.وی ادامه داد: در راستای امنیت غذایی فرآورده های خام دامی، شیلاتی، محموله های وارداتی، صادراتی و ترانزیت کشور وهمچنین حفظ و توسعه پایدار ذخایر دام، طیور، آبزیان و کلنی های زنبور عسل برنامه های نوین و هدفمند بهداشت دام و دامپزشک سیاست گذاری، برنامه ریزی و به مورد اجرا گذاشته شده است.*هرمزگان قطب تولید میگو وماهی پرورشی کشور رییس سازمان جهاد کشاورزی هرمزگان گفت: با توجه به کنترل و پیشگیری از بیماریهای آبزیان، این استان به عنوان قطب تولید میگوی پرورشی کشور مطرح است.علی باقرزاده افزود: درسال جاری 2 میلیارد و50 میلیون قطعه لارو میگو در این استان تولید شده‌ که پیش ‌بینی می ‌شود تولید میگوی پرورشی در سایت های این استان، امسال به بیش از 18هزار تن برسد. وی از نبود کانون مثبت بیماری تب برفکی و آنفلوآنزای فوق حاد پرندگان در این استان به عنوان بخشی دیگراز تلاش و فعالیت مستمر اداره کل دامپزشکی نام برد. 6149 /6048            "}