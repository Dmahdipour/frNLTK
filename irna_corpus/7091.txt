{"onTitr":"","titr":" بارندگی در رودسر به بیش از 300 میلیمتر رسید","describe":" رشت- ایرنا-  سرپرست اداره پیش بینی و هشدار سریع اداره کل هواشناسی گیلان گفت:  طی 24 ساعت گذشته  (در بازه زمانی ساعت 9:30 جمعه تا 9:30 شنبه) ،  301  میلیمتر باران در رودسر باریده است.", "text":"مازیار غلامی روز شنبه در گفت و گو با ایرنا به میزان بارندگی در برخی شهرهای دیگر استان نیز اشاره و اضافه کرد: میزان بارندگی در ایستگاههای هواشناسی طی 24 ساعت گذشته  در رودسر  301 میلیمتر، لاهیجان 145 میلیمتر، تالش 91  میلیمتر، آستارا 88 میلیمتر ، انزلی64 میلیمتر و رشت 71 میلیمتر به ثبت رسیده است.وی با بیان اینکه نقشه های هواشناسی نشاندهنده استقرار سامانه  سرد و بارشی در این منطقه است، افزود: بر این اساس شرایط برای ابرناکی ، مه آلود بودن هوا، بارندگی و وزش باد ( در بعضی نقاط شدید) ، کاهش دما و احتمال رعد و برق مهیاست.وی اضافه کرد: این سامانه طی روز یکشنبه بتدریج ضعیف شده و از اواخر وقت  فردا از منطقه خارج می شود. وی براساس نقشه های هواشناسی پیش بینی  کرد: آسمان استان برای امروز ( شنبه) ابری و مه آلود ، بارندگی و وزش باد ( در بعضی نقاط شدید) و برای یکشنبه ( فردا) شاهد آسمانی ابری و مه آلود  در بعضی ساعات بارندگی و اوخر وقت با کاهش ابر خواهیم بود.به گفته غلامی؛ وضعیت جوی استان نیز بر اساس همین نقشه ها صاف تا نیمه ابری ، افزایش نسبی دما و گاهی افزایش ابر را خواهیم داشت.وی یادآور شد: برای امروز عصر ( شنبه) شدت بارش ها مربوط به نواحی مرکزی و شرقی و در بعضی ساعت ها ( بارندگی شدید) و طی غروب و امشب  شدت بارش ها (بارندگی شدید)  در نواحی مرکزی و غربی استان خواهد بود. وی ادامه داد: بارش ها برای فردا ( یکشنبه) از صبح تا ظهر از شدت کمتر و فقط در برخی ساعت ها اتفاق می افتد. سرپرست اداره پیش بینی و هشدار سریع اداره کل هواشناسی گیلان همچنین بیان کرد: بیشترین دما در رودسر با 28 درجه سلسیوس و جیرنده با  کمترین دما با هشت درجه سلسیوس گزارش شده است.7296 /6030            "}