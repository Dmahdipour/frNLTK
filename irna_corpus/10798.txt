{"onTitr":"","titr":" هیات انتخاب تئاتر خیابانی و خردسال جشنواره کودک و نوجوان معرفی شدند","describe":" تهران- ایرنا- هیات انتخاب دو بخش تئاتر خیابانی و تئاتر خردسال بیست و پنجمین جشنواره بین المللی تئاتر کودک و نوجوان همدان معرفی شدند.", "text":"به گزارش گروه فرهنگی ایرنا از اعلام روز سه شنبه روابط عمومی بیست و پنجمین جشنواره بین المللی تئاتر کودک و نوجوان، آثار مسابقه تئاتر خیابانی توسط فاتح بادپروا، مهدی قلعه و مزدک مهیمنی و آثار مسابقه تئاتر خردسال توسط علی اکبر قاضی نظام، نوشین بیگلریان و رضا عبدالعلی زاده انتخاب خواهند شد.«فاتح بادپروا» نویسنده و کارگردان تئاتر که دبیری جشنواره تئاتر خیابانی مریوان را در پرونده کاری دارد، «مهدی قلعه» کارگردان تئاتر کودک و «مزدک مهیمنی» نویسنده و کارگردان تئاتر کودک و نوجوان با پایان مهلت دریافت لوح فشرده نمایش ها، ارزیابی آثار را آغاز می کنند.«علی اکبر قاضی نظام»، «نوشین بیگلریان» و «رضا عبدالعلی زاده» نیز اعضا هیات انتخاب بخش مسابقه تئاتر خردسال را تشکیل می دهند.علی اکبر قاضی نظام فیلمنامه نویس و نمایشنامه نویس و عضو شورای طرح و برنامه گروه کودک و نوجوان صدا و سیما  که داوری چند جشنواره نمایشنامه را بر عهده داشته است، به همراه نوشین بیگلریان نویسنده و کارگردان تئاتر کودک و نوجوان و رضا عبدالعلی زاده نمایشنامه نویس ، کارگردان و بازیگر تئاتر و یکی از اعضا شورای کتاب کودک انتخاب آثار این بخش را انجام می دهند.بیست و پنجمین جشنواره بین المللی تئاتر کودک و نوجوان 29 آبان تا 4 آذر 1397 با میزبانی استان همدان برگزار می شود.فراهنگ ** 7561 ** 1418            "}