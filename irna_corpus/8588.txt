{"onTitr":"","titr":" آتش سوزی در شهرک های صنعتی کشور 12 درصد کاهش یافت","describe":" خمین - ایرنا - مدیر ایمنی بهداشت، محیط زیست و انرژی سازمان صنایع کوچک و شهرک های صنعتی کشور گفت: حوادث آتش سوزی در سطح شهرک ها و نواحی صنعتی کشور در نیمه نخست امسال 12 درصد کاهش یافته است.", "text":"به گزارش ایرنا، «همایون توفیقی» روز پنج شنبه در آیین گرامیداشت روز ایمنی و آتش نشانی در شهرک صنعتی خمین، افزود: برگزاری 800هزار نفر ساعت دوره  آموزش ایمنی  در سال گذشته از دلایل مهم کاهش حوادث آتش سوزی در شهرک هاو نواحی صنعتی بوده است.وی اظهارداشت: هر حادثه در شهرک و نواحی صنعتی به طور میانگین 30 میلیارد ریال خسارت  وارد می کند و این ضرر به غیر از روزهای از دست رفته کار است و بر همین اساس کاهش حوادث با اقدامات پیشگیرانه در اولویت قرار دارد.مدیر ایمنی بهداشت، محیط زیست و انرژی سازمان صنایع کوچک و شهرک های صنعتی کشور گفت: اجرای طرح ممیزی ایمنی در واحدهای صنعتی از این اقدامات پیشگیرانه است که تاکنون 11 هزار واحد صنعتی کوچک و متوسط  تحت پوشش این طرح قرار گرفته اند و تا سال 1400 نیز تمام شهرک ها و نواحی صنعتی از نظر ایمنی ممیزی می شوند.توفیقی اظهار داشت: پیشگیری از اولویت های مهم حوزه ایمنی شرکت شهرک های صنعتی کشور است چرا که برای مهار حوادث به ویژه آتش سوزی زمان محدود و برای پیشگیری و آموزش ایمنی زمان نامحدود است.وی تصریح کرد: 212 ایستگاه آتش نشانی و بیش از 272 ماشین آتش نشانی برایر توسعه تجهیزات اطفاء حریق در کل کشورفعال است. مدیر ایمنی بهداشت، محیط زیست و انرژی سازمان صنایع کوچک و شهرک های صنعتی کشور یادآور شد: تامین خودروهای آتش نشانی در شهرک های صنعتی کشور 10 میلیارد ریال هزینه دارند و منابع مالی راهبری و نگهداری هر ایستگاه آتش نشانی در ماه 150 میلیون ریال است.توفیقی افزود:  75 درصد واحدهای صنعتی تحت پوشش شبکه ایمنی قرار دارند و  83 درصد کارکنان شهرک های صنعتی کشور از خدمات ایمنی و آتشنشانی بهره مند هستند.مدیر ایمنی بهداشت، محیط زیست و انرژی سازمان صنایع کوچک و شهرک های صنعتی کشور  آتش سوزی را در صدر حوادث شهرک و نواحی صنعتی بیان کرد و افزود: حدود 50 درصد از حوادث در واحدهای صنعتی مربوط به آتش سوزی است.مدیرعامل شرکت شهرک های استان مرکزی نیز در این آیین گفت: برای افزایش ضریب ایمنی در واحدهای صنعتی طرح ممیزی ایمنی را در 770 واحد صنعتی اجرا شده است.«مصطفی امره» افزود:17 شهرک و نواحی صنعتی دارای ایستگاه آتش نشانی است که این ایستگاه ها مجهز به 22 خودروی آتش نشانی هستند.وی ادامه داد: تمامی شهرک های صنعتی این استان مجهز به ایستگاه آتش نشانی هستند و نواحی صنعتی که در معرض خطر آتش سوزی قرار دارند نیز ایستگاه آتش نشانی دارند.مدیرعامل شرکت شهرک های استان مرکزی تصریح کرد: ایستگاه های آتش نشانی شهرک ها و نواحی صنعتی از امکانات و تجهیزات مناسبی برای مهار آتش برخوردارند و در صورت اعلام نیاز هر تجهیزاتی برای آن ها فراهم می شود تا خدمات به موقع و موثری ارائه دهند.فرماندار خمین نیز در این آیین با تقدیر از آتش نشان ها در مهار آتش سوزی واحد صنعتی پویان صنعت در تابستان امسال، گفت: با همکاری و بسیج همه نیروهای عملیاتی از ایستگاه آتش نشانی شهر خمین، قورچی باشی و اراک و اعضای شورای بحران آتش سوزی گسترده در این واحد صنعتی مهار شد.«احمد طهرانی» افزود: برای مهار این آتش سوزی نیروهای عملیاتی از ایستگاه های آتش نشانی با سرعت عمل و ایثار خود را به خطر انداختند تا از خسارت مالی و جانی این آتش سوزی جلوگیری کنند.شهرستان خمین از توابع استان مرکزی دارای یک شهرک صنعتی و 2 نواحی صنعتی است.7277/6013/            "}