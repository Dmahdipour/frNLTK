{"onTitr":"","titr":" 70 میلیارد ریال صرف مسکن مددجویان خراسان شمالی  شد","describe":" بجنورد-ایرنا- مدیرکل کمیته امداد امام خمینی (ره) خراسان شمالی گفت: افزون بر 70 میلیارد ریال برای ساخت مسکن  مددجویان این نهاد در 6 ماهه نخست امسال هزینه شده است.", "text":"عباس اهرابی روز پنجشنبه در گفت و گو با خبرنگار ایرنا افزود: این میزان اعتبار از محل منابع دولتی، صدقات، زکات، تسهیلات بانکی و صندوق ولایت، کمک های مبتنی بر نیاز و آورده شخص برای مددجویان هزینه شده است.وی محل هزینه کرد این اعتبار را در بخش ساخت و تعمیر مسکن و نیز ساخت سرویس های بهداشتی عنوان کرد و افزود: در این قالب 690 طرح عمرانی در حوزه مسکن مددجویی اجرا شد.وی افزود: در این مدت 456 مورد تعمیرات مسکن مددجویان انجام شده که از این تعداد 200 مورد در مناطق غیرمحروم و 256 مورد در مناطق محروم بوده است.اهرابی اظهار داشت: 47 مسکن روستایی نیز در مناطق محروم و غیرمحروم و 9 مسکن شهری برای مددجویان ساخته و تحویل آنها شده است.مدیرکل کمیته امداد امام خمینی (ره) خراسان شمالی خرید 19 واحد مسکن شهری را از دیگر اقدامات انجام گرفته در این حوزه  دانست و گفت: 96 باب مسکن نیمه تمام نیز با کمک های این نهاد به اتمام رسید.وی افزود: 38 واحد مسکن نیمه تمام و 21 واحد مسکن شهری نیز در مناطق مختلف برای مددجویان در حال ساخت که در نیمه دوم امسال به بهره برداری می رسد.وی بیان داشت: این در حالی است که 63 واحد سرویس بهداشتی نیز به مددجویان این نهاد تحویل شده و 31 واحد نیز در حال بهسازی است.اهرابی، برنامه امسال این نهاد را انجام یکهزار و 575 مورد خدمات عمرانی برای مددجویان نیازمند دانست و گفت: در مجموع رقمی افزون بر 162 میلیارد و 570 میلیون ریال برای هزینه در این حوزه تا پایان سال در نظر گرفته شده است.وی افزود: از این میزان 106 میلیارد ریال از محل منابع دولتی، 55 میلیارد ریال از محل منابع صندوق امداد ولایت و 15 میلیارد و 700 میلیون ریال از محل سایر منابع تامین شده است.مدیرکل کمیته امداد امام خمینی (ره) خراسان شمالی روند تخصیص اعتبارات دولتی و منابع داخلی این نهاد برای حل مشکل مسکن مددجویان را از سال 93 تا 97 افزایشی دانست و گفت: کل اعتبارات مسکن در سال 93، حدود 30 میلیارد ریال بود که این رقم پارسال به بیش از 100 میلیارد ریال افزایش‌ یافت.وی با بیان اینکه کمیته امداد در تلاش است مسکن 2 هزار و 500 خانوار مددجوی فاقد سرپناه استان را تأمین کند، گفت: اولویت مسکن مددجویی با خانوارهای عائله‌مند و پرجمعیت، دارای یتیم، بیماران خاص و سخت علاج است.وی با بیان اینکه اولویت برخورداری از خدمات مسکن با مناطق روستایی، محروم و مرزی است، افزود: کمیته امداد تاکنون بیش از 10 هزار واحد مسکونی مقاوم برای خانواده های زیر پوشش در قالب مسکن شهری، روستایی و مهر ساخته است.به گزارش ایرنا؛ هم اینک برخی از خانواده های مددجوی خراسان شمالی در مسکن های غیرمقاوم سکونت داشته و یا در خانه های استیجاری ناایمن ساکن هستندپارسال 2 هزار و 626 مورد خدمات عمرانی در حوزه ساخت و تعمیر مسکن مددجویان این استان صورت گرفت که در این زمینه 150 میلیارد ریال اعتبار هزینه شد.هم اکنون 33 هزار خانواده با جمعیت 53 هزار نفر در خراسان شمالی زیر پوشش خدمات کمیته امداد هستند که بیش از 47 درصد این خانوارها، در مناطق محروم سکونت دارند.6 هزار و 500 نفر از افراد زیر پوشش کمیته امداد، فرزندان یتیم و محسنین، 17 هزار نفر آنان زنان سرپرست خانوار و 30 هزار نفر نیز سالمندان هستند.خراسان شمالی با جمعیت 863 هزار نفری جزو استان های با سطح درآمدی پایین است.ط/5132            "}