{"onTitr":"","titr":" نسخه تالاب انزلی در خصوص تالاب زریبار قابل تجویز نیست","describe":" هفته نامه سیروان در شماره 1004 روز شنبه 14 مهر مطلبی از علی اکبر عامری فر کارشناس بازنشسته محیط زیست کردستان خطاب به رئیس سازمان حفاظت محیط زیست منتشر کرده که در آن خواستار توجه بیشتر به کارشناسان محیط زیست در نجات بخشی تالاب زریبار شده است.", "text":"در این یادداشت آمده است: جناب آقای دکتر کلانتری حال که فرصتی پیش آمد و از نزدیک تالاب زیبای زریوار را بازدید و عظمت و پویایی این تالاب گرانقدر کشور را مشاهده فرمودید مواردی چند در خصوص این تالاب به استحضار می رسانم.از اینکه این تالاب ارزشمند به نسبت دیگر تالاب های کشور هنوز پویا و زنده است حاصل حساسیت ها و دلسوزی های محیط بانان، کارشناسان ستادی و ملی، تشکل های زیست محیطی وجوامع محلی ذینفع و مسئولین استان است.متاسفانه در جلسه ستاد نجات بخشی این تالاب در سال 97 از کارشناسانی که سال ها عمر خود را در مطالعه و بررسی در خصوص فاکتورهای فیزیکی، شیمیایی، بیولوژیکی این تالاب صرف کرده اند، حضور نداشتند. هر گونه تصمیمی بدون مراجعه به پشتوانه علمی مطالعات صورت گرفنه نتیجه عکس خواهد داشت در این حالت اگر هیچ اقدامی صورت نگیرد خیلی به نفع تالاب است.ستاد نجات بخشی زریوار در سنوات گذشته با توصیه های کارشناسی اقدامات خیلی خوبی مانند حذف ورود برخی فاضلاب ها به تالاب در حوضه آبریز انجام داده است.اما این ستاد در خصوص موضوعات داخلی تالاب و روابط اکولوژیکی حاکم بر تالاب که به علت محدودیت سطح و حجم تالاب بسیار شکننده دخالتی نداشته و آن را به کارشناسان فن ارجاع کرده است.امیدوارم در زمان مدیریت جنابعالی هم موضوعات داخلی زریوار با حساسیت بیشتری برسی شود چرا که هر گونه تصمیم اشتباه اثرات جبران ناپذیر برای تالاب در پی خواهد داشت.هر چقدر اعتبار برای انجام عملیات آبخیزداری در حوضه دریاچه و یا برای حذف کامل فاضلاب ها و فضولات دامی صرف شود عالی است. اگر ترتیبی اتخاذ بشود که باقی مانده سم و کود اراضی کشاورزی بلافصل تالاب وارد دریاچه نشود خیلی عالی خواهد بود.نیزارها عضوی زیبا از اکوسیتم تالاب هستند که علاوه بر محلی برای زیست موجودات وابسته به تالاب جلوی ورود رسوبات و دیگر آلودگی ها را به کاسه سد می گیرد. اگر جلوی عوامل رشد نامتعارف نیزار گرفته شود نیزار خود متعادل می شود و هیج نیازی به دستکاری آن نیست. اگر ماهیان بومی که به علت برخی دستکاری های اولیه در تالاب، نسل شان تقریبا منقرض گردیده، امکان برگشتن و زیست در دریاچه را پیدا کنند، نیزار و لجن تالاب را متعادل تر خواهند کرد.گر چه همین حالا هم نیزار و لجن از مشکل های درجه اول دریاچه نیست و نیازی نیست برای آن بودجه صرف کرد، پس اعتبارات را حوضه آبریز هزینه کنید. در خصوص این ادعاها در هر جلسه کارشناسی حاضر به توضیحات بیشتر و مستدل تر هستم.منبع: هفته نامه سیروان            "}