{"onTitr":"","titr":" 50 درصد تجهیزات اردوگاه های دانش آموزی کشور تامین شد","describe":" کرج- ایرنا- مدیرکل فرهنگی هنری، اردوها و فضاهای پرورشی وزارت آموزش و پرورش اعلام کرد که 50 درصد تجهیزات مورد نیاز اردوگاه های فرهنگی تفریحی دانش آموزی کشور طی یک سال گذشته تامین شده است.", "text":"علی رمضانی روز چهارشنبه در گفت و گو با ایرنا در کرج افزود: با نگاه ویژه وزیر آموزش و پرورش زمینه توسعه امکانات مورد نیاز 320 اردوگاه فعال  دانش آموزی کشور فراهم شد.وی با اشاره به اینکه سالانه 15 میلیون نفر روز از امکانات اردوگاه های دانش آموزی بهره می برند،گفت: اردوگاه ها نقش مهمی در اجرای  برنامه های تربیتی و رشد شخصیتی ، اجتماعی و مهارت آموزی دانش آموزان دارند.رمضانی بیان داشت: امسال برنامه های اردویی دانش آموزان در اردوگاه های کشور مهارت محور می شود تا دانش آموزان با مهارت های مورد نیاز آشنا شوند.وی افزود: درسال تحصیلی 98-97، برنامه‌های متعددی برای فراگیری مهارت‌های زندگی و اجتماعی دانش آموزان در کانون های فرهنگی تربیتی و اردوگاه ها پیش بینی شده است.رمضانی، شعار وزارت آموزش و پرورش در برگزاری اردوها را امنیت دانش‌آموزان ذکر کرد و ادامه داد: در تدوین دستورالعمل های جدید اردوهای دانش‌آموزی از نظرات کارشناسان و صاحبنظران تعلیم و تربیت استفاده شده  تا کیفیت خدمات در این فضاهای فرهنگی و تربیتی به دانش آموزان ارتقاء یابد.مدیر کل فرهنگی هنری وزارت آموزش و پرورش یادآورشد: برای توسعه بیشترامکانات و تجهیزات در اردوگاه های دانش آموزی کشور نیازمند مشارکت خیرین هستیم.رمضانی تاکید کرد: برای توانمند سازی مدیران اردوگاه های کشور یک دوره آموز تخصصی در اردوگاه میرزا کوچک خان رامسر پیش بینی شده است.همه ساله شمار زیادی از دانش آموزان کشور از خدمات آموزشی ، تربیتی ، مهارتی و رفاهی اردوگاه های دانش آموزی بهره مند می شوند. بیش از 14 میلیون دانش آموز در سال تحصیلی جاری  در مدارس کشور مشغول به تحصیل هستند.2819/ 6155            "}