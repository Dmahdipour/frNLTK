{"onTitr":"","titr":" 20 مرکز صدور روادید اربعین حسینی در ایران فعال است","describe":" آبادان -ایرنا - مسئول کمیته هماهنگی با طرف عراقی در ستاد اربعین گفت:با هماهنگی انجام شده با دولت عراق 20 مرکز موقت و دائم صدور روادید اربعین حسینی در ایران فعال شده است.", "text":"سردار پاسدار مصطفی مرادیان روز سه‌شنبه در حاشیه نشست کمیته مشترک اربعین ایران و عراق در مرز شلمچه در گفت ‌ و گو با خبرنگار ایرنا اظهار داشت:با پیگیری انجام شده و همکاری دولت عراق مشکلی در صدور به موقع روادید زائران اربعین حسینی وجود ندارد. وی افزود:از دولت عراق خواسته شده با توجه به نزدیکی ایام اربعین حسینی و حجم زیاد متقاضیان در صدور روادید زائران اربعین حسینی تسریع شود. سردار مرادیان به هماهنگی خوب 2 کشور ایران و عراق در گذرگاه های مرزی شلمچه، چذابه و مهران در رابطه با اربعین حسینی اشاره کرد و گفت:بازدید هایی به صورت مشترک از گذرگاه های سه گانه مرزی پیش بینی شده تا مشکلات احتمالی مورد بحث و بررسی قرار گیرد.وی افزود:با اتخاذ تمهیدات خاص امنیتی با هماهنگی طرف عراقی اربعین امسال هیچ مشکل خاص امنیتی زائران را تهدید نمی کند.در چهلمین روز شهادت حضرت امام حسین (ع) میلیون‌ها زائر حسینی از مناطق مختلف جهان از جمله جمهوری اسلامی ایران با پای پیاده راهی کربلای معلی می شوند.   بیستم ماه صفر هجری قمری مصادف با هشتم آبان ماه اربعین شهادت سرور و سالار شهیدان حضرت امام حسین (ع) است.مرز شلمچه در 15 کیلومتری خرمشهر و 25 کیلومتری شهر بصره عراق قرار دارد.شلمچه و چذابه 2 گذرگاه اربعین حسینی در استان خوزستان هستند.اربعین پارسال 650 هزار زائر ایران و بیش از 100 هزار زائر از کشورهای مختلف جهان از مرز شلمچه راهی کربلای معلی شدند.مرز شلمچه تنها مرز اختصاص یافته برای عبور زائران خارجی برای شرکت در راهپیمایی اربعین حسینی است.3015/6068            "}