{"onTitr":"","titr":" «ابر ماراتن راه ابریشم» وارد سومین روز شد","describe":" کرمان - ایرنا - دبیر اجرایی سومین ابر ماراتن بین المللی راه ابریشم گفت: دوندگان این مسابقه با پیمودن دو مرحله، صبح چهارشنبه وارد سومین روز این رقابت در کویر لوت استان کرمان شدند.", "text":"«معین افضلی» در گفت و گو با ایرنا افزود: شرکت کنندگان در روز سوم، مسیر «گندم بریان» (گرمترین نقطه روی زمین) تا آب انبار حوض نادر را به مسافت 40 کیلومتر می دوند. وی بیان کرد: در روز نخست رقابت ها، دوندگانی از ایتالیا، ایران و آلمان به ترتیب اول تا سوم شدند. دبیر اجرایی سومین ابر ماراتن بین المللی راه ابریشم ادامه داد: همچنین دیروز سه شنبه، دوندگانی از آفریقای جنوبی، ژاپن و ایتالیا رتبه های اول تا سوم را کسب کردند. افضلی با بیان اینکه در برگزاری مسابقه ها تاکنون مشکل مهمی پیش نیامده، اظهار داشت: دو نفر از ایران و یک دونده ایتالیایی به علت گرمازدگی و آسیب دیدگی مچ پا از ادامه رقابت ها کنار رفتند. سومین ابر ماراتن بین المللی راه ابریشم از هفتم مهر در منطقه شهداد آغاز شده است و تا 14 مهر ادامه دارد. ابر ماراتن به رقابت هایی گفته می شود که مسیر دوی آنها بیش از 42 کیلومتر باشد. بخشی از بیابان لوت در سال 95 به عنوان نخستین جاذبه طبیعی ایران به ثبت جهانی رسیده است که قسمت عمده آن در استان کرمان قرار دارد. شهداد در 95 کیلومتری کرمان واقع است. 7437/5054            "}