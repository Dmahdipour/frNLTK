{"onTitr":" نماینده سیرجان و بردسیر:    ","titr":" مرحله عبور از مشکلات اقتصادی نزدیک است","describe":" کرمان - ایرنا - نماینده مردم سیرجان و بردسیر در مجلس شورای اسلامی با تاکید بر اینکه مرحله عبور از بحران اقتصادی نزدیک ‌است گفت: مردم‌ باید در این زمینه با دولت همکاری داشته باشند.", "text":"به گزارش ایرنا، شهباز حسن پور شبانگاه یکشنبه در نشست هماهنگی بررسی طرح های اشتغالزا در فرمانداری سیرجان افزود: همه باید بدانند آمریکا در جنگ اقتصادی با ملت ایران شکست خورده و این نظام با‌ همه کشورهای جهان تعامل و همکاری خواهد داشت.وی سیرجان را یکی از شهرستانهای سرشار از ظرفیت در بخش تولید، صنعت و معدن دانست و اظهار داشت: گرچه تحولات بزرگی در بخش های مختلف این منطقه ایجاد شده اما ما نتوانسته ایم از تمام ظرفیت های سیرجان و حتی استان کرمان استفاده کنیم.حسن پور ادامه داد: بیکاری جوانان یکی از دغدغه های بزرگ خانواده ها است که باید با تحول در صنایع و‌ معادن طرحهای اشتغالزا را یکی پس از دیگری فعال کرد و دغدغه و رنج مردم را در این بخش کاهش دهیم.وی همچنین تصریح کرد: علیرضا رزم حسینی فردی توانمند و دلسوز برای مردم و نظام است که طی دوره تصدی استانداری در کرمان منشاء تحول و پیشرفت شد و امروز نظام اسلامی و ملت ما باید از نعمت وجود اینگونه افراد بهره ببرند و از توان، فکر و تلاش آنها استفاده کنند.حسن پور به نقل خود و جمعی از نمایندگان به رئیس جمهوری پیشنهاد کرد استاندار سابق کرمان را به عنوان تصدی یکی از وزارتخانه ها پبشنهاد بدهد تا بتوان به عنوان وزیر از توان، فکر و تلاش وی در وزارتخانه ها استفاده کرد.3029/7435            "}