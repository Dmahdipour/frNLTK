{"onTitr":"","titr":" ساعت مرگ درخت","describe":" شماره جدید نشریه پیام شهر در مطلبی با تیتر ساعت مرگ درخت ماجرای مرگ درخت  کهنسال مسجد جامع را روایت کرده است.", "text":"در این مطلب می خوانیم: ساعت مرگ درخت دو قدم مانده به صبح آن زمان بوده که تیشه به پایش زده اند. این روایت یک  شاعر است از قطع درختی که این بار در مسجد جامع شهر قزوین رقم خورد و به دنبال آن واکنش هایی به چرایی این اقدام رخ داد، چه اینکه درختی که گفته می شد 100 ساله بوده به ناگاه قطع شده است و علت و عامل قطع آن هم مشخص نیست.همان روز علی صفری، شهردار قزوین در صفحه اینستاگرام خود به این موضوع  واکنش نشان داد و نوشت: عصر امروز همکاران من در سازمان فضای سبز شهرداری با اطلاع یکی از نمازگزاران متوجه شدند که درخت کهنسال حیاط مسجد جامع با تیغ جاهلانه یک نادان که هنوز مشخص نیست از چه کسی دستور گرفته، بر زمین افتاد.مطابق قانون هرکسی بدون رعایت مقررات موجب قطع درخت شود، به حبس محکوم می شود همکاران حقوقی شهرداری با جدیت در حال پیگیری هستند.مظاهری، مدیرعامل سازمان پارک ها و فضای سبز شهرداری قزوین نیز در این باره به پیام شهر گفته است: در پی گزارش مردمی مبنی بر اینکه درخت توت پشت سرویس بهداشتی در محوطه مسجد جامع در حال قطع شدن است، نیروهای این سازمان در محل حضور یافتند، اما آن زمان...نشریه پیام شهر همچنین در گزارشی راهکارهای کاهش بدهی شهرداری را با تیتر تاوان مدیریت 10 ساله بررسی کرده است.این نشریه همچنین در مطلبی با تیتر دگردیسی در مراکز آموزش عالی، گزارشی نیز به مناسبت آغاز سال تحصیلی منتشر کرده است.خلاقیت؛ افق پیش روی قزوین، تیتر نخست شماره پیام شهر است که در آن باید و نبایدهای شهر خلاق را بررسی کرده است.هفته نامه پیام شهر، نشریه رسمی شهرداری قزوین است که به مدیر مسئولی امیر رجبی و سردبیری منیژه زیرک منتشر می شود.7388/8054            "}