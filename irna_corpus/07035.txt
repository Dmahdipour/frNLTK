{"onTitr":"","titr":" 35 موکب خراسان جنوبی برای زائران اربعین حسینی برپا می شود","describe":" بیرجند - ایرنا - رئیس ستاد بازسازی عتبات عالیات خراسان جنوبی گفت: این استان سال گذشته با 28 موکب در خدمت رسانی به زائران اربعین حسینی مشارکت داشت و امسال با وجود مشکلات اقتصادی این تعداد را به 35 موکب رسانده است.", "text":"به گزارش ایرنا موسی جوینده روز شنبه در نشست خبری افزود: از این تعداد پنج موکب در مسیر نجف به کربلا و کربلا و 30 موکب در سایت خراسان جنوبی شهر کاظمین مستقر خواهد شد که هر وعده به 20 هزار زائر اسکان و به همین تناسب برای زائران غذای گرم تهیه می کنند.وی گفت: دشمن برای اینکه اربعین حسینی را تحت الشعاع قرار دهد تلاش های بسیاری کرده، بر همین اساس شعار امسال «حب الحسین یجمعنا» انتخاب شده چرا که محبت امام حسین (ع) باعث وحدت است.وی افزود: مراسم اربعین وحدت آفرین است و سبب می شود انسان های آزاده با هر دین و مسلکی در این مراسم شرکت کنند لذا هر سال از 90 کشور جهان با همان شکل و شمایل خود در مراسم اربعین حضور می یابند.رئیس ستاد بازسازی عتبات عالیات خراسان جنوبی اظهار داشت: نظام جمهوری اسلامی نیز با مدیریت و برنامه ریزی جامع برای حضور زائران اباعبدالله الحسین (ع) تلاش کرد تا در کنار موکب های عراقی موکب هایی ایجاد شود.وی بیان کرد: امسال افزایش چشمگیری در برپایی موکب ها داریم و تعداد موکب های ایران از یکهزار و 400 موکب سال گذشته به 2 هزار موکب افزایش یافته است.جوینده گفت: یک درمانگاه کامل به همت بسیج دانشگاه علوم پزشکی بیرجند در کاظمین مستقر می شود و تمامی امکانات از جمله دندانپزشکی، احیای قلب و عروق و داروهای موردنیاز را در اختیار زائران قرار خواهد داد.وی ادامه داد: اربعین پارسال یک میلیون و 500 پرس غذای گرم بین زائران توزیع شد و چهار هزار زائر از خدمات پزشکی و ویزیت رایگان بهره مند شدند.رئیس ستاد بازسازی عتبات عالیات خراسان جنوبی گفت: امسال همه امکانات سال قبل موجود است و روز گذشته نخستین گروه برای انجام زیرساخت های لازم در سایت خراسان جنوبی عازم کاظمین شدند.وی گفت: علاوه بر مردم استان، در کاظمین مردم عراق نیز به جد وارد میدان شده اند و در این شهر 130 منزل و محل اقامت توسط عراقی ها در اختیار زائران قرار می گیرد.جوینده تاکید کرد: با توجه به اینکه امسال مقداری سفر زائران گران تر شده، امید است حضور زائران جدی تر و تاثیرگذارتر باشد و پیش بینی می کنیم مردم استان استقبال بیشتری داشته باشند.وی با بیان اینکه در شهر کاظمین به طور کامل زوار و مردم ایرانی مشارکت دارند افزود: برای تامین برخی اقلام و امکانات امسال نیازمند مشارکت بیشتر مردم و خیران هستیم.رئیس ستاد بازسازی عتبات عالیات خراسان جنوبی گفت: با توجه به گرم بودن هوا نیاز به امکانات سرمایشی، کولر، پنکه، آب سرد کن و سایر بیشتر احساس می شود.وی بیان کرد: شماره کارت 6273811095667975  اربعین حسینی بانک انصار و شماره حساب 42134312028119.1 برای دریافت کمک های مردمی به برگزاری اربعین حسینی در نظر گرفته شده است.وی افزود: در ایام اربعین حسینی ضمن خدمت رسانی به زائران، برندهای خاص استان از جمله زرشک و زعفران نیز به سراسر دنیا معرفی می شود.جوینده گفت: امسال 35 گروه در قالب 800 نفر برای خدمت رسانی به زائران حسینی اعزام می شوند و خراسان جنوبی جزو اولین و آخرین گروه هایی است که به خدمت رسانی زائران می پردازند و تا سه روز بعد از اربعین نیز در کاظمین حضور دارند.وی در ارتباط با جمع آوری زباله در ایام اربعین گفت: پارسال بیش از 500 تن زباله توسط اعضای موکب نظافت و شهرداری در سایت استان در شهر کاظمین جمع آوری و امحا شد.وی افزود: امسال نیز موکب خاصی برای خدمات نظافتی در نظر گرفته شده اما به دلیل حجم بالای 25 میلیونی زائران میزان زباله تولیدی بسیار بالاست.رئیس ستاد بازسازی عتبات عالیات خراسان جنوبی همچنین گفت: از ابتدای فعالیت این ستاد تاکنون در سال 85 مردم استان 45 میلیارد تومان کمک کرده اند و حدود 98 درصد کمک های جمع آوری شده در استان از مردم مناطق محروم بوده که حاکی از ارادت دیرینه مردم به اهل بیت (ع) است.وی بیان کرد: بخش اعظم این مبلغ برای احداث صحن حضرت فاطمه زهرا (س) در نجف است که در این راستا 100 هزار متر مربع سنگ استان نیز فرواری و ارسال شده است.جوینده افزود: ماموریت اصلی استان خراسان جنوبی شهر کاظمین است و ما معین بازسازی این شهر هستیم اما در شهرهای سامرا، کربلا و نجف نیز اقدامات زیادی توسط مردم متدین استان در حال انجام است.وی بیان کرد: مردم خراسان جنوبی در تامین نیروی انسانی برای فعالیت های خدمات و عمرانی در عراق حرف اول را می زنند و اکنون 850 نفر مشغول به کار هستند.جوینده گفت: مردم استان 2 کار بزرگ مشارکت در بازسازی عتبات و پایداری اقتصاد استان را همزمان پیش می برند چون پولی که جمع آوری می شود تبدیل به محصول و ارسال می شود.وی افزود: امسال تاکنون یک میلیارد و 670 میلیون تومان مردم استان کمک کرده اند که 80 درصد تعهد امسال است.رئیس ستاد بازسازی عتبات عالیات استان ادامه داد: سال 95 در بازسازی عتبات عالیات سه میلیارد تومان تعهد داشتیم اما سه میلیارد و 800 میلیون تومان کمک جمع آوری شد که این مقدار با 50 درصد افزایش در سال گذشته به چهار میلیارد و 500 میلیون تومان رسید.وی بیان کرد: سرانه جمع آوری کمک های مردمی برای بازسازی عتبات عالیات در کشور به ازای هر نفر 2500 تا 2700 تومان است اما در استان این رقم به 7500 تومان رسیده است.7557*3028            "}