به گزارش ایرنا، آیت الله محمد محمدی گلپایگانی در نماز جمعه شهر ایلام اظهار داشت: دشمنان با تبلیغات مسموم و بمباران فکری از طریق رسانه های مجازی و ماهواره ای با حمله به مقدسات نظام و ترویج القاهای شبهه برانگیز سعی در انحراف فکری جوانان و نوجوانان دارند.وی افزود: نسل جدید و خانواده های آنها باید آگاه باشند که تبلیغات دشمنان سم و زهری خطرناک است که جوانان را با شبهه های دینی گمراه سازند و آنها را از گرایش های مذهبی و دینی دور سازند.رئیس دفتر مقام معظم رهبری یادآور شد: مسئولان فرهنگی و آموزشی و بویژه روحانیت وضعیت گذشته ایران قبل از پیروزی انقلاب اسلامی را برای جوانان و نسل های آتی تشریح کنند تا این قشر به خوبی بدانند که بر ایران در سنوات قبل از انقلاب چه گذشته و اهداف و آثار قیام امام راحل را برای نسل جوان و‌ آیندگان بیان کنند.آیت الله محمدی گلپایگانی تاکید کرد: دشمنان در طول چهل سال از عمر انقلاب می گذرد توطئه و دسیسه های زیادی را علیه ایران اسلامی داشته اند که از جمله آن می توان به تلاش برای برهم زدن اتحاد قومیت ها و مردم، کودتاهای ناکام، جنگ تحمیلی و ... هر بار در صدد ضربه زدن به انقلاب بوده اند که هر بار این دسایس با روشن بینی و بصیرت رهبری، اتحاد مردم و مسئولان بی اثر مانده است.وی اضافه کرد: به برکت نظام مقدس جمهوری اسلامی در منطقه ای پر از آشوب ایران اسلامی مقتدرانه و با امنیت کامل در حال حرکت به جلو است و برخلاف کشورهای دست نشانده منطقه تمام امور داخلی را با مردم سالاری ملی و دینی و بدون دخالت غرب و جهان استکبار اجرا می کند.رییس شورای سیاست گذاری ائمه جمعه کشور نیز در این مراسم گفت: آیین عبادی ، سیاسی نمازجمعه پایگاهی مستحکم، قابل اعتماد و اتکا در کشور است و در زمان جنگ ماوایی برای شکل گیری بسیج و ظهور و بروز جوانانی بود که مشتاقانه از مرز و کیان انقلاب در برابر زیاده خواهان و دژخیمان دفاع می کردند.حجت الاسلام والمسلمین علی اکبری افزود: بصیرت افزایی مردم از کانون مساجد و نمازهای جمعه شکل گرفته و نماز جمعه یکی از شاخص ها و برکات مهم دین مبین اسلام و انقلاب اسلامی است و محلی برای نمایش اقتدار و اتحاد مردم و ‌مسئولان است.وی در خصوص مردم استان ایلام یادآور شد: مردم ایلام از گذشته های دور تاکنون حامی و وفادار به نظام مقدس جمهوری اسلامی بوده اند و در ایام جنگ تحمیلی با ترک نکردن استان خود خالق حماسه ای بی نظیر شدند و اکنون نیز خادم و پذیرای زائران اربعین و عتبات عالیات هستند.در این آیین حکم نمایندگی ولی فقیه حجت الاسلام والمسلمین کریمی تبار از سوی رهبری معظم انقلاب توسط آیت الله محمدی گلپایگانی قرائت و به وی اهدا شد.7172/6119/6034
      
      