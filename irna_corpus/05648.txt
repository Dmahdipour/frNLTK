{"onTitr":"","titr":" وزارت راه و شهرسازی استعفای آخوندی را تکذیب کرد","describe":" تهران- ایرنا- مرکز ارتباطات و اطلاع رسانی وزارت راه وشهرسازی استعفای «عباس آخوندی» وزیر راه و شهرسازی را تکذیب کرد.", "text":"به گزارش روز یکشنبه ایرنا از پایگاه خبری وزارت راه و شهرسازی، امروز خبری در برخی رسانه ها منتشر شد مبنی بر اینکه «وزیر راه و شهرسازی پس از اعلام دولت برای برکناری وی، خود اعلام استعفا کرده است.»عضو کمیسیون عمران مجلس شورای اسلامی نیز دقایقی قبل در گفت وگو با ایرنا، استعفای عباس آخوندی وزیر راه و شهرسازی را شایعه اعلام کرد و گفت: وی اکنون برای بررسی وضعیت حمل و نقل بین المللی در کمیسیون امنیت ملی و سیاست خارجی است.«سید ابوالفضل موسوی» اظهار داشت: موضوع استعفای آخوندی که مطرح شده شایعه ای بیش نیست.وی گفت: امروز قرار بود اعضای کمیسیون عمران مجلس جلسه ای با وزیر راه و شهرسازی داشته باشند اما به دلیل اینکه رییس کمیسیون امنیت ملی و سیاست خارجی از قبل با آخوندی هماهنگ کرده بود، وی نمی توانست امروز در هر دو کمیسیون حضور یابد و اکنون در کمیسیون امنیت ملی است.بنابراین قرار شد آخوندی در جلسه بعدی کمیسیون عمران مجلس حضور یابد.به گزارش ایرنا، یکی از نمایندگان مجلس امروز شایعه استعفای وزیر راه و شهرسازی را مطرح کرد، این در حالی است که بنا بود امروز تقاضای استیضاح آخوندی در کمیسیون عمران مجلس بررسی شود اما به دلیل اولویت برنامه کمیسیون امنیت ملی و سیاست خارجی مجلس، وزیر به این کمیسیون رفت و بنا شد تقاضای استیضاح وی در جلسه دیگری در کمیسیون عمران مجلس بررسی شود.وضعیت حمل و نقل بین المللی کشور امروز با حضور وزیر راه و شهرسازی و جمعی از مسئولان بانک مرکزی در کمیسیون امنیت ملی مجلس در حال بررسی است.اقتصام**9189** 2023            "}