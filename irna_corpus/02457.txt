{"onTitr":" استاندار مازندران در صبحگاه مشترک نیروی انتظامی :    ","titr":" ناکام ماندن توطئه ها سبب عصبانیت سنگین دشمنان شده است","describe":" ساری- ایرنا- استاندار مازندران با بیان اینکه وضعیت امروز بین المللی ، دیپلماسی ،دفاعی و امنیتی نظام جمهوری اسلامی در چهلمین سال پس از پیروزی انقلاب مطلوب و مورد رضایت مردم است، گفت: خنثی شدن توطئه ها و ناکامی های پی درپی در ضربه زدن به ایران ،سبب عصبانیت سنگین دشمنان شده است.", "text":"به گزارش خبرنگار ایرنا ، محمد اسلامی روز چهارشنبه در صبحگاه مشترک نیروی انتظامی مازندران با بیان این نکته که عده ای از داخلی ها فرصت سوء استفاده دشمنان علیه ایران را فراهم می کنند، افزود: یقین داریم ریشه همه موفقیت های نظام جمهوری اسلامی لطف خداوند متعال و تدابیر داهیانه مقام معظم رهبری است.وی با اشاره به اینکه همواره باید مراقب القائات دشمنان باشیم و تحت تاثیر تبلیغات فضای مجازی آنان قرار نگیریم، ادامه داد: اقدام راهبردی استکبار و مخالفان نظام جمهوری اسلامی ،عملیات روانی  بر مردم است که باید هوشیار باشیم.رئیس شورای تامین استان مازندران با بیان این نکته که دشمن با بزرگنمایی نقاط ضعف با انجام عملیات روانی با اطلاع رسانی گسترده در فضای مجازی همواره در صدد ناکارامد نشان دادن دولتمردان ایران است، بیان داشت: امروز حضور مردم در همه عرصه ها و مقاومت و ایستادگی آنان نشان از همدلی و وحدت در نظام است.اسلامی اظهار داشت: در شرائطی استکبار علیه نظام جمهوری اسلامی  شائبه نبود حقوق بشر را فریاد می زند که خودشان بر خلاف شعار حقوق بشر عمل می کنند.وی با بیان اینکه کشورهای مستکبر و مدعی حقوق بشر فقط برای بقاء حکومت شان غوغاسالاری را فریاد  می زنند، ادامه داد: این درحالی است که نظام جمهوری اسلامی برای مردم و ارزش های انقلاب و دین اسلام  ،تمام و کمال در وسط میدان است.اسلامی از نیروهای مسلح به ویژه نیروی انتطامی به عنوان جان برکفان و حافظان جان ، مال و ناموس مردم نام برد و گفت: امروز عملکرد نیروی انتظامی مورد رضایت مردم و مورد تفقد رهبری قرار دارد.استاندار مازندران با بیان اینکه نگاه مردم نیز نیروی انتظامی امیدوارانه و خرسند ساز است، افزود: نیروی انتظامی نقطه امید مردم است.وی با اشاره به اینکه بر تن کردن لباس پلیس  و در میدان بودن برای برقرار و حفظ امنیت افتخار است، گفت: بدون باور دین و عشق نمی توان در وسط میدان خدمت به مردم بود و نیروی انتظامی این ویژگی ها را دارد.استاندار مازندران به حضور گردشگران و مقوله ترافیک اشاره کرد و گفت: باید فرهنگ ترافیکی متفاوت از دیگر نقاط کشور را در استان نهادینه کنیم.وی ادامه داد: با توجه به حضور گسترده مردم از نقاط مختلف کشور در استان مازندران همه باید نوع خاصی از فرهنگ رانندگی و رعایت مقررات ترافیکی را یاد بگیریم ، چراکه  ظرفیت ها ی خیابان ها ، جاده های داخلی و و برون شهری استان به اندازه تردد خودروها نیست.**سیل مردم مازندران را غافلگیر نکرده استاستاندار مازندران به بارش شدید و سل جمعه و شنبه گذشته استان اشاره کرد و گفت: با اطلاع رسانی  دقیق و همراهی و مشارکت مردم و آماده باش دستگاه های امدادی و خدماتی ، تلفات انسانی نداشته اسم.اسلامی فوت پنج نفر از هم استانی را ناشی از حوادث طبیعی دانست و بیان داشت: بارندگی و توفان  اخیر  بی سابقه و نادر بوده است.وی بیان داشت: امروز با بررسی میدانی بازسازی و حل مشکلات سیل زدگان را آغاز کرده ایم و همه مردم و مسئولان پای کار هستند.سیل اخیر حدود هفت هزار میلیارد ریال به تاسیسات زیربنایی، کشاورزی، واحدهای مسکونی و تجاری و راههای اصلی و فرعی مازندران خسارت وارد کرد.   6990/1654            "}