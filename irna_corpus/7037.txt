{"onTitr":"","titr":" وزارت صنعت: واردات اتوبوس دست دوم به کشور صحت ندارد","describe":" تهران- ایرنا- مدیرکل دفتر صنایع خودرو و نیرو محرکه وزارت صنعت، معدن و تجارت گفت: واردات اتوبوس دست دوم به کشور شایعه است و صحت ندارد.", "text":"«امیرحسین قناتی» امروز (شنبه) در گفت وگو با خبرنگار اقتصادی ایرنا با رد اخباری درباره واردات اتوبوس های دست دوم به کشور به بهانه تحریم افزود: وزارتخانه هیچ مجوزی برای واردات اتوبوس دست دوم و کارکرده صادر نکرده و 100 درصد با این موضوع مخالف است.وی تاکید کرد: کشور جای خودروهای اسقاطی نیست و اگر چنین اتفاقی افتاده باشد، به شدت با آن برخورد خواهیم کرد.به گزارش ایرنا، امروز برخی خبرگزاری ها از زمزمه‌هایی خبر دادند که برخی سازمان‌ها به بهانه تحریم، آن هم در شرایطی که ظرفیت تولید کنندگان داخلی بدون استفاده مانده، به دنبال واردات اتوبوس‌های دست دوم درون شهری هستند.مشتریان و خریداران اصلی اتوبوس ها سه گروه سازمان شهرداری‌های وزارت کشور، شهرداری‌ها و شرکت تعاونی اتوبوسرانی هستند.به گزارش ایرنا، در مرداد ماه امسال 183 دستگاه مینی بوس و میدل باس و 59 دستگاه اتوبوس در داخل کشور تولید شد.اقتصام*3065*2025            "}