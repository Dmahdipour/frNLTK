{"onTitr":" بخشدار:    ","titr":" 200 میلیارد ریال صرف اجرای طرح عمرانی در روستاهای مهریز شد","describe":" یزد - ایرنا - بخشدار مرکزی مهریز گفت: در 6 ماهه اول سال 1397 ، 200 میلیارد ریال صرف اجرای طرح های عمرانی، فرهنگی، آموزشی، ورزشی، گردشگری و تولیدی در روستاهای بخش مرکزی این شهرستان شد.", "text":"مهدی دهقان زاده عصر روز یکشنبه در گفت و گو با ایرنا با اشاره به اینکه افزون بر نیمی از بودجه ها دولتی و بقیه توسط بخش خصوصی تامین و هزینه شد، افزود: گازرسانی به بهادران، افتتاح چندین اقامتگاه بومگردی و بهره برداری از فضاهای ورزشی و تولیدی اهم طرح هاست.وی به اهمیت توسعه روستایی با همکاری مردم و پیگیری و همراهی مسئولان اشاره کرد و ادامه داد: توسعه روستاها نقش اساسی در استقلال و خودکفایی و تحقق سیاست های اقتصاد مقاومتی دارد.این مسئول اظهار داشت: در دولت تدبیر و امید توجه ویژه ای به مناطق روستایی و توسعه پایدار آنها، ایجاد فضاهای کسب و کار ،  کارآفرینی و اشتغال در تمام مناطق محروم و دور دست شده است.به گفته دهقان زاده، در همین راستا، روستاهای زیر پوشش در هرکدام از شاخصه های توسعه به جایگاه خوبی در سطح استان دست یافت، باید ساختارهای شکل گرفته را با کمک مردم تقویت کرد.شهرستان مهریز 50 هزار نفر جمعیت دارد که 35 درصد در 150 روستا در دهستان های خورمیزات، تنگچنار، ارنان، میانکوه و بهادران زندگی می کنند.مرکز شهرستان مهریز در 30 کیلومتری جنوب شهر یزد واقع شده است.7536/ 2047            "}