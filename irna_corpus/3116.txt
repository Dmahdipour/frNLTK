{"onTitr":" وزیر پیشین کشور پاکستان:    ","titr":" اسلام آباد به استحکام روابط خود با تهران متعهد است","describe":" اسلام آباد- ایرنا- وزیر پیشین کشور پاکستان و از سناتورهای این کشور با تشریح اهمیت جمهوری اسلامی ایران در منطقه، گفت:اسلام آباد به استحکام و توسعه روابط خود با تهران متعهد است.", "text":"«رحمان ملک» روز سه شنبه در گفت و گو با خبرنگار ایرنا ، از ایران و پاکستان به عنوان دو کشور تاثیرگذار در منطقه و جهان اسلام یاد کرد و افزود:از دولت جدید پاکستان می خواهیم که روابط خود را با  ایران و دولت حسن روحانی را بیش از پیش گسترش دهد.وی با اعلام مخالفت دولت پاکستان با اقدام آمریکا در اعمال دوباره تحریم ها علیه ایران تصریح کرد دولت پاکستان ضمن مخالفت با اقدامات زورگویانه آمریکا ،دراین شرایط سخت روابط اقتصادی و تجاری با ایران را گسترش دهد.کارشناس مسائل منطقه ای پاکستان گفت که گسترش روابط تجاری با ایران و هند به عنوان دو کشور همسایه باید مورد توجه قرار گیرد.رحمان ملک با بیان اینکه پاکستان و ایران قراردادها و معاهدات متعدد اقتصادی را در دولت های پیشین پاکستان نهایی و امضا کرده اند، افزود:در زمان کنونی این قراردادها باید اجرا شود.این سیاستمدار عضو مجلس سنای پاکستان تصریح کرد:آمریکا نمی تواند کشورهای دیگر را برای تحریم ایران زیر فشار قرار دهد زیرا فقط سازمان ملل مجاز به تصمیم گیری در برابر عملکرد کشورها است.وی در بخش دیگری از سخنانش حمله تروریستی اخیر در اهواز را محکوم و این اقدام را توطئه دشمنان دانست .وزیر پیشین کشور پاکستان با درخواست از جامعه جهانی برای حمایت از ایران برای مقابله با حملات تروریستی گفت:حمله در شهر اهواز، لکه ننگی بر چهره عوامل تروریستی است.وی هشدار داد:در صورتی که کشورهای اسلامی در برابر اینگونه اقدامات تروریستی متحد نشوند در آینده این اقدامات در کشورهای دیگر صورت می گیرد.عضو مجلس سنای پاکستان با اشاره به بازی های مرگبار قدرت های فرامنطقه ای و غربی در کشورهای اسلامی گفت:تنش و ناآرامی در برخی از کشورهای اسلامی از جمله عراق ،سوریه و یمن تحفه غرب به کشورهای اسلامی است.وی تصریح کرد:پشتیبانان و عوامل ایجاد کننده گروههای تروریستی برای دستیابی به اهداف خود از این گروهها استفاده می کنند.رحمان ملک با ناخرسندی از سکوت رسانه های غربی نسبت به اقدامات تروریستی به ویژه در شهر اهواز، گفت:رسانه های غربی حمله تروریستی شهر اهواز را یک حادثه نامیدند، در حالی که اگر همین حمله در غرب اتفاق افتاده بود آنها با جنجال آن را محکوم می کردند.آساق**6125**1600            "}