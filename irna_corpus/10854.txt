{"onTitr":"","titr":" نیروگاه های خورشیدی در هشت بقعه متبرک خراسان رضوی نصب شد","describe":" مشهد- ایرنا- معاون بهره وری اقتصادی اداره کل اوقاف و امور خیریه خراسان رضوی گفت: در راستای عمل به تفاهم نامه منعقده بین این اداره و شرکت برق منطقه ای خراسان، نیروگاه های کوچک خورشیدی در هشت بقعه متبرک این استان با ظرفیت 280 کیلووات نصب و تولید برق از آنها آغاز شد.", "text":"به گزارش روز سه شنبه روابط عمومی اداره کل اوقاف و امور خیریه خراسان رضوی، مرتضی حقیقی افزود: کار مطالعاتی برای ساخت نیروگاههای کوچک مقیاس در 86 بقعه متبرک استان آغاز شده که نتیجه مطالعات ظرفیت تولید 2 مگاوات برق خورشیدی در بقاع 18 شهرستان خراسان رضوی را نشان می دهد.وی اظهار داشت: براساس این مطالعات بقاع متبرک شهرستان های نیشابور، مشهد، سبزوار، گناباد، قوچان، تربت حیدریه بیشترین بهره برداری از نیروگاه خورشیدی خواهند داشت و بقاع متبرک شناسایی شده در شهرستان ها قابلیت احداث نیروگاه خورشیدی از پنج تا 100 کیلو وات را دارند.وی گفت: سازمان اوقاف و امور خیریه کشور از سال گذشته اقدامات اجرایی برای استفاده از نیروگاههای خورشیدی را آغاز کرده و اداره اوقاف خراسان رضوی در استفاده از انرژی خورشیدی در میان ادارات اوقاف کشور پیشتاز است.حقیقی افزود: برای استفاده از ظرفیت انرژی باد در برخی اراضی موقوفی خراسان رضوی نیز مطالعاتی انجام شد که اراضی موقوفی 'دهشیب' بینالود بهترین موقعیت را برای استفاده از این ظرفیت دارد.304 بقعه متبرک امامزادگان در خراسان رضوی وجود دارد.7489 / 6053            "}