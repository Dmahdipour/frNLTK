{"onTitr":"","titr":" ادارات دولتی لرستان به کمک حمل و نقل کالا آمدند","describe":" خرم‌آباد- ایرنا- معاون هماهنگی امور اقتصادی و توسعه منابع انسانی استانداری لرستان گفت: تعدادی از کامیون های ادارات دولتی به منظور بارگیری کالاهای استان به بندر امام (ره) اعزام شدند.", "text":"به گزارش ایرنا به نقل از روابط عمومی استانداری لرستان گودرز امیری در جلسه ستاد تنظیم بازار در استانداری با تاکید بر اینکه نظارت بر بازار عرضه کالا در استان ادامه دارد، بیان کرد: بازار استان در وضعیت آرامش نسبی قرار دارد و با همکاری دستگاه ها و نهادهای نظارتی و امنیتی مشکل حمل و نقل محصولات و مواد مورد نیاز پتروشیمی خرم آباد حل خواهد شد.وی اظهار داشت: در راستای حمل نهاده های دامی خریداری شده توسط جهاد کشاورزی تعدادی کامیون به صورت کاروان به بندر امام (ره) اعزام شدند.امیری همچنین افزود: برگزاری نشست های رسانه ای با مدیران اقتصادی از از طریق صدا وسیما به منظور کاهش التهاب در بازار، مقابله با شایعات در بین مردم، شبکه های اجتماعی و تنظیم بازار باید صورت گیرد.وی اظهار داشت: در حال حاضر شاهد رو روبه رشد در ثبات قیمت کالاهای اساسی و ایجاد آرامش در بازار هستیم.امیری با تاکید بر همکاری و هماهنگی دستگاه های اجرایی نظارتی و امنیتی در رفع التهاب موجود در بازار و حل مشکل حمل و نقل و تامین امنیت گفت: نظارت و بازرسی در بازار را به طور جدی باید ادامه دهیم، و توجه بر قیمت میوه ها و تره بار ضروری است.7274/6060            "}