{"onTitr":"","titr":" 591 گروه جهادی به مناطق محروم خراسان جنوبی اعزام شدند","describe":" بیرجند - ایرنا - مسئول سازمان بسیج سازندگی خراسان جنوبی گفت: تابستان امسال هفت هزار و 228 نفر در قالب 591 گروه جهادی به مناطق محروم استان اعزام شدند.", "text":"به گزارش ایرنا مهدی هنری روز یکشنبه در نشست خبری افزود: این گروه ها 35 هزار نفر روز در عرصه های مختلف فعالیت کردند و فعالیت گروه های جهادی بیشتر در عرصه های عمرانی، اشتغال، فرهنگی و آموزشی است.وی اظهار داشت: 100 نفر از جهادگران خراسان جنوبی در زمان زلزله کرمانشاه به آن منطقه   اعزام شدند و در حال حاضر برای تعدادی از جهادگران دوره های آموزشی امداد و نجات با همکاری جمعیت هلال احمر خراسان جنوبی برگزار می شود.مسئول سازمان بسیج سازندگی خراسان جنوبی گفت: همزمان با برگزاری رزمایش محمد رسول الله (ص) 2 به مدت 20 روز، 360 گروه جهادی خراسان جنوبی در مناطق محروم حاشیه شهرها فعالیت داشتند و در این گروه ها شاهد حضور چشمگیر جوانان بودیم.وی افزود: همچنین تفاهم نامه ای با کمیته امداد امام خمینی (ره) برای احداث و تکمیل خانه محرومان منعقد شد.هنری بیان کرد: قرارگاه پیشرفت و آبادانی برای خدمت رسانی به گروه های جهادی تشکیل شد و زمان برگزاری رزمایش محمدرسول الله حمایت های مطلوبی داشت.وی برگزاری میز خدمت و حضور مسئولان در مساجد حاشیه شهرها، طرح یک کاسب، یک دانش آموز در بخش بسیج اصناف و حضور اکیپ های دامپزشکی در مناطق روستایی را از  اقدامات انجام شده در 21 روز رزمایش یادشده عنوان کرد.وی گفت: پایان سال جاری نیز گروه های خدمت رسان محله محور راه اندازی و در هر محله که پایگاه بسیج وجود دارد، یک گروه جهادی خدمت رسان فعال می شود.هنری افزود: در بخش بسیج خواهران اقداماتی از قبیل اجرای طرح خادم الشهدا و دوخت شش هزار لباس برای برگزاری همایش شیرخوارگان حسینی انجام شد و فروشگاه های تولید روستایی همزمان با هفته بسیج در بیرجند به بهره برداری می رسد.وی بیان کرد: نبود بازار فروش تولیدات روستایی یکی از مشکلات روستاییان است که فروش متقابل با دیگر استان ها را در این خصوص پیگیری می کنیم.مسئول سازمان بسیج سازندگی خراسان جنوبی اظهار داشت: بانک اطلاعات جامع مشاغل روستایی ایجاد شده و تاکنون اطلاعات 230 گارکاه در این بانک به ثبت رسیده است.وی گفت: بنیاد تعاون سپاه پاسداران انقلاب اسلامی در طرح های اشتغال ظرفیت خوبی داشته که با همکاری این تعاون، 15 واحد دامپروری با هشت میلیارد ریال اعتبار راه اندازی شد.هنری بیان کرد: اجرای طرح جوجه ریزی مرغ بومی اصلاح نژاد با همکاری دانشگاه بیرجند از برنامه های دیگر است که در فاز نخست این طرح 20 هزار قطعه جوجه بین خانوارهای نیازمند مناطق هدف توزیع می شود.وی افزود: طرح یادشده در قرارگاه پیشرفت و آبادانی انجام و در مرحله نخست هشت هزار و 500 قطعه جوجه در دهستان ها توزیع شد.7559*3028            "}