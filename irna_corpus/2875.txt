{"onTitr":"","titr":" ترکیه پیگیری قضایی پرونده خاشقجی را آغاز کرد","describe":" آنکارا- ایرنا- دستگاه قضایی ترکیه با تعیین یک دادستان و یک بازپرس، پیگیری قضایی پرونده ناپدید شدن جمال خاشقجی روزنامه نگار عربستانی پس از ورود به کنسولگری سعودی ها در استانبول را آغاز کرد.", "text":"به گزارش روز سه شنبه ایرنا، دادستانی کل استانبول اعلام کرد که دادستان و بازپرس تعیین شده با بررسی پرونده، درباره سرنوشت جمال خاشقجی پس از ورود به کنسولگری عربستان سعودی در استانبول اقدامات لازم را انجام خواهند داد.همزمان با این تصمیم قضایی، امروز کنسولگری عربستان سعودی در استانبول با ارسال پیامی به وزارت امور خارجه ترکیه از کارشناسان ترک خواست تا از ساختمان کنسولگری این کشور در استانبول بازدید کنند.خبرگزاری آناتولی با انتشار این پیام نوشت: 'پادشاهی عربستان سعودی با ابراز احترام به کشور برادر جمهوری ترکیه به دلیل اهمیتی که برای آشکار شدن مساله مفقود شدن جمال احمد خاشقجی فرزند حمزه قائل بوده و بر اساس اصل همکاری با دولت جمهوری ترکیه، از کارشناسان و مقامات مسئول ترک دعوت کرد از سرکنسولگری کشورمان در استانبول بازدید کنند.' حامی آکسوی سخنگوی وزارت امور خارجه ترکیه نیز امروز اعلام کرد که در چارچوب تحقیقات قضایی ساختمان کنسولگری عربستان سعودی در استانبول بازرسی خواهد شد.رجب طیب اردوغان رییس جمهوری ترکیه روز گذشته خواستار مشخص شدن وضعیت خاشقجی روزنامه نگار ناپدید شده در استانبول از سوی مقامات سعودی شد.وی پیگیری مساله روزنامه نگار سعودی ناپدید شده را 'وظیفه انسانی و سیاسی' خود خواند و افزود: 'کنسولگری عربستان در استانبول باید ثابت کند که خاشقجی از آنجا خارج شده است'اردوغان تاکید کرد: مسئولان کنسولگری عربستان نمی توانند با بیان اینکه 'خاشقچی از اینجا خارج شد' از زیر مسئولیت شانه خالی کنند.رییس جمهوری ترکیه دو روز پیش نیز در واکنش به ناپدید شدن این روزنامه نگار در استانبول گفت: منتظر اعلام نتیجه تحقیقات درباره وضعیت خاشقجی روزنامه نگار ناپدید شده عربستانی در استانبول هستیم.وی افزود: دادستانی ترکیه به طور ویژه موضوع را بررسی می کند و منتظر کیفیت ماجرا و نتیجه تحقیقات آنها در قالب یک بیانیه هستیم.اردوغان خاشقجی را &#39;دوست روزنامه نگار قدیمی&#39; خود خواند و گفت: مساله پیش آمده برای او در کشور ترکیه بسیار ناراحت کننده است.رییس جمهوری ترکیه با بیان این که امیدوارم با آن چیزی که انتظارش را نداریم، رو برو شویم، تاکید کرد: من شخصا این مساله را دنبال می کنم و نتیجه را به تمام دنیا اعلام خواهم کرد.به گزارش ایرنا، خاشقجی روزنامه نگار مشهور عربستانی که از اعضای انجمن رسانه های ترک ـ عرب بوده است، از 6 روز پیش و از زمان مراجعه به ساختمان سرکنسولگری عربستان سعودی در شهر استانبول ناپدید شد.به رغم این که مقامات و پلیس ترکیه مدعی بودند که او در ساختمان کنسولگری حضور دارد، ولی رسانه های غربی از جمله رویترز اعلام کردند که وی به قتل رسیده است.برخی منابع غیررسمی خبری نیز در دو روز اخیر مدعی قتل خاشقجی روزنامه نگار منتقد آل سعود توسط ماموران سرویس امنیتی سعودی پس از شکنجه در کنسولگری عربستان شده اند.بر اساس شایعه منتشر شده، خاشقجی توسط 15 ماموری که در روز و ساعت حضور او در کنسولگری از عربستان به استانبول آمده بودند، به قتل رسیده است و قاتلان نیز به کشور خود باز گشته اند.هنوز این ادعا از سوی هیچ مرجعی تایید نشده ولی توران قشلاقچی رییس انجمن رسانه های ترک ـ عرب دیروز اعلام کرد که با قطعیت می توان گفت که خاشقجی روزنامه نگار عربستانی به قتل رسیده است.شواهد میدانی و اظهارات محمد الخطیبی سرکنسول عربستان سعودی در استانبول نشان می دهد که اسناد و شواهد حضور خاشقجی در کنسولگری عربستان از جمله تصاویر دوربین های مدار بسته این مکان دیپلماتیک توسط مقامات امنیتی آل سعود معدوم شده است.سرکنسول عربستان سعودی در استانبول در پی ناپدید شدن خاشقجی درهای سرکنسولگری را به روی خبرنگاران رویترز باز و اعلام کرد که به علت فعال نبودن دوربین های مدار بسته، تصاویر ورود و خروج خاشقجی در ساختمان کنسولگری ثبت نشده است و هیچ فیلمی موجود نیست.خاشقجی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود و در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.شبد/1905*9122            "}