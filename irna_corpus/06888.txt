{"onTitr":" ترابیان در گفت وگو با ایرنا:    ","titr":" شانس ژاپن برای میزبانی جام جهانی فوتسال از ایران بیشتر است","describe":" تهران - ایرنا - رئیس کمیته فنی و توسعه فوتسال گفت که شانس ژاپن در کسب میزبانی جام جهانی فوتسال در سال 2020 به دلیل داشتن عزم ملی و امکانات سخت افزاری مناسب نسبت به ایران بیشتر است.", "text":"«عباس ترابیان» روز شنبه در گفت و گو با ایرنا در خصوص اینکه گفته می شود ایران برای میزبانی جام جهانی فوتسال شانس زیادی ندارد، اظهار داشت: مهدی تاج رئیس فدراسیون فوتبال که به تازگی در دیداری که با «جیانی اینفانتینو» رئیس فدراسیون بین المللی فوتبال (فیفا) داشت، به ایران بازگشته و هیچ صحبتی در این رابطه با او نداشته ام.وی تصریح کرد: تصور شخصی من این است که شانس ژاپن برای گرفتن این میزبانی بسیار بیشتر باشد چرا که عزم ملی که در ژاپن برای گرفتن این میزبانی بوجود آمده بی نظیر است. آنها 9 ماه است ستادی را برای گرفتن این مسابقات تاسیس کرده اند. رئیس کمیته فنی و توسعه فوتسال یادآور شد: بر خلاف آنها در کشور ما فقط فدراسیون فوتبال و در مقطع کوتاهی وزارت ورزش و جوانان برای گرفتن این میزبانی تلاش کردند. گرفتن میزبانی در سطح جهانی باعث تحول در فوتبال ایران می شود و برای مدت طولانی اخبار جهان به فوتسال ایران تعلق می گیرد. ترابیان اظهار داشت: در کنار تمام این مسائل امکانات سخت افزاری فوتسال ایران برای برگزاری جام جهانی پاسخگو نیست، اما در این خصوص فدراسیون بین المللی فوتبال (فیفا) اگر دیگر شرایط را مهیا ببنید، امتیازهایی را به کشور میزبان اختصاص می دهد. فیفا در جام جهانی تایلند با هزینه شخصی خود 2 ورزشگاه را به صورت کامل بازسازی کرد. وی تصریح کرد: یکی از قوانین فیفا برای دادن میزبانی این است که شهرهای مد نظر برگزاری مسابقات باید دستکم 2 ورزشگاه با کیفیت داشته باشند. داشتن چهار رختکن، محل مناسب برای گرفتن تست دوپینگ، جایگاه مناسب برای خبرنگاران و برخی شرایط دیگر از جمله امکانات مد نظر فیفا است. در ایران تنها ورزشگاه آزادی چنین امکاناتی دارد و سایر ورزشگاه های ما با مشکل روبه رو هستند. رئیس کمیته فنی و توسعه فوتسال ایران گفت: متاسفانه در بسیاری از شهرهای ما به استادیوم های فوتسال بی توجهی می شود. به طور مثال در مشهد به ورزشگاه شهید بهشتی که امکانات بسیار خوبی دارد، بی توجهی می شود. وی تصریح کرد: یکی دیگر از عوامل موثر در دادن میزبانی، حضور بانوان در ورزشگاه ها است و فیفا به این موضوع اهمیت زیادی می دهد. فیفا آبان ماه در مورد میزبانی جام جهانی فوتسال 2020 تصمیم خواهد گرفت. ورزشی **9118**1584            "}