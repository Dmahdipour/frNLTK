{"onTitr":"","titr":" وحدت و همدلی از آثار برگزاری کنگره شهدا است","describe":" بیرجند - ایرنا - جانشین فرمانده سپاه انصارالرضا (ع) خراسان جنوبی گفت: وحدت و همدلی از اثرات کنگره ملی 2 هزار شهید استان است و اصناف و قشرهای مختلف مردم پیگیر انجام کار در این زمینه هستند.", "text":"به گزارش ایرنا سرهنگ پاسدار صفرعلی اسماعیلی روز چهارشنبه در نشست خبری در خصوص نمایشگاه «از حرا تا حرم» و اجلاسیه های پیش روی کنگره ملی 2 هزار شهید خراسان جنوبی افزود: فعالیت مطلوب رسانه های استان در ارتباط با کنگره موجب شد اکنون بسیاری از ابهامات و شائبه ها رفع و افکار عمومی در این زمینه اقناع شود.وی اظهار داشت: رسانه های استان در ایام برگزاری کنگره شهدا فراتر از یک خبر کار کنند.دبیر ستاد اجرایی کنگره 2 هزار شهید خراسان جنوبی گفت: فضای استان آماده است و اطلاع رسانی حداقلی در این حوزه انجام شده که بسیاری از مردم مطلع هستند اما رسانه ها نقش مهمی در بهره برداری بیشتر مردم از برنامه های کنگره شهدا دارند.وی بیان کرد: هرچه مردم از برنامه های کنگره شهدای استان بیشتر اطلاع داشته باشند و حضورشان بیشتر شود به هدف خود نزدیک تر می شویم.سرهنگ اسماعیلی گفت: کنگره شهدا مجموعه مردمی است و پشتیبانی و اجرای آن توسط مردم انجام می شود.وی افزود: اجلاسیه شهدای شهرستان طبس روز گذشته با استقبال گسترده مردم برگزار شد و نمایشگاه چند منظوره از حرا تا حرم در بیرجند عصر روز جمعه 20 مهر ماه جاری افتتاح می شود.جانشین فرمانده سپاه انصارالرضا (ع) خراسان جنوبی بیان کرد: این نمایشگاه در حال حاضر کارکرد فرهنگی شامل بخش های تاریخی، دفاع مقدس و شهدا و در مرحله بعد کارکرد اقتصاد مقاومتی دارد.وی گفت: اجلاسیه شهدای دانشجو و اساتید روز شنبه 21 مهرماه و   اجلاسیه شهدای دانش آموز و فرهنگیان 22 مهرماه با حضور میهمانان کشوری و استانی در بیرجند برگزار می شود.اسماعیلی افزود: همچنین اجلاسیه شهدای نیروهای مسلح روز سه شنبه 24 مهرماه برگزار می شود و اجلاسیه های شهدای طلاب و روحانیون، اجلاسیه بانوان، اجلاسیه ایثارگران و اجلاسیه نهایی در آذرماه برگزار و پیش بینی می شود در هر اجلاسیه هشت هزار نفر شرکت کنند.7559*3028            "}