{"onTitr":"","titr":" خسارت اولیه بارندگی رامسر 100 میلیارد تومان برآورد شد","describe":" نوشهر - ایرنا - فرماندار شهرستان رامسر اعلام کرد: بر اساس برآورد اولیه، بارندگی شدید 100 میلیارد تومان به تاسیسات زیر بنایی این شهرستان خسارت وارد کرد.", "text":"بارش شدید باران که از عصر روز گذشته در مازندران شروع شد، همچنان ادامه دارد و باعث بروز خسارات به بخش های مختلف در سطح استان شده است.بر اساس برآورد هواشناسی در این مدت رامسر با ثبت 240 میلی متر، بیشترین میزان بارندگی را داشت. محمد آزاد روز شنبه در گفت و گو با ایرنا با اشاره به بی سابقه بودن حجم ابگرفتی و طغیان رودخانه ها در 50 سال اخیر در این منطقه اظهار داشت: بر اثر جاری شدن سیلاب و طغیان رودخانه ها بیش از 10 واحد مسکونی در حاشیه رودخانه ها 100 درصد تخریب و بنا بر گزارش های دریافتی 500 واحد مسکونی این شهرستان نیز به دلیل ابگرفتگی دچار خسارت شدند.وی تاکید کرد: میزان دقیق خسارات وارده به بخش های مختلف زیربنایی این شهرستان بعد از قطع بارندگی و فروکش کردن سیلاب از سوی کارشناسان اعلام می شود.فرماندار رامسر در خصوص بسته شدن راه های مواصلاتی محورهای روستایی افزود: محور های 'جواهرده'، 'جنت رودبار' ، 'لرسانور ' و 'اربه کله' به دلیل ابگرفتی معابر ، رانش و ریزش جاده ها ارتباطشان با شهر قطع شده است که متولیان امر در حال بازگشایی و رفع مشکلات عبور و مرور در این مناطق هستند.ازاد خاطرنشان کرد: پل میراثی سخت سر واقع در خیابان منتهی به هتل رامسر و پل چهل شهیدان در منطقه کتالم به دلیل شدت باد و باران دچار خسارت و اسیب دیدگی جدی شد.وی گفت: بارندگی به روستاهای بالادست و ییلاقی در شهرستان رامسر هیچ گونه خسارت وارد نکرده است.به گفته ازاد  تعداد 300 نفر از شهروندان و مسافران که در بارندگی گرفتار شدند در مکان های امن اسکان داده شدند.هم اکنون در شهرستان رامسر شاهد کاهش شدت بارندگی هستیم و گروه های امدادی  ستاد بحران در حال مدیریت و رصد مناطق اسیب دیده شهرستان هستند./1602/9922/1899            "}