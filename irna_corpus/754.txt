{"onTitr":" امام‌جمعه یزد:    ","titr":" حفظ نظام درگرو ولایتمداری، وحدت مردم و مسئولان قرار دارد","describe":" یزد - ایرنا - نماینده ولی‌فقیه در استان و امام‌جمعه یزد گفت: حفظ نظام اسلامی در برابر توطئه‌های دشمنان داخلی و خارجی درگرو ولایتمداری ، رعایت وحدت کلمه بین مردم و مسئولان قرار دارد .", "text":"به گزارش ایرنا، آیت‌الله محمدرضا ناصری یزدی عصر روز پنجشنبه در دیدار با فرمانده و جمعی از کارکنان انتظامی استان افزود: استکبار در 40 سال گذشته برای شکست انقلاب از هیچ توطئه‌ای دریغ نکرده و نخواهد کرد. وی ادامه داد: هوشیاری مردم و مسئولان و عمل به وظایف دینی و انقلابی مانع تحقق اهداف شوم استکبار جهانی علیه نظام شده است، قطعاً در ادامه راه باید همان مدیریت و روحیه انقلابی را برای خنثی کردن توطئه‌ها حفظ کنیم. رئیس شورای فرهنگ عمومی یزد تصریح کرد: انقلاب امروز به برکت خون شهیدان و رهبری‌های مقام معظم رهبری با عزت و عظمت به راه خود ادامه می‌دهد و به همین دلیل در  دنیا و بین ملت‌ها سرفراز است . ناصری یزدی به اهمیت حضور پلیس در دفاع از انقلاب اشاره کرد و افزود: باید مردم پلیس را در انجام وظایف مهمی که در بخش‌های مختلف جامعه بر عهده دارد بیش از گذشته یاری دهند. وی گفت: امنیت و آرامش موجود در جامعه به خاطر فعالیت‌های مخلصانه نیرو‌های نظامی و انتظامی و همراهی مردم و برنامه‌های فرهنگی و آموزشی است که انجام می‌شود. همچنین فرمانده انتظامی استان یزد گفت: توجه به مسائل فرهنگی و آموزش همگانی در کنار برنامه‌های پلیس‌های تخصصی محور فعالیت نیروی انتظامی است. سرتیپ دوم محمدرضا میرحیدری افزود: همراهی مردم و همکاری آن‌ها با پلیس و همچنین مشارکت دستگاه‌های اجرایی نقش اساسی در انجام هرچه بهتر و بیشتر برنامه‌ها دارد. وی همچنین از حضور مردم و مسئولان در برنامه هفته نیروی انتظامی در استان قدردانی کرد و گفت : مردم همچنان در سایه ولایت‌فقیه و عمل به وظایف دینی و انقلابی در مسیر خود موفق خواهند بود. هفته نیروی انتظامی از 13 مهرماه آغازشده است. استان یزد یک‌میلیون و 138 هزار نفر جمعیت دارد. 7536/ 2047/            "}