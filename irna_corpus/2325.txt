{"onTitr":"","titr":" شریان های رسانه ای گیلان گسترش یافت","describe":" رشت - ایرنا - مدیرکل فرهنگ و ارشاد اسلامی گیلان بیان کرد: تعداد نشریات مکتوب و پایگاه های خبری دارای مجوز در شش ماه نخست امسال افزایش یافتند.", "text":"فیروز فاضلی روز چهارشنبه در گفت و گو با خبرنگار ایرنا افزود: تعداد نشریات مکتوب از 155 عنوان در دوره مشابه سال گذشته به 188 عنوان رسیده است.وی اظهار داشت : همچنین طی مدت یادشده تعداد پایگاه های خبری از 91 پایگاه به 119 پایگاه ارتقاء یافته است.مدیرکل فرهنگ و ارشاد اسلامی گیلان تصریح کرد: فضای رسانه ای استان در کشور پیشروست و پیجویی های خبرنگاران گیلان نشان از دغدغه توسعه، رفع مشکلات و کاستی‌ها دارد.فاضلی فعالان رسانه ای استان را وجدان بیدار جامعه و روشنی بخش راه و رسم زمانه خویش برشمرد و بیان کرد: آگاهی فرهنگی، پویایی اجتماعی و سلامت فکری جامعه در گرو کوشش ها و مجاهدت های خبرنگاران و اصحاب قلم است و نقش موثر و مناسب اصحاب رسانه در هر زمانی غیر قابل انکار است.وی یادآور شد: 9 روزنامه ، 49 هفته نامه ، 24 دو هفته نامه، 40 ماهنامه، 5 دو ماهنامه، 44 فصلنامه، 16 دو فصلنامه و یک سالنامه در گیلان فعال است.بیش از 600 خبرنگار در رسانه های مکتوب و مجازی گیلان فعال هستند.1881/2007            "}