مسعود مستقیم روز شنبه در گفت و گو با خبرنگار ایرنا افزود: در پی گشت و کنترل محیط بانان محیط زیست سربیشه در منطقه آزاد چنشت این شهرستان 2 شکارچی غیرمجاز دستگیر شدند که در بازرسی از این شکارچیان لاشه یک راس قوچ وحشی حمایت شده و یک قبضه اسلحه گلوله زنی کشف شد.وی گفت: این متخلفان زیست محیطی با تشکیل پرونده به مقامات قضایی معرفی شدند و براساس مصوبه شورای عالی محیط زیست جریمه هر راس قوچ وحشی 10 میلیون تومان است.فرمانده یگان حفاظت محیط زیست خراسان جنوبی بیان کرد: همچنین محیط بانان این شهرستان حین گشت و کنترل یک منطقه عمومی نیز 2شکارچی غیرمجاز را دستگیر کردند که از این متخلفان لاشه 6 قطعه کوکر شکم سیاه، لاشه 2 قطعه کبوتر چاهی به همراه یک قبضه سلاح شکاری ساچمه زنی و فشنگ های سلاح مذکور و ادوات شکار غیرمجاز کشف شد.شهر سربیشه به مرکزیت شهرستان سربیشه با هشت هزار و 251 کیلومتر مربع وسعت در فاصله 66 کیلومتری جنوب بیرجند مرکز خراسان جنوبی قرار دارد.7556*3028
      
      