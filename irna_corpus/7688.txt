{"onTitr":"","titr":" نگهداری کالا بدون اعلام موجودی تخلف است","describe":" بیرجند - ایرنا - رئیس شعبه ویژه رسیدگی به تخلفات قاچاق کالا و ارز تعزیرات حکومتی شهرستان قاینات گفت: صرف انبار کردن یک یا چند نوع کالا احتکار محسوب نمی شود و هر شخصی که کالای خود را بدون ثبت در سامانه و اعلام شفاف موجودی در اماکن غیررسمی دپو کند، محتکر است.", "text":"عباس خزائی روز شنبه در گفت و گو با خبرنگار ایرنا افزود: مبارزه با قاچاق و احتکار کالا نیاز به همت جمعی و همیاری مردم دارد و در شرایط فعلی بسیج عمومی برای مبارزه با قاچاق و احتکار ضروری است.وی بیان کرد: مردم می توانند هر گونه گرانفروشی، قاچاق و احتکار کالا یا خدمات را به سامانه 124 سازمان صنعت، معدن و تجارت یا سامانه 110 ناجا اطلاع دهند.رئیس شعبه ویژه رسیدگی به تخلفات قاچاق کالا و ارز تعزیرات حکومتی قاینات گفت: از ابتدای سال جاری تاکنون 100 فقره پرونده قاچاق به تعزیرات حکومتی قاینات واصل شده که تاکنون 87 پرونده با عملکرد 95 درصد رسیدگی شده است.وی مبلغ محکومیت متهمان را چهار میلیارد و 112 میلیون و 881 هزار و 648 ریال اعلام کرد و افزود: سوخت، لوازم خانگی، پارچه، دارو و میوه از عمده کالاهای کشف شده است.خزائی اظهار داشت: در این مدت 57 فقره پرونده به اجرای احکام وارد و در مجموع با عملکرد 114 درصدی 65 پرونده مختومه و 2 میلیارد و 470 میلیون ریال وصول شده است.وی تصریح کرد: برای مبارزه با محتکران کالاهای اساسی اندکی درنگ را جایز نمی دانیم و تمامی دستگاه های عضو کمیسیون تنظیم بازار و کمیسیون قاچاق کالا و ارز با بسیج امکانات و نیروهای خود با این اداره همکاری کنند.شهر قاین مرکز شهرستان قاینات در 100 کیلومتری شمال بیرجند مرکز خراسان جنوبی قرار دارد.7218*3028            "}