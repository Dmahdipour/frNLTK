{"onTitr":"","titr":" تکمیل راه آهن اردبیل اولویت دولت است","describe":" اردبیل - ایرنا- معاون شرکت توسعه و زیرساخت وزارت راه و شهرسازی گفت: تکمیل و راه اندازی طرح راه آهن اردبیل - میانه اولویت اول دولت در طرح های ریلی کشور است و تا پایان سال 99 به بهره برداری می رسد.", "text":"به گزارش ایرنا ، عباس خطیبی روز دوشنبه در بازدید از عملیات اجرایی طرح راه آهن اردبیل ، افزود:  روند اجرای این طرح مطلوب بوده و جزو معدود طرح های ریلی کشور است که مورد توجه قرار گرفته است.وی اضافه کرد: با تامین مالی طرح ، پیمانکاران و مشاوران فعال شده اند و با توجه به هدف گذاری انجام یافته عملیات زیرسازی آن در نیمه اول سال 98 به پایان می رسد.به گفته وی ، هم اکنون مناقصه عملیات اجرایی سه ایستگاه راه آهن اردبیل انجام شده و هفته آینده پیمانکار مربوطه انتخاب می شود.خطیبی گفت: زیر سازی 100 کیلومتر  این طرح از سمت اردبیل  تقریبا راحت است و قرار شده زیرسازی 50 کیلومتر از  آن در مرحله اول اجرایی و افتتاح شود.او با بیان اینکه بخش زیرسازی راه آهن اردبیل پیشرو و مقدم است ، اظهار داشت: در 6 ماه آینده روند اجرایی طرح دچار تحول خواهد شد.طول خط آهن میانه به اردبیل حدود 175 کیلومتر است و این مسیر برای تردد قطارهای مسافری تا 160 کیلومتر در ساعت و قطارهای باری تا 120 کیلومتر در ساعت طراحی شده است.7110/6016            "}