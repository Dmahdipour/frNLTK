{"onTitr":" مدیرکل هواشناسی:    ","titr":" ابرناکی و بارش ها در سمنان ادامه می یابد","describe":" سمنان- ایرنا- مدیرکل هواشناسی استان سمنان گفت: برای 24 ساعت آینده افزایش ابر و وزش باد شدید برای این استان پیش بینی می شود.", "text":"غلامرضا حسنی غربا روز یکشنبه در گفت و گو با ایرنا افزود: بر اساس تحلیل آخرین الگوهای پیش‌یابی و تصاویر ماهواره ای، طی 24 ساعت آینده در غالب نقاط استان بارش باران، در برخی نقاط تگرگ و در نواحی سردسیر و کوهستانی برف پیش بینی می شود.وی بیان کرد: بیشترین میزان بارش در 24 ساعت گذشته مربوط به حسین آباد کالپوش با 22.3، مجن 18 و در ملاده مهدیشهر 16.6 میلی متر بوده است.به گفته وی، بارش ها طی این مدت در ده صوفیان 13، در رضوان 11، در شهمیرزاد8.5، در شاهرود  6.2، در دامغان 3.2، در مهدیشهر 6.2، در میامی 6.1 میلی متر گزارش شد.حسنی غربا با اشاره به میزان 4.4 میلی متر بارش در 24 ساعت گذشته شهر سمنان، خاطر نشان کرد: در این مدت کمینه دمای هوای مرکز استان 15 و بیشینه دمای آن 25 درجه سانتی گراد بود و فولاد محله با کمینه سه درجه سانتی گراد خنک ترین و حسینان با حداکثر دمای 28 درجه سانتی گراد، گرم ترین نقاط استان سمنان گزارش شد.مدیرکل هواشناسی سمنان با اشاره به گزارش وضعیت هوای استان در 24 ساعت گذشته، اظهار داشت: بیشترین سرعت وزش باد در استان مربوط به دامغان با 79 کیلومتر بر ساعت بود.به گزارش ایرنا، سامانه هواگوی 134 آماده ارایه اطلاعات هواشناسی و پیش بینی‌های جوی سمنان در تمام اوقات شبانه روز است، اداره کل هواشناسی استان دارای 9 ایستگاه سینوپتیک، 15 ایستگاه اقلیم شناسی و 50 ایستگاه باران‌سنجی در نقاط مختلف است.9891/6103            "}