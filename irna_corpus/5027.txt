{"onTitr":"","titr":" رویترز: 2 شرکت نفتی هند، آبان ماه از ایران نفت می خرند","describe":" تهران- ایرنا - خبرگزاری رویترز روز دوشنبه از دهلی نو به نقل از وزیر نفت هند اعلام کرد که دو شرکت نفتی آن کشور در ماه نوامبر (آبان) از ایران نفت می خرند.", "text":"براساس این گزارش، دارمندرا پرادان، وزیر نفت هند گفت که اگرچه هنوز معلوم نیست از اینکه آمریکا چه شرایط جدید و یا معافیت هایی را برای تحریم های نفتی ایران تعیین می کند، با این وجود دو شرکت نفتی هند برای خرید نفت از تهران در ماه نوامبر ثبت سفارش کردند.وی در این خصوص گفت: هند تاکنون با مقامات مختلفی (از آمریکا) برای کسب حق اختیار خرید نفتی از ایران مذاکره کرده است به همین دلیل این دو شرکت هندی به خرید خود از ایران ادامه خواهند داد.به گزارش ایرنا، باوجود اینکه دور جدید تحریم‌های آمریکا علیه ایران از 4 نوامبر (13 آبان) آغاز می شود، شرکت های نفتی هند همچنان به خرید نفت از ایران ادامه می دهند و لذا قرار است در این ماه (آبان) 9 میلیون بشکه نفت از ایران وارد کنند.یک منبع صنعت نفت هند نیز روز جمعه در گفت وگو با رویترز گفته بود که پالایشگاه‌ها برای 1.25 میلیون تن (حدود 9 میلیون بشکه) نفت ایران برنامه‌ریزی کرده‌اند.براساس این گزارش، شرکت 'ایندین اویل' شش میلیون بشکه نفت و پالایشگاه 'مانگالور' و شرکت 'پترو کمیکال' این کشور نیز سه میلیون بشکه سفارش داده‌اند.آمریکا مدعی است که قصد دارد با اعمال تحریم‌های جدید نفتی علیه ایران در 4 نوامبر ایران را بر سر میز مذاکره درباره برنامه موشکی بالستیک آن بنشاند.یک منبع دیگر در صنعت نفت هند نیز گفت: هند به رابطه با دو شریک بزرگ انرژی خود، ایران و آمریکا ادامه خواهد داد.مایک پومپئو، وزیر امور خارجه آمریکا ماه گذشته در هند گفت که دولت ترامپ معافیت‌هایی برای خریداران نفت ایران مثل هند درنظر می‌گیرد؛ ولی باید بالاخره واردات خود از ایران را به صفر برسانند.در دور قبلی تحریم‌ها از 2012 تا 2016، هند به خرید نفت خام ایران ادامه داد. هرچند مجبور بود این واردات را کاهش دهد تا بتواند همچنان از سیستم مالی آمریکا استفاده کند.با ساخت یک مکانیسم جدید پرداخت توسط اتحادیه اروپا برای تسهیل تجارت با ایران، هند امیدوار است راهی برای دادوستد با تهران پیدا کند.هند دومین مشتری بزرگ ایران بعد از چین است و روابط دیپلماتیک نزدیکی با تهران دارد. تا حدی که درحال تکمیل یک اسکله در بندر راهبردی با نام چابهار است که تا 2019 عملیاتی می‌شود. هند در فکر تجارت با ایران با واحد پول خود یعنی روپیه است.آساق**1378**1663**            "}