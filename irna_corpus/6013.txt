{"onTitr":"","titr":" بهای تعادلی فرآورده های نفتی در مرز مهران افزایش یافت","describe":" ایلام - ایرنا - مدیرعامل شرکت پخش فرآورده های نفتی ایلام گفت: بهای تعادلی فرآورده های نفتی همچون بنزین و نفت گاز در مرز بین المللی مهران افزایش یافته است.", "text":"علی اصغر چاغروندی روز یکشنبه در گفت وگو با خبرنگار ایرنا اظهار داشت: این افزایش قیمت برای جلوگیری از قاچاق فرآورده های نفتی با توجه به اختلاف قیمت بنزین و نفت گاز داخل نسبت به کشور همسایه اجرا شده است.وی به تفاوت زیاد قیمت فرآورده های نفتی در 2 سوی مرز و عرضه خارج از شبکه بنزین و قاچاق نفت گاز و سوء استفاده توسط برخی افراد سودجو اشاره کرد و افزود: از این پس بهای تعادلی بنزین 40 هزار ریال و نفت گاز نیز 28 هزار و 500 ریال تعیین شده است.به گفته چاغروندی پیش از این بهای تعادلی این فرآورده ها به ترتیب 30 هزار و ۲۰ هزار و 500 ریال بوده است.مرز بین المللی مهران در استان ایلام از کانون های مهم صادرات کالا به کشور عراق بشمار می رود، روزانه به طور متوسط 600 کامیون حامل کالای صادراتی و بازرگانی از مرز بین المللی مهران پس از سیر تشریفات گمرکی به کشور عراق صادر می شود.3032/6119            "}