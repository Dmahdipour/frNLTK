{"onTitr":"","titr":" دستگاه‌های متولی حوزه کودک فعالیت‌های هم افزا داشته باشند","describe":" زنجان - ایرنا - مدیرکل کانون پرورش فکری کودکان و نوجوانان استان زنجان گفت: برای تربیت درست نسل آینده، دستگاه‌های متولی حوزه کودک فعالیت‌های هم افزا داشته باشند.", "text":"نقی صالحی روز پنجشنبه در گفت و گو با خبرنگار ایرنا افزود: ارتقای آگاهی جامعه نسبت به حقوق کودکان به ویژه کودکان با نیازهای ویژه و ایجاد فضای با نشاط با مشارکت کودکان نیازمند همکاری و همدلی همه جامعه و مسئولان است.مدیرکل کانون پرورش فکری کودکان و نوجوانان استان زنجان با تبیین شاخص های تربیت اسلامی و ملی گفت: باید به هویت ملی و بهره‌گیری از آموزه‌های دین مبین اسلام در رابطه با حقوق کودکان توجه کرد.صالحی با اشاره به برنامه‌های هفته ملی کودک در استان زنجان گفت: توجه به مسائل زیست محیطی، بحران آب و انرژی، حق آموزش و تحصیل همگانی، صرفه جویی و مسئله حمایت از کالای ایرانی، کودکان با نیازهای ویژه، فضای مجازی و فن‌آوری های نوین، توجه ویژه به آموزه‌های عاشورایی با عنایت به تقارن زمانی این هفته با ایام ماه محرم خواهد بود.مدیرکل کانون پرورش فکری کودکان و نوجوانان استان زنجان تصریح کرد: برنامه‌های هفته ملی کودک در 2 سطح یکی برنامه های ویژه کودکان و دومی نیز برنامه های ویژه مربیان، معلمان، اولیای تربیتی و والدین اجرا می شود.وی تاکید کرد: برنامه‌های هفته ملی کودک با محتوای کیفی و خلاقانه متناسب با کودکان توسط دستگاه‌ها تدوین گردیده و در هفته ملی کودک در استان اجرا می شود.صالحی اظهار داشت: با توجه به شعار انتخاب‌شده امسال با عنوان 'آینده را باید ساخت' که از سوی شورای سیاست‌گذاری هفته‌ی ملی و روز جهانی کودک تعیین شد، باید به حوزه کودک و نوجوان توجه ویژه ای داشت.مدیرکل کانون پرورش فکری کودکان و نوجوانان استان زنجان با بیان اینکه سرمایه‌گذاری برای کودکان یعنی امیدواری به آینده، افزود: معتقدیم آینده کودکان ساختنی است و نباید والدین و متولیان در این حوزه بدون شناخت با آن مواجه شوند.به گزارش ایرنا، هفته ملی کودک و روز جهانی کودک، از روز 14 مهر در سراسر ایران آغاز خواهد شد.3216            "}