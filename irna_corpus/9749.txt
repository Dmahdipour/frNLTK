{"onTitr":"","titr":" توکلی: توزیع قدرت فامیلی مهمترین عامل فساد است","describe":" ساری - ایرنا - نماینده پیشین مجلس شورای اسلامی، نقض شایسته سالاری و توزیع قدرت فامیلی را عامل اصلی انواع فساد به ویژه فساد مالی و اقتصادی در کشور دانست و گفت که در 40 سال پس از انقلاب اسلامی قدرت در اختیار عده ای بیسواد، پر رو، هم قومی، پسرخانه، رفیق و همکلاسی بوده است.", "text":"به گزارش ایرنا، احمد توکلی روز چهارشنبه در نشست خبری سازمان مردم نهاد «دیده بان شفافیت و عدالت»  در ساری با تاکید بر این نکته که نباید تسلیم واقعیت فساد در کشور شویم، افزود: امروز جوری القا می کنند که مبارزه مردم با فساد بی فایده است تا مردم احساس کنند که باید با فساد کنار بیایند.وی با هشدار به اینکه این احساس، انگیزه مقابله و مبارزه جامعه با فساد را کم می کند، ادامه داد: عامل دیگر گسترش فساد در کشور پارتی بازی و تجارت «پیش خرید نفوذ» در انتخابات مختلف است.رئیس سازمان مردم نهاد دیده بان شفافیت و عدالت کشور با بیان اینکه ای کاش در زمانی که نماینده در خانه ملت بودم عقلم به اندازه امروز برای چگونگی مقابله با مفسدان می رسید، در عین حال بیان داشت: البته بنده در زمان نمایندگی در برخورد با رانت خواران و مشکلات کلان کشور به ویژه در مورد یقه سفید هایی که با قلم هزاران میلیارد تومان جابه جا می کنند، آقازاده ها، یارانه نقدی، کارت سوخت و مالیات بر سرمایه، زمین و مسکن تلاش بی وقفه ای داشته ام.نماینده پیشین مجلس با تاکید بر اینکه باید روشنگری و افشا گری را انجام بدهیم و دیده بان شفافیت و عدالت از رسانه های همراه تمام قد حمایت می کند، تاکید کرد: البته امروز مجلس خود «موضوعی» مهم در گسترش فساد است.توکلی با بیان اینکه مردم در انتخاب نمایندگان مجلس باید دقت بیشتری داشته باشند، گفت: البته دولت به ویژه معاون اول رئیس جمهوری کنونی به صورت جدی پیگیر نامه های دیده بان شفافیت و عدالت در مورد چگونگی شکل گیری ویژه خواری و فساد مالی عده ای خاص و نحوه برخورد با آنان در کشور است.وی شکایت از سیف رئیس کل پیشین بانک مرکزی و ممنوعیت خروج ایشان و معاونان وی از کشور، تعیین و تکلیف موسسه های مالی و اعتباری و شکایت از «آخوندی» وزیر راه و  شهرسازی را از مهمترین موارد مورد پیگیری سازمان مردم نهاد دیده بان شفافیت و عدالت از دستگاه قضایی برشمرد.**گسترش نفوذ اراده های سیاسی و صنفی کوچک در کشور توکلی با بیان اینکه بی اعتمادی مردم و نبود اطمینان از نظارت، نوسانات قیمت ارز در کشور را دوچندان کرده است، گفت: در چنین شرایطی اراده های سیاسی و صنفی کوچک در کشور در نوسان های قیمت ارز نقش آفرینی می کنند.وی با بیان اینکه در هیچ جای دنیا نرخ ارز تابعه نقش آفرینی بنگاه های کوچک نیست، از بازار ارز کشور به عنوان هرج و مرج یاد کرد و گفت: تثبیت قیمت ارز اهمیت بالایی در کاهش تورم، خروج از رکود و در نتیجه حفظ اشتغال و جلوگیری از فاصله طبقاتی دارد.عضو مجمع تشخیص مصلحت نظام گفت: اینکه سیاستمداران و دست اندرکاران کشور نسبت به تهدید دشمن رسمی کشور یعنی آمریکا مبنی بر اینکه نخستین تحریم ایران از ارز آغاز می شود با تصمیم غلط اقدام به پیش فروش 62 تن طلا و 18میلیارد دلار کنند، همان نتیجه توزیع قدرت فامیلی بیسواد و پر رو است.توکلی از آحاد مردم به ویژه رسانه ها خواست تا دست از مبارزه و مقابله با مفسدان نکشند و امروز شکایت های سازمان های مردم نهاد در دستگاه قضایی مورد رسیدگی قرار می گیرد.سازمان دیده‌بان شفافیت و عدالت، موسسه ای مردم نهاد است که مجوزش را سال 93 از وزارت کشور گرفت و دفاتر نمایندگی خود را هم در مراکز استان های کشور فعال کرد. 6990/1899            "}