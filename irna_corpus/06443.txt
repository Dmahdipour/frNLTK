{"onTitr":"","titr":" جنگ روانی","describe":" روزنامه کیمیای وطن روز یکشنبه در ستون سرمقاله خود مطلبی با عنوان' جنگ روانی ' به قلم مظفر حاجیان منتشر کرد.", "text":"در این مطلب آمده است : این روزها فضای مجازی و رسانه ‌ها ی مختلف داخلی و خارجی دست به حرکتی وسیع در انتشار اخبار کذب یا نه ‌چندان موثق و شایعاتی زده ‌اند تا از این راه هم ‌راستا با دشمن جنگ روانی را داغ و اهداف او را به تحقق نزدیک کنند. این رویه تازه ‌ای نیست ؛ مردم ما دست ‌کم 40 سال است با ترفند های تبلیغاتی و جنگ روانی دشمن آشنایی دارند و البته نمونه‌ های زیادی نیز از صدر اسلام سینه به سینه به دستشان رسیده است . با این مقدمه کوتاه ببینیم جنگ روانی چیست؟ گفته ‌اند جنگ روانی عبارت است از : « مجموع اقداماتی که از طرف یک کشور به منظور اثر گذاری و نفوذ بر عقاید و رفتار دولت‌ ها و ملت ‌های دیگر در جهت مطلوب و با ابزارهایی غیر از ابزار نظامی ، سیاسی و اقتصادی انجام می‌ شود » . طرفداران این نگرش بیشتر بر این باورند که تبلیغات جزء اصلی و اساسی جنگ روانی است ، نه همه آن ؛ بنابراین مجموعه اقدامات تبلیغی ‌روانی یک کشور یا گروه به منظور اثر گذاری و نفوذ بر عقاید و رفتار دولت ‌ها و مردم در جهت مطلوب خودشان را جنگ روانی گویند. حال در این جنگ چه اهدافی وجود دارد ؟ دشمن در جنگ روانی تلاش می‌ کند با تبلیغات و شایعه و دروغ ‌پردازی و بزرگنمایی مشکلات ، امید مردم را مخدوش و به یأس تبدیل و با این روش ملتی را به رهبران و مسئولان کشورشان بی‌ اعتماد کند . آنچه در فضای مجازی و رسانه ‌های مأمور دست به دست می ‌شود با همین اهداف در حال انجام است که در نهایت به شکاف در بین طبقات مختلف جامعه و گروه‌ ها و دسته ‌ها و محلات و اقوام خواهد انجامید . قلب واقعیت و نگفتن کامل یک خبر و تحریف ابزار این روش جنگی است که از مسیر تلویزیون ، رادیو ، خبرگزاری ‌ها ، مطبوعات ، سایت ‌های خبری ، فضای مجازی ، ماهواره و ... القا و اعمال می ‌شود . تجربه مردم ایران در جنگ روانی دشمن زیاد است ؛ برای نمونه در طول سال 1385، دشمن از سناریو ها یی همچون تهدید آمیز بودن ایران برای ملل جهان ، سناریوی ارعاب و تهدید ایران با انتشار اخبار امکان حمله آمریکا یا اسرائیل به ایران ، تشویق ایران به مذاکره مستقیم با آمریکا ، دشمن‌ سازی از ایران برای اعراب و ترغیب ملل عرب و مسلمانان برای مقابله با ایران استفاده کرد و امروز سناریوی دامن ‌زدن به گرانی و تورم و القای قحطی و کمبود و تحریم همه ‌جانبه اقتصادی و تهاجم شدید رسانه‌ ای و جنگ روانی را در پیش گرفته است ؛ همه اینها در جنگ روانی امروز نیز مورد توجه دشمن است ؛ بنابراین جنگ روانی فعلی که با تحریم اقتصادی همزمان و موازی اجرا می ‌شود ، امر تازه ‌ای نیست و مردم ایران از آن هراسی ندارند ؛ زیرا با صبر انقلابی و تاکتیک ‌های برگرفته از آموزه ‌های نبوی این جنگ روانی را پشت سر خواهند گذاشت . دشمن از فرصت گرانی‌ های کاذب و بی ‌تدبیری ‌ها و کم‌ کاری‌ ها استفاده می ‌کند . در جنگ جهانی اول نیز تبلیغات به عنوان حربه‌ای در راستای جنگ روانی مورد استفاده قرار گرفت. طرفین جنگ برای توجیه اعمال ناپسند خود ، افکار عمومی کشورها را به بیراهه می ‌کشاندند ، فریب می ‌دادند و این امر طی جنگ جهانی دوم چنان اهمیتی یافت که طرفین جنگ در به ‌کار بستن آن به رقابت برخاستند . به این ترتیب جنگ روانی در مواردی بیش از جنگ نظامی اهمیت پیدا کرد و جزئی از فعالیت ‌های سیاسی ، نظامی ، اقتصادی و اجتماعی کشور ها شد . امروزه دشمنان اسلام و انقلاب با شیوه ‌های غیر انسانی و با داشتن امکانات وسیع تبلیغاتی و رسانه ‌ای هر روز و شب درصدد تشدید جنگ روانی علیه کشور ما هستند و سعی دارند با بزرگ‌ کردن موارد مختلفی مثل اختلاس ‌ها ، رانتخواری ‌ها و طرح اقوام و مذاهب و ... صف ‌های متحد را از هم جدا کنند . همچنان که در دوران پیامبر اسلام(ص) دشمن از جنگ روانی با تمامی ابزار ش استفاده می ‌کرد ، امروز نیز دشمنان از این حربه برنده در وسیع‌ ترین سطح سوءاستفاده می ‌کنند. دشمن در جنگ روانی خود می ‌خواهد مردم را به مسئولان بدبین و در آنها نگرانی و اضطراب ایجاد کند؛ همچنین ترور شخصیت و لکه ‌دار کردن قداست ارزش ‌ها ، مسئولان و نظام و ایجاد فضای ناسالم اجتماعی، تفرقه در میان مردم برای از بین‌ بردن وحدت و یگانگی و تحریف واقعیات از ابزارهای اصلی دشمن در جنگ روانی است . بصیرت و صبر و پیروی از رهبری می ‌تواند این هجمه دشمن را نقش بر آب کند و منافع ملی و حفظ اقتدار ملت ایران را به ارمغان آور د. بی ‌شک مردم ایران این جنگ روانی را هم پشت سر خواهند گذاشت و همزمان با پیگیری مطالباتی که دارند و تلاش برای رفع ایراد هایی که در حاکمیت و مجریان می‌ بینند ، با جنگ روانی دشمن نیز مقابله می‌ کنند و برای حفاظت از نظام جمهوری اسلامی که دستاورد تاریخی خودشان است ، از هیچ کوششی دریغ نخواهند کرد. /6026/7141            "}