{"onTitr":"","titr":" شماره جدید «خط حزب‌الله» منتشر شد","describe":" تهران - ایرنا - یکصد و پنجاه و سومین شماره خط حزب الله در آستانه دیدار بی‌سابقه‌ رهبر معظم انقلاب با ده‌ها هزار نفر از بسیجیان در ورزشگاه آزادی، در سخن هفته‌ خود با عنوان «مأموریت جدید بسیجی‌ها» به این موضوع پرداخته است.", "text":"به گزارش چهارشنبه شب ایرنا به نقل از پایگاه اطلاع رسانی دفتر حفظ و نشر آثار حضرت آیت الله العظمی خامنه ای، در آستانه دیدار بی‌سابقه‌ رهبر معظم انقلاب با ده‌ها هزار نفر از بسیجیان در ورزشگاه آزادی، یکصد و پنجاه و سومین شماره از نشریه خط حزب‌الله منتشر شد.در بخشی از متن چنین می‌خوانیم: بسیج و نیروهای بسیجی، آن عنصر «امیدآفرین» اند که تجربه‌ انقلاب و دفاع مقدس نشان داده است، هرجا که ورود کرده‌اند، کار انقلاب پیش رفته است. عده‌ای از جریان‌های سیاسی اما دوست دارند که بسیج را صرفا محدود به فعالیت‌های نظامی کنند، درحالی‌که کار بسیج، محدود به حوزه‌ صرفا نظامی و سخت نیست. بسیج در حقیقت، آن نیروی کنشگر فعال است که هرجا انقلاب به آن احتیاج داشته است، وارد میدان شده است. مثلا «آن روزی که درها را به روی ملّت ایران خواستند ببندند... که محصول این رادیوداروها به دست مردم نرسد و جمهوری اسلامی دچار مشکل بشود و گفتند «نمی‌فروشیم» که این مرکز تهران تعطیل بشود، اینها - مرحوم شهید شهریاری - هم مشغول کار شدند، تلاش کردند، که بعد آمدند به ما گفتند که توانستیم بیست درصد را تولید کنیم، بعد هم آمدند به ما اطّلاع دادند که ما لوله‌ سوخت و صفحه‌ سوخت را هم ساختیم؛ دشمن [متحیر] ماند. این کار کار بسیجی بود.»(6 آذرماه 93)خبر ویژه این شماره از نشریه خط حزب‌الله نیز به دیدار 6 نفر از مجریان و گزارشگران زن رسانه‌ی ملی با رهبر انقلاب در حاشیه دیدار راوی و نویسنده‌ی کتاب 'فرنگیس' اختصاص دارد که رهبر انقلاب در بخشی از بیانات خود خطاب به این افراد اینگونه فرموند: «من حقیقتاً شماها را که چادری هستید، تحسین می‌کنم. راهنمایی [من به شما] این است که این [چادر] را نگه دارید و به آن افخار کنید. در مقابل سختی‌ها بایستید. بایستید! ایستادند که امروز نظام جمهوری اسلامی پدید آمده. حق با شما است. ان‌شاءالله پیش می‌روید.»همچنین به‌ مناسبت این دیدار، اطلاع‌نگاشت این شماره از نشریه با عنوان «بسیج مظهر مردم‌سالاری دینی است» به مهم‌ترین توصیه‌های رهبر انقلاب خطاب به نیروهای بسیجی در چند سال گذشته پرداخته است.اگر امام به من می‌گفت با افتخار می‌رفتم، از این دو مورد یک لحظه هم نباید غفلت کرد، زن‌هایی که شوهرهایشان را بهشتی کردند، نیروهای بسیجی در چه میدان‌هایی باید حضور داشته باشد؟ این موضوع را در بسیج جابیندازید، همه ما به این تحول نیاز داریم، باید این ویژگی‌ها را رعایت کنید، آنچه که راه را مشخص می‌کند بصیرت است و... عناوین بخش‌های دیگر نشریه خط حزب‌الله است که مخاطبین گرامی می‌‌توانند با مراجعه به نشریه این مطالب را مورد مطالعه قرار دهند.یکصدو پنجاه‌ وسومین شماره‌ خط حزب‌الله به روح مطهر طاها اقدامی، شهید چهار ساله حادثه‌ تروریستی اهواز تقدیم شده‌ است.شبد**1953**1379            "}