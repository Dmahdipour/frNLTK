{"onTitr":"","titr":" تأمین امنیت سفر ترامپ به انگلیس 18 میلیون پوند هزینه برداشت","describe":" لندن - ایرنا - شورای ملی رئیسان پلیس انگلیس روز پنجشنبه اعلام کرد تأمین امنیت سفر رئیس ‌جمهوری آمریکا به این کشور در تیرماه گذشته افزون بر 18 میلیون پوند هزینه برداشت.", "text":"به گزارش ایرنا، دونالد ترامپ تیرماه گذشته در میان تدابیر شدید امنیتی وارد انگلیس شد و در طول مدت اقامت خود در این کشور به دلیل ترس از مواجهه با معترضان با بالگرد تردد می‌کرد.'سارا ثورنتو'ن رئیس شورای ملی رئیسان پلیس اظهار داشت که برای تأمین امنیت تردد رئیس‌جمهوری آمریکا 'عملیات قابل‌توجهی' توسط پلیس و دستگاه‌های امنیتی برنامه‌ریزی شده بود.به گفته وی، بیش از 10 هزار نیرو از تمام پاسگاه‌های انگلیس با انجام 26 هزار شیفت در این عملیات مشارکت داشتند.معترضان از ابتدای ورودی رئیس‌جمهوری آمریکا به لندن با تجمع در مقابل فرودگاه و سپس اقامتگاه وی در لندن اعتراض خود را نسبت به حضور او در این کشور اعلام کردند.  یک روز پس از ورود ترامپ به انگلیس، نزدیک به 200 هزار نفر از مردم این کشور به دعوت نهادهای حقوق بشری و مخالف جنگ دست به تظاهرات زدند. در این حرکت اعتراضی، شرکت‌کنندگان پس از تجمع در مقابل ساختمان بی.بی.سی در لندن به سمت میدان مشهور ترافلگار راهپیمایی کردند. آن‌ها علاوه بر سردادن شعارهایی علیه ترامپ ،پارچه نوشته‌ها و شعارنوشته‌هایی را در دست داشتند که در آن حضور رئیس‌جمهوری آمریکا در انگلیس، سیاست‌های او و حمایت لندن از ترامپ محکوم ‌شده بود.ثورنتون اظهار داشت که هزینه کامل عملیات پلیس به‌طور کامل محاسبه نشده اما تخمین‌های اولیه حاکی است که اقدامات صورت گرفته نزدیک به 18 میلیون پوند هزینه برداشته است.وی عنوان کرد: بسیاری از نیروها مجبور به لغو مرخصی‌های خود شده و شیفت‌های کاری خود را تمدید کنند.ترامپ در طول مدت اقامت خود در انگلیس مجبور شد با «ترزا می» نخست‌وزیر انگلیس در اقامتگاه او در خارج از لندن ملاقات کند. وی سپس لندن را به مقصد ادینبرو (اسکاتلند) ترک کرد تا ایام پایان هفته را در زمین‌های گلفش در منطقه آیرشایر سپری کند. همین مساله سبب شد تا فشار زیادی به دستگاه‌های امنیتی انگلیس و اسکاتلند برای حفاظت از رئیس‌جمهوری آمریکا وارد شود.اروپام**ه.ن**1663**            "}