{"onTitr":" سرلشکر باقری:    ","titr":" کشور در جنگ نرم با تهاجم سنگینی روبرو است","describe":" کرمانشاه - ایرنا - رئیس ستاد کل نیروهای مسلح جمهوری اسلامی ایران با اشاره به اینکه دشمن به این نتیجه رسیده که در جنگ سخت به نتیجه نمی رسد ، از این رو به جنگ نرم روی آورده است، گفت: در جنگ نرم کشور با تهاجم سنگینی روبرو است.", "text":"به گزارش خبرنگار ایرنا؛ سرلشکر «محمد باقری» روز پنجشنبه در حاشیه بازدید از نمایشگاه کشفیات فرماندهی انتظامی استان کرمانشاه در جمع خبرنگاران، افزود: دشمن در حوزه جنگ نرم اقدام هایی در حوزه جاسوسی، اطلاعاتی و امنیتی را در پیش گرفته است. وی با بیان اینکه در حوزه جنگ نرم بیشترین تلاش دشمن بر روی حوزه های فرهنگی، اعتقادی و دینی متمرکز شده و این حوزه ها را مورد هدف قرار داده است، اظهار داشت: نیروی انتظامی در حوزه مقابله با این اقدام های دشمن در حوزه جنگ نرم وظایفی بر عهده دارد. رئیس ستاد کل نیروهای مسلح جمهوری اسلامی ایران در ادامه مقابله با فعالیت های دشمن در حوزه جنگ نرم و به ویژه در فضای مجازی در قالب ارشاد، امر به معروف و نهی از منکر و رصد اطلاعاتی را جزو وظایف نیروی انتظامی است.سرلشکر باقری تصریح کرد: امروز نیروی انتظامی به واسطه در اختیار داشتن نیروهای مومن و متعهد در حوزه علمی، پژوهشی و نظرسنجی در سطح کشور اقدام های خوبی انجام داده و به خوبی نیازهای نسل جوان کشور را شناخته است.وی خاطرنشان کرد: نیروی انتظامی به خوبی به مردم مشاوره و راهنمایی در حوزه های فرهنگی و اجتماعی می دهد که این موارد در مقابله با جنگ نرم دشمن موثر است. رئیس ستاد کل نیروهای مسلح جمهوری اسلامی ایران اظهار داشت که امروز ما با مبارزه سنگینی در حوزه جنگ نرم روبرو هستیم.وی همچنین به وضعیت فضای مجازی نیز اشاره کرد و با توجه به اهمیت آن در جنگ نرم دشمن، گفت: رصد فضای مجازی با توجه به سرعت رشد امکانات و فناوری بالایی که دارد، کاری سنگین است. رئیس ستاد کل نیروهای مسلح جمهوری اسلامی ایران در ادامه سخنان خود با گرامیداشت هفته ناجا این هفته را به مجموعه نیروی انتظامی تبریک گفت و از تلاش آنها در کشور قدردانی کرد.سرلشکر باقری افزود: اقدام های نیروی انتظامی در بُعد آموزش، تحقیقات، و پژوهش در کشور در بخش های مختلف به خوبی نتیجه داده است.او در مورد تجهیزات در اختیار نیروی انتظامی نیز گفت: اکنون تجهیزات خوبی در اختیار مجموعه نیروی انتظامی برای رصد اطلاعاتی و کنترل مرزها در اختیار این مجموعه قرار گرفته است.وی همچنین افزود: تجهیزات ضد جاسوسی و ضد امنیتی در اختیار نیروی انتظامی قرار گرفته و اکنون نسبت به گذشته بسیار ارتقا یافته است. استان 2 میلیون نفری کرمانشاه 371 کیلومتر مرز مشترک با کشور عراق دارد.3033/8066            "}