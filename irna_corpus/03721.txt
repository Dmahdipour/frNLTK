{"onTitr":" اختصاصی / نویسنده و تحلیلگر عراقی:    ","titr":" روحانی در نیویورک به ترامپ درس خوبی داد","describe":" بغداد – ایرنا – نویسنده و تحلیلگر عراقی و عضو سازمان ملی رصد رسانه ای تاکید کرد که حسن روحانی رئیس جمهوری اسلامی ایران با مواضعی که در نیویورک اتخاذ کرد درس بسیار خوبی به دونالد ترامپ رئیس جمهوری آمریکا داد.", "text":"'وائل الرکابی' روز سه شنبه در گفتگوی اختصاصی با ایرنا تاکید کرد که آقای روحانی از طریق مصاحبه با رسانه های آمریکا به خوبی توانست این تصویر را به آنها منتقل کند که ملت ایران مرحله ترس را پشت سر گذاشته و فشار و تهدید و تحریم تاثیری بر اراده او نخواهد داشت. وی گفت: پاسخ های آقای روحانی در طی گفتگو با رسانه های خارجی بعنوان نماینده حاکمیت جمهوری اسلامی است و در جایگاه ریاست جمهوری، پاسخ های مناسبی به اقدامات ترامپ در خروج آمریکا از توافق هسته ای داد. وی افزود: ترامپ جنبه بین المللی توافقنامه را زیرپا گذاشت و پاسخی که آقای روحانی به این اقدام داد، در سطح لازم از نظر قدرت و منطق اما با حفظ جنبه دپیلماتیک بود و ادبیات خود را همسطح ترامپ نکرد. وی گفت: روحانی بدرستی نارضایتی و خشم مردم ایران از اقدام خروج یکجانبه آمریکا از برجام را بیان و در عین حال تاکید کرد که ملت ایران قادر به استقامت و پایمردی است و ایران کشور بزرگی است که به رغم تمام اتفاقات، انسجام و وحدت درونی خود را حفظ می کند. این تحلیلگر عراقی تاکید کرد: رئیس جمهوری اسلامی ایران به خوبی این پیام را از طریق رسانه های در نیویورک به جهان منتقل کرد که ایران یک کشور قدرتمند و تاثیرگذار در جهان است و نمی توان جایگاه و قدرت آن را نادیده گرفت و باید به این کشور و ملت آن احترام گذاشت. الرکابی با اشاره به چند دهه فشار، تحریم و توطئه های آمریکا علیه ایران افزود: پس از گذشت دهها سال امروز شاهد هستیم که ایران با وجود فشارها و تحریم ها بسیار قوی تر شده است. ملت ایران به مدد تحریم ها اتحاد بیشتری بدست آورد و دوست و دشمن خود را بهتر شناخت. وی افزود: قدرت جمهوری اسلامی و نقطه نظرات دقیق منطقه ای آن سبب شده است که کشورهای مختلف  جهان روابط بسیار خوبی با آن برقرار کنند از جمله کشورهای اروپایی که امروز این روابط به اوج خود رسیده و روسیه که روابط و توافقات بسیار بزرگی با ایران دارد و یا روابط مستحکمی که با چین و عراق و با کشورهای عربی بزرگ برقرار شده است.این نویسنده و تحلیلگر سیاسی عراقی تاکید کرد که موفقیت های داخلی و سیاست خارجی عراق باعث بوجود آمدن اطمینان خاطری به نظام و کشور ایران نزد جهانیان شد و همین امر سبب شد که تمام جهان از ایران در زمانی که خواستار برسمیت شناخته شدن حق خود در موضوع هسته ای بود حمایت کنند.وی گفت: جمهوری اسلامی ایران با سیاست خارجی موفق و رویکرد گشایش و احترام متقابل موفق شد حقوق خود را احیا کند و سخنان روحانی در نیویورک نماد خوبی از این موفقیت بود. الرکابی در پایان سخنان خود گفت: توجه به مواضع رئیس جمهوری اسلامی ایران در گفتگو با رسانه ها در نیویورک و نیز  درنظر گرفتن واقعیت های جامعه ایرانی به خوبی نشان می دهد که ایران با حفظ اصول و ارزش های ملی و سیاست خارجی خود با قدرت به حرکت خود ادامه می دهد و قطعا آینده ای بسیار بهتر از امروز در انتظارش خواهد بود. خاورم*6**ع ص**380**            "}