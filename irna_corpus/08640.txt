{"onTitr":"","titr":" کار مرمت قلعه حسین خان افشار از آثار ملی در شوشتر آغاز شد","describe":" اهواز - ایرنا - رییس اداره میراث فرهنگی،صنایع دستی و گردشگری شوشتر گفت: کار مرمت قلعه حسین خان افشار از آثار ثبت ملی مربوط به دوره قاجار در شوشتر آغاز شد.", "text":"علی محمد چهارمحالی روز پنجشنبه در گفت وگو با خبرنگار ایرنا بیان کرد: برای مرمت این قلعه  حدود یک میلیارد و 700میلیون ریال از محل اعتبارات استانی اختصاص یافته است.وی افزود: کار مرمت این قلعه از هفته جاری آغاز و قرار است تا پیش از امسال به پایان برسد.رییس اداره میراث فرهنگی،صنایع دستی و گردشگری شوشترادامه داد:این قلعه در 2 طبقه بنا شده که تاکنون در چندین فصل مرمت شده است.وی گفت:در ساخت این قلعه از مصالح مختلفی مانند خشت، آجر و سنگ استفاده شده و در برخیتاق های آن از لوله های نفتی کمپانی انگلیس استفاده شده است.چهارمحالی اضافه کرد:تزیینات به کار رفته در این قلعه شامل خوون چینی و گچبری است که در نوع خود بسیار زیبا و چشمگیر است.شهرستان شوشتر دارای حدود 350 اثر ثبت ملی و 13 سند تاریخی در فهرست میراث فرهنگی است.شوشتر با بیش از 100 بنای آبی تاریخی متعلق به دوران های مختلف از شهرهای کهن ایران است. شاهکارهای مهندسی آب در این شهرستان، شوشتر را به عنوان موزه مهندسی آب ایران تبدیل کرده است. این سازه های آبی ،با عنوان «نظام آبی تاریخی شوشتر» به صورت یکجا به عنوان دهمین اثر ایران در فهرست میراث جهانی یونسکو با شماره 1315 به ثبت رسیدند.شهرستان شوشتر دارای سه بخش مرکزی، میان آب و شعیبیه است که مرکز آن در 89 کیلومتری شمال اهواز قرار دارد.7159/ 6037            "}