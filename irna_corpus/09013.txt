{"onTitr":"","titr":" امریکا نیم میلیون دلار کمک مالی به  گرجستان اختصاص داد","describe":" باکو-  ایرنا – وزارت امور خارجه امریکا ،نیم میلیون دلار کمک مالی برای تبلیغات و گسترش ارتباطات استراتژیک به گرجستان اختصاص داد.", "text":"به گزارش روز پنجشنبه پایگاه خبری آپسنی، «ماموکا باختادزه» نخست وزیر گرجستان در یک نشست خبری ضمن اعلام این مطلب، گفت : ما با شرکای راهبردی خود برنامه منسجمی برای جلوگیری از تبلیغات تهاجمی کشورهای غیردوست تدوین کرده ایم . مناقشه بر سر مناطق جدایی طلب آبخازی و اوستیای جنوبی باعث تشدید تنش در روابط این گرجستان و روسیه و نزدیکی این کشور به امریکا و اتحادیه اروپا شده است. وی افزود: بودجه اختصاص یافته از سوی وزارت امور خارجه آمریکا ، صرف مقابله با تبلیغات تهاجمی علیه گرجستان و گسترش ارتباطات استراتژیک کشورمان استفاده خواهد شد  . به گفته باختادزه، این کمک مالی به مرکز اطلاع رسانی ناتو و مرکز اطلاع رسانی اتحادیه اروپا فعال در گرجستان  تحویل می شود و به مطلع ساختن مردم در باره مزایای تقویت ارتباطات گرجستان با نهادهای یوروآتلانتیک کمک خواهد کرد .روابط دیپلماتیک گرجستان و روسیه از سال 2008 قطع است و بین دو کشور در خصوص مناطق جدایی طلب آبخازی و اوستیای جنوبی جدال لفظی ادامه دارد، از سوی دیگر طی این سال ها گرجستان به امریکا و بلوک غرب نزدیک شده است.«ماموکا باختادزه» نخست وزیر گرجستان در هفتاد و سومین مجمع عمومی سازمان ملل متحد از روسیه خواست تا نیروهای خود را از سرزمین های گرجستان در مناطق آبخازی و اوستیای جنوبی خارج کند . پس از فروپاشی شوروی در سال 1991 میلادی دو منطقه خودمختار گرجستان از جمله آبخازی و اوستیای جنوبی جدایی خود را از دولت مرکزی تفلیس را اعلام کردند . در پی درگیری های نظامی سال 1992 میلادی منطقه جدایی طلب آبخازی بطور کامل از کنترل دولت گرجستان خارج شد . همکاری گرجستان با ناتو و مشارکت در عملیات این سازمان نیز از موارد نارضایتی مسکو از دولت تفلیس است که به منجر به تشدید بحران در روابط دو کشور شده است.خاورم ** 337** 1579            "}