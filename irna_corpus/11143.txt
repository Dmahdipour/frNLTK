{"onTitr":"","titr":" اربعین حسینی(ع)، ایلام و عمران و آبادانی","describe":" ایلام- ایرنا -میزبانی زائران در مسیر کنگره جهانی  اربعین در استان ایلام، زحمت را به رحمت،حسرت را به فرصت، اضطراب را به آرامش، ناامنی را به امنیت، استرس را به استراحت ، بیابان را به باغ، عذاب را به عزت و تنهایی را به هم صدایی تغییر داده است .", "text":"به گزارش ایرنا ، مرزمهران که دراثر تجاوز ارتش مخوف ومتجاوز صدام ملعون ومعدوم ، شراره ای از رعب و وحشت ودود وداغ ودهشت بود ،به برکت خون پاک شهیدان وطن وبواسطه عزت ومعنویت حماسه اربعین حسینی (ع) به بزرگ راه امنیت،آستانه آرامش،کانون عطوفت، معبری مبارک، آوردگاهی آزاد، عبادتگاهی عزیز، منبعی مفید، نقطه ای نورانی وگذرگاهی جهانی وایستگاهی آباد و مطمئن تبدیل شده است.مردم استان ایلام بدون امید به هرگونه سود آتی، کلیه مخاطرات و خسارتهای جانی و مالی این رخداد سخت و نفس گیر را با جان و مال و دل خود متحمل شدند.فراز و فرودهای این مقطع سر نوشت ساز و مشقات و مکافات های جانبی آن به سر رسید و دفاع مقدس با پایداری و فداکاری مردم و هدایت های هوشمندانه رهبری الهی این نهضت نوپای اسلامی حضرت امام خمینی (ره ) پایان یافت و مزیت هاو خاستگاه های مادی و مطالبات معیشتی مردم این استان رخ نمود و خود را آفتابی کرد.یکی ازنقاط قوت وقابل اتکای اقتصادی استان ایلام ، مرز بین المللی مهران وشکل گیری حماسه بزرگ اربعین شهادت سرور وسالارشهیدان عالم حضرت امام حسین(ع )بود که تا کنون به درستی ومنطقی مزیت ماندگار خود را نشان داده و متولیان تراز اول کشور نیز به این واقعیت اذعان دارند. برای تهیه و تامین نیازهای ضروری و زیرساخت های مورد نیاز آن، اقدامات ارزشمندی در سطح ملی و استانی انجام داده و قابلیت و استعداد این سر زمین مقدس به اعتبارکنگره عظیم اربعین بعنوان گل سر سبد بوستان مرزهای ایران اسلامی درکشور مطرح و معرفی و معروف شده است .مرز مهران همچون معبرهای چذابه وشلمچه در استان خوزستان و خسروی در استان کرمانشاه ، درروزهای تلخ و طولانی محل و میدان پرفغان جنگ وجدال وجهاد وقتال ومدفن صدها ابدان پاک ومطهر مردان متعهدی بود که برای پایداری عزت ایران در مقابل دشمنان ایستادگی کردند وتحفه جان را تقدیم جانان نمودند تا دهلیز داغدار و مسیر منور وصال عاشقان به معشوق خویش در عتبات وعالیات کشور عراق بازشود وعطیه اربعین ارزانی ملت شریف ما گردد.مرزمهران که دراثر تجاوز ارتش مخوف ومتجاوز صدام ملعون ومعدوم ، شراره ای از رعب و وحشت ودود وداغ ودهشت بود ،به برکت خون پاک شهیدان وطن وبواسطه عزت ومعنویت حماسه اربعین حسینی (ع) به بزرگ راه امنیت،آستانه آرامش،کانون عطوفت، معبری مبارک، آوردگاهی آزاد، عبادتگاهی عزیز، منبعی مفید، نقطه ای نورانی وگذرگاهی جهانی وایستگاهی آباد ومطمئن تبدیل شده است.امنیت پایدار، بعد مسافت ، موقعیت توپو گرافی و سرزمینی مناسب، این نقطه ایثار وفداکاری را بی بدیل نموده بطوریکه در چندسال گذشته مورد استقبال بی نظیر زوار ازسراسر کشور و اقصی نقاط جهان اسلام قرار گرفته و طبق اسناد موجود، بیش از 60 درصد زایران عزیز عتبات عالیات، مهران رابرای این سفر معنوی انتخاب می کنند.مناسبت مقدس اربعین در استان ایلام، زحمت را به رحمت،حسرت را به فرصت، اضطراب را به آرامش، ناامنی را به امنیت، استرس را به استراحت ، بیابان را به باغ، عذاب را به عزت و تنهایی را به هم صدایی تغییر داده است .اشتهارجهانی، محبو بیت ملی، خروج ازبن بست جغرافیایی، وثاقت اجتماعی، وزانت سیاسی، توسعه متوازن عمرانی، ایجاداشتغال پایدار، تامین امنیت کامل ، تبدیل شدن به کانون توجهات ملی، لیاقت دروازه عتبات عالیات و اثبات نام ونشان سترگ در بعد کشوری مهمترین نعمات ماندگار حماسه حسینی اربعین برای استان ایلام  و مردمان متدین این دیار با دیانت است معاونت عمرانی استاندار ایلام گفت: اربعین امام حسین(ع) یک عطیه الهی است که به خاطر فداکاری های مردم استان ایلام نصیب این خطه خون رنگ شده و به حول وقوه الهی همه تهدیدهای425کیلومتر مرز مشترک جمهوری اسلامی با کشور عراق را به یک فرصت باارزش تاریخی تبدیل کرده است.احمد کرمی با تشریح ابعاد فرهنگی و سیاسی کنگره جهانی اربعین حسینی (ع) افزود: به یمن اجتماع عزیز و شریف اربعین ، درحال حاضر450 کیلومتر راه اصلی مواصلاتی از  5 مسیر منتهی به نقاط مرزی در سطح شهرستانهای ده گانه استان ایلام با استفاده از اعتبارهای ویژ ه اربعین در دست احداث است که با تکمیل این مقدارراه اصلی ، تحول بی سابقه ای در بخش راههای استان ایجاد می شود.وی اضافه کرد: رفت و برگشت 5 میلیون زائرکربلای معلی و نجف اشرف و دیگر حرمین شریف در کشور دوست و مسلمان عراق از مرزبین المللی مهران در طول سال ،علاوه بر مزیتهای معنوی وحدت واتحاد وشکوه جهان اسلام، منبع بسیار مهمی در ابعاد ارز آوری، مبادلات بازرگانی، هم افزایی نهادهای خدمات رسان وصنعت گردشگری دینی واعتقادی ورونق کسب وکار در کلیه شهرستان های استان بخصوص مهران و دهلران است معاونت عمرانی استانداری ایلام گفت: مجوز راه انداری دو بازارچه مرزی چیلات و چنگوله در مهران ودهلران از طرف عراقی اخذ شده وکلیه پیش نیازها و زیرساخت های اولیه این دومرکز تجاری از محل اعتبارهای اربعین امام حسین(ع) تامین شده که با راه اندازی آن، مزیتهای اقتصادی و اجتماعی اربعین حسینی (ع) در استان ایلام به دوبرابر افزایش میابد. احمدکرمی به نقش سازنده وپربار اربعین حسینی(ع)در اشتغالزایی پایدار در نقاط مختلف استان پرداخت ویاد آورشد: در یکسال منتهی به اربعین 97، 370 میلیارد ریال از اعتبارات مخصوص اربعین به بهسازی زیر ساخت های جاده ای وبهسازی شهرهای مسیر عزیمت زائران به عتبات عالیات تخصیص یافته ومنشا برکات خیر وامیدواری مردم این مناطق شده است .فرماندارسابق شهر ستان مهران گفت: به برکت آیین اسلامی و دینی اربعین امام حسین(ع)در طول 5 سال گذشته به اندازه20 سال زیر ساختهای شهرستان مهران وبخش هایی ازاستان ایلام توسعه پیداکرده که این پیشرفت عمرانی و اقتصادی در 40سا ل گذشته انقلاب اسلامی سابقه ندارد. مراد ناصری که 5 سال بعنوان فرماندار شهر ستان مهران در خدمت زوار امام حسین(ع) بوده است، حماسه اربعین را یکی از الطاف الهی انقلاب اسلامی به استان ایلام دانست و افزود: در این مدت با جذب و هزینه کرد صدها میلیارد تومان از محل اعتبارهای ملی در زمینه های احداث وتکمیل و تجهیزپایانه های مرزی، ترمینال های مسافربری،80هکتار پارکینک خودرهای سبک وسنگین، میادین ومعابر وتجهیزات شهری، جاده های مواصلاتی، ابنیه فنی وسامانه های الکترونیکی، تامین ناوگان حمل ونقل درون وبرون شهری، تاسیسات آب وبرق وتلفن و فیبر نوری،  وضعیت شهرستا ن مهران بطور صد درصد بهبودیافته است.فرماندارفعلی مهران نیز از حماسه اربعین سرورشهیدان دوعالم بعنوان شیرین ترین هدیه مقاومت مردم استان ایلام یاد کرد وگفت: علاوه برورود وخروج 4/5میلیون نفر زایردر ایام اربعین حسینی(ع) در سایر فصو ل سال هم روزانه 5هزار نفر از دلدادگان کوی ولایت از طریق شهر مرزی مهران به عتبات عالیات عزیمت می کنند که باعث رونق کسب وکار مردم وتوسعه اقتصاد شهری در مهران است.نظام ملکشاهی از آمادگی کامل کلیه دستگاههای اجرایی برای استقبال از زایران مراقد متبرکه و مکرمه امامان معصوم(ع) در کشور عراق خبرداد و افزود: احداث وتکمیل بزرگراهها ی منتهی به مهران، تکمیل و توسعه ابنیه های فنی بزرگ، ورود130هزار وسیله نقلیه سبک وسنگین، راه اندازی صدها مکان پذیرایی وخوابگاهی، استقرار صدها سامانه هوشمنددر دستگاه های اجرایی وتهیه ماشین آلات بزرگ راهسازی در مسیر ایلام به مهران تا پایانه مرزی بخاطر برگزاری اربعین امام حسینن (ع)باعث رونق شگرف وبی بدیلی در سطح استان وبخصوص شهر ستان مرزی مهران شده است.فرماندارشهرستان ایوان غرب هم توسعه زیر ساختهای این شهر ستان رامدیون برکات اربعین سالار شهیدان دانست وگفت: توسعه وتعریض مسیرهای ایوان – زرنه، تکمیل، تجهیز وسیستم روشنایی تونل قلاجه و کنارگذرشهر ایوان از محل اعتبارهای خاص اربعین حسینی در دست اقدام است مراد علی سبزی همایش بزرگ اربعین راپرچم وبیرق مشترک جهان اسلام و نقطه اقتدار جمهوری اسلامی عنوان کردو افزود: از محل اعتبارات وتسهیلات مراسم اربعین در قالب احداث مجتمع های رفاهی و خدماتی در مسیرهای ایوان تا ایلام تعداد زیادی از جوانان ومتقاضیان جویای کار مشغو ل به فعالیت شده اندعنوان عزیزومبارک محرم ، عظمت عالم گیرعاشورا وآبروی اربعین شهادت جانکاه فرزندحضرت زهرای اطهر(س)از سا ل 61 هجری قمری تاکنون مایه مباهات وفخر فرزندان ابناء انسانیت است وتوکل وتوسل به این نام نامی در دنیا، عزت آفرین ودر عقبی نیز منشا نجات بشریت استنام ویاد حضرت امام حسین(ع) قرین ورهین سعادت وسلامت و رحمت ورهایی بندگان خدا از آتش وعذاب واندوه است وعلم وبیرق و تکیه وتجاهر برای گرامیداشت حادثه تاسف انگیزو دلخراش کربلاو نینوای دومین امام همام ، همرازو همزاد نزول رحمت خدا ورویش خوان خسروی الهی و گسترش برکت و بهروزی ادب وآزادگی برای پیروان خالص خاندان عصمت وطهارت(ع)است. نگارش : سیدحرمت الله موسوی مقدم .7174/67034            "}