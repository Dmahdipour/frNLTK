{"onTitr":" رئیس مرکز مطالعات ژئوپلیتیک روسیه:    ","titr":" حمله موشکی ایران اقتدار این کشور را نشان داد","describe":" مسکو - ایرنا - رئیس مرکز مطالعات ژئوپلیتیک روسیه با بیان اینکه حمله موشکی دیروز ایران اقتدار این کشور را در مبارزه با تروریسم نشان داد، افزود:  ایران به صورت مستمر با تروریست ها مبارزه می کند و بازیگر قدرتمندی در این زمینه محسوب شده که معادلات را تغییر می دهد.", "text":"'لئونید ایواشف' سپهبد بازنشسته و رئیس پیشین اداره امور همکاری های بین المللی وزارت دفاع روسیه امروز (سه شنبه) در گفت وگو با خبرنگار ایرنا در مسکو، گفت: حمله موشکی روز گذشته ایران به مراکز تروریست ها در شرق فرات در سوریه یک بار دیگر اقتدار نظامی این کشور را به رخ دشمنان کشید.وی ادامه داد: انتقام گیری از تروریست ها تنها با گذشت حدود یک هفته از حمله تروریستی یک بار دیگر نشان داد که ایران هیچگاه کوتاه نخواهد آمد.  ایواشف افزود: تروریست ها پس از این پیش از حمله به ایران به پیامد اقدامات جنایتکارانه خود فکر خواهند کرد.**ایران الگوی جهانی برای مبارزه با تروریسم استرئیس مرکز مطالعات ژئوپلیتیک روسیه خاطرنشان کرد: ایران الگوی خوبی برای مبارزه با تروریسم در خاورمیانه است چرا که برخی کشورهای منطقه ادعای مبارزه با تروریسم می کنند اما در واقع و به طور پنهان و حتی آشکار با تروریست ها همکاری  دارند.کارشناس روس ادامه داد: در سوریه شاهد هستیم که برخی کشورهای عربی خلیج فارس کمک های مالی و تسلیحات در اختیار گروه های تروریستی قرار می دهند.وی تاکید کرد: هدف کشورهای حامی تروریسم در سوریه تضعیف حکومت مرکزی در دمشق و فراهم آوردن شرایط سرنگونی آن است.**عملکرد ایران و روسیه نقشه های تروریست ها را نقش بر آب کردرئیس مرکز مطالعات ژئوپلیتیک روسیه در ادامه این گفت وگو اظهار داشت: ایران و روسیه وقتی متوجه اعزام گروه های تروریستی به سوریه از سوی قدرت های منطقه ای و فرامنطقه ای شدند همکاری با دمشق برای سرکوبی تروریست های بین المللی را آغاز کردند.وی افزود: این حمایت ها از سه سال پیش با گسترش مناطق تحت کنترل تروریست ها شکل گسترده تری یافت و مسکو و تهران با احساس مسئولیت در برابر امنیت منطقه ای از سوریه به صورت علنی حمایت کردند.کارشناس روس خاطرنشان کرد: همکاری های روسیه و ایران در مبارزه با تروریست ها در منطقه به ثمر نشست و امروز شاهد شکست گروه های تروریستی در سوریه و عراق هستیم و حمایت های اربابان تروریست ها نیز نتوانست مانع از هلاکت آنان شود.وی گفت: هیچ شکی نیست تروریست ها در استاد ادلب آخرین پناهگاه خود نیز قلع و قمع می شوند و سوریه پس از سالها حملات خونین تروریست ها روی آرامش را خواهد دید.ایواشف معتقد است که همکاری های ایران و روسیه با کشورهای منطقه برای تامین امنیت به اینجا ختم نمی شود و در آینده نیز شاهد توسعه همکاری دو کشور خواهیم بود که بخش مهمی از ساختار تامین امنیت منطقه را تشکیل می دهد.اروپام*391*1346*2040            "}