{"onTitr":" دادستان دیوان محاسبات به ایرنا خبر داد:    ","titr":" 35 سال خدمت و 65 سال سن شرط بازنشستگی الزامی افراد","describe":" تهران-ایرنا-دادستان دیوان محاسبات گفت: شرط بازنشستگی الزامی افراد در دستگاه های اجرایی - دستگاه های مشمول قانون مدیریت خدمات کشوری- 35 سال خدمت و 65 سال سن است.", "text":"فیاض شجاعی روزچهارشنبه در گفت وگو با خبرنگار پارلمانی ایرنا اظهار داشت: بازنشستگی طبق ماده ١٠٣ قانون مدیریت خدمات کشوری و تبصره های آن شقوق مختلفی دارد، کارمندانی که مشاغل تخصصی ندارند یعنی کارمندی که مدرک تحصیلی اش زیر لیسانس است، به محض این که به 30 سال خدمت برسد، دستگاه اجرایی می تواند وی را بازنشسته کند چه کارمند بخواهد یا نخواهد.وی اظهار داشت: کارکنانی که دارای مدرک تحصیلی لیسانس و بالاتر و همچنین دارای مشاغل تخصصی هستند می توانند تا 35 سال در دستگاه خدمت کنند مگر این که خودشان تقاضای بازنشستگی کنند که در این صورت دستگاه باید این ها را بازنشسته کند.فیاض شجاعی ادامه داد: این قانون مشمول دستگاه هایی است که تابع قانون مدیریت خدمات کشوری هستند دستگاه هایی که مشمول این قانون نیستند بر طبق قانون های مربوط به خود عمل می کنند.وی تاکید کرد: برای تحقق تکلیف دستگاه ها برای بازنشستگی افراد، باید هر دو این موارد وجود داشته باشد، یعنی افراد هم باید 35 سال خدمت کرده باشند و هم این که  65 سال داشته باشند، یعنی هر دو این موارد تواما برای بازنشسته کردن افراد لازم است.سیام**9121**1553            "}