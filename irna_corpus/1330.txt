{"onTitr":"","titr":" فرماندهان ناجا با آرمانهای امام راحل تجدید میثاق کردند","describe":" شهرری- ایرنا- به مناسبت هفته نیروی انتظامی فرماندهان و پرسنل این نیرو صبح امروز (پنجشنبه) با حضور در حرم مطهر امام خمینی(ره) با آرمان های بنیانگذار جمهوری اسلامی ایران تجدید میثاق کردند.", "text":"به گزارش خبرنگار ایرنا، در این مراسم سردار اسکندر مومنی جانشین فرمانده ناجا، سردار محسن فتحی زاده جانشین معاون هماهنگ کننده ناجا، سردار مسعود زاهدیان فر رئیس پلیس مبارزه با مواد مخدر ناجا، سردار حسین رحیمی رئیس پلیس پایتخت، سردار احمد دولتخواه معاون فاوا ناجا، سردار تقی مهری رئیس پلیس راهور ناجا، سردار رهام بخش حبیبی معاون هماهنگ کننده مرزبانی ناجا، سردارمحمد زارعی معاون نیروی انسانی ناجا، حجت الاسلام محمد باقر روحانی فر رئیس عقیدتی و سیاسی مرزبانی ناجا و جمعی از سرداران، مدیران کل و کارکنان این نیرو با حضور در مرقد مطهر امام خمینی (ره) ضمن گرامیداشت یاد و خاطره آن امام نسبت به مقام والای ایشان ادای احترام کردند. شرکت کنندگان در این مراسم معنوی با نثار تاج گل و قرائت فاتحه و ادای احترام به مقام شامخ معمار کبیر انقلاب اسلامی با آرمان های والای امام راحل، شهدا و رهبر فرزانه انقلاب تجدید میثاق کردند. همچنین فرماندهان و پرسنل نیروی انتظامی ضمن قرائت فاتحه یاد و خاطره آیت الله هاشمی رفسنجانی رئیس فقید مجمع تشخیص مصلحت نظام را گرامی داشتند. از سیزدهم تا نوزدهم مهرماه به عنوان هفته نیروی انتظامی نامگذاری شده و شعار امسال این نیرو « پلیس مقتدر، امین مردم» است. 1970/6003            "}