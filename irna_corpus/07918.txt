{"onTitr":"","titr":" 72درصد سارقان میامی معتاد هستند","describe":" شاهرود - ایرنا - فرمانده انتظامی میامی گفت: از سارقان دستگیر شده 6ماه نخست امسال 72 درصد معتاد بودند.", "text":"سرگرداحمدحاج پروانه عصر جمعه به مناسبت هفته نیروی انتظامی درگفت و گو با ایرنا افزود : با تلاش کارکنان انتظامی ، همکاری مردم و سایر نهادها ، بیش از 70 درصد سرقت ها کشف شده است. وی بابیان این که برای درمان سارقان معتاد مشاوره و راهکارهای فرهنگی پیش بینی شده ، افزود: مبارزه قاطع با مواد مخدر در دستور کار نیروی انتظامی است ، اما لازم است برای ریشه کنی اعتیاد همه نهادها به ویژه خانواده نقش آفرینی کنند.وی برخی سرقت های به عنف احشام درسطح شهرستان را یاد آور شد و گفت : مبارزه ضربتی با این گروه از سارقان انجام می شود به طوری که یک گروه حرفه ای دزدان احشام که ازاستان  های همجوار بودند در 24 ساعت شناسایی ودستگیر شدند .  فرمانده انتظامی شهرستان میامی به دستگیری یک گروه 10نفره سارقان به عنف اشاره کرد وافزود:یکی از متهمان که چندسال از زندان متواری بود دستگیر و تحویل مراجع قضایی شد.  سرگرد حاج پروانه با بیان این که امسال هفته نیروی انتظامی باشعار 'پلیس مقتدر - امین مردم ' نامگذاری شده است ، ادامه داد:  یکی از اولویت های مهم پلیس در برنامه های سال 97 خدمتگزاری به مردم و پیشگیری از وقوع سرقت و مقابله با سارقان است.فرمانده انتظامی شهرستان میامی تصریح کرد: بدون تردید بخش عظیمی از آرامش و امنیت حاکم بر کشور، مرهون رشادت ها و تلاش های شبانه روزی جان برکفان نیروی انتظامی است که پاسبان نظم و امنیت جامعه هستند.وی خاطرنشان کرد: نیروی انتظامی از هیچ اقدامی برای ایجاد امنیت و آرامش خاطر شهروندان کوتاهی نمی کند ، همکاری و تعامل مردم و دستگاه های دولتی در این امر نقش سازنده ای دارد.حاج پروانه مبارزه با کالای قاچاق رااز اولویت های انتظامی شهرستان دانست  وادامه داد : باتوجه به موقعیت جغرافیای شهرستان میامی و انجام ایست و بازرسی های جاده ای در6 ماهه نخست امسال 79درصد در تشکیل پرونده رشد داشته ایم.   وی شماره های 110و197راپل ارتباطی مردم ونیروی انتظامی دانست و افزود: مردم می توانند مشکلات خود رادرمیان گذاشته وهمچنین تشویق نیروهای خادم درحوزه انتظامی شهرستان را اعلام نمایند . فرمانده انتظامی شهرستان میامی تصریح کرد: راه اندازی آموزشگاه موتور سیکلت و مرکز تعویض پلاک ازبرنامه های در دست اقدام  این شهرستان درسال جاری است. به گفته وی تجلیل از شهروندان قانونمند،راه اندازی میزخدمت ، عطرافشانی گلزارشهداو دیدار با خانواده معزز شهدا از برنامه های این هفته درشهرستان میامی است. 13 مهرماه آغاز هفته نیروی انتظامی نام دارد و «پلیس مقتدر، امین مردم» عنوان شعار برای هفته نیروی انتظامی انتخاب شده است. شهرستان میامی با 40 هزار نفر جمعیت در شرق استان سمنان قرار دارد.88درصد از جمعیت این شهرستان در روستاهای سکونت داشته و شغل اصلی آن ها دامداری و کشاورزی است7357/6167            "}