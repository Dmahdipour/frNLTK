{"onTitr":"","titr":" سیل در شیروان 23 میلیارد ریال خسارت برجای گذاشت","describe":" بجنورد- ایرنا- معاون عمرانی و امور برنامه ریزی فرماندار شیروان گفت: بارندگی و جاری شدن سیل در 2 روز اخیر، 23 میلیارد ریال خسارت به این شهرستان وارد کرد.", "text":"صمد ایزانلو روز یکشنبه در گفت و گو با خبرنگار ایرنا اظهار داشت: این خسارات به حوزه تاسیسات و آبرسانی، راه ها و ابنیه فنی، دام و کشاورزی سه بخش مرکزی، سرحد و قوشخانه وارد شده است.وی با اشاره به تلف شدن 100 راس گوسفند در سیل دیروز گفت: خسارت وارده به تاسیسات آبرسانی روستایی سه میلیارد و 940 میلیون ریال، راه ها و ابنیه فنی هشت میلیارد و 60 میلیون ریال و دام و کشاورزی 11 میلیارد ریال بوده است.ایزانلو، بیشترین خسارت سیل دیروز را مربوط به بخش قوشخانه شیروان دانست و افزود: سیل به روستاهای رباط، حلواچشمه، سرداب، حصار، باغ و دده خان، قولانلو، پالکانلوی علیا و سفلی و اوغاز در سه بخش این شهرستان آسیب رسانده است.به گزارش ایرنا همچنین روز گذشته یک چوپان 25 ساله در روستای رباط بخش قوشخانه شیروان گرفتار سیل شده و جان باخت.شهرستان شیروان با 157 هزار نفر جمعیت در 60 کیلومتری شرق بجنورد قرار دارد.7186/5132            "}