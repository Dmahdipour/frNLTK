{"onTitr":" فرماندار شهرستان پردیس:    ","titr":" بزرگترین پشتوانه نیروی انتظامی اعتماد مردم است","describe":" تهران-ایرنا- فرماندار شهرستان پردیس با بیان اینکه بزرگترین پشتوانه نیروی انتظامی اعتماد مردم است، گفت: مشارکت و نظارت مردم بر عملکرد مسئولان و نهادها بویژه نیروی انتظامی می تواند امنیت پایدار را در جامعه گسترش دهد.", "text":"به گزارش ایرنا، امیراله حقیقی روز شنبه در صبحگاه مشترک اقتدار و عزت نیروهای مسلح شهرستان پردیس که در ستاد فرماندهی نیروی انتظامی این شهرستان برگزار شد، اظهار داشت: سبز پوشان نیروی انتظامی باعث افتخار جمهوری اسلامی هستند، پلیس بهترین پشتیبان مردم است.وی ضمن تقدیر از عملکرد نیروی انتظامی گفت: نیروهای خدوم انتظامی با احترام کامل به مردم و اخلاق حسنه مشغول انجام وظیفه هستند.همچنین حجت الاسلام حسین توسلی امام جمعه پردیس نیز در این مراسم اظهار داشت: نیروی انتظامی با صلابت، قدرت و اقتدار وظیفه خود را در شهرستان انجام داده و امنیت را برقرار می کنند.وی اضافه کرد: نیروی انتظامی با وجود گستردگی حوزه فعالیت و با وجود کمبود امکانات، وظایف خود را به خوبی انجام می دهد.سرهنگ غلامرضا حسنوند فرمانده انتظامی شهرستان پردیس نیز اظهارداشت: شعار امسال هفته نیروی انتظامی «پلیس مقتدر امین مردم» نامگذاری شده است و تمام تلاش و توان خود در راه اعتلای نام جمهوری اسلامی با همیاری مردم و مسئولان در مسیر برقراری نظم و امنیت پایدار در سطح جامعه به کار می‌گیریم.وی گفت: طی یکسال گذشته بیش از 53 هزار نفر با نیروی انتظامی تماس گرفتند که بیانگر اعتماد مردم به پلیس است و آمار کشفیات نیروی انتظامی در یکسال گذشته بالغ بر 256 میلیارد ریال کالای قاچاق و 356 کیلوگرم مواد مخدردر شهرستان پردیس است.گفتنی است در این مراسم شهرداران پردیس و بومهن، اعضای شورای اسلامی شهر پردیس و بومهن، رئیس اداره اطلاعات، اعضای شورای تامین ، ریاست دادگستری و دادستان دادگاه عمومی و انقلاب و روسای ادارات و خانواده معزز شهدا و ایثارگران حضور داشتند.تهرام/9441//1348            "}