{"onTitr":"","titr":" پیاده روی اربعین حسینی نشان دهنده عظمت دین اسلام است","describe":" گچساران - ایرنا- امام جمعه موقت شهر دوگنبدان گفت: پیاده روی بزرگ اربعین حسینی یک حرکت بزرگ و بین المللی است که از سوی مقام معظم رهبری بنیان گذاشته و نشان دهنده عظمت دین اسلام و تشییع به جهان است.", "text":"به گزارش ایرنا، حجت الاسلام علیرضا صفایی در خطبه‌های نماز جمعه این هفته شهر دوگنبدان با بیان اینکه مردم و مسئولان در راستای خدمت رسانی به زائران اربعین تلاش کنند افزود: خدمت به زائران اباعبدالله حسین بزرگترین عبادت است.وی بیان کرد: وحدت ،ایثار و فداکاری در یاری رساندن مردم به زائران اربعین حسینی موجب هراس دشمنان اسلام شده است.امام جمعه موقت شهر دوگنبدان ادامه داد: اربعین تقویت کننده اعتقادها به ویژه در بین نسل جوان جامعه است. صفایی اظهار داشت: در روز اربعین میلیون ها نفر از سراسر دنیا بزرگترین تجمع دینی و اسلامی را به نمایش می گذارند.وی تصریح کرد: سنت ارزشمند اربعین حسینی همواره پس از شهادت حضرت اباعبدالله‌ الحسین(ع) جاری و ساری بوده و تا قیام حضرت مهدی موعود(عج) ادامه دارد.صفایی تصریح کرد: دشمنان اسلام با روش های مختلف و  فتنه انگیزی ها به دنبال تضعیف اربعین و شکوه آن هستند.وی خواستار لغو هزینه روادید زائران ایرانی در اربعین شد و گفت: دولت تمام تلاش خود را برای کاهش هزینه ویزای زائران اربعین امسال انجام داد.شهرستان 124 هزار نفری گچساران در جنوب غربی کهگیلویه و بویراحمد قرار دارد.2082/1662            "}