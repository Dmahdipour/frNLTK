{"onTitr":" معاون اداره کل راهداری و حمل ‌و نقل جاده ای خوزستان:    ","titr":" جابجایی زائران اربعین حسینی در استان باید روان شود","describe":" اهواز- ایرنا- معاون حمل و نقل اداره کل راهداری و حمل ‌و نقل جاده ای خوزستان بر آمادگی ناوگان حمل و نقل عمومی برای جابجایی روان زائران اربعین حسینی در مرزهای شلمچه و چذابه و نیز هماهنگی دستگاه های مرتبط در این زمینه، تاکید کرد.", "text":"به گزارش ایرنا، یوسف عابدینی روز سه شنبه در نشست کمیته حمل و نقل و سوخت ستاد اربعین حسینی با اشاره به اینکه خدمات رسانی به مسافران در این ایام نیاز به هماهنگی بین دستگاه های عضو دارد، عنوان کرد: تلاش ها باید به سمت  تامین حداکثر رضایت زائران از خدمات ارائه شده باشد.وی ادامه داد: تامین سوخت مورد نیاز اتوبوس ها و خودروهای شخصی از مواردی است که باید مورد توجه اعضا قرار بگیرد تا جابجایی زائران دچار مشکل نشود.معاون حمل و نقل اداره کل راهداری و حمل ‌و نقل جاده ای استان خوزستان با اشاره به اینکه بیشترین جابجایی در ایام اربعین توسط ناوگان حمل و نقل عمومی از مبداء مرزهای شلمچه و چذابه انجام می شود، گفت: امسال با اجرایی شدن طرح جامع اربعین حسینی در مرز چذابه شاهد استقرار و خدمات مطلوب دستگاه های اجرایی خواهیم بود.این مقام مسئول در اداره کل راهداری و حمل و نقل جاده ای استان یادآورشد: در زمینه مرز شلمچه به واسطه تاخیر در تحویل  فضای بارانداز منطقه آزاد اروند ، شرایط قدری متفاوت تر است اما دستگاه های متولی باید نسبت به آماده سازی این محل برای استقرار ناوگان حمل و نقل عمومی همت کنند.مدیر پایانه مرزی چذابه نیز در این نشست با اشاره به اینکه این مرز در سالهای گذشته آمادگی کمتری برای خدمات رسانی به زائران دیده می شود، گفت: با اجرایی شدن طرح جامع اربعین دستگاه ها برای انجام وظیفه ساماندهی شدند.احسان نونژاد عنوان کرد: در ایام اربعین با سه نوع مسافر درون استانی، برون استانی و مسافران خودروهای شخصی مواجه هستیم با تلاش های صورت گرفت 70 هکتار پارکینگ برای زائرانی که با خودروی شخصی به مرز می آید، آماده سازی شد.وی ادامه داد : در زمینه مسافران درون و برون استانی شرکت همچون سال گذشته شرکت های حمل و نقل عمومی مستقر خواهند شد و در جابجایی زائران همکاری خواهند داشت.نونژاد یادآور شد: سپاه و شرکت نفت سال گذشته برای این ایام در مرز اتوبوس های خود را بکار می گرفتند که لازم است امسال نیز این همکاری را نیز داشته باشند.معاون فنی و عملیاتی شرکت ملی پخش فرآورده های نفتی منطقه خوزستان – اهواز در ادامه این نشست با تاکید بر اینکه این شرکت در تامین سوخت ایام اربعین هیچگونه محدودیتی ندارد، عنوان کرد: به منظور ساماندهی در اختصاصی سوخت مورد نیاز اتوبوس ها اقدامات هماهنگی های لازم انجام شده است.عبدالکریم محمدی تصریح کرد: علاوه بر جایگاه های ثابت سوخت تعداد دو جایگاه سیار دیگر برای تامین نیاز اتوبوس های حامل زائران درنظر گرفته شده است.وی با بیان اینکه شهرستان اندیمشک به عنوان دروازه ورود به استان نیز از جمله مناطقی است که سوخت مورد نیاز خودروها را تامین خواهد کرد، گفت: همچنین کارت های سوخت یارانه ای نیز برای اتوبوس های حامل زائران اربعین حسینی به استان اختصاص یافته است.سید کوروش حسینی زاده مدیر عامل سازمان اتوبوسرانی شهرداری اهواز در ادامه این نشست از اختصاص تعداد 100 دستگاه اتوبوس برای جابجایی زائران  از مبدا مرز چذابه تا محل پایانه های مسافربری خبر داد و گفت: خدمات رسانی در مرز شلمچه بر عهده شهرداری خرمشهر است.جعفر بُروایه رئیس اداره امور ترمینال‎ ها، تسهیلات و تجهیزات فرودگاهی فرودگاه اهواز در این نشست با اعلام این خبر که همزمان با ایام اربعین حسینی پروازهای این فرودگاه افزایش خواهد یافت، گفت: فرودگاه اهواز یکی از پرترافیک ترین فرودگاه های کشور است که اکنون به صورت برنامه ای به بیش از 20 نقطه مسیر داخلی و خارجی پرواز دارد.7148/6002            "}