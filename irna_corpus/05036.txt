{"onTitr":"","titr":" 63 قطعه کبک به دامن طبیعت ماکو بازگردانده شد","describe":" ارومیه – ایرنا- رییس اداره حفاظت محیط زیست ماکو گفت: با تلاش محیط بانان حفاظت از محیط زیست ماکو 63 قطعه کبک به دامان طبیعت این شهرستان بازگردانده شد .", "text":"احمد باقرزاده روز دوشنبه در گفت و گو با خبرنگار ایرنا بیان کرد: در پی اطلاع از نگهداری غیر قانونی این کبک ها در منزل یکی از شهروندان، محیط بانان با مراجعه به منزل این فرد و بر اساس قانون این تعداد کبک را از منزل این فرد خارج و به دامان طبیعت بازگرداندند.وی با اشاره به اینکه نگهداری و فروش اینگونه پرندگان جرم است، اضافه کرد: فردی که این تعداد کبک را نگهداری کرده بود نیز به مراجع قضایی ارجاع داده شد.به گزارش ایرنا، کبک از پرندگان زیبای بومی شهرستان ماکو بوده و ارتفاعات این شهرستان محل زندگی این پرنده به شمار می رود.شهرستان ماکو با بیش از 94 هزار نفر جمعیت در شمال آذربایجان غربی واقع شده است.7132/2093            "}