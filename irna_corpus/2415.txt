{"onTitr":"","titr":" حضور تیم پناهجویان در المپیک 2020 توکیو","describe":" تهران - ایرنا - مطابق اعلام کمیته بین المللی المپیک (IOC) تیمی متشکل از پناهندگان کشورهای مختلف در بازیهای المپیک 2020 توکیو شرکت می کند.", "text":"به گزارش ایرنا، خبرگزاری فرانسه روز چهارشنبه نوشت: بر اساس تصمیمی که در یکصد و سی و سومین اجلاس کمیته بین المللی المپیک در بوینس آیرس آرژانتین اتخاذ شد؛ همانند بازی های المپیک ریو، بار دیگر چنین تیمی در بازی های المپیک 2020 توکیو نیز حضور خواهد داشت.«پره میرو» مدیر روابط عمومی کمیته بین المللی المپیک در این خصوص اظهار داشت که این نهاد بین المللی 51 ورزشکار ساکن در کمپ های پناهجویان را شناسایی کرده است.وی یادآور شد که از میان این 51 نفر؛ 10  ورزشکار در بازیهای المپیک 2016 برزیل حضور داشتند.یکی از شرکت کنندگان حاضر در رقابت ها پر تنش ریو که در دوی 800 متر صرفا به عنوان تکمیل کننده تعداد شرکت کنندگان حضور پیدا کرده بود، در این باره اظهار داشت: در سال 2016 ما صرفا حضور داشتیم، اما این بار فقط مسابقه نخواهیم داد بلکه انتظارات بیشتری از خودمان داریم.تیم پناهندگان شرکت کننده در رقابت های ریو 2016 از 2 شناگر سوری، 2 جودوکا کونگویی، یک دونده ماراتن اتیوپیایی، 4 دونده نیمه استقامت اهل سودان جنوبی و همچنین یک دونده 400 متر تشکیل شده بود؛ تیمی که برای نخستین بار اجازه حضور در عرصه ای بین المللی برای آنان صادر شد.ورزشکاران پناهجویی که آمار آنان 51 نفر اعلام شده و از سوی کمیسیونی موسوم به «برنامه همبستگی المپیک» حمایت می شوند، در 7 رشته از جمله کاراته و تکواندو برای به دست آوردن یک سهمیه در رقابت های توکیو 2020 با یکدیگر رقابت می کنند.ورزشی**3991**1597            "}