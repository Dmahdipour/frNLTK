{"onTitr":"","titr":" کارکنان بهزیستی آذربایجان غربی زبان ناشنوایی فرا می گیرند","describe":" ارومیه- ایرنا- مدیرکل بهزیستی آذربایجان غربی گفت: کارکنان این نهاد در راستای ارائه خدمات بهتر به ناشنوایان، زبان این افراد را فرا می گیرند.", "text":"سعید فریور روز شنبه در گفت و گو با خبرنگار ایرنا افزود: این امر در راستای بسترسازی برای حضور بهتر ناشنوایان در سطح جامعه طرح ریزی شده که به تدریج به اجرا در می آید.وی اضافه کرد: برگزاری دوره های آموزشی برای کارکنان بهزیستی، مرحله نخست اجرای این طرح است و در مراحل بعد، اقشار مختلف داوطلب آموزش می بینند.وی با اشاره به انتخاب شعار 'زبان اشاره باعث می شود همه ما یکسان باشیم' برای روز جهانی ناشنوایان امسال بیان کرد: بر همین اساس قصد داریم تا آموزش زبان اشاره را به آحاد مختلف مردم آموزش دهیم تا زمینه های بهره مندی ناشنوایان از امکانات مساوی فراهم شود.مدیرکل بهزیستی آذربایجان غربی از زمینه سازی برای کاهش ناشنوایان مادرزاد در استان خبر داد و گفت: ظبق تفاهم انجام شده با ثبت احوال استان طی بیش از سه سال گذشته، شناسنامه نوزادان در حال حاضر بدون دریافت تاییدیه شنوایی آنها در اختیار خانواده ها قرار نمی گیرد که همین امر در تشخیص زودرس و پیشگیری از بروز ناشنوایی بسیار موثر است.فریور گفت: نزدیک پنج هزار نفر از جمعیت آذربایجان غربی را ناشنوایان تشکیل می دهند که امیدواریم بتوانیم روز به روز خدمات بهتری به آنان ارائه دهیم.به گزارش ایرنا، طبق برخی آمارها بیش از 360 میلیون نفر در دنیا و نزدیک به نیم میلیون نفر در ایران دارای معلولیت ناشنوایی و کم شنوایی هستند.8137/2093            "}