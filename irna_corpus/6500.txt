{"onTitr":"","titr":" طرح های آبیاری خراسان جنوبی در شرق کشور نمود داشت","describe":" بیرجند - ایرنا - معاون هماهنگی امور اقتصادی و توسعه منابع استاندار خراسان جنوبی گفت: مدیریت منابع آب در استان باید به نحو شایسته انجام شود و انجام آبیاری تحت فشار در خراسان جنوبی، در شرق کشور نمود ویژه داشته است.", "text":"به گزارش ایرنا مشیرالحق عابدی شامگاه شنبه در آیین تکریم و معارفه روسای پیشین و جدید سازمان جهاد کشاورزی استان خراسان جنوبی افزود:  آبیاری تحت فشار و استفاده از روش های نوین در کنار مدیریت منابع خاک اثرگذار بوده و لوله گذاری برای آبیاری سر مزرعه ها از اقدامات شایسته ای است که باید پیگیری شود.وی اظهار داشت: مدیریت بهینه آب در استان همانطور که در دوره تصدی آقای ولی پور مطلق رئیس سابق سازمان جهاد کشاروزی استان به سرانجام رسید بعد از این هم باید به سرانجام برسد.معاون هماهنگی امور اقتصادی و توسعه منابع استاندار خراسان جنوبی بیان کرد: مدیر آینده سازمان جهاد کشاورزی مثل مدیر سابق برای خراسان جنوبی با تمام توان کار می کند.وی گفت: مدیری شایسته از خراسان جنوبی به وزارت جهاد کشاورزی منتقل شد و اعتماد به نیروهای جوان موجب کادرسازی برای این وزارتخانه است.عابدی افزود: به گفته معاون توسعه مدیریت و منابع انسانی وزارت جهاد کشاورزی بین مدیران کل جهاد کشاورزی استان های کشور سه استان برتر شدند که یکی از آنها خراسان جنوبی است.وی بیان کرد: در خراسان جنوبی چیزی به عنوان کم کاری پرسنلی نداریم چون نیروها با دل و جان کار می کنند و نگاه ویژه مسئولان وزارت جهاد کشاورزی به خراسان جنوبی مورد مطالبه است.دستیار ویژه وزیر جهاد کشاورزی هم در این نشست اظهار داشت: گیاهان دارویی از ظرفیت های مهم خراسان جنوبی است که در حوزه اشتغالزایی تاثیرگذار است.هاشم ولی پور مطلق گفت: هنوز ظرفیت‌های خدادادی مثل گیاهان دارویی در حوزه کشاورزی را باور نکردیم که اگر اراده کنیم به نتیجه‌ های مطلوب در این بخش دست پیدا می کنیم.وی اظهار داشت: امروز مهمترین بحث جامعه موضوع امنیت است که از ابعاد مختلف قابل بررسی است و جهاد کشاورزی برای تامین امنیت غذایی جامعه  فعالیت کرده و در این حوزه نهادی مهم و اثرگذار است.رئیس سابق سازمان جهاد کشاورزی خراسان جنوبی افزود: ظرفیت مالی و اعتباری به مدت 20 سال در استان وجود دارد ولی بعضی افراد بذر ناامیدی را در دل مردم می کارند که این باید اصلاح شود. در این آیین غلامرضا قوسی به عنوان رئیس سازمان جهاد کشاورزی استان خراسان جنوبی معرفی و از خدمات هاشم ولی پور مطلق رئیس سابق این سازمان قدردانی شد. ولی پور مطلق دستیار ویژه وزیر جهاد کشاورزی شد و قوسی پیش از این مدیرکل امور عشایر خراسان جنوبی بود.  7559*3028            "}