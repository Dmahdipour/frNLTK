{"onTitr":"","titr":" واژگونی خودرو سواری در پیرانشهر جان چهار نفر را گرفت","describe":" ارومیه- ایرنا- رییس مرکز مدیریت حوادث و فوریت های پزشکی دانشگاه علوم پزشکی و خدمات بهداشتی درمانی آذربایجان غربی گفت: بر اثر واژگونی یک دستگاه خودرو سواری در جاده پیرانشهر - سردشت، چهار سرنشین این خودرو جان خود را از دست دادند.", "text":"باقر بهرامی روز پنجشنبه در گفت و گو با خبرنگار ایرنا افزود: این خودرو روز گذشته از سردشت به سمت پیرانشهر در حرکت بود که در نزدیکی روستای 'بیکوس' پیرانشهر واژگون شد. وی اضافه کرد: ماموران اورژانس پیرانشهر پس از تماس مردمی، برای کمک رسانی به مصدومان احتمالی عازم محل حادثه شدند و در سریع ترین زمان ممکن این افراد را از خودرو خارج کردند. وی با اشاره به شدت قابل توجه جراحت های هر چهار سرنشین خودرو سواری بیان کرد: این مصدومان با وجود حضور به موقع ماموران اورژانس در محل حادثه، جان خود را از دست دادند و علت این حادثه توسط ماموران پلیس در دست بررسی است. به گزارش ایرنا سالانه افزون بر 500 نفر بر اثر تصادف در جاده های آذربایجان غربی جان خود را از دست می دهند و جاده سردشت - پیرانشهر یکی از جاده های پرتصادف و پرتلفات در آذربایجان غربی است. واژگونی خودرو به علت سرعت غیرمجاز از جمله مهمترین دلایل تصادف در جاده های آذربایجان غربی محسوب می شود. 8137/3072            "}