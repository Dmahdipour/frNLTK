{"onTitr":"","titr":" معاون اول رئیس جمهور خسارت سیل مازندران را پیگیری کرد","describe":" ساری - ایرنا - معاون اول رییس‌جمهور در تماس تلفنی با استاندار مازندران در جریان آخرین وضعیت خسارات ناشی از بارش شدید باران و وقوع سیل و اقدامات صورت گرفته در مازندران قرار گرفت.", "text":"به گزارش روز شنبه ایرنا از روابط عمومی استانداری مازندران، در این تماس تلفنی استاندار مازندران با اشاره به بارش بی سابقه باران در استان گفت: با آمادگی کامل ستاد مدیریت بحران، نیروهای امدادی و فرمانداران و با وجود بارش 280 میلیمتری باران در رامسر شاهد کمترین تلفات جانی در مازندران بوده ایم.محمد اسلامی افزود: از همه امکانات و ظرفیت ها برای کاهش تلفات و خسارات بهره گیری شد و همه نیروها در آماده باش کامل هستند.معاون اول رئیس جمهور نیز در این تماس تلفنی بر بسیج همگانی و بکارگیری همه امکانات و نیرو‌های ستاد مدیریت بحران در استان‌ به منظور کمک‌رسانی و جلوگیری از بروز خسارت به زیرساخت‌ها و شبکه خدمات شهری تاکید کرد.اسحاق جهانگیری خواستار آماده‌باش کامل نیروهای امدادی جهت رسیدگی فوری و امدادرسانی به مصدومین و خسارت‌‌دیدگان شد.وی ضمن ابراز همدردی با خانواده جانباختگان، مصدومین و خسارت‌دیدگان، از استاندار مازندران خواست تا با نظارت و بکارگیری تمام ظرفیت‌های مازندران و استان‌های همجوار برای بازگشت شرایط به حالت عادی اقدامات لازم را انجام دهند.معاون اول رییس‌جمهور در این تماس تلفنی در جریان آخرین وضعیت خسارات ناشی از بارش شدید باران و وقوع سیل و اقدامات صورت گرفته در مازندران قرار گرفت.2096/1899            "}