{"onTitr":"","titr":" ٤٩١ اثر در سامانه جشنواره فیلم کوتاه رضوی یزد ثبت شد","describe":" یزد - ایرنا - دبیر سیزدهمین جشنواره ملی فیلم کوتاه مستند و داستانی رضوی در یزد گفت: با پایان مهلت ارسال آثار ، ٤٩١ فیلم از سراسر کشور در سامانه ثبت شد.", "text":"به گزارش روز سه‌شنبه روابط عمومی اداره کل فرهنگ و ارشاد اسلامی یزد، مجید جوادیان زاده افزود: از این تعداد، ٣٠٩ اثر داستانی و بقیه آثار مستند است. وی، بیشترین آثار ارسالی را مربوط به استان تهران با ١٣٤ فیلم عنوان کرد و یادآور شد: جشنواره در 2 بخش فرهنگ رضوی و سبک زندگی اسلامی برگزار خواهد شد. این مسئول فرهنگی استان تأکید کرد: هدف جشنواره ترویج فرهنگ رضوی، گسترش فعالیت‌های فرهنگی و هنری مرتبط با سیره اهل‌بیت و بهره‌گیری از منابع معتبر دینی، احادیث و روایات مرتبط بافرهنگ رضوی است. جوادیان زاده افزود: جشنواره به‌عنوان بزرگترین رویداد سینمایی است که 27 آبان 1397 در یزد برگزار می‌شود. دوازدهمین جشنواره فیلم کوتاه مستند و داستانی رضوی از هفتم تا نهم مرداد 1397 با شرکت هنرمندانی از 27 استان در سینما تک یزد برگزار شد. 7532/ 2047/            "}