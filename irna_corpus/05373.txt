{"onTitr":"","titr":" شهرداری تبریز مکلف به تملک ساختمان های حریم مقبره الشعرا شد","describe":" تبریز- ایرنا- اعضای شورای شهر با ارائه طرح دو فوریتی شهرداری تبریز را مکلف به تملک ساختمان های بلندمرتبه در حریم مقبره الشعرا کردند.", "text":"به گزارش ایرنا، در نشست امروز شورای شهر تبریز با یک فوریت این طرح موافقت و برای بررسی بیشتر به کمیسیون مربوطه ارسال شد.در شورای شهر تبریز همچنین لایحه 2 فوریتی تخفیف عوارض فصلی مطرح و یک فوریت آن تصویب شد.بر اساس این لایحه در سه ماهه سوم سال به شرط پرداخت نقدی تمام عوارض به میزان 25 درصد برای کل شهر و در مناطق محروم  4، 7، 6، 10 شهرداری میزان 30 درصد تخفیف اعمال خواهد شد.برای عوارض ماده 100 نیز 20 درصد برای کل شهر و 25 درصد برای مناطق محروم به شرط پرداخت نقدی و تسویه حساب با شهرداری اعمال خواهد شد.این لایحه برای سه ماهه چهارم سال نیز برای عوارض 22 درصد برای مناطق محروم 25 درصد و برای عوارض ماده 100 برای کل شهر 18 درصد و برای مناطق محروم 22 درصد تخفیف اعمال خواهد شد.شهردار کلانشهر تبریز نیز در جلسه علنی امروز شورای اسلامی کلانشهر تبریز گفت: شهرداری تبریز برای اجرای کامل نهضت آسفالت در تبریز اهتمام جدی دارد. ' ایرج شهین‌باهر' همچنین بیان کرد: خوشبختانه عملکرد تمام مناطق شهرداری تبریز به صورت 2 هفته یکبار تقدیم شورا می‌شود که بر این اساس، حقوق کارکنان تمام مناطق شهری به استثنای چند منطقه پرداخت شده و حقوق سازمان موتوری نیز امروز پرداخت می‌شود./3071/3093            "}