{"onTitr":" نماینده فائو:    ","titr":" ترویج مصرف تخم مرغ درایران به خوبی پیش رفته است","describe":" کرج-ایرنا- نماینده فائو در ایران گفت: برنامه های ترویجی برای افزایش مصرف تخم مرغ در ایران به خوبی پیش رفته است.", "text":"به گزارش ایرنا، رائو ماتا روز سه شنبه در همایش روز جهانی تخم مرغ در موسسه تحقیقات علوم دامی کشور مستقر در کرج افزود: ایران یکی از کشورهای برتر در زمینه ترویج اهمیت مصرف تخم مرغ است و به همین منظور در طول سال های گذشته اقدامات خوبی انجام داده است .وی بیان داشت: تخم مرغ به عنوان یک ماده غذایی مفید می بایست اهمیت آن بیشتر اطلاع رسانی  شود.ماتا گفت: ترکیب انواع ویتامین ها ، پروتئین و مواد غذایی در تخم مرغ موجب اهمیت بالای غذایی آن شده است.نماینده فائو درایران اظهار داشت: سازمان بهداشت جهانی تلاش می کند تا فعالانه مردم را تشویق به مصرف بیشتر تخم مرغ کنند. ماتا افزود:  اکنون یک میلیارد نفر در جهان دچار سوتغذیه هستند که این رقم در سال های آینده افزایش خواهد یافت.وی ادامه داد: تخم مرغ به عنوان یک قرص ویتامین کامل که علاوه بر مقرون به صرفه بودن به حفظ محیط زیست نیز کمک می کند می تواند راه حل برجسته ای در تامین مواد غذایی انسان ها  باشد.نماینده فائو در ایران اظهار داشت: تخم مرغ امتیاز افزوده بالاتری نسبت به ماده غذایی مانند گوشت دارد و به عبارتی تامین  کننده پروتئین مورد نیاز بدن است.سرانه مصرف سالانه تخم مرغ در ایران 198 عدد اعلام شده است.  17 مهرماه به عنوان روز جهانی تخم مرغ نامگذاری شده است.7414/ 6155            "}