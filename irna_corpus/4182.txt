{"onTitr":"","titr":" کی روش: می توانیم گذشته مان را بهبود ببخشیم","describe":" تهران- ایرنا- «کارلوس کی روش» سرمربی تیم ملی فوتبال ایران در  دومین پیام خود درباره جام ملت های آسیا نوشت: بعضی اوقات مطلب اصلی تعقیب کردن غیر ممکن ها نیست بلکه می تواند بهبود بخشیدن شرایط گذشته باشد.", "text":"به گزارش ایرنا از فدراسیون فوتبال، کارلوس کی روش در پیام دوم خود که درباره جام ملت های آسیا 2019- امارات منتشر کرده، آورده است: تضعیف کردن و یا از دست دادن کسب مقام در جام ملت های آسیا، در حقیقت یک بی احترامی به تمامی فداکاری ها و تعهداتی است که از طرف مربیان و بازیکنان در چند سال گذشته انجام شده است.وی با بیان اینکه عدم حمایت از برنامه آماده سازی تیم ملی به طور موثر و در زمان مناسب، با منابع و راهکارهای واقعی باعث ناامیدی هواداران تیم ملی خواهد شد، تصریح کرده است: این موضوع باعث شرمساری و تحقیر تمام رویاها و توقعات هوادارانی است که با توجه به دستاوردهای تیم ملی بالاتر نیز رفته است.کی روش نوشت: بعضی اوقات مطلب اصلی تعقیب کردن غیر ممکن ها نیست بلکه می تواند بهبود بخشیدن شرایط گذشته باشد. برای قهرمان بودن، برای رسیدن به پیروزی شما باید بهتر بازی کنید، بیشتر تمرین کنید، استراحت و خواب بهتری داشته باشید.سرمربی تیم ملی فوتبال در ادامه پیام خود آورده است: با یک گروه خوش فکر فنی که همانند یک گروهان هستند، یابندگان ارزش ها، خالقان استعداد، برهم زنندگان شجاع، آنالیست های دقیق، با انجام کارهایی بسی دشوار و هوشمندانه با پایبندی و نمایش شمه هایی از شجاعت و همین طور فداکاری های بی نظیر، ما توانستیم کارهایی را مقدور کنیم. در همان جایی که دقیقا دیگران پیش بینی می کردند که غیر ممکن است به موفقیت دست یابیم، بعضی از آنها حتی آرزو و توقع شکست ما را داشتند.کی روش با بیان اینکه به بازیکنان و کادرفنی اش افتخار کرده و از آنها تشکر می کند، خاطرنشان کرده است: البته باید بگویم که در حال حاضر زمان آن است که همه ما برخیزیم و مقابل چالش های پیش رو با همان قدرت انعطاف پذیری و تعهد همیشگی بایستیم و دقیقا کارهایی که برای آمادگی، تمرین بهتر و حمایت از بازیکنانمان در تیم ملی لازم است را انجام دهیم.سرمربی تیم ملی پیام خود را با این جملات به پایان رسانده است: در حال حاضر که ما با بادهای ویرانگر روبرو هستیم، من به دنبال شجاعت و وفاداری شما برای ایجاد انگیزه در بازیکنانمان هستم تا بتوانیم در جام ملتهای 2019 امارات به موفقیت برسیم و قطره های عرق را تبدیل به طلا بکنیم، به خاطر هواداران تیم ملی.جام ملت های آسیا 2019 قرار است در اواسط دی ماه به میزبانی امارات متحده عربی برگزار شود و تیم ملی ایران با تیم های عراق، میانمار و یمن در مرحله گروهی هم گروه است. ورزشی ** 1528 **9129            "}