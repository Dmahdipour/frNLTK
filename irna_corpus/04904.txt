{"onTitr":"","titr":" جوانان روانسری 264 میلیارد ریال تسهیلات دریافت کردند","describe":" کرمانشاه - ایرنا - فرماندار روانسر گفت: یک هزار و 22 جوان روانسری بیش از 234 میلیارد و 521 میلیون ریال تسهیلات در نیمه اول سال جاری دریافت کردند.", "text":"به گزارش ایرنا، حسین ویسمرادی روز دوشنبه در نشست ستاد ساماندهی جوانان که در فرمانداری روانسر برگزار شد افزود: 215 فقره وام ازدواج به مبلغ 32 میلیارد و 300 میلیون ریال ، 99 فقره وام اشتغالزایی به مبلغ 72 میلیارد و 996 میلیون ریال ، 518 فقره وام مسکن به ارزش 122 میلیارد و 975 میلیون ریال و 190 فقره وام ضروری به مبلغ 36 میلیارد و 250 ریال پرداخت شده است.وی اظهار داشت: در همین مدت 181 مورد ازدواج در این شهرستان ثبت شده است.فرماندار روانسر با انتقاد از عدم دعوت از جوانان و نوجوانان نخبه و فعال این شهرستان تصریح کرد: ستاد ساماندهی جوانان نیازمند دبیرخانه فعال و پویا است که بتواند همه مسائل مهم شهرستان به ویژه حوزه اجتماعی را به خوبی رصد کند.ویسمرادی اظهار داشت : بهره گیری از پتانسیل های جوانان مانع از گسترش انحراف ها و ناهنجاری های اجتماعی می شود و از توانایی ها و اراده و خلاقیت آنان به ویژه در مسایل فرهنگ سازی و حقوق شهروندی بهره بگیریم. ویسمرادی ادامه داد: ازدواج ، اشتغال و آسیب های اجتماعی مهمترین دغدغه های قشر جوان و خانواده های آنان است که باید به آنها توجه ویژه داشته باشیم.شهرستان روانسر با 47 هزار نفر جمعیت در 60 کیلومتری شمال غربی کرمانشاه واقع شده است.7455/3033            "}