{"onTitr":"","titr":" عبدالله: صلح در افغانستان منوط به غلبه بر مواد مخدر است","describe":" کابل - ایرنا - رئیس اجرایی دولت وحدت ملی افغانستان در نشست بررسی راهبرد منطقه ای مبارزه با مواد مخدر اعلام کرد که صلح این کشور وابستگی مستقیم به میزان موفقیت در روند مبارزه با مواد مخدر دارد.", "text":"به گزارش ایرنا، «عبدالله عبدالله» روز سه شنبه در این نشست که با حضور سفیران کشورهای خارجی حاضر در کابل و کارشناسان و مسئولان سازمان های بین المللی در کاخ «سپیدار» برگزار شد گفت که یکی از دلایل تداوم جنگ حمایت تروریست ها با استفاده از درآمد تولید و قاچاق مواد مخدر است.وی همچنین از کشورهای منطقه و جهان خواست که  اجازه ندهند انگیزه و مسئولیت همکاری میان کشورها در امر مبارزه با مواد مخدر به عنوان یک معضل جهانی تحت تأثیر مسایل جانبی دیگر قرار گیرد. عبدالله بدون آن که از کشوری نام ببرد ، خاطر نشان کرد که برخی از کشورها کمترین مسئولیتی را در امر مبارزه با مواد مخدر بر عهده نمی گیرند، اما بار تمام ملامت ها را متوجه افغانستان می ‌سازند و این در حالیست که این کشورها یا مسیر ترانزیت یا محل تولید مواد اولیه پیش نیاز برای تولید مواد مخدر هستند. رئیس اجرایی دولت افغانستان اضافه کرد که مواد مخدر یک تهدید فرامرزی و جهانی است که توجه و تمرکز بیشتری را اجبار می ‌کند تا تجربه ‌های موفق یا ناکام گذشته بازبینی شود. وی تأکید کرد که نیاز به اقدامات مشترک و هماهنگ برای مبارزه با این مشکل جهانی وجود دارد که تدوین راهبرد برای رسیدن به نتایج بهتر کمک می‌ کند. «سلامت عظیمی» وزیر مبارزه با مواد مخدر افغانستان هم در این نشست گفت: کاهش کمک‌ ها و افزایش کشت و تولید مواد مخدر باعث تقویت گروه‌های تروریستی شده است. وی افزود: فقر، جرایم سازمان یافته، بیکاری، بیماری، ناامنی و بی ‌ثباتی ارتباط مستقیم با مواد مخدر دارد که سلامت خانواده‌ها را در سراسر جهان تهدید می‌ کند. عظیمی به عنوان یکی از وزرای زن در افغانستان گفت که کمک ‌های مالی و فنی جهان در امر مبارزه با مواد مخدر موثر است اما برای نجات خانواده ها نیاز به توجه بیشتر جامعه بین‌ المللی داریم . «مارک کولهن» نماینده دفتر مبارزه با مواد مخدر سازمان ملل متحد هم در این نشست برای تبیین منظر کلی به مواد مخدر گفت : تولید مواد مخدر در جهان افزایش یافته و 31 میلیون معتاد نیازمند درمان فوری هستند و 450 هزار معتاد دیگر هم در سال می ‌میرند. وی افزود که سود مواد مخدر که وارد بازارهای جهانی می شود و همه کشورها از آن متأثر می ‌شوند که برای کاهش تبعات آن نیازمند اقدامات مشترک در این رابطه هستیم.افغانستان در فهرست کشورهای تولید کننده مواد مخدر در جهان رتبه اول را دارد و سال گذشته میلادی تولید مواد مخدر این کشور به شکل بی سابقه ای افزایش یافت و از 4 هزار و 800 تن به یکباره از مرز 9 هزار تن گذشت.آساق*291*1104**1337            "}