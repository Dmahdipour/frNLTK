{"onTitr":"","titr":" 1402 فرصت شغلی برای مددجویان کهگیلویه و بویراحمد ایجاد شد","describe":" یاسوج- ایرنا- مدیرکل کمیته امداد امام خمینی (ره) کهگیلویه و بویراحمد گفت: یکهزار و 402 طرح اشتغال‌ زایی در 6 ماهه نخست سال جاری برای مددجویان این استان ایجاد شد.", "text":"فرید محبی روز سه شنبه در گفت و گو با خبرنگار اریرنا اظهار داشت: برای اجرای این تعداد طرح اشتغال‌زا افزون بر 202 میلیارد ریال توسط نهاد کمیته امداد استان هزینه شده است. یک هزار و 87 میلیارد ریال تسهیلات امسال برای اشتغال افراد زیر پوشش کمیته حضرت امام خمینی (ره) در این استان ابلاغ شده است.محبی بیان کرد: شناسایی مددجویان مستعد اشتغال، شناسایی ظرفیت ‌های منطقه، ارائه آموزش ‌های فنی و حرفه‌ای به مددجویان متقاضی به‌ منظور ارتقای سطح آگاهی علمی و مهارت‌های فنی و حرفه‌ای آنان از مهم‌ترین برنامه‌های حوزه اشتغال این نهاد است. وی با اشاره به برگزاری دوره‌های آموزش‌ فنی و حرفه‌ای برای مددجویان کمیته امداد، عنوان کرد: 590 نفر از مددجویان این نهاد با یک میلیارد و 564 ریال اعتبار در سال جاری از دوره‌ های آموزشی فنی و حرفه‌ای بهره‌مند شدند.مدیرکل کمیته امداد امام خمینی (ره) کهگیلویه و بویراحمد کاریابی برای مددجویان آماده ‌به‌ کار و ایجاد زمینه‌ های لازم برای جذب مددجویان آموزش ‌دیده در بازار کار را از دیگر برنامه‌ های واحد اشتغال کمیته امداد ذکر کرد.وی تصریح کرد: کمیته امداد با مددجویانی که اقدام به اجرای طرح های اشتغال زای تولیدی کرده اند برای بازاریابی و فروش محصولات تولیدی با آنها همکاری می کند. محبی با اشاره به اشتغال مددجویان این نهاد از طریق مراکز کاریابی، گفت: 26 نفر از مددجویان کمیته امداد استان از ابتدای سال جاری تاکنون از طریق مراکز کاریابی جذب بازار کار شده‌اند که در این زمینه 350 میلیون ریال هزینه شده است.مدیرکل کمیته امداد امام خمینی (ره) کهگیلویه و بویراحمد افزود: بر اساس ارزیابی و راستی آزمایی انجام‌شده از طریق اداره کار تعاون و رفاه اجتماعی و همچنین معاونت توسعه مناطق محروم و توسعه روستایی ریاست جمهوری 95 درصد طرح‌های اشتغال این نهاد از پایداری لازم برخوردار و صحت اجرای آن‌ها مورد تأیید شده است.از ابتدای سال گذشته تاکنون چهار هزار و 468 طرح اشتغال‌زایی با 757 میلیارد ریال اعتبار برای مددجویان زیرپوشش این نهاد در استان اجراشده است. سقف تسهیلات پرداختی به مددجویان در بخش خوداشتغالی500 میلیون ریال و در بخش کارفرمایی یک میلیارد ریال است. از بدو تأسیس کمیته امداد کهگیلویه و بویراحمد تاکنون 30 هزار و 758 طرح اشتغال برای مددجویان و نیازمندان با یک هزار و 940 میلیارد ریال اعتبار با استفاده از تسهیلات اشتغال این نهاد و بانک‌های عامل اجرا شده است که زمینه اشتغال 9 هزار و 662 خانوار فراهم شد. با اجرای این طرح ها 19 هزار و 200 نفر از افراد زیر پوشش خودکفا و از حمایت این نهاد خارج‌شده‌اند. از ابتدای تأسیس کمیته امداد تاکنون 54 هزار و 721 نفر در خصوص اجرای طرح‌های اشتغال‌زایی این نهاد آموزش‌دیده‌اند. 188 نفر از مددجویان این نهاد از ابتدای سال گذشته از طریق مراکز کاریابی شاغل و جذب بازار کار شده‌اند که در این زمینه 127 میلیون تومان هزینه شده است. 32 هزار و 719 خانوار با جمعیتی افزون بر 78 هزار نفر مستمری بگیر کمیته امداد امام خمینی (ره) کهگیلویه و بویراحمد هستند.به سه هزار و 600 خانوار با 12 هزار و 600 جمعیت در استان نیز خدمات تک یا چند موردی در طول سال ارائه می‌شود.9 درصد از جمعیت کل این استان زیر پوشش این نهاد حمایتی هستند.18 هزار سالمند بالای 60 سال و یک هزار و 200 بیمار صعب‌العلاج زیر پوشش کمیته امداد این استان هستند.75 درصد افراد زیر پوشش کمیته امداد امام خمینی (ره) کهگیلویه و بویراحمد روستایی، 23 درصد شهری و 2 درصد نیز عشایر است.شهرستان بهمئی با 18 درصد و گچساران نیز با سه درصد به ترتیب بیشترین و کمترین افراد زیر پوشش کمیته امداد امام خمینی (ره) در کهگیلویه و بویراحمد را به خود اختصاص داده‌اند. 9868/1662            "}