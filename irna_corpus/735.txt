{"onTitr":"","titr":" هزار و 265 شغل در شهرستان نمین ایجاد شد","describe":" اردبیل - ایرنا - فرماندار نمین از ایجاد هزار و 265 شغل در هفت ماه امسال در این شهرستان خبر داد.", "text":"به گزارش ایرنا ، عاطف ناصری پنجشنبه در نشستی با خبرنگاران افزود:  سهم نمین از 20 هزار شغل پیش بینی شده برای امسال استان اردبیل 971 شغل بود که در نیمه اول سال بیش از این میزان محقق شده است.وی بیان کرد: 380 مورد از این شغل ها در شهرک های صنعتی 2 اردبیل ایجاد شده و بیمه نامه همه این افراد صادر شده است.وی گفت: هزار و 33 بیمه شده جدید نیز به غیر از اشتغال ایجاد شده در شهرک صنعتی 2 توسط تامین اجتماعی استخراج شده که در واحدهای خصوصی و دولتی مشغول بکار شده اند.فرماندار نمین به اجرای چند طرح اقتصادی و صنعتی در این شهرستان اشاره کرد و افزود: با بهره برداری از این واحدها تا اوایل سال آینده 500 نفر نیز به تعداد شاغلان این شهرستان افزوده می شود.ناصری بیان کرد: در حال حاضر 65 درصد از واحدهای تولیدی نمین فعال است و تلاش می شود با رفع موانع موجود، واحدهای باقی مانده نیز به فعالیت خود ادامه دهند.وی با بیان اینکه شهرستان نمین دارای پتانسیل های مختلف طبیعی و گردشگری است ، گفت: باید زمینه سازی های لازم برای حضور سرمایه گذاران بخش خصوصی در این شهرستان فراهم شود و این امر نیازمند وحدت و همدلی مسئولان شهرستان و استان است.نمین در 30 کیلومتری شرق اردبیل واقع است./60163006            "}