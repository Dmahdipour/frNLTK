{"onTitr":"","titr":" یک گروه کرد: آمریکا تا ابد در کنار کردهای سوریه نیست","describe":" دمشق- ایرنا- نماینده شورای ملی کردی وابسته به ائتلاف مخالفان سوریه اعلام کرد: هیچ نشانه ای وجود ندارد که آمریکا همیشه و تا ابد در کنار حزب اتحاد دموکراتیک سوری بماند.", "text":"به گزارش ایرنا، 'شلال کدو' که اظهاراتش روز دوشنبه در رسانه های کردی منتشر شد، افزود: دولت ترامپ در موضوع سوریه و به شکل کلی در رابطه با خاورمیانه بسیار متغیر و دمدمی مزاج است.وی افزود: اگر آمریکا حزب اتحاد دموکراتیک و نیروهای آن را تنها بگذارد آنها سرنوشت بسیار سختی خواهند داشت.کدو اظهار داشت: اخباری که درباره تلاش های بین المللی برخی کشورها و در راس آن آمریکا برای آشتی یا نزدیکی میان شورای ملی کرد و حزب اتحاد دموکراتیک شنیده می شود، مبالغه آمیز است.وی تصریح کرد: تا امروز هیچ گونه نشانه مثبتی از طرف حزب اتحاد دموکراتیک برای متحد شدن کردها دیده نمی‌شود بلکه این گروه هرگونه همکاری و هماهنگی با دیگران را رد می‌کند.آمریکا به همراه برخی کشورها مرداد 1393 به بهانه مبارزه با گروه تروریستی داع، ائتلافی به اصطلاح بین المللی تشکیل داد و از آن زمان تاکنون به مناطق مختلف سوریه حمله کرده است.اقدامات امریکا در همکاری با کردها و تروریست ها در ماه های اخیر موجب شده است تا مذاکرات آنان با دولت مرکزی این کشور متوقف شود.آمریکایی ها همکاری با کردها را برای اهداف تاکتیکی خود و نه در راستای اهداف استراتژیک به کار می برند و به نظر می رسد، رها کردن آنان سبب می شود تا کردها به سمت دولت مرکزی کشیده شوند به همین علت از آنان حمایت می کند.ولید المعلم وزیر خارجه سوریه پیشتر به کردها در خصوص همپیمانی با امریکا هشدار داد و آنان را به مرور تاریخ نیم قرن اخیر دعوت کرد. خاورم**8005*1436*            "}