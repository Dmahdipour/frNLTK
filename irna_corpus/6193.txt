{"onTitr":"","titr":" 150 واحد مسکونی نوشهر بر اثر سیل دچار آبگرفتگی شد","describe":" نوشهر- ایرنا -  فرماندار نوشهر گفت: تاکنون حدود 150 واحد مسکونی این شهرستان به دلیل  سیل دچار آبگرفتگی شد و احتمال اینکه این تعداد بیشتر شود هم وجود دارد.", "text":"بارندگی شدید همراه با سیلاب که از عصر جمعه در مناطق غربی مازندران آغاز شد و تا عصر روز گذشته (شنبه ) نیز ادامه داشت خسارت زیادی به بخش های مختلف زیربنایی، تاسیسات برق رسانی ، آبرسانی و بناهای مسکونی منطقه وارد کرده است.عبدالصمد صفرنژاد روز یکشنبه در حاشیه بازدید استاندار مازندران از مناطق سیلزده نوشهر در گفت و گو با خبرنگار ایرنا افزود: حدود 12 روستا  به علت بارندگی شدید در محاصره سیل قرار گرفتند و طبق ارزیابی های به عمل آمده تاکنون حدود 150 واحد مسکونی دچار آبگرفتگی شناسایی شد.وی ادامه داد: روستاهای مزگا ، کوشکسرا ، ونوش ، دزدک ، ملکار ، حمزده سفلی ، شوفسکاج را از جمله روستاهایی که دچار آبگرفتگی شدند.فرماندار نوشهر گفت: هم اکنون حجم انبوه آب در این روستاها فروکش کرده است و کارشناسان ذیربط با اعزام به مناطق سیلزده در حال ارزیابی دقیق خسارت ها هستند.صفرنژاد افزود: سیل بیشترین خسارت به واحدهای مسکونی وارد کرده است و ضمن آنکه مسیر 12 کیلومتری نوشهر -چالوس که پیوند دهنده راههای ارتباطی گیلان و مازندران است هم اکنون به علت تخریب پل بسته شده است.پل ارتباطی کمربندی نوشهر در منطقه موسی آباد شب گذشته به دلیل سیلاب تخریب شد و در جریان این حادثه یک دستگاه کامیون نیز به داخل رودخانه ماشلک سقوط کرد.شهرستان نوشهر دارای 2 شهر ،  130 روستا است که بیش از 60 روستای آن در بخش مرکزی این شهرستان قرار دارد. /1602/7078/1654            "}