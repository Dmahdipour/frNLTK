{"onTitr":"","titr":" صرافی های اصفهان همچنان نیمه تعطیل اند","describe":" اصفهان - ایرنا - نوسان و بی ثباتی نرخ ارز در بازار اصفهان باعث شده است تا خرید و فروش چندانی در این کلانشهر صورت نگیرد و صرافی ها به حالت نیمه تعطیل در آیند.", "text":"به گزارش ایرنا، برخی صرافان اصفهانی قیمت یک دلار آمریکا را در بازار امروز پنجشنبه بین 140 تا 150 هزار ریال اعلام می کنند اما بر اساس برخی شنیده ها این رقم  بین دلالان خیابانی 100 تا 120 هزار ریال است.بسیاری از صرافی های اصفهان با بیان اینکه هنوز قیمت مشخصی برای ارز وجود ندارد، عنوان می کنند که خریدار و فروشنده ای نیز وجود ندارد و صرافی ها به حالت نیمه تعطیل درآمده است.با این حال تعداد معدودی از صرافی ها اعتقاد دارند که تعادل نسبی در بازار ایجاد شده و قیمت هایی را برای ارز اعلام کرده اند که از جمله آن 142 هزار ریال برای فروش و 135 هزار ریال برای خرید دلار است.از طرفی اطلاعیه ای روز گذشته در شبکه های اجتماعی منتشر شد که بر اساس آن کانون صرافان ایرانیان از صرافی ها خواسته است که خرید و فروش خود را روی کانال 100 هزار ریال بر روی تابلوهای خود ثبت کنند و در صورت خرید در این کانال می توانند مبادرت به فروش کنند.یکی از صرافان اصفهان با تایید این اطلاعیه گفت که وقتی فروشنده ای نیست که دلار خود را به من به قیمت حدود 90 هزار ریال بفروشد من چگونه می توانم  100 هزار ریال بفروشم.به نظر می آید بیشتر صرافان منتظر ابلاغ سیاست های جدید بانک مرکزی و دولت در این زمینه هستند تا قیمت ها به ثبات برسد.برخی شعب بانک ها در چند روز گذشته نیز مجاز به خرید ارز از فروشندگان به قیمت 105 هزار ریال شده اند هرچند بر اساس برخی شنیده ها استقبال زیادی از این طرح در اصفهان نشده زیرا بیشتر فروشندگان می خواهند که دلارهای خود را به نرخ بالاتر بفروشند.یک اقتصاددان نیز روز پنجشنبه در گفت و گو با ایرنا بیان داشت : جو روانی بازار ارز در روزهای اخیر بسیار زیاد شده است اما می توان گفت که رنج قیمت بین 80 تا 100 هزار ریال برای دلار، بدون حباب است.سید کمیل طیبی با تاکید بر اینکه سیاست های مفید و مثبت دولت و بانک مرکزی می تواند رفتار واسطه گری را در این بازار کنترل کند، تصریح کرد : با اتخاذ برخی سیاست ها و رویکردها در چند روز اخیر، قیمت ارز ناگهان کاهش یافت و حباب نرخ ارز در حال تخلیه شدن است.به گزارش ایرنا، نرخ دلار از روز دوشنبه این هفته روند کاهشی گرفته است هرچند برخی از صرافان به دلیل آنچه که قطعی نبودن قیمت ارز عنوان می کنند، خرید و فروشی انجام نمی دهند.هرچند بر اساس گزارش های رسیده بسیاری از فروشندگان ارز خانگی در سه روز گذشته برای فروش ارز به مراکز خرید و فروش و واسطه گران مراجعه کرده اند.3011/ 6022            "}