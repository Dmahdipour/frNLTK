{"onTitr":"","titr":" فقط یکی از تجهیزات بازی مراکز تفریحی زنجان استاندارد است","describe":" زنجان - ایرنا - مدیرکل استاندارد استان زنجان گفت: از بالغ بر 500 تجهیزات بازی شناسایی شده در مراکز تفریحی استان فقط یک دستگاه استاندارد است.", "text":"داود کارگرزاده روز سه شنبه در گفت وگو با خبرنگاران افزود: در شهربازی های سطح استان نیز تمامی تجهیزات بازی فعال نشان استاندارد دارند و مابقی تا زمان دریافت این نشان پلمب یا به کل جمع آوری شده است.وی گفت: معاون دادستان انقلاب مرکز زنجان با جدیت به موضوع استاندارد سازی این تجهیزات در مراکز تفریحی ورود پیدا کرده است و پیش بینی می شود تا انتهای امسال شهرداری ها و متولیان تجهیزات مراحل دریافت نشان استاندارد را طی کنند.کارگرزاده تاکید کرد: بسیاری از تجهیزاتی که در بخش های مختلف وجود دارد، الزامی برای استاندارد سازی ندارند، اما نیاز هست که این موضوع اتفاق بیفتد.وی اظهار داشت: تا کنون 19 پروانه کاربردی حدمجاز آلاینده ها در محصولات کشاورزی استان صادر شده و تلاش می کنیم در این حوزه پروانه بیشتری صادر شود.مدیرکل استاندارد استان زنجان تصریح کرد: برای دسترسی بهتر عموم به خدمات این اداره کل تاکنون 15 سامانه غیرحضوری راه اندازی و اکثر موارد نیز برون سپاری شده است.وی گفت: 95 درصد نمونه های آزمایشگاهی در 57 آزمایشگاه همکار استان بررسی و تجزیه می شود و فقط پنج درصد نمونه ها به علت نبود صرفه اقتصادی برای تاسیس آزمایشگاه، به بیرون از استان منتقل می شود.کارگرزاده افزود: با نظارت های دقیق انجام شده از ابتدای امسال تاکنون، فعالیت 106 باسکول در استان تعلیق شد، چرا که کنترل و بازرسی باسکول ثابت همکف برای حفظ حقوق مردم و مصرف کنندگان لازم است.وی اظهار داشت: امسال در مجموع 3 هزار و 539 بازرسی از اصناف و 833 مورد بازرسی از واحدهای تولیدی زنجان انجام شده است.این مقام مسئول ادامه داد: از این تعداد بازرسی 261 مورد به بخش صنایع غذایی، که از حساسیت بالایی هم برخوردار است، اختصاص داشت و یکهزار و 72 مورد نمونه برداری در بازرسی ها از اصناف انجام شده است.به گزارش ایرنا، 21 مهر به عنوان روز جهانی استاندارد نامگذاری شده است.6085/3216            "}