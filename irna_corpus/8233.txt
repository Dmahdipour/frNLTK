{"onTitr":" مدیرکل نوسازی مدارس قم:    ","titr":" 31 درصد مدارس قم باید تخریب و بازسازی شود","describe":" قم- ایرنا- مدیرکل نوسازی، توسعه و تجهیز مدارس قم گفت: از مجموع مدارس موجود در این استان، 31 درصد از لحاظ بنا در وضعیت نامناسبی است که باید تخریب و بازسازی شود.", "text":"محسن پورگلیان روز جمعه در گفت و گو با خبرنگار ایرنا، افزود: با بررسی های صورت گرفته در زمینه وضعیت فیزیکی مدارس به لحاظ بنا و استانداردهای سازه ای، از میان 657 مدرسه موجود در قم، 149 مدرسه باید تخریب و بازسازی شود.وی اضافه کرد: اگر تخریب و بازسازی 149 مدرسه در قالب برنامه پنج ساله صورت گیرد، سالی حدود یک هزار میلیارد ریال اعتبار نیاز است.پورگلیان با اشاره به این که طرح تخریب و بازسازی مدارس از سال 85 در کشور آغاز شده است، گفت: استان قم 90 درصد از سهم اعتباری خود را در این زمینه دریافت نموده و تاکنون حدود 100 مدرسه در این استان تخریب و بازسازی شده است.به گفته مدیرکل نوسازی مدارس قم، 25 درصد مدارس استان حداقل های سازه ای را دارا می باشد و نیازمند مقاوم سازی است و 44 درصد مدارس موجود در قم نیز کاملا مقاوم است.وی افزود: در مقاوم سازی مدارس نیز استان قم 35 درصد از سهم اعتباری خود را دریافت نموده و تاکنون 73 مدرسه مقاوم سازی شده است.وی در ادامه با اشاره به این که از سال 92 طرح استانداردسازی سیستم های گرمایشی و سرمایشی مدارس آغاز شد، گفت: تاکنون سیستم های سرمایشی و گرمایشی 144مدرسه استانداردسازی شده و 207 مدرسه دیگر نیز باید استانداردسازی شود.پورگلیان افزود: سیستم های سرمایشی و گرمایشی 110 مدرسه نیز فرسوده و نیازمند تعمیرات اساسی است. به گفته وی، سیستم های سرمایشی و گرمایشی 58 درصد از مدارس موجود در قم استاندارد، 22 درصد فرسوده و 20 درصد نیز غیراستاندارد است.وی همچنین با اشاره به آسفالت و ایزوگام مدارس گفت: با توجه به این که سه درصد از سهمیه مصوب قیر کشور به سازمان نوسازی اختصاص دارد، در سال های 94 تا 96، محوطه 100 مدرسه در قم با زیربنای 100 هزار مترمربع آسفالت شده است.پورگلیان افزود: 98 مدرسه نیز با 55 هزار مترمربع زیربنا ایزوگام و تقریبا نیازهای ضروری و مهم مدارس در این خصوص برآورده شده است.در سال تحصیلی جاری حدود 255 هزار دانش آموز در 665 مدرسه و 6 هزار و 783 کلاس درس با حضور 14 هزار معلم مشغول به تحصیل هستند؛ 97 درصد دانش آموزان در شهر قم و سه درصد نیز معادل هفت هزار دانش آموز در بخش های تابعه استان تحصیل می کنند./2085/ 1175            "}