{"onTitr":"","titr":" حساب دانشجویان ایرانی در روسیه بسته نشده است","describe":" مسکو – ایرنا-  اخباری در خصوص مسدود شدن حساب دانشجویان ایرانی شاغل در روسیه در شبکه های اجتماعی منتشر شد اما بررسی های میدانی خبرنگار ایرنا در مسکو نشان می دهد که این مساله برای همه دانشجویان رخ نداده و حساب اکثر دانشجویان ایرانی در روسیه فعال است.", "text":"به گزارش روز جمعه خبرنگار ایرنا از مسکو، بسیاری از دانشجویان ایرانی شاغل در روسیه به ایرنا گفته اند که حساب آنها فعال است و بدون مشکل امور جاری خود را انجام می دهند.** حساب های بانکی مشکوک بسته می شودبنا بر گزارش منابع موثق، طبق قوانینی که از دو هفته پیش در راستای مبارزه با پولشویی در روسیه به اجرا درآمده است، اگر در حساب هر فرد روس یا غیرروس به یکباره مبلغ سنگینی به صورت مشکوک وارد شود، این حساب بسته خواهد شد و به دارنده حساب پیام داده می شود که برای مشخص شدن مبدا و مقصد پول واریزی به شعبه مربوطه مراجعه کند.این قانون برای تمامی شهروندان روسیه و خارجی ها اجرا می شود و تراکنش های غیرمعمول برای دو روز بسته می شوند و در صورت قانع شدن بانک نسبت به توضیحات صاحب حساب، مشکل برطرف خواهد شد.** حساب اکثر دانشجویان ایرانی باز است«احمد وخشیته» تحلیلگر مسائل روسیه و دانشجوی مقطع دکتری رشته علوم سیاسی دانشگاه دوستی ملل روسیه دراین باره به ایرنا گفته است که حساب بانکی اکثر دانشجویان ایرانی باز است و بنظر می رسد حساب بانکی افرادی بسته شده است که جدا از کار دانشجویی در روسیه در کار غیر مرتبط خود  به تجارت می پردازند.به گفته وی، براساس بند هفت قانون فدرال روسیه با عنوان مقابله با قانونی کردن درآمد کسب شده از راه تروریستی و اقتصاد تروریستی(FATF) ، بر اساس ظن و گمان حساب بانکی چند نفر از دانشجویان ایرانی در روسیه بسته شده و بانک به آنها فرصت داده است تا در رابطه با تراکنش های خود دربازه زمانی مشخص توضیح دهند.وی افزود: با یکی از دانشجویانی که مدعی بسته شدن حسابش بوده گفت وگو کرده است و او اعلام کرده که بانک از او خواسته در خصوص واریز مبلغ مشخصی به حسابش در بازه زمانی معینی توضیح دهد و مشخص کند که مبدا و مقصد مبالغ واریزی چه بوده است.وخشیته معتقد است که این اتفاق احتمالا برای آن دسته از دانشجویانی افتاده که فارغ از کار دانشجویی، به صورت غیر قانونی و غیر مرتبط با نوع ویزای خود در روسیه کار هم می کنند و در واقع تاجر هستند چرا که مبلغ واریزی به حساب یک دانشجو مشخص است و به راحتی می توان میان دخل و خرج یک دانشجو و یک فعال اقتصادی تمایز قائل شد.به گفته وی، حساب بانکی اشخاصی بلوک شده است که احتمالا تراکنش غیرعادی داشته اند به شکلی که در ظاهر دانشجو هستند اما حساب آنها، مانند حساب یک تاجر است.وی گفت: روسیه ازگذشته قوانینی برای مبارزه با انتقال پول های نامشخص تصویب کرده است به طور مثال در طول جام جهانی فوتبال (خرداد و تیر 96) برای تبدیل دلار به روبل در روسیه محدودیت هایی وضع شد و هر روز تنها می توانستیم 500 دلار را تبدیل به روبل کنیم.وخشیته افزود: طبق قوانین بانکی در روسیه، اگر موضوع اجرای تحریم ها مطرح باشد، پیش از بلوکه کردن حساب بانکی افراد به آنها اخطار داده می شود تا در مدت زمانی مشخص تکلیف حساب بانکی خود را مشخص کنند اما در موارد اخیر چنین چیزی مشاهده یا گزارش نشده است.اروپام ** 1346 **1485            "}