{"onTitr":" نوبخت:    ","titr":" 159 میلیارد تومان اعتبار به سیل زدگان شمال کشور اختصاص یافت","describe":" تهران- ایرنا- رئیس سازمان برنامه و بودجه گفت: براساس مصوبه امروز هیات وزیران 9 میلیارد تومان برای تامین نیازهای فوری سیل زدگان، 50 میلیارد تومان برای امور هزینه ای و یکصد میلیارد تومان برای امور زیربنایی و تملک دارایی مناطق سیل زده در استان های گیلان و مازندران اختصاص یافت.", "text":"به گزارش ایرنا، «محمدباقر نوبخت» روز چهارشنبه در حاشیه جلسه هیات دولت در جمع خبرنگاران در خصوص اختصاص اعتبار سیل اخیر در گیلان و مازندران، افزود: امروز پس از اینکه گزارش بازدید به هیات وزیران ارائه شد، این اعتبارها برای مرمت زیرساخت ها به ویژه پل ها که موجب قطع ارتباط برخی روستاها با شهر مصوب شد. رئیس سازمان برنامه و بودجه بیان کرد: سیل اخیر دو ویژگی داشت یکی حجم نزولات جوی برابر برخی گزارش ها در نیم اخیر بی سابقه بود و بین 250 تا 350 میلیمتر بارش را در شاهد بودیم. نوبخت اضافه کرد: این بارش ها در 2 روز متوالی (13 و 14 مهرماه) بود و بنابراین امکان ساماندهی روستاها در این مدت کوتاه وجود نداشت به همین جهت خسارت هایی را به ساکنان حاشیه رودخانه ها، بانیه و زیرساخ ها همچون پل و راه ها وارد کرد. ** از نظرات اقتصاددانان استفاده می کنیمرئیس سازمان برنامه و بودجه همچنین درخصوص نامه جمعی از اقتصاددانان به دولت، گفت: نامه آنها دیده شد و تلاش می کنیم از نظراتی که جنبه اجرایی دارد استفاده کنیم. نوبخت در پاسخ به پرسش مکرر خبرنگاران درباره بسته حمایتی دولت به اقشار کم درآمد گفت: «راجع به بسته حمایتی نپرسید». اقتصام**9132**1108*2025            "}