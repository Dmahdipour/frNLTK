{"onTitr":" استاندار:    ","titr":" روابط خارجی قزوین نیازمند توسعه است","describe":" قزوین - ایرنا - استاندار قزوین گفت: با توجه به ظرفیت های بالای علمی، فرهنگی و اقتصادی استان، در برقراری روابط با کشورها باید تنوع آنها افزایش یافته و تنها به چند کشور محدود نماند.", "text":"به گزارش ایرنا، عبدالمحمد زاهدی روز پنجشنبه در نشست شورای هماهنگی روابط خارجی قزوین با اشاره به سفر سفیر اتریش به قزوین در آینده نزدیک افزود: درخواست سفیر اتریش برای سفر به قزوین در این موقعیت زمانی نشان دهنده علاقه کشورهای اروپایی به حفظ روابط با جمهوری اسلامی ایران است و از این ظرفیت باید استفاده کرد.وی اضافه کرد: قزوین از حضور وابستگان سفارت ها و همچنین سفرای کشورهای خارجی در ایران برای بازدید از ظرفیت ها و توانمندی های استان استقبال می کند.زاهدی در بخش دیگری از صحبت های خود گفت: همه سفرهای خارجی مدیران دستگاه های اجرایی باید با اطلاع و هماهنگی دفتر نمایندگی وزارت امور خارجه باشد تا سریع تر و راحت تر انجام شود.استاندار قزوین در ادامه با بیان اینکه سفر های خارجی دستگاه های اجرایی و شهرداری ها باید اهداف مشخصی داشته و برای استان ثمربخش باشند، خاطرنشان کرد: باید از انجام سفرهای غیرضروری پرهیز کرد.وی در ادامه با اشاره به تاثیرات بالای شورای روابط خارجی استان در عرصه های اقتصادی، فرهنگی و سیاسی، افزود: این شورا علاوه بر دستاوردهای استانی از مهم ترین شوراها برای کمک به سیاست خارجی کشور است.مدیر نمایندگی وزارت امور خارجه در قزوین نیز در این نشست از سفر رایزنان اقتصادی چند سفارتخانه مقیم تهران به قزوین در آینده نزدیک خبر داد و گفت: این رایزنان به دنبال نشست مشترک استاندار با معاونت اقتصادی وزارت امور خارجه به زودی به قزوین آمده و از توانمندی های اقتصادی استان بازدید خواهند کرد.سید مرتضی میریان افزود:این سفر، اولین سفر استانی رایزنان اقتصادی سفارتخانه های مقیم تهران است که از این نظر امتیاز ویژه ای برای قزوین به شمار می رود.وی در ادامه با انتقاد از هماهنگ نبودن برخی دستگاه ها که سفرهای خارجی خود را به نمایندگی وزارت امورخارجه اطلاع نمی دهند،گفت: درخواست می شود هر گونه سفر خارجی مدیران و کارشناسان دستگاه ها به ما گزارش شود تا در تسهیل آن همکاری لازم صورت گیرد.میریان در ادامه از سفر هیات بازرگانی ساحل عاج به قزوین در 28 مهرماه جاری خبر داد.مدیر نمایندگی وزارت امور خارجه در قزوین همچنین از سفر سفیر اتریش به قزوین در 17 مهر خبر داد و افزود: این سفر به درخواست سفارتخانه این کشور خارجی در تهران انجام و طی آن سفیر با استاندار، شهردار و رییس اتاق بازرگانی قزوین دیدار خواهد داشت.7388*3013            "}