{"onTitr":"","titr":" 600عنوان برنامه بزرگداشت هفته کودک در استان بوشهر اجرا می شود","describe":" بوشهر- ایرنا- مدیرکل کانون پرورش فکری کودکان و نوجوانان استان بوشهرگفت: هفته ملی کودک امسال با شعار 'باید آینده را ساخت' از 14 مهر آغاز و 600 عنوان برنامه مختلف  به همین مناسبت  در این استان  اجرا می شود.", "text":"به گزارش ایرنا، زهره عالی نسب روز چهارشنبه در بازدید ازخبرگزاری جمهوری اسلامی افزود: این برنامه ها شامل برگزاری سمینارهای مختلف در زمینه فرزند پروری و سبک زندگی ایرانی – اسلامی، اکران فیلم های کودکانه، پرواز بادبادکها، نمایش عروسکی، تئاتر و اهدا کتاب در مناطق محروم است.وی با اشاره به 16 مهر ماه روز جهانی کودک اظهارداشت: باید کودکان را متناسب با شرایط امروز جذب برنامه های فرهنگی و هنری کرد تا بتوانیم در آینده نسلی پویا، متعهد و توانمند داشته باشیم.عالی نسب یادآورشد:کودکان بعنوان سرمایه های آینده این نظام باید محور توجه و مطالعه  باشند تا نسلی پویا و مسئول تربیت شود.این مقام مسوول تصریح کرد: هرچه زمینه های گسترده تری برای رشد کودکان فراهم شود از آنها انسان های بزرگتر و توانمند تری خواهیم ساخت و برای این بزرگ پروری همکاری خانواده ها و نهادهای علمی، فرهنگی و اجتماعی بسیار مهم است.وی اظهارداشت:تنها با همکاری خانواده هاست که می توانیم از کودکان بعنوان گنجینه های کوچک ثروت هایی بزرگ و بی انتها برای آینده این سرزمین ساخت.عالی نسب یادآورشد: در شرایطی که جهان امروز برای آباد ماندن و دوباره ساخته شدن به یک صلح گسترده و یک دوستی پیوسته نیاز دارد با این باور که رهبران و تصمیم گیرندگان آینده جهان کودکان امروزاند اگر نهال دوستی و رویه دوست داشتن در ذهن و قلب آنان  نهادینه شود آنها نیز رهبران صلح، انسانیت و گسترش دهندگان مهرورزی خواهند شد.وی تاکید کرد: تنها در این صورت است که زمینی سبزتر، پاکیزه تر، زیباتر و آرام بخش تر خواهیم داشت.مدیرکل کانون پرورش فکری کودکان و نوجوانان استان بوشهر گفت: نیاز امروز و فردای جهان برای پیوند ملت ها در پیوند اندیشه ها و دلها، دوست داشتن و پذیرش همدیگر است.وی یادآور شد: ما می خواهیم دیگر خواهی و خدا محوری را جانشین خودخواهی و خودمحوری ها کنیم تا بتوانیم با دستان کوچک کودکانمان آینده را استوار و کم نقص بسازیم.عالی نسب تاکید کرد: هدف و محور فعالیت های کانون پرورش فکری تربیت انسان اجتماعی است که موفقیت خود را در تامین نیازهای جامعه می داند.وی گفت: اجتماعی کردن کودکان نیازمند تمرینی است که مراکز فرهنگی تربیتی باید در راستای انجام کارهای گروهی و تبدیل من به ما در این راستا گام برداند.مدیرکل کانون پرورش فکری کودکان و نوجوانان استان بوشهرافزود: در همین راستا محور فعالیتهای کانون ترویج فرهنگ مطالعه و کتاب در بین کودکان و نوجوانان است چون در این راستا با شخصیتها و دنیاهای مختلف آشنا و تجربه کسب می کنند.وی آموزش فن سخن، صلح طلبی، مدارا، نقد کردن، اثبات کردن خود، دوست داشتن و درک بالا را از جمله دیگر برنامه های کانون پرورش فکری عنوان کرد. عالی نسب با اشاره به فعالیت های 39 گانه کانون پرورش فکری کودکان و نوجوانان افزود: در زمان حاضر 20 هزار کودک و نوجوان این استان جذب فعالیت های کانون شده و 15 هزار نفر از این جمعیت فعال هستند.وی یادآورشد: هرچند در استان بوشهر 23 مرکز ثابت و 2 کتابخانه سیار روستایی فعال است ولی هنوز برخی از مناطق پرجمعیت استان نیازمند راه اندازی کانون پرورش فکری است .وی اجرای طرح عیدانه کتاب و هدیه بیش از 3 هزار جلد کتاب، طرح کتاب رسانی به کودکان روستاهای محروم، برگزاری جشنواره مجسمه های شنی، آشنایی کودکان با مشاهیر و مفاخر کشور، اهدای بسته های فرهنگی و آموزشی به کودکان کار، اجرای طرح فصل گرم کتاب را از جمله برنامه های کانون پرورش فکری کودکان و نوجوانان در استان بوشهر عنوان کرد.عالی نسب با اشاره به اجرای طرح شناسنامه دانایی گفت: این طرح برای نخستین بار در استان بوشهر اجرا و در قالب آن 10 هزار جلد کتاب در زمینه فرزند پروری از طریق اداره کل ثبت احوال به والدینی که صاحب فرزند شده اند اهدا شد.مدیرکل کانون پرورش فکری کودکان و نوجوانان استان بوشهر در خصوص طرح میلاد کتاب نیز افزود: این طرح با همکاری اداره کل فرهنگ و ارشاد اسلامی این استان اجرا که آموزش های لازم را به مادرانی که فرزند تازه متولد شده دارند بیان کرده است.رییس خبرگزاری جمهوری اسلامی استان بوشهر نیز گفت: ایجاد زیرساخت های لازم برای رشد، خلاقیت و پرورش استعداد های کودکان بعنوان آینده سازان کشور امری ضروری است.اکبر اقبال مجرد افزود: این در حالی است که حتی مرکز استان بوشهر نیز فاقد حداقل زیرساخت های استاندارد برای پرکردن اوقات فراغت کودکان و نوجوانان است.وی  یادآورشد:در حالیکه استعداد کودکان باید در قالب بازی و سرگرمی ها شکوفا شود اما الان این مهم مبتنی بر کتاب و الگوهای از پیش تعیین شده است که به صورت واحد در مرکز تدوین و بدون توجه به تفاوت های فرهنگی و جغرافیایی مناطق مختلف کشور اجرا می شود.وی یادآورشد:نظام آموزشی باید با تغییر اولویت ها در جهت شکوفایی استعداد، تربیت و مهارت آموزشی کودکان اصلاح شود .اقبال مجرد گفت: برای داشتن کودکانی خلاق ، جسور و با اعتماد به نفس بالا همه بخش ها از جمله خانواده ها باید در کنار دستگاههای متولی ایفای نقش کنند . 6047/6043            "}