{"onTitr":"","titr":" چهار هزار و 511 حلقه لاستیک از اردبیل به سراسر کشور ارسال شد","describe":" اردبیل- ایرنا- مدیر کل راهداری وحمل ونقل جاده ای استان اردبیل گفت: چهارهزارو511 حلقه لاستیک تولیدی در این استان برای توزیع در بین رانندگان سراسر کشور ارسال شد.", "text":"علی رحمتی روز سه شنبه در گفت وگو با ایرنا افزود: این میزان لاستیک با هدف حمایت از تولید ملی و کالای ایرانی و برای اجرای طرح تنظیم بازار  و رفع کمبود لوازم یدکی و لاستیک به نقاط مختلف کشور ارسال شده است.وی اظهار داشت: همچنین همزمان با سراسرکشور در مرحله اول توزیع لاستیک در بین رانندگان  2 هزار و 250 دستگاه ناوگان استان اردبیل نیز به دو حلقه لاستیک تجهیز شدند.عضو شورای ترافیک استان اردبیل بیان کرد: از اول مهر ماه امسال تاکنون 121هزارتن کالا و بار توسط  9هزار دستگاه کامیون از این استان به نقاط مختلف کشور حمل شده است.رحمتی عمده کالای حمل شده از استان اردبیل را سیب زمینی، سیمان وعلوفه عنوان کرد و گفت: در شش ماهه نخست امسال نیز بیش از 2 میلیون تن کالا و بار از این استان به سراسر کشور حمل شده است. او از فعالیت 11هزار راننده و بیش از هفت هزار دستگاه کامیون در بخش حمل ونقل استان اردبیل خبرداد و افزود: 87  شرکت  در زمینه حمل ونقل کالا  در استان فعالیت می کنند.رییس کمیته حمل و نقل ستاد خدمات سفراستان اردبیل وضعیت حمل ونقل وجابجایی کالا در استان را روان و عادی دانست و بیان کرد: رانندگان سخت کوش و زحمتکش همان طور که در دوران دفاع مقدس با روحیه بسیجی به مردم و کشور خدمت می کردند هم اکنون نیز با همان روحیه جهادی شبانه روز درجاده ها ارائه خدمات می کنند و شیطنت ها و نقشه های دشمنان و بدخواهان را نقش بر آب خواهند کرد./60166130            "}