{"onTitr":"","titr":" اجتماع بسیجیان مازندرانی در ساری برگزار شد","describe":" ساری-ایرنا- اجتماع 30 هزار نفری بسیجیان مازندران در قالب سپاهیان محمدرسول الله(ص)2 با نام اقتدار عاشورایی صبح امروز پنج شنبه در بوستان ولایت ساری برگزار شد.", "text":"به گزارش خبرنگار ایرنا، فرمانده سپاه کربلای مازندران هدف از برگزاری این اجتماع بسیجیان را نشان دادن اقتدار نظام جمهوری اسلامی در برابر توطئه های دشمنان بیان کرد.سردار محمدحسین بابایی در این اجتماع افزود: مرحله اول رزمایش در اواخر شهریورماه تا 9 مهرماه برگزار شد و این رزمایش 30 هزار نفری در راستای پیمان با ولایت و رهبری است.وی ملاک سنجش عملکرد مسوولان را در میزان تبعیت آنها از رهبری دانست و اظهارداشت: افکار عمومی عملکردشان را مورد بررسی قرار می دهد و چنانچه تابع ولایت فقیه و رهبری نباشند، آنها را کنار خواهند گذاشت.فرمانده سپاه کربلای مازندران خاطرنشان کرد: اگرچه برخی از مسوولان به صورت زبانی خود را تابع ولایت فقیه و رهبری می دانند، ولی باید به صورت رفتاری و عملی این ولایت پذیری ثابت شود.سردار بابایی پیام اجتماع سراسری بسیجیان را در سطح کشور اقتدار،  صلابت و شجاعت دانست و گفت: بسیجیان برای دفاع از ارزش های اسلامی فداکاری می کنند.اجتماع بسیجیان مازندران با قرائت قطعنامه ای در حمایت از رهبری، دفاع از ارزش های اسلامی و وحدت و اتحاد به کار خود خاتمه داد./1899/6982            "}