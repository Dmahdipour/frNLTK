{"onTitr":"","titr":" سرمایه گذاری بخش خصوصی، محور توسعه  در منطقه آزاد انزلی","describe":" رشت - ایرنا - مدیرعامل شرکت سرمایه گذاری و توسعه منطقه آزاد انزلی سرمایه گذاری بخش خصوصی را محور توسعه در این منطقه عنوان کرد.", "text":"گزارش روز پنجشنبه روابط عمومی اتاق بازرگانی، صنایع و معادن گیلان به ایرنا حاکیست؛ اسماعیل شجاعی میزبان صبحانه کاری رئیس و اعضای هیات نمایندگان اتاق بازرگانی، رئیس اتاق اصناف و رئیسان اتحادیه های صنفی مرکز گیلان بود.وی در این نشست گفت: می خواهیم رشد اقتصادی داشته باشیم و گردشگری را رونق دهیم و مشکلات اقتصادی را مرتفع کنیم و در این راه، حتما بخش خصوصی محور کار قرار گیرد.وی افزود : دولت در این میان صرفا یک هماهنگ کننده و از جنبه حاکمیت فراهم کننده بستر و شرایط لازم برای ایجاد زیر ساخت هاست و اگر تا کنون دستاورد چندانی در توسعه اقتصادی و رشد اقتصادی نداشته ایم؛ یکی از علت های آن این است که هنوز سهم بخش خصوصی آنچنان در اقتصاد ما پررنگ دیده نشده است.مدیر عامل شرکت سرمایه گذاری و توسعه منطقه آزاد انزلی ادامه داد: هنوز دولتمردان ما در تصمیم گیری هایشان پیش از اینکه یک قانون  ، لایحه و یا ایین نامه ای را تصویب کنند سعی نمی کنند  از نظر مشورتی نهادهای بخش خصوصی استفاده کنند و خود را ملزم به این مشورت و نظر کارشناسی بخش خصوصی نمی دانند.وی تصریح کرد : شرکت سرمایه گذاری  و تو سعه منطقه آزاد انزلی خود را مکلف می داند  برای تحقق توسعه گردشگری و توسعه صادرات از دیدگاه و نظر کارشناسانه بخش خصوصی  و نهادهای متصل به این بخش استفاده کند چون اعتقاد داریم گیلان با داشتن دو مدیر توانمند در اتاق بازرگانی و اصناف که یکی در جایگاه رئیس اتاق بازرگانی مشترک ایران و روسیه و دیگری در جایگاه نایب رئیس اول اتاق اصناف ایران حضور دارند، می توانیم از این دو پتانسیل در جذب سرمایه گذاری داخلی و خارجی قدم بزرگی را برای توسعه استان برداریم.شجاعی با تاکید بر اینکه منطقه آزاد انزلی بستر سرمایه گذاری و تولید بسیاری از کالاهای مشابه وارداتی از جمله لوازم خانگی را دارد، گفت: از سویی ما برای رونق گردشگری در گیلان باز با اتکا به همین دو نهاد به دنبال ساخت هتل برای تکمیل زیر ساخت های گرشگری هستیم و چون گیلان دارای فصول زیبا در پاییز و زمستان است؛ ما برای جذب گردشگران در این دو فصل از سال که زیبایی های بی نظیری را با خود به همراه دارد دعوت می کنیم و در این راستا اتاق های بازرگانی و اصناف می توانند زمینه و بستر این سرمایه گذاری را در منطقه آزاد انزلی فراهم کنند.به گفته مدیر عامل شرکت سرمایه گذاری و توسعه انزلی، بخش خصوصی همواره به دنبال اصلاح امور است و با دانش و تجربه وافری که دارد؛ هیچ گاه برای برطرف کردن مشکلات دلسرد نمی شود و علیرغم اینکه خود را دلسوز مهین می داند، اعتقاد دارد مدیریت صحیح و شایسته سالاری می تواند در اصلاح ساختارهای اقتصادی نقش مهمی را به همراه داشته باشد.** حرکت هماهنگ بخش خصوصی  در گیلان در این نشست رئیس اتاق بازرگانی ، صنایع ، معادن و کشاورزی گیلان نیز با استقبال از رویکرد مدیریت جدید شرکت سرمایه گذاری و توسعه منطقه آزاد انزلی ، از آغاز حرکت هماهنگ بخش های خصوصی در گیلان خبر داد و گفت: یکی از معضلات گیلان در گذشته عدم هماهنگی میان کارگروه ها ، سازمان ها و افراد با یکدیگر بوده که ما به اتفاق رئیس اتاق اصناف گیلان اولین دبیر خانه اتاق های اصناف ، تعاون و بازرگانی کشور را در گیلان در محل اتاق بازرگانی گیلان تشکیل دادیم که در حال فعالیت است.هادی تیزهوش تابان همچنین خبر از هماهنگ شدن بخش های خصوصی در گیلان داد و افزود: طی چند روز قبل در اتاق بازرگانی گیلان تشکل هایی همچون خانه صنعت ، مهندسی ساختمان ، انجمن کار آفرینان و تشکل هایی همچون اصناف و تعاون در یک نشست مشترک تصمیم گرفتند که با یک تعامل استانی نسبت به توسعه استان قدم بردارند.وی اظهار داشت : این تعامل از طرفی موجب می شود تا مشکلات مختلفی که پیش روی سرمایه گداران و کار آفرینان بخش خصوصی در حوزه های تامین اجتماعی ، مالیات ، بانکی ، صادرات ، گمرک ، قرنطینه ، استاندارد و ... وجود دارد با یک صدای واحد عنوان شود؛ این هماهنگی از طرفی تصمیمات صحیحی را جهت رفع موانع با خود به همراه دارد.رئیس اتاق بازرگانی مشترک ایران و روسیه در همین رابطه با بیان این مطلب که تعامل موجب استفاده از امکانات کشور برای استان نیز خواهد شد، به روابط موجود گیلان با اتاق ایران و سایر استان ها اشاره کرد و افزود: اتاق بازرگانی گیلان می تواند با سرمایه گذاران خارج از استان که علاقمند به سرمایه گذاری در منطقه آزاد انزلی هستند ، مذاکره کند و در استراخان روسیه هم سرای تجاری ایرانیان که توسط اتاق گیلان با حمایت اتاق بازرگانی ایران ساخته شده ، می تواند زمینه ساز حضور و دعوت از سرمایه گذاران روسی در منطقه آزاد انزلی باشد.به گفته تیزهوش تابان ؛ تحقق این اقدامات  در منطقه آزاد انزلی به عنوان تنها منطقه آزاد شمال ایران نیازمند ایجاد یک چارچوب مشخص و تعریف شده  همراه با برنامه ریزی برای انجام سرمایه گذاری است.**نقش مهم منطقه آزاد انزلی در اقتصاد  گیلان نایب رئیس اول  اتاق اصناف ایران هم در این نشست گفت: رویکرد شرکت سرمایه گذاری و توسعه منطقه آزاد انزلی، تعامل و ارتباط با اتاق های بازرگانی ، اصناف و تعاون است و این تعامل از زمان انتصاب مدیریت جدید در این شرکت موجب سرعت در رسیدن به اهداف و برنامه های سرمایه گذاری شده است.جلال الدین محمد شکریه ادامه داد: کشور هم اکنون در شرایط اقتصادی خاصی قرار دارد که بخش خصوصی نیز در این شرایط باید خود را با حاکمیت همراه کند و چون ما به عنوان پیشانی بخش خصوصی دیده می شویم، می طلبد برای چنین روزی برنامه داشته باشیم.وی از گیلان به عنوان نخستین استان کشور یاد کرد که توانست با همت اتاق بازرگانی گیلان دبیر خانه بخش خصوصی را راه اندازی کند و افزود: از دبیرخانه اتاق های سه گانه به عنوان یک مرکز دریافت و پردازش اطلاعات و مرجع بررسی مشکلات بخش خصوصی و انتقال آن به  شورای گفتگوی دولت و بش خصوصی نام برد.وی عنوان کرد : شناسایی این مشکلات از اهداف دبیر خانه مشترک است و چون رییس اتاق بازرگانی گیلان دبیر شورای گفت و گوی دولت و بخش خصوصی است، این امتیاز مهم برای سرمایه گذاران و کارآفرینان وجود دارد که بدون واسطه و مستقیما مشکلات آنان و یا موانعی که سر راه سرمایه گذاری وجود دارد را به شخص استاندار برای بررسی و رفع موانع منعکس کنند.رییس اتاق اصناف  گیلان همچنین با تاکید بر اینکه ابعاد فعالیت دبیر خانه مشترک در حال گستره تر شدن است، افزود: سایر نهادهای بخش خصوصی نیز هم اکنون علاقمند به پیوستن به این دبیرخانه هستند و ما در گیلان برای تحقق سرمایه گذاری و توسعه، امتیازات خوبی داریم؛ حتی با توجه به اینکه اتاق بازرگانی گیلان با یک نگاه هوشمندانه با ایجاد سرای تجاری ایرانیان در آستراخان روسیه توانست زمینه و بستر روابط تجار ایرانی و روسی را بیش از پیش گستره تر نماید.شکریه منطقه آزاد انزلی را یک جغرافیا و یک شهرستان خاص ندانست و تاکید کرد: منطقه آزاد انزلی تنها منطقه آزاد شمال کشور است و قابلیت سرمایه گذاری و کارآفرینی برای کشور و حتی در سطح بین المللی را نیز دارد.وی خاطرنشان کرد : طی این مدت کوتاه از حضور مدیر عامل جدید شرکت سرمایه گذاری و توسعه اقدامات خوبی در حوزه ماموریت این شرکت انجام شده که از آن جمله نمایشگاه مبلمان است و به زودی هم اولین نمایشگاه غذا با محوریت معرفی فرهنگ خلاق غذاهای بوم آورد گیلان با  شرکت رستوران های موفق گیلان برگزار و اولین کوبیده 120 متری هم در محل غرفه های خارج از سالن نمایشگاهی توسط یکی از واحدهای صنفی  برپا خواهد شد.**گیلان با 510 تنوع غذایی بیشترین تنوع غذای ایران را داردهمایون کاوه رئیس کمیسیون گردشگری اتاق بازرگانی گیلان هم به مزیت پتانسل های موجود طبیعی و  گردشگری گیلان و برنامه ریزی مطالعاتی گروه مطالعتی  ژئو پارک ها و ژئو توریسم گیلان اشاره کرد و گفت: گیلان پتانسیل بی نظیری در زمینه های گردشگری ، زمین منظر گردی ، صنایع دستی و همچنین غذاهای بوم آورد بومی دارد.وی گفت : از 2 هزار و 130 غذای ثبت شده بومی ایران، بالغ بر 510 غذای بومی از آن گیلان است و گیلان بیشترین سهم غذاهای بومی کشور را به جهت تنوع دارد .این محقق  و استاد دانشگاه افزود: صنایع دستی گیلان نیز دارای پتانسیل بی نظیری است و در تمام دنیا برای ثبت کیفیت ، اثر هنرمند و تعداد اثر ساخته شده کالا دارای  کد کیو ار است و این انجمن خصوصی و پژوهشی در رابطه با خلاقیت های بوم آورد گیلان در بخش های فرهنگ خلاق غذاهای بوم آورد و صنایع دستی تا کنون اقداماتی را به سرانجام رسانده که اطلس فرهنگ خلاق غذاهای بوم آورد در یک مجلد قطور به زودی منتشر خواهد شد.** منطقه آزاد انزلی می تواند  فرصتی برای تولید کنندگان لوازم خانگی باشدرئیس اتحادیه صنف فروشندگان لوازم خانگی گیلان هم در سخنانی ، به فضای پیش روی اقتصاد کشور که دامنگیر بخش واردات لوازم خانگی شده، اشاره کرد و گفت : بازار برای تامین لوازم خانگی از جمله یخچال و تلویزیون به اندازه انگشتان یک دست از شرکت های تهرانی سهمیه می گیرد.بابک کاوسی با تاکید بر اینکه ما در داخل کشور فرصت های متعددی برای سرمایه گذاری داریم، افزود: افراد علاقمند زیادی برای سرمایه گذاری در بخش لوازم خانگی در صورت تسهیل فضای کسب و کار  آمادگی دارند و منطقه آزاد انزلی فرصت خوبی برای راه اندازی این سرمایه گذاری هاست.وی ادامه داد: از شرکت سرمایه گذاری و توسعه درخواست داریم برای قدم برداشتن در مسیر توسعه کشور  فضای سرمایه گذاری را در منطقه آزاد انزلی فراهم کند و ما در این رابطه مذاکرات لازم برای دعوت از سرمایه گذار را با شرکت های توانمند استانی، کشوری و حتی طرف خارجی دنبال خواهیم کرد.2007            "}