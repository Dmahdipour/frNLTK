{"onTitr":" با دانشگاه های ایران    ","titr":" دانشگاه علم و صنعت؛ اثر گذار در توسعه فناوری و صنعت","describe":" تهران- ایرنا- دانشگاه ها یکی از اثرگذارترین مراکز در توسعه فناوری، صنعت و اقتصاد دانش بنیان به شمار می روند. از این رو تقویت زیرساخت های علمی، آزمایشگاهی و کارگاهی این مراکز، شتاب بیشتری به حرکت قطار توسعه صنعتی و علمی کشور می بخشد.", "text":"به گزارش گروه دانشگاه ایرنا، برخورداری از زیرساخت ها و امکانات پیشرفته در بخش آزمایشگاهی و کارگاهی در دانشگاه های کشور، افزایش کیفیت آموزش عالی و تحصیل در این دانشگاه ها را به دنبال دارد. دانشگاه علم و صنعت ایران را می توان در ردیف این گروه از دانشگاه ها به شمار آورد. مجهز بودن به امکانات پیشرفته آزمایشگاهی در این دانشگاه، وجهه صنعتی آن را پررنگ و زمینه های جذب داوطلبانی را که به حوزه های صنعت و مهندسی علاقه مند هستند، فراهم ساخته است.اجرای پروژه هایی چون طراحی ماهواره ملی نوید و ظفر، سپر ملی دفاع سایبری در مرکز ملی دفاع سایبری و همچنین طراحی موتور هواپیماهای جت و طراحی پلتفرم ملی خودرو کلاس B از طرح ها و برنامه ‌های ملی و ویژه این دانشگاه محسوب می ‌شوند.هسته اولیه دانشگاه علم و صنعت ایران در سال 1308 با هدف ایجاد زمینه های لازم برای تحصیلات دوره عالی مهندسی در کشور تاسیس شد. نام نخست این دانشگاه مدرسه صنعتی دولتی بود که با بهره گیری از استادان ایرانی و آلمانی در خیابان 30 تیر (قوام السلطنه سابق) تاسیس شد. این دانشگاه سپس به نام هنرسرای عالی تغییر نام داد. تا پیش از تاسیس این دانشگاه هیچ موسسه آموزش عالی مهندسی در کشور وجود نداشت. نخستین دانش آموخته مهندسی ایران در رشته مهندسی ماشین در سال 1311 از این مرکز فارغ التحصیل شد. دومین مهندس کشور نیز در رشته مهندسی شیمی در سال 1314 دانشنامه مهندسی خود را دریافت کرد.این دانشگاه در تاریخچه خود شاهد تغییرات متعددی در نام و مکان بوده است. در سال 36 هنرسرای عالی با تغییر نام به هنرسرای عالی فنی یا انستیتو تکنولوژیک تهران فعالیت خود را تا مقطع کارشناسی ارشد مهندسی ادامه داد. از آن زمان به بعد هدف اصلی در نظر گرفته‌شده برای آن تربیت دبیر فنی برای تأمین نیروی آموزشی لازم برای هنرستان‌های صنعتی بود.اندکی پس از آن در سال 41 هنرسرای عالی فنی یا دانشگاه علم و صنعت کنونی به مکانی جدید در نارمک انتقال یافت. سرانجام در طی برخی تغییرات، این هنرسرا به دانشکده علم و صنعت ایران تغییر نام داد.در آستانه پیروزی انقلاب اسلامی، با توجه به تغییرات در حال آغاز، تغییرات کمی و کیفی در برنامه های علمی و آموزشی دانشکده و احراز شرایط لازم برای ارتقای به دانشگاه صورت و وزارت علوم وقت تبدیل شدن این دانشکده به دانشگاه را تایید کرد.علم و صنعت تهران پس از انقلاب اسلامی شتاب بیشتری به خود داد و در در مقاطع کارشناسی ارشد و دکتری دانشجو پذیرفت. این دانشگاه با 420 هزار مترمربع در شمال شرقی شهر تهران واقع شده است.**اولین های دانشگاه کیفیت بالای آموزش در دانشگاه علم و صنعت ایران، این دانشگاه را در بسیاری جهات صنعتی و علمی پیشرفته و در تاسیس برخی مراکز و دانشکده ها پیشگام ساخته است.دانشگاه علم و صنعت ایران، تنها دارنده دانشکده مهندسی راه ‌آهن، دانشکده مهندسی پیشرفته در خاورمیانه و دانشکده مهندسی خودرو در ایران است.این دانشگاه همچنین، نخستین و برای سال ها تنها دانشگاه صنعتیِ دارای دانشکده معماری و شهرسازی در کشور بوده است. دانشگاه علم و صنعت به شکل تخصصی به رشته توسعه اقتصادی و برنامه ریزی می پردازد.گشایش و راه اندازی کلینیک صنعتی برای نخستین بار در کشور میان دانشگاه ‌های فنی و مهندسی، نخستین و تنها گنجینه محصولات تحقیقاتی دانشگاه در بین دانشگاه‌ های کشور، کسب رتبه نخست در ارتباط با صنعت، انتشار پنج مجله تخصصی و بین المللی برای نخستین بار در کشور، تأسیس مرکز تحقیقات فناوری اطلاعات با همکاری وزارت فناوری اطلاعات و ارتباطات، تأسیس مرکز فناوری عصبی ایران و تأسیس تنها مؤسسه کامپوزیت ایران با مشارکت نهاد ریاست جمهوری گوشه ای از فعالیت های ثبت شده در کارنامه دانشگاه علم و صنعت تهران است.**جایگاه دانشگاه در کشوربر اساس رتبه بندی ESI ، دانشگاه علم و صنعت ایران جزء 250 دانشگاه برتر در حوزه های فنی و مهندسی جهان قرار دارد. این رتبه بندی عنوان می کند که دانشگاه علم و صنعت ایران با کسب رتبه 243 در میان 1271 دانشگاه ارزیابی شده توانسته در جایگاه چهارم دانشگاه های فنی کشور قرار بگیرد.در رتبه بندی سال 2018 NTU، دانشگاه علم و صنعت در رشته مهندسی مکانیک رتبه 43 جهان و سوم ایران و در رشته مهندسی عمران رتبه 130 جهان و دوم ایران را کسب کرد.همچنین، دانشگاه علم و صنعت ایران در سال 2017 بر اساس رتبه بندی موسسه تایمز در بین 500 تا 600 دانشگاه برتر و بر اساس رتبه بندی کیو اس (QS) میان ۴۹۱–۵۰۰ دانشگاه برتر جهان قرار گرفت.رتبه بندی پایگاه اسکوپوس نیز سومین رتبه تولید مقاله (یکهزار و 600 مقاله در سال 2017) را میان دانشگاه های ایران به دانشگاه علم و صنعت اختصاصی داده است.**مدیریت دانشگاه پس از انقلاب 57 تاکنون، دانشگاه علم و صنعت ایران ریاست 18 رئیس را شاهد بوده است. جلیل شاهی از سال 57 به مدت دو سال ریاست این دانشگاه را بر عهده داشت. پس از وی، ابراهیم اسرافیلیان تنها یک سال رئیس دانشگاه بود. ابراهیم ثنایی نیز در دو سال گوناگون یعنی سال 60 تا 61 و سپس سال 62 بر صندلی ریاست نشست. در میانه این دو سال احمد کاظمی نیز یک سال ریاست را بر عهده داشت. محمد ذهبیون ششمین رئیس دانشگاه علم و صنعت ایران بود. از سال 64 تا 76 نیز ریاست این دانشگاه یکی پس از دیگری به عباس شولایی، احد کاظمی، عباس طائب، محمود ملاباشی و محمد سلمانی انتقال یافت تا صندلی ریاست به سیدجواد ازهری در سال 76 رسید.محمد شهرتاش، محمدتقی صالحی، مهدی بیدآبادی، محمدسعید جبل عاملی و محمدعلی برخورداری بافقی نیز تا سال 96 از روسای بعدی دانشگاه علم و صنعت ایران بودند.در حال حاضر نیز ریاست این دانشگاه را جبارعلی ذاکری بر عهده دارد. وی دکتری تخصصی خود را در رشته مهندسی عمران سازه های ریلی از دانشگاه جیائوتونگ پکن در چین دریافت کرده است. ذاکری پیشتر نیز رئیس دانشکده مهندسی راه آهن - دانشگاه علم و صنعت ایران، مجری پروژه راه آهن سریع السیر تهران قم اصفهان، عضو هیات مدیره انجمن مهندسی حمل و نقل ایران و مسئول آزمایشگاه تحقیقاتی روسازی پیشرفته ریلی را در کارنامه کاری خود دارا است.**جاذبه های دانشگاهدانشگاه علم و صنعت تهران دارای امکانات گسترده‌ ای چون کتابخانه مرکزی و 17 کتابخانه اقماری مستقر در دانشکده‌ ها و مراکز تحقیقاتی، مرکز انتشارات، مرکز کامپیوتر، مرکز فناوری اطلاعات، کارگاه‌ های صنعتی، آزمایشگاه‌ های متعدد و مجهز آموزشی، پژوهشی و 10 مرکز تحقیقاتی است.این دانشگاه همچنین، یکی از پیشگامان در تولیدات فرهنگی و برنامه‌ های هنری بوده ‌است. طرح ایده گفت وگوی تمدن ها در دولت اصلاحات و افزایش اهمیت به تولیدات فرهنگی به مثابه آن باعث شد تا دانشگاه علم و صنعت تهران در بخش کانون های فرهنگی و فوق برنامه فعال تر شود. چهار کانون تیاتر، موسیقی، فیلم و شعر و ادبیات از کانون های فعال در دانشگاه علم و صنعت بودند که با تغییر رویه ها در دولت های گوناگون، نرخ تولیدات آن ها دستخوش تغییر شد و به شدت پایین آمد.کانون های کتاب و کتابخوانی، فرهنگ و زبان ملل، هنرهای تجسمی، پژوهش ‌های اجتماعی، ایران ‌شناسی و گردشگری، مهدویت و ترویج ارزش های اسلامی از دیگر کانون های فعال در دانشگاه علم و صنعت تهران به شمار می روند.**افتخارات دانشگاه دانشگاه علم و صنعت ایران یکی از برجسته ترین دانشگاه ها و مراکز تحقیقاتی در زمینه اجرای طرح های بین المللی به شمار می رود. این دانشگاه به منظور شناخت توانایی ها و ظرفیت دانشجویان خود، طرح های مشترکی با دانشگاه های برجسته دنیا اجرا می کند. این دانشگاه در حال حاضر با دانشگاه فنی برلین ، دانشگاه پلی‌تکنیک میلان ، دانشگاه دیکن در استرالیا، دانشگاه کاگوشیما در ژاپن، آکادمی متالورژی ملی اوکراین و دانشگاه علم و صنعت سودان در حال همکاری است.این دانشگاه همچنین دارای پژوهشگران و اساتید نمونه کشوری است که موفقیت و عنوان های بسیاری را در زمینه های علمی و فنی و مهندسی کسب کرده اند.از چهره‌ های علمی و صنعتی دانش آموخته در این دانشگاه می توان به محمد باقر نیو، اولین دانش ‌آموختهٔ مهندسی در ایران، پایه‌ گذار صنعت کاشی و نساجی جدید، صنعت ضرابخانه، صنعت چینی‌ سازی، صنعت چای‌کاری در ایران، علی کاوه، چهرهٔ ماندگار رشته مهندسی عمران، فرخ حجت کاشانی چهره ماندگار مهندسی برق، نصرالله بهرام زادگان پدر علم جوش در ایران و زهرا محمدی چهره شاخص در زمینه آنالیز عددی، ابراهیم صادقی، پدر علم ماشین‌ افزار در ایران، منوچهر سالور پایه‌گذار صنعت سیمان در ایران اشاره کرد.**مراکز پژوهشی و تحقیقاتیسابقه فعالیت های آموزشی و پژوهشی در دانشگاه علم و صنعت به 89 سال می رسد. این دانشگاه به یک موسسه تحقیقاتی و 9 قطب علمی مجهز است. پژوهشکده سبز جزو مراکز تحقیقاتی وابسته به این دانشگاه است. این پژوهشکده با هدف تحقیق بنیادی و کاربردی در زمینه انرژی تجدیدپذیر، فن ‌آوری‌ های مؤثر، تبدیل انرژی، مدیریت انرژی و محیط زیست در سال 1378 فعالیت خود را آغاز کرده است.اساسی ترین کار پژوهشکده بررسی نحوه کاهش مصرف انرژی فسیلی و کاهش آلودگی محیط زیست بوده و مسائل فرهنگی، اقتصادی، اجتماعی را همراه با موضوعات علمی و نوین در نظر گرفته و به حل مشکل انرژی در کشور می ‌پردازد.مراکز تحقیقات سیمان، پژوهشکده الکترونیک، تحقیقات مکانیک خودرو، موسسه کامپوزیت، تحقیقات مواد نسوز، آلومینیوم و ریخته‌ گری، تحقیقات معماری و شهرسازی، تحقیقات فناوری اطلاعات (IT)، تحقیقات فناوری اطلاعات و ارتباطات (ICT)، تحقیقات ژئوتکنیک و آموزش الکترونیکی (مجازی) از دیگر مراکز فعال دانشگاه علم و صنعت ایران در حوزه صنعت، فنی و مهندسی هستند.همچنین پژوهشکده های مهندسی فرایند، مدیریت شهری، منابع هیدروکربوری، فناوری &#172;های نوین در حمل و نقل ریلی، الگوی اسلامی- ایرانی پیشرفت و هیدرودینامیک کاربردی و سامانه&#172; های دریایی از پژوهشکده های در حال راه اندازی در این دانشگاه هستند.**دانشگاه در زمان حاضردانشگاه علم وصنعت ایران یکی از سه دانشگاه برتر فنی و مهندسی کشور به شمار می رود که دارای 6 معاونت، 15 دانشکده، 12 پژوهشکده ، 13 مرکز تحقیقاتی، یک موسسه تحقیقاتی و 9 قطب علمی است.تعداد اعضای هیات علمی دانشگاه  418 نفر است. دانشگاه علم وصنعت ایران در مجموع، دارای 28 رشته- گرایش کارشناسی، 95 رشته - گرایش کارشناسی ارشد و 57 رشته - گرایش در مقطع دکتری است.حدود 4 هزار دانشجو در مقطع کارشناسی، 8 هزار و 381 دانشجوی کارشناسی ارشد و یکهزار و 644 دانشجوی مقطع دکتری در این دانشگاه به تحصیل مشغول هستند.دانشکده های مهندسی برق، مهندسی راه ‌آهن، مهندسی خودرو، ریاضی، مهندسی شیمی، شیمی، مهندسی صنایع، مهندسی عمران، مهندسی مواد و متالورژی، مهندسی مکانیک، مهندسی کامپیوتر، مهندسی معماری و شهرسازی و فیزیک، 13 دانشکده دانشگاه علم و صنعت هستند که در هر سه مقطع آموزش عالی دانشجو می پذیرند.**9283**1601**            "}