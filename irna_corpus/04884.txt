{"onTitr":"","titr":" عمل پیوند شریان رادیال با موفقیت در بوشهر انجام شد","describe":" بوشهر- ایرنا- فوق تخصص جراحی قلب مرکز آموزشی درمانی قلب بوشهر گفت: عمل پیوند شریان رادیال (سرخرگ دست) در بیماران جراحی قلب باز در اتاق عمل این مرکز با موفقیت انجام شد.", "text":"به گزارش ایرنا، میکائیل رضایی روز دوشنبه در جمع خبرنگاران افزود: پیش‌ ازاین، عمل پیوند رگ برای جراحی قلب از طریق سیاهرگ صافن که در پاها قرار دارد برای بیماران انجام می ‌گرفت.وی بیان کرد: از ابتدای سال جاری تاکنون 14 عمل پیوند شریان رادیال در مرکز آموزشی درمانی قلب بوشهر برای بیمارانی که امید زندگی طولانی ‌تری برای آنها پیش‌ بینی می ‌شود انجام شده است.رضایی اضافه کرد: انجام پیوند رگ در جراحی قلب باز با توجه به شرایط و عوامل مختلف از طریق سیاهرگ صافن (پاها) و سرخرگ انجام می ‌شود و برای بیماران جوان به علت اینکه عارضه آترواسکلروزیس (تصلب شرائین) در شریان ‌‌ها نسبت به سیاهرگ کمتر است و طول عمر بیشتری خواهند داشت، از شریان رادیال استفاده می شود.رضایی بیان کرد: با توجه به سن بیمار، طول عمر متصور برای او و دیگر عوامل خطر، چندین روش برای درمان بیماران قلب که به دلیل گرفتگی عروق کرونر نیاز به عمل جراحی باز قلب دارند، وجود دارد.وی روش‌های موجود برای انجام عمل جراحی باز قلب را شامل شریان‌های لیما و ریما که به ترتیب در داخل قفسه سینه چپ و راست قرار دارند، عروق وریدی اندام ‌های تحتانی و به ندرت فوقانی که از طول بسیار مناسبی برخوردار هستند و می‌ توان با استفاده از آنها چندین رگ را پیوند کرد، عروق شریانی رادیال که در ساعدها قرار دارند و بعد از شریان‌های لیما و ریما کیفیت بهتری نسبت به عروق وریدی اندام‌ ها دارند و عروق شریانی موجود در محوطه شکم که به طور معمول در اعمال جراحی مجدد قلب که رگ دیگری در دسترس نیست، استفاده می ‌شود.وی بیان کرد: قدم بعدی این مرکز استفاده از روش‌ های اندوسکوپیک برای اعمال جراحی قلب است که در چند ماه آینده از این روش‌ها برای کاستن از عوارض برداشت بازعروق وریدی استفاده می شود.6047/6043            "}