{"onTitr":" معاون گمرک اعلام کرد    ","titr":" درآمد 108 هزار میلیارد ریالی گمرک در نیمه نخست امسال","describe":" تهران- ایرنا- درآمدهای گمرکی در نیمه نخست پارسال 158 هزار میلیارد و 835 میلیون ریال بود که در مدت مشابه امسال به گفته معاون گمرک جمهوری اسلامی ایران، به 163 هزار میلیارد ریال رسید.", "text":"به گزارش دوشنبه ایرنا از تارنمای گمرک، معاون گمرک جمهوری اسلامی ایران گفت: در نیمه نخست امسال با احتساب دریافت ضمانتنامه از واردکنندگان، 108 هزار میلیارد ریال درآمد گمرکی از محل حقوق ورودی کالاها و 55 هزار میلیارد ریال عوارض و مالیات بر ارزش افزوده در گمرکات کشور وصول شد.«علی رحیمیان» افزود: بدون ضمانت و به صورت نقد در 6 ماه امسال ۷۳ هزار و ۴۸۰ میلیارد ریال درآمد کسب شد. همچنین از مجموع عوارض و مالیات بر ارزش افزوده وصول شده، سهم عوارض حدود 18 هزار میلیارد ریال بود. رحیمیان گفت: با وجود کاهش 13 درصدی واردات و ممنوعیت ورود 1400 قلم کالای مصرفی به ویژه خودرو، افزایش تجهیزات کنترلی در گمرکات و رشد رویه های الکترونیکی گمرکی شاهد بهبود درآمدها بودیم. به گزارش ایرنا، گمرک جمهوری اسلامی ایران مجموع درآمدهای گمرکی در نیمه نخست پارسال را 158 هزار میلیارد و 835 میلیون ریال اعلام کرده بود که از این میزان 104 هزار و 62 میلیارد ریال از محل حقوق ورودی و 54 هزار و 773 میلیارد ریال از محل عوارض و مالیات بر ارزش افزوده کالاهای وارداتی اخذ شد.در نیمه نخست پارسال بدون در نظر گرفتن درآمدهای حاصل از واردات خودرو، عملکرد درآمدی گمرک ایران از محل حقوق ورودی سایر کالاها 37 درصد نسبت به مدت مشابه سال 1395 افزایش یافت. همچنین درآمدهای گمرک ایران از محل حقوق ورودی واردات خودرو نیز در 6 ماهه نخست پارسال 37 درصد بیش از مدت مشابه سال 1395 بود.وصولی‌های گمرک از محل مالیات بر ارزش افزوده کالاهای وارداتی نیز 28 درصد رشد کرد و در بخش خودرو به چهار هزار و 855 میلیارد ریال و در بخش سایر کالاها به 49 هزار و 918 میلیارد ریال رسید.در مجموع، پارسال درآمد گمرک کشور بیش از 22 هزار میلیارد ریال بود که 30 درصد بیش از میزان مصوب در قانون بودجه محقق شد.این میزان درآمد بدون احتساب مالیات بر ارزش افزوده واردات و دیگر عوارض وصولی در گمرک اعلام شد. درآمد وصولی گمرکات از محل حقوق ورودی در سال 1395 به میزان 175 هزار میلیارد ریال بود.اقتصام*9132*1961*            "}