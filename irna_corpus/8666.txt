{"onTitr":" مدیرکل فرهنگ و ارشاد اسلامی:    ","titr":" شاخص های فرهنگی قم ارتقا یافته است","describe":" قم – ایرنا – مدیرکل فرهنگ و ارشاد اسلامی قم گفت: با وجود محدودیت اعتبارات و کمبود زیرساختها، اکثر شاخص های فرهنگی این استان در دو سال گذشته ارتقا یافته است.", "text":"به گزارش ایرنا، سید موسی حسینی کاشانی روز پنجشنبه در آیین امضای تفاهم نامه فرهنگی بین استانداری قم و وزارت فرهنگ و ارشاد اسلامی درسالن امام جواد(ع) استانداری افزود: تدوین اسناد بالادستی فرهنگی، تقویت ساختار اداره کل فرهنگ و ارشاد اسلامی از درجه سه به دو و توسعه زیرساخت های فرهنگی و هنری از جمله مهمترین اقدام های صورت گرفته دراین مدت بوده است.وی در ادامه تعداد مجوز کتاب حوزوی صادر شده در سال 96 در این استان را یکهزار و 740 عنوان کتاب عنوان کرد و گفت: درسال گذشته همچنین تعداد مجوز صادر شده برای کتاب ها در رشته های فنی مهندسی 270، علوم انسانی سه هزار و 694، علوم پایه 664، علوم پزشکی 512 و هنر 95 عنوان بوده است.وی افزود:با توجه به تعداد مجوزهای صادر شده در 6 ماه نخست، پیش بینی می کنیم که تا پایان سال نسبت به سال گذشته تعداد مجوز کتاب های صادره در این استان به طور میانگین رشد 10 درصدی داشته باشد.مدیرکل فرهنگ و ارشاد اسلامی قم، حمایت از کتاب های ارزشمند حوزوی و دانشگاهی را از جمله اولویت های این اداره کل دانست و گفت: در سال 96 تنها از یک کتاب حوزوی و 35 کتاب دانشگاهی به عنوان کتابهای ارزشمند علمی در قم حمایت شده که این آمار در 6 ماه نخست امسال برای کتاب های حوزوی ارزشمند به 5 کتاب و برای کتاب های دانشگاهی به 19 کتاب رسیده است.حسینی کاشانی افزود: تعداد کتاب های حوزوی اهدایی اداره کل فرهنگ و ارشاد اسلامی در 6 ماه نخست امسال نسبت به سال 95، رشد 180 درصدی و در کتاب های اهدایی دانشگاهی در این مدت رشد 41 درصدی را نشان می دهد.وی افزود: 824 ناشر فعال در قم وجود دارد که 10 ناشر در حوزه کودک و نوجوان و 814  ناشر در حوزه بزرگسالان فعالیت می کنند که پیش بینی می شود تا پایان امسال 30 ناشر جدید به ظرفیت های استان افزوده شود.مدیرکل فرهنگ و ارشاد اسلامی قم، با بیان اینکه تعداد موسسه های تک منظوره فرهنگی استان از 70 موسسه در سال 95 به 93 موسسه تا شهریور ماه امسال افزایش یافته است گفت: موسسه های چند منظوره فرهنگی هنری فعال در این استان نیز  از 230 موسسه در سال 95 به 239 موسسه تا نیمه نخست امسال افزایش یافته است.وی افزود: 92 مرکز صحافی،40 مرکز لیتوگرافی، 138 چاپخانه و 30 چاپخانه دیجیتال در استان از جمله ظرفیت های مهم استان در حوزه چاپ و نشر است.حسینی کاشانی، با بیان اینکه روند صعودی تاسیس موسسات تک منظوره هنری سینمایی در قم رشد مطلوبی دارد گفت: پیش بینی می شود تا پایان امسال تعداد موسسه های تک منظوره هنری سینمایی استان در زمینه های تجسمی، نمایشی، موسیقی، مد و لباس و فیلمسازی به طور میانگین رشد 170 درصدی داشته باشد.وی با بیان اینکه درحال حاضر 900 صندلی فعال سینمایی در استان وجود دارد اظهار داشت: با افتتاح سینماهای شهر آفتاب و استقلال و 4 سالن بخش خصوصی تا پایان سال شاهد جهش بسیار خوبی در زمینه تعداد صندلی های سینمایی استان خواهیم بود.وی در ادامه با اشاره به بخشنامه شورایعالی اداری مبنی بر تعطیلی مراکز علمی کاربردی وابسته به دستگاه های اجرایی گفت: بر اساس این بخشنامه مرکز علمی کاربردی فرهنگ و هنر قم که یکی از موفق ترین مراکز علمی استان در زمینه فرهنگ است، باید تعطیل شود. وی تعطیلی این مرکز را از جمله دغدغه های فعالان فرهنگی وهنری قم دانست و افزود: ادامه فعالیت این مرکز علمی کاربری از جمله موضوعاتی است که کمک بسیاری برای تربیت نیروهای مستعد در حوزه های فرهنگی و هنری در استان می کند که باید راهکار قانونی برای استمرار فعالیت این مرکز اندیشیده شود.مرکز علمی کاربردی فرهنگ و هنر قم از سال 83 با تنوع ٢٣ گرایش در رشته های سینما، عکاسی، گرافیک، نقاشی، انیمیشن، چاپ، مدیریت امور فرهنگی فعالیت علمی خود را در این استان آغاز کرده است.حسینی کاشانی، در بخش دیگری از سخنان گفت: تعداد روزنامه ها، هفته نامه ها ، ماهنامه ها ، فصلنامه ها و سالنامه های قم در سال 95 به ترتیب 4، 8، 17، 54 و یک عدد بوده که این آمار در در سال 96 به 6 روزنامه، 15 هفته نامه، 21 ماهنامه، 66 فصلنامه و 2 سالنامه افزایش یافته است.وی افزود: بر اساس پیش بینی های انجام شده تعداد روزنامه های قم 75 درصد، تعداد هفته نامه ها 150 درصد، تعداد ماهنامه ها 35 درصد، تعداد فصلنامه ها 72 درصد و تعداد سالنامه ها تا پایان امسال نسبت به سال 95،  100درصد افزایش می یابند.مدیرکل فرهنگ و ارشاد اسلامی، از فعالیت 12 خبرگزاری دارای نمایندگی، 48 سایت خبری، 20 سرپرستی روزنامه در استان و 111 کانون تبلیغات در قم خبر داد و گفت: تا پایان امسال تعداد خبرگزاری های دارای نمایندگی در قم 20 درصد، تعداد سایتهای خبری 22 درصد و تعداد سرپرستی روزنامه در استان 92 درصد نسبت به سال 95 افزایش می یابند.وی بیمه هنرمندان را از جمله اقدام های مهم این اداره کل دانست و گفت: تعداد بیمه شدگان صندوق اعتباری هنرمندان از 550 تن در سال 95 به یک هزار و 66 تن تا پایان شهریور ماه امسال افزایش یافته که پیش بینی می شود تا پایان امسال 60 هنرمند دیگر نیز به این صندوق افزوده گردد.حسینی کاشانی، در ادامه برگزاری منظم و مستمر جلسات شورای فرهنگ عمومی قم را از ویژگی های مهم این مجموعه دانست و گفت: این شورا از ابتدای سال 95 تاکنون 29 جلسه و 83 مصوبه مهم داشته که بخش زیادی از مصوبات این شورا،  اجرایی شده است.تفاهم نامه فرهنگی بین وزارت فرهنگ و ارشاد اسلامی و استانداری قم، امروز به امضای سید عباس صالحی و سید مهدی صادقی رسید که بر اساس آن، چشم انداز سه ساله فرهنگی این استان و تعهدات طرفین ترسیم شده است. وزیر فرهنگ و ارشاد اسلامی در سفر یک روزه به قم علاوه بر امضای تفاهم نامه فرهنگی، یک استودیوی قرآنی را افتتاح کرد و دیداری نیز با کارکنان اداره کل فرهنگ و ارشاد اسلامی استان داشت. 7404/ 6133/            "}