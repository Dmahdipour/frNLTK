{"onTitr":"","titr":" فیلیپین،ژاپن و آمریکا رزمایش مشترک نظامی برگزار کردند","describe":" کوالالامپور- ایرنا- منابع خبری گزارش دادند: تعدادی از نیروهای ارتش ژاپن در رزمایش مشترک آبی- خاکی به همراه گروه دیگری از نظامیان آمریکا و فیلیپین در آبهای مورد منازعه مانیل و پکن در دریای جنوبی چین شرکت کردند.", "text":"به گزارش ایرنا از رسانه های آسیایی، نظامیان ژاپنی برای نخستین بار پس از جنگ جهانی دوم در سال 1945 خارج از این کشور در یک رزمایش مشترک نظامی با خودروهای سنگین زرهی شرکت کردند.طبق گزارش استریت تایمز، گروه 50 نفره از ارتش ژاپن که در این رزمایش نظامی شرکت کرده بودند بخش های مرتبط با ارائه کمک های امدادی و انسانی را در سوانج به موقع اجرا گذاشت اما نیروهای نظامی آمریکا و فیلیپین عملیات مشترک مقابله با تروریسم را در آبهای مانیل در منطقه دریای جنوبی چین اجرا کردند.براساس این گزارش ،50 سرباز ژاپنی در حالت استتار در پشت چهار خودرو زرهی حرکت کردند و سربازان فیلیپینی و آمریکایی تقابلی از نیروهای نظامی با تروریست ها را در آبهای کم عمق به نمایش گذاشتند.این رزمایش نظامی در پایگاه نیروی دریایی فیلیپین واقع در دریای جنوبی چین در فاصله 250 کیلومتری از اسکاربورو شوال، قلمروی مورد ادعای مانیل در این آبها اجرا شد .این قلمرو مورد منازعه چین نیز می باشد و از این رو در سال 2012 میلادی توسط نیروی دریایی پکن به مدت کوتاهی به تصرف درآمده بود.فیلیپین به همراه، مالزی، ویتنام، برونئی و تایوان با چین در آبهای دریای جنوبی چین اختلافات ارضی دارند.نیروی دریایی آمریکا روز گذشته پس از اتمام این رزمایش درآبهای این منطقه ادعا کرد که به رغم ایجاد مقرهای نظامی متعدد توسط پکن در این دریا، هدف این رزمایش سه گانه چین نبوده است.این نیرو اعلام کرد هدف این رزمایش افزایش آمادگی ها و تمرینات نظامی برای مقابله با تروریسم در منطقه جنوب شرق آسیا بوده است.طبق این گزارش این رزمایش مشترک سه گانه پس از 10 روز در آبهای این منطقه به پایان رسید.رسانه های فیلیپین در هفته گذشته اعلام کردند با توافق فرماندهان عالی رتبه ارتش آمریکا و فیلیپین تعداد رزمایش های نظامی مشترک دوکشور از 261 مورد درسالجاری به 281 مورد درسال آینده افزایش خواهد یافت. این اقدام برغم نگرانی های پکن در مورد فعالیت ناوهای جنگی حامل بمب افکن های هسته ای آمریکا در دریای جنوبی چین انجام می شود.سرهنگ&#39; نول دیتیواتو&#39; سخنگوی ارتش فیلیپین اعلام کرد که تعداد رزمایش های مشترک نظامی میان مانیل و واشنگتن به 281 مورد در آبهای نزدیک دریای جنوبی چین افزایش خواهد یافت.به گفته وی این رزمایش ها در سال جاری 261 مورد است.این رزمایش ها درحوزه های امنیت دریا، مقابله با تروریسم و کمک های بشردوستانه انجام خواهد شد.'رودریگو دوترته' رئیس جمهوری فیلیپین پس از روی کار آمدن در سال 2016 وعده داده بود رزمایش های مشترک مانیل- واشنگتن در آبهای منطقه و همچنین جنوب این کشور را پایان دهد.آساق **1599 **1600            "}