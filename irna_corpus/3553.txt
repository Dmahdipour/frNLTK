{"onTitr":"","titr":" ویژگی های مسکن 385 روستای آذربایجان شرقی آمارگیری می شود","describe":" تبریز - ایرنا - مدیرکل بنیاد مسکن آذربایجان شرقی گفت: طرح آمارگیری از ویژگی های مسکن 385 روستای استان همزمان با سراسر کشور اجرا می شود.", "text":"به گزارش ایرنا، حافظ باباپور روز سه شنبه در گفت و گو با خبرنگاران افزود: این طرح از 21 مهر تا 21 آبان در 135 دهستان استان اجرا و در آن ویژگی های 10 هزار و 894 واحد مسکونی روستایی در 20 شهرستان ثبت می شود.وی با بیان اینکه در این طرح 43 مامور آمارگیری و 10 کارشناس بازبین و ارزیاب فعالیت می کنند، اعلام کرد: این طرح با همکاری مرکز آمار ایران و بنیاد مسکن اجرا می شود.مدیرکل بنیاد مسکن آذربایجان شرقی اجرای این طرح را گامی مهم برای بهبود وضعیت مسکن روستائیان، پیشبرد طرح جامعه بهسازی و سازماندهی مسکن های روستایی و ساماندهی و ایجاد امکانات رفاهی در روستاها دانست.باباپور ادامه داد: در این طرح ویژگی های فنی، نوع سازه، تعداد طبقات، قدمت ساخت، مصالح استفاده شده، امکانات عمرانی، تعداد طبقات و مسایل بهداشتی برای شناخت کمی و کیفی واحدهای مسکونی روستایی استان ثبت می شود.مدیرکل بنیاد مسکن آذربایجان شرقی با درخواست از روستائیان برای همکاری با آمارگیران اظهار داشت: این طرح در راستای بهسازی و مقاوم سازی مسکن روستایی اجرا می شود.باباپور با اشاره به اینکه سهمیه سالانه استان برای مقاوم سازی مسکن های روستایی 12 هزار واحد است، افزود: هم اکنون 58 درصد از مسکن های روستایی استان غیرمقاوم است. وی با بیان اینکه از 305 هزار و 40 واحد روستایی استان حدود 42 درصد شامل 145 هزار واحد نوسازی و مقاوم سازی شده است، گفت: این بنیاد برای مقاوم سازی مسکن های روستایی 250 میلیون ریال تسهیلات با کارمزد 4 درصد پرداخت می کند.8023/3071            "}