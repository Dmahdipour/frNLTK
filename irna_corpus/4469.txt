{"onTitr":"","titr":" نداشتن تدبیر مانع حضور سرمایه گذار خارجی در زنجان می شود","describe":" زنجان – ایرنا - رئیس کل دادگستری استان زنجان گفت: نداشتن تدبیر لازم از سوی برخی دستگاه ها مانع حضور سرمایه گذار در استان می شود.", "text":"به گزارش روز دوشنبه روابط عمومی دادگستری کل استان زنجان، حجت الاسلام اسماعیل صادقی نیارکی در دیدار با استاندار افزود: ظرفیت های قابل توجهی در استان برای خدمت به مردم وجود دارد که با توجه به تعامل مطلوب دادگستری و استانداری امید است گام های موثری به منظور پیشبرد اهداف برداریم.وی، استانداری را یکی از ارکان مهم تامین امنیت استان زنجان بیان کرد و یادآورشد: دادگستری و استانداری باید برای تامین امنیت تمهیدات مناسبی اتخاذ کنند.رئیس کل دادگستری استان زنجان، با مهم شمردن اقدام های لازم برای تحقق اقتصاد مقاومتی گفت: نباید موازی کاری در این حوزه انجام گیرد چرا که نداشتن تدبیر بعضی دستگاه ها مانع حضور سرمایه گذار خارجی در این استان می شود.حجت الاسلام صادقی نیارکی، رویکرد اقتصاد مقاومتی را حمایت از صنایع فعال برشمرد و اظهارداشت: بعضی ها نگاه جزیره ای نسبت به مسائل اقتصادی دارند که این مانع توسعه و پیشرفت استان می شود و در این راستا دستگاه قضایی استان با توجه به داشتن اختیارهای قانونی برای حل مشکلات اقتصادی و حمایت از تولید ملی همه تلاش های خود را انجام خواهند داد.وی با اشاره به اینکه وقوع برخی از جرائم و بزه ها سرمنشاء مشکلات اقتصادی و بیکاری به شمار می رود، تاکید کرد: همین مساله موجب بروز مشکلات روحی، روانی و ایجاد خشونت و پرخاشگری در بین مردم می شود که باید اقدام های موثر درباره حل مشکلات مردم انجام شود.استاندار زنجان نیز با قدردانی از تعامل سازنده دادگستری گفت: حضور رئیس دادگستری کل استان در جلسات و بحث و بررسی مسائل و مشکلات به حتم در حل مسائل اقتصادی و معیشتی مردم گره گشا و موثر خواهد بود.اسدالله درویش امیری، حمایت دستگاه قضایی استان را از اقتصاد خواستار شد و افزود: توسعه و پیشرفت اقتصادی در گرو حمایت این دستگاه است و انتظار می رود حمایت ها در این زمینه بیش از پیش در دستور کار قرار گیرد.9505/6085            "}