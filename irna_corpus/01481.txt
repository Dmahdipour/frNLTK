{"onTitr":"","titr":" حادثه رانندگی در ساوه 3 کشته داشت","describe":" ساوه - ایرنا - سرپرست مرکز مدیریت حوادث و فوریت های پزشکی شهرستان ساوه گفت: حادثه رانندگی در روستای یل آباد بخش مرکزی این شهرستان، سه کشته برجا گذاشت.", "text":"دکتر نعمت الله عزیزی شامگاه چهارشنبه به ایرنا، گفت: این حادثه  بر اثر برخورد خودروی سمند با 2 دستگاه موتورسیکلت در میدان ولایت واقع در ابتدای روستای یل آباد اتفاق افتاد، که 2 نفر دیگر نیز مصدوم شدند.وی ادامه داد: 2 کد عملیاتی اورژانس 115 در کوتاهترین زمان به صحنه حادثه رفتند و اقدامات لازم را آغاز کردند.به گفته این مسئول، به دلیل شدت جراحات وارد شده، سه نفر از مصدومان قبل از رسیدن نیروهای اورژانس جان خود را از دست دادند اما 2 مصدوم دیگر این حادثه پس از انجام اقدامات پیش بیمارستانی به مرکز درمانی شهید مدرس منتقل شدند.روستای یل آباد از توابع بخش مرکزی و در هفت کیلومتری غرب شهر ساوه قرار دارد.6539/3075            "}