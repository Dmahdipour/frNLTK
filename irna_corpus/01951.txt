{"onTitr":" باهدف ساماندهی فناوران حوزه انرژی انجام شد؛    ","titr":" امضاء تفاهم‌نامه راه‌اندازی مرکز توسعه فناوری انرژی ایران","describe":" تهران - ایرنا -تفاهم‌نامه همکاری در زمینه تاسیس مرکز توسعه فناوری‌های انرژی ایران میان ستاد توسعه فناوری حوزه انرژی معاونت علمی، مرکز توسعه فناوری های راهبردی معاونت علمی و انجمن انرژی‌های تجدیدپذیر اتاق بازرگانی صنایع، معادن و کشاورزی ایران امضاء شد.", "text":"به گزارش روز چهارشنبه گروه علمی ایرنا از معاونت علمی و فناوری ریاست جمهوری، این تفاهمنامه همکاری در زمینه تاسیس مرکز توسعه فناوری های انرژی ایران میان کامبیز مهدی زاده فرساد دبیر ستاد توسعه فناوری حوزه انرژی معاونت علمی، اسماعیل قادری فر رییس مرکز توسعه فناوری های راهبردی معاونت علمی و اکبر ادیب فر رییس هیات مدیره انجمن انرژی های تجدیدپذیر اتاق بازرگانی صنایع، معادن و کشاورزی ایران به امضاء رسید.هدف از انعقاد این تفاهم نامه همکاری تاسیس و راه اندازی مرکز توسعه فناوری و نوآوری های انرژی ایران، ساماندهی استارتاپ‌ها، شتابدهنده ها و شرکت های فناور حوزه انرژی است.بر اساس این تفاهم نامه ستاد توسعه فناوری حوزه انرژی معاونت علمی متعهد به انجام اموری همچون حمایت از تاسیس و راه اندازی مرکز توسعه فناوری ها و نوآوری های انرژی در قالب تامین مالی، انجام اقدامات لازم برای تسریع در اخذ مجوزهای لازم برای تاسیس و آغاز به کار مرکز، حمایت از صادرات و بازار سازی برای محصولات تجاری شده توسط استارتاپ های تحت پوشش مرکز و حمایت از تجاری سازی طرح های موفق و معرفی آنها به بهره برداران م متقاضیان به خصوص در دستگاه های اجرایی است.از سویی انجمن انرژی های تجدیدپذیر اتاق بازرگانی صنایع، معادن و کشاورزی ایران نیز موظف به انجام  راه اندازی، تکمیل و تجهیز مرکز فناوری انرژزی مطابق با نقشه های مورد توافق طرفین، تربیت نیروی انسانی متخصص در قالب دوره های مصوب، تامین مالی برای بازسازی و راه اندازی زیرساخت های طرح مورد اعلام از طریق منتورینگ، ارائه سمینارها، برگزاری دوره های تخصصی و کارگاه های آموزشی کوتاه مدت، جذب شرکت ها، استارتاپ ها و تیم های فعال در حوزه انرژی های تجدیدپذیر است.این گزارش می افزاید:با توجه به پیشرفت علم در حوزه انرژی و الحاق آن به زنجیره فناوری های هوشمند و همچنین نیاز بالای کشور به پیشرفت در زمینه فناوری ها تاسیس این مرکز ضروری است و انعقاد این تفاهم نامه و راه اندازی مرکز توسعه فناوری و نوآوری های انرژی ایران به طور حتم گامی به منظور توسعه حوزه انرژی در کشور و ایجاد تمرکز در فعالیت همه فعالان این عرصه است.علمی ** 1836 **1440            "}