{"onTitr":" اخطار نماینده مردم شاهین شهر:    ","titr":" لایحه مبارزه با قاچاق کالا و ارز از مصادیق مبارزه با پولشویی بود","describe":" تهران - ایرنا- نماینده مردم شاهین شهر در مجلس شورای اسلامی درباره خارج شدن لایحه مبارزه با قاچاق کالا و ارز از دستور کار مجلس اخطار داد و گفت: این لایحه از مصادیق مبارزه با فساد و پولشویی بود.", "text":"به گزارش خبرنگار سیاسی ایرنا، حسینعلی حاجی دلیگانی در جلسه علنی امروز – یکشنبه - طی اخطاری با استناد اصل 110 قانون اساسی گفت: لایحه مبارزه با قاچاق کالا و ارز از مصادیق مبارزه با فساد و پولشویی بود که توسط رئیس مجلس رای گیری شد، اما روز چهارشنبه آقای مطهری بر خلاف رویه و قانون از دستور کار خارج  کرد.نماینده مردم شاهین شهر در مجلس گفت: به این دلیل این لایحه از الحاق کنوانسیون ها است و حضرت آقا فرمودند «قانون داخلی بگذارید» در حالی که روز چهارشنبه عملا مجلس قانون داخلی را کنار گذاشت و به  بررسی یک کنوانسیون خارجی اولویت داد. وی در اخطار دیگری با استناد به اصول 77،125،152 و 153 قانون اساسی اظهارداشت: آیا تعهد نامه ای که آقای طیب نیا وزیر وقت امور اقتصادی و دارایی در 25 خرداد 95 داده اند، به عنوان تعهدنامه است یا نه؟ و آیا اقدام ایشان بر خلاف اصل 125 نیست که باید از مجلس مجوز می گرفت و بعد امضا می کرد یا نه؟حاجی دلیگانی اظهار داشت: ایشان 41 تعهد داده و از طرف مجلس هم گفته اند چهار اجازه از مجلس می گیریم.** سوء ظن نداشته باشیدعلی لاریجانی رئیس مجلس شورای اسلامی در پاسخ به این اخطار نماینده مردم شاهین شهر گفت: درباره لایحه قاچاق کالا و ارز موضوع این بود که قوه قضاییه می گفت این لایحه ماهیت قضایی دارد و باید قوه قضاییه این لایحه را بدهد و اگر این مسیر طی شود شورای نگهبان رد خواهد کرد. وی اضافه کرد: با شورای صحبت کردیم که گفتند بررسی این لایحه قطعا باید متوقف شود و اگر مجلس تصویب کند آن را در شورای نگهبان رد می کنیم.** آن چه که وزیر اقتصاد امضا کرده تا مجلس تصویب نکند، قابل اجرا نیسترییس مجلس شورای اسلامی ادامه داد: اخطاری که آقای مطهری گرفتند، وارد بود و من هم بودم آن را می گرفتم  چون لایحه ماهیت قضایی دارد بنابراین به این اخطار اشکالی مترتب نیست و می توانید از آقای کدخدایی و قوه قضائیه سوال کنید، سوء ظن نداشته باشید و چیزی در ذهن ما نبوده است. لاریجانی همچنین درپاسخ به اخطار دیگر این نماینده مجلس گفت: آن چه که وزیر امور اقتصادی امضا کرده است تا زمانی که مجلس تصویب نکند، قابل اجرا نیست همان موقع هم گفته شد این امضا، امضاء اولیه بوده و قابل نفوذ نیست؛ نه آنها و نه ما نپذیرفتیم .سیام**3070**2021**1535            "}