{"onTitr":"","titr":" 12 کتاب در کتابخانه های ارومیه نقد شد","describe":" ارومیه- ایرنا- رییس کتابخانه های عمومی ارومیه گفت: 12 کتاب طی 6 ماهه نخست سال جاری در کتابخانه های عمومی این شهرستان با هدف آشنایی بیش از پیش کتابخوانان با آثار ادبی ایرانی و خارجی مورد نقد قرار گرفت.", "text":"عفت آقا زاده روز سه شنبه در گفت و گو با خبرنگار ایرنا افزود: کتاب های «ماه هشتم» اثر مهدی غلامعلی و «خانواده موفق» به قلم زهرا رحیمی یگانه در کتابخانه علامه طباطبایی و «خوشه های خشم» ترجمه «شاهرخ مسکوب و عبدالرحیم احمدی» و «نامیرا» اثر صادق کرمیار در کتابخانه 'فرهنگ' نقد شد.وی با اشاره به اینکه «انسان شناسی قرآن» تالیف شهید مرتضی مطهری در کتابخانه یار مهربان 'قولنجی' نقد شد، اضافه کرد: «زایو» اثر نویسنده مصطفی رضایی و «زیبا صدایم کن» نوشته فرهاد حسن زاده نیز در کتابخانه شهید امینی در بوته نقد قرار گرفت.وی ادامه داد: نمازشناسی اثر حسن راشدی در کتابخانه شهدای کشتیبان، باغ خرمالو به قلم نوسینده هادی حکیمیان در کتابخانه استاد شهریار 'چنقرالو' و انسان شناسی قرآن تالیف شهید مرتضی مطهری در کتابخانه شهید مطهری ارومیه نقد شد.وی بیان کرد: «بادبادک باز» نوشته خالد حسینی و «پر» ترجمه میمنت دانا نیز در کتابخانه شهید باهنر این شهر مورد نقد قرار گرفت.آقازاده با اشاره به اینکه کتاب ها در جلسه های نقد از لحاظ محتوایی، نگارشی و اسلوب نویسندگی بررسی می شود، گفت: مخاطبان قبل از نقد کتاب آن را می خوانند یا با تحقیق درباره موضوع کتاب با مهارت انتخاب کتاب خوب آشنا می شوند.به گزارش ایرنا کتابخانه های مرکزی، علامه طباطبایی، شهید مطهری، شهید باهنر، شهید امینی، قائم و فرهنگ در شهر ارومیه فعال است؛ کتابخانه های گنج دانش قوشچی، یار مهربان قولنجی، شهید بهروز زارع قره آغاج، افق دانش راژان، استاد شهریار چنقرالو و شهدای کشتیبان نیز در حومه شهر ارومیه فعالیت می کند.کتابخانه های عمومی ارومیه از طریق امانت دادن بیش از 416 هزار نسخه کتاب در موضوعات مختلف و به زبان های فارسی، انگلیسی و عربی و همچنین نشریه و نرم افزار به عموم مردم خدمت رسانی می کند.7129/3072            "}