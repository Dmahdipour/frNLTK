{"onTitr":"","titr":" جشن عاطفه ها در 1500 مدرسه کهگیلویه و بویراحمد برگزار شد","describe":" یاسوج- ایرنا- همزمان با سراسر کشور جشن عاطفه ها امروز چهارشنبه در یک هزار و 500 مدرسه 13 شهرستان و منطقه کهگیلویه و بویراحمد برگزار شد.", "text":"به گزارش ایرنا، در این جشن دانش آموزان مقاطع تحصیلی ابتدایی و متوسطه اول و دوم کهگیلویه و بویراحمد هدایای نقدی و غیرنقدی خود را برای کمک به دانش آموزان نیازمند استان اهدا کردند.این جشن به طور نمادین و همراه با اجرای برنامه های فرهنگی و هنری در 13 مدرسه کهگیلویه و بویراحمد برگزار شد.مدیرکل آموزش و پرورش کهگیلویه و بویراحمد در آیین نمادین جشن عاطفه ها که در دبستان دخترانه هاجر شهر یاسوج برگزار شد، گفت: کمیته امداد امام خمینی (ره)، صدا و سیما، معلمان و دانش آموزان استان برای برگزاری جشن عاطفه های امسال همکاری و مشارکت داشتند. هادی زارع پور اظهار داشت: کمک های جمع آوری شده در مدارس کهگیلویه و بویراحمد در جشن عاطفه های امسال بین دانش آموزان نیازمند همان مدرسه توزیع می شود.وی افزود: انفاق، کمک به دیگران و نوعدوستی ریشه در مبانی دین مبین اسلام، آیات قرآن کریم و سیره اهل بیت عصمت و طهارت (ع) دارد.مدیرکل آموزش و پرورش کهگیلویه و بویراحمد بیان کرد: جشن عاطفه ها فرصتی ارزشمند برای کمک به همنوعان و فرهنگ سازی در زمینه ترویج یک سنت حسنه است.زارع پور عنوان کرد: 11 هزار و 300 دانش آموز مقاطع تحصیلی ابتدایی و متوسطه اول و دوم کهگیلویه و بویراحمد زیر پوشش کمیته امداد امام خمینی (ره) هستند.مدیرکل کمیته امداد امام خمینی (ره) کهگیلویه و بویراحمد نیز گفت: در مرحله نخست جشن عاطفه های امسال 18 میلیارد و 600 میلیون ریال از سوی مردم، مدیران اجرایی و نهادهای دولتی این استان جمع آوری شد.فرید محبی اظهار داشت: شعار جشن عاطفه های امسال «لبخند مهر بسته به مهر شما» است.وی افزود: اول مهر امسال تاکنون و در قالب طرح احسان دانش آموزی 70 هزار پاکت به منظور جمع آوری هدایای دانش آموزان و اولیای آنان برای کمک به دانش آموزان نیازمند کهگیلویه و بویراحمد در مدارس این استان توزیع شد.محبی بیان کرد: هشت میلیارد ریال از محل منابع داخلی کمیته امداد امام خمینی (ره) کهگیلویه و بویراحمد برای تهیه کتاب، نوشت افزار و پوشاک دانش آموزان و دانشجویان زیر پوشش این استان اختصاص یافته است.کهگیلویه و بویراحمد افزون بر 153 هزار دانش آموز پسر و دختر در مقاطع تحصیلی ابتدایی و متوسطه اول و دوم دارد.7535/6110            "}