{"onTitr":"","titr":" حدود 22 هزار معتاد در البرز جمع آوری شد","describe":" کرج - ایرنا- فرمانده انتظامی البرز گفت: امسال 21 هزارو 668 معتاد در این استان جمع آوری و تحویل مراکز ترک اعتیاد شده است.", "text":"سردار عباسعلی محمدیان روز سه شنبه در گفت و گو با خبرنگار ایرنا افزود:  6 هزار نفر از این افراد معتادان متجاهر بودند که تحت درمان قرار گرفتند.وی بیان داشت :  حدود 10 تن مواد مخدر از ابتدای امسال تاکنون توسط ماموران انتظامی استان البرز کشف و ضبط شد که هفت هزار و 226 کیلوگرم انواع مخدر سنتی، صنعتی و روان گردان در داخل استان و مابقی با دریافت مجوز قضایی خارج از استان به دست آمد.وی اضافه کرد: ازمجموع کشفیات  داخل استان  چهار هزار و 515 کیلوگرم تریاک، یک هزارو 879 کیلوگرم مرفین، 438کیلوگرم هرویین، 278کیلوگرم حشیش، 12کیلوگرم شیشه و بقیه سایر مواد مخدر بوده است.وی اضافه کرد: با کشف این مواد مخدر از ابتدای سال جاری تاکنون  326 قاچاقچی دستگیر و 21 باند قاچاق مواد مخدر متلاشی شده است. محمدیان گفت: یکی از اولویت‌های مهم پلیس البرز در سال جاری مبارزه قاطع و جدی با قاچاقچیان مواد مخدر است که از خانواده ها به عنوان عامل مهم در پیشگیری و کنترل معضل بزرگ مواد مخدر است تا مراقبت بیشتری ازفرزندان خود داشته باشند. وی افزود: طرح پاکسازی نقاط آلوده در به طور مستمر درحال اجرا است و  مناطقی مثل حصار، مهدی آباد و ملک آباد با برنامه ریزی های اطلاعاتی و عملیاتی اجرا می شود.وی با تاکید بر این موضوع که برای ریشه کن کردن معضل مواد مخدر نیاز به همکاری همه آحاد جامعه و مسئولان است، خاطرنشان کرد: نیروی انتظامی با مخلان نظم و امنیت عمومی به ویژه سوداگران مرگ با جدیت برخورد می کند و اجازه نمی دهد که جامعه از سوی این افراد ناامن شود.2098/ 6155            "}