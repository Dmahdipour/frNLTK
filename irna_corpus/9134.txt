{"onTitr":"","titr":" نمایشگاه عرضه مستقیم کالا در عنبرآباد گشایش یافت","describe":" جیرفت – ایرنا - گفت: نمایشگاه پاییزه عرضه مستقیم کالا در  شهرستان عنبرآباد استان کرمان  با 200 غرفه شامگاه چهارشنبه با حضور مسئولان محلی گشایش یافت.", "text":"به گزارش ایرنا ، رئیس اداره صنعت معدن و تجارت شهرستان عنبرآباد در مراسم افتتاحیه این نمایشگاه گفت : در این نمایشگاه کالاهای اساسی مورد نیاز خانواده ها شامل مواد غذایی، پوشاک، لوازم خانگی و همچنین اقلام دانش آموزان شامل لوازم التحریر، کفش، پوشاک و کیف عرضه می شود.محسن مشایخی هدف از برگزاری این نمایشگاه را تنظیم بازار، رقابت و جلوگیری از افزایش قیمت ها در این فصل دانست .رئیس اداره صنعت معدن وتجارت عنبرآباد اظهار داشت: تمامی کالاها و اقلام ویژه دانش آموزان در این نمایشگاه با 20درصد تخفیف عرضه می شود .وی بیان کرد: این نمایشگاه به مدت 10 روز در 2 نوبت صبح و بعداظهر جنب مصلای عنبرآباد آماده عرضه اقلام مورد نیاز مردم است.شهرستان عنبرآباد در فاصله 260 کیلومتری جنوب کرمان واقع است.7450/7429/ 5054            "}