{"onTitr":"","titr":" 240 میلیارد ریال اعتبار به آب و فاضلاب خراسان شمالی ابلاغ شد","describe":" بجنورد- ایرنا- مدیر عامل شرکت آب و فاضلاب خراسان شمالی از ابلاغ 240 میلیارد ریال اعتبار از منابع ملی و استانی برای این شرکت در سال جاری خبر داد.", "text":"غلامحسین ساقی روز چهارشنبه در گفت و گو با خبرنگار ایرنا اظهار داشت: 124 میلیارد و 500 میلیون ریال اعتبار برای تامین و توزیع آب در شهرهای استان اختصاص یافته است.وی افزود: 115 میلیارد و 500 میلیون ریال اعتبارات تملک دارایی و سرمایه ای در بخش فاضلاب برای ایجاد شبکه های جمع آوری، تاسیسات انتقال و تصفیه خانه های فاضلاب هزینه خواهد شد. ساقی گفت: اعتبارات تملک دارایی و سرمایه ای در بخش فاضلاب در سال 97 نسبت به سال گذشته 132 درصد رشد داشته است. مدیرعامل شرکت آب و فاضلاب خراسان شمالی گفت: اکنون پیمانکاران در بخش آب و فاضلاب استان با بیش از یکهزار و 100 میلیارد ریال ارزش قراردادها، مشغول به فعالیت هستند.شرکت آب و فاضلاب خراسان شمالی 196 هزار مشترک آب دارد. 7185/ 6042            "}