{"onTitr":"","titr":" سهم 30 درصدی بانوان بوشهری در سمت های مدیریتی اجرایی شود","describe":" بوشهر-ایرنا-رئیس کمیسیون فرهنگی، اجتماعی و بانوان شورای اسلامی شهر بوشهر گفت: در راستای تحقق شعار دولت سهم 30 درصدی بانوان این شهر در سمت های مدیریتی اجرایی شود.", "text":"به گزارش ایرنا، طاهره شمشیری دوشنبه شب در نشست هم اندیشی  بانوان شهرداری و سازمانهای وابسته افزود: بانوان بوشهری با وجود ظرفیت های بالا ولی تاکنون آن طور که باید از توانایی های آنها استفاده نشده است.وی اظهارداشت: بانوان نیمی از ارکان توسعه  و جمعیت جامعه هستند که باید از این ظرفیت  بیش از پیش استفاده کرد.شمشیری افزود: عملکرد مدیران بانوان در سال های گذشته نیز بیانگر موفقیت در مسوولیت های محوله است .عضو شورای اسلامی شهر بوشهر ادامه داد: همچنین انتظار است در شهرداری بوشهر نیز در راستای افزایش بهره وری در بخش های مختلف استفاده از ظرفیت بانوان بطور جد در دستور کار قرار گیرد.وی اظهار داشت: مشارکت زنان در هر جامعه مولفه اصلی توسعه آن است که در این ارتباط از  بانوان شاغل در شهرداری بندر بوشهر انتظار داریم  با روحیه مضاعف با مدیریت شهری همراه شوند.شمشیری ادامه داد: زنان کلید رشد و ترقی کشورهای در حال توسعه هستند و یکی از راه های مشارکت زنان توانمند سازی آنها بر پایه برابری در همه زمینه ها از جمله در فرآیند تصمیم گیری و مدیریتی  جامعه است.وی اظهار داشت: با استفاده از حضور بانوان در پست های مدیریتی و توجه  به نقش زنان در اصلاح و انتقال فرهنگ جامعه می توانیم شاهد توسعه هر چه بهتر جامعه به ویژه در حوزه مدیریت شهری بوشهر باشیم.7212/6045            "}