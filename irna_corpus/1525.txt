{"onTitr":"","titr":" حدود یکهزار میلیارد ریال سهام در بورس مازندران معامله شد","describe":" ساری ایرنا - مازندرانی ها سومین هفته کاری بازار سرمایه در ماه مهر را با داد و ستد 946 میلیارد ریال سهام به پایان بردند.", "text":"به گزارش خبرنگار ایرنا ، ارزش سهام مبادله شده در هفته منتهی به هیجدهم مهر ماه در تالار بورس منطقه ای مازندران نسبت به هفته پیش 15 درصد کاهش داشت.هفته گذشته بیش از یکهزار و 125 میلیارد ریال سهم در بورس مازندران داد و ستد شده بود .بازار سرمایه که سه هفته اول مهر را با روند صعودی شاخص ها پشت سر گذاشته بود تا بخش زیادی از نقدینگی سرگردان کشور را به سوی خود جلب کند، در هفته چهارم وارد مرحله تعادل بخشی شد و به همین دلیل هم بورس مازندران در این هفته کاهش تعداد سهام داد و ستد شده را هم تجربه کرد.بر اساس گزارش جمع بندی هفتگی بورس منطقه ای مازندران، این هفته 310 میلیون و 178 هزار و 555 سهم داد و ستد شد در حالی که هفته پیش آمار سهام معامله شده حدود 353 میلیون سهم بود.همچنین این هفته بر خلاف هفته قبل کفه ترازوی معاملات در بورس مازندران به سمت فروش سهام سنگین تر بود و فعالان بازار سرمایه 518 میلیارد ریال سهم فروختند در حالی که 427 میلیارد ریال سهم را خریداری کردند.سهام بانکی ها این هفته هم در صدر توجهات فعالان بازار سرمایه در مازندران بودند.شرکت های پالایش نفت اصفهان، فولاد مبارکه اصفهان و پتروشیمی اراک نیز به ترتیب پس از بانک ها بیشترین ارزش معاملاتی هفته جاری را به خود اختصاص دادند .شاخص کل بازار سرمایه که سه روز اول کاری روند تعدیلی به خود گرفت و تا 175 هزار واحد کاهش یافته بود، در روزهای سه شنبه و چهارشنبه دوباره به روند صعودی بازگشت و با قرار گرفتن در 181 هزار و 15 واحدی به تعطیلی رفت .    9919/1654            "}