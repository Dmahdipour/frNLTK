{"onTitr":"","titr":" برترین های کامپوند مسابقات تیروکمان کشور در همدان معرفی شدند","describe":" همدان- ایرنا- سخنگوی هیات تیراندازی با کمان همدان گفت: برترین های رشته کامپوند مسابقات تیراندازی با کمان داخل سالن کشور به میزبانی همدان معرفی شدند.", "text":"یاسر نصرتی روز شنبه در گفت وگو با خبرنگار ایرنا اظهار داشت: مرحله نخست رنکینگ مسابقات تیراندازی با کمان قهرمانی داخل سالن کشور با حضور 176 کماندار از 22 استان کشور به مدت 2 روز در سالن 6 هزار نفری انقلاب شهر همدان برگزار شد.وی اضافه کرد: در پیکارهای بخش کامپوند که 77 ورزشکار شرکت داشتند، هانیه محمدی از استان مرکزی در بخش بانوان قهرمان شد، مائده برجی از زنجان جایگاه دوم را کسب کرد و سحر قادری از کرمانشاه نیز سوم شد.نصرتی بیان کرد: در بخش مردان نیز علی عبودیت از اصفهان برجای نخست ایستاد، امید طاهری دیگر ورزشکار اصفهانی دوم شد و ابراهیم زرین دست از لرستان بر سکوی سوم قرار گرفت.وی خاطرنشان کرد: برترین های تیراندازی با کمان از استان های آذربایجان شرقی، آذربایجان غربی، اصفهان، البرز، تهران، چهارمحال و بختیاری، خراسان شمالی، خوزستان، زنجان، قم، قزوین، گلستان، گیلان، مازندران، مرکزی، همدان، یزد، کرمان، هرمزگان، کرمانشاه، لرستان و کهگیلوی و بویراحمد در این دوره از مسابقات شرکت داشتند.این مسابقات با عنوان گرامیداشت هفته دفاع مقدس در رشته های ریکرو و کامپوند و در دو بخش آقایان و بانوان برگزار شد.7520/2090            "}