{"onTitr":"","titr":" 50 خانوار دارای معلول نقده از خدمات بهزیستی بهره مند هستند","describe":" ارومیه- ایرنا- فرماندار نقده گفت: 200 خانوار دارای معلول در این شهرستان وجود دارد که از این تعداد 50 خانوار از خدمات یارانه ای بهزیستی بهره مند هستند.", "text":"به گزارش ایرنا مرتضی فرامرزی روز یکشنبه در بازدید از کانون ناشنوایان این شهرستان، افزود: خدمات مناسبی در این حوزه به افراد تحت پوشش ارائه شده است و اداره بهزیستی و دستگاه های اجرایی شهرستان برای رفاه بیشتر معلولان باید تلاش بیشتری کنند.وی با اشاره به اینکه امسال سه هزار مترمربع زمین جهت تامین مسکن محرومان به اداره بنیاد مسکن این شهرستان واگذار شده، ادامه داد: مسوول کانون ناشنوایان شهرستان طرح خود را برای  تهیه مسکن ناشنوایان به مسوولانی شهرستانی تحویل دهد تا اقدامات لازم دراین زمینه انجام شود.وی ادامه داد: تامین مسکن، فراهم کردن زمینه اشتغال و ازدواج معلولان در اولویت مسوولان قرار گیرد تا این قشر جامعه نیز از تمام امکانات فرهنگی، آموزشی، اجتماعی، رفاهی و قضایی بهرمند شوند. فرماندار نقده ادامه داد: رسیدگی به معلولان و محرومان باعث کم شدن فاصله میان آنان و قشرهای پردرآمد می شود و این امر فاصله طبقاتی در جامعه را حذف می کند.به گزارش ایرنا، شهرستان 125 هزار نفری نقده یکی از شهرهای جنوبی آذربایجان غربی بوده و در فاصله حدود 80 کیلومتری جنوب ‌شرق ارومیه واقع شده ‌است.9918/3072            "}