{"onTitr":"","titr":" توسعه اقتصادی و اشتغالزایی روستایی نیازمند مشارکت مردم است","describe":" ایلام- ایرنا- فرماندار دهلران مشارکت و استقابل مردم را لازمه توسعه اقتصادی و اشتغالزایی روستاها عنوان کرد.", "text":"به گزارش ایرنا،سید حسینعلی موسوی در نشست توسعه اقتصادی و اشتغالزایی روستایی با حضور گروه نظارت بر اجرای طرح های روستایی، بخشدار موسیان و دهیاران روستاهای هدف طرح گفت: 9 روستا در این شهرستان هدف اجرای طرح هستند که اطلاعات آنها در خصوص ظرفیت ها و مزیتها و قابلیت آنها جمع آوری شده است.وی افزود: طرح هایی در حوزه های کشاورزی و دامداری و صنایع دستی برای این روستاها تعریف شده و گروه نظارت نیز این  روند را در جهت هر چه بهتر اجرایی شدن طرح ها بررسی و بصورت تخصصی موضوعات را دنبال می کنند.موسوی بر ضرورت تشویق مردم به استفاده از تسهیلات اشتغال روستایی متناسب با ظرفیت های هر روستا تاکید کرد و گفت: دولت در این زمینه برای اشتغال روستاها و جلوگیری از مهاجرت تسهیلات خوبی اختصاص داده که مردم می توانند با ارایه طرح ها از این تسهیلات بهره مند شوند.فرماندار دهلران گفت: مطالعات علمی طرح ها توسط دانشگاه ایلام در مدت 6 ماه انجام می شود و با ارایه به سازمان برنامه ریزی و وزارت کشور و پس از تایید جهت اجرا به استان و شهرستان داده می شوند.وی بر ضرورت کارشناسی دقیق طرح ها تاکید کرد و گفت: بخشدار و دهیار روستاهای هدف طرح باید با دقت و بررسی همه جوانب از این فرصت در جهت بهره مندی مردم از تسهیلات استفاده و مردم را تشویق کنند که در این طرح مشارکت کنند.7175/6034            "}