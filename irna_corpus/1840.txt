{"onTitr":"","titr":" سناتورهای فرانسوی خواستارتقویت یورو برای حمایت ازایران شدند","describe":" تهران - ایرنا - دو سناتور فرانسوی روز چهارشنبه ضمن انتقاد از اقدامات یکجانبه آمریکا در بسیاری از پرونده های بین المللی از جمله خروج وی از برجام، خواستار تقویت یورو در برابر واشنگتن در حمایت از ایران شدند.", "text":"به گزارش شبکه تلویزیونی فرانس 24، 'ژان بیزه' سناتور جمهوری خواه و 'فیلیپ بُنکار' سناتور راست میانه سنای فرانسه با انتشار بیانیه ای خواستار ایجاد سازوکار ویژه مالی و تقویت نقش یورو برای دور زدن تحریم های آمریکا و ادامه همکاری های تجاری- اقتصادی با ایران شدند. همچنین این دو سناتور فرانسوی دراین بیانیه از اتحادیه اروپا خواستند تا باایجاد نهادی ویژه در مقر این اتحادیه در بروکسل، برای مقابله با خطرهای ناشی از تحریم های آمریکا و حمایت از همکاری های شرکت های اروپایی با ایران اقدامی عملی انجام دهد. سناتور بیزه و بنکار در بیانیه خود تاکید کردند که تنها راه دور زدن تحریم های آمریکا علیه ایران، تقویت یورو در برابر دلار است و ایجاد راه کار مالی برای انجام مبادلات پایاپای با ایران است و هرگونه استفاده از بانک سرمایه گذاری اروپا و رجوع به سازمان جهانی تجارت هیچ تاثیری ندارد.دو سناتور فرانسوی در گزارش خود بر ضرورت ایجاد یک ساختار مستقل اروپایی نیز تأکید کردند که قادر باشد به شرکت های اروپایی به ویژه شرکت های کوچک و متوسط برای تجارت با ایران مشاوره حقوقی ارائه دهد.در همین ارتباط، چندی پیش نیز 'برونو لومر' وزیردارایی فرانسه با بیان اینکه آمریکا نمی تواند درباره همکاری تجاری اروپا با ایران تصمیم گیری کند، گفت: تحریم های واشنگتن علیه ایران فرصتی است تا اروپایی ها نهادهای مالی مستقل خاص خود را ایجاد کنند.وی با بیان این مطلب که واشنگتن نمی تواند برای ما تصمیم بگیرد که آیا اجازه تجارت با ایران را داریم یا نه؟، افزود: من معتقدم که نتیجه بحران با ایران، فرصتی برای اروپا خواهد بود تا نهادهای مالی مستقل خود را داشته و بتواند با هرکسی که می خواهد تجارت کند.خروج ترامپ از برجام با مخالفت شدید اروپایی ها مواجه شد. بروکسل برای مقابله با تحریم های ترامپ «قانون انسداد» را به روزرسانی کرد تا از شرکت های اروپایی که با ایران همکاری تجاری دارند، در مقابل تحریم های واشنگتن حفاظت کند.اتحادیه اروپا همچنین قرار است تا هفته های آینده سازوکار تازه ای برای ادامه مراودات بانکی قانونی با ایران در برابر تحریم های مالی آمریکا ایجاد کند. اروپام**9041**1590            "}