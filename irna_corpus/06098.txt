{"onTitr":"","titr":" انتخابات ریاست جمهوری کامرون آغاز شد","describe":" الجزیره-ایرنا- مردم کامرون امروز یکشنبه برای انتخاب رئیس جمهوری کشورشان پای صندوق های رای می روند و نتایج این انتخابات مشخص خواهد کرد «پائول بیا » رئیس جمهوری کنونی که از 36 سال پیش قدرت را در دست دارد، بار دیگر به کار ادامه می دهد یا فرد دیگری جایگزین او می شود.", "text":"به گزارش ایرنا ، تارنمای «افریکن دیلی وویس » نوشت، بر اساس اعلام مقام های کامرونی، حوزه های رای گیری از ساعت هشت صبح به وقت محلی ( 10:30 به وقت تهران)  تا 18 آماده رای گیری از مردم است.در این انتخابات 9 نامزد و از جمله رئیس جمهوری کنونی این کشور با هم به رقابت می پردازند. هشت نفر از نامزدها از جمله مخالفان دولت و رئیس جمهوری کنونی اند. مقام های کامرونی شمار واجدان شرایط برای رای دادن را حدود 6.5 میلیون نفر اعلام کرده اند .بیا 85 ساله ، از سال 1982قدرت را در این کشور در دست دارد و شش دوره متوالی رئیس جمهوری کامرون بوده است . مدت زمان ریاست جمهوری در کامرون هفت سال است.کارشناسان سیاسی اعتقاد دارند با توجه به شرایط موجود، امکان پیروزی بیا که یکی از قدیمی ترین حاکمان آفریقا است، زیاد است و این در حالی است که ساکنان مناطق واقع در شمال و جنوب غرب این کشور که به زبان انگلیسی سخن می گویند و داعیه استقلال دارند، اعلام کرده اند به دلیل ناامنی در این انتخابات شرکت نمی کنند.آخرین انتخابات ریاست جمهوری در کامرون در سال 2011 برگزار شد. «آنتونیو گوترش » دبیر کل سازمان ملل پیش از این از مردم این کشور خواسته بود در انتخابات شرکت کنند و از همه طرف ها خواسته بود پیش از برگزاری انتخابات ، زمان برگزاری آن و همچنین پس از پایان یافتن آن از خود خویشتن داری نشان دهند.کامرون که از جمله متحدان نظامی  فرانسه و آمریکا در آفریقا محسوب می شود و یکی از کشورهای مهم تولید کننده نفت و کاکائو در آفریقا است، 24 میلیون نفر جمعیت دارد .جمهوری کامِرون  کشوری است در غرب آفریقا و پایتخت آن «یائونده» است.  زبان‌های رسمی آن فرانسوی و انگلیسی و واحد پول این کشور فرانک آفریقای مرکزی است. خاورم **2041**            "}