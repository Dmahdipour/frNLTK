{"onTitr":"","titr":" جای نگرشی جامع در مدیریت منابع آب کردستان خالی است","describe":" سنندج - ایرنا - رئیس کمیسیون کشاورزی آب، منابع طبیعی و محیط زیست مجلس شورای اسلامی با اشاره به اینکه جای نگرش جامع در مدیریت منابع آب کردستان خالی است، گفت: دستگاه های مرتبط در وزارت جهاد کشاورزی و نیرو باید یکبار دیگر برنامه های توسعه منابع آب این استان را بازنگری کنند.", "text":"به گزارش ایرنا، احمد علی کیخا روز پنجشنبه در بازدید از طرح آبخانداری میهم قروه افزود: برای کاهش هزینه ها و نتیجه گیری سریعتر اقدامات حوزه کشاورزی، طرح عملیات آبخیزداری در این استان باید جایگزین پروژه های کلان سد سازی شود و یک نقشه راه جامع در زیر حوزه های این بخش ترسیم شود.وی با بیان اینکه دغدغه مردم کردستان در حوزه تخصیص حقآبه دغدغه بجایی است، اظهار داشت: ما توسعه نیافتگی این استان را قبول داریم و چون بخش کشاورزی ظرفیت توسعه است باید به آن توجه ویژه شود. کیخا انتظار مردم از دولت برای حل مشکلات شان را انتظاری به حق دانست و تاکید کرد: دولت باید در همه حوزه ها به صورت عام از جمله کشاورزی، صنعت، گردشگری و خدمات یک سند راه مشخص با استفاده از تجربیات بین المللی و داخلی تدوین کند.رئیس کمیسیون کشاورزی، آب، منابع طبیعی و محیط زیست مجلس شورای اسلامی یادآور شد: سفر اعضای این کمیسیون به کردستان در راستای بررسی و حل مسایل تخصیص آب ها و طرح های توسعه کشاورزی، دامداری و آبخیزداری است. وی با اشاره به اینکه هر اقدامی در حوزه کشاورزی باید منطقی و علمی باشد، اضافه کرد: براساس تجربه های ناموفق استان های دیگر نباید موجب توسعه بی ضابطه کشاورزی در این استان شد.کیخا گفت: در حوزه توسعه کشاورزی وزرات نیرو و وزارت جهاد کشاورزی از نزدیک باید مسایل را با همدیگر به بحث و مشارکت بگذارند و تصمیمات باید بر مبنای علم و منطق گرفته شود. معاون آبخیزداری سازمان جنگل ها و مراتع آبخیزداری کشور نیز گفت: 230 میلیون ریال برای اجرای طرح آبخانداری میهم قروه هزینه شده است.ناصر حیدری پور با اشاره به اینکه این اعتبار از محل سفر دوم ریاست جمهوری به استان تامین شده است، افزود: حوزه آبخیز میهم با مساحت 6 هزار و 497 هکتار در شهرستان قروه و حوزه آبریز رودخانه شور واقع است.وی با اشاره به اینکه اجرای این طرح از سال 79 در عرصه ای بیش از 70 هکتار طراحی و اجرا شده است، اظهار داشت: مساحت مخزن 5 هکتار، طول تاج آن 190 متر، عرض بالای تاج 5 متر، عرض کف تاج 25 متر، طول سرریز آن 35 متر، ارتفاع سرریز یک متر و حجم مخزن 86 هزار متر معکب است.حیدری پور تاکید کرد: حجم خاکریزی آن 16 هزار و 500 متر مکعب و حجم خاکبرداری نیز 47 هزار و 797 مترمکعب بوده است.وی یادآور شد: اهداف این طرح شامل کنترل سیلاب و جلوگیری از خسارت مالی، تغذیه سفره های زیر زمینی منطقه، جلوگیری از حرکت آب های شور و گازدار بطرف آب های شیرین، اجرای طرح های تحقیقاتی، اصلاح کیفیت خاک، جلوگیری از هدر رفتن جریان های سطحی، کنترل فرسایش رودخانه و کاهش ردبی اوج سیلاب است.به گزارش ایرنا، اعضای کمیسیون کشاورزی، آب و منابع طبیعی مجلس شورای اسلامی روز چهارشنبه به کردستان سفر کردند.شرکت در جلسات ستاد فرماندهی اقتصاد مقاومتی استان و شورای گفتگوی دولت و بخش خصوصی از جمله برنامه های نمایندگان عضو کمیسیون کشاورزی در روز اول این سفر است.کمیسیون کشاورزی، آب و منابع طبیعی مجلس شورای اسلامی یکی از کمیسیون‌های تخصصی مجلس شورای اسلامی است. این کمیسیون بر اساس ماده 62 برای انجام وظایف محوله درمحدوده کشاورزی، منابع آب، دام و طیور، شیلات، محیط زیست و هواشناسی مطابق ضوابط این آیین‏نامه تشکیل می‏شود.کردستان با داشتن بیش از یک میلیون و 200 هزار هکتار زمین قابل کشت مرغوب و مستعد یکی از قطب های تولید محصولات کشاورزی کشور است و باغداران استان با تولید سالانه بیش از 45 هزار تن انگور دیم رتبه دوم کشوری را به خود اختصاص داده اند، سیب، گلابی، زردآلو، هلو، شلیل، بادام، گیلاس، آلبالو، آلو و گردو از دیگر محصولات باغی کردستان است.3034/9102            "}