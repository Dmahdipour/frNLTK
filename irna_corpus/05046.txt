{"onTitr":" بازیهای پاراآسیایی 2018؛    ","titr":" جوانمردی: امیدوارم طلای جاکارتا تلنگری برای مسئولان باشد","describe":" تهران- ایرنا- بانوی تیرانداز ایران پس از کسب سومین طلای کاروان کشورمان در بازیهای پاراآسیایی جاکارتا، اظهار امیدواری کرد که این نشان زرین تلنگری برای مسئولان کشور باشد تا شرایط بهتری را برای ورزشکاران در این رشته فراهم کنند.", "text":"به گزارش خبرنگار اعزامی ایرنا، «ساره جوانمردی» روز یکشنبه گفت: همواره رکوددار و قهرمانان این رشته از کشورهای کره جنوبی و چین بودند، اما پنج  سالی است که توانستیم این مدال را از چنگشان در آوریم.دارنده طلای پارالمپیک اضافه کرد: با کسب این نشان بار دیگر ثابت شد با بضاعت کم و اندک از جمله نبود فشنگ کافی برای تمرین یا معضلات دیگری که در شرایط اقتصادی داریم، باز هم می توانیم برای کشورمان افتخارآفرینی کنیم.جوانمردی دارنده 2 نشان طلای پارالمپیک ریو و مدال برنز لندن، امروز در فینال 50 متر خفیف در جاکارتا صاحب مدال طلا شد. بانوی ورزشکار شیرازی گفت: در این دوره تنها در 2 ماده شرکت می کنم که در 50 متر خفیف طلایی گرفتم و فردا- سه شنبه در  10 متر بادی امیدوارم این نوع رنگ مدال تکرار شود.قهرمان پاراآسیایی جاکارتا در رشته 50 متر خفیف درباره احتمال جابجا کردن رکورد در 10 متر بادی اظهار داشت: نمی توانم قولی بدهم. شاید گفتن اینکه مدال می گیرم راحت تر باشد. در تیراندازی نمی توان قول داد، اما مطمئن باشید برای شاد کردن دل مردم ایران تمام تلاشم را به کار می گیرم.جوانمردی در دومین روز از بازی های پاراآسیایی 2018، سومین نشان زرین کاروان ورزشی ایران را در رشته تیراندازی تصاحب کرد.بانوی تیرانداز معلول ایران در رقابت های اخیر قهرمانی جهان با کسب نشان طلا، به نخستین سمهیه بازیهای پارالمپیک 2020 توکیو دست یافته بود. جوانمردی دارنده 2 نشان طلای پارالمپیک ریو و مدال برنز لندن است.ساره جوانمردی، مجید اردشیر فلاح، سمیرا ارم، زهرا غلام زاده پستکی، معصومه خدابخشی، رقیه شجاعی و عالیه محمودی تیراندازان اعزامی ایران به این رویداد هستند. سومین دوره بازی های پاراآسیایی 2018 در روزهای 14 تا 21 مهر با حضور 2 هزار و 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1584            "}