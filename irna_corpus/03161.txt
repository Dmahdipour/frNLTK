{"onTitr":"","titr":" پوشش غربالگری شنوایی خراسان رضوی در کشور اول است","describe":" مشهد- ایرنا- معاون امور پیشگیری اداره کل بهزیستی خراسان رضوی گفت: این استان از نظر جمعیت نوزادان زیر پوشش طرح غربالگری شنوایی در کشور رتبه نخست را دارد.", "text":"مسعود هنربخش روز سه شنبه در گفت و گو با خبرنگار ایرنا افزود: از ابتدای امسال تاکنون 65هزار نوزاد متولد شده در خراسان رضوی تحت غربالگری شنوایی قرار گرفته اند. این استان با پوشش 85 درصدی موالید رتبه نخست کشور را در این زمینه از آن خود کرده است. وی ادامه داد: پارسال از مجموع 147 هزار و 500 نوزاد متولد شده در خراسان رضوی 126 هزار و 797 نفر معادل 12 درصد کل پوشش غربالگری کشور در این استان تحت آزمایش و شنوایی سنجی قرار گرفتند. معاون اداره کل بهزیستی خراسان رضوی گفت: پوشش این طرح به صورت تفکیکی در مرحله غربالگری 85 درصد، مرحله پیگیری مشکلات شنوایی 84 درصد و در مرحله مداخلات درمانی 95 درصد است. وی افزود: پارسال با انجام اقدامات درمانی و ارائه خدمات توانبخشی 599 نوزاد از خطر ناشنوایی نجات یافتند. شناسایی به موقع اختلالات شنوایی و درمان موثر آن می تواند آینده و زندگی یک فرد را نجات دهد و از افزوده شدن یک معلول به شمار معلولان در جامعه جلوگیری کند. 118 هزار معلول در خراسان رضوی زیر پوشش بهزیستی هستند. 7496/1858            "}