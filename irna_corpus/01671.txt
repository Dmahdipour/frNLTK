{"onTitr":" نشریه امریکایی:    ","titr":" جایگاه روسیه در منطقه قفقاز جنوبی تقویت شده است","describe":" باکو – ایرنا – یک نشریه امریکایی نوشت: با تضعیف قدرت آمریکا ، جایگاه و موقعیت روسیه در منطقه قفقاز جنوبی تقویت شده است .", "text":"پایگاه خبری رپورت جمهوری آذربایجان، روز چهارشنبه به نقل از نشریه هیل چاپ باکو ، نوشت: در شرایطی که آمریکا قدرت و نفوذ در کشورهای همسود را بیش از پیش از دست می دهد، روسیه قدرت نظامی و اقتصادی خود را در این منطقه تقویت می کند . قفقاز جنوبی شامل سه کشور آذربایجان ، ارمنستان و گرجستان است.این پایگاه خبری در ادامه نوشت : بر اثر بی اعتنایی آمریکا کشورهای اروپایی بیش از پیش از کاخ کرملین درخواست کمک می کنند . نویسنده گزارش هیل افزود: اروپایی غربی با موافقت به واردات گاز طبیعی از روسیه از طریق « خط لوله شمال 2 »-بردگی اقتصادی را داوطلبانه پذیرفته و تسلیم شده است . در بخشی از این گزارش، به جایگاه خاص روسیه در ارمنستان و کنترل مسکو بر این کشور اشاره شده و آمده است: مسکو صاحب واحد های اقتصادی عمده ارمنستان است . با وجود اینکه با روی کار آمدن نیکول پاشینیان در ارمنستان امیدی به تقویت جایگاه  غرب در ارمنستان ایجاد شده بود ولی در حال حاضر دولت جدید این کشور بیشتر تمایل به تقویت روابط با روسیه دارد .نویسنده این گزارش افزود: به هر حال بر اثر تضعیف موقعیت آمریکا جایگاه و نفوذ  روسیه در منطقه تقویت می یابد .            "}