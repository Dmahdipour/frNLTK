به گزارش خبرنگار ایرنا، ملی پوشان فوتبال ایران در حالی از ساعت 10 و 30 دقیقه امروز (جمعه ) تمرینات خود را در ورزشگاه آزادی آغاز کردند که ابتدا با  نظارت «میک مک درمورت» و «دیوگوجیاچینو»&#160; مربیان بدنساز تیم ملی و مارکار آقاجانیان و اوسیانو داکروز دستیاران&#160; کارلوس کی روش به دو گروه آبی و سفید تقسیم شدند و حرکات کششی و نرمشی و عبور از موانع را انجام دادند. در تیم سفید پوش علیرضا بیرانوند، میلاد محمدی، مجید حسینی، روزبه چشمی، صادق محرمی، وحید امیری، سامان قدوس، سعید عزت اللهی، احمد نوراللهی ، مهدی ترابی و سردار آزمون حضور داشتند و در تیم آبی امیر عابدزاده، محمدرضا خانزاده، پژمان منتظری، وریا غفوری، احسان حاج صفی، علیرضا جهانبخش، اشکان دژاگه، علی کریمی، مهدی طارمی، امید ابراهیمی و کریم انصاری فرد به میدان رفتند.«اوسیانو کروز» نیز به عنوان داور وسط و «مارکا آقاجانیان» و میک مک درموت به عنوان کمک داور بازی را قضاوت کردند.در این دیدار که با نتیجه 2 بر یک به سود تیم سفید پوش تمام شد سردار آزمون هر دو گل تیمش را به ثمر رساند و اشکان دژاگه تک گل تیم آبی را وارد دروازه علیرضا بیرانوند کرد.کارلوس کی‌روش، سرمربی تیم‌ ‌ملی در جریان این بازی را از&#160; روی سکوهای ورزشگاه آزادی نظاره گر بود.آرمین سهرابیان, رامین رضائیان, مسعود شجاعی و علی قلی زاده بازیکنانی بودند که به صورت اختصاصی تمرین کردند تا به عنوان یار تعویضی وارد زمین شوند.رضا عنایتی بازیکن اسبق تیم فوتبال استقلال هم در ورزشگاه آزادی حضور داشت و با کارلوس کی‌روش دقایقی دیدار و گفت و گو کرد.مرتضی پورعلی گنجی بازیکن مصدوم تیم ملی نیز&#160;با عصا روی نیمکت نشسته بود ، بازی درون تیمی تیم‌ ‌ملی را شاهد بود و در جریان بازی&#160; تمرینات سبک کششی را همراه با میگوئل مربی بدن ساز انجام داد.دومین دیدار دوستانه تیم ملی پس از جام جهانی 2018 روسیه، 24 مهر ساعت 19:30 مقابل تیم بولیوی در ورزشگاه آزادی برگزار می شود.تیم ملی فوتبال ایران درنخستین دیدار خود پس از جام جهانی به مصاف ازبکستان رفت و با یک گل به پیروزی رسید.هفدهمین دوره جام ملت های آسیا از 15 دی در کشور امارات برگزار می شود و تیم ملی ایران در مرحله گروهی با تیم های یمن، ویتنام و عراق رقابت می کند.**9029**1601**
      
      