{"onTitr":"","titr":" انفجارهای تروریستی بغداد چند کشته و زخمی بجاگذاشت","describe":" بغداد - ایرنا - چند انفجار تروریستی با فاصله زمانی اندک عصر و شب یکشنبه بغداد پایتخت عراق را لرزاند و چند کشته و زخمی بجاگذاشت.", "text":"به گزارش ایرنا از رسانه های عراقی، یک منبع امنیتی اعلام کرد: انفجار یک بمب دست ساز در یک بخش تجاری در منطقه ابو دشیر در جنوب بغداد دو کشته و دو زخمی بجا گذاشت. از سوی دیگر یک منبع در وزارت کشور عراق نیز از انفجار یک بمب دستی در یک مینی بوس مسافربری در منطقه الشعله در شمال پایتخت عراق خبر داد که طی آن دو نفر مجروح شدند. به گفته منابع امنیتی، یک بمب دست ساز دیگر نیز در نزدیک میدان مالک اشتر در شمال غربی بغداد یک قربانی و یک زخمی در بر داشت.صبح امروز یکشنبه نیز انفجار یک خودروی شخصی در منطقه 'النصر و السلام' (غرب بغداد) در اثر الصاق یک بسته انفجاری یک زخمی برجای گذاشت.  تعدد انفجارهای تروریستی در یک روز در بغداد طی بیش از یکسال اخیر کم سابقه بوده است.  درهمین حال ستاد فرماندهی عملیات بغداد روز یکشنبه اعلام کرد که سه فرد تروریست که با کمربندهای انتحاری قصد حمله به زوار اربعین حسینی را داشتند در منطقه رضوانیه در جنوب بغداد در اقدام نیروهای امنیتی به هلاکت رسیدند.    این گزارش افزود که چند قبضه سلاح سبک و کمربند انتحاری متعلق به تروریست ها در محل حادثه ضبط و خنثی شد. گفتنی است که در روز گذشته نیز در دو شهر 'فلوجه' (از توابع الانبار عراق) و پالایشگاه 'بیجی' (شمال استان صلاح الدین عراق) خودروهای بمب گذاری شده منفجر شدند. &#39;سیف بدر&#39; سخنگوی وزارت بهداشت عراق در اظهاراتی روز شنبه گفته است که انفجار بمب در مسیر حرکت خودرو حامل کارکنان پالایشگاه بیجی باعث کشته شدن یک نفر و زخمی شدن 32 نفر دیگر شد. وضعیت امنیت عمومی عراق از جمله بغداد پایتخت در طول سالجاری نسبت به سنوات گذشته آرام تر بوده اما هر از چندی عناصر پراکنده داعش که در عراق از آنها به &#39;هسته های خفته&#39; تعبیر می شود دست به عملیات ناامنی برای برهم زدن ثبات در عراق می زنند. با وجود آن، نیروهای امنیتی عراق در طول این سال عملیات اطلاعاتی و امنیتی گسترده ای را برای ردگیری و بازداشت یا نابود کردن این هسته های خفته داعش در مناطق مختلف عراق آغاز کرده اند. خاورم*4*380**            "}