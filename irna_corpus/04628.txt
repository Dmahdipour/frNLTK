{"onTitr":" هشدار به زائران اربعین؛    ","titr":" ویزاهایی که ارزان تر از سامانه سماح صادر می شود تقلبی است","describe":" اهواز - ایرنا - مدیرکل حج و زیارت خوزستان نسبت به صدور ویزای تقلبی برای زائران اربعین حسینی توسط برخی دلالان سودجو هشدار داد و گفت: ویزاهایی که ارزان تر از میزان اعلام شده در سامانه سماح صادر می شود تقلبی است.", "text":"ناصر حویزاوی روز دوشنبه در گفت و گو با خبرنگار ایرنا با اشاره به اینکه صدور ویزای تقلبی مشکلاتزیادی زائران ایجاد می کند افزود: سامانه سماح که از سوی سازمان حج وزیارت طراحی شده این امکان را به زائران اربعین حسینی می دهد تا بدون دغدغه ویزای خود را به مدت 2 روز دریافت کنند.وی با بیان اینکه در اربعین پارسال تعدادی زیادی ویزای تقلبی و فاقد اعتبار در سطح کشور توسط افرادی سودجو صادر شد و دارندگان چنین ویزایی امکان سفر به کربلای معلی را نداشتند گفت: ویزاهای تقلبی در گیت های کنترل گذرنامه در پایانه های مرزی ضبط می شود.وی با بیان اینکه صدور ویزا از روز یکشنبه هفته جاری در دفاتر فرعی و موقت کنسولگری عراق در اهواز و آبادان شروع شده افزود: تاکنون حدود 10هزار خوزستانی برای سفر معنوی اربعین حسینی در سامانه سماح ثبت نام کرده اند.مدیرکل حج و زیارت خوزستان در ادامه با اشاره به اینکه صدور ویزای الکترونیکی راه را برای ویزای تقلبی به طور کامل خواهد بست ابراز امیدواری کرد در اربعین امسال ویزای الکترونیکی از سوی دفاتر کنسولگری عراق در استان خوزستان صادر شود.وی هزینه ریالی صدور ویزای اربعین حسینی را سه میلیون و 767هزار ریال با احتساب بیمه و خدمات درمانی بیان کرد.حویزاوی گفت: اعتبار گذرنامه زائران اربعین در زمان ثبت نامه در سامانه سماح نباید کمتر از 6 ماه باشد. گذرگاه های چذابه و شلمچه در خوزستان و گذرگاه مهران در استان ایلام سه گذرگاه رسمی تردد زائران اربعین حسینی هستند.در اربعین پارسال 380هزار زائر از گذرگاه مرزی چذابه و 650هزار زائر از مرز شلمچه به عتبات عالیات مشرف شدند.حرکت پرشور کاروان های اربعین حسینی از اوایل ماه صفر شروع و تا 2 روز مانده به اربعین ادامه خواهد داشت.براساس تقویم رسمی کشور ، هشتم آبان مطابق با بیستم ماه صفر ، روز اربعین حسینی است.6065/ 6037            "}