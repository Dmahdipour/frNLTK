به گزارش روز جمعه ایرنا و به نقل از تارنمای مصری «الوطن» «عبد الفتاح السیسی » افزود: 36هزار تروریست از کشورهای مختلف جهان به سوریه رفته اند و این باعث نگرانی همه است، آن ها پس از پایان یافتن جنگ در سوریه به کجا می روند؟ احتمالا برخی از آن ها ابزارهای دست سازمان های اطلاعاتی برای ویران کردن منطقه هستند.رئیس جمهوری مصر در خصوص آینده گروه اخوان المسلمین مصر نیز گفت: تا زمانی که من قدرت داشته باشم، اخوانی ها هیچ نقشی در مصر نخواهند داشت.وی افزود: مردم مصر دیگر نمی پذیرند اخوانی ها قدرت را به دست گیرند زیرا تفکرات اخوانی قابلیت ادامه حیات ندارد. هرج و مرج در لیبی و یمن نیز ناشی از تفکرات اخوانی بود، بحران در سوریه هم در حال حل شدن است و باید برای بازسازی سوریه تلاش کرد.السیسی در مورد نقش دین در جامعه نیز گفت: دین هیچگونه مخالفتی با زندگی ندارد زیرا همان کسی دین را به وجود آورده، آفریننده حیات و پروردگار جهانیان است، مشکل در فهم نادرست دین و کتاب های آسمانی است.شبد**خاورم **2041**1379
      
      