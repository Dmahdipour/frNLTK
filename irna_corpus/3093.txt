{"onTitr":"","titr":" هیچ کالایی در کشور کمبود ندارد","describe":" بیرجند - ایرنا - رئیس سازمان صنعت، معدن و تجارت خراسان جنوبی گفت: مشکلی در تامین اقلام موردنیاز استان نداریم و هیچ کالایی در کشور کمبود ندارد.", "text":"به گزارش ایرنا داود شهرکی روز سه شنبه در نشست کارگروه تنظیم بازار شهرستان طبس افزود: اگر در مواردی تامین برخی کالاها دچار مشکل شد، ناشی از هجوم هدفمند به یک کالای خاص بود.وی بیان کرد: اعمال برخی تحریم‌ها و فشار در حوزه ارز کشور باعث التهاب قیمت شد که کشور آمادگی این اتفاق را داشت.وی گفت: حرکت هماهنگ رسانه‌ای و هدایت شده از خارج باعث فشار بیشتر شد و حتی برخی افراد در داخل متعلق به هیچ صنفی نبودند اما ورود پیدا کردند و جامعه را به عطش و هجوم برای خرید تحریک روانی می‌کردند.رئیس سازمان صنعت، معدن و تجارت خراسان جنوبی اظهار داشت: دشمن با همه ابزار خود وارد شد، ابزار تحریم را قبلا تجربه کرده و نتیجه موفقی نگرفته بود و این ‌بار فشار را بر تحریک مردم برای تقاضا قرار داد و از طرفی عملیات روانی گسترده‌ای همزمان آغاز شد.وی با اشاره به موضوع حمل و نقل گفت: گروه‌هایی آمدند که چه بسا کامیوندار نبودند و مردم را در شبکه‌های اجتماعی تحریک می‌کردند، اعتصاب تجمعی هدفمند کم بود اما برخی به این موارد دامن می‌زدند و گروه‌هایی نیز وارد شدند که در تردد کسانی که نمی‌خواستند وارد این فضا شوند ناامنی ایجاد کنند.شهرکی درباره نظارت بر بازار گفت: این موضوع حساسیت ویژه ای دارد و براساس مصوبه شورای عالی امنیت ملی همه دستگاه‌های نظامی، انتظامی و اطلاعاتی برای کمک به نظارت بر بازار با محوریت وزارت صنعت، معدن و تجارت و در استان ها سازمان صنعت، معدن و تجارت بسیج شدند.وی بیان کرد: 150 انبار شناسایی شده در سامانه داشتیم که در این مدت به حدود 300 انبار در استان رسید و ما اطلاعات همه انبارهای نگهداری کالا را داریم که مشمول احتکار نمی‌شود چون اعلام موجودی می‌کنند و تاکید ما این است در شهرستان نیز اگر اقلامی وارد می‌شود برای شفافیت اعلام موجودی و ثبت سامانه کنند.رئیس سازمان صنعت، معدن و تجارت خراسان جنوبی با بیان اینکه اولویت تامین کالاست گفت: تاکید ما این است آنچه نیاز مردم است به میزان کافی تامین شود و سپس قیمت مهم است چون قیمت تنها به استان ما برنمی‌گردد و ما مصرف کننده کالای استان‌های دیگر نیز هستیم.وی افزود: منشا گرانی استان ما نیست و بسیاری از کارخانه ها به ویژه مواد غذایی در استان‌های دیگر است و ما موارد تخلف را به آنها منعکس می‌کنیم.شهرکی بیان کرد: در تامین لاستیک سبک هیچ کمبودی در استان نداریم و حتی تامین کننده نیاز استان‌های دیگر نیز بودیم و شهرستان طبس به هر میزان که  تقاضا کند برای تامین آن مشکلی نداریم.وی گفت: فرایند لاستیک سنگین به روال معمول برمی‌گردد و واردات انجام می‌شود، سهیمه استان خوشبختانه رقم خوبی است و تا آخر هفته حدود 700 حلقه لاستیک سنگین وارد استان می‌شود که وظیفه سازمان صنعت، معدن و تجارت تامین و توزیع آن با حمل و نقل است.وی در خصوص تامین روغن گفت: به هر میزان که در شهرستان طبس روغن می‌خواهید به شما می‌دهیم و به صراحت می‌گوییم هیچ محدودیتی در تامین روغن نداریم و جای هیچ نگرانی نیست.رئیس سازمان صنعت، معدن و تجارت خراسان جنوبی افزود: حدود 100 تن گوشت قرمز را استان هماهنگی کرد که با شرکت پشتیبانی امور دام و مباشرین تامین شد و شاید اولین بار بود که با این موج تمام نیاز هیات‌های مذهبی را تامین کردیم.وی همچنین با اشاره به حادثه معدنی طبس که منجر به فوت یک نفر شد گفت: اتفاقات اجتناب ناپذیر است که امیدوارم بتوانیم آن را به حداقل برسانیم.وی بیان کرد: این مورد اتفاق نادری بود که در مکانیزه ترین معدن کشور اتفاق افتاد و ناشی از حوادث خاص بود که در معدن قابل پیش بینی نیست.شهر طبس در 270 کیلومتری غرب بیرجند مرکز خراسان جنوبی قرار دارد.7217*3028            "}