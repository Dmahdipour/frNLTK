{"onTitr":" استاندار کهگیلویه و بویراحمد:    ","titr":" اقتصاد مقاومتی با سهمیه بندی ارز و لاستیک درست نمی شود","describe":" یاسوج- ایرنا- استاندار کهگیلویه و بویراحمد گفت: اقتصاد مقاومتی با سهمیه بندی ارز و لاستیک درست نمی شود و برای سامان گرفتن آن باید روی مباحث فرهنگی تاکید کرد.", "text":"به گزارش ایرنا، علی محمد احمدی روز سه شنبه در نشست شورای فرهنگ عمومی استان در یاسوج افزود: اقتصاد مقاومتی مختص صنعت، معدن، کار و اشتغال نیست و بخشی از مقاوم سازی، خلق باورهای درست است.وی اضافه کرد: مشکل گران فروشی، احتکار و اختلال بازار ارز به دلیل این است که اقدامات فرهنگی لازم صورت نگرفته است.احمدی بیان کرد: آسیب پذیری در حوزه فرهنگی بیشتر از مباحث اقتصادی است و این آسیب‌ها به شکل ناهنجاری‌های اجتماعی و ناهمگونی خود را نشان می‌دهند.وی عنوان کرد: شورای فرهنگی باید شامل قوی‌ترین و کارآمدترین گروه باشد و برای شکل گیری اقتصاد مقاومتی به جامعه کمک کند.احمدی تصریح کرد: سه رکن اصلی شورای فرهنگی عمومی، ارشاد اسلامی، ائمه جمعه و نمایندگان دولت هستند و هیچ بهانه‌ای برای تعطیلی این امر مهم وجود ندارد.وی گفت: فرهیختگان و صاحب نظران حوزه فرهنگی باید بیشتر از دیگران تمرین سعه‌صدر و کار گروهی کنند.احمدی خاطرنشان کرد: اعضای شورای فرهنگی مرکز استان، امام جمعه، مدیر کل ارشاد و استاندار هستند و همه باید این ظرفیت را داشته باشند که امور مردم را با تعهد و احساس مسئولیت انجام دهند.وی گفت: فرهیختگان و صاحب نظران باید بیشتر از دیگران سعه صدر و کار گروهی را تمرین کنند تا بتوانند در حوزه کار فرهنگی موثر باشند.   احمدی با اشاره به نقش بی بدیل استان در جنگ تحمیلی و لزوم تعیین نام استان افزود: انتخاب این روز باید طوری باشد که همه قابلیت های آن را پوشش دهد و این نامگذاری یک فرآیند جامع و مستمر بوده و در جذب و توسعه گردشگری استان مؤثر است.وی اضافه کرد: ویژگی خاص کهگیلویه و بویراحمد پایتخت طبیعت بودن آن است و بر همین اساس اردیبهشت زمان مناسبی برای انتخاب روز استان است. مدیرکل میراث فرهنگی، صنایع دستی و گردشگری کهگیلویه و بویراحمد نیز بیان کرد: روز یا هفته استان فرصت مغتنمی است که همه دستگاه ها با هم گرایی و هم افزایی در حوزه های مختلف فرهنگی و هنری از آن استفاده کنند و توانمندی ها و ظرفیت های استان را به جامعه و جهان معرفی کنند.محمود باقری عنوان کرد: انتخاب روز استان بحث های زیادی ایجاد کرد که در نهایت به شورای فرهنگی عمومی در کارگروه گردشگری برای گرفتن تصمیم منطقی ارائه شد.در این نشست، انتخاب روز استان کهگیلویه و بویراحمد برای بررسی بیشتر به آینده موکول شد.6110            "}