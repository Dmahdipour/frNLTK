{"onTitr":"","titr":" رستاخیز داعش به چاپ سوم رسید","describe":" تهران- ایرنا- کتاب «رستاخیز داعش» نوشته ویلیام مک‌کنتس و با ترجمه حامد قدیری توسط نشر اسم برای سومین بار چاپ و روانه کتابفروشی‌ها شد.", "text":"به گزارش روز دوشنبه ایرنا، «رستاخیز داعش» یکی از پرفروش‌های تکفیری در مورد تاریخ، راهبرد و رویکرد آخرالزمانی داعش، حاصل تحقیقات و مطالعات ویلیام مک‌کنتس بر گروه‌های تکفیری است، مک‌کنتس با مدرک دکترای مطالعات خاورمیانه، مشاور وزارت خارجه آمریکا در امور خاورمیانه و تکفیری‌ها بوده است.رستاخیز داعش ‏روایتی شبه‌داستانی است که با ذکر مستندات و منابع توانسته از کیفیت علمی مناسبی برخوردار باشد، در این کتاب اطلاعات زیادی در خصوص تحولات القاعده و داعش بیان شده که اغلب این اطلاعات برای اولین بار به صورت مکتوب، ارائه شده و پی‌نوشت‌های کتاب نیز مخاطب را به منابع دست اول گروه‌های تکفیری ارجاع می‌دهد. در بخشی از این کتاب می‌خوانیم:بغدادی از فراز منبر خطبه خواند: «خدای باری‌تعالی فتح و ظفر را به برادران مجاهدتان ارزانی داشت و پس از سال‌ها جهاد، صبر و نبرد با دشمنان خدا، قدرتشان را تضمین کرد. آنان در اعلام خلافت و انتخاب رهبر تسریع کردند. این فرض و واجبی بر گردن مسلمانان است که قرن‌ها فراموش شده و چهره زمین فاقد آن بود.»هم‌اکنون ترجمه رستاخیز داعش که از آثار پرفروش در حوزه‌ تکفیری‌ها و داعش در سطح جهان است در کمتر از دو سال از سوی انتشارات اسم به چاپ سوم رسیده و با 416 صفحه روانه کتابفروشی‌ها شده است. همچنین نسخه الکترونیک این کتاب در اپلیکیشن طاقچه و نسخه صوتی آن در اپلیکیشن آوابوک در دسترس علاقه مندان به کتاب است.فراهنگ**3009** 1055            "}