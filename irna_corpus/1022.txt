{"onTitr":"","titr":" احداث آکواریم دریایی نیاز رونق گردشگری بوشهر است","describe":" بوشهر- ایرنا- رئیس شورای اسلامی شهر بوشهر گفت: با توجه به بندری بودن این شهر احداث آکواریم دریایی می تواند به رونق گردشگری این شهر کمک کند.", "text":"به گزارش ایرنا، ابوذر دهدار روز پنجشنبه در دیدار با سرپرست اداره کل حفاظت محیط زیست استان بوشهر افزود: جای یک اکواریم دریایی و المان های زیست محیطی در شهر بوشهر احساس می شود که در این ارتباط شورای اسلامی شهر بوشهر آماده تعامل با محیط زیست است.وی بیان کرد: استفاده از فضاهای تبلیغاتی در سطح شهر برای انتقال پیام های زیست محیطی از جمله ظرفیت هایی است که می تواند به تعامل دو سویه شورای شهر و محیط زیست کمک کند.  دهدار ادامه داد: تشکیل کمیته محیط زیست شهری در شورای شهر بوشهر با هدف طرح های محله سبز و آپارتمان سبز از جمله کارهایی است که با همکاری محیط زیست در شهر بوشهر قابلیت اجرایی دارد. وی افزود: با توجه به موقعیت جغرافیایی شهر بوشهر، برای توسعه صنعت گردشگری و جذب توریست درخواست داریم اداره کل محیط زیست در زمینه صدور مجوزهای زیست محیطی سازه های واقع در مرز مشترک بین خشکی و ساحل مانند فانوس دریایی و اسکله تفریحی همکاری لازم با شورا و شهرداری داشته باشد.  دهدار گفت: برای دستیابی به یک شهر زیست پذیر و پایدار تنها فعالیت های مهندسی، کارآمد نبوده بلکه آموزش و فرهنگ سازی نیز باید مورد توجه قرار گیرد.وی تاکید کرد: تزریق تفکر محیط زیستی در بخش های مختلف می تواند نقش تاثیرگذاری در پیشبرد اهداف کلان شهری و بهبود وضعیت محیط زیست داشت.دهدار بیان کرد: ایجاد تعامل و همکاری های موثر در حوزه محیط زیست بین شورا و شهرداری با محیط زیست می تواند منجر به ارتقای مولفه های کیفیت زندگی شهری و شاخص های محیط زیستی شود.7212/6043            "}