{"onTitr":"","titr":" ذرات معلق در هوای یزد به 16 برابر مجاز رسید","describe":" یزد - ایرنا- مدیر کل حفاظت محیط زیست استان یزد گفت: گرد و خاک، میزان غلظت ذرات معلق در هوای این استان را به 16 برابر حد استاندارد رساند و هوای استان در وضعیت خطرناک قرار گرفت.", "text":"نیره پور ملائی شنبه شب در گفت و گو با خبرنگار ایرنا افزود: طبق آخرین اطلاعات بدست آمده از ایستگاه های پایش آلودگی هوای یزد، شاخص کیفی هوا در یکساعت گذشته منتهی به ساعت 20 امشب 2 هزار و 343 میکروگرم بر مترمکعب ثبت شد، بنابراین شاخص کیفی هوا در محدوده هوای خطرناک قرار گرفته است.وی اظهار داشت: با توجه به شرایط موجود ، شهروندان از هرگونه تردد غیر ضروری خودداری نمایند.پور ملائی ادامه داد: وضعیت هوای یزد بصورت مستمر و دقیق پالایش و نتیجه شرایط به طور مداوم اطلاع رسانی می شود و شهروندان برای تامین سلامت خود باید همواره موارد را در نظر بگیرند.حد مجاز ذرات معلق، 150 میکروگرم بر متر مکعب است که اکنون شاخص هوای استان بیشتر از این میزان را نشان می دهد.شاخص کیفیت هوای سالم بین صفر تا 50 پاک ، 50 تا 100 سالم، 100 تا 200 ناسالم ، بیش از 200 هشدار و 300 میکروم گرم بحرانی و خطرناک است.اکسیدهای گوگرد، نیتروژن ، منوکسید کرین و ذرات معلق از عوامل تعیین کننده شاخص کیفیت هوا است.2088/ 6197            "}