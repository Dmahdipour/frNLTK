{"onTitr":"","titr":" حذف چربی مضر فرآورده های لبنی ممکن می شود","describe":" تهران- ایرنا- نتایج پژوهش یک دانشجوی واحد علوم و تحقیقات دانشگاه آزاد اسلامی نشان می دهد که ارده کنجد به عنوان منبع چربی گیاهی و غنی از ریزمغذی ‌های فراوان، امکان جایگزینی را با چربی های جانوری مضر در لبنیات دارد.", "text":"به گزارش ایرنا، هدی چایچی، پژوهشگر دانشگاه علوم و تحقیقات دانشگاه آزاد درباره اهداف و ضرورت‌ های این پژوهش می گوید: با توجه به تأثیرات مثبت مصرف ماست بر سلامت و همچنین خواص بی ‌شماری که کنجد و به‌ تبع آن ارده حاصل از آن بر سلامت انسان ایفا می‌کند درصدد فرموله کردن ماست طعم‌ دار بر پایه ارده برآمدیم.وی اظهار داشت: در این تحقیق به دنبال جایگزینی چربی جانوری ماست توسط یک منبع با چربی گیاهی بودیم تا هم از لحاظ طعم، خوشایند باشد و هم عوارض چربی‌های جانوری را که برای سلامت انسان مضر است، نداشته باشد. برای حصول این امر دانه کنجد انتخاب شد که سرشار از ترکیبات با خواص تغذیه‌ای بالا است.بر اساس گزارش روز پنجشنبه روابط عمومی واحد علوم و تحقیقات، این محقق افزود: به دلیل خاصیت آنتی ‌اکسیدانی بالا و تأثیرهای مثبت مصرف کنجد در سلامت انسان نظیر کاهش بروز مرگ ‌و میر ناشی از سرطان و بیماری‌های قلبی و عروقی و مغزی، درمان بیماری‌های پوستی، بهبود عملکرد کبد و...، استفاده از این ماست به مصرف‌کنندگان توصیه می‌شود.*9283* 3063            "}