{"onTitr":"","titr":" بازتاب موفقیت دیپلماسی و تحولات ارزی در مطبوعات شیراز","describe":" شیراز- ایرنا- بازتاب موفقیت دیپلماسی جمهوری اسلامی ایران در دادگاه لاهه و آخرین تحولات بازار ارز، مهم ترین عناوین صفحه نخست مطبوعات شیراز در روز پنجشنبه را در بر می گیرد.", "text":"** پیروزی حقوقی ایران بر آمریکاقضات دیوان لاهه روز چهارشنبه 11 مهرماه جاری به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی،بشردوستانه و هوایی آمریکا علیه ایران دادند.قضات دیوان بین المللی کیفری لاهه در قرائت رای خود اعلام کردند، دیوان دریافته است که برخی از تحریم های ضد ایرانی آمریکا مرتبط با برخی از حقوق و تعهدات طرفین در معاهده مودت است. آنان افزودند: دیوان دریافته که تحریم های آمریکا خسارت اقتصادی به ایران به خصوص در صنعت هوانوردی وارد کرده و به دلیل تحریم ها تهیه غذا و دارو دشوارتر شده و بانک ها مشغول خارج کردن دارایی خود از کسب و کارهای ایران هستند.روزنامه عصر مردم چاپ شیراز در شماره روز پنجشنبه این عبارت را به عنوان تیتر نخست برگزیده است: ' دادگاه لاهه، آمریکا را به رعایت حقوق ایران موظف کرد'. روزنامه سبحان دیگر روزنامه استان فارس نیز تیتر یک خود را از سخنان دکتر حسن روحانی برگزید و نوشت: 'رئیس جمهوری در جلسه هیات دولت عنوان کرد:  سازمان ملل، صحنه موفقیت دیپلماسی ایران و انزوای آمریکا'. این روزنامه به نقل از وزیر امور خارج ایران نوشت: حکم دادگاه لاهه شکستی دیگر برای آمریکای معتاد به تحریم است. روزنامه خبرجنوب هم با انتشار عکس مربوط به قضات دیوان لاهه، با حروف درشت در صفحه نخست نوشت: شکایت ایران از آمریکا در دادگاه لاهه به نفع ما تمام شد؛ لغو تحریم های دارویی، غذایی و هوایی آمریکا علیه ایران. روزنامه افسانه نیز عکس یک شماره پنجشنبه خود را به این رویداد اختصاص داد و این تیتر را برگزید:  رای تاریخی لاهه علیه تحریم؛ آمریکا باید به تعهداتش پایبند باشد. روزنامه نیم نگاه نیز به نقل از رئیس مرکز حقوق بین الملل ریاست جمهوری نوشت: رای دیوان لاهه پایان پرونده نیست، در ابتدای کار هستیم. روزنامه تماشا هم عنوان 'صدور قرار موقت علیه تحریم های یکجانبه؛ دادگاه لاهه آمریکا را به رعایت حقوق ایران موظف کرد' را در صفحه نخست منتشر کرد. ** تحولات بازار ارز مطبوعات شیراز همچنین تحولات مربوط به بازار ارز را در شماره روز پنجشنبه انعکاس دادند. روزنامه طلوع عنوان 'دلایلی که باعث سقوط قیمت دلار شد' را در صفحه نخست برجسته و این پرسش را مطرح کرده است: آیا دلار به هشت هزار تومان می رسد؟'نرخ واقعی دلار زیر 7500 تومان است' ؛ این سخن رئیس دفتر رئیس جمهوری را نیز روزنامه تماشا به عنوان تیتر اول شماره روز پنجشنبه برگزیده است. این روزنامه همچنین با اعلام این که کاهش نرخ ارز ادامه دارد، نوشته است: بازار ارز در دو هفته آینده به تعادل می رسد. روزنامه نیم نگاه نیز سخنان رئیس جمهوری را در صفحه نخست بازتاب داده و از قول دکتر روحانی نوشته است: درآمد دولت از بالا رفتن قیمت ارز دروغ است. روزنامه خبرجنوب هم این تیتر را در صفحه نخست برجسته کرد: مسکن فروریخت، موبایل زمین خورد و خودرو ترمز کشید. این روزنامه از قول یک عضو کمیسیون اقتصادی مجلس نوشت: دلار به کانال 6 هزار تومان سقوط می کند. روزنامه عصرمردم هم به نقل از نایب رئیس اتاق بازرگانی ایران نوشت: بیش از  120 میلیارد دلار ذخائر ارزی داریم. این روزنامه نیز سخنان رئیس جمهوری را بازتاب داد و در صفحه نخست نوشت: اینکه بگویند دولت می خواهد از بالارفتن ارز، ریال به دست بیاورد، دروغ و تهمت است. روزنامه سبحان نیز این تیتر را در این باره برگزیده است: مقاومت دلال ها و صراف ها دربرابر ریزش دلار. روزنامه شیرازنوین هشتمین روزنامه چاپ شیراز تا لحظه انتشار این خبر، در اختیار دفتر ایرنا قرار نگرفته است. 7375/ 2027            "}