{"onTitr":"","titr":" حجم مخازن سدها 19 درصد کاهش یافته است","describe":" تهران- ایرنا- مدیرعامل شرکت مدیریت منابع آب ایران گفت: سال آبی 98-97 را در شرایطی آغاز می کنیم که حجم مخازن سدهای کشور 19 درصد کاهش یافته است.", "text":"به گزارش خبرنگار اقتصادی ایرنا، «محمد حاج رسولی‌ها» روز جمعه در نشست خبری که در حاشیه چهاردهمین نمایشگاه صنعت آب و تاسیسات آب و فاضلاب برگزار شد، افزود: موجودی مخازن در اول سال آبی 98-97، افزون بر 19 میلیارد و 810 میلیون مترمکعب است در حالی که مدت مشابه سال گذشته حدود 23 میلیارد و 320 میلیون مترمکعب بود.وی یادآور شد: در سال آبی 97-96 نیز ورودی سدهای کشور 33 درصد نسبت به سال آبی قبل از آن کاهش پیدا کرد.حاج رسولی‌ها درباره آخرین بارندگی ها و وضعیت شرایط آبی کشور نیز گفت: با میانگین بارندگی 171 میلیمتر، سال گذشته را پشت سر گذاشتیم که در آمارهای 50 ساله اخیر، رتبه چهل و هشتم را به خود اختصاص داده است؛ یعنی در مدت نیم قرن، فقط 2 سال بارندگی ها کمتر از سال آبی 97-96 بود که نسبت به سال قبل، 21 درصد کاهش نشان می دهد.وی با بیان اینکه در سال آبی 97-96، حدود 25 درصد کاهش تولید انرژی برقابی داشتیم، گفت: بر اساس سال شمسی، در سال 96 نسبت به سال 95 تولید انرژی هفت درصد کاهش داشت؛ به نحوی که در سال 95 معادل 16 میلیون مگاوات ساعت تولید انرژی داشتیم اما در سال 96 این رقم به 15 میلیون مگاوات رسید.حاج رسولی‌ها درباره  طرح های سدسازی نیز گفت: اکنون 109 طرح سدسازی نیمه کاره و در دست ساخت در کشور وجود دارد که 52 طرح از آنها پیشرفت های بالای 50 درصد دارند.وی افزود: بر اساس اولویت بندی وزارت نیرو، 43 سد از این سدها - که هدف تامین آب شرب دارند - الزاما باید حداکثر تا پایان برنامه ششم توسعه وارد مدار بهره برداری شود.به گفته وی، تکمیل این 43 طرح به حدود 15 هزار میلیارد تومان اعتبار نیاز دارد که با توجه به اولویت آنها، به هر طریق باید تامین شود.مدیرعامل شرکت مدیریت منابع آب ایران در بخش دیگری از سخنان خود درباره تامین اعتبار این شرکت گفت: بخشی از منابع ما (30 تا 35 درصد) از طریق اسناد خزانه اسلامی، 45 تا 50 درصد به صورت اوراق مشارکت و بخشی نیز به صورت نقدی تامین می شود که تقریبا صد درصد منابع نقدی به تملک اراضی مردم اختصاص می یابد.مدیرعامل شرکت مدیریت منابع آب ایران افزود: اسناد خزانه اسلامی که به تولیدکنندگان، پیمانکاران و مشاوران پرداخت می شود، سررسیدهای یک تا سه ساله دارد؛ برای جبران این مساله با سازمان برنامه و بودجه در حال مذاکره هستیم که هزینه های تنزیل این اوراق را تامین کنیم.به گزارش ایرنا، چهاردهمین نمایشگاه بین‌المللی صنعت آب و تاسیسات آب و فاضلاب روز چهارشنبه 11 مهرماه با حضور «رضا اردکانیان» وزیر نیرو و مشارکت 244 شرکت داخلی و خارجی در محل نمایشگاه‌های بین‌المللی تهران آغاز به کار کرد.در این دوره از نمایشگاه بین‌المللی صنعت آب و تاسیسات آب و فاضلاب 244 شرکت داخلی و خارجی حضور پیدا کرده‌اند که از این تعداد 216 شرکت از داخل کشور و 28 شرکت خارجی هستند.این رویداد بین‌المللی به مدت چهار روز در فضایی به وسعت 21 هزار مترمربع دایر خواهد بود که در این دوره آخرین دستاوردهای صنعت آب و تاسیسات فاضلاب شامل لوله و اتصالات، سامانه‌های تصفیه، فیلتراسیون و نمک‌زدایی آب، شیرآلات، سامانه‌های اتوماسیون، ابزارهای دقیق، سیستم اندازه‌گیری و تجهیزات آزمایشگاهی و تجهیزات صنعتی در معرض دید صنعتگران و بازدیدکنندگان قرار خواهد گرفت.نمایندگان 12 کشور خارجی شامل ایتالیا، چین، آلمان، اتریش، ترکیه، دانمارک، اسپانیا، هلند، انگلستان، یونان، آمریکا و فرانسه در این دوره از نمایشگاه حاضر هستند که کشورهای آلمان، چین و ترکیه به صورت ویژه (پاویون اختصاصی) در این دوره حضور دارند.هدف اصلی برگزاری این نمایشگاه، کاهش تصدی‌گری دولت و سپردن حوزه‌های تخصصی به بخش خصوصی ذکر شده است این امر در راستای توجه ویژه دولت تدبیر و امید به فعالان بخش خصوصی است.چهاردهمین نمایشگاه بین‌المللی صنعت آب و تاسیسات و فاضلاب همه روزه از 9 تا 17 میزبان متخصصان صنعت آب و فاضلاب است.اقتصام**9189** 1055            "}