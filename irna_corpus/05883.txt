{"onTitr":" صادقی:    ","titr":" برخی با ادعای شفاف سازی آرا در پی فضای ارعاب در مجلس بودند","describe":" تهران-ایرنا- عضو فراکسیون امید مجلس شورای اسلامی گفت: برخی نمایندگان با ادعای شفاف سازی آرا سعی کردند فضای ارعاب ایجاد کنند و به این شکل بر جریان آرا اثر گذار باشند، اما موفق نشدند.", "text":"به گزارش خبرنگار سیاسی ایرنا، محمود صادقی نماینده مردم تهران در حاشیه جلسه علنی روز یکشنبه مجلس در گفت و گو با ایرنا با بیان اینکه CFT کنوانسیون مصوب سازمان ملل است و نه مصوبه گروه وی‍ژ اقدام مالی، گفت: اگر فرآیند 41 استاندارد گروه ویژه اقدام مالی در ایران نهایی شود، می توانیم در کنار سایر عومل دیگر استاندارهای مربوط به مبارزه با پولشویی را محقق کنیم و به نوعی موانعی که از نظر FATF بر سر راه مبادلات بانکی و مالی کشور وجود دارد، برطرف شود.وی با توضیح این نکته که نهایی شدن استانداردهای FATF  در ایران به این معنا نیست که همه موانع برداشته خواهد شد، تصریح کرد: ما مشکلات عدیده ای داریم که از جمله آن ها آمریکا است که با روش های استکباری و زورگویانه، تحریم های یک جانبه خود را علیه ایران تحمیل کرده است؛ آن تحریم ها احتمالا به قوت خود باقی است ولی ما به جایی رسیده بودیم که با قرار گرفتن در لیست کشورهای پر ریسک از نظر FATF، بزرگترین شرکای تجاری راهبردی ما اعلام کرده اند که نمی توانند با ایران مبادلات تجاری و بانکی داشته باشند؛ چین بزرگترین شریک تجاری راهبردی ایران و روسیه از جمله این کشورها است.صادقی با بیان اینکه حتی اجرای سازوکار وی‍ژه اتحادیه اروپا برای حفظ برجام، منوط به اجرایی شدن استاندارهای گروه ویژه اقدام مالی است، ابراز امیدواری کرد: به واسطه اجرای استانداردهای FATF، این موانع برطرف و تبادلات مالی و بانکی ایران با جهان تسهیل خواهد شد.وی در خصوص فضای مجلس علیه لایحه CFT  در مجلس تصریح کرد: برخی امروز تلاش زیادی کردند چنانکه قبلا نیز با آوردن طومار، فضا ساز و استفاده از ابزارهای فشارحتی صحن را به تعطیلی کشاندند و دوماه نیز بررسی این لایحه به تعویق افتاد؛ با اظهارات کارشناسان در جلسه غیر علنی امروز کاملا معلوم شد که دستشان خالی است و به شانتا‍ژ و جوسازی و در جلسه علنی نیز به اخطار متوسل شدند.وی با اشاره به گمانه ای که در خصوص جریان مخالفCFT   و ایجاد ابستراکسیون مطرح شد، افزود: این نمایندگان با ادعای شفاف سازی آرا سعی کردند فضای ارعاب ایجاد کنند و شاید تا حدی موثر بودند و احتمالا بخشی از آرای مخالفان نیز ناشی از ترسی بود که اینها ایجاد کردند؛ این جریان با جمع آوری امضا به برخی نمایندگان این ترس را القا کردند که و به این شکل بر جریان آرا اثر گذار باشند، اما وقتی دیدند دراقلیت هستند از قصدی که برای ابستراکسیون  داشتند، عدول کردند.صادقی تاکید کرد: به عنوان یک نماینده مجلس برای همه نمایندگان احترام قائل هستم ومجلس محل تضارب آرا است، اما باید هنجارهای پارلمانی رعایت شود درحالی که این جریان با ایجاد سازماندهی نیروهایی از بیرون و القای یک سری جملات و واژه های تهدیدآمیز و ایجاد فضای غیر عادی روی رای نمایندگان اثر بگذارند که موفق نشدند.**سیام**3050**1535            "}