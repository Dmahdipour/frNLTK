{"onTitr":" فرماندار مهدیشهر:    ","titr":" توسعه گردشگری محور طرح های اقتصادی شهمیرزاد است","describe":" سمنان- ایرنا- فرماندار مهدیشهر گفت: توسعه زیرساخت های گردشگری محور اجرای طرح های اقتصادی برای رونق کسب وکار و اشتغالزایی در شهمیرزاد است.", "text":"حسن ارگی روز سه شنبه در گفت وگو با ایرنا افزود: در اجرای طرح آمایش سرزمین در استان سمنان مهم ترین راهبرد برای رونق اقتصادی و افزایش اشتغال در شهمیرزاد، توسعه صنعت گردشگری است.وی خاطرنشان کرد: با وجود ظرفیت های فراوان، برای رفع مشکلات زیرساختی در بخش گردشگری شهمیرزاد در چند سال گذشته اقدام موثری انجام نشده است.فرماندار مهدیشهر ادامه داد: شهمیرزاد با وجود قرار گرفتن در بین 14 شهر نمونه گردشگری کشور، هتل برای اسکان مسافر ندارد و نبود امکانات از این دست، مانع رونق اقتصادی در این بخش از شهرستان مهدیشهر است.وی با بیان اینکه فرمانداری مهدیشهر آماده همکاری با فعالان اقتصادی برای سرمایه گذاری در بخش گردشگری شهمیرزاد است، تصریح کرد: برای جذب گردشگر در شهمیرزاد بخشی از طرح از کویر تا خزر در چند سال گذشته در استان سمنان عملیاتی شد و اجرای کامل این طرح در آینده می تواند به افزایش روز افزون توسعه اقتصادی در منطقه منجر شود.فرماندار مهدیشهر افزود: توسعه بخش گردشگری در شهمیرزاد نمونه بازر اجرای برنامه اقتصاد مقاومتی در استان سمنان است و فرمانداری مهدیشهر از اجرای هر طرحی که به توسعه منطقه منجر شود، استقبال می کند.فرماندار مهدیشهر گفت: در کنار ساخت هتل و اقامتگاه های بین راهی، توجه به دیگر زیرساخت ها، مانند بازسازی جاده های دسترسی به مناطق منحصر به فرد برای توسعه بخش گردشگری شهمیرزاد اجتناب ناپذیر است.شهمیرزاد از توابع شهرستان مهدیهشر در 30 کیلومتری شمال سمنان واقع شده و جمعیتی نزدیک به 25 هزار نفر دارد.شهمیرزاد از سال 1386 شهر نمونه گردشگری کشور معرفی شد و در ارتفاع بیش از هزار و 900 متری از سطح دریا قرار دارد و به دلیل ییلاقی بودن و قرارداشتن در مسیر استان های سمنان و مازندران، پذیرای گردشگران زیادی در فصول مختلف سال است. گردو و آلو 2 محصول کشاورزی شهمیرزاد است و وجود خانه ‌باغ ها در نقاط مختلف این شهر باعث جذابیت این شهر برای حضور گردشگران در این منطقه از استان سمنان شده است.7339/6103            "}