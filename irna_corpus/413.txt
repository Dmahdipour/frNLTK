{"onTitr":" امام جمعه ساری :    ","titr":" اسباب خجالت از شهدا را فراهم نمی کنیم","describe":" ساری - ایرنا - نماینده ولی فقیه در مازندران و امام جمعه ساری گفت: با تسلیم در مقابل زورگویان اسباب شرمندگی و خجالت از شهیدانمان را فرهم نمی کنیم.", "text":"به گزارش خبرنگار ایرنا، آیت الله نورالله طبرسی در خطبه های نماز جمعه ساری افزود: دانش آموختگان مکتب عاشورا هرگز به آمریکا دست دوستی نداده و در مقابل مشکلات سر خم نخواهند کرد.وی گفت: جمهوری اسلامی به رغم تهدیدها و تحریم های گوناگون در مقابله با آمریکا و همپیمانانش ضمن کسب پیروزی به اقتدار لازم دست یافت.نماینده مردم مازندران در خبرگان رهبری افزود: برای تداوم نظام اسلامی در تمام کشورهای منطقه از قبیل عراق، سوریه، لبنان،  یمن و غیره شهید دادیم و تحت هیچ شرایطی دچار سستی و رخوت نشدیم.خطیب جمعه ساری گفت: همه ما در مقابل خون شهدا مسئولیت داریم و هرگز فریب روشنفکر نما ها را نمی خوریم.طبرسی از گرانی، تورم و بیکاری به عنوان بزرگترین مشکلات کشور یاد کرد و افزود: با درایت، مدیریت جهادی و پیروی از رهبر معظم انقلاب بر این موشکلات فائق خواهیم آمد.وی به بهره گیری از قابلیت جوانان تاکید کرد و  گفت: بییش از 900 اقتصاددان ضمن صدور بیانیه برای حل مشکلات معیشتی اظهار آمادگی کردند.عضو خبرگان رهبری با اشاره به اینکه گرانی و تورم برای عموم شهروندان مشکل آفرین شده، افزود: مقاومت مردم مبارز و خداجو در جنگ تحمیلی هشت ساله به جهانیان نشان داد که هیچ یک از مشکلات نمی تواند به شکست و ذلتمان منجر شود.طبرسی گفت: وجود رهبر معظم انقلاب اسلامی یک نعمت الهی است و ایشان در تمام مراحل امام گونه ایران اسلامی را از چنگال بیگانگان رهانید.وی اضافه کرد: ایشان در راستای بهبود معیشت مرد قوای سه گانه و شورای عالی اقتصاد را مکلف کردند و مردم نیز باید با حمایت از مسئولان دلسوز و خدوم، دستیابی به اهداف عالیه را میسر کنند.   1888/1654            "}