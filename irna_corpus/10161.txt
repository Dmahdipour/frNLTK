{"onTitr":"","titr":" زنبورداری کام 5712 بهره بردار کردستانی را شیرین کرد","describe":" سنندج - ایرنا - معاون بهبود تولیدات دامی سازمان جهاد کشاورزی کردستان گفت: پرورش زنبور عسل برای پنج هزار و 712 نفر به صورت مستقیم ایجاد اشتغال کرده است.", "text":"سید احمد ذکریایی نژاد روز چهارشنبه در گفت و گو با خبرنگار ایرنا اظهار داشت: هم اکنون در این استان بر اساس آخرین نتایج آمارگیری پنج هزار و 712 نفر به زنبورداری اشتغال دارند که از این تعداد یک هزار و 571 نفر دارای بیش از 40 کلنی زنبور عسل هستند و شغل اصلی آنها زنبورداری است.وی افزود: شهرستان سقز از نظر تعداد کلنی زنبور عسل با 52 هزار و 877 کلنی رتبه اول استان و شهرستان های سنندج، مریوان، کامیاران و دیواندره در رتبه های بعدی قرار دارند.ذکریایی نژاد تاکید کرد: هم اکنون 197 هزار کندو زنبور عسل در استان وجود دارد که 95 درصد از این تعداد شامل 187 هزار کلنی مدرن و پنج درصد شامل 10 هزار کلنی بومی است.وی یادآور شد: هر سال در این استان یک هزار و 322 تن عسل تولید می شود که یک هزار و 304 تن آن حاصل تولید کلنی های مدرن و 19 تن آن مربوط به کلنی های بومی است.معاون بهبود تولیدات دامی سازمان جهاد کشاورزی کردستان اضافه کرد: در بخش تولید نیز سقز بیشترین تولید عسل را دارد و شهرستان های سنندج، کامیاران، مریوان، بانه و دیواندره در رتبه های بعدی قرار دارند.وی تولید ژله رویال را از دیگر محصولات عرصه زنبورداری کردستان اعلام کرد و گفت: تولید این محصول در سال 97 به میزان 185 کیلوگرم بود که مریوان با تولید بیش از 90 کیلوگرم دارای بیشترین میزان است.ذکریایی نژاد اظهار داشت: در سال 97 حدود 30 نفر از مجریان بخش خصوصی پرورش ملکه زنبور عسل مشغول فعالیت بودند و میزان ملکه زنبور عسل تولیدی در این استان به بیش از 17 هزار فروند رسیده است.به گزارش ایرنا، عسل کردستان با 97 درصد خلوص از برترین ها از نظر طبیعی بودن در کشور استبه طوریکه میانگین تولید عسل در هر کلنی هفت کیلوگرم است.کردستان با مساحت سرزمینی بیش از سه میلیون هکتار، یک میلیون و 300 هزار هکتار مرتع، 300 هزار هکتار جنگل و یک میلیون و 200 هزار هکتار مزارع سرزمینی مناسب برای زنبورداری است.3034/9102            "}