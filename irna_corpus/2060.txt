{"onTitr":" مواجهه با چهره‌های مشهور    ","titr":" نزاع اعتبار قدرت‌رسمی و قدرت‌رسانه‌ سلبریتی‌ها-جبار رحمانی*","describe":" چهره‌ها و افراد مشهور یا همان‌هایی که بدانها سلبریتی گفته می‌شود،‌ این روزها به مسئله‌ای در نظام فرهنگی و سیاسی و حتی قضایی ما بدل شده‌اند.", "text":"حضور این چهره‌ها پیشتر زمانیکه تنها در فضای رسانه‌ای مطرح بودند، چندان محسوس نبود، اما بواسطه برخی رخ داده‌ها مهم مانند زلزله، این چهره‌ها ابعاد جدیدی پیدا کردند و به تدریج به یک جریان قدرتمند اجتماعی هم برای مشارکت‌های مدنی و هم برای نقدهای اقتصاد سیاسی بدل شدند. هرچند عموما چهره‌های هنرمند یا ورزشکار در میان این سلبریتی‌ها دیده می‌شد اما در برخی موارد افراد دانشگاهی و منتقدان سیاسی و فرهنگی هم توانستند در عرصه‌های خاصی به این جریان وارد شوند.**چهره شدن در ذات خود مبتنی بر قدرت رسانه استروند اوج و فرود چهره‌ها هرچند در ظاهر امری صرفا رسانه ای و فرهنگی است،‌ اما در بطن خودش عمیقا پدیده‌ای سیاسی و معطوف به قدرت است. چهره شدن در کنه خودش مبتنی بر قدرت رسانه است. گاه رسانه‌های سنتی و محدود به یک محله و شهر برای ساختن یک چهره و سلبریتی محله‌ای و منحصر به شهر و گاه رسانه‌های جدید و در سطح ملی و فراملی و ساختن یک سلبریتی بین المللی. اما آنچه که در فهم موقعیت چهره‌ها و واکنش نهادهای قدرت بدان‌ها به یک مسئله بدل شد،‌ رسانه‌های جدید و شبکه‌های اجتماعی از یک سو و پتانسیل‌ این چهره‌ها برای جریان‌های سیاسی و قدرت بود. در جامعه ایرانی عموما رسانه ملی، ‌امری انحصاری بود،‌ تا اینکه ورود اینترنت و شبکه های اجتماعی و ماهواره،‌ نه تنها انحصار این رسانه شبه ملی را شکست،‌ بلکه در نهایت منجر به ظهور مراجع رسانه‌ای جدید و کاهش شدید مخاطبان این رسانه های رسمی شد، لذا امکان تولد چهره‌های جدید با قدرت‌های گسترده‌تر را فراهم کرد. نزاع میان اعتبار قدرت رسمی و قدرت‌رسانه‌ای سلبریتی‌هابیش از یکسال قبل، ‌زلزله کرمانشاه رخ داد، و در میانه فضای بی‌اعتمادی اجتماعی به نوع مدیریت این بحران توسط نهادهای رسمی، چهره‌های مشهوری وارد قضیه شدند تا از سرمایه اجتماعی و فرهنگی خودشان برای جمع‌آوری کمک،‌ رساندن این کمک ها به مقصد و در نهایت مشارکت فعالانه در امر بازسازی، استفاده کنند. در پس این چهره‌های مشهور ‌و ورود آنها برای امدادرسانی به زلزله‌زدگان،  نزاعی میان اعتبار قدرت رسمی و قدرت رسانه‌ای سلبریتی ها در مدیریت بحران شکل گرفت. گویی حضور این ها،‌ در ظاهر نشانه نفی و نقض حضور و کارکرد نهادهای قدرت رسمی بود. هرچند در روزهای آغازین، این چهره‌ها به نفع مردم زلزله زده و کاهش بحران مفید بودند، اما به تدریج که تب اولویت کمک به زلزله زده‌ها خوابید و فضای رسانه‌ای حول آنها تهی شد، نزاع آغازین برسر مشروعیت میان چهره‌های غیررسمی رسانه‌ها و شبکه‌های اجتماعی غیررسمی (که منتقد نهادهای رسمی و عملکرد‌آنها هم بودند) با نهادهای رسمی متولی کمک‌رسان و البته مدعی مشروعیت تام حکومت در مدیریت جامعه بودند،‌ آشکارتر شد.احضار سلبریتی‌ها فراتر از یک مواجهه قضایی صِرفچند روزی است که اخبار مواجهه قضایی با برخی از این چهره های فعال در عرصه کرمانشاه پس از فعالیت های آنها در امداد رسانی به زلزله زدگان منتشر شده است. هرچند هنوز دستگاه قضایی و قوه مقننه کشورمان، نظام قانونی مشخصی را برای فعالیت چهره‌ها و محدوده‌های مشارکت مدنی آنها تعیین نکرده است، ‌اما این مواجهه به نظر می‌رسد امری فراتر از یک مواجهه قضایی صرف باشد. مسئله اصلی نوعی نزاع میان مراجع قدرت و نزاع بر سر مرجع مشروعیت در ایران است. رسانه‌های جدید و شبکه‌های اجتماعی به همراه پدیده چهره‌ها و افراد مشهور و سلبریتی ها،  به جریان مهمی در فضای فرهنگی و سیاسی کشور بدل شده‌اند،‌جریانی که در هر حال، خارج از کنترل و اراده و هدایت نهادهای رسمی قدرت است. به همین دلیل این مواجهه قضایی با چهره‌هایی مانند دکتر زیباکلام و علی دایی،  فارغ از مصداق‌های این مواجهه، در کنه خود بیانگر نزاع بر سر قدرت رسانه و نقش رسانه در برساخت و تحولات فرهنگ است.**برخورد با سلبریتی‌ها، فرصت‌سوزی و دامن‌زدن به بی‌اعتمادی‌های مردمبه نظر می‌رسد این نزاع، تعیین‌کننده سرنوشت ماجرای سلبریتی‌ها و چهره‌های مشهور باشد. در حالیکه می‌توان به جای این نوع برخوردهای مجرمانه و قضایی، به فکر سیاستگذاری‌های بهتر برای استفاده از ظرفیت سلبریتی‌ها و نقش آنها در توسعه اجتماعی و هدایت آنها برای تشکیل نهادهای مدنی و فعالیت‌های جمعی و افزایش مشارکت اجتماعی باشیم. آنچه که هست نوعی فرصت‌سوزی و دامن‌زدن به بی‌اعتمادی‌های مردم است. اگر باز هم فاجعه‌ای رخ بدهد، چهره‌ها میلی به استفاده از سرمایه اجتماعی شان برای حل و کاهش مشکل نخواهند داشت، چون در نهایت اتهام و دادگاه در انتظارشان خواهد بود و در نتیجه این ظرفیت حل مسئله اجتماعی در کشور به کمک نیروهای مدنی و سرمایه های اجتماعی مردمی را ازدست خواهیم داد. به نظر می‌رسد به جای آنکه حضور قدرت غیررسمی چهره‌های مشهور و سلبریتی‌ها را در زمینه نزاع میان قدرت‌های مشروع و قدرت‌های غیرمشروع مطرح کنیم، بهتر است آنها را به عنوان فرصت و پتانسیل‌هایی برای توسعه سرمایه اجتماعی و افزایش مشارکت مردمی ارتقای نقش و موقعیت نهادهای مدنی در جامعه ایرانی درنظر بگیریم. در نگاه اول،‌ مواجهه قضایی و گاه خشونت نمادین دستگاه قضا، نتیجه طبعی آنست و در نگاه دوم، ما با توسعه نهادهای مدنی و افزایش انسجام اجتماعی و قدرت جامعه مواجه خواهیم بود. متاسفانه خرد سیاستگذاری اجتماعی در ایران حول محور اول است.**انسان‌شناس. مؤسسه انسان‌شناسی و فرهنگ**اداره کل اخبار چندرسانه‌ای**ایرناپلاس**            "}