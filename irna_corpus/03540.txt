{"onTitr":" گزارش تمرین پرسپولیسی‌ها    ","titr":" مارکو و منشا آمدند، عالیشاه تمرین کرد","describe":" تهران - ایرنا - تمرینات تیم فوتبال پرسپولیس همچنان با تعداد زیادی از بازیکنان غایب ادامه دارد اما مهاجم و مربی بدنساز این تیم از امروز (سه‌شنبه) به جمع سرخپوشان ملحق شدند.", "text":"به گزارش ایرنا و به نقل از سایت رسمی باشگاه پرسپولیس، سرخپوشان صبح امروز سه‌شنبه از ساعت 10 صبح تمرین خود را در سالن بدنسازی آغاز کردند و طبق برنامه همین یک جلسه تمرین برای آنان در نظر گرفته شده است.تمرین امروز سرخپوشان با اعلام حضور مارکو استیلینوویچ همراه بود که از مرخصی بازگشته و بازیکنان را تحت فشار برنامه‌های آماده‌سازی قرار داد که بخش اعظم آن حول محور تقویت عضلانی بود.گادوین منشا نیز از امروز به جمع بازیکنان ملحق شد ولی بشار رسن و شایان مصلح همچنان در تمرینات حضور ندارند.امید عالیشاه هم با توجه به اینکه تمرین امروز فردی و کار با وزنه بود، به جمع بازیکنان ملحق شد و تمرینات خاص خود را دنبال کرد. وی قبل از این تمرینات تحت نظر کادر پزشکی، برنامه‌های درمانی خود را با دستگاه‌های فیزیوتراپی انجام داده بود.حسین ماهینی هم که تمرینات خاص خود را دنبال می‌کند تا آماده عمل جراحی شود، امروز در کنار سایر بازیکنان تمرین کرد.در تمرین امروز همچنین احمد نورالهی و علیرضا بیرانوند که تیم ملی را همراهی می‌کنند، پنج سرخپوش حاضر در تیم ملی امید و سعید کریمی هم حضور نداشتند.گفتنی است؛ برانکو و زلاتکو ایوانکوویچ هم امروز روی تردمیل و دوچرخه ثابت رفتند و ورزش کردند.ورزشی**ع.ک**1597            "}