{"onTitr":"","titr":" کودک 9 ساله گنبدی در گودال آب غرق شد","describe":" گنبدکاووس - ایرنا - فرمانده هنگ مرزی اترک گلستان از غرق شدن پسر بچه 9 ساله از اهالی روستای 'اوچ قویی' بخش داشلی برون گنبدکاووس در گودالی که حدود دو متر آب داشته، خبر داد.", "text":"سرهنگ محمدرضا سراوانی روز دوشنبه در گفت و گو با خبرنگار ایرنا گفت: دراین حادثه که عصر روز گذشته و در فاصله 500 متری از روستا رخ داده، مغروق هنگام بازی با همسالان خود و به علت لغزنده بودن زمین ناشی از بارش های اخیر، در گودال آبی که پنج تا 6 متر مربع مساحت داشته، سقوط می کند.وی افزود: دوستان این کودک که 'محمدعرفان - ه' نام داشته بلافاصله خانواده او را مطلع می کنند و خانواده نیز پس از بیرون کشیدن پیکر نیمه جان و بی رمق کودک، او را به مرکز درمانی منتقل می کنند. رهنگ سراوانی اضافه کرد: درمسیر انتقال کودک به مرکز درمانی، ماموران اورژانس 115 نیز از راه می رسند و پس از معاینه پزشکی، متوجه فوت پسربجه می شوند که این موضوع توسط پزشکی قانونی و مقام قضایی نیز تایید می شود.وی همچنین گفت: براثر بارش های روز جمعه و شنبه گذشته، در رودخانه مرزی اترک نیز که ماه ها خشک و بی آب بود، آب جاری شد و تا دو متر بالا آمد که سبب خوشحالی کشاورزان و دامداران مناطق مرزی شرق گلستان شده است.فرمانده هنگ مرزی اترک گلستان همچنین از کشف 330 بسته سیگار قاچاق از سه تریلی تزانزیت کشور ترکمنستان در پست کنترل و مراقبت مرز اینچه برون توسط ماموران این یگان نظامی خبر داد و گفت: سیگارهای قاچاق توقیف شد و به دلیل ارزش کمتر از 10 میلیون ریالی سیگارهای هر خودرو، رانندگان آزاد آن آزاد شدند.سرهنگ سراوانی از توزیع 400 جلد کتاب داستان کودک و نوجوان بین تعدادی از مدارس مناطق مرزی شرق گلستان به مناسبت هفته ناجا (13 تا 19 مهر) خبر داد و افزود: توزیع بروشور و برگزاری کلاس های آموزشی با موضوع آسیب های اجتماعی و آشنایی با قوانین و مقررات مرزی برای دانش آموزان از دیگر اقدامات مرزبانی دراین هفته بوده است. هنگ مرزی اترک گلستان، مسئولیت حراست از مرزهای زمینی جمهوری اسلامی ایران با کشور ترکمنستان را درمحدوده این استان به طول تقریبی 350 کیلومتر برعهده دارد و مقر آن در شهرستان 350 هزار نفری گنبدکاووس واقع درشرق گلستان است./3039/1860            "}