{"onTitr":"","titr":" پیوست نخبگان با بدنه جامعه باید تقویت شود","describe":" اراک - ایرنا - استاندار مرکزی گفت: پیوست نخبگان و دانش آموختگان با بدنه جامعه نیازمند تقویت است و اجرای شبکه ملی جامعه و دانشگاه راهبردی اثربخش در این زمینه می باشد.", "text":"به گزارش ایرنا، سید « علی آقازاده » روز سه شنبه در نشست شورای هماهنگی دانشگاه های استان مرکزی افزود: مسئولان استانی باید بکوشند با اجرایی شدن شبکه ملی جامعه و دانشگاه زمینه نزدیکی نخبگان علمی جامعه با دانش آموختگان دانشگاهی فراهم کرده و اثر سرمایه دانامحور در کشور برای رفع مشکلات و توسعه هرچه بیشتر کمک بگیرند.وی، رفع مشکلات دانشگاه ها برای بهبود وضعیت مراکز علمی استان را از برنامه های اولویت دار استانداری مرکزی عنوان کرد و ادامه داد: نیمی از مشکلات دانشگاه های استان در زمینه کمبود اعتبارات است و می طلبد مسئولان دانشگاهی  با هماهنگی  نمایندگان مجلس شورای اسلامی و پیگیری از مسئولان کشوری در جذب منابع برای مراکز عالی علمی استان بیشتر بکوشند.استاندار مرکزی یاد آور شد:  چند طرح مهم نیمه کاره در حوزه دانشگاهی استان وجود دارد که از جمله آن ها بیمارستان ولیعصر (عج)اراک است که اتمام این طرح ها بیش از  600 میلیارد ریال منابع مالی را می طلبد.آقازاده افزود: دریافت 500 میلیارد ریال تسهیلات برای اتمام طرح نیمه تمام بیمارستان ولیعصر (عج)اراک از برنامه های استانداری مرکزی در سال جاری بود و پیش بینی می شود با دریافت این تسهیلات بهره برداری از این واحد درمانی تا پایان سال آینده آغاز شود.وی با یادآوری کاهش قیمت دلار تا 80 هزار ریال در روز جاری خاطر نشان کرد: مراکز دانشگاهی باید در موضوعات روز نظیر علل افزایش و کاهش قیمت ارز و تبعات و پیامدهای آن بررسی علمی داشته باشند تا با برنامه ریزی صحیح از بروز مشکلات اقتصادی برای تولیدکنندگان و مردم جلوگیری شود.رئیس دانشگاه اراک در این نشست گفت: شبکه ملی جامعه و دانشگاه به دنبال اتاق های فکری که توسط وزارت علوم، تحقیقات و فناوری در استان های تشکیل شده بود، ایجاد شده است.«سعید حمیدی» افزود: این آیین نامه با همکاری چهار جانبه وزارت علوم، تحقیقات و فناوری، وزارت کشور، مرکز استراتژیک ریاست جمهوری و سازمان برنامه و بودجه با هدف افزایش جنبش مردمی  و نخبگان در حل مشکلات کشور تهیه شده است.وی تشکیل کارگروه علمی بر اساس اولویت های استان ها، برگزاری نشست های سیاست محور برای توسعه استان ها، شناسایی و شبکه سازی، توسعه سیاست های کاربردی، و تعامل دستگاه های مربوطه را از مامویت های استانی این طرح عنوان کرد.رئیس دانشگاه آزاد اسلامی استان مرکزی نیز در این نشست گفت: بیش از 20 هزار دانشجو در این دانشگاه به تحصیل اشتغال دارند و تعداد دانشجویان ورودی امسال این دانشگاه نسبت به سال گذشته کاهش محسوسی نداشته است.«عباسعلی حیدری» کاهش توان اقتصادی دانشجویان را یکی از چالش های دانشگاه آزاد اسلامی استان مرکزی عنوان کرد و افزود: تلاش شده با بهره گیری از صندوق دانشجویی و انجام توافقنامه هایی که با 2 بانک کشور امضا شده است تا حدودی مشکلات شهریه دانشجویان این دانشگاه حل شود.وی نسبت نامتعادل شمار کارمندان به دانشجویان را از دیگر مشکلات دانشگاه آزاد اسلامی استان مرکزی عنوان کرد و گفت: اکنون به ازای هر 20 دانشجو یک کارمند در این دانشگاه وجود دارد در صورتی که استاندارد آن یک به 50 است.رئیس دانشگاه آزاد اسلامی استان مرکزی خاطرنشان کرد: فروش املاک مازاد از برنامه های دانشگاه آزاد اسلامی این استان برای بازخرید کارمندان است.رئیس دانشگاه علوم پزشکی و خدمات بهداشتی درمانی اراک نیز در این نشست گفت: 70 دانشجوی پزشکی سال گذشته در این دانشگاه پذیرفته شدند که شمار آنان امسال به 230 نفر افزایش یافته و این مهم  دانشگاه را در تامین فضای فیزیکی و استاد برای آنانبا مشکل  مواجه کرده است.دکتر «حسن طاهر احمدی» کمبود خوابگاه دانشجویی را از مشکلات دانشگاه علوم پزشکی اراک عنوان کرد و افزود: 846 دانشجو در رشته های مختلف به این دانشگاه وارد شده اما ظرفیت خوابگاهی این دانشگاه کمتر از این رقم است.وی ادامه داد: 60 کانون سلامت محله در سال جاری در استان مرکزی به بهره برداری رسیده و این استان در شاخص مذکور از استان های پیشرو در این حوزه است.رئیس دانشگاه صنعتی اراک نیز در این نشست گفت: 530 دانشجو در سال تحصیلی جاری در این دانشگاه ثبت نام کرده اند که نسبت به سال گذشته 12 و سه دهم درصد افزایش یافته است.«محسن نجفی» افزود: 20 گرایش در کارشناسی و تحصیلات تکمیلی در دانشگاه صنعتی اراک به دانشجویان ارایه می شود و این دانشگاه توانسته با در زمینه فعالیت های پژوهشی رتبه نخست را در سطح کشور به خود اختصاص دهد.استان مرکزی بیش از یک میلیون 400 هزار نفر در 12 شهرستان استان سکونت دارند.1955/6013/            "}