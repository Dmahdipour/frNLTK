{"onTitr":"","titr":" پنجمین دوره طرح ملی دست های مهربان در قزوین اجرا شد","describe":" قزوین - ایرنا - همزمان با هفته کودک پنجمین دوره طرح ملی دست های مهربان روز سه شنبه با برگزاری همایش غنچه های هلال در هلال احمر قزوین اجرا شد.", "text":"به گزارش ایرنا، مدیر عامل جمعیت هلال احمر استان قزوین در این همایش گفت: در قالب  این طرح کودکان اسباب بازی ها، کتاب های سالم، نقاشی و کاردستی های خود را به  این جمعیت تحویل می دهند تا از طریق کاروان های نیکوکاری به دست کودکان مناطق کم برخوردار برسد.حسن آصفی افزود: این طرح همزمان با هفته کودک از 14 تا 20 مهرماه در حال اجراست.مدیر عامل جمعیت هلال احمر قزوین، ترویج روحیه مهربانی و نوع دوستی در بین کودکان را هدف اصلی از اجرای این طرح دانست و گفت: کودکان با اهدای حتی یک قطعه از اسباب بازی‌های خود، بخشندگی را تمرین می‌کنند و باید تلاش کنیم آنها را از سنین پایه بشردوست تربیت کنیم.آصفی ادامه داد: انتقال مفاهیم بشردوستی در سنین پایه به افراد راحت تر است و کودکان با فراگرفتن کارهای نوع دوستانه با مسئولیت های اجتماعی آشنا می شوند و این سبب می شود در آینده همین افراد در جامعه مسئولیت های اجتماعی و کارهای بشردوستانه را بسط دهند.وی در پایان توجه به اهمیت آب و نذر آنرا نیز رویکرد خاص پنجمین دوره طرح ملی دستهای مهربان دانست و گفت: کودکان می توانند آب را نیز جزء هدایای خود بدانند تا به دست کودکان، در مناطق آسیب دیده از خشکسالی برسد.7388*3013            "}