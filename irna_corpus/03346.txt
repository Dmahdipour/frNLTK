{"onTitr":" وزیر نیرو خبر داد:    ","titr":" ورود نیروگاه های تجدیدپذیر به صادرات برق","describe":" تهران- ایرنا- وزیر نیرو می گوید: امکانی برای سرمایه گذاران انرژی های تجدیدپذیر فراهم شده است که بتوانند نسبت به انعقاد قراردادهای صادرات برق به کشورهای همسایه اقدام کنند.", "text":"به گزارش خبرنگار اقتصادی ایرنا، «رضا اردکانیان» امروز (سه شنبه) در حاشیه «سومین کنفرانس بین المللی انرژی های تجدیدپذیر ایران» در جمع خبرنگاران افزود: دستورالعمل صادرات برق توسط سرمایه گذاران بخش خصوصی در زمینه انرژی های تجدیدپذیر ابلاغ شده است؛ وزارت نیرو تسهیلات لازم را فراهم می کند و شبکه را در اختیار آنها قرار می دهد.وی با بیان اینکه امکان صادارت برق به همه کشورهای همسایه وجود دارد، گفت: وزارت نیرو بابت شبکه ای که در اختیار بخش خصوصی قرار می دهد، حق ترانزیت دریافت خواهد کرد.وزیر نیرو افزود: با ورود بخش خصوصی به صادرات برق تولید شده در نیروگاه های تجدیدپذیر، فرصت‌های شغلی بیشتری به ویژه در دشت های وسیع کشور فراهم خواهد شد.اردکانیان ظرفیت نصب شده فعلی در انرژی های تجدیدپذیر را بیش از 650 مگاوات ذکر کرد و افزود: در صدد هستیم تا آغاز تابستان سال 98، حدود 500 مگاوات ظرفیت جدید به واحدهای فعلی اضافه شود.وی با اشاره به اینکه مشکلات نوسانات نرخ ارز بر حوزه تجدیدپذیرها در حال بررسی و حل و فصل است، گفت: با تحقق این مساله، حضور سرمایه گذاران در این بخش سرعت بیشتری خواهد گرفت.به گزارش ایرنا، هم اکنون 65 واحد نیروگاهی در مقیاس مگاواتی و بیش از 2 هزار واحد نیروگاهی خانگی در کشور فعال است.وزیر نیرو معتقد است که در مساحتی بیش از 2 هزار کیلومترمربع، امکان نصب بیش از 60 هزار مگاوات نیروگاه حرارتی خورشیدی در کشور وجود دارد.سومین کنفرانس بین المللی انرژی های تجدیدپذیر ایران امروز با حضور «رضا اردکانیان» وزیر نیرو و «عیسی کلانتری» معاون رئیس جمهوری و رئیس سازمان حفاظت محیط زیست در مرکز همایش های صدا و سیما آغاز بکار کرد. در این کنفرانس دو روزه، پنل های تخصصی با موضوعاتی همچون «الزامات توسعه انرژی های تجدیدپذیر درایران در شرایط تحریم»،« چالش ها و راهکارهای توسعه انرژی های تجدیدپذیر»، «صادرات برق نیروگاه های تجدیدپذیر»، «نقش انرژی های تجدیدپذیر در بر آب، انرژی و محیط زیست» و « نیروگاه های برق آبی بزرگ، متوسط و کوچک، چشم انداز چالش ها و فرصت ها» برگزار می شود.اقتصام**91859**2025            "}