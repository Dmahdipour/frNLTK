{"onTitr":"","titr":" مراسم روز تهران دون شان پایتخت بود","describe":" تهران-ایرنا- نایب رئیس شورای اسلامی شهر با انتقاد از نحوه برگزاری مراسم روز تهران این مراسم را دون شأن پایتخت، ایران و مدیریت شهری دانست.", "text":"به گزارش ایرنا سید ابراهیم امینی روز یکشنبه در نود و دومین جلسه شورای شهر با بیان اینکه روز گذشته(14مهرماه) روز تهران بود و جشن تهران هم برگزار شد گفت: انتظار از مدیریت شهری این بود که روز تهران فرصت مناسبی برای معرفی پایتخت و همچنین اعلام انتظارات و مطالبات دولت محلی از دولت ملی بویژه در حوزه مدیریت یکپارچه شهری تبدیل شود.وی افزود:این روز فرصتی برای تعامل و گفت و گوی شهروندان با مسئولین برای ایجاد مشارکت بیشتر شهروندان در جهت باز کردن گره‌های شهر تهران بود.امینی عنوان کرد: متاسفانه برنامه‌ای که روز گذشته اجرا شد، دون شأن تهران بود و رئیس مرکز ارتباطات شهرداری هنوز تصور کرده بود که روابط عمومی بانک مرکزی است که این مراسم را در تالار وزارت اقتصاد برگزار کرد.عضو شورای شهر تهران افزود: برگزاری مراسم در وزارت اقتصاد  و دارایی در حالی بود  که شهرداری تهران ده‌ها تالار از جمله برج میلاد را در اختیار دارد.وی ادامه داد: هر ساله بودجه قابل توجهی در اختیار معاونت اجتماعی شهرداری تهران قرار می گیرد و هزینه قابل توجهی برای مسائل فرهنگی صرف می‌شود اما برای روز گذشته که روز تهران بود چه اقدامی انجام شد. وی گفت: منطقی بود که چنین مراسمی با حضور شهروندان علاقه‌مند و شخصیت‌های تاثیرگذار برگزار می‌شد تا زمینه گفت و گو و مشارکت شهروندان فراهم شود.امینی با بیان اینکه آیا معاونت فرهنگی از اجرای این مراسم عاجز است؟ گفت: اگر اینگونه است باید این کار هم همانند سایر کارها برون سپاری می‌شد.وی خواستار ارایه گزارش معاونت فرهنگی و اجتماعی شهرداری تهران به شورا شد.*نمایندگان و کارشناسان اقشار مختلف به صحن شورا دعوت شوند  عضو شورای اسلامی شهر تهران از هیات رئیسه خواست نمایندگان اقشار مختلف به صحن شورا دعوت شوند تا بی واسطه مشکلات و مسایل خود را مطرح کنند.    حجت نظری روز یکشنبه در نود و دومین جلسه شورا اظهار داشت: در طول دهه‌های گذشته سیاست‌گذاری‌ها، تمرکز منابع و مراکز خدماتی و مواردی از این دست، همگی سبب شده تا شهر تهران ویژگی منحصر به فردی در مقایسه با دیگر شهرهای کشور داشته باشد. وی ادامه داد: همین ویژگی نیز تهران را به شهری بدل کرده که عمدتا بیشترین جمعیت اقشار و گروه‌های خاص، اعم از آسیب‌دیده یا در معرض آسیب نیز در این شهر ساکن هستند. عضو شورای شهر تهران گفت: بدیهی است که ما نماینده تمام جامعه، اعم از کسانی که به ما رای دادند یا به رقیب ما یا حتی در انتخابات شرکت نکردند هستیم. نظری افزود: پیشنهاد می‌کنم تا نمایندگان اقشار و انجمن‌ها و گروه‌های مختلف از صحن و جلسات شورا سهم داشته و در مناسبت‌های مختلف، فرصت سخنرانی به نمایندگان یا کارشناسان مربوط به این عزیزان در صحن شورای شهر تهران، ری و تجریش داده شود. عضو شورای شهر تهران تأکید کرد: در اینصورت ما می توانیم بدون واسطه از نظرات و دغدغه‌های تمامی اقشار شهر با خبر شویم، علاوه بر اینکه در تصمیم‌گیری‌ها و سیاست‌گذاری‌های مان موثر است، می‌تواند تریبونی را در اختیار این افراد قرار دهد تا در حضور خبرنگاران و مردم عزیز مطالبات و مسائل خود را بیان کنند. وی گفت: برای مثال در روز جهانی کودک و روز جهانی توان‌یابان، از کنش‌گران این حوزه‌ها دعوت شود تا جهت بیان دغدغه‌ها و نیازهای حوزه فعالیت خود در صحن شورا صحبت کنند. تهرام/7244/ 1539            "}