{"onTitr":"","titr":" ناو موشک ‌انداز در کنارک به ناوگان نیروی دریایی الحاق شد","describe":" چابهار- ایرنا - ناو موشک‌ انداز جمهوری اسلامی ایران در مراسمی با حضور امیر دریادار حسین خانزادی فرمانده نیروی دریایی ارتش، سرپرست فرمانداری و شماری از مسئولان محلی کنارک در منطقه سوم دریایی این بندر به ناوگان نیروی دریایی ارتش الحاق شد.", "text":"به گزارش ایرنا فرمانده نیروی دریایی ارتش جمهوری اسلامی ایران روز دوشنبه در مراسم الحاق ناو موشک انداز کنارک به منطقه سوم نبوت نداجا در نیروی دریایی این شهر اظهار داشت: این اقدام در راستای تقویت توان رزم به منطقه سوم نبوت نداجا انجام شده است.امیر دریادار حسین خانزادی افزود: حضور این ناو موشک انداز در منطقه سوم دریایی برای مردم خونگرم سیستان بلوچستان، شهرستان های چابهار و کنارک و در کل سواحل مکران با ارزش است.وی ادامه داد: پیام الحاق ناو موشک انداز برای مردم سواحل مکران این است که پرچم علمداری توسعه سواحل مکران که با تدبیر رهبر معظم انقلاب به دست ارتش جمهوری اسلامی ایران سپرده شده همچنان با افتخار و اقتدار برافراشته است.فرمانده نیروی دریایی ارتش گفت: الحاق ناو موشک انداز کنارک به این منظور است که نیروی دریایی ارتش تمام تلاش خود را برای شکل گرفتن و سرعت بخشیدن به فرآیند توسعه، آبادانی و امنیت در دریا و استقرار نیرو‌ی دریایی ارتش در سواحل مکران که از سالهای قبل اجرایی شده بود بکار گرفته است.وی بیان کرد: امروز به اوج و شکوفایی خود رسیده ایم به طوریکه تجهیزاتی که پیش از این امکان استفاده از آنها در این سواحل وجود نداشت اکنون یکی پس از دیگری در حال ملحق شدن به ناوگان نیروی دریایی و سواحل مکران هستند.امیر دریادار خانزادی افزود: استقرار کامل نیروی دریایی در سواحل مکران و ایجاد اقتدار در دریا به این معناست که استقلال در این سواحل به طور قطع با یک رشد جمعیتی از حضور نیروی انسانی، تجهیزات و فناوری پیشرفته مواجه می شویم که منطقه باید خودش را برای تامین این نیازها آماده کند.وی گفت: دستاوردهای بشر تنها با وجود امنیت دست یافتنی است و نیروی دریایی ارتش به برکت انقلاب شکوهمند اسلامی در تمام تجهیزات خودکفا شده است.فرمانده نیروی دریایی ارتش گفت: اگر امنیت نباشد دستاوردهای بشری دست یافتنی نخواهد بود و معنایش این است که امنیت، بستر و فضای مناسبی را برای انجام مجموعه ای از فعالیت ها فراهم می کند تا مردم ایران بتوانند دستاوردهایی داشته باشند که چرخه انقلاب و مملکت و این نظام مقدس در راستای رسیدن به اهداف مهم ، ارزشمند و آرمان‌های انقلاب اسلامی مسیر خود را طی کند.وی تصریح کرد: نیروی دریایی ارتش امروز با صلابت، با افتخار و با امنیت کامل در اجرای فرمان رهبر معظم انقلاب مراسم الحاق یکی از فناوری های پیچیده عرصه دریا را در اجرای طرح جامع ساختار به ناوگان نیروی دریایی به منطقه سوم نبوت کنارک ملحق می کند.امیر دریادار خانزادی افزود: هم اینک از ظرفیت‌های قابل توجهی برای ایجاد بازدارندگی جهت منافع کشور در دریای آزاد و حفظ تمامیت ارضی تحت حاکمیت جمهوری اسلامی ایران استفاده می کنیم.وی تصریح کرد: این الحاق چند مجموعه پیام برای دوستان و دشمان ما دارد و آن این است که نیروی دریایی ارتش امروز توانسته با استفاده و بهره‌ برداری از تجهیزات و تسلیحات از آبهای ساحلی وارد آبهای آزاد و اقیانوسی شود.فرمانده نیروی دریایی ارتش گفت: با خودکفایی در ساخت، تعمیر تجهیزات و همچنین تحریم های ظالمانه ای که بر کشور و مردم ما اعمال کردند توانستیم روی پای خود بایستیم.وی ادامه داد: پیام دیگر این الحاق آمادگی و حضور مقتدرانه در دریاست و با اقتدار و با صلابت اجازه هیچ گونه تعرض و دست اندازی به دشمنان را نخواهیم داد.امیر دریادار خانزادی تاکید کرد: آماده تر از گذشته برای انجام هر گونه همکاری در زمینه امنیت جمعی و آزادی کشتیرانی و بهره برداری از منافع دریا به نفع همه ملت ها هستیم و دست همکاری با همه کشورهایی که دوستانه آمادگی دارند تا منافع برابر و احترام به حقوق متقابل در دریا و امنیت جمعی را در منطقه فراهم کنند را با گرمی می فشاریم.وی ادامه داد: تنگه هرمز به عنوان امن ترین تنگه راهبردی جهان است و امروز به طور یقین و کامل امنیت این تنگه راهبردی توسط نیروی دریایی ارتش و سپاه برقرار است.فرمانده نیروی دریایی ارتش افزود: برادری و مودت، همکاری و همراهی 2 نیروی دریایی ارتش و سپاه در برقراری امنیت در تنگه هرمز پیش تر از گذشته تقویت شده است.3043**3213            "}