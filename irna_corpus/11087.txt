{"onTitr":" وزیر نیرو در جمع خبرنگاران:    ","titr":" شرکت های ایرانی 800 مگاوات از نیروگاه های سوریه را بازسازی می کنند","describe":" تهران- ایرنا- وزیر نیرو اعلام کرد: بیش از 800 مگاوات نیروگاه های مختلف در سوریه برای بازسازی و تعمیرات معرفی شده اند و شرکت های ایرانی آمادگی دارند در این زمینه ها کار را به مراحل نهایی و امضای قرارداد برسانند.", "text":"به گزارش خبرنگار اقتصادی ایرنا، «رضا اردکانیان» امروز سه شنبه در حاشیه دیدار وزیر برق و انرژی سوریه و آیین امضای موافقت نامه ساخت نیروگاه سیکل ترکیبی لاذقیه توسط گروه صنعتی مپنا، در جمع خبرنگاران افزود: تاکنون 900 مگاوات نیروگاه توسط شرکت مپنا در سوریه احداث شده است؛ به ویژه در شرایط جنگ حاکم بر سوریه این ظرفیت ها به مدار آمده است.وزیر نیرو از شرکت تعمیرات نیروگاهی ایران به عنوان دیگر شرکت ایرانی یاد کرد که قرار است در بازسازی و تعمیرات واحدهای نیروگاهی سوریه همکاری کند.وی ادامه داد: علاوه بر نیروگاهی که قرار است در لاذقیه احداث شود، امروز وزیر برق سوریه اعلام کرد که تشریفات مربوط به احداث نیروگاه 125 مگاواتی گازی در منطقه حلب نهایی شده و به تائید رسیده است.اردکانیان گفت: علاوه بر این، عرصه جدیدی برای همکاری ها در بخش انرژی های تجدیدپذیر مورد بحث قرار گرفت؛ قرار است یک نیروگاه 51 مگاواتی بادی در دستور کار باشد؛ مذاکرات این نیروگاه انجام شده و در حال پیشرفت است.به گزارش ایرنا، «محمود رمضان» مدیرعامل موسسه تولید برق سوریه و «عباس علی آبادی» مدیرعامل گروه صنعتی مپنا در حاشیه دیدار «رضا اردکانیان» وزیر نیرو و «محمد زهیر خربوطلی» وزیر برق سوریه قرارداد احداث نیروگاه 540 مگاواتی لاذقیه را امضا کردند.ارزش این پروژه 411 میلیون یورو اعلام شده و قرار است از ابتدای سال میلادی آینده توسط مپنا در لاذقیه سوریه ساخته شود. به گفته وزیر برق سوریه، واحد گازی اول این نیروگاه در 15 ماه، واحد گازی دوم در 24 ماه و واحد بخاری این نیروگاه ظرف 34 ماه تکمیل شود. به گفته خربوطلی، گاز این نیروگاه توسط خط لوله ای 70 کیلومتری از منابع گازی سوریه تامین می شود و این خط لوله 2 میلیون مترمکعب ظرفیت دارد.اقتصام**9189**2025            "}