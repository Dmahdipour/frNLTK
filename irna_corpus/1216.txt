{"onTitr":"","titr":" دو خیابانی آبان ماه امسال در ارومیه برگزار می شود","describe":" ارومیه- ایرنا- رییس هیات دو و میدانی آذربایجان غربی گفت: مسابقات دو خیابانی، یازدهم آبان ماه آینده در 2 بخش دانش آموزان و پیشکسوتان در خیابان های اصلی و پرتردد شهر ارومیه برگزار می شود.", "text":"حسین فهیمی روز پنجشنبه در گفت و گو با خبرنگار ایرنا افزود: شرکت کنندگان در این رقابت، مسابقه خود را ساعت 9 صبح از انتهای خیابان امام 2 آغاز کرده و با عبور از میدان انقلاب و خیابان امام در میدان ولایت فقیه به خط پایان می رسند.وی ادامه داد: برگزاری چنین مسابقاتی در داخل شهر به نوعی فرهنگ ورزش به ویژه رشته دو و میدانی به عنوان رشته ای مادر را در بین آحاد مردم ترویج می دهد.وی اضافه کرد: در بخش دانش‌آموزان 13 نفر اول و 13 نفر به صورت قرعه کشی جایزه دریافت می کنند و در بخش پیشکسوتان نیز در هر رده سنی  45 تا 54 سال، 55 تا 64 سال و 65 سال به بالا به سه نفر جایزه اهدا می شود.به گزارش ایرنا، دو خیابانی از جمله مهمترین برنامه های ورزشی در شهرهای مختلف دنیاست که تاکنون در ارومیه اجرایی نشده و این رقابت می تواند نقطه آغازی برای این رشته ورزشی مفرح در بخش همگانی باشد. 7156/2093            "}