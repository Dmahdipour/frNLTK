{"onTitr":"","titr":" نگرش کاربردی اولویت مهم شورای هماهنگی تبلیغات اسلامی است","describe":" تبریز-ایرنا- مدیرکل آموزش و پژوهش شورای هماهنگی تبلیغات اسلامی گفت: نگرش کابردی و عمل گرا اولویت و محور اصلی فعالیت های این نهاد انقلابی است.", "text":"حسین کاشانی‌پور روز پنجشنبه در گفت وگو با خبرنگار ایرنا، اظهار داشت: حوزه پژوهش و آموزش شورای هماهنگی تبلیغات اسلامی در این راستا وظیفه پشتوانه سازی علمی و مهارتی ماموریت های محوله را بر عهده دارد و در این زمینه سالانه برگزاری کارگاه ها، همایش ها و نشست های تخصصی را پیگیری و برگزار می کند.وی با اشاره به ارتباط نزدیک شورای هماهنگی تبلیغات اسلامی با دانشگاه ها و استادان حوزه های مختلف، افزود: یکی از زمینه های همکاری این مجموعه با دانشگاه انجام طرح های تحقیقاتی، پژوهشی و نظرسنجی های مختلف و متنوع پیرامون موضوعات تحت ماموریت شورای هماهنگی تبلیغات اسلامی است که از جمله آنها می توان به انجام نظرسنجی ها چند روز قبل از برگزاری راهپیمایی های مختلف اشاره کرد.کاشانی پور اضافه کرد: در این نظرسنجی ها و طرح های تحقیقاتی نظرات و مطالبات مردمی از اقشار و طبقات گوناگون جمع آوری، احصاء و تحلیل محتوا می شود و نتایج آن به دستگاه های اجرایی و مسئول ارایه می شود.به گفته وی افزون بر 90 درصد از نتایج تحقیقات و نظرسنجی های شورای هماهنگی تبلیغات اسلامی منطبق بر واقعیات است.کاشانی پور، 40 سالگی انقلاب اسلامی را یکی از محورهای مطالعاتی مرکز آموزش و پژوهش های شورای هماهنگی تبلیغات اسلامی بیان و اضافه کرد: در این راستا تعداد 20 کارگروه در حوزه های مختلف تشکیل شده است که هر کدام وظیفه جمع آوری و احصای دستاوردهای انقلاب اسلامی در طول این سال ها را برعهده گرفته و قرار است نتایج نهایی تا دهه فجر امسال آماده و ارایه شود.وی با بیان اینکه نحوه انتشار و توزیع دستاوردهای 40 ساله انقلاب اسلامی بر اساس نیازسنجی های جامعه انجام می شود، اظهار داشت: انتشار کتاب، توزیع دیجیتالی، انتشار در فضای مجازی و هنری از جمله این موارد خواهد بود.کاشانی پور خواستار همکاری و مشارکت تمام دستگاه های اجرایی، وزارتخانه ها و نهادها و ارگان های مختلف برای جمع آوری و تهیه دستاوردهای گران سنگ انقلاب اسلامی طی 40 سال گذشته شد.وی با تاکید بر اینکه انقلاب اسلامی مردم ایران انقلاب خوبی ها و پرهیز از تمام زشتی ها است، گفت: باید توجه داشت که فاصله گرفتن از اهداف و آرمان های انقلاب اسلامی باعث برخی تنگ نظری ها و ایجاد وصله های ناجور به انقلاب اصیل و اسلامی مردم ایران می شود.مدیرکل آموزش و پژوهش شورای هماهنگی تبلیغات اسلامی ادامه داد: کسانی که با سوء استفاده از انقلاب اسلامی اقدام به برخی بزه کاری ها، ویژه خواری ها و مفاسد اقتصادی و اجاتماعی می کنند به هیچ عنوان ربطی به این انقلاب ندارند چون ما انقلاب کردیم تا ریشه هر گونه فساد در کشور خشکیده شود.کاشانی پور خواستار برخورد شدید با افرادی شد که با نام انقلاب اقدام به ترویج تفکرات غیرانقلابی می کنند.3038/518            "}