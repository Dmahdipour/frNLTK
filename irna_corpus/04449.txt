{"onTitr":" همزمان با هفته روستا و عشایر؛    ","titr":" 4 طرح عمرانی و صنعتی در روستاهای ری به بهره برداری رسید","describe":" شهرری- ایرنا- چهار طرح عمرانی، صنعتی و خدماتی با اعتبار هشت میلیارد و 400 میلیون ریال امروز دوشنبه همزمان با دومین روز از هفته روستا و عشایر در روستاهای بخش مرکزی شهرستان ری به بهره برداری رسید.", "text":"به گزارش ایرنا، کارگاه قالیبافی روستای اسلام آباد سیمان تهران، کارگاه جوراب بافی روستای امین آباد، پایگاه اورژانس روستای غنی آباد و دهیاری روستای کمیته از جمله طرح هایی بودند که امروز با حضور جمالی پور فرماندار ویژه شهرستان ری، حسینی نماینده مردم تهران در مجلس شورای اسلامی و جمعی از مسئولان شهرستانی به بهره برداری رسید.کارگاه قالیبافی روستای اسلام آباد سیمان تهران با اعتبار یک میلیارد ریال در 2 فاز احداث شد، این کارگاه دارای 80 دار قالی است و کارآموزان روستایی پس از پایان دوره آموزشی در این کارگاه مشغول به فعالیت می شوند.پایگاه اورژانس روستای غنی آباد نیز با اعتبار 400 میلیون ریال در محوطه دهیاری این روستا احداث و 6 میلیارد ریال نیز بابت تجهیز و خرید آمبولانس در این پایگاه هزینه شده و در حال حاضر 6 تکنسین فوریت های پزشکی در این مرکز به صورت شیفتی مشغول خدمات رسانی به مردم منطقه هستند.کارگاه جوراب بافی روستای امین آباد با اعتبار 500 میلیون ریال از دیگر طرح هایی بود که به بهره برداری رسید، 150 میلیون ریال برای تجهیز این کارگاه هزینه شده  و در حال حاضر 6 نفر به صورت مستقیم در این کارگاه مشغول فعالیت هستند، ضمن اینکه ظرفیت اشتغال 30 نفر را هم دارد.ساختمان دهیاری روستای کمیته با اعتبار 500 میلیون ریال نیز به بهره برداری رسید و در حال حاضر به دلیل پایین بودن جمعیت و وسعت روستا به صورت پاره وقت خدمات اداری مورد نیاز روستاییان را ارائه می دهد.به گزارش ایرنا، 15 مهر ماه در تقویم رسمی کشور به عنوان روز ملی روستا و عشایر نامگذاری شده است.بخش مرکزی شهرستان ری دارای 2 دهستان به نام های غنی آباد و عظیمه و 12 روستا است، این بخش  شهرستان ری از شمال به بزرگراه آزادگان، از جنوب به تقاطع ایران ترانسفو و روستای فتح آباد در جاده قدیم قم، از غرب به اتوبان صالح آباد و از شرق به بزرگراه امام رضا(ع) منتهی می شود.شهرستان ری (به مرکزیت شهرری) با جمعیتی بیش از یک میلیون و 400 هزار نفر در جنوب استان تهران واقع شده که دارای پنج شهر شهرری، باقرشهر، کهریزک، قیامدشت و حسن آباد و چهار بخش مرکزی، کهریزک، فشاپویه، خاوران و قلعه نو است.3218/6003            "}