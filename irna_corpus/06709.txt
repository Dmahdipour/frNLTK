{"onTitr":" رای الیوم:    ","titr":" ترامپ خواهان حذف مساله فلسطین و حاکمیت اسرائیل است","describe":" تهران-ایرنا- روزنامه 'رای الیوم' نوشت که هدف 'دونالد ترامپ' رئیس جمهوری آمریکا از تشکیل ائتلاف علیه ایران، حاکم شدن رژیم صهیونیستی بر کشورهای حاشیه خلیج فارس و حذف کامل مساله فلسطین است.", "text":"به گزارش عصر شنبه ایرنا ، رای الیوم امروز در گزارشی به طرح این پرسش که چرا ترامپ پیشنهاد تشکیل یک ائتلاف بین المللی با تکیه بر کشورهای حوزه خلیج فارس، اردن و مصر را علیه ایران مطرح کرده است؟، افزود: رئیس جمهوری آمریکا می خواهد اسرائیل را به عنوان حاکم منطقه ای و رهبر ائتلاف بین المللی یاد شده علیه ایران، سوریه، عراق، یمن، حزب الله و مقاومت فلسطین بگمارد.بر این اساس ، 'محمد بن سلمان' ولیعهد سعودی در حال متقاعد کردن کویت برای پیوستن به این ائتلاف است. البته 'امانوئل مکرون' رئیس جمهوری فرانسه و 'آنگلا مرکل' صدر اعظم آلمان مخالفت خود را با پیوستن به ائتلاف یادشده اعلام کردند.رای الیوم با یادآوری اینکه ترامپ با هماهنگی 'بنیامین نتنیاهو' نخست وزیر رژیم صهیونیستی ، روسیه را به شکل های مختلف تحت فشار قرار می دهند، نوشت: ترامپ و نتانیاهو همواره با سنگ اندازی در برابر راهکارهایی که مسکو برای مشکلات خاورمیانه ارائه می دهد، سعی دارند به حلقه مرکزی معامله قرن یعنی ایجاد یک ائتلاف راهبردی جدید در خاورمیانه برسند تا با کنار زدن روسیه از عرصه تحولات منطقه ، دستاورهای این کشور، ارتش سوریه، ایران و مقاومت را در ضربه زدن به تروریسم تحت الشعاع قرار دهند.روزنامه رای الیوم به حمایت های گسترده ایالات متحده و رژیم تل آویو از تروریست ها در منطقه خاورمیانه اشاره کرد و نوشت: تروریست ها در نتیجه حمایت های مالی، تسلیحاتی و نظامی آمریکا، اسرائیل و رژیم های عربی متحد آن توش و توان یافتند. ترامپ قصد دارد اسرائیل را از این قاعده که به عنوان نخستین دشمن امت عربی به شمار می رود، خارج کند و به جای آن با توطئه چینی و هیاهو ایران را دشمن کشورهای عربی معرفی کند؛ چرا که تهران از زمان پیروزی انقلاب اسلامی موضع روشنی درخصوص حمایت از ملت های مظلوم و کمک به حق طلبان ضد استعمارگران و غاصبان اتخاذ کرد. انقلاب ایران فلسطین را به مهترین مساله امت اسلامی تبدیل کرد.بر اساس این گزارش ، با روی کار آمدن ترامپ، کاخ سفید به اتاق طرح ها و توطئه های اسرائیل تبدیل شده و صهیونیست ها می خواهند در مرحله نخست از قدرت و نفوذ آمریکا در همه زمینه ها برای خدمت به اسرائیل بهره ببرند. دوم اینکه، از قدرت نظامی آمریکا برای ضربه زدن به دشمنان اسرائیل هر وقت تل آویو بخواهد، استفاده کنند. سوم اینکه، پول حکام خلیج فارس توسط اسرائیل غارت شود تا برای طرح هایش جهت ضربه زدن به ایران و ارتکاب جنایت علیه امت عربی بهره ببرد و به جنگ های خونین در عراق و سوریه و فلسطین ادامه دهد تا با فرسوده کردن این کشورها دیگر به فکر حمایت از مردم فلسطین و مقاومت علیه اشغالگری نیفتند.رای الیوم ادامه داد:به همین دلیل، ترامپ برای تحقق اهداف اسرائیل و ضربه زدن به ایران، کشورهای حوزه خلیج فارس را بازیچه خود قرار داده و از طریق 'مایک پمپئو' وزیر خارجه اش در نشست وزیران خارجه شواری همکاری خلیج فارس در نیویورک اعلام کرد زمان آن رسیده که کشورهای خلیج فارس صفوف خود را یکپارچه کنند و برای نبرد با ایران اختلاف های  خود را کنار بگذارند. این در حالی است که مکرون اعلام کرده فرانسه درهیچ ائتلاف نظامی علیه ایران شرکت نمی کند. مرکل نیز ضمن مخالفت با آن، درباره نابودی سازمان ملل به ترامپ هشدار داد.شبد**خاورم**9329**1010            "}