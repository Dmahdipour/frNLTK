{"onTitr":"","titr":" نیکی هیلی مشاور جدید ترامپ در افغانستان می شود","describe":" تهران - ایرنا - به گفته منابع خبری، نیکی هیلی بعد از کناره گیری از سمت سفیر آمریکا در سازمان ملل به عنوان مشاور دولت دونالد ترامپ در افغانستان مشغول به کار خواهد شد.", "text":"به گزارش پایگاه اطلاع رسانی آمرکایی پلیتیکس، نیکی هیلی در مصاحبه روز گذشته خود با خبرنگاران گفت، من از سمت سفیر آمریکا در سازمان ملل کناره گیری کرده و به زودی پست مشاور در افغانستان را قبول خواهم کرد. وی در ادامه افزود، اگرچه کار کردن در سازمان ملل بسیار خوشایند من بود اما فکر می کنم که با حضور خود در حوزه مشاور جنگ سالاری افغانستان نیز قادرم توانایی هایی خود را نشان دهم. ما باید هرچه زودتر جنگ طولانی مدت افغانستان را پایان دهیم.  بعد از انتشار این خبر برخی از روزنامه های مخالف، نیکی هیلی را بعد از کلانتر واشنگتن به عنوان قصاب جدید آمریکا در کابل نامیدند. خبر استعفای نیکی هیلی سفیر آمریکا در سازمان ملل سه شنبه شب به شکلی غیرمنتظره منتتشر شد و ساعتی بیشتر طول نکشید که دونالد ترامپ رئیس جمهوری آمریکا با استعفای وی موافقت کرد.کناره گیری هیلی در حالی بود که به گزارش برخی رسانه حتی جان بولتون مشاور امنیت ملی ترامپ و مایک پمپئو وزیر خارجه وی از شنیدن آن شگفت زده شدند.در حالی که انتظار می رفت هیلی درخواست کناره گیری خود را به بولتون یا پمپئو بدهد، وی در واقع چهارشنبه گذشته نامه استعفایش را مستقیما به ترامپ نوشته و دیگر اعضای کابینه همزمان با علنی شدن این تصمیم از آن مطلع شده اند.خبر استعفای نیکی هیلی یک روز پس از آن اعلام می‌شود که یک نهاد ضدفساد او را به انجام هفت سفر با هواپیماهای لوکس خصوصی متهم کرد؛ پروازهایی که هزینه آن را رهبران صنایع در کارولینای جنوبی به عنوان هدیه تقبل کرده بودند.موسسه 'شهروندان هوادار مسئولیت و اخلاق' در واشنگتن گفته نیکی هیلی در یک گزارش افشای هزینه‌ها، بهای این پروازها را ده ها هزار دلار کمتر از رقم واقعی ذکر کرده بود.آساق**9473**1663*            "}