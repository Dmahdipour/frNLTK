{"onTitr":"","titr":" دمای هوای سمنان تا 10 درجه کاهش می یابد","describe":" سمنان- ایرنا- مدیرکل هواشناسی استان سمنان گفت: دمای هوا از روز جمعه تا اواسط هفته آینده بین 6 تا 10 درجه سانتی گراد کاهش می یابد و بارش ها بیشتر نقاط استان را فرامی گیرد.", "text":"غلامرضا حسنی غربا روز پنجشنبه در گفت و گو با ایرنا افزود: با ورود امواج ناپایدار تراز میانی جو، به تدریج از بعد از ظهر امروز، افزایش ابر و در نواحی شمالی استان بارش های پراکنده پیش بینی می شود. وی بیان کرد: از روز جمعه تا اواسط هفته آینده با شدت و گستره فعالیت بیشتر بارش باران، وزش باد شدید، در برخی نقاط رگبار و رعد و برق و در محورهای شمالی استان مه آلودگی و کاهش دید پیش بینی می شود. حسنی غربا تصریح کرد: با نفوذ جریانات سرد شمالی به استان سمنان از جمعه تا چهارشنبه هفته آینده، دمای هوا به تدریج بین 6 تا 10 درجه کاهش نسبی خواهد یافت. وی ادامه داد: طی این مدت، در نواحی سردسیر و کوهستانی بارش برف و در نواحی مستعد احتمال بارش تگرگ دور از انتظار نیست. غربا یاد آور شد: با توجه به رگباری بودن بارش ها، در برخی نقاط آبگرفتگی و جاری شدن رواناب و سیلابی شدن مسیل ها و رودخانه های فصلی و نیز خسارات احتمالی ناشی از تندباد و تگرگ انتظار می رود. مدیرکل هواشناسی سمنان خاطر نشان کرد: در 24 ساعت گذشته کمینه دمای هوای مرکز استان 16 و بیشینه دمای آن 26درجه سانتی گراد بود. مدیرکل هواشناسی سمنان بیان کرد: نردین با یک درجه سانتی گراد سردترین و آرادان و ایوانکی با 28 درجه سانتی گراد گرم ترین نقاط استان سمنان در 24 ساعت گذشته بودند. به گزارش ایرنا، سامانه هواگوی 134 آماده ارایه اطلاعات هواشناسی و پیش بینی‌های جوی سمنان در تمام اوقات شبانه روز است، اداره کل هواشناسی استان دارای 9 ایستگاه سینوپتیک، 15 ایستگاه اقلیم شناسی و 50 ایستگاه باران‌سنجی در نقاط مختلف است. 9891/6103            "}