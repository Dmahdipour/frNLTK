{"onTitr":" رئیس سازمان جوانان هلال احمر در گفت و گو با ایرنا:    ","titr":" حادثه شین آباد جرقه طرح دادرس هلال احمر را زد","describe":" تهران- ایرنا- رئیس سازمان جوانان جمعیت هلال احمر با اعلام اینکه تا کنون یک میلیون دانش آموز، آموزش های امدادی را در طرح دادرس فرا گرفتند، گفت: حادثه آتش سوزی مدرسه شین آباد جرقه اجرای طرح ملی دادرس در کشور بود.", "text":"شهاب الدین صابونچی روز سه شنبه در گفت و گو با خبرنگار اجتماعی ایرنا در مدت 6 ساله اجرایی شدن طرح دادرس (دانش آموز آماده در شرایط سخت) دانش آموزان 8هزار مدرسه در سراسر کشور آموزهای اولیه امدادی همچون نحوه صحیح پناه گیری، اطفای حریق، آتل بندی، بانداژ، آواربرداری را آموزش دیدند.وی افزود: این طرح برای دانش آموزان سال اول مقطع متوسطه دوره اول که توانمندی و زمان کافی برای فراگیری مهارت ها را دارند، در سراسر کشور ارائه می شود.صابونچی با اشاه به آموزش مهارتهای زندگی در مدارس کشور گفت: آموزش این گونه مهارت ها در مدارس بیش از آموزش های تئوریک می رای زندگی و آینده فرد کاربرد داشته باشد.وی درباره تغییرات محتوایی آموزشی طرح دادرس در مدارس افزود: بکارگیری مربیان تخصصی هلال احمر در مدارس بجای معلم های مدرسه و استفاده از کتابچه واحد آموزشی از جمله تغییرات در 6 سال طرح دادرس است.رئیس سازمان جوانان با اعلام اینکه ارزیابی های انجام شده از کارایی طرح دادرس مثبت بوده است، گفت: همواره به دنبال رفع ایرادها و اشتباه های این طرح بودیم و در نظر داریم با استفاده از روش های جدید هم میزان هزینه ها و هم تعداد دانش آموزان شرکت کننده در این طرح را آموزش دهیم.رئیس سازمان جوانان هلال احمر درباره اعتبارات تخصیص یافته طرح دادرس هلال احمر گفت: هلال احمر سالانه یک میلیارد و 500 هزار تومان به این طرح اختصاص می دهد که بسیار کم است و نیازمند افزایش سه تا چهار برابری این اعتبار است.صابونچی گفت: بهره ور این طرح فقط هلال احمر نیست و نهادهای دیگری نیز برای آموزش مهارت امدادی به دانش آموزان باید ورود پیدا کنند. هلال احمر به تنهایی نمی تواند در این حوزه ورود کند و باید دیگر نهادها و ارگان های مرتبط برای آموزش های امدادی بخش های بیشتری از دانش آموزان کمک کنند. اجتمام *3377 * 3063            "}