{"onTitr":"","titr":" پیشکسوتان و خانواده شهدا تجلیل شدند","describe":" همدان- ایرنا- در بیست و پنجمین مجمع فرماندهان و مسئولان پیشکسوت جهاد و شهادت از پیشکسوتان و خانواده شهدای دفاع مقدس و شهدای حرم استان همدان تجلیل شد.", "text":"به گزارش روز پنجشنبه ایرنا در این آیین که با حضور محمد باقر قالیباف برگزار شد از خانواده خوش لفظ و شهید مدافع حرم احمد شوقانی تجلیل شد.همچنین سه تن از پیشکسوتان دفاع مقدس شامل جانباز 30 درصدی خسرو پورمرادی از فرماندهان گردان تخریب، جانبار 70 درصدی ناصر ورمزیار و سردار جعفر مظاهری با اهدای لوح تقدیر شدند.شهردار همدان در این آیین گفت: این نهاد فعالیت های موثری در حوزه ترویج فرهنگ جهاد و شهادت در شهر انجام داده است تا طبق فرموده رهبری اجازه ندهیم این فرهنگ به فراموشی سپرده شود. عباس صوفی افزود: شهرداری در کنار اجرای طرح های عمرانی به مباحث فرهنگی به ویژه به ترویج فرهنگ و شهادت توجه زیادی شده و این نهاد مردمی همواره در کنار ایثارگران و خانواده شهدا بوده است. وی نامگذاری محلات به نام شهدای دفاع مقدس، نصب المان و تمثال شهدا و کمک به برگزاری یادواره شهدا را از برنامه های شهرداری همدان در این راستا برشمرد. شهردار همدان بیان کرد: در دوره جدید مدیریتی شهرداری نیز با راه اندازی کمیته ترویج فرهنگ جهاد و شهادت و استفاده از نظر و ایده بزرگان برای کمک به این موضوع مهم بهره گرفته شده است.استان همدان هشت هزار شهید تقدیم این انقلاب کرده است.7526/2087            "}