{"onTitr":" تا مشخص شدن سرنوشت خاشقچی؛    ","titr":" وزیر انرژی پیشین آمریکا همکاریش با سعودی را متوقف کرد","describe":" تهران – ایرنا - «ارنست مونیز» وزیر انرژی دولت پیشین آمریکا روز چهارشنبه اعلام کرد که در پی مفقود شدن «جمال خاشقچی» روزنامه‌نگار منتقد آل سعود، همکاری در پروژه‌ای دولتی در عربستان را متوقف کرده تا تحقیقات بیشتری در ارتباط با اتهام ها علیه ریاض، انجام شود.", "text":"به گزارش ایرنا به نقل از رویترز، مونیز گفت که از پروژه 500 میلیارد دلاری موسوم به «نئوم» کناره گرفته و همکاری او در آینده منوط به مشخص شدن حقایق مربوط به حادثه مفقودی خاشقچی خواهد بود.نئوم پروژه‌ای کلان مربوط به ساخت شهرهایی در کلاس جهانی است و مونیز به تازگی به عنوان مشاور این پروژه در زمینه کاهش گازهای گلخانه‌ای معرفی شده بود.خاشقچی 59 ساله که از جمله روزنامه‌نگاران شناخته‌شده و منتقد سیاست‌های آل‌سعود است، چند روز پیش برای کارهای اداری مربوط به ازدواج خود به ساختمان کنسولگری عربستان در استانبول مراجعه کرد و از آن زمان اطلاعی از او در دست نیست.برخی منابع غیررسمی مدعی شده‌اند که ماموران سرویس امنیتی سعودی پس از شکنجه خاشقچی در کنسولگری عربستان، او را به قتل رسانده‌اند.بر اساس شایعه منتشر شده، وی توسط 15 ماموری که در روز و ساعت حضور او در کنسولگری، از عربستان به استانبول سفر کرده بودند، به قتل رسیده است.رسانه‌های ترکیه روز چهارشنبه اسامی این 15 تبعه عربستان را که پس از چند ساعت، خاک ترکیه را ترک کرده بودند، منتشر کردند.شبس ** 9386 **1859            "}