{"onTitr":" رئیس انجمن ارتوپدی:    ","titr":" تحریم های ظالمانه تأمین تجهیزات پزشکی را دچار مشکل کرد","describe":" تهران- ایرنا- رئیس انجمن جراحان ارتوپدی ایران گفت: شرکت های تجهیزات پزشکی میلیاردها تومان از بیمارستان ها طلب دارند، در عین حال تحریم های ظالمانه نیز تأمین تجهیزات پزشکی مورد نیاز بیماران را دچار مشکل کرده است.", "text":"به گزارش خبرنگار حوزه سلامت ایرنا، محمد رازی روز سه شنبه در آستانه برگزاری بیست و ششمین کنگره سالیانه انجمن جراحان ارتوپدی ایران اظهار داشت: در دنیای امروز هزینه های بهداشت و درمان حدی ندارد و هیچ کشوری نمی تواند در این حوزه بی رویه خرج کند.رئیس انجمن جراحان ارتوپدی ایران ادامه داد: وقتی تجهیزات پزشکی در بیمارستان های دولتی با هزینه کم در اختیار بیماران قرار گرفت و مصرف شد، بودجه طرح تحول سلامت با مشکل مواجه شد و دچار آشفتگی در بازار سلامت شدیم.رئیس بیست و ششمین کنگره سالیانه انجمن جراحان ارتوپدی ایران در مورد تجهیزات پزشکی نیز گفت: به دلیل اجرای طرح تحول و رایگان بودن هزینه ها، در مواردی از برخی تجهیزات بیش از اندازه استفاده شد به طوری که اکنون مشکلاتی در این زمینه به وجود آمده است بهتر بود طرح تحول سلامت ابتدا در یک شهر کوچک اجرا می‌شد و اگر با موفقیت همراه بود، گسترش می‌یافت.رازی همچنین به تحریم ها علیه کشور اشاره کرد و گفت: به دلیل اعمال تحریم های ظالمانه، در 6 ماه گذشته تهیه و توزیع تجهیزات پزشکی مورد نیاز کشور دچار اختلال شده است.وی در رابطه با اینکه وضعیت تأمین تجهیزات پزشکی بعد از آبان که گفته می شود تحریم ها تشدید خواهد شد، چگونه خواهد بود، اظهار داشت: کمبود برخی تجهیزات پزشکی در ماه های گذشته وجود داشته است، به خصوص که در تأمین ارز واردات این تجهیزات نیز مشکلاتی ایجاد شد به طوری که در ابتدا ارز مورد نیاز را دیر تخصیص دادند، سپس بانک مرکزی آن را نداد، بعد از آنکه بانک مرکزی ارز را داد، گمرک کالاها را ترخیص نکرد و همین مساله باعث شد 6 ماه زمان از بین برود و تأخیر در تهیه و تأمین وسایل پزشکی رخ دهد.رازی افزود: اکنون بیماری که به طور مثال در بخش دولتی بستری می‌شود و بیمارستان قادر به تهیه لوازم جراحی وی نیست، اگر حتی خودش بخواهد برای خرید تجهیزات اقدام کند با مشکلاتی مواجه می شود و با این روند نمی توان بیمار را درمان کرد. بیست و ششمین کنگره سالیانه انجمن جراحان ارتوپدی ایران&#160;30 مهر تا چهارم آبان در تهران برگزار می شود.اجتمام*9022*1834            "}