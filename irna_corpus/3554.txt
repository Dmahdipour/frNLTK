{"onTitr":" نعمتی در جمع خبرنگاران:    ","titr":" بسته حمایتی در دو نوبت به اقشار آسیب پذیر توزیع می شود","describe":" تهران-ایرنا- سخنگوی هیات رییسه مجلس شورای اسلامی گفت: بسته حمایتی دولت در دو نوبت به اقشار آسیب پذیر جامعه با درآمد کمتر از سه میلیون تومان ارائه می شود.", "text":"«بهروز نعمتی» در جمع خبرنگاران پارلمانی با تشریح جلسه غیرعلنی امروز - سه شنبه- مجلس افزود: در این جلسه که با حضور محمد باقر نوبخت رییس سازمان برنامه و بودجه، محمود حجتی وزیر جهاد کشاورزی و معاون اقتصادی وزارت صنعت، معدن و تجارت، رییس سازمان تعزیرات حکومتی و کارشناسان مرکز پ‍ژوهش های مجلس برگزار شد، موضوعات مختلف اقتصادی کشور مورد بحث و بررسی قرار گرفت.وی ادامه داد: در این جلسه قرار شد برای 20 میلیون نفر از اقشار آسیب پذیر جامعه که زیر 3 میلیون درآمد دارند در دو مرحله بسته حمایتی داده شود.سخنگوی هیات رییسه مجلس همچنین اظهار داشت: مقرر شد که در هر مرحله حدود 300 هزار تومان به مردم کمک شود که مجموع این پرداخت حدود 12 هزار و 500 میلیارد تومان خواهد بود در این راستا افراد شناسایی شده اند.نعمتی گفت: کمیسیون های اقتصادی، کشاورزی، آب و منابع طبیعی و برنامه و بودجه، صنایع و معادن مجلس قرار شد جلسات متعددی با دولت برگزار کنند و مواردی که در بحث تولید و گرانی ها داریم ارتباط نزدیک میان دولت و مجلس برگزار تا مشکلات بخش تولید حل شود.وی یکی از بحث های جدی در این جلسه را مهار نقدینگی ذکر کرد و یادآور شد: هزار و 600 تا هزار و 700 هزار میلیارد تومان نقدینگی سرگردان در کشور وجود دارد و به همین منظور بنا شد که دولت و مجلس در این زمینه همفکری کنند و راه های مهار نقدینگی را شناسایی و اقدام عملی داشته باشند.سخنگوی هیات رییسه مجلس افزود: موضوع واگذاری پروژه های عمرانی به بخش خصوصی از دیگر مباحث در جلسه غیرعلنی امروز مجلس بود که بر اساس آن نوبخت قول داد این اتفاق رخ دهد.نعمتی ادامه داد: برداشت نکردن از ذخایر کشور اهمیت بسزایی دارد که بر مبنای این جلسه و جلسات گذشته تلاش دولت باید این باشد که از منابع ارزی و صندوق ذخیره ارزی به هیچ وجه برداشت نکند زیرا این صندوق برای آیندگان است.وی با بیان این که ما هیچ مشکلی در تامین کالاهای اساسی در کوتاه مدت، میان مدت و طولانی مدت نداریم، اظهار داشت: وزیر جهاد کشاورزی در این جلسه به مجلس قول داد نیازهای کشور به کالاهای اساسی را برای بلند مدت تامین می کند و صندوق ها و انبارها اشباع است.وی یادآور شد: در ادامه جلسه غیرعلنی امروز مجلس رییس تعزیرات حکومتی از نوع برخورد با گرانی ها و احتکار گزارشی را به نمایندگان ارائه کرد و نوبخت نیز موضوع نوسانات نرخ ارز را مطرح کرد.نماینده مردم تهران در مجلس خاطرنشان کرد: ما معتقدیم که تلاش دولت، مجلس و قوه قضاییه باید کاهش نرخ کالاها باشد.نعمتی تاکید کرد که اصلی ترین موضوعی که در این جلسه امروز بحث شد تعیین زمان بندی اقدامات دولت بود ، دولت باید در همه موضوعات اقدامات خود را به مجلس اعلام کند و رییس سازمان برنامه و بودجه نیز قول داد که برنامه زمان بندی مشخص را به مجلس اعلام کند تا مردم سرگردان نشوند.وی درمورد کالاهای اساسی که دولت باید تامین کند، اظهار داشت: دولت مکلف به تامین 25 قلم کالای اساسی از جمله کره، تخم مرغ و شیر است که نگرانی در این راستا وجود ندارد، در 6 ماهه دوم در دو نوبت این اتفاق رخ می دهد.  سیام*9121**1058**1336            "}