{"onTitr":"","titr":" زلزله جاوه اندونزی 3 کشته و شماری مجروح برجای گذاشت","describe":" کوالالامپور- ایرنا-  سازمان مدیریت فجایع ملی اندونزی برآورد کرد: زمین لرزه 6.4 ریشتری اوایل بامداد پنجشنبه در سواحل جاوه شرقی اندونزی تاکنون 3 کشته و  تعداد زیادی مجروج برجای گذاشته است.", "text":"به گزارش ایرنا، مرکز ژئوفیزیک و هواشناسی اندونزی اعلام کرد: این زلزله در عمق 10 کیلومتری منطقه 'گیام سومنپ' در شرق جزیره جاوه رخ داده است و عمق کم آن سبب شده تا شدت این زمیسن لرزه بسیار قوی باشد و  امواج آن در جزیره بالی در نزدیکی این منطقه نیز احساس شود.جزیره بالی اکنون میزبان نشست سالانه بانک جهانی و صندوق بین المللی پول با بیش از 3 هزار شرکت کننده از 189 کشور مختلف جهان است.طبق گزارش سازمان مدیریت فجایع ملی اندونزی برآوردهای اولیه حاکی از آن است که تاکنون 3 تن بر اثر ریزش ساختمان ها جان خود را ازدست داده اند و آمار مجروحان نیز نسبتا زیاد برآورد می شود اما تاکنو گزارش دقیقی از منطقه ارسال نشده است.این گزارش می افزاید زلزله رخ داده به جزیره بالی میزبان اجلاس بین المللی صندوق بین المللی پول آسیبی نرسانده است.براین اساس زلزله در زمانی در این منطقه رخ داده که مردم منطقه در خواب بودند، به همین دلیل احتمالا آمار مجروحان و قربانیان افزایش خواهد یافت.این زلزله همچنین پاپوا گینه نو در اقیانوس آرام را نیز به لرزه درآورد.دوهفته پیش زمین لرزه 7.5 ریشتری و سونامی شهر پالو واقع در جزیره سولاوسی در شمال این کشوربوقوع پیوست که تاکنون بیش از دو هزار و 45 کشته و 10 هزار تن مجروح و 5 هزار مفقود برجای گذاشته است.در این زلزله بیش از 82 هزار تن خانه های خود را ازدست دادند و افزون بر 67 هزار ساختمان در پالو فرو ریخته است.کریستین لاگارد رئیس صندوق بین المللی پول روز گذشته (چهارشنبه ) در جریان اجلاس سالانه این نهاد جهانی در جزیره بالی اندونزی اعلام کرد که این صندوق  130 هزار دلار به اندونزی برای احیای مناطق زلزله زده پالو کمک می کند.طبق گزارش سازمان ملل  200 هزار تن در اندونزی دراثر این فجایع طبیعی درپالو همچنان نیازمند کمک فوری و اولیه هستند.اندونزی همچنین در ماه گذشته شاهد زلزله پرقدرت بالای 6 ریشتر در جزیره لومبوک  در شرق این کشور بود که بیش از 550 کشته برجای گذاشت.اندونزی با بیش از 17 هزار جزیره در کمربند آتش و زلزله در اقیانوس آرام واقع شده که وقوع فجایع طبیعی متعدد و مهیب اعم از زلزله، آتشفشان و سونامی هر ساله شمار زیادی قربانی و خسارات بسیار زیادی برجای می گذارد.زلزله سال 2004  در جزیره سوماترا موجب بروز سونامی سهمگین در سراسر اقیانوس هند شد که 226 هزار تن را در 13 کشور، از جمله بیش از 120 هزار شهروند در اندونزی را قربانی کرد.آساق**1599 *شبس*1488 **            "}