{"onTitr":" معاون کمیته امداد سیستان و بلوچستان:    ","titr":" جمع آوری کمک های مردمی به روش الکترونیکی 126 درصد رشد داشت","describe":" زاهدان - ایرنا - معاون توسعه مشارکت‌های مردمی کمیته امداد امام خمینی(ره) سیستان و بلوچستان گفت: 48 میلیون و 680 هزار تومان کمک های مردمی در 6 ماهه نخست امسال از طریق روش‌های نوین و الکترونیکی در این استان جمع آوری شد که نسبت به مدت مشابه سال‌ گذشته 126 درصد رشد را نشان می دهد.", "text":"محمود میرامامی روز پنجشنبه در گفت و گو با خبرنگار ایرنا اظهار داشت: رویکرد ‌مردمی شدن امور خیر و انجام آن از طریق توسعه و استفاده بهینه از فن‌آوری‌های نوین و الکترونیکی اولویت مهم کمیته امداد امام خمینی(ره) است.وی افزود: به منظور نهادینه ‌سازی پرداخت صدقات از طریق مشترکان به جای جمع‌آوری صدقات و بهبود روش‌ها و صرفه ‌جویی در هزینه‌ها، بخشی از وجوه صدقات از طریق روش‌های نوین و الکترونیکی جمع آوری می شود.معاون توسعه مشارکت های مردمی کمیته امداد سیستان و بلوچستان ادامه داد: به منظور ترویج و نهادینه کردن روش‌های نوین و الکترونیکی جمع آوری کمک‌های مردمی و صدقات، صندوق های کوچک و متوسط، جشن نیکوکاری و عاطفه ها را به سمت پرداخت از طریق درگاه‌های جاری این نهاد از قبیل صدقه پیامکی، سامانه الکترونیکی #0544*8877*، تلفن گویا، اپلیکشن های بانکی برنامه ریزی شده است.میرامامی تصریح کرد: روش پرداخت الکترونیکی قابلیت تفکیک کمک‌های مردمی به صورت استانی و شهرستانی را دارد و مبالغ واریزی در سرفصل های مختلف کمک به نیازمندان و مددجویان لحاظ می شود.وی گفت: هم اینک روش‌های الکترونیکی #054*8877* و سامانه الکترونیکی، اپلیکشن سکه و پرداخت‌های اینترنتی به صورت استانی بوده و مبالغ آن با لحاظ کردن نیت خیران برای رسیدگی به امور نیازمندان مصرف می شود.به گزارش ایرنا هم اینک 108 هزار خانوار با جمعیت بیش از 270 هزار نفر تحت حمایت کمیته امداد امام خمینی(ره) سیستان و بلوچستان هستند.7316**3213            "}