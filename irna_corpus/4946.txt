{"onTitr":"","titr":" فیلم کوتاه تنهایی همیشگی در قم تولید شد","describe":" قم- ایرنا - فیلم کوتاه «تنهایی همیشگی» با موضوع سبک زندگی و انتقاد از تک فرزندی و تبعات کاهش نسل به کارگردانی مهدی کشتکار، در گروه راز رسانه این استان تولید شد.", "text":"کارگردان فیلم کوتاه تنهایی همیشگی روز دوشنبه درگفت و گو با خبرنگار ایرنا،با بیان اینکه این فیلم به سفارش دفتر تبلیغات حوزه علمیه قم با موضوع تک فرزندی تولید شده است افزود: پیش تولید این فیلم یک ماه به طول انجامیده و لوکیشن آن نیز در فضای داخلی یک خانه است که به دلیل فیلمنامه روان، بازیگری خوب و وقوع این داستان در یک مکان ،فیلمبرداری از این اثر کمتر از یک هفته به اتمام رسید.مهدی کشتکار با بیان اینکه موضوع تک فرزندی یکی از موضوعات مهم جامعه امروزی کشورماست افزود: وقتی برای انتخاب بازیگر دختر به یکی از مدارس ابتدایی قم مراجعه کردیم، در یک کلاس  از20 دانش آموز، 18 تن تک فرزند بودند که این موضوع اهمیت پرداختن به این سوژه را نشان می دهد.وی ادامه داد: با ادامه روند فعلی در سال های آینده چیزی به اسم ، عمو، خاله، عمه و دایی و حتی برادر و خواهر وجود نخواهد داشت که در این مستند تلاش شده است تا به آسیب های اجتماعی و تربیتی تک فرزندی بر فرزندان به نمایش گذاشته شود.کشتکار با بیان اینکه فیلمبرداری و تدوین این اثر به اتمام رسیده است ادامه داد: فیلم کوتاه که 10 دقیقه زمان دارد، به زودی در یکی از جشنواره های کشوری اکران خواهد شد.وی با معرفی عوامل تولیدی این فیلم کوتاه بیان کرد: فیلم کوتاه تنهایی همیشگی به کارگردانی مهدی کشتکار و عمران چراغی، دستیاری کارگردان رئوف رضائی، نویسندگی فرید محمودی و بازیگری محبوبه سید ابراهیمی، زینب باقری، سوگل مقدم، سمیه ملک پور در گروه رسانه ای تبلیغی راز رسانه تولید شده است.مهدی کشتکار 35 ساله کارشناس ارشد کارگردانی صدا و سیما و طلبه سطح سه حوزه علمیه آثار دیگری از جمله برنامه ترکیبی «جزر و مد» با موضوع نوجوان در 30 قسمت به سفارش صدا و سیمای مرکز کیش و یک مجموعه 12 قسمتی با عنوان «انتظار» پیرامون مهدویت از دیگر آثار تولیدی این کارگردان و تهیه کننده است.گروه تبلیغی رسانه ای راز رسانه به عنوان یک گروه هنری غیردولتی، توسط تعدادی از طلاب رسانه ای و هنرمند از از سال 92 در قم زیر نظر دفتر تبلیغات و معاونت تبلیغ حوزه علمیه قم فعالیت خود را آغاز کرده و در این مدت 140 اثر رسانه ای شامل پنج مستند، 10 فیلم کوتاه، 50 موشن گرافی و 80 پادکست با موضوعات اجتماعی و فرهنگی تولید کرده است.7404/ 6133/            "}