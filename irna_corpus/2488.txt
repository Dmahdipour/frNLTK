{"onTitr":" رئیس کمیته فرهنگی ستاد مرکزی اربعین:    ","titr":" دشمنان به دنبال کمرنگ جلوه دادن حرکت عظیم اربعین هستند","describe":" تهران- ایرنا- رئیس کمیته فرهنگی ستاد مرکزی اربعین حسینی گفت: دشمنان از ماه های گذشته با شروع کار رسانه ای در شبکه های مختلف و فضای مجازی به دنبال کمرنگ جلوه دادن حرکت عظیم اربعین هستند.", "text":"به گزارش خبرنگار اجتماعی ایرنا، حجت الاسلام حمید احمدی روز چهارشنبه در دومین همایش یاوران رسانه ای اربعین در سالن همایش های وزارت کشور افزود: اصحاب رسانه از حساسیت و جایگاه بسیار بالایی در مقابله با اینگونه حرکات دشمنان برای خنثی کردن ترفندهای آنان برخوردار هستند؛ خبرنگاران رسانه سربازان این حرکت معنوی هستند و بار سنگینی در خصوص خنثی سازی ترفندها به دوش دارند.وی افزود: حرکت عظیم اربعین حسینی فرصتی مناسب برای ایجاد وحدت، همدلی و اتحاد هرچه بیشتر در جهان اسلام است که باید از آن به درستی استفاده کرد. در این خصوص ما نیازمند همدلی و همکاری هرچه بیشتر خبرنگاران، عکاسان، مستندسازان و تصویربرداران برای  ارتقای فرهنگ و گسترش حرکت اربعین هستیم.احمدی اضافه کرد: اصحاب رسانه از حساسیت و جایگاه بسیار بالایی برخوردار هستند و باید با ثبت این حرکت عظیم مستندات آن را در اختیار آیندگان قرار دهند. رئیس کمیته فرهنگی ستاد مرکزی اربعین حسینی گفت: امیدواریم بتوانیم با کمک اصحاب رسانه ترفندهای دشمنان را خنثی کرده و موجب همدلی بیشتر مسلمانان در این حرکت معنوی باشیم.شهریار حیدری دبیر ستاد مرکزی اربعین حسینی نیز در این همایش گفت: هیچ قلمی بهتر از آن نیست که در خدمت امام حسین (ع) و زائران اباعبدالحسین (ع) باشد؛ دشمنان جهان اسلام در طول مسیر حرکت اربعین حسینی به دنبال برجسته کردن برخی نقاط ضعف احتمالی هستند.وی خاطرنشان کرد: خبرنگاران و اصحاب رسانه در پوشش این حرکت معنوی از حساسیت بالایی برخوردار هستند. دشمنان به این مهم رسیده اند که حرکت عظیم اربعین حسینی در همدلی و اتحاد مسلمانان نقش کلیدی دارد و به دنبال مقابله با این موضوع هستند.حیدری به زائران حسینی توصیه کرد: برای کسب اطلاعات از ابتدا تا انتهای حرکت عظیم اربعینی به دنبال فضای مجازی نباشند و تنها از طریق رسانه های معتبر کسب اطلاع کنند.اجتمام* 1933 * 7268*1834            "}