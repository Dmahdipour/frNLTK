{"onTitr":"","titr":" 23 کیلوگرم مواد مخدر شیشه در اهر کشف و ضبط شد","describe":" تبریز - ایرنا - رئیس دادگستری شهرستان اهر از کشف و ضبط 23 کیلوگرم مواد مخدر شیشه در این شهرستان خبر داد و گفت: این محموله توسط باند تولید و توزیع قرار بود به کشور جمهوری آذربایجان منتقل شود.", "text":"محمد علی نظری روز سه شنبه در گفتگو با ایرنا با بیان اینکه محموله مواد مخدر شیشه از مرزهای آذربایجان غربی وارد کشور شده بود، اظهار داشت: در این رابطه دو نفر دستگیر و با صدور قرار بازداشت راهی زندان شدند. وی گفت: در حال شناسایی سرشاخه‌های اصلی باند توزیع و تولید مواد مخدر هستیم.نظری ادامه داد: دستگاه قضایی به جد با مخلان نظم جامعه و فروشندگان مواد مخدر برخورد قاطع می‌کند.رئیس دادگستری شهرستان اهر اعلام کرد: در رابطه با مواد مخدر و مشروبات الکلی با افزایش پرونده‌های ورودی روبرو هستیم.نظری خاطرنشان کرد: همراهی و همکاری مردم در تنگ‌تر شدن فضا برای مخلان نظم جامعه ضروری است./3071/7225/6132            "}