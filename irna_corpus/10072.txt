{"onTitr":" معاون هماهنگی امور عمرانی استانداری فارس:    ","titr":" فارس استان پیشرو در زمینه بازآفرینی شهری است","describe":" شیراز- ایرنا- معاون هماهنگی امور عمرانی استانداری فارس گفت: معتقدیم که فارس استان پیشرو در زمینه بازآفرینی شهری در کشور است و اولین حرکت در این زمینه در استان فارس شکل گرفت.", "text":"به گزارش ایرنا، عنایت الله رحیمی، چهارشنبه در جلسه ستاد بازآفرینی شهری پایدار استان فارس در شیراز افزود: در حقیقت بازآفرینی قبل از اینکه تهیه و توسط دولت ابلاغ شود به شکلی در استان فارس آغاز شده بود.وی گفت: بر همین اساس، برای ایجاد پایداری و رفع مشکل ناپایداری در بافت های فرسوده اقدام به مقاوم سازی در این بافت کردیم و سازمان نظام مهندسی و ساختمان استان، شهرداری شهرداری شیراز و بانک مسکن همکاری کردند.او اظهار کرد: همچنین برای ایجاد نفوذپذیری و رفع مشکل نفوذ ناپذیری در بافت فرسوده اقداماتی از جمله تعریض و بهسازی معابر توسط شهرداری در مناطق مختلف به ویژه منطقه هشت (منطقه تاریخی) انجام شد.رحیمی اظهار داشت: بحث تجمیع واحدهای ریزدانه در شهر شیراز و چند شهر دیگر استان را نیز دنبال کردیم و مقابله با همان ریزدانگی که از شاخص های بافت فرسوده بود را در دستور کار قرار دادیم و در مقابل اجرای پروژه های کلان مقیاس در دستور کار قرار گرفت.معاون هماهنگی امور عمرانی استانداری فارس گفت: در بحث اجرای خدمات زیربنایی نیز اولین استانی بودیم که برنامه جامع مشترک را به تصویب رساندیم و در جلسات مربوط به این برنامه به دستگاه های اجرایی و به ویژه دستگاه های حوزه بافت فرسوده  تکلیف کردیم که 30 درصد از اعتبارات مصوب خود را در این بافت هزینه کنند که هم اینک نیز در حال انجام است.وی اظهار کرد: همچنین اقداماتی از سوی شرکت عمران و بهسازی شهری در شهر شیراز حال اجراست که از جمله می توان به اجرای طرح فاضلاب در شهرک مهدی آباد،اجرای طرح فاضلاب در بافت فرسوده شهر شیراز توسط شرکت آبفای استان و اصلاح شبکه موجود آبرسانی اشاره کرد.رحیمی گفت: در زمینه برق و گازرسانی هم اقداماتی انجام شده و مشکل فقط در پرداخت حق انشعاب است که امیدواریم مساعدت های لازم انجام شود.او اضافه کرد: در بحث ایجاد مدرسه، پارک، خانه محله و درمانگاه هم اقدامات خوبی از سوی مجموعه هایی مانند شهرداری و دانشگاه علوم پزشکی انجام شده است.وی گفت:آموزش های بسیار متعددی نیز توسط فنی و حرفه ای استان، تعاون، کار و رفاه اجتماعی و دفتر امور اجتماعی استانداری در بافت های فرسوده انجام گرفته و در زمینه تامین امنیت این مناطق و جمع آوری معتادان و اتباع بیگانه نیز فعالیت های امنیتی و اجتماعی خوبی توسط نیروی انتظامی و امور اتباع استانداری انجام شده است.او اظهار داشت: در زمینه ایجاد اشتغال هم ایجاد بازارچه های محلی و صنایع و ارائه توانمندی ساکنان این بافت ها در دستور کار قرار گرفته است.معاون هماهنگی امور عمرانی استانداری فارس افزود: در بحث اجرای مسکن عمومی، پس از شهر لار، شهرهای شیراز، کازرون و مرودشت پیشرو هستند و بخش خصوصی به رقم نوسانات بازار به این مقوله خوب ورود کرده است.وی گفت: در بحث شرکت های توسعه گر نیز فارس نخستین استانی بود اقدام به رتبه بندی این شرکت ها کرد که برخی در حال انجام کرد و برخی آماده به کار هستند.6122 /1876            "}