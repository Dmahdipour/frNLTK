{"onTitr":"","titr":" روسیه و گرجستان مشتریان اصلی خرمای خوزستان هستند","describe":" اهواز - ایرنا - مدیرکل تعاون روستایی خوزستان گفت:کشورهای روسیه و گرجستان هم اکنون مشتریان اصلی خرمای خوزستان هستند و به عنوان 2 هدف صادراتی این محصول به شمار می آیند.", "text":"مهدی صیاحی روز سه شنبه در گفت و گو با خبرنگار ایرنا افزود: خرمای صادراتی خوزستان برای استفاده در صنایع تبدیلی این 2 کشور مورد استفاده قرار می گیرد.وی با بیان اینکه صادرات خرمای خوزستان به این 2 کشور توسط بازرگانان و تجار محلی صورت می گیرد افزود: با توجه به نوسانات ارزی ، صادرات این محصول امسال مورد استقبال خوب تجار قرار گرفته است.مدیرکل تعاون روستایی خوزستان با بیان اینکه اینکه فقدان زنجیره غذایی و نبود صنایع فراوری خرما یکی از مشکلات و نارسایی های جدی بخش کشاورزی خوزستان است افزود: بسیاری از کشورها خرمای تولیدی ایران و خوزستان را خریداری و با فراوری آن ، ارزش افزوده بسیاری بالایی برای این محصول خلق می کنند و منافع آن را نصیب کشورهای خود می کنند.مدیرکل تعاون روستایی خوزستان سرمایه گذاری در بخش فراوری ، بسته بندی و برندسازی محصولات کشاورزی را از اولویت های تعاون روستایی استان بیان کرد و آمادگی این مدیریت را برای همکاری با بخش خصوصی برای توسعه صنایع بسته بندی و فراوری اعلام کرد.*خرید بیش از یک هزار تن خرما به نرخ توافقی در خوزستانمدیرکل تعاون روستایی خوزستان گفت: در اجرای طرح خرید حمایتی محصول خرما در استان خوزستان که از شهریور شروع شده تاکنون بیش از یک هزار تن خرما به نرخ توافقی از نخلداران شهرهای آبادان ، خرمشهر ، شادگان ، کارون و اهواز خریداری شده است.صیاحی با بیان اینکه طرح خرید حمایتی خرما تا پایان مهر ادامه می یابد ابراز امیدواری کرد بتوانیم بعد از خرید خرما ، بهای خرمای خریداری شده را در اسرع وقت به کشاورزان پرداخت کنیم.به گفته وی هم اکنون خرمای استعمران درجه یک که به نام 'سایر' در دنیا شناخته می شود هر کیلوگرم 32هزار ریال ، درجه دو 27هزار و 500 ریال و درجه سه 24هزار ریال از نخلداران خوزستانی خریداری می شود.وی گفت: امسال به دلیل خشکسالی ، محدودیت های منابع آبی و شوری آب خسارات فراوانی به این قشر زحمتکش وارد شده که امیدواریم با حمایت لازم بتوانیم دسترنج کشاورزان را به قیمت مناسب خریداری کنیم.برداشت خرما از نخلستان های جنوبی خوزستان از نیمه دوم شهریور ماه شروع و تا نیمه دوم آبان ماه ادامه می یابد.پارسال حدود 160هزار تن خارک ، رطب و انواع خرما از سطح نخیلات بارور استان تولید و روانه بازار شد ولی پیش بینی شده امسال تولید خرما و رطب به دلیل شرایط خاص آب و هوایی و شوری آب ، به نحو قابل ملاحظه ای کاهش یابد.استان خوزستان حدود چهار میلیون نخل بارور و غیربارور دارد که بیشتر آن در مناطق ساحلی اروندرود ، بهمنشیر وشهرستان های کارون ، شادگان ، هندیجان و بهبهان متمرکز هستند.استان خوزستان 1.2میلیون هکتار زمین های کشاورزی و باغی با سطح تولید سالانه 15.8میلیون تن با بیش از 120نوع محصول تولیدی ، رتبه نخست تولیدات کشاورزی را به لحاظ کمیت و تنوع در کشور دارد.ارزش سالانه تولیدات محصولات کشاورزی و باغی در استان خوزستان 70تا 80هزار میلیارد ریال برآورد شده است.نیشکر ، گندم ، برنج ، خرما ، انواع صیفی جات ، حبوبات ، دانه های روغنی ، میوه های سردسیری ، مرکبات و ذرت دانه ای و علوفه ای از مهمترین محصولات تولیدی خوزستان به شمار می رود.بر اساس اعلام جهاد کشاورزی خوزستان ، با اجرای طرح 550هزار هکتاری مقام معظم رهبری تا سال 1400 و دستیابی به تولید 25میلیون تن محصولات کشاورزی و زراعی ، خوزستان قادر خواهد غذای مورد نیاز 30میلیون نفر را تامین کند.6065/6002            "}