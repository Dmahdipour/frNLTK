{"onTitr":"","titr":" واکنش محتاطانه مقامات کاخ سفید درباره روزنامه نگار عربستانی","describe":" نیویورک- ایرنا- مقامات کاخ سفید که در مقطع فعلی حفظ روابط اقتصادی با عربستان سعودی را حیاتی می دانند، پس از 6 روز سکوت، واکنش محتاطانه ای نسبت به ناپدید شدن روزنامه نگار عربستانی بروز دادند.", "text":"به گزارش خبرنگار ایرنا، هیچ یک از سران کاخ سفید اظهار نظر نکردند تا زمانی که دونالد ترامپ شامگاه دوشنبه که برای مراسم سوگند برت کاوانا قاضی جدید دادگاه عالی آمریکا در جمع خبرنگاران نسبت به این مساله موضع گیری ضعیفی کرد.وی گفت نگران از دست رفتن جمال خاشقچی روزنامه نگار منتقد سعودی است و گزارش هایی که می گوید ممکن است توسط تیم ضربت سعودی ها کشته شده باشد، ترسناک است.رئیس جمهوری آمریکا افزود: داستان های بسیار بدی درباره او مطرح می شود، من آنها را دوست ندارم.پس از او، مایک پنس معاون اول رئیس جمهوری آمریکا در یادداشت توئیتری نوشت: از شنیدن اخبار جمال خاشقچی روزنامه نگار عربستان سعودی بسیار متاثر شدم. اگر درست باشد یک روز غمبار است. وی ادامه داد: خشونت علیه روزنامه نگاران تهدیدی برای آزادی بیان و حقوق بشر است. مایکل پمپئو وزیر خارجه آمریکا هم که در آخرین روز سفر آسیایی به سر می برد، در بیانیه ای مطبوعاتی گزارش های مربوط به ایمنی و محل احتمالی روزنامه نگار ناپدید شده عربستانی را متناقض دانست و گفت: مقامات ارشد وزارت خارجه آمریکا از طریق کانال های دیپلماتیک با مقامات سعودی گفت و گو کرده اند.وی افزود: ما از دولت سعودی می خواهیم از تحقیقات درباره ناپدید شدن این روزنامه نگار حمایت کند و درباره نتایج آن شفافیت داشته باشد.سکوت دولت ترامپ درباره سرنوشت این روزنامه نگار عربستانی انتقادهای فراوانی را متوجه کاخ سفید کرده بود به گونه ای که سامانتا پاور نماینده پیشین آمریکا در سازمان ملل متحد روز دوشنبه در یک یادداشت توئیتری نوشت: یک دولتی که می تواند از نفوذ خود برای دریافت پاسخ درباره خاشقچی استفاده کند، سکوت کرده است.وی ادامه داد: وفاداری دولت ترامپ به عربستان سعودی و محمد بن سلمان با توجه به وحشت آفرینی در یمن، خاشقچی و مسایل دیگر، مسخره است.منابع ترکیه می گویند که خاشقچی در تاریخ 2 اکتبر(10مهر) در کنسولگری عربستان در این کشور به قتل رسیده و جسد او مخفیانه به عربستان فرستاده شده است. از سوی دیگر سعودی ها به مقامات ترک اجازه داده اند تا در جستجوی خاشقچی کنسولگری را بگردند که این خود نشان می دهد او توسط سرویس های امنیتی سعودی کشته شده و یا زنده از این محل به بیرون برده شده است. اروپام*1429            "}