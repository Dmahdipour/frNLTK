{"onTitr":"","titr":" ارتقای سلامت دانش‌آموزان وظیفه‌ اصلی تربیت بدنی است","describe":" کرمانشاه - ایرنا - معاون تربیت بدنی و سلامت اداره کل آموزش و پرورش استان کرمانشاه گفت: براساس سند تحول بنیادین، یکی از اهداف آموزش و پرورش، ارتقای سلامت و افزایش نشاط میان دانش‌آموزان است.", "text":"به گزارش ایرنا؛ سلمان محمدی روز چهارشنبه در جلسه هم ‌اندیشی کارشناسان سه حوزه تربیت بدنی، بهداشت و مراقبت در برابر آسیب‌های اجتماعی نواحی 24 گانه استان در مرکز آموزشی و رفاهی فرهنگیان شماره یک کرمانشاه افزود: بهترین گزینه برای افزایش نشاط، ارتقای سلامتی و کاهش آسیب‌های اجتماعی دانش‌آموزان تربیت بدنی است و باید بر لزوم استفاده از این پتانسیل در ساعت درس تربیت بدنی و مسابقات ورزشی تاکید و توجه ویژه داشت.وی اظهار داشت: در سال تحصیلی گذشته، معاونت تربیت بدنی استان با پوشش 100 درصدی به تعهدات خود براساس تفاهم ‌نامه، موفق به کسب مقام اول در کشور شد و این موفقیت با انسجام، همدلی و تلاش‌های فراوان کارشناسان و معلمان تربیت بدنی در خط مقدم سنگر تعلیم و تربیت محقق شده است.وی در بخش دیگری از سخنان خود گفت: در تابستان گذشته، در بحث مسابقات ورزشی دانش‌آموزی، عملکرد قابل قبولی را از خود ارائه دادیم. محمدی افزود: معلمان تربیت بدنی خانم استان نیز در رقابت‌های علمی تخصصی کشور موفق به کسب مقام چهارم در کشور شدند و در بحث توانمندسازی نیروی انسانی بیش از پنج هزار آموزگار پایه با اولویت مدارس دخترانه دوره اول در سطح استان، آموزش‌های لازم را در زمینه تربیت بدنی فرا گرفتند.او گفت: پیش از آغاز سال تحصیلی نیز کاروان‌های حامل وسایل ورزشی به سراسر استان ارسال شدند.بهمن مرادی فر، معاون پیشگیری از وقوع جرم دادگستری استان کرمانشاه نیز در این جلسه گفت: طرح نماد، یکی از طرح‌های مراقبتی - محافظتی برای دانش‌آموزان است و با مداخله به موقع، موثر و مفید، می‌توان بستری مناسب برای رفع و پیشگیری از آسیب‌های اجتماعی در بین دانش‌آموزان فراهم کرد.مدیرکل امور اجتماعی و فرهنگی استانداری کرمانشاه نیز در ادامه با بیان اینکه آسیب‌های اجتماعی یک شبه به وجود نیامده‌اند، گفت: کاهش آسیب‌های اجتماعی، فرآیندی زمان ‌بر و نیازمند همکاری مستمر دستگاه‌های مختلف است. علیرضا گودرزی افزود: طرح‌هایی مانند نماد که در آموزش و پرورش به‌ خوبی در حال اجراست و برای اثربخشی و توسعه این طرح، سایر ارگان‌ها نیز باید پای کار باشند. او گفت: در راستای افزایش نشاط میان دانش‌آموزان، معاونت تربیت بدنی و سلامت استان به خوبی به رسالت خود عمل کرده است که جای تقدیر دارد؛ چرا که افزایش نشاط یکی از راه‌های کاهش آسیب‌های اجتماعی است.معاون پیشگیری بهزیستی کرمانشاه نیز در ادامه این جلسه با تشکر از معاونت تربیت بدنی از اجرای بسیار مطلوب طرح مشارکت‌ها، گفت: طرح مشارکت اجتماعی دانش‌آموزان از طرح‌های جدید ارتقای سلامت و سرمایه انسانی است که در سال تحصیلی گذشته با همکاری اداره کل آموزش و پرورش استان و بهزیستی در 30 مدرسه در سطح نواحی سه‌گانه و شهرستان‌های اسلام‌آبادغرب و هرسین به اجرا در آمد که امیدواریم در سال تحصیلی جاری با توجه به نتایج خوبی که طرح داشته است، آن را در بیش از 200 مدرسه به اجرا در بیاوریم.استان 2 میلیون نفری کرمانشاه 320 هزار دانش آموز و 30 هزار معلم دارد.3033/8066            "}