{"onTitr":"","titr":" سیلاب یک راه روستایی در کلات را مسدود کرد","describe":" مشهد- ایرنا- معاون راهداری اداره کل راهداری و حمل و نقل جاده ای خراسان رضوی گفت: راه روستای 'چهارراه' از توابع شهرستان کلات در این استان عصر شنبه براثر سیلاب مسدود شد که نیروهای راهداری به این محل اعزام شدند.", "text":"علیرضا خجسته شنبه شب در گفت و گو با خبرنگار ایرنا افزود: با تداوم بارشها که از عصر امروز در استان شدت یافته است منطقه حسن آباد در شهر شاندیز شهرستان بینالود و راه روستایی گراخک در این منطقه نیز دچار سیلاب شده که بخشی از این جاده تخریب شده است اما مسیر مزبور باز است.وی اظهار داشت: هم اکنون راههای شهرستانهای نیشابور، فیروزه، درگز، چناران، کلات، قوچان، جغتای، سبزوار، بردسکن و بینالود بارانی است.وی گفت: گردنه های گوجگی و تیوان در جاده های مشهد - کلات و قوچان - درگز و راه های تربت جام - کله مل و قوچان - باجگیران نیز دچار مه گرفتگی شده و دید افقی رانندگان در این جاده ها کاهش یافته است.معاون راهداری اداره کل راهداری و حمل و نقل جاده ای خراسان رضوی افزود: رانندگان و مسافران می توانند از طریق شماره تلفنهای 33411000 و 141 اطلاعات لازم در باره وضعیت مسیرهای مورد نظر را از مرکز مدیریت راههای این استان دریافت کنند.بر اساس اعلام سازمان هواشناسی بارندگی در خراسان رضوی تا فردا ادامه خواهد داشت.خراسان رضوی 20 هزار و 575 کیلومتر راه دارد که 6 هزار و 422 کیلومتر آن بین شهری و 14 هزار و 152 کیلومتر آن روستایی است.این استان علاوه بر 51 گردنه به طول 545 کیلومتر در جاده های بین شهری، 172 گردنه به طول 574 کیلومتر در جاده های روستایی و 136 محل کولاک و مه گیر به طول 586 کیلومتر دارد.3221 / 6053            "}