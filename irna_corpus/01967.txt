{"onTitr":"","titr":" هیات انتخاب مسابقه تئاتر ایران_دو جشنواره فجر معرفی شدند","describe":" تهران- ایرنا- اسامی هیات انتخاب مسابقه‌ تئاتر ایران_دو در بخش صحنه‌ای سی و هفتمین جشنواره بین المللی تئاتر فجر اعلام شد.", "text":"به گزارش گروه فرهنگی ایرنا از اعلام روز چهارشنبه روابط عمومی سی و هفتمین جشنواره بین المللی تئاتر فجر، رویا تیموریان (مدرس و بازیگر)، کوروش نریمانی (مدرس، نمایشنامه نویس و کارگردان) و رضا مهدی زاده (مدرس و طراح صحنه) به عنوان اعضای گروه انتخاب مسابقه تئاتر ایران_دو، در بخش تئاتر صحنه ای معرفی شدند.براساس فراخوان جشنواره، بخش مسابقه تئاتر ایران_دو، ظرفیتی برای حضور هنرمندان با تجربه و شناخته شده ای است که تمایل دارند مهارت و دستاوردهای فکری و هنری جدید خود را در عرصه رقابت به محک داوری بسپارند.همچنین طی هفته های گذشته اصغر دشتی (مدرس، منتقد، طراح و کارگردان)، امیر راد (مدرس، بازیگر وکارگردان) و آزاده گنجه (مدرس، نمایشنامه‌نویس، کارگردان و طراح) به عنوان اعضای گروه انتخاب بخش «دیگر گونه های اجرایی» معرفی و نسیم ادبی (بازیگر، طراح و کارگردان)، محمد مساوات (مدرس، کارگردان، نمایشنامه نویس و طراح) و کیومرث مرادی(مدرس، کارگردان، بازیگر و نمایشنامه نویس) به عنوان اعضای گروه انتخاب مسابقه «تئاتر ایران-یک» در بخش تئاتر صحنه‌ای معرفی شدند. این جشنواره هنری در بخش های تئاتر صحنه، تئاتر خیابانی و دیگر گونه ها، تئاتر ملل، فجر استانی، چهل سالگی انقلاب اسلامی، مسابقه نمایشنامه نویسی، مسابقه و نمایشگاه عکس تئاتر، مسابقه و نمایشگاه پوستر تئاتر، کارگاه های آموزشی و نشست های تخصصی، همایش برگزیدگان جشنواره های تئاتر استانی و بخش به علاوه فجر برگزار خواهد شد.سی و هفتمین جشنواره ی بین المللی تئاتر فجر به دبیری نادر برهانی مرند از 22 بهمن تا 4 اسفند 1397 برگزار خواهد شد.فراهنگ ** 7561 ** 1418            "}