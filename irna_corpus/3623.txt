{"onTitr":"","titr":" دولت 3.5میلیارد دلار برای تامین دارو وتجهیزات تخصیص داده است","describe":" زنجان - ایرنا - رئیس کمیسیون بهداشت و درمان مجلس شورای اسلامی گفت: به رغم مشکلات متعدد اقتصادی در کشور، دولت سه و نیم میلیارد دلار برای تامین تجهیزات و دارو تخصیص داده که هم اکنون در دست پرداخت است.", "text":"حسینعلی شهریاری روز سه شنبه در گفت گو با خبرنگار ایرنا افزود: برای خرید تجهیزات پزشکی مورد نیاز دولت ارز 4200 تومانی و حتی ارز 3800 تومانی تخصیص می دهد.وی اظهار داشت: دشمنان به ویژه آمریکایی ها ادعا می کنند که دارو و تجهیزات پزشکی را تحریم نکرده اند، درحالی که این یک دروغ بزرگ است و تلاش دارند این تحریم ها اعمال شود که بطور قطع با مدیریت دولت اهداف دشمنان تحقق نخواهد یافت.شهریاری افزود: هر چند ممکن است، برخی مواقع کمبودهایی در اقلام دارویی کشور بوجود آید که امری طبیعی است، اما با تلاش بخش های مختلف از بروز مشکل جدی در این بخش جلوگیری خواهد شد.رئیس کمیسیون بهداشت و درمان مجلس شورای اسلامی در ارتباط با وضعیت پوشش بیمه ای اقلام دارویی نیز گفت: هیچ یک از داروهای ضروری از پوشش بیمه ای خارج نشده، اما برخی اقلام دارویی بدون نسخه (OTC) نظیر سرماخوردگی که هزینه بالایی ندارد، از پوشش بیمه ای خارج شده است.وی تاکید کرد: عده ای درصدد ملتهب و متشنج کردن فضای کشور و ایجاد نگرانی در مردم هستند اما عموم مطمئن باشند که همه مسئولان و متولیان امر به ویژه در حوزه سلامت به فکر و در تلاش برای رفع مشکلات موجود هستند.شهریاری افزود: قیمت اقلام دارویی با توجه به اعلام سازمان غذا و دارو 12 درصد افزایش یافته که در سال جاری بر خلاف سال های قبل تورم در حوزه سلامت کمتر از تورم واقعی است.9646/6085            "}