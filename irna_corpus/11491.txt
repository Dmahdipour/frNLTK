{"onTitr":"","titr":" خوشه فرش دستبافت در آذربایجان غربی راه اندازی شد","describe":" ارومیه- ایرنا- معاون امور بازرگانی سازمان صنعت، معدن و تجارت آذربایجان غربی گفت: خوشه فرش دستبافت با توجه به توانمندهای موجود در این استان راه اندازی شد تا مسیر برای توسعه روزافزون این صنعت هموار شود.", "text":"محمد دهقان روز سه شنبه در گفت و گو با خبرنگار ایرنا افزود: با توجه به تفاهم نامه ما بین مرکز ملی فرش ایران و مدیرعامل شرکت شهرک های صنعتی و صنایع کوچک این استان و تبیین قابلیت های همکاری مشترک و آمادگی شرکت شهرک های صنعتی برای اجرای آن در آینده نزدیک شاهد تحول بنیادی در تولید و کمک به صادرات فرش دستباف خواهیم بود.وی اضافه کرد: جهت تحقق اهداف بلند مدت ضرورت دارد تا تسهیلات کم بهره برای تولیدکنندگان فرش دستباف فراهم شود و در زمینه صادرات نیز اقدامات موثری می تواند انجام پذیرد.وی ادامه داد: به منظور هماهنگی بیشتر مقرر شده است تا جلسه های منظمی در راستای نحوه اجرایی عنوان مفاد تفاهم نامه مذکور برگزار شود و اقدامات لازم در راستای اجرایی کردن مفاد آن به ویژه در حوزه های آموزشی، تورهای تجاری و برگزاری نمایشگاه ها صورت گیرد.دهقان گفت: با توجه به ضرورت احداث نمایشگاه دائمی فرش دستباف در استان مقرر شد تا سازمان صنعت، معدن و تجارت و شرکت شهرک های صنعتی و صنایع کوچک این استان ضمن هم افزایی، زمینه ایجاد نمایشگاه مذکور در اورمیه را فراهم کنند.وی افزود: با عنایت به تشکیل صندوق حمایت از صنایع کوچک در ساختار شرکت شهرک های صنعتی آذربایجان غربی مقرر شد تا نحوه پوشش و ضمانت تسهیلات دریافتی توسط فعالان حوزه فرش دستباف را از شرکت مادر استعلام کرده و نتیجه را در جلسات بعدی ارایه کنند. به گزارش ایرنا در حال حاضر 72 هزار نفر به بافت فرش دستبافت در سطح این استان مشغول هستند که تنها 20.83 درصد آنان یعنی 15 هزار نفر از خدمات بیمه ای استفاده می کنند.200 کارگاه متمرکز و غیرمتمرکز قالیبافی در آذربایجان‌غربی فعال است که از این تعداد پنج کارگاه متمرکز، 47 تعاونی تولیدی، 15 اتحادیه صنفی قالیبافی و یک دانشگاه در حوزه فرش دستبافت استان فعالیت می کنند. 3072/6009            "}