{"onTitr":"","titr":" درباره حادثه پل سفید","describe":" ساری - ایرنا - پایگاه خبری مازندنومه روز سه شنبه یادداشتی را از یک فعال زیست محیطی منتشر کرده است که وی در آن نسبت به احتمال تکرار حادثه ترکیدگی لوله فراورده های نفتی در منطقه سوادکوه هشدار داد.", "text":"سهیل اولادزاد در این یادداشت نوشت: اتفاق نشت و ترکیدگی لوله انتقال بنزین که جمعه گذشته در پل سفید رخ افتاد، حادثه ای بود که در هر زمان و هر مکان دیگری نیز ممکن است روی دهد.طی گزارشی که دو سال پیش به سازمان محیط زیست اعلام شده، بسیاری  از لوله ها و اتصالات  که برای انتقال مواد  نفتی است، در محل های مختلفی پوسیده شده و به ترمیم نیاز دارد. یعنی این اتفاق ممکن است در زمان و مکان دیگری روی دهد.در مناطقی که  لوله ها از رودخانه ها عبور می کنند،  به واسطه سیلاب دچار برون زدگی شده اند و این احتمال وجود دارد که سیلاب های دیگری موجب  شکستگی لوله ها  شده، بحران جدیدی را به وجود آورد.وزارت نفت به عنوان متولی امر باید وارد عمل شود و از حادثه ای که در پل سفید رخ داده، عبرت بگیرد.جدا از اتفاقی بودن حادثه، هرچند باید  اذعان داشت این رویداد تبعات زیست محیطی زیادی داشت،  با مدیریت به نسبت قابل قبول و درایت کافی، بحران مدیریت شد.قطع برق وتخلیه ساکنان منطقه سبب شد از آسیب های احتمالی بعدی و خطرات انسانی پیشگیری شود و می توان از این اقدام به عنوان یک نمونه به نسبت صحیح مدیریت بحران در استان و کشور نام برد.زمان بروز حادثه من در منطقه حضورداشتم. گازهای زیادی در زیر پل طالع و منطقه حبس  شده بود. بنزین جزء ترکیبات فرار است که وجودش در محیط حس می شود. با این وجود شاهد انفجاری نبودیم  و ترکیدگی نیز به سرعت مهار شد.یادمان هست که  چه بلایی در خلیج مکزیک اتفاق افتاد و در کشوری که آن همه فن آوری دارد، حدود 3 سال زمان برد تا مشتقات نفتی را مهار کنند و چه میزان آبزیان و پرندگان مهاجر از بین رفتند و به محیط زیست آسیب وارد شد.باید گفت لوله ها جایگذاری شده اند و برای بروز این گونه حوادث در آینده، هیچ ضمانتی وجود ندارد. در جاهایی این لوله ها در اثر رانش و تغییرات زمین، از خاک بیرو ن آمده اند. حتی در منطقه تیرهای برقی داریم که با جرقه ای در تابستان، امکان آتش سوزی را  فراهم می کنند.حادثه سوادکوه که می توانست پلاسکویی برای استان باشد، با مدیریت بحران به خیر گذشت. تنها یک ضعف بزرگ مشهود بود؛ این که اجازه انتشار خبر را به رسانه ها ندادند و خود مدیریت بحران نیز سخنگویی برای دادن اطلاعات درست به افکار عمومی نداشت.در واقع مدیریت بحران حادثه پل سفید، با بستن  و بلاک کردن رسانه ها، به پخش شایعات کمک کردند و باعث شدند خبرهای متنوع، مبهم و جوراجور به مردم ارائه شود.این در حالی است که پس از بسته شدن محور سوادکوه، مردم حضور داشتند و بوی متصاعد شده بنزین در منطقه که تا شهرهای اطراف هم کشیده شد، غیرعادی جلوه می کرد.مدیریت بحران پل سفید به واسطه سیاست اتخاذ شده، جلوی پخش اطلاعات درست را گرفت، اما می دانیم در عصر شهروند-خبرنگار و انواع پیام رسان ها، نمی توان از درز و نشر اطلاعات و خبر جلوگیری کرد. اگر خبر درست و رسمی اعلام نشود، از مجراهای غیر رسمی به صورت ضدونقیض منتشر می شود.پس از پایان ماجرا نیز برخی در پی پنهان کاری بیشتر و رد کودکانه آمارهایی مانند تخلیه روستا، صدمه به محیط زیست و مانند این ها بودند.باید گفت بنزین با آب رود تلار به پایین دست رفته و وارد زمین های کشاورزی شده است. در واقع هر کجا این لوله ها وجود دارد، امکان چنین آسیب های زیست محیطی هست.باید با استفاده از تجربیات گذشته و تجربه های بین المللی، آسیب های وارده به محیط زیست را کاهش داد و با پنهان کاری و به سکوت وادار کردن رسانه ها به سکوت، باعث سلب اعتماد مردم نشد.    1654            "}