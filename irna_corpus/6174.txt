{"onTitr":"","titr":" همسر ترامپ: با برخی توییت های دونالد موافق نیستم","describe":" الجزیره-ایرنا- «ملانیا ترامپ» همسر دونالد ترامپ رئیس جمهوری آمریکا که در چارچوب دیدار یک هفته ای از برخی کشورهای آفریقایی روز گذشته وارد مصر شد، در خصوص توییت های همسرش گفت که همیشه با آن ها موافق نیست و نظر و نصیحت های صادقانه خود را به او می گوید .", "text":"به گزارش ایرنا و به نقل ازتارنمای «العرب» ، ملانیا در گفت و گوی کوتاه با خبرنگاران پس از بازدید از اهرام ثلاثه در مصر گفت: من همیشه با مطالبی که دونالد در توییتر می نویسد، موافق نیستیم و این را هم به او می گویم .همسر ترامپ افزود، من نظر خود را صادقانه به او می گویم ، گاهی اوقات او گوش می دهد و گاهی نمی پذیرد و در نهایت هر یک از ما نظر خود را دارد اما این بسیار مهم است که من آنچه را که در مورد آن به نتیجه ای رسیده ام، بیان کنم.ملانیا در خصوص استفاده زیاد ترامپ از تلفن همراه و ورود به توییتر نیز گفت، گاهی از او می خواهد تلفن همراهش را کنار بگذارد.وی در خصوص متهم شدن همسرش به تعرض جنسی به برخی افراد و از جمله کریستین بلاسی فورد سکوت اختیار کرد و به سوالات در این خصوص پاسخ نداد.همسر ترامپ روز گذشته با عبدالفتاح السیسی و همسرش انتصار در قاهره دیدار کرد. همسر رئیس جمهوری مصر روز جمعه در فیس بوک خود نوشته بود، روز شنبه پذیرای همسر رئیس جمهوری آمریکا است .«خالد العنانی » وزیر آثار باستانی مصر ، ملانیا را زمان دیدار از اهرام ثلاثه و گردش در قاهره همراهی می کرد.ترامپ تقریبا هر روز توییت هایی درمورد مسائل سیاست داخلی و خارجی آمریکا در  صفحه شخصی خود در توییتر منتشر می کند و گاهی این توییت ها جنجال برانگیر می شود.خاورم **2041**1049            "}