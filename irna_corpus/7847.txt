{"onTitr":"","titr":" حمایت فیفا از برگزار نشدن بازی‌های لالیگا در خاک آمریکا","describe":" تهران- ایرنا- فدراسیون سلطنتی فوتبال اسپانیا ضمن پافشاری بر تصمیم خود مبنی بر عدم حمایت از برگزاری بازی‌های لالیگا در خاک آمریکا، اعلام کرد که فدراسیون بین‌المللی فوتبال (فیفا) نیز در این خصوص از آنها پشتیبانی خواهد کرد.", "text":"به گزارش ایرنا، شبکه تلویزیونی «ای اس پی ان» روز جمعه نوشت: فدراسیون فوتبال اسپانیا اوایل ماه جاری درخواستی را مبنی بر صدور مجوز برای برگزاری دیدار تیم های خیرونا و بارسلونا که میزبانی آن به اصطلاح بر عهده خیرونا بوده اما قرار است در میامی آمریکا برگزار شود، از سوی لالیگا دریافت کرد.این نهاد پاسخ خود را مبنی بر تمایلش جهت وتوی این پیشنهاد، به سازمان لیگ لالیگا ارسال کرد.این در حالی است که «خاویر تباس» رییس لالیگا هفته گذشته اعلام کرد که همکاری خود را به منظور کسب نتیجه مورد نظرش که همان برگزاری این دیدار در خاک آمریکاست، با فدراسیون فوتبال و اتحادیه بازیکنان این کشور ادامه خواهد داد.با این وجود، در ایمیلی که امروز (جمعه) از سوی فدراسیون فوتبال اسپانیا به دست شبکه تلویزیونی ESPN رسیده، آمده است: فدراسیون فوتبال اسپانیا پاسخ خود را به لالیگا اعلام کرده است، آنها (لالیگا) می‌دانند که نمی‌توان این بازی را در آمریکا برگزار کرد.در ادامه این ایمیل می خوانیم: فدراسیون فوتبال اسپانیا تصمیم‌گیری را به فیفا واگذار کرده است و فیفا هم متعاقبا از پاسخ منفی فدراسیون حمایت می‌کند، پاسخ همه به این درخواست «نه» است.اتحادیه بازیکنان فوتبال اسپانیا هم که با برگزاری این دیدار مخالف است، اعتقاد دارد که لالیگا با تصمیمی یک طرفه، قصد برگزاری دیدار مذکور را دارد؛ تصمیمی که با چندین ماده مورد توافق بین این دو نهاد در تناقض است.به موجب قرارداد 15 ساله منعقد شده مابین سازمان لیگ اسپانیا با شرکت آمریکایی «امریکن رلونت»، هر ساله یکی از بازی‌های لالیگا در آمریکا برگزار می‌شود که تیم خیرونا نخستین تیمی است که به اصطلاح میزبان این بازی بوده و آغازکننده این قرارداد جنجال‌برانگیز لقب گرفته است.«جیانی اینفانتینو» رئیس فدراسیون بین‌المللی فوتبال (فیفا) نیز پیش از این، ضمن مخالفت با تصمیم لالیگا برای برگزاری یک بازی در کشور آمریکا به ازای هر فصل، اظهار داشت: قانون کلی این است که بازی خانگی در خانه برگزار شود نه در کشوری خارجی.مطابق برنامه قرار است بازی مذکور 27 ژانویه در ورزشگاه «هارد راک» شهر فلوریدا برگزار شود و مقامات لالیگا متعهد شده اند تا در صورت دریافت چراغ سبز از نهادهای مربوطه، برای مسافرت هوایی هواداران به آمریکا تخفیف‌های ویژه‌ای فراهم کنند.ورزشی**3991** 1055            "}