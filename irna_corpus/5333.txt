{"onTitr":" امام‌جمعه ابرکوه:    ","titr":" پلیس برای خدمت به‌نظام و مردم زمان و مکان نمی‌شناسد","describe":" یزد - ایرنا - امام‌جمعه ابرکوه گفت: نیروهای پلیس که در خدمت مردم هستند، زمان و مکان نمی‌شناسد و این نیرو به وظیفه دینی خود به‌خوبی عمل می‌کند و موجب مباهات در ایجاد امنیت ملی هستند.", "text":"به گزارش ایرنا، حجت‌الاسلام سید ابراهیم حسینی شامگاه روز یکشنبه به مناسبت هفته ناجا با گرامیداشت این هفته اظهار داشت: مردم‌داری ، خدمت‌رسانی ، مردم‌دوستی و تبعیت از اوامر فرمانده معظم کل قوا از ویژگی‌های مهم نیروی انتظامی است . وی بابیان اینکه یکی از ارکان مهم اقتدار و امنیت ، نیروی انتظامی است افزود: آنها در برقراری نظم و امنیت تلاش ویژه‌ای دارند. رئیس شورای فرهنگ عمومی ابرکوه ، نتیجه تلاش ناجا را در رضایتمندی اجتماعی و سرانجام امید و دلگرمی به‌نظام و مردم دانست و از مأموران انتظامی خواست بی‌واهمه و با جدیت به وظیفه ذاتی و قانونی خود عمل کنند . امام‌جمعه ابرکوه بابیان اینکه نیروی انتظامی در جامعه ما جایگاه والایی دارد ، تأکید کرد: اهمیت حفظ و صیانت از نظام و تضمین استمرار و بقای آن موردتوجه این نیرو است. فرمانده منطقه انتظامی ابرکوه با ارائه گزارشی از فعالیت‌های انجام‌شده ،گفت: برقراری نظم و امنیت در جامعه با مشارکت مردم و همکاری مسئولان محقق می‌شود. سرهنگ علیرضا صالحی اظهار داشت: با تلاش و فعالیت‌های شبانه‌روزی مأموران انتظامی و همکاری مردم ، کشف مواد مخدر 38درصد و  سرقت 52 درصد نسبت به سال قبل افزایش یافته است. وی ادامه داد: مردم ابرکوه یک سال گذشته 12 هزار و 86 بار با پلیس 110 تماس گرفتند که هفت هزار و 522 مورد آن عملیاتی شده است. فرمانده منطقه انتظامی ابرکوه یادآور شد: برای حفظ نظم و امنیت و مبارزه با قاچاقچیان مواد افیونی از زمان پیروزی انقلاب اسلامی در سال 1357 تاکنون این شهرستان 14 شهید تقدیم انقلاب اسلامی کرده است. هفته نیروی انتظامی از 13 مهرماه آغاز شد و به همین مناسبت بیش از 50 عنوان برنامه در ابرکوه پیش‌بینی و اجرا شده است. مرکز شهرستان 53 هزارنفری ابرکوه در140 کیلومتری جنوب غربی شهر یزد قرار دارد. 7540/ 2047/            "}