به گزارش خبرنگار ایرنا، دو تیم فوتسال شهرداری رشت و هبلکس مشهد در در سالن ورزشی آتش نشانی رشت به مساوی صفر بر صفر دست یافتند.   در این دیدار که از هفته پنجم این رقابت ها و به میزبانی تیم شهرداری رشت برگزار شد، گرچه هر دو تیم فرصت گلزنی داشتند اما در نهایت نتوانستند دروازه همدیگر را باز کنند تا این مسابقه در نهایت با نتیجه مساوی بدون گل خاتمه یابد.   تیم فوتسال شهرداری رشت که برای تداوم صدرنشینی خود گام به این بازی خانگی گذاشته بود، فرصت های زیادی نیز در این مسابقه بدست آورد اما تمامی این فرصت ها به هدر رفت تا تیم فوتسال شهرداری رشت از این بازی فقط یک امتیاز کسب کند.   البته تیم فوتسال شهرداری رشت با کسب همین یک امتیاز و با توجه به نتایج سایر تیم ها، تا پایان هفته پنجم رقابت های فوتسال لیگ دسته اول کشور، با 9 امتیاز در صدر جدول رده بندی این رقابت ها باقی ماند.   در رقابت های فوتسال قهرمانی لیگ دسته اول باشگاه های کشور، 9 تیم  در یک گروه به صورت دوره ای و رفت و برگشت با هم به رقابت می پردازند.7285 /6030
      
      