{"onTitr":"","titr":" البرزی ها به کمک توسعه منابع طبیعی آمدند","describe":" کرج-ایرنا- مدیر کل منابع طبیعی و آبخیزداری استان البرز اعلام کرد که با  تشکیل 44 تعاونی  زمینه مشارکت مردم در  حفاظت و توسعه منابع طبیعی استان فراهم شده است.", "text":"به گزارش ایرنا، حامد فرضی عصر سه شنبه در نشست شورای اسلامی استان البرز اظهار داشت: تشکیل تعاونی های منابع طبیعی گام موثری برای مشارکت مردم در حفظ ، توسعه و استفاده بهینه از منابع خدادادی است.وی بیان داشت: برای حمایت از طرح های توسعه منابع طبیعی طی 2 ماه آینده صندوق حمایت فراگیر دراین استان تشکیل می شود.فرضی ، ساخت وسازهای بی رویه در برخی مناطق استان را از تهدیدهای منابع طبیعی برشمرد و گفت: طبق وظیفه ذاتی با این گونه ساخت وسازها برخورد قانونی به عمل آمده است.مدیرکل منابع طبیعی استان البرز به اقدام های توسعه ای برای صیانت از منابع طبیعی و توسعه فضاهای سبز اشاره کرد و افزود: اکنون میلیون ها نهال در نهالستان بزرگ کشور مستقر در استان البرز داریم که برند معتبر برای بیابان زدایی و جنگل زایی است.وی گفت: اکنون نیز مسئولیت حفاظت از پارک 114 هکتاری جهان نما به  شهرداری کرج واگذار شده ومقدمات واگذاری  پارک 270 هکتاری هلجرد کمالشهر به شهرداری انجام شده است.مدیرکل منابع طبیعی و آبخیزداری البرز بیان داشت: همچنین اکنون پروژه بزرگ مدیریت جامع بخش آبخیزداری با مشارکت مردم در منطقه طالقان و پروژه ترسیب کربن در استان البرزبا مشارکت مردم در حال انجام  است.فرضی دربخش دیگری از سخنانش گفت: انتظار می رود شوراهای اسلامی از گسترش ساخت وسازها در اطراف روستاهای استان جلوگیری کنند.وی بیان داشت: البته با همکاری و همراهی دهیاران ، شوراها و فرمانداران استان البرز اقدامات خوبی در زمینه متناسب سازی جمعیت دامی و مراتع شکل گرفته است .وی افزود: سال 94 تعداد دام ها در مراتع  شهرستان های کرج و طالقان  سه برابر ظرفیت مراتع بود که اکنون متناسب سازی شده است.وی درعین حال گفت:  برخی روستاهای استان  فاقد دام هستند و پروانه ها چرا در اختیار کسانی که خارج از استان  قرار می گیرد که ظرفیت دام و مرتع را رعایت نمی کنند.مدیرکل منابع طبیعی البرز اظهار داشت: این امر سبب  شد تا ورود پیدا کنیم و برای متخلفان پرونده قضایی تشکیل خواهد شد.وی به دیگر فعالیت ها اشاره کرد و گفت: برای اجرای طرح های آبخیزداری در بخش آسارا 6 میلیارد تومان از محل ذخیره ارزی هزینه می شود.فرضی بیان داشت : طرح های  آبخیزداری در بالادست روستاهای کندر، آزاد بر و  سیجان  واقع در حاشیه جاده کرج - چالوس اکنون در حال انجام است.استان البرز حدود 400 هزار هکتار عرصه منابع طبیعی دارد.7410/ 6155            "}