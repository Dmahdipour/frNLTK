{"onTitr":" مدیرکل ثبت احوال:    ","titr":" 153 مورد دوقلوزایی در قم به ثبت رسید","describe":" قم- ایرنا- مدیرکل ثبت احوال قم گفت: از ابتدای سال جاری تا پایان شهریورماه،11 هزار و 980 نوزاد متولد شد که از این تعداد 153 مورد دوقلوزایی دراین استان به ثبت رسیده است.", "text":"خلیل مرادی روزچهارشنبه درگفت و گو با خبرنگار ایرنا اظهار داشت: همچنین در همین مدت 14 مورد سه قلوزایی در استان قم ثبت شد.وی با اشاره به این که در شش ماه اول سال جاری شاهد کاهش هفت درصدی آمار تولدها نسبت به مدت مشابه سال گذشته هستیم گفت: درسال گذشته 12 هزار و 934 نوزاد متولد شد.وی افزود: نام های علی، امیر علی، محمد حسین، امیرعباس و امیر حسین برای پسران و فاطمه، زهرا، زینب، حلما و ریحانه برای دختران، جزو بیشترین نام های انتخابی توسط والدین است.مرادی از ثبت چهار هزار و 181 مورد واقعه ازدواج از ابتدای سال جاری تا پایان شهریور ماه در قم خبر داد و گفت:  این آمار در مدت زمان مشابه سال گذشته چهار هزار و 175 مورد بوده است.مدیرکل ثبت احوال قم ادامه داد: همچنین در این مدت 2 هزار و 905 مورد واقعه وفات در استان قم به ثبت رسیده که نسبت به مدت مشابه سال گذشته که 2 هزار و 881 مورد بوده است رشد یک درصدی را نشان می دهد.جمعیت استان قم در سرشماری سال 95، یک میلیون و 292 هزار و 283 تن اعلام شده است./8138/ 6133/            "}