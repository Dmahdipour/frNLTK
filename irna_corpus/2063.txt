{"onTitr":" به مناسبت هفته ناجا؛    ","titr":" اهالی سه روستای مرزی گنبدکاووس ویزیت رایگان شدند","describe":" گنبدکاووس - ایرنا - فرمانده هنگ مرزی اترک گلستان گفت: به مناسبت بزرگداشت هفته ناجا (13 تا 19 مهر) اهالی سه روستای مرزی گنبدکاووس توسط 10 تیم پزشکی از نیروهای مسلح و برخی ادارات و نهادهای این شهرستان به صورت رایگان ویزیت شدند.", "text":"سرهنگ محمدرضا سراوانی روز چهارشنبه در گفت و گو با خبرنگار ایرنا افزود: طرح ویزیت رایگان مرزنشینان گنبدکاووس در قالب طرح مردم یاری در سه روستای تنگلی، اوخی تپه و دانشمند این شهرستان انجام شد.وی گفت: در اجرای این طرح 10 تیم پزشکی شامل 6 تیم از نیروهای مسلح مرزبانی، انتظامی، ارتش و سپاه، سه تیم از جمعیت هلال احمر، کمیته امداد و بهزیستی گنبد و یک تیم از بسیج جامعه پزشکی دانشگاه علوم پزشکی گلستان حضور داشتند.سرهنگ سراوانی اضافه کرد: در این تیم ها، پزشک عمومی، پزشک متخصص داخلی، داندانپزشک، ماما، مشاور و روانشناس، مشاور بهداشتی و مشاور اجتماعی حضور داشتند.وی، ویزیت مجموعا 786 بیمار توسط توسط پزشک عمومی، متخصص و دندانپزشک و ارائه خدمات مشاوره روانشناسی، بهداشتی و اجتماعی به 150 نفر و 80 مورد تزریقات را از جمله اقدامات این تیم ها در مدت یک روز فعالیت آنها برشمرد و گفت: دراین طرح 500 بسته اقلام بهداشتی، 35 بسته حمایتی امداد و 50 میلیون ریال دارو نیز به صورت رایگان بین اهالی توزیع شد. فرمانده هنگ مرزی اترک گلستان همچنین از عیادت تیم معاونت بهداشت، درمان و امداد مرزبانی و انتظامی گنبدکاووس از کودکان بستری در بیمارستان طالقانی این شهرستان و اهدای 43 جلد کتاب داستان و رنگ آمیزی ویژه کودک و نوجوان به آنان به مناسبت هفته ناجا خبر داد.سرهنگ سراوانی گفت: علاوه بر این، با حضور فرماندهان انتظامی و هنگ مرزی اترک و نمایندگانی از سپاه و ارتش و نیز برخی مسئولان گنبدکاووس با خانواده سه شهید مرزبانی و انتظامی به نام های علی اکبر آذرخش، محمد شعبانی و ایرج جعفری زاده دیدار کردند.وی اضافه کرد: این شهیدان در درگیری با اشرار و قاچاقچیان موادمخدر در استان سیستان و بلوچستان به درجه رفیع شهادت نایل آمده بودند که در این دیدارها از خانواده آنان تجلیل شد.سرهنگ سراوانی، برپایی نمایشگاه پوستر و عکس از فعالیت های مرزبانی درمدارس را از دیگر فعالیت های این یگان نظامی در هفته ناجا با هدف آشنایی دانش آموزان با اهمیت مرز و مرزبانی اعلام کرد.هنگ مرزی اترک گلستان، مسئولیت حراست از مرزهای زمینی جمهوری اسلامی ایران با کشور ترکمنستان را درمحدوده این استان به طول تقریبی 350 کیلومتر برعهده دارد و مقر آن در شهرستان 350 هزار نفری گنبدکاووس واقع درشرق گلستان است./3039/1860            "}