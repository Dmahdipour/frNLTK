{"onTitr":" معاون وزیر ارتباطات:    ","titr":" هیچ سخنی از فیلتر شدن اینستاگرام نیست","describe":" شهرکرد - ایرنا - رئیس سازمان تنظیم مقررات و ارتباطات رادیویی در خصوص فیلتر شبکه اجتماعی اینستاگرام اظهار بی اطلاعی کرد و گفت: هیچ اظهارنظری در این خصوص شنیده نشده است.", "text":"به گزارش ایرنا، «حسین فلاح جوشقانی» روز چهارشنبه در جمع خبرنگاران شهرکرد از تدوین بسته حمایتی مقابله با تحریم ها در حوزه ارتباطات خبر داد و گفت: برنامه ریزی ها به نحوی است که کمترین تاثیر تحریم ها را در حوزه فناوری داشته باشیم.معاون وزیر ارتباطات و فناوری اطلاعات ادامه داد: این بسته شامل برنامه ریزی در حوزه توسعه ای و پشتیبانی و تجهیزات است و امید می رود با این کار شاهد کمترین تاثیر تحریم ها در حوزه فناوری و ارتباطات کشور باشیم.وی ادامه داد: با این وجود ممکن است در حوزه پشتیبانی و تجهیزات با مشکلاتی مواجه شویم.فلاح جوشقانی، تمرکز بر توانمندی های داخلی را مهمترین رویکرد وزارت ارتباطات و فناوری اطلاعات اعلام کرد و در عین حال تمرکز بر پوشش های روستایی، بهبود پوشش جاده ای تلفن همراه و تکمیل توسعه ارتباطات تلفن ثابت را از مهمترین برنامه های در حال اجرای این وزارتخانه برشمرد.معاون وزیر و رئیس سازمان تنظیم مقررات و ارتباطات رادیویی با اشاره به وجود 63 هزار روستا در کشور تصریح کرد: از این تعداد 42 هزار روستا زیر پوشش کامل سرویس همراه، تلفن ثابت و اینترنت است. فلاح جوشقانی با بیان اینکه بازار تلفن همراه کاملا وابسته به ارز است، افزود: سال گذشته ماهیانه 2 میلیون گوشی تلفن همراه در کشور به ارزش 2 تا 3 میلیارد دلار فروخته شده است.وی با اشاره به افزایش قیمت گوشی تلفن همراه در ماه های اخیر ادامه داد: بخشی از این افزایش قیمت ناشی از افزایش نرخ دلار و بخش دیگر به بروز تخلفات در بازار بازمی گردد.فلاح جوشقانی بیان کرد: 30 درصد افزایش قیمت گوشی تلفن همراه به کمبود عرضه در کشور مربوط است. معاون وزیر ارتباطات همچنین به اجرای طرح ثبت گوشی های تلفن همراه (رجیستری) و تاثیر آن در مبارزه با ورود گوشی تلفن همراه قاچاق در کشور اشاره کرد و گفت: افزایش قیمت گوشی و کمبود عرضه ربطی به طرح رجیستری ندارد.معاون وزیر ارتباطات و رئیس سازمان تنظیم مقررات و ارتباطات رادیویی مدعی شد: قاچاق گوشی در کشور با اجرای طرح رجیستری به صفر رسیده است.به گزارش ایرنا، معاون وزیر و رئیس سازمان تنظیم مقررات و ارتباطات رادیویی به منظور بررسی پوشش شبکه تلفن همراه و اینترنت در روستاها و مسیرهای ارتباطی به استان چهارمحال و بختیاری سفر کرده است.7363/6021            "}