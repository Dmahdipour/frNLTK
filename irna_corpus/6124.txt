{"onTitr":"","titr":" بارش شدید 28 میلیارد ریال به راه های گلستان آسیب زد","describe":" گرگان – ایرنا – معاون راهداری اداره کل راهداری و حمل ونقل جاده ای گلستان گفت: باران های شدید چند روز گذشته و سیلاب های ناشی از آن 28 میلیارد ریال به راه های استان در حوزه شهری و روستایی خسارت وارد کرد.", "text":"عادل مصدقی روز یکشنبه در گفت و گو با خبرنگار ایرنا اظهار داشت: بیشتر خسارت در حوزه تخریب آسفالت، شکستگی کناره پل ها، دیواره پل ها، تابلوهای علایم ایمنی شامل اخطار، انتظامی و اطلاعاتی، گاردیل و خط کشی مسیرها در شهرستان های مراوه تپه، مینودشت، گالیکش، کلاله، علی آباد، گرگان و کردکوی گزارش شده است.به گفته وی، میزان خسارت وارده در گزارشی به مدیریت بحران استانداری گلستان و تهران به منظور بررسی راهکارهای جبران و رفع آن اعلام شد.معاون راهداری گلستان در خصوص وضعیت کنونی جاده ها نیز گفت: اکنون تمامی راه های استان و از جمله مناطق کوهستانی باز بوده و تردد در آن برقرار است، ولی به دلیل لغزنده بودن برخی از مسیرها، رانندگان احتیاط کرده و به توصیه های پلیس راه توجه کنند.وی افزود: 20 گروه راهداری با تجهیزات کامل ازعصر جمعه در محورهای ارتباطی استان مستقر شده و همچنان در حال خدمت رسانی هستند.استان گلستان واقع در شمال کشور 54 گردنه به طول 603 کیلومتر و حدود یکهزار و 900 کیلومتر جاده کوهستانی و برفگیر دارد.از جمله مسیرهای کوهستانی و برفگیر استان، درازنو در کردکوی، توسکستان و چهارباغ در گرگان، افراتخته در علی آباد، خوش ییلاق در آزادشهر، جنگل گلستان و گلیداغ در مراوه تپه است.مجموع راه های حوزه استحفاظی استان بالغ بر پنج هزار کیلومتر است.به گزارش ایرنا سامانه سرد و بارشی از عصر جمعه وارد گلستان شد و طبق اعلام هواشناسی استان این سامانه امروز یکشنبه خارج می شود. اکنون دمای گرگان مرکز استان گلستان 14 درجه سلسیوس، هوا ابری و سرعت وزش باد هفت کیلومتر بر ساعت است.6204/1648/1860            "}