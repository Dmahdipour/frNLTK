{"onTitr":"","titr":" معاون استاندار یزد از 2 واحد صنعتی اردکان بازدید کرد","describe":" یزد - ایرنا - معاون هماهنگی امور اقتصادی و توسعه منابع استانداری یزد و فرماندار اردکان روز چهارشنبه از 2 واحد صنعتی نساجی سیدالشهدا(ع) و کارخانجات شیشه این شهرستان بازدید کردند .", "text":"به گزارش ایرنا علی زینی وند در حاشیه این بازدید به ایرنا گفت: این 2 واحد صنعتی از واحدهای پر اشتغال استان یزد محسوب می شود و نیاز به توجه ویژه ای دارد .وی اضافه کرد: در خصوص واحد صنعتی نساجی سیدالشهدا، با تلاش مدیران امیدواریم به صدر برگردیم و تمرکز خوبی روی آن بشود .این مسئول تصریح کرد: در نظر داریم قسمت هایی که نیاز به نوسازی و بازسازی دارند را از طریق سیستم بانکی پیگیری و از آنها حمایت های اداری کنیم، باید صنایع به جایگاه خودشان بازگردند و ادامه فعالیت کنند چرا که این نساجی یکی از قدیمی ترین صنایع در شهرستان اردکان محسوب می شود.وی در خصوص بازدید از کارخانجات شیشه نیز افزود: این کارخانه یکی از صاحب نام ترین ها در دنیا است و با تکنولوژی پیشرفته کار می کند که تمام مواد معدنی آن در استان یزد تامین می شود.استان یزد حدود سه هزار و 600 واحد صنعتی و تولیدی دارد که اغلب آنها در دشت یزد -اردکان مستقر هستند. در اردکان هم 242 واحد صنعتی و 70 واحد معدنی، مستقر است. مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}