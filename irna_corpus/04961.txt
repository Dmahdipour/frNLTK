{"onTitr":"","titr":" الخلیج الجدید: بهای نفت به 90 دلار خواهد رسید","describe":" تهران-ایرنا- پایگاه خبری «الخلیج الجدید» به نقل از کارشناسان حوزه نفت در کشورهای حوزه خلیج فارس نوشت: برخلاف خواست آمریکا با اعمال تحریم ها بر نفت ایران قیمت نفت به تدریج به 90 دلار خواهد رسید.", "text":"به نوشته این پایگاه خبری، کارشناسان اقتصادی پیش بینی می کنند که اجرایی شدن تحریم های آمریکایی ضد ایران در بخش نفت باعث افزایش قیمت نفت و رسیدن  آن به قیمت 90 دلار در هر بشکه خواهد شد و این امری ناگزیر است چرا که بازار جهانی نفت روزانه یک میلیون بشکه کمبود خواهد داشت.«عباس المجرن» استاد اقتصاد دانشگاه کویت د راین باره گفت که قیمت نفت با رسیدن به 80 دلار در هر بشکه و نیز افزایش سطح قیمت نفت خام برنت به بیش از 85 دلار در هر بشکه در هفته گذشته نشان از رقم های بی سابقه ای دارد که در چهارسال گذشته این تغییرات را نداشته است.وی افزود که شرایط ژئوپلتیک و فنی که کشورهای تولید کننده نفت با آن روبرو هستند باعث کاهش عرضه نفت شده و این شرایط همچنان وجود دارد و کاهش عرضه نفت در آینده نیز ادامه خواهد داشت که نگرانی هایی را زمینه حفظ ثبات در بازار جهانی ایجاد کرده است .بنابراین قیمت های نفت بیشتر افزایش خواهد داشت.از سوی دیگر «بدر الشیخ» کارشناس نفتی کویتی نیز گفت که با تحریم های نفتی آمریکا ضد ایران بهای نفت تا 90 دلار در هر بشکه پیش خواهد رفت.وی اضافه کرد که توافق کشورهای تولید کننده نفت اوپک و کشورهای خارج از این سازمان تاثیر زیادی در ثبات قیمت داشت.  وی تصریح کرد که علاوه بر تحریم نفتی آمریکا ضد ایران، توقف صادرات برخی کشورها مانند نیجریه، ونزوئلا، لیبی باعث می شود که بازار نفت 500 هزار بشکه کمبود داشته باشد.تحلیل این کارشناسان درحالی است که «دونالد ترامپ» رئیس جمهوری آمریکا سعی دارد با تحت فشار قرار دادن کشورهای حاشیه خلیج فارس از جمله عربستان جای خالی ایران در بازار نفت جهانی پر شده و قیمت های نفت افزایش نیابد.اما کارشناسان اقتصادی و حوزه نفت براین باورند که کشورهای تولید کننده نفت قادر به جبران این میزان نبوده و در هفته های گذشته قیمت های نفت افزایش یافته است.با وجود این که عربستان سعودی وعده جبران هر کمبود نفتی را به کاخ سفید و کشورهای غربی داده است اما نگرانی از تاثیرتحریم ایران و کمبود عرضه نفت خام باعث شده است که در قیمت انرژی و به ویژه نفت خام کاهش شدیدی رخ ندهد. تحلیلگران بازار اعتقاد دارند قیمت نفت خام به محدوده ای نزدیک می شود که ممکن است به همه چیز آسیب برساند. خاورم**9366**1049            "}