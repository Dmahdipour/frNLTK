{"onTitr":"","titr":" تعامل وزارت ارشاد و علوم برای توسعه فرهنگ قرآنی","describe":" تهران- ایرنا- معاون فرهنگی و اجتماعی وزیر علوم، تحقیقات و فناوری در نشست مشترک با معاون قرآن و عترت وزیر فرهنگ و ارشاد اسلامی بر توسعه فرهنگ قرآن در کشور و دانشگاه ها تاکید کرد.", "text":"به گزارش روز شنبه ایرنا از وزارت علوم، تحقیقات و فناوری، غلامرضا غفاری معاون فرهنگی وزیر علوم از جشنواره قرآن و عترت دانشجویان به عنوان یکی از بادوام ترین و پرمخاطب‌ترین جشنواره‌های دانشگاهی کشور نام برد که در سطوح دانشگاهی، منطقه ای، سراسری، ملی برگزار می شود.وی همچنین از جشنواره قرآن و عترت اساتید به عنوان یکی دیگر از فعالیت های قرآنی در معاونت فرهنگی نام برد و از برگزاری جشنواره کارکنان در سال آینده خبر داد.وی بر ارتباط و پیوند بین برنامه های قرآنی و مباحث آموزشی و فعال کردن بیشتر دانشگاه ها در زمینه نمایشگاه قرآن و فعالیت های دینی و قرآنی تاکید کرد.معاون فرهنگی و اجتماعی وزارت علوم از تشکیل کمیسیون توسعه فعالیت های قرآنی خبر داد و افزود: ماموریت معاونت فرهنگی و اجتماعی در برنامه‌های قرآنی، از جمله فعالیت های تبلیغی و ترویجی است.عبدالهادی فقهی زاده معاون قرآن و عترت وزیر فرهنگ و ارشاد اسلامی نیز در این نشست به وجود نقطه اتصال در برنامه های این معاونت و معاونت فرهنگی و اجتماعی وزارت علوم اشاره کرد و خواستار مشارکت جدی‌تر و حضور پرشورتر دانشگاهیان ونقش برجسته دانشگاه در نمایشگاه قران کریم در ماه مبارک رمضان شد.وی همچنین از جشنواره پایان نامه‌های قرآنی و جشنواره غدیر به عنوان بستر مناسب به منظور اجرای برنامه های مشترک بین دو دستگاه نام برد. معاون وزیر ارشاد افزود: باتوجه به ماهیت کار این وزارتخانه که در حوزه تبلیغی و ترویجی است، فعالیت های علمی و پژوهشی می طلبد که در وزارت علوم انجام گیرد به همین دلیل باید تفاهم نامه ای در زمینه فعالیت های مشترک امضا شود.مدیرکل فرهنگی و اجتماعی وزارت علوم نیز همچنین از ابلاغ دستور العمل سی و چهارمین دوره جشنواره قرآن و عترت در مهر ماه به دانشگاهها خبر داد و گفت: ایجاد دبیرخانه هیات اندیشه‌ ورز دینی و قرآنی در معاونت فرهنگی و اجتماعی و بر تعامل بیشتر دستگاه ها در این زمینه می انجامد.**9103**9129            "}