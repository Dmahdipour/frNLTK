{"onTitr":" سناتور پاکستانی:    ","titr":" خط لوله گاز ایران به پاکستان به ارتقاء روابط  کمک می کند","describe":" اسلام آباد - ایرنا - نماینده مجلس سنای پاکستان با  مهم شمردن اجرای خط لوله گاز ایران  به پاکستان (IP) گفت: این طرح، ارتقاء روابط دو جانبه در همه سطوح را به همراه دارد.", "text":"«سید شبلی فراز» روز چهارشنبه در گفت و گوی اختصاصی با خبرنگار ایرنا در اسلام آباد با بیان اینکه ایران و پاکستان به عنوان دو کشور دوست و همسایه دارای اشتراکات فراوان هستند، افزود:خط لوله ایران و پاکستان موسوم به IP زمینه ارتباط  و دوستی بیشتر مردم دو کشور را نیز فراهم می کند.نماینده مجلس سنای پاکستان با بیان کمبود انرژی گاز در پاکستان گفت: گاز طبیعی به عنوان سوخت ارزان و پاک، می تواند مسیر پیشرفت و ترقی پاکستان را هموار سازد.عضو ارشد حزب تحریک انصاف پاکستان (PTI) گفت: دولت پاکستان می تواند گاز طبیعی را از ایران با قیمت مناسب خریداری کرده و از آن برای رونق صنعت و اقتصاد خود استفاده کند.نماینده مجلس سنای پاکستان با بیان اینکه تاکنون از همه ظرفیت های موجود ایران و پاکستان در راستای ارتقاء مناسبات دو جانبه استفاده نشده است، ادامه داد: دولت جدید پاکستان به رهبری عمران خان تصمیم دارد از همه امکانات برای توسعه روابط با جمهوری اسلامی ایران استفاده کند زیرا که هر دو کشور با دارا بودن روابط دیرینه می توانند برای ارتقاء سطح زندگی مردم و تبادلات فرهنگی و اقتصادی به نحو احسن، استفاده کنند.سید شبلی فراز در ادامه سخنانش با بیان اینکه تاریخ و فرهنگ هر دو کشور به یکدیگر گره خورده است، گفت:ایران در زمان های گذشته نقش مهمی در شکوفایی تمدن شبه قاره هند و پاکستان داشته است.وی در پایان سخنانش به ظرفیت های بالقوه در بخش اقتصاد پرداخت و گفت: ایران و پاکستان می توانند نیازمندی های خود را از طریق توسعه روابط تجاری و اقتصادی برطرف کنند.به گزارش ایرنا با وجود اینکه پاکستان قرارداد واردات گاز از ایران از طریق احداث خط لوله صلح را امضا کرده و اکنون نزدیک به سه سال است که از ضرب الاجل تعیین شده در این قرارداد می گذرد، اسلام آباد تاکنون هیچ اقدامی در انجام تعهدات خود در قبال این قرارداد انجام نداده و هیچ گام عملی برای احداث خط لوله گاز در خاک خود برنداشته است.ایران پیش از پایان ضرب الاجل این قرارداد (پایان دسامبر سال 2014) به تعهدات خود عمل کرد و خط لوله صادرات گاز به پاکستان را تا نزدیکی مرزهای پاکستان احداث کرد.پیش از این نیز، «غلام سرور خان» وزیر نفت و منابع طبیعی پاکستان در دیدار با «مهدی هنردوست» سفیر ایران، بر عزم و اراده اسلام آباد برای گسترش همکاری با تهران در حوزه انرژی تاکید کرده بود.هنردوست در آن دیدار با برشمردن پیامدهای مثبت اقتصادی پروژه انتقال گاز ایران به پاکستان موسوم به «آی - پی» و نقش آن در رونق هر چه بیشتر صنایع پاکستان، عملیاتی کردن این طرح را با اهمیت عنوان کرد.آساق**6125**1663**            "}