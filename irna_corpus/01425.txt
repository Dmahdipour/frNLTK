{"onTitr":"","titr":" پیاده‌روی اربعین بخشی از مجموعه هدایت حسینی است","describe":" بوشهر- ایرنا- نماینده ولی فقیه در استان و امام جمعه بوشهر گفت: پیاده‌روی اربعین حسینی به‌عنوان یکی از بزرگترین ابعاد منظومه هدایت حسینی است که هر حرکتی در این مسیر دارای قرب و منزلت الهی است.", "text":"به گزارش ایرنا، آیت‌الله غلامعلی صفایی بوشهری چهارشنبه شب در همایش فرهنگی آموزشی طلایه ‌داران اربعین حسینی افزود: در گردهمایی بزرگ اربعین به سبب حضور همه ادیان و مسلمانان جهان یک بستر فرهنگی بسیار مناسبی ایجاد شده است. وی بیان کرد: از این بستر فرهنگی می‌توان با اجرای برنامه‌های متنوع بخوبی فرهنگ سازی کرد که امیدواریم این پیاده روی آغازی برای ظهور امام زمان(عج) باشد.امام جمعه بوشهر ادامه داد: در تاریخ بشریت هیچ شخصیتی در عالم نیست که نام، گستردگی تبلیغات و پوشش رسانه ای بیشتر از قیام امام حسین(ع) در عاشورای حسینی داشته باشد.صفایی بوشهری ادامه داد: با گذشت بیش از 1350 سال از قیام امام حسین(ع) همچنان نام این حضرت جاودانه و به همین مناسبت هرساله مراسم‌ باشکوهی برگزار می‌شود.وی افزود: این موضوع نشان می دهد که جهان آینده با نام امام حسین(ع) رقم می‌خورد و فرزندش مهدی آل محمد(عج) حاکم تمام دنیا می‌شود.صفایی بوشهری یادآور شد: تنها راه سعادت و رستگاری در دنیا و آخرت پیروی از راه امام حسین (ع) است.وی همچنین با تشریح ابعاد و زوایای فرهنگی حرکت عظیم اربعین گفت: همه انبیاء الهی با کار فرهنگی توانستند جامعه را مدیریت کنند و همه مولفه‌های سیاسی، اجتماعی، علمی و غیره برگرفته از  کار در حوزه فرهنگ است.7212/6043            "}