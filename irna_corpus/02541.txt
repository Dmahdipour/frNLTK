{"onTitr":"","titr":" گرجستان از روند مذاکرات با روسیه در ژنو حمایت کرد","describe":" باکو  - ایرنا – &#39;داوید دندئوا &#39; ، معان وزیر امور خارجه گرجستان از ادامه مذاکرات ژنو میان این کشور و روسیه حمایت کرد .", "text":"به گزارش روز چهارشنبه خبرگزاری ' اسپوتنیک گرجستان '، دندئوا افزود: مذاکرات ژنو بستری منحصر بفرد بوده و بر اثر این مذاکرات در 10 سال اخیر تشدید تنش در خاک  گرجستان مشاهده نشده است. مذاکرات ژنو  میان مسکو و تفلیس با حضور و میانجیگری اتحادیه اروپا ، سازمان امنیت و همکاری اروپا ، سازمان ملل متحد و در پی درگیری های ماه اوت سال 2008 میلادی میان گرجستان و روسیه آغاز شد . معاون وزیر امور خارجه گرجستان گفت: نباید به این مذاکرات بعنوان  برگزاری چهار نشست در سال نگاه کرد، چرا که گفتمان میان طرفین ساز و کار بزرگی است و شامل دیدارهای ماهانه با هدف واکنش بموقع به رویدادهای نامطلوب و پیشگیری از آنها می باشد . دندئوا، در عین حال درباره 45 دوره مذاکرات ژنو میان گرجستان و روسیه گفت: ظرف 10 سال اخیر ،در این مذاکرات دستاورد های مهمی در جهت پیشگیری از تشدید تنش در منطقه به دست آمده و گام های موثری برای حل کامل مناقشات موجود در خاک گرجستان برداشته شده است . پس از فروپاشی شوروی در سال 1991میلادی دو منطقه خودمختار گرجستان از جمله آبخازی و اوستیای جنوبی جدایی خود را از دولت مرکزی تفلیس را اعلام کردند . در پی درگیری های نظامی سال 1992 میلادی منطقه جدایی طلب آبخازی بطور کامل از کنترل دولت گرجستان خارج شد . همچنین در تابستان سال 2008 میلادی  تلاش نافرجام دولت وقت گرجستان به رهبری میخاییل ساآکاشویلی برای برقراری کنترل از طریق عملیات نظامی بر منطقه اوستیای جنوبی منجر به درگیری های نظامی با روسیه شد که بر اثر آن نیروهای روسی تا 30 کیلومتری تفلیس پایتخت این کشور رسیدند. در پی برقراری آتش بس میان طرفین درگیر با مساعدت اتحادیه اروپا ، گروه ناظران این اتحادیه در گرجستان مستقر شد .  تنش در روابط تفلیس و مسکو در ماه اوت سال 2008 میلادی به در گیری های نظامی گرجستان از یک طرف و نیروهای روسیه و مناطق تجزیه طلب آبخازی و اوستیای جنوبی از طرف دیگر منجر شد و نظامیان روسیه در جریان این درگیری ها تا 30 کیلومتری تفلیس پایتخت گرجستان رسیدند . در پی این درگیری های پنج روزه روسیه بطور رسمی استقلال اوستیای جنوبی و آبخازی را به رسمیت شناخت و گرجستان نیز روابط دیپلماتیک با روسیه را قطع کرد و به عضویت در جامعه کشورهای مستقل مشترک المنافع پایان داددر حال حاضر مذاکرات میان مسکو و تفلیس در قالب دیدار های ژنو و پراگ میان زوراب آباشیدزه نماینده ویژه نخست وزیر گرجستان  و گریگوری کاراسین معاون  وزیر امور خارجه روسیه ادامه دارد.خاورم **337**1579            "}