{"onTitr":" فرماندار مهاباد:    ","titr":" 50 هزار مهابادی در مناطق حاشیه شهر سکونت دارند","describe":" مهاباد- ایرنا- فرماندار ویژه مهاباد گفت: 50 هزار نفر از جمعیت 167 هزار نفری این شهر در 300 هکتار از مناطق حاشیه ای و سکونتگاه های غیررسمی سکونت دارند.", "text":"به گزارش ایرنا، ایرج شجاعی روز یکشنبه در جلسه شورای هماهنگی مبارزه با مواد مخدر این شهرستان افزود: جمعیت ساکن در حاشیه شهرها بیشتر در معرض آسیب های اجتماعی بخصوص مواد مخدر هستند.وی با تاکید بر اینکه اولویت ایجاد مراکز فرهنگی، اجتماعی و ورزشی باید در این مناطق باشد، افزود: برای ارتقای هر چه بیشتر امنیت اجتماعی و سطح فرهنگی مناطق حاشیه نشین و سکونتگاه های غیررسمی ساخت این گونه مراکز را باید جدی بگیریم.شجاعی اضافه کرد: در هر جامعه شهری حضور و نمود آسیب‌های اجتماعی مانند اعتیاد، طلاق، کودکان کار و خشونت یکی از واقعیت‌های اجتماعی است و هیچ جامعه‌ای را نمی‌توان به‌ دور از این‌گونه آسیب‌های اجتماعی متصور شد. وی با اشاره به اینکه بیش از 45 قلیان سرا در سطح شهر مهاباد فعالیت می کند، گفت: عزم جدی برای جمع آوری قلیان سراها در جامعه وجود ندارد و هر شهرستان به تنهایی توان قادر به مقابله و پلمب آنها نیست.فرماندار ویژه مهاباد یادآور شد: نظارت بر نحوه فعالیت و استفاده از مواد مصرفی که در قلیان سراها استفاده می شود باید تشدید شود و در این رابطه الزام نصب دوربین های مدار بسته داخل این مکان ها در دستور کار قرار گرفته است.شجاعی با اعلام اینکه بیش از 90 درصد مواد مخدر جهان در حوالی منطقه جغرافیایی کشورمان تولید می شود، گفت: جلوگیری از ورود و پخش مواد مخدر تنها مختص دولت نیست و یک عزم ملی و مشارکت مردمی را می طلبد. وی به بهره گیری از ظرفیت ائمه جمعه و افراد صاحب نظر جهت آگاهی بخش پیرامون آسیب های اجتماعی به ویژه اعتیاد اشاره کرد و افزود: علما با یادآوری آسیب های اجتماعی می توانند تاثیر قابل توجهی در مهار آن داشته باشند. شجاعی موضوع اشتغال معتادان پس از درمان را یکی از معضلات فعلی جامعه برشمرد و خاطر نشان کرد: ایجاد اردوگاه هایی مانند اردوگاه حرفه آموزی و کاردرمانی می تواند تاثیر بسزایی در بازگشت معتادان به جامعه و داشتن شغل آبرومند این قشر آسیب پذیر داشته باشد.به گزارش ایرنا، 600 هزار نفر در 72 محله با وسعت سه هزار هکتار در مناطق حاشیه ای شهرهای آذربایجان غربی زندگی می کنند که بیش از 50 هزار آن مربوط به شهرستان مهاباد شامل مناطق زمین های شهرداری، کوی دانشگاه (مجبور آباد) و پشت تب است.9903/6185/3072            "}