{"onTitr":"","titr":" چهار طرح عمرانی در جوین بهره برداری شد","describe":" جوین- ایرنا- چهار طرح عمرانی و خدماتی با هزینه هزار و 682 میلیارد ریال روز دوشنبه با طی مراسمی حضور استاندار خراسان رضوی ادر جوین به بهره برداری رسید.", "text":"فرماندار جوین در این خصوص به خبرنگار ایرنا گفت: طرح گازرسانی شهر حکم آباد و هشت روستای دیگر امروز با هزینه 172 میلیارد ریال بهره برداری شد. با اجرای این طرح در مجموع هفت هزار خانوار از مزایای آن برخوردار شدند. حسین جمشیدی افزود: همچنین طرح خط انتقال گاز 40 اینچ که برای گازرسانی به کارخانه فولاد و واحدهای صنعتی با هزینه هزار و 500 میلیارد ریال اجرا شده مورد بهره برداری قرار گرفت. وی ادامه داد: ساختمان بخشداری حکم آباد نیز با اعتبار 10 میلیارد ریال در زیربنای هزار و 100 متر مربع در دو طبقه به بهره برداری رسید. همچنین پس از ارتقای روستای حکم آباد مرکز بخش عطاملک جوین به شهر در آذر ماه پارسال، اداره شهرداری حکم آباد از امروز بطور رسمی آغاز به کار خواهد کرد.نقاب مرکز شهرستان 54 هزارنفری جوین در فاصله 310 کیلومتری غرب مشهد قرار دارد.8145/7495/1858            "}