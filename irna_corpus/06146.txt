{"onTitr":" در استان های گیلان و مازندران؛    ","titr":" هلال احمر به 3597 حادثه دیده سیلاب خدمات داده است","describe":" رشت - ایرنا - رئیس سازمان امداد و نجات جمعیت هلال احمر گفت: به دنبال بارش شدید باران و جاری شدن سیلاب، تاکنون سه هزار و 597 نفر در استان های گیلان و مازندران از خدمات این جمعیت بهره مند شده اند.", "text":"مرتضی سلیمی روز یکشنبه در حاشیه بازدید از مناطق سیل زده شهرستان صومعه سرا در غرب استان گیلان در گفت و گو با خبرنگار ایرنا افزود: در جریان امدادرسانی های جمعیت هلال احمر در دو استان یادشده، 595 باب منزل مسکونی تخلیه آب و به یکصد و 71 نفر در مسیر سیلاب، کمک رسانی شده است.وی اظهار داشت: رهاسازی 130 دستگاه خودرو از مسیر سیلاب، توزیع 496 تخته پتو، سه هزار و 420 قوطی کنسرو ، توزیع خرما و آب معدنی از دیگر خدمات امدادی جمعیت هلال احمر به استان های گیلان و مازندران است.به گفته رئیس سازمان امداد و نجات جمعیت هلال احمر، 696 امدادگر در قالب 138 تیم عملیاتی برای خدمت رسانی به سیل زدگان امدادرسانی کرده اند.وی با بیان اینکه امدادرسانی به سیل زدگان تا عادی شدن وضعیت ادامه دارد، افزود: مشکلی به لحاظ توزیع اقلام امدادی و خدمات رسانی به افراد متأثر از سیلاب وجود ندارد.سلیمی با اشاره به بازدیدهای خود از مناطق سیل زده استان گیلان گفت: ارزیابی ها نشان می دهد که خسارت ها بیشتر در زیرساخت ها بوده و منازل مسکونی کمتر خسارت دیده اند.رئیس سازمان امداد و نجات جمعیت هلال احمر صبح امروز (یکشنبه) از مناطق سیل زده استان گیلان از جمله شیخ محله تالش، تالش محله، صومعه سرا، اباتر و فومن بازدید کرد.بارش باران از بعدازظهر جمعه گذشته آغاز شد و در برخی نقاط و بعضی ساعت ها به قدری شدید بود که موجب آبگرفتگی در شهرها و جاری شدن سیلاب شد. وقوع سیلاب خسارت هایی را به تاسیسات زیربنایی استان وارد کرده و تاکنون موجب تخریب چندین دستگاه پل، بسته شدن برخی راه های فرعی و بروز مشکلاتی برای مردم شده است. 7286 / 2007            "}