{"onTitr":" امیرآبادی خبر داد:    ","titr":" CFT شاید هفته آینده در مجلس بررسی شود","describe":" تهران - ایرنا - عضو هیات رییسه مجلس گفت: لایحه الحاق ایران به کنوانیسیون مقابله با تامین مالی تروریسم (CFT) فردا چهارشنبه هم در مجلس بررسی نمی شود، و هفته آینده در صورت اتمام بررسی لایحه اصلاح قاچاق مبارزه با کالا و ارز بررسی خواهد شد", "text":"احمد امیرآبادی روز سه شنبه در گفت وگو با خبرنگار پارلمانی ایرنا اظهار داشت: لایحه اصلاح مبارزه با قاچاق کالا و ارز با قید فوریت در دستور کار مجلس قرار دارد . این رو تا پایان بررسی این لایحه نمی توان، CFT را بررسی کرد.وی گفت: بررسی لایحه اصلاح قانون مبارزه با قاچاق کالا و ارز به دلیل زیاد بودن مواد آن فردا به اتمام نمی رسد و احتمالا تا هفته آینده به طول انجامد.عضو هیات رئیسه مجلس اظهارداشت: نهایتا با اتمام بررسی لایحه اصلاح قانون مبارزه با قاچاق کالا و ارز ، لایحه الحاق ایران به کنوانسیون مقابله با تامین مالی تروریسم در مجلس بررسی می شود که احتمالا این بررسی هفته بعد انجام می شود.به گزارش ایرنا، لایحه الحاق جمهوری اسلامی ایران به کنوانسیون مقابله با تامین مالی تروریسم یکی از لوایح چهارگانه مرتبط با FATF است که خردادماه در هنگام آغاز بررسی آن بدنبال اعتراض شماری از اعضای فراکسیون نمایندگان ولایی مجلس از جمله پژمان فر، مجتبی ذوالنور، محسن کوهکن ، سید حسین نقوی حسینی با رای نمایندگان مجلس شورای اسلامی و درخواستی که به امضای ۵۰ نفر از نمایندگان رسید مسکوت گذاشته شد تا ابعاد آن بیشتر مورد بررسی قوای سه گانه و سایر دستگاه ها قرار گیرد.بنا به دعوت رییس مجلس جلسه ای با حضور وزیران اطلاعات، خارجه، رییس کل بانک مرکزی، رییس سازمان اطلاعات سپاه، رییس کمیسیون امنیت ملی، روسای فراکسیون های امید و مستقلین و نمایندگان شورای نگهبان، سرپرست وزارت اقتصاد برگزار و چالش های تصویب کنوانسیون مقابله با تامین مالی تروریسم به لحاظ فنی و کارشناسی بطور مبسوط بررسی شد.کمیسیون امنیت ملی و سیاست خارجی مجلس نهایتا سه شنبه گذشته جمع بندی لازم در مورد این لایحه را انجام و آن را برای بررسی به مجلس ارائه کرد.بنا بود این لایحه این هفته در مجلس بررسی شود ولی تاکنون این اتفاق نیافتاده است.سیام**9121**1553            "}