{"onTitr":"","titr":" برای تکمیل بیمارستان آذرشهر و عجب شیر 500میلیارد نیاز است","describe":" مراغه - ایرنا - معاون درمان وزیر بهداشت، درمان و آموزش پزشکی با اشاره به عزم دولت برای تکمیل طرح های نیمه تمام بخش درمان گفت: 500میلیارد ریال برای تکمیل بیمارستان های 84 تختخوابی آذرشهر و 80 تختخوابی عجب شیر نیاز است.", "text":"به گزارش ایرنا، قاسم جان بابایی روز چهارشنبه در بازدید از بیمارستان امام خمینی (ره) عجب شیر بر تسریع در ساخت و تجهیز ساختمان جدید بیمارستان تاکید کرد و افزود: فضا و امکانات بیمارستان فعلی آذرشهر و عجب شیر جوابگوی نیاز این شهرستان ها با جمعیتی بیش از 200 هزار نفری نیست.وی ادامه داد: وجود دانشگاه ها و صنایع بزرگ شمال غرب کشور در این شهرستان ها و نیز بروز تصادفات متعدد جاده ای در این محورها، تسریع در احداث این مراکز مجهز درمانی را ضروری کرده است.وی همچنین در بازدید از روند تکمیل درمانگاه بهداشتی و درمانی آیت الله هاشمی شهرستان عجب شیر گفت: اقدامات خوب و قابل توجهی در توسعه زیرساخت های بخش درمان در این منطقه انجام شده است.این مقام وزارت بهداشت افزود: بخش زیادی از طرح‌ های درمانی در آذربایجان شرقی تکمیل و به بهره‌ برداری رسیده اما امیدواریم با سرعت بیشتر و با تلاش مضاعف، طرح‌ های نیمه تمام نیز به بهره‌ برداری برسند.به گزارش ایرنا، بیمارستان 80 تختخوابی شهرستان عجب شیر که در کنار بیمارستان کنونی ساخته می ‌شود، در زمینی به مساحت 15 هزار و 200 مترمربع و زیربنای هشت هزار و 67 مترمربع در چهار طبقه در حال احداث است.شهرستان عجب شیر با حدود 85 هزار نفر جمعیت در 98 کیلومتری جنوب غربی تبریز مرکز آذربایجان شرقی واقع است.3077/7485            "}