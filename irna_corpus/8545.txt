{"onTitr":" پیام ارتش به مناسبت سیزدهم مهرماه آغاز هفته نیروی انتظامی؛    ","titr":" سبزپوشان ناجا حافظان امنیت اجتماعی هستند","describe":" تهران - ایرنا - ارتش جمهوری اسلامی ایران به مناسبت آغاز هفته نیروی انتظامی پیام تبریکی صادر و اعلام کرد: بی تردید نکوداشت رشادت‌ ها و فداکاری ‌های جان برکفان ناجا، گواه ایمان و باور قلبی به خدمات ارزنده فرزندان غیور و سبز پوش ایران اسلامی و حافظان امنیت اجتماعی است.", "text":"به گزارش ایرنا از روابط عمومی ارتش در ابتدای این پیام که روز پنجشنبه صادر شد آمده است: ایران اسلامی به واسطه حضور فرزندان مقتدر خود در نیروهای مسلح به ویژه نیروی پرافتخار انتظامی که خالصانه و با نثار جان خویش چه در مرزهای پیرامونی و چه در جای جای شهرها و روستاها زمینه ‌ساز امنیت و استقرار سلامت اجتماعی هستند، از جایگاهی برجسته میان کشورهای منطقه و جهان برخوردار است.این پیام در ادامه می افزاید: بر اساس تدابیر و فرامین فرماندهی معظم کل قوا (مد ظله العالی)، «امنیت، رکن اساسی پیشرفت کشور و نیروی انتظامی رکن تأمین امنیت است» و نیروی انتظامی با هوشمندی و درک صحیح از کارآمدی و توانمندی خویش توانسته است خود را به عنوان ایفاگر نقشی اساسی در عرصه امنیت و نظم عمومی کشور معرفی کند و با ولایت ‌پذیری، مردم‌ داری، قانون ‌مداری و روزآمدی در مسیر تعالی انقلاب اسلامی، تحقق آرمان‌های بنیانگذار جمهوری اسلامی و منویات مقام معظم رهبری حضرت آیت‌الله العظمی امام خامنه‌ای (مدظله العالی) حرکت کند.در ادامه این پیام تصریح شده است:ارتش جمهوری اسلامی ایران ضمن گرامیداشت هفته نیروی انتظامی و نثار درود به روان پاک سبزجامگان فرشته سیرتی که مسیر دروازه های شهادت را با نثار جان خویش طی کرده‌اند و ادای احترام به پیشگاه جانبازان و ایثارگران نیروی انتظامی اطمینان می‌دهد که همواره دوشادوش همرزمان خود در سایر قوای مسلح برای اعتلای نظام مقدس ایران اسلامی بر قله‌های سربلندی و ایثار تا پای جان ایستادگی می‌کند و سیلی آمادگی و اقتدار خود را بر چهره کریه بدخواهان نظام مقدس جمهوری اسلامی ایران سخت‌تر و پشیمان‌کننده ‌تر فرو خواهد آورد.اجتمام**7029 ** 1200            "}