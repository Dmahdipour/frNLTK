{"onTitr":"","titr":" مدیرکل جدید مدیریت بحران استان کرمانشاه معرفی شد","describe":" کرمانشاه - ایرنا - «جلیل بالایی» طی مراسمی به عنوان مدیرکل جدید مدیریت بحران استان کرمانشاه معرفی و از خدمات «رضا محمودیان» مدیر قبلی تجلیل شد.", "text":"به گزارش ایرنا ، روابط عمومی استانداری کرمانشاه به نقل از معاون هماهنگی امور عمرانی استانداری کرمانشاه در این مراسم اعلام کرد: یکی از اهداف بسیار مهم مدیران خدمت بیشتر و صادقانه به مردم است و در استان همواره تلاش کرده ایم که در این راستا گام برداریم.مهرداد سالاری روز پنجشنبه با اشاره به عملکرد استان در مقابله با زلزله سال گذشته و مقایسه این عملکرد با دیگر بحران ها در سطح کشور گفت: مجموع اقدام هایی که در این راستا در استان با توجه به امکانات محدود انجام شد در مقایسه با دیگر سوانح طبیعی در کشور بسیار قابل توجه می باشد که باید از مجموعه این تلاش ها تقدیر و تشکر کنیم. وی در ادامه با بیان اینکه نتیجه عملکرد و تلاش ها در حوزه عمرانی در دیگر حوزه ها نیز تاثیرگذار است، گفت: در این حوزه باید بیشتر تلاش و جدیت داشته باشیم زیرا کار در حوزه عمرانی و فنی بدون شک در دیگر حوزه ها نیز تاثیرگذار است.وی همچنین با اشاره به تلاش های صورت گرفته برای انتخاب معاونان عمرانی در فرمانداری ها اظهار داشت: به طور قطع این کار در راستای انجام امور بهتر و دقیق تر طرح های عمرانی و توجه بیشتر به این حوزه اثرگذار است و ما از فرمانداران استان خواسته ایم که در کنار مباحث سیاسی، اجتماعی و اقتصادی به حوزه عمرانی هم توجه کنند و این مهم را در دستور کارها و برنامه های ویژه خود قرار دهند.معاون هماهنگی امور عمرانی استانداری کرمانشاه در ادامه با بیان اینکه یکی از اهداف بسیار مهم خدمت بیشتر و صادقانه به مردم است، خواستار تکریم بیشتر مردم، سعه صدر و تعامل گسترده تر با مردم توسط بخش های مختلف شد.سالاری همچنین انجام دادن کارها در موعد مقرر و عدم به تاخیر انداختن کارها و برنامه را مورد تاکید قرار داد و بیان داشت: همه در راستای هم افزایی و تسریع در انجام امور باید از تجربیات یکدیگر استفاده کنیم و با توجه به اینکه ظرفیت حوزه عمرانی بسیار غنی و توانمند است که با استفاده از آن می توان تحول بسیار مناسبی در سطح استان ایجاد کرد.وی همچنین ایجاد ارتباط بیشتر با دهیاری ها و شهرداری ها برای اجرای بهتر طرح ها در روستاها و شهرها را مورد تاکید قرار داد.سالاری در ادامه هرگونه تغییر مدیریت را در راستای استفاده از تجربیات جدید و ایجاد افکار جدید برای انجام بهتر امور عنوان کرد و اظهار داشت: آقای رضا محمودیان مدیرکل سابق مدیریت بحران استان انصافاً در زمان بحران و وقوع زلزله سال گذشته استان عملکرد قابل توجه و خوبی داشتند که باید از ایشان و مجموعه مدیریت بحران در زمان بحران و دیگر اقدام ها تقدیر و تشکر کنیم.معاون هماهنگی امور عمرانی استانداری کرمانشاه در پایان با اشاره به توانمندی ها و سوابق جلیل بالایی، ایشان را به عنوان مدیرکل جدید مدیریت بحران استان معرفی کرد.رضا محمودیان طی چند روز اخیر به عنوان مدیرکل حراست استانداری کرمانشاه منصوب شد.8066            "}