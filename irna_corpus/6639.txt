{"onTitr":"","titr":" هفته ملی کودک با برنامه قرآنی در البرز آغاز شد","describe":" کرج-ایرنا- روزجهانی و هفته ملی کودک با برنامه آموزشی قرآنی و انس با این کتاب آسمانی در استان البرز کلید خورد.", "text":"به گزارش ایرنا، آئین متمرکز روز جهانی کودک روز شنبه با حضور کلاس اولی ها در کانون امام علی (ع) کرج برگزار شد که کودکان به مدت یک هفته ضمن برخورداری از برنامه های فرهنگی با قرآن کریم مانوس می شوند.یونس جاوید نسب رئیس اداره دوره اول معاونت ابتدایی اداره کل آموزش و پرورش البرز در این آئین گفت: دوران کودکی به عنوان مهمترین مقطع شکل گیری شخصیت اجتماعی انسان از اهمیت بسزایی برخوردار است که باید از سوی مربیان و مدیران مورد توجه قرار گیرد.وی با اشاره به اینکه کودکان امروز آینده سازان فردای ایران اسلامی هستند، افزود: اهمیت دادن به کودکان این باور را در آنان به وجود می آورد که آنها افراد مهمی هستند و باید با احترام با آنان برخورد شود.جاوید نسب گفت: دین مبین اسلام به پرورش روح ، سلامت انسان و سالم زندگی کردن اهمیت زیادی داده است که باید این مهارت ها و توصیه ها را به کودکان ایران زمین آموخت.در آئین هفته ملی کودک،  کودکان برنامه قرآنی، سرود ملی، شاهنامه خوانی، نمایش به زبان شعر، مسابقه و نمایشگاه کتاب اجرا کردند.استان البرز 42 هزار دانش آموز اول ابتدایی دارد.2819/ 6155            "}