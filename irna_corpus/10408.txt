{"onTitr":"","titr":" 63 میلیارد تومان تسهیلات به اشتغال زایی در فسا اختصاص یافت","describe":" شیراز-ایرنا- معاون استاندار فارس و فرماندار ویژه فسا گفت:  63 میلیارد تومان تسهیلات به 200 طرح اشتغال زا از دو محل اشتغال فراگیر و توسعه روستایی در فسا اختصاص یافته است.", "text":"سلیمان کرمی شامگاه سه شنبه در همایش تجلیل از کارآفرینان برتر شهرستان فسا اظهار داشت: پس از بهره برداری طرح ها حداقل زمینه اشتغال ٤٠٠٠ نفر به صورت مستقیم فراهم می شود.وی ادامه داد: طی دو سه سال اخیر شاهد افزایش حدود 8 درصدی ایجاد اشتغال در فسا بوده ایم که البته با توجه به اضافه شدن خیل بیکاران بویژه فارغ التحصیلان دانشگاه ها و همچنین غیرفعال شدن شاغلان حوزه کشاورزی، این افزایش ایجاد اشتغال چندان ملموس نبوده است. کرمی بیان کرد:به همت دست اندرکاران و مسوولان شهرستان فسا ، در چند ساله اخیر  فرآیند اشتغال زایی از بخش کشاورزی به سمت تمرکز بخشیدن در اموری مانند گردشگری و خدمات و صنعت تغییر کرده که البته لازم است این تغییر رویه با سرعت و شتاب بیشتری صورت پذیرد. فرماندار فسا ادامه داد:بسته های تشویقی بسیار قابل توجهی در زمینه ایجاد خدمات در شهرک صنعتی تدارک دیده شده است از جمله تخفیف 90 در صدی در واگذاری زمین و ایجاد شرایط مطلوبی مانند تقسیط  48 ماهه و همچنین رفع مشکلات آب و .. از عمده ترین این امتیازات است که می توان از آن به عنوان فرصت مناسب برای سرمایه گذاران نام برد. کرمی اضافه کرد:یکی دیگر از طرح های اشتغال زا حمایت از مشاغل خانگی با تسهیلات مناسب است که با توجه به سیاست مبتنی بر حمایت از کارگاه های کوچک، می توان شاهد افزایش اشتغال در سراسر نقاط شهرستان بود. وی گفت: به عنوان یک فسایی باید بپذیریم که اولویت فعلی شهرستان ایجاد اشتغال و رونق اقتصادی و بهبود وضعیت اقتصادی و اجتماعی شهرستان است. به گفته وی این مهم جز در سایه همدلی و وفاق و احساس وظیفه عمومی بویژه فسایی های غیر ساکن و دارای توان مالی ، حاصل نمی شود و این در شرایطی است که زیر ساخت های اساسی در سطح شهرستان نیز فراهم است. شهرستان فسا در فاصله 130کیلومتری جنوب شرقی شیراز واقع شده است. 9663 / 1876            "}