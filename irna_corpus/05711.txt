{"onTitr":"","titr":" روسیه در دوران پوتین برای حفظ منافع به عضویت FATF درآمد","describe":" مسکو - ایرنا - روسیه از سال 1993 با گروه ویژه اقدام مالی برای مبارزه با پولشویی موسوم به FATF  همکاری داشته و در سال 2003 به عضویت این سازمان درآمد.", "text":"به گزارش ایرنا، سازمان نظارت مالی روسیه موسوم به «روس فین مانیتورینگ» به نمایندگی از روسیه در گروه ویژه اقدام مالی برای مبارزه با پولشویی حضور دارد.روابط روسیه و گروه ویژه اقدام مالی یا اف ای تی اف از بیش از سه دهه پیش آغاز شده است و گروه ویژه اقدام مالی در سال های 1999 و 2000 فهرستی از 15 کشور را منتشر کرد که قوانین این کشورها در مبارزه با پولشویی و جرایم مالی ضعیف بود و روسیه در این فهرست قرار داشت.  این وضعیت ادامه داشت تا اینکه در سال های 2002و 2003 (نخستین دوره ریاست جمهوری ولادیمیر پوتین) قوانین روسیه از نظر مبارزه با پول شویی از طرف اف ای تی اف مورد ارزیابی دقیق قرار گرفت و این کشور سرانجام در ماه ژوئن سال 2003 به عضویت گروه ویژه اقدام مالی درآمد؛ روسیه در سال 2002 همچنین از فهرست سیاه اف ای تی اف خارج شد.   گزارش های ارایه شده از سوی اف ای تی اف در مورد وضعیت بانک های روسیه سبب شده است تا سرمایه گذاران خارجی از سرمایه گذاری در این کشور در دو دهه اخیر اطمینان بیشتری کسب کنند. به گزارش سازمان نظارت مالی روسیه (روس فین مانیتورینگ)، روسیه از سال 2010 بطور منظم در مورد پیشرفت های در تکامل بخشی ساختار ملی مبارزه با پولشویی در اجلاسیه های عمومی سازمان اف ای تی اف گزارش می دهد.  بر این اساس، در ماه اکتبر سال 2013 روسیه ششمین گزارش در مورد وضع قوانین خود (در عرصه مبارزه با پول شویی و تامین مالی تروریسم) را ارایه کرد و با بررسی این گزارش، روسیه از فهرست نظارت از سوی این گروه تا برگزاری دور جدید ارزیابی ها در اواخر سال 2018، خارج شد. در گزارش سازمان نظارت مالی روسیه همچنین به ریاست ولادیمیر نچایف از روسیه بر اف ای تی اف در سال های 2013 و 2014 اشاره شده که برای اولین بار در تاریخ این سازمان بین المللی بود.گروه ویژه اقدام مالی برای مبارزه با پولشویی یا اف ای تی اف یک سازمان بین دولتی است که در سال 1989 با ابتکار گروه جی هفت با نگرش به سیاست‌های توسعه برای مبارزه با پولشویی راه اندازی شده‌ است.ابزار اصلی این گروه برای انجام وظایف خود، سندی متشکل از 40 توصیه در عرصه های مبارزه با پول شویی و تامین مالی تروریسم است که هر پنج سال مورد بازبینی قرار می گیرد.امروز یکشنبه، کنوانسیون مقابله با تامین مالی تروریسم (CFT) توسط مجلس شورای اسلامی ایران تصویب شد.اروپام*391*1346 ** 1546            "}