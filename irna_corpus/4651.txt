{"onTitr":"","titr":" دو فیلم جدید از چهارشنبه به سینماها می‌آید","describe":" تهران - ایرنا - سخنگوی شورای صنفی نمایش، دو فیلم جدید برای اکران در سینماهای کشور از چهارشنبه 18 مهرماه را معرفی کرد.", "text":"غلامرضا فرجی در گفت و گو با خبرنگار سینمایی ایرنا درباره آخرین مصوبات شورای صنفی نمایش در جلسه امروز دوشنبه 16 مهرماه، اظهار داشت: از چهارشنبه 18 مهرماه همزمان با روز جهانی کودک فیلم سینمایی «آهوی پیشونی سفید2» که در ژانر کودک تولید شده نمایش خود را آغاز خواهد کرد.محمدرضا شریفی‌نیا، پژمان بازغی، لیلا اوتادی، ترلان پروانه، ارسلان قاسمی، امیررضا احمدی، ساغر عزیزی، امیر غفارمنش، هومن حاجی‌عبداللهی، سیدجواد هاشمی ، حسام نواب‌صفوی، امیر سهیلی، ابراهیم شفیعی، داریوش پیرو، یوسف طاهریان، فرزانه زهره‌وند، رکسانا وطن‌خواه در «آهوی پیشونی سفید2» به ایفای نقش پرداخته‌اند.در  خلاصه‌ داستان این فیلم به کارگردانی جواد هاشمی آمده: از داخل یک غار، اختاپوس امورات قلعه را فرمانروایی می‌کند، او برای به دام انداختن آهوها و نوشیدن عصاره تن آنها بل بله را به خدمت درآورده اما آهوها با نقشه‌ پیشونی‌ سفید از قلعه فرار می‌کنند. از طرفی مادر «آهوی پیشونی‌ سفید» برگشته تا آهو را از پدر خوانده‌اش بگیرد اما... .فرجی همچنین افزود: فیلم سینمایی «لس آنجلس تهران»  از روز 18 مهر ماه نمایش خود را به جای فیلم «سوفی و دیوانه» آغاز خواهد کرد. البته فیلم «سوفی و دیوانه» همچنان در سینماهای زیرگروه اکران خواهد شد.«لس آنجس» تهران اثری در ژانر کمدی- فانتزی است که تینا پاکروان کارگردانی و تهیه کنندگی آن را برعهده داشته است.در این فیلم هنرمندانی چون مهناز افشار، پرویز پرستویی، ماهایا پطروسیان، زهیر یاری، گوهر خیراندیش، شیرین یزدان بخش، ژوبین رهبر، بانیپال شومون، برایان للی، امی گواورا و جسی ننسی ایفای نقش می کنند.سخنگوی شورای صنفی نمایش، از ثبت قرارداد اکران فیلم سینمایی «سرو زیر آب» در سرگروهی سینما آزادی بعد از فیلم «مغزهای کوچک زنگ زده» نیز خبر داد.فراهنگ**9246** 1701            "}