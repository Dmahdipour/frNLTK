{"onTitr":"","titr":" رژه کاروان ایران در مراسم افتتاحیه بازی های پاراآسیایی 2018","describe":" تهران -ایرنا- کاروان «خودباوری و امید» در مراسم افتتاحیه بازی های پاراآسیایی جاکارتا که امروز در ورزشگاه «گلورا بانگ کارنو» برگزار شد، رژه رفت.<br/><br/> <br/>.", "text":"به گزارش خبرنگار اعزامی ایرنا، سومین دوره رقابت های پاراآسیایی به میزبانی جاکارتا پایتخت اندونزی از ساعت 19 امروز به وقت محلی در ورزشگاه گلورا بانگ کارنو برگزار شد. کاروان اعزامی ایران به این مراسم، پس از کشور هندوستان وارد مسیر اصلی شد و رژه خود را آغاز کرد.  «ساره جوانمردی» قهرمان ایران در رشته تیراندازی به عنوان پرچمدار در صدر این کاروان، رژه را از ساعت 19 و 35 شروع کرد. وهب همدانی فرزند شهید همدانی که سرپرست نمادین این کاروان است، در صف دوم و سیامند رحمان قوی ترین ورزشکار معلول جهان در صف سوم رژه را ادامه دادند. سایر قهرمانان و ورزشکاران ایران نیز در صف های بعدی، کاروان خودباوری و امید را تکمیل کردند. مراسم رژه برای کاروان ایران 5 دقیقه به طول انجامید و سپس در جایگاه تعبیه شده در قسمت شرقی ورزشگاه متوقف شد.بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی در سومین دوره بازی های پاراآسیایی 2018 جاکارتا شرکت کرده است.ورزشی** 2052 ** 1528 **9129            "}