{"onTitr":"","titr":" یمن؛ واژه ای نو از جنگ بین ملت ها - علی حیدری*","describe":" تهران - ایرنا- وقایع اخیر در یمن ثابت کرد که جنگ میان این کشور و عربستان سعودی، پا را فراتر از درگیری نظامی گذاشته و به نسل کشی و کشتار نیروهای غیر نظامی بیگناه رسیده است.", "text":"شاید در نخستین روزها و ماه های حمله ائتلاف به رهبری عربستان به یمن، فقط مناطق نظامی - اداری مورد هجمه واقع می شد اما طی ماه های گذشته، خبرها حکایت از تغییر رویه سران عربستان نسبت به این جنگ دارد.فقط در سال نخست جنگ در سال 2015، 6 هزار و 90 تن از یمنی ها کشته شدند که یک هزار و 698 نفر از آنان را کودکان تشکیل می دادند.کشتار کودکان در جنگ ها، چهره تازه این فجایع نیست، اما اینکه در یمن فقط طی کمتر از یک سال، یک چهارم از کشته شدگان را کودکان که نقشی در سیاست و درگیری نظامی ندارند، تشکیل می دهند، جای سوال دارد.سازمان ملل هم در قوانین مربوط به زمان جنگ و درگیری مسلحانه بر اینکه غیر نظامیان به ویژه کودکان و زنان نباید قربانیان این نوع منازعات باشند، تاکید کرده است.جدای از علل مختلفی که برای جنگ میان یمن و عربستان بیان می شود و تحلیلگران بسیاری ریشه آن را مربوط به اختلافات قومیتی می دانند، افکار عمومی به خوبی می داند که کودکان هیچ اطلاعی از این مباحث ندارند، قادر به دفاع از خود نیستند و نمی توانند در برابر حمله ها ایستادگی کنند.نکته جالب توجه در این شرایط، حضور سران عربستان سعودی به عنوان سربازان پیاده نظام آمریکا در یک سو و همراهی برخی سران کشورهای عربی در سوی دیگر برای تشویق و همراهی در کشتار مردم بیگناه یمن است. اینکه عربستان سعودی در این منازعه به دنبال جلوگیری از گسترش نفوذ شیعیان و دولت آمریکا هم همواره به رغم ظاهر فریبکار خود، به دنبال کشتار مسلمانان از هر قومیت، فرقه و مذهبی است، جای هیچ تردیدی ندارد اما موضوع قابل توجه در این میان، همراهی برخی کشورهاست که هیچ سودی از این درگیری نمی برند و تصور می کنند، سرکوب یمن انتفاعی اگرچه اندک برای آنان دارد.گذشته از تمام این مباحث هر هدفی که هر دولتی در یمن دنبال می کند، کشتار روز افزون کودکان که گاه می توان از آن به نسل کشی یاد کرد، چهره جدیدی از این درگیری ها را نمایش می دهد، تصویری که با وجود به درد آوردن احساسات انسانی جهانیان، هیچ قدرتی در برابر این فجایع انسانی به خود جرات شکستن سکوت و حمایت از کودکان بیگناه را نمی دهد.کودکان در هر نقطه ای جهان، بدون شک معصوم تر و بیگناه ترین انسان های روی زمین هستند و هیچ نقشی در شکل گیری جنگ ها و درگیری های سیاسی نداشته و ندارند، اتفاقی که این روزها در یمن به فراموشی سپرده شده است.* خبرنگار ایرنا            "}