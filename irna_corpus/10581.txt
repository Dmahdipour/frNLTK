{"onTitr":" مدیرکل ورزش و جوانان فارس:    ","titr":" برق منطقه ای فارس پاسخگوی قطع برق ورزشگاه پارس باشد","describe":" شیراز-ایرنا-مدیرکل ورزش و جوانان فارس با اشاره به موضوع قطع برق که در هنگام مسابقه تیم های فوتبال فجر شهید سپاسی و قشقایی شیراز در ورزشگاه پارس این شهر رخ داد، گفت: برق منطقه ای فارس باید در این زمینه پاسخگو باشد.", "text":"حیدر علی کامیاب کلانتری، سه شنبه در گفت و گو با ایرنا  بیان داشت: این ورزشگاه چند مولد برق دارد که یکی از آنها کار می کرده است اما متاسفانه انتهای بازی و در زمان بازی 2 تیم یاد شده در هشتم مهرماه ، برق بیرون ورزشگاه قطع شد که در این زمینه اداره برق باید توضیح دهد.وی ادامه داد: بخشی از این مشکل مربوط به تجهیزات و بخش دیگر ناشی از خطای انسانی بود که به همین سبب مدیر این مجموعه تغییر کرد.کامیاب کلانتری افزود: اعضای هیات فوتبال فارس برای مدیریت کردن در اینگونه ورزشگاه های مدرن نیاز به آموزش دارند و از مسئول این هیات خواسته ایم از افرادی با دانش فنی بالا استفاده کند.وی ادامه داد: نمی خواهم توجیه کنم، اگر چه قصوری هم از ما بوده است، اما هیات فوتبال فارس این ورزشگاه را در اختیار دارد و باید در اداره این مکان دقت بیشتری داشته باشند.او گفت: این درست است که اتفاقی بر اثر سهل انگاری رخ داده است اما قابل قیاس با سایر ورزشگاه های کشور نیست چرا که اخیرا شاهد حوادث تلخی بودیم که این همه مورد هجمه قرار نگرفتند، اما قطع شدن برق ورزشگاه پارس مورد انتقاد فراوان قرار گرفت.وی، از تماشاگران حاضر در ورزشگاه پارس در زمان بازی 2 تیم مورد اشاره، قدردانی کرد و اظهار داشت: تماشاگران فارسی نشان دادند که فرهنگ خوبی دارند و با وجود اینکه برق ورزشگاه حدود 45 دقیقه قطع شد، آنها خویشتنداری کردند و این امر جای تشکر دارد.مدیر کل ورزش و جوانان فارس ادامه داد: ورزشگاه پارس پس از 22 سال در سال 96 به بهره برداری رسید و بر اساس برنامه باید در سه مرحله، ساخت، بهره برداری و تحویل موقت به هیات فوتبال دنبال می شد و مقرر شده در سال 98 تمام ورزشگاه تجهیز و آنگاه به صورت دائم تحویل هیات شود که آنها هم باید از افراد متخصص برای نگهداری آن استفاده کنند.وی تاکید کرد: دولت خدمات زیادی در سه سال گذشته به ورزش فارس کرده و بی انصافی است این همه خدمات به مردم به ویژه جوانان را به دلیل گرایش سیاسی، فراموش کنیم و اتفاقات کوچک را با سیاه نمایی بزرگ جلوه دهیم.کامیاب کلانتری ادامه داد: ورزشگاه پارس بر اساس تایید و استاندارد های فدراسیون جهانی فوتبال (فیفا) ساخته شده است و با توجه به این ویژگی، می تواند میزبان رقابت های بین المللی باشد.**تیم های شیرازی می توانند در ورزشگاه دستغیب بازی کنند مدیر کل ورزش و جوانان استان فارس در بخش دیگری از سخنانش اظهار داشت: مدیر عامل باشگاه های فوتبال قشقایی و فجر شهید سپاسی شیراز می توانند درخواست کنند تا بازی های آنها در ورزشگاه شهید دستغیب برگزار شود.کامیلاب کلانتری گفت: شاید چمن مصنوعی ورزشگاه دستغیب برای تیم های شیرازی مناسب باشد و بهتر نتیجه بگیرند اما در بازی های پُر تماشاگر به ویژه دیدارهایی که تیم قشقایی شیراز در آن حضور دارد، سکوی های ورزشگاه پاسخگوی هوادارانشان نیست.وی اضافه کرد: در نشستی که با مسئولان نیروی انتظامی داشتیم مقرر شد برای کنترل بهتر ورزشگاه از نیروهای بیشتری استفاده کنند.**رئیس هیات فوتبال 16 مهرماه انتخاب می شود کامیاب کلانتری در مورد انتخابات هیات فوتبال فارس هم بیان داشت: شانزدهم مهرماه جاری با حضور رئیس فدراسیون فوتبال انتخابات برگزار و رئیس این هیات از سوی اعضای مجمع برگزیده می شود.وی افزود: امیدواریم شاهد یک مجمع با کیفت باشیم و بهترین شخص هم برای تصدی هیات انتخاب شود و تحولی خوب به وجود آید تا وضعیت فوتبال فارس بهبود یابد.این مقام مسئول اظهار داشت: فوتبال ما 18 سال است حرفه ای شده اما هنوز تفکرات حرفه ای حاکم نیست و باید در این زمینه نیز کار کنیم تا همه افرادی که در فوتبال هستند، حرفه ای شوند.هنگام بازی تیم های فجر شهید سپاسی و قشقایی شیراز که هشتم مهرماه 97 در ورزشگاه پارس شیراز برگزار شد، 2 بار برق این ورزشگاه قطع شد که این امر وقفه 45 دقیقه ای در ادامه این بازی ایجاد کرد.سرانجام این مسابقه با نتیجه یک بر صفر به سود تیم قشقایی پایان یافت و این تیم به صدر جدول رفت.در رقابت های فوتبال دسته یک کشور 17 تیم حضور دارند و پس از انجام 32 بازی، تیم های اول و دوم جدول جواز صعود به لیگ برتر فصل 98 را دریافت خواهند کرد و تیم سوم دسته یک، در بازی حذفی به مصاف تیم چهاردهم لیگ برتر برای کسب سهیمه سومی می رود.7368 /6118            "}