{"onTitr":"","titr":" ترامپ آرزوی حضور دخترش در سازمان ملل را تکرار کرد","describe":" تهران- ایران- رئیس جمهوری آمریکا در میانه اتهام خانواده سالاری، آرزوی تصدی کرسی نمایندگی این کشور در سازمان ملل برای دخترش را تکرار کرد.", "text":"به گزارش جمعه شب ایرنا، دونالد ترامپ در پیامی توئیتری نوشت: چه خوب که همه ایوانکا را برای سفیری آمریکا در سازمان ملل می خواهند.وی افزود: او گزینه فوق العاده ای می شد اما من در حال حاضر هم صدای (اتهام) خانواده سالاری را می شنوم. ما افراد فوق العاده ای داریم که این سمت را می خواهند.شایعات جایگزینی ایوانکا دختر ترامپ با نیکی هیلی سفیر مستعفی آمریکا در سازمان ملل زمانی قوت گرفت که هیلی در نشست خبری مربوط به استعفای خود از وی تقدیر کرد.ترامپ در همان نشست نیز اشاره کرد که دخترش گزینه خوبی برای این سمت است اما در صورت انتخاب وی با اتهام پارتی بازی و خانواده سالاری مواجه می شود.«دینا پاول» معاون پیشین مشاور امنیت ملی آمریکا در امور راهبردی یکی از گزینه های ترامپ برای این سمت بود که امروز در تماسی تلفنی با ترامپ انصراف داد.در حالی که دختر ترامپ نیز پیشتر در پیامی توئیتری اعلام کرد که قصد پذیرفتن این سمت را ندارد، رسانه ها از احتمال انتخاب «ریچارد گرنل» سفیر آمریکا در آلمان خبر می دهند.هیلی سه شنبه گذشته در اقدامی غیرمنتظره از سمت خود استعفا داد و ترامپ نیز بلافاصله کناره گیری او را پذیرفت.ترامپ اعلام کرد هیلی از چند ماه پیش گفته بود که قصد کناره گیری از این سمت را دارد و تنها تا پایان سال جاری (میلادی) با دولت خواهد بود. برخی رسانه های گفته اند که کناره گیری هیلی نشان از هرج و مرج در کاخ سفید دارد.شبد**9416**9122            "}