{"onTitr":"","titr":" روز ملی روستا فرصتی برای معرفی آثار فرهنگی و هنری است","describe":" سنندج - ایرنا - فرماندار دیواندره گفت: روز ملی روستا فرصت مناسبی برای معرفی و شناسایی آثار فرهنگی و هنری روستاییان به دیگران است.", "text":"به گزارش خبرنگار ایرنا، جعفر توان عصر سه شنبه در مراسم روز ملی روستا که در روستای قلعه روتله برگزار شد، افزود: روستا از ارکان استقلال اقتصادی، تقویت توان مالی و پشتوانه سیاسی و امنیتی هر کشوری محسوب می شود.وی اظهار داشت: ایران اسلامی با دارا بودن فرصت های بی نظیر طبیعی و تولیدی، روستاها نقش مهمی در پیشبرد اهداف و سیاست های اقتصاد مقاومتی ایفا می کنند.توان توجه ویژه به مناطق روستایی و ارتقای شاخص های توسعه پایدار روستاها را از جمله اولویت های اساسی دولت دانست و تاکید کرد: به منظور ایجاد فضای کسب و کار روستایی امسال 217 میلیارد ریال بیش از 190 درصد سهم این شهرستان از تسهیلات اشتغال پایدار روستایی جذب و به طرح های تولیدی و صنایع تبدیلی پرداخت شد. وی یادآور شد: دیواندره با دارا بودن فرصت های خدادادی و استعدادهای تولیدی و محیطی، زمینه تقویت فعالیت های اقتصادی را دارد و مسئولین در این مسیر همراه و حامی فعالان اقتصادی در روستاها هستند.بخشدار کرفتو هم در سخنانی گفت: برگزاری جشنواره های مختلف فرهنگی و هنری سبب اعتلای فرهنگی و هنری روستاها می شود.امید هاشمی نسب اضافه کرد: برگزاری جشنواره روز ملی روستا فرصتی برای احیای ظرفیت ها، فرهنگ و آداب و سنت های این مناطق است.وی افزود: بازی های بومی و محلی که مربوط به روستاها بود امروز به صورت عملی از سوی روستاییان نمایش داده شد.شهرستان دیواندره با 173 روستا در دو بخش مرکزی و کرفتو و 80 هزار نفر جمعیت در 85 کیلومتری جنوب غربی شهر سنندج قرار دارد.7353/9102            "}