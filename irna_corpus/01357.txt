{"onTitr":"","titr":" امنیت پایدار در کرمان* داود رجبی","describe":" کرمان - ایرنا - امروز استان پهناور کرمان به رغم تمامی تهدیدات و مشکلات، به همت نیروهای انتظامی و امنیتی یکی از درخشان ترین دوره های خود را به لحاظ امنیت  پایدار و ثبات سرمایه گذاری سپری می کند.", "text":"به گزارش ایرنا، ایجاد امنیت از مهمترین اولویت های اداره هر کشوری است که ثبات، رفاه و پیشرفت هر ملتی را تضمین می کند و جامعه را به سمت اینده ای روشن رهنمود می سازد.استان کرمان با توجه به نزدیکی به مرزهای شرقی، وجود قومیت ها و جغرافیای خاص با مسائلی همچون فعالیت باندها و قاچاقچیان مسلح مواد مخدر و کالا، تردد و اسکان اتباع غیرمجاز، قتل، نزاع های محلی، سرقت و غیره مواجه است.در سالهای اخیر با تلاش جان برکفانه ماموران انتظامی و امنیتی شاهد امنیت پایدار در استان کرمان هستیم و سال گذشته کرمان رتبه برتر امنیتی را در کشور کسب کرد.این استان از مهرماه سال گذشته تا مهرماه امسال شاهد کاهش 43 درصدی قتل مسلحانه، چهار درصدی قتل و کاهش 6 درصدی آدم ربایی نسبت به مدت مشابه سال قبل بوده است که دستاورد بزرگی برای مسئولان امنیت و نظم استان بشمار می رود.بنا به اظهار مسئولان حوزه امنیت کرمان، در حوادث دی ماه گذشته با مدیریت و ابتکار عمل شاهد کمترین برخورد در اجتماعات شکل گرفته بودیم که تجربه جدید از تعامل بین شهروندان و متولیان برپایی حفظ و نظم بود.همچنین در حوزه سیاسی در چهار سال گذشته شاهد برگزاری 2 دوره انتخابات ریاست جمهوری، مجلس خبرگان رهبری، مجلس شورای اسلامی و شوراهای اسلامی شهر و روستا بودیم که با برپایی صدها نشست و گردهمایی تبلیغاتی همراه بود که خوشبختانه این برنامه ها با آرامش و امنیت برگزار شد.طی سالهای گذشته مناطق کویری استان کرمان جلونگاه اشرار و باندهای قاچاق مواد مخدر بود که با پایش و مقابله مستمر آنها توسط عوامل امنیتی، نظامی و انتظامی امروز هیچ باند و گروه سازمان یافته در این مناطق و استان فعالیت ندارد.در حوزه جرائم سایبری و فضای مجازی نیز پلیس فتا و سایر دستگاه های ذیربط با رصد این بخش سد راه مجرمان و تبهکاران شده اند و مجال عملی کردن نیات سوء به آنها داده نمی شود.در حوزه امنیت اجتماعی نیز در جنوب و شرق استان با همکاری سران طوایف و ریش سفیدان امنیت پایدار برقرار شده است، در حالی که سالیان گذشته درگیری، نزاع و قتل به دلیل اختلافات و تعصبات قومی و محلی در این مناطق آمار بالایی داشت.تردد و حضور اتباع غیر مجاز در کرمان موجب برخی مشکلات امنیتی در استان شده است که با تلاش مسئولان و دستگاه های متولی و همچنین همکاری خود اتباع میزان جرم و جنایت در میان اتباع کاهش بسیار چشمگیری پیدا کرده است.وجود سلاح های گرم و سرد سبک و سنگین در استان کرمان یکی از معضلات حفظ امنیت بشمار می آید که با اقدامات انجام شده رتبه بسیار خوبی در زمینه مقابله با این سلاح ها توسط مسئولان امنیتی و انتظامی حاصل شده است و  کرمان با کشف بیش از هزار و 689 قبضه سلاح در سال گذشته، بالاترین ضریب کشف سلاح را دارد.البته این دستاوردهای کم نظیر بدون بها بدست نیامده و حاصل آن شهادت و مجروحیت تعدادی از پرسنل خدوم امنیتی و انتظامی است.هرچند مشکلات امنیتی هر روز در قالب های جدید ظاهر می شوند، اما هوشیاری تمامی مسئولان و نیروهای امنیتی و انتظامی در دستگاه های ذیربط سایه شیرین امنیت را بر این استان گسترانیده است.خبرنگار ایرنا کرمان5054            "}