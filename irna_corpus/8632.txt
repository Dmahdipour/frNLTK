{"onTitr":"","titr":" رگبار و رعد و برق چهارمحال و بختیاری را فرا می گیرد","describe":" شهرکرد- ایرنا- معاون توسعه و پیش بینی هواشناسی چهارمحال و بختیاری گفت: برای روزهای شنبه و یکشنبه هفته آینده وقوع رگبار، رعد و برق و احتمال بارش تگرگ در برخی مناطق استان پیش بینی می شود.", "text":"مهرداد قطره سامانی روز پنجشنبه در گفت و گو با ایرنا افزود: طی روزهای آینده با وزش بادهای به نسبت شدید و افزایش ابر نه تنها شاهد خیزش گرد و خاک محلی خواهیم بود بلکه وقوع رگبار و رعد و برق نیز در برخی از مناطق استان شکل می گیرد.وی ادامه داد: در برخی مناطق کوهستانی و مرتفع استان از جمله شهرستان کوهرنگ نیز احتمال بارش تگرگ وجود دارد.قطره سامانی با بیان اینکه در روزهای آینده دمای هوای استان تغییرات محسوسی نخواهد داشت، تصریح کرد: پیش بینی می شود دمای هوا در خنک ترین ساعات 4 درجه سانتی گراد باشد که در مقایسه با روزهای گذشته با تغییری روبرو نمی شود.معاون توسعه و پیش بینی هواشناسی چهارمحال و بختیاری با بیان اینکه بارش های موثر پاییزی امسال از آبان ماه در استان آغاز می شود، افزود: انتظار می رود امسال پاییز پربارشی در استان داشته باشیم.به گزارش ایرنا، چهارمحال و بختیاری درحالی سال آبی 97-98 را آغاز کرده که با کاهش 41 درصدی بارش ها و منابع آبی مواجه است.چهارمحال و بختیاری سرچشمه 2 رودخانه کارون و زاینده رود و بخشی از رودخانه دز است.کاهش نزولات جوی در چهارمحال و بختیاری طی یک دهه اخیر، استان های اصفهان و خوزستان را دچار تنش آبی کرده است.7363/6021            "}