{"onTitr":"","titr":" موتورسواران قانونمند در تکاب کلاه ایمنی رایگان دریافت کردند","describe":" مهاباد- ایرنا- پلیس راهنمایی و رانندگی تکاب به 30 موتور سوار قانونمند این شهرستان به مناسبت هفته نیروی انتظامی کلاه ایمنی رایگان اهدا کرد.", "text":"به گزارش ایرنا، فرمانده انتظامی تکاب در این آیین گفت: این اقدام به منظور ترویج فرهنگ ترافیک و تشویق موتور سواران برای رعایت قانون راهنمایی و رانندگی انجام می شود. سرهنگ زین العابدین پشتیبان افزود: برای جلوگیری از حوادث تلخ و ناگوار برای خانواده ها و رانندگی ایمن و آسایش مردم در معابر عمومی رعایت قانون راهنمایی و رانندگی از سوی موتور سواران ضروری است. وی ادامه داد: با پیگیری مسوولان شهرستانی، از این هفته گواهینامه رانندگی موتورسیکلت در شهرستان تکاب صادر می شود که این امر موجب کاهش تردد موتورسواران به دیگر شهرها می شود.در این مراسم جمعی از موتورسواران قانونمند تکابی با قرعه کشی از سوی پلیس راهنمایی و رانندگی، در اقدامی نمادین کلاه ایمنی رایگان دریافت کردند. 13 تا 19 مهرماه هر سال به عنوان هفته نیروی انتظامی در کشور نامگذاری شده که شعار امسال این هفته 'پلیس مقتدر- امین مردم' است.شهرستان تکاب با 81 هزار نفر جمعیت در جنوب آذربابجان غربی واقع شده است. 7514/3020/2093            "}