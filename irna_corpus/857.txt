{"onTitr":"","titr":" گرجستان جلوی انتقال غیرقانونی ارز به ایران را گرفت","describe":" باکو - ایرنا- سرویس امنیت دولتی گرجستان،اعلام کرد که طی عملیات ویژه ای، با فعالیت غیر قانونی تعدادی از شهروندان ایرانی مقیم این کشور برخورد کرد و جلوی انتقال ارز از سوی این افراد به ایران را گرفت .", "text":"پایگاه خبری «آپسنی»روز پنجشنبه به نقل از سرویس امنیت دولتی گرجستان، افزود: مامورین نهاد مبارزه با فساد اقتصادی سرویس امنیت دولتی و مرکز ضد تروریستی گرجستان در این عملیات مشترک از فعالیت اقتصادی غیر قانونی و مشروعیت بخشیدن به درآمدهای نامشروع شهروندان ایرانی جلوگیری کردند.بنا به این گزارش، نهادهای امنیتی گرجستان در چند ماه اخیر برای شناسایی عاملان حواله غیر قانونی از گرجستان به ایران ، مشغول انجام بازرسی های محرمانه بودند .این گزارش افزود: عاملان حواله غیر قانونی در خارج از سیستم بانکی، ارز از گرجستان به ایران منتقل می کردند و در رابطه با این فعالیت نامشروع درآمد کلان بدست می آوردند .در جریان بازرسی های مامورین امنیتی در دفتر و منازل شهروندان ایرانی در  تفلیس مبالغ کلانی پول نقد و ترمینال بانکی ساخت ایران کشف و مصادره شده است.تحقیقات سرویس امنیت دولتی گرجستان برای شناسایی سایر عاملان این گونه فعالیت های اقتصادی غیر قانونی ادامه دارد.خاورم ** 337** 1579            "}