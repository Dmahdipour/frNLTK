{"onTitr":"","titr":" بنگلادش انتقال پناهجویان روهینگیا را به تعویق انداخت","describe":" دهلی نو-ایرنا- مقامات دولتی بنگلادش اعلام کردند طرح انتقال تعدادی از پناهجویان روهینگیا به جزیره ای در خلیج بنگال به دلیل آماده نشدن زیرساخت ها به تعویق افتاده است.", "text":"به گزارش ایرنا به نقل از روزنامه ' هندو'،نیروی دریایی بنگلادش در حال ایجاد زیرساخت های  لازم برای انتقال پناهجویان روهینگیا به این جزیره  است.پناهجویان روهینگیا که به دلیل خشونت های میانمار علیه آنها مجبور به ترک خانه های خود در ایالت راخین شده اند در اردوگاههای مهاجران در بنگلادش مستقر شده اند.یک مقام بنگلادشی گفت:بخش اعظمی از اردوگاه  در جزیره 'باشان چار' برای انتقال پناهجویان تکمیل شده است.قرار بود امروز-چهارشنبه- اردوگاه پناهندگان روهینگیا توسط شیخ حسینه نخست وزیر بنگلادش افتتاح شود که به علت آماده نبودن این اردوگاه به زمان دیگر موکول شد.در صورت تکمیل این اردوگاه حدود صد هزار پناهجوی روهینگیا به جزیره 'باشان چار' منتقل می شوند.دولت بنگلادش در ابتدا قصد داشت مسلمانان روهینگیا را در ماه ژوئن(خرداد) پیش از آغاز فصل باران های موسمی به این جزیره منتقل کند.مسلمانان روهینگیا همچنان در اردوگاه های شلوغ مهاجران در مرز بنگلادش و میانمار زندگی می کنند.گروه های طرفدار حقوق بشر با انتقاد از طرح انتقال مسلمانان روهینگیا به این جزیره می گویند جزیره باشان چار به علت آسیب پذیری در برابر سیل و توفان مکان مناسبی برای پناهجویان نیست .'عبدل گوفر'یک رهبر محلی روهینگیا در اردوگاه های مهاجران در بنگلادش گفت:این جزیره که فاقد امکانات و فوریت های پزشکی است مکان مناسبی برای اقامت پناهجویان نیست .روزنامه هندو نیز در گزارشی نوشت:دبیرکل سازمان ملل در نخستین سفر خود به دهلی نو خواستار فشار هند بر میانمار برای بازگشت پناهجویان به کشورشان شدند.وی افزود:خشونت های ارتش میانمار علیه مسلمانان روهینگیا غیر قابل قبول است .دبیر کل سازمان ملل که در ماه جولای(تیر) به همراه رییس بانک جهانی از اردوگاه های روهینگیا در منطقه کاگس بازار بنگلادش دیدار کرده بود اخطار داد که گروه های تروریستی به دنبال جذب مهاجران روهینگیا هستند که این امر می تواند یک تهدید برای منطقه از جمله هند باشد.به گفته مقامات بنگلادشی از ماه اوت سال 2017(مرداد 1396) نزدیک به 700 هزار مسلمان روهینگیا وارد بنگلادش شده اند درحالی که پیش از این حدود 400 هزار نفر از مسلمانان روهینگیا در مناطق مختلف بنگلادش زندگی می کردند.هم اکنون بیش از 900 هزار مسلمان روهینگیا در اردوگاه های مهاجران در منطقه &#39;کاگس بازار&#39; بنگلادش حضور دارند که نزدیک به 688 هزار نفر از این تعداد پس از آغاز دور جدید خشونت ها در میانمار در اواخر ماه اوت سال گذشته به بنگلادش آمده اند.بنگلادش و میانمار در  25 ماه نوامبر( 4 آذر 1396) یک توافق نامه برای بازگشت پناهجویان روهینگیا به خانه های خود در راخین امضا کردند.بر اساس این توافق روند بازگشت مسلمانان روهینگیا به تدریج انجام خواهد شد درحالی که دو کشور باید امنیت، سلامت و کرامت آنها را تامین کنند.دولت بنگلادش اعلام کرده است طرح بازگشت پناهجویان روهینگیا به میانمار که قرار بود از ماه ژانویه(دی) آغاز شود به تاخیر افتاده است.مسلمانان روهینگیا خواهان بازگرداندن دارایی های خود و مجازات عاملان قتل عام خانواده های خود توسط دولت میانمار هستند.دور جدید خشونت ها در میانمار پس از حمله شبه نظامیان میانماری موسوم به ارتش رستگاری ارکنان روهینگیا(ARSA) به چندین ایستگاه پلیس در ایالت راخین آغاز شد. ارتش و گروه های بودایی با حمله به مسلمانان روهینگیا اقدام به کشتار، تجاوز و آتش زدن روستاهای روهینگیایی کردند.به گفته سازمان پزشکان بدون مرز، در جریان این حملات بیش از شش هزار 500 مسلمان روهینگیایی کشته شده اند.این درحالی است که دیوان بین‌المللی کیفری در ماه گذشته مسئولیت پیگیری پرونده کشتار مسلمانان روهینگیا در میانمار را برعهده گرفت. رئیس کمیسیون پرونده کشتار روهینگیا از این تبهکاری به عنوان &#39;جنایت علیه بشریت&#39; و همچنین &#39;نسل‌کشی عامدانه&#39; سخن گفته است.دولت میانمار با درخواست دیوان بین‌المللی کیفری لاهه برای بررسی حقوقی پرونده کشتار و اذیت و آزار اقلیت روهینگیا در آن کشور مخالفت کرده بود.آساق**267**1600            "}