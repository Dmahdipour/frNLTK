{"onTitr":"","titr":" نخستین بارش پاییزی غبار از چهره کردستان زدود","describe":" سنندج - ایرنا - نخستین بارش باران پاییزی همزمان با یازدهمین روز از فصل خزان غبار از چهره استان کردستان زدود.", "text":"مدیرکل هواشناسی کردستان  با اشاره به ورود امواج بارشی به آسمان این استان گفت: نخستین بارش پراکنده پاییزی در مناطق مختلف استان ساعتی پیش ثبت شد.رحیم صدیقی عصر چهارشنبه در گفت و گو با خبرنگار ایرنا اظهار داشت: این بارش های پراکنده بیشتر در شهرستان های شرقی روی داد ولی در 2 روز آینده شرایط برای بارش پراکنده باران و رعد و برق در نقاط مختلف استان فراهم است.وی اضافه کرد:&#160;نقشه ها و الگوهای جوی از امروز تا اوایل هفته آینده عبور امواج ضعیف از شمال غرب کشور و نفوذ تدریجی پرفشار خزری را نشان می دهد که پیامد آن در این مدت شکل گیری و رشد پوشش ابر، وزش باد گاهی شدید و کاهش دما برای این استان است.مدیرکل هواشناسی کردستان با اشاره به اینکه امروز در نواحی جنوبی و جنوب شرق استان رخداد بارش خفیف داشتیم، یادآور شد: با توجه به گسترش و تقویت بیشتر جریانات مرطوب خزری در روزهای جمعه و شنبه بارش های رگباری و پراکنده برای این استان پیش بیینی می شود.وی تاکید کرد: از شنبه تا سه شنبه هفته آینده کاهش دما محسوس بوده و پیش بینی می شود دمای سطح خاک در اغلب نواحی این استان به حوالی صفر درجه و در نواحی مرتفع و سردسیر به زیر صفر برسد.صدیقی گفت: از روز جمعه 13 مهر تا دوشنبه 16 مهر بتدریج با نفوذ توده هوای سرد از عرض های شمالی دمای هوا بطور متوسط حدود 6 تا هشت درجه سانتیگراد کاهش می یابد.وی اظهار داشت: در روزهای یکشنبه و دوشنبه هفته آینده کاهش دما محسوس تر است بطوریکه پیش بینی می شود در نقاط مرتفع و شمال استان دما به صفر درجه سانتیگراد برسد.به گزارش ایرنا، استان کردستان در یک منطقه سرد و کوهستانی واقع شده و هر سال بارش باران در این استان از اوایل پاییز شروع می شود.میانگین سالانه بارش باران در استان کردستان بیش از 540 میلی متر است که این مقدار 2 برابر میانگین کشوری است.سال زراعی (آبی) از اول مهر هر سال شروع و به پایان شهریور سال بعد ختم می شود.3034/9102            "}