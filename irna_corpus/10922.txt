{"onTitr":" مدیرکل آموزش و پرورش خوزستان:    ","titr":" 36درصد مدارس خوزستان تخریبی هستند","describe":" اهواز - ایرنا - مدیرکل آموزش و پرورش خوزستان گفت: 36 درصد مدارس خوزستان نیاز است که تخریب و احداث مجدد شوند.", "text":"به گزارش ایرنا محمد تقی زاده روز سه شنبه در حاشیه آیین همزمان بهره برداری از 576 کلاس درس در خوزستان در سرسرای استانداری،در جمع خبرنگاران بیان کرد: علاوه بر این مدارس 27 درصد مدارس خوزستان نیز نیاز به تعمیر و بازسازی دارند.وی گفت: امروز با بهره برداری از 161 مدرسه در خوزستان شاهد توسعه خوبی در حوزه آموزش این استان خواهیم بود و امید است که خیران همچنان مشارکت خود را در ساخت و توسعه فضاهای آموزشی ادامه دهند.** تجهیز مدارس خوزستان به سیستم سرمایشی و پنجره دوجدارهمدیرکل نوسازی، تجهیز و توسعه خوزستان نیز در حاشیه این آیین گفت:از دغدغه های آموزش و پرورش خوزستان، تجهیز تمامی مدارس به سیستم سرمایشی جدید است که امسال مقرر شده این کار انجام شود.رضا رضایی بیان کرد: از دیگر مواردی که در آموزش و پرورش بسیار مورد اهمیت است تجهیز مدارس به پنجره 2 جداره است، که با توجه به پدیده گرد و غبار در خوزستان ، و خطر افتادن سلامت دانش آموزان، امری ضروری است.وی ادامه داد: با تامین اعتبار این مهم در وزارت آموزش و پرورش موافقت شده و از امسال تجهیز مدارس به این پنجره ها آغاز می شود. وی گفت: امروز همزمان با سراسر کشور 576 کلاس درس در خوزستان با زیربنای بیش از 74 هزار مترمربع به بهره برداری رسید که بیشترین مدارس در مناطق روستایی تاسیس شده است و بیشتر آنها با کمک خیران مدرسه ساز ساخته شدند.رضایی ادامه داد: با وجود تمام کارهایی که برای توسعه فضای آموزشی در خوزستان انجام گرفته است اما همچنان در آموزش و پرورش خوزستان با کمبود فضای آموزشی روبه رو هستیم.یک هزار و 700 مدرسه در کشور روز سه شنبه به صورت ویدئو کنفرانس و با حضور معاون اول رییس جمهوری به بهره برداری رسید که 576 کلاس در خوزستان بود.یک میلیون و یکصد هزار دانش آموز در خوزستان در بیش از هشت هزار کلاس درس در این استان مشغول به تحصیل هستند.به گفته مدیرکل آموزش و پرورش خوزستان رتبه این استان در میزان فضای آموزشی در کشور 23 است.7158/ 6037            "}