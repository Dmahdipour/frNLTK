{"onTitr":"","titr":" 17 هزار و 651 فقره تسهیلات در خراسان جنوبی پرداخت شد","describe":" بیرجند - ایرنا - مدیر شعب بانک کشاورزی خراسان جنوبی گفت: از ابتدای امسال تاکنون تسهیلات 17 هزار و 651 طرح در استان به مبلغ 356 میلیارد و 153 میلیون تومان در حوزه های مختلف پرداخت شده است.", "text":"به گزارش ایرنا امیرحسام قزلباش دوشنبه شب در نشست مشترک کارگروه تخصصی اشتغال و کمیسیون هماهنگی بانک های استان خراسان جنوبی به ریاست استاندار اظهار داشت: از این مبلغ 218 میلیارد و 794 میلیون تومان از محل منابع داخلی بانک به 9 هزار و 965 پرونده پرداخت شده است. وی گفت: همچنین 137 میلیارد و 359 میلیون تومان برای هفت هزار و 686 پرونده از محل منابع تسهیلات تکلیفی و تبصره ای پرداخت شده است.مدیر شعب بانک کشاورزی خراسان جنوبی افزود: امسال 29 میلیارد و 314 میلیون تومان تسهیلات رونق تولید به صورت مستقیم در استان پرداخت شده است.وی به پرداخت تسهیلات اشتغال اشاره کرد و گفت: در مرحله نخست تسهیلات اشتغال پایدار روستایی و عشایری در مجموع 59 میلیارد تومان به این بانک در استان ابلاغ شد که توازن معرفی طرح ها که یکی از دغدغه های استاندار نیز بود تقریبا براساس شاخص های جمعیتی رعایت شد. قزلباش بیان کرد: شهرستان بیرجند از نظر پرداختی و مصوب بالاترین و سپس شهرستان های سربیشه، بشرویه، نهبندان، فردوس، زیرکوه، طبس، قاین، درمیان، خوسف و سرایان در رتبه های بعدی قرار دارند.وی گفت: در حال حاضر 655 پرونده در بانک کشاورزی به مبلغ 150 میلیارد تومان در دست بررسی قرار دارد همچنین 55 پرونده به مبلغ 27 میلیارد و 780 میلیون تومان تکمیل شده و منتظر ابلاغ مرحله دوم تسهیلات است.وی یادآور شد: هفت پرونده به مبلغ 12 میلیارد و 670 میلیون تومان مصوب شده و تاکنون 164 طرح به مبلغ 46 میلیارد و 322 میلیون تومان پرداخت شده است.مدیر شعب بانک کشاورزی خراسان جنوبی گفت: از مجموع طرح های معرفی شده به بانک استان 50 درصد طرح ها دام سنگین، 23 درصد دام سبک، 13 درصد گلخانه و گیاهان دارویی، پنج درصد طیور و شیلات، هفت درصد صنایع وابسته و خدمات کشاورزی، یک درصد صنایع دستی و فرش دستباف و همین مقدار خارج از بخش کشاورزی بوده است.وی ادامه داد: در مجموع مبلغ مصوب و انعقاد قرارداد نیز 36 درصد مربوط به دام سنگین، 15 درصد دام سبک، 19 درصد گلخانه و گیاهان دارویی، 10 درصد خارج از کشاورزی و پنج درصد طیور و شیلات بوده است.قزلباش در ارتباط با طرح ملی گفت: در حال حاضر پنج طرح کشتارگاه طیور، کشتارگاه دام، شیرخشک سویا، گلخانه 7.5 هکتاری و داروسازی و عصاره گیری به مبلغ 63 میلیارد تومان در حال ارایه تضامین، بررسی اقتصادی و سایر قرار دارد.7557*3028            "}