{"onTitr":"","titr":" بازار یزد در مسیر ثبات اقتصادی","describe":" یزد - ایرنا - در حالیکه 2 روز از کاهش قیمت ارز، سکه و طلا در کشور می گذرد؛ تب و تاب افزایش قیمت ها در بازار یزد فروکش کرد و اوضاع رو به ثبات و آرامش اقتصادی است.", "text":"این روزها مردم یزد با اطمینان خاطر بیشتری و نگرانی کمتری نسبت گذشته نیازهای ضروری خود را از بازار تامین می کنند.در 24 ساعت گذشته بازار صرافی ها، سکه و طلا در یزد راکد شد و شاهد حضور فروشندگان طلا و سکه و خریداران کمتر بودیم.بازار سایر کالاها و خدمات که تا 2 روز قبل شاهد حضور مردم و مشتریانی نگران نسبت به گرانی و وضعیت نابسمان بازار بودند؛ امروز شاهد حضور مشتریانی است که با آسودگی خیال به همراه خانواده آمده اند.اغلب یزدی ها این روزها از فروشندگان عمده مواد غذایی نیازهای خود را از این مراکز تامین می کنند.آنهایی که از طریق رسانه ها و شبکه های مجازی اخبار ارزهای خارجی، سکه و طلا را رصد می کنند نسبت به کاهش قیمت ها در بازار امیدوار و ابراز خرسندی می کنند.گرچه افزایش بی رویه قیمت ها ، مردم را نگران کرده بود، آنها با اعمال سیاست های به موقع دولت در جهت ثبات بازار، تعدیل و کاهش قیمت ها، ادامه این روند را خواستار هستند.البته برخی دلالان و سودجویان که با افزایش قیمت طلا و سکه، درآمدهای هنگفتی عایدشان شده بود، در برابر کاهش قیمت ها مقاومت می کنند.یک ماه اخیر ، افزایش قیمت ارز، سکه و طلا بر قیمت سایر کالاها و خدمات اثر گذاشت و قیمت ها به شدت بالا رفت .بازار زمین، مسکن و خرید و فروش خودرو هم در تب و تاب افزایش دلار سوخت و گران شد، گرچه با مقاومت دلالان و سودجویان مواجه است، اما راکد و در انتظار شکسته شدن قیمت هاست.بازگشت به واقعی شدن قیمت ها در بازار و کاهش آن ادامه دارد و مردم انتظار دارند و امیدوار هم هستند، همانطور که اجناس و کالاها به دنبال افزایش قیمت دلار، سکه و ارز ، گران شد با همین روند و همراه با سیاست های دولت ، کاهش یابد و به تعادل لازم برسد.با وجود آنکه کنترل و نظارت کالا در اوج گرانی و تورم تلاش بیشتر مسئولان و متولیان امر را می طلبد، اما نظارت بر اوضاع فعلی تا متعادل شدن قیمت ها می تواند برخی کاستی ها را جبران کند.صاحب نظران و کارشناسان اقتصادی نسبت به کاهش قیمت ها و کنترل بازار خوشبین هستند و ادامه این روند را گامی مهم برای بهبود شرایط، رونق اقتصادی، تحولات اقتصادی و سرمایه گذاری می دانند.یادداشت از : احمد جعفری ندوشن1968/ 2047            "}