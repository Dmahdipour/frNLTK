{"onTitr":" معاون استاندارهرمزگان:    ","titr":" رفع کمبودهای فرهنگی و ورزشی وظیفه مسوولان دانشگاهی است","describe":" بندرعباس- ایرنا- معاون سیاسی، امنیتی و اجتماعی استانداری هرمزگان تاکید کرد: رفع کمبودهای فضای ورزشی و فرهنگی در دانشگاه ها از وظایف مسوولان دانشگاهی است که باید مورد پیگیری قرار گیرد.", "text":"به گزارش ایرنا، بهروز اکرمی عصر چهارشنبه در نشست با تشکل های دانشجویی استان هرمزگان، اظهار داشت: تشکل های دانشجویی به عنوان یک تشکل صنفی باید مطالبات دانشجویان را با مذاکره با مسوولان دانشگاه پیگیری کنند.وی افزود: تشکل های مختلف دانشجویی یکی از ابزارهای مهم قشر دانشجو در جهت بیان حقایق، کاستی ها و انتظارات جامعه است که با بهره گیری مناسب از این ظرفیت، می توان به رفع نقاط ضعف موجود کمک کرد. معاون سیاسی، امنیتی و اجتماعی استانداری هرمزگان اظهارداشت: مسوولان استانی در حد توان همکاری لازم را در جهت رفع کمبودهای دانشجویان در بخش های مختلف انجام می دهند و این موضوع همواره از اولویت های اصلی است.اکرمی ادامه داد: دانشجویان آینده سازان جامعه هستند و اولویت آنها باید کسب علم باشد و این قشر می توانند با ارائه ایده خلاقانه دانشگاه را در رفع نیازهای خود کمک کنند.وی تصریح کرد: تشکل های دانشجویی می توانند پل ارتباطی میان دانشجویان و دانشگاه باشند، دانشگاه مهمترین کانون حضور افراد فعال و پرشور جامعه است که در کنار علم آموزی برای حل مشکل های فرهنگی و اجتماعی کشور نیز تلاش می کنند.وی یاد آور شد: پاسخگویی به مسائل و مطالب مطرح شده از سوی تشکل های دانشجویی می تواند به رضایت و پویایی اینگونه تشکل ها کمک کند.هم اکنون بیش از 67 هزار دانشجو در 76 مرکز آموزش عالی در استان هرمزگان مشغول به تحصیل هستند.7198/6048            "}