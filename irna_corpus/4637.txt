{"onTitr":"","titr":" ذخیره ارزی چین کاهش یافت","describe":" پکن- ایرنا- به دنبال افزایش تعرفه های آمریکا و مشکلاتی که برای صادرات چین بروز کرده است میزان ذخیره ارزی این کشور در ماه سپتامبر(شهریور) امسال کاهش چشمگیری داشته است.", "text":"به گزارش ایرنا سخنگوی اداره ملی مدیریت ارزی چین روز دوشنبه اعلام کرد میزان ذخیره ارزی این کشور در ماه گذشته میلادی 22 میلیارد و 690 میلیون دلار کاهش یافت که بیش از پیش بینی ها بوده است.'وانگ چون یینگ' تصریح کرد تضعیف ارزش یوان پول ملی این کشور برای ششمین ماه متوالی و همچنین افزایش تعرفه های آمریکا باعث شده است تا این میزان کاهش شکل بگیرد و میزان ذخیره ارزی کشور اکنون به 3 هزار و 87 میلیارد دلار رسیده است.ذخیره ارزی چین در ماه اوت امسال فقط 8 میلیارد و 230 میلیون دلار کاهش یافته بود و پیش بینی ها حاکی بود که در ماه سپتامبر میزان کاهش فقط 5 میلیارد دلار خواهد بود.ارزش ذخیره طلای این کشور هم در ماه سپتامبر به 70 میلیارد و 327 میلیون دلار کاهش یافته است که به نسبت پایان ماه اوت که 71 میلیارد و 228 میلیون دلار بود کاهش زیادی نشان می دهد.اداره تبادلات ارزی دولت چین در تارنمای خود، میزان ذخیره ارزی کشور را کمترین میزان از اکتبر سال 2017 تاکنون دانسته است.بسیاری از اقتصاددانان چینی رسیدن ذخیره ارزی به کمتر از سه هزار میلیارد دلار را یک خطر برای رشد اقتصادی دانسته اند اما دولت چین بر رشد اقتصادی با ثبات 6.5 تا هفت درصدی تاکید می ورزد.اما عده ای دیگر بر این باور هستند که کاهش ذخیره ارز خارجی چین به دلایل گوناگون صورت گرفته و انتظار می رود میزان ذخیره ارز خارجی چین در وضعیت باثبات با نوسانات اندک باقی بماند.تحلیلگران بر این باورند که اوراق بهادار بخش مهمی از ذخیره ارز خارجی کشورهای جهان را شامل می شود به دنبال افزایش بهره بانکی توسط بانک مرکزی آمریکا، بهای اوراق بهادار در سراسر جهان پایین آمده است و این امر نیز در ارزیابی مجدد ارز خارجی چین تأثیراتی داشته است.افزون بر این، به دنبال کاهش بیش از 2 درصدی ارزش ین واحد پول ژاپن، ارزش آن در ذخیره ارز خارجی چین نیز کاهش یافته است برآورد می شود بر اثر کاهش ارزش ین، میزان ذخیرۀ ارز خارجی چین حدود 10 میلیارد دلار کمتر شود.آساق**231**1904**            "}