{"onTitr":"","titr":" مسئولان به دیدار کودکان بیمار قصرشیرینی رفتند","describe":" قصرشیرین - ایرنا - به مناسبت هفته ملی کودک، مسئولان دستگاه های اجرایی شهرستان قصرشیرین روز پنجشنبه با حضور در منزل چند تن از کودکان بیمار، از آن ها و خانواده هایشان دلجویی کردند.", "text":"مدیر کانون پرورش فکری کودکان و نوجوانان قصرشیرین در حاشیه این آئین به خبرنگار ایرنا  گفت: کودکان آینده سازان کشور هستند که باید در محیطی شاد و سالم تربیت و نگهداری شوند تا بتوانند نقش آفرینی خوبی را در اجتماع و آینده پذیرا باشند.مهناز افشاری افزود: اجرای این طرح نقش موثری در بهبود روحیه کودکان بیمار، پیشگیری از عوارض روحی روانی و بازگشت آن ها به شرایط عادی اجتماعی دارد.وی اظهار داشت: در این بازدید، بسته های فرهنگی شامل اسباب بازی، لوازم التحریر و بسته های مواد غذایی به ارزش 100 هزار تومان از سوی کانون پرورش فکری کودکان و نوجوانان و همچنین  بهزیستی قصرشیرین به خانواده های آن ها اهدا شد.وی اضافه کرد که اجرای این گونه برنامه ها در مناسبت های ملی باعث ایجاد نشاط و شادابی در بین کودکان و همچنین تقویت روحیه آنان می شود.در شهرستان قصرشیرین 20 کودک بیمار که مددجوی اداره بهزیستی هستند ماهیانه خدمات درمانی و کمک های مالی دریافت می کنند.کانون پرورش فکری کوکان و نوجوانان قصرشیرین، 2 هزار و 60 کودک رده سنی 6 تا 15 سال را در عضویت دارد که در این مرکز 11 هزار و 857 جلد کتاب نیز موجود است.قصرشیرین در غرب استان کرمانشاه بیش از 27 هزار تن جمعیت دارد.7079/3012/3033            "}