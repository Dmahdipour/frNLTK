{"onTitr":"","titr":" رکورد شکنی شدت بارندگی در مازندران","describe":" ساری- ایرنا- بارش بارانی که از عصر امروز جمعه مازندران را فرا گرفت بر اساس اعلام هواشناسی از لحاظ شدت کم سابقه بود و رکورد شکنی کرد.", "text":"مدیرکل هواشناسی مازندران جمعه شب به خبرنگار ایرنا گفت که تنها در حدود نیم ساعت حدود 70 میلیمتر بارندگی در گلوگاه واقع در شرق مازندران ثبت شد.محمدرضا رضوی افزود: در عین حال بیشترین میزان بارندگی ثبت شده از عصر امروز تاکنون با 126 میلمتر در رامسر واقع در غرب مازندران ثبت شده است.وی گفت که در این مدت در گلوگاه در مجموع 92 میلیمتر ، ساری 76 و دشت ناز 75 میلیمتر بارندگی ثبت شد که جزو مناطق پرباران بودند.رضوی اضافه کرد: شدت بارندگی در کنار شیب زیاد در مناطق شرقی مازندران سبب آبگرفتگی معابر این مناطق شده است.مدیرکل هواشناسی مازندران گفت که بارش ها طبق پیش بینی به سمت ارتفاعات می رود و احتمال داده می شود با بارش شدید باران در ارتفاعات شاهد سیل در مناطق پایین دست باشیم.رضوی که اداره کل تحت مدیریتش از پنج روز پیش تاکنون اخطارهای هواشناسی مبنی بر آبگرفتگی و احتمال وقوع سیل را هشدار داده بود بار دیگر از مردم مازندران به خصوص رانندگان خواست تا از تردد غیر ضرور به خصوص در ارتفاعات و مناطق کوهستانی پرهیز کنند.در سال زراعی گذشته (97-96) حدود 504 میلمتر باران در مازندران بارید که نسبت به مدت مشابه سال قبل حدود 10 درصد کاهش داشت.بیشترین باران سال زراعی گذشته مربوط به رامسر با بیش از یکهزار میلمتر و کمترین نیز با کاهش 30 درصدی مربوط از ایستگاه امیرآباد در شرق مازندران بود.  6982/1654            "}