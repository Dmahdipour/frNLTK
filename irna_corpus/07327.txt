{"onTitr":" هندبال بانوان؛    ","titr":" پیشتاز بهبهان قهرمان مسابقات هندبال منطقه هفت نوجوانان شد","describe":" اهواز - ایرنا - نایب رییس هیات هندبال خوزستان گفت: تیم باشگاه پیشتاز بهبهان به عنوان نماینده هندبال بانوان خوزستان در مسابقات هندبال نوجوانان دختر منطقه هفت کشور به مقام قهرمانی رسید.", "text":"معصومه  ورناصری روز شنبه در گفت و گو با خبرنگار ایرنا افزود: مسابقات هندبال نوجوانان دختر منطقه هفت کشور با حضور باشگاه پیشتاز بهبهان، تیم های آموزش وپرورش گچساران، هیات بروجن و هیات فرخ شهر از 11 مهر به مدت سه روز در بهبهان برگزار شد که با قهرمانی تیم پیشتاز بهبهان به پایان رسید.وی با بیان اینکه تیم های آموزش وپرورش گچساران و هیات فرخ شهر به ترتیب مقام های دوم و سوم این رقابت ها را کسب کردند گفت: این رقابت ها به صورت مطلوب، منظم و با همراهی تیم ها برگزار شد.وی افزود: مسابقات به لحاظ کمی و کیفی در شرایط خوبی برگزار شد که در پایان 2 تیم اول این رقابت ها جواز حضور در مرحله نهایی مسابقات نوجوانان دختر مناطق کشور را کسب کردند. 9879/ 6037            "}