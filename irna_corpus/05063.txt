{"onTitr":"","titr":" 76 هزار کیلوگرم گوشت قرمز در دهلران تولید شد","describe":" ایلام - ایرنا - رئیس اداره دامپزشکی دهلران از تولید 76 هزار و 648 کیلوگرم گوشت قرمز در 6 ماهه نخست سال جاری در این شهرستان خبر داد.", "text":"ایوب دارابی روز دوشنبه در گفت و گو با خبرنگار ایرنا افزود: نظارت بر کشتار یک هزار و 530 راس دام سبک و سنگین و تولید 76 هزار و 648 کیلوگرم گوشت قرمز در کشتارگاه ها از دیگر اقدامات 6 ماهه اول سال جاری در این شهرستان بوده است.وی از انجام هشت هزار و 257 مورد بازرسی از اماکن عرضه فرآورده های خام دامی شامل رستوران ها ، مواد لبنی فروشی ها، مراکز عرضه تخم مرغ و عسل، عرضه گوشت قرمز ، مرغ و ماهی در این مدت خبر داد و تاکید کرد: در این بازرسی ها 171 کیلوگرم فرآورده فاسد و غیر قابل مصرف ضبط و معدوم شد.رئیس اداره دامپزشکی دهلران یادآور شد: این شهرستان با دارا بودن بیش از 12 هزار راس دام سنگین و 350 هزار راس دام سبک و مزارع پرورش آبزیان سردآبی و گرم آبی و نیز زنبورستان های متعدد بعنوان قطب دامپروری استان ایلام مطرح است.گفتنی است 14 تا 20 مهرماه به عنوان هفته دامپزشکی نامگذاری شده است.7175/6119            "}