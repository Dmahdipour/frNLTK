{"onTitr":"","titr":" فرآیند ثبت سفارش کالا به خراسان رضوی واگذار شد","describe":" مشهد- ایرنا- رئیس اداره بازرگانی خارجی سازمان صنعت، معدن و تجارت خراسان رضوی گفت: با نظر وزیر صنعت، معدن و تجارت به منظور تسهیل فرآیند ثبت سفارش کالا در این استان انجام این فرآیند برای شرکتهای تجاری و تولیدکنندگان به مسئولان خراسان رضوی واگذار شد.", "text":"محمدعلی امیرفخریان روز سه شنبه در گفت و گو با خبرنگار ایرنا افزود: پیش از این ثبت سفارش کالای وارداتی منوط به ارائه تقاضا از سوی تولیدکننده در سامانه تجارت، بررسی آن توسط کارشناسان گروههای کالایی در وزارتخانه و تراز کردن آن با میزان ثبت سفارش همان کالا در سالهای 95 و 96 بود.وی اظهار داشت: کارشناسان براساس تجربه و سابقه شخص حقیقی یا حقوقی متقاضی ثبت سفارش کالا میانگین صادرات کالای مورد تقاضا را در کل کشور طی دو سال قبل از آن گرفته و سپس براساس میزان ثبت سفارش کل کالای آن استان مشروط بر آنکه از سال قبل تجاوز نکند تاییدیه لازم را برای متقاضی ابلاغ می کردند.رئیس اداره بازرگانی خارجی سازمان صنعت، معدن و تجارت خراسان رضوی ادامه داد: در این فرآیند صاحبان واحدهای تولیدی و شرکتهای تجاری خراسان رضوی ناچار بودند برای انجام امور مربوط به ثبت سفارش کالای خود به تهران مراجعه کنند و این مستلزم زمان بیشتری بود.وی گفت: برای سهولت انجام فرآیند ثبت سفارش کالا راستی آزمایی سریعتر نسبت به درخواست متقاضی و آشنایی بیشتر مسئولان استان با تولیدکنندگان و شرکتهای تجاری توانمند منطقه خود، وزارت متبوع بررسی این فرآیند را به مسئولان خود استان واگذار کرد.امیرفخریان افزود: از این پس راستی آزمایی درخواست متقاضیان ثبت سفارش کالای وارداتی در داخل استان انجام می شود و متقاضیان می توانند از طریق بانکهای عامل نسبت به دریافت ارز در سامانه نیما اقدام کنند.وی گفت: از ابتدای امسال تاکنون شش هزار و 166 مورد ثبت سفارش کالا و اقلام وارداتی به ارزش یک میلیارد و 254 میلیون و 685 هزار ریال از خراسان رضوی در 'سامانه نیما' انجام و 144 هزار تن کالا به ارزش 176 میلیون دلار وارد استان شده است.او افزود: میزان واردات کالا در این مدت نسبت به مدت مشابه سال قبل از نظر وزن هشت درصد و از نظر ارزش هفت درصد رشد یافت و عمده واردات کالاهای واسطه ای و سرمایه گذاری یعنی مواد اولیه وماشین آلات مورد نیاز بخش تولید است.7489/1858            "}