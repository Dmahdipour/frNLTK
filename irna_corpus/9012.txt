{"onTitr":"","titr":" واحدهای صنفی متخلف گچساران بیش از سه میلیارد ریال جریمه شدند","describe":" گچساران - ایرنا - رئیس اداره صنعت معدن و تجارت گچساران گفت: متخلفان واحدهای صنفی این شهرستان امسال سه میلیارد و 270 میلیون ریال جریمه نقدی محکوم شدند.", "text":"رضا شریفی روز پنجشنبه در گفت و گو با خبرنگار ایرنا افزود: 10 هزار و 522 بازرسی در طرح ویژه کنترل بازار از ابتدای امسال تاکنون در این شهرستان انجام شده است.وی بیان کرد:532 نفر متخلف بازاری در این طرح شناسایی و با تکمیل پرونده به تعزیرات حکومتی معرفی شدند.شریفی اظهار داشت: درج نشدن قیمت، کم فروشی، گرانفروشی، عدم صدور فاکتور، تداخل صنفی و امتناع از عرضه کالا از جمله این تخلف‌ها بوده است. وی گفت: واحدهای صنفی که در سطح شهرستان اقدام به توزیع اجناس ایرانی کنند مورد حمایت قرار می‌گیرند و از توزیع اجناس خارجی نیز جلوگیری می‌شود.شریفی ابراز کرد: امسال 24 مورد  گشت مشترک با همکاران برخی از دستگاهای اجرایی مربوطه در این شهرستان انجام گرفت.وی افزود: بیش از پنج هزار واحد صنفی در رسته‌های مختلف تولیدی، صنفی و خدماتی در گچساران فعالیت می‌کنند.بیش از پنج هزار واحد صنفی دارای پروانه کسب فعال در گچساران وجود دارد و 500 واحد صنفی در این شهرستان به دلیل رکود حاکم بر فضای کسب و کار غیرفعال است. شهرستان 124 هزار نفری گچساران در جنوب غربی کهگیلویه و بویراحمد واقع شده است.2082/6110            "}