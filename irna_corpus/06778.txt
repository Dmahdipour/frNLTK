{"onTitr":"","titr":" عامل تبلیغ و فروش اقلام دارویی غیرمجاز در بم دستگیر شد","describe":" کرمان - ایرنا - فرمانده انتظامی بم از شناسایی و دستگیری عامل تبلیغ و فروش اقلام دارویی غیرمجاز در اینستاگرام خبر داد.", "text":"به گزارش روز شنبه پایگاه خبری پلیس؛ سرهنگ اکبر نجفی افزود: کارشناسان پلیس فتا در پی پایش فضای مجازی، صفحه ای در اینستاگرام که در آن فردی ناشناس اقدام به فروش داروهای غیرمجاز از قبیل داروهای لاغری، افزایش قد و غیره می کرد را رصد کردند.وی اظهار داشت: با توجه به ضرر و زیان گسترده اینگونه اقلام که به سلامت افراد جامعه لطمه وارد می کند موضوع به طور ویژه در دستور کار کارشناسان مبارزه با جرائم سایبری پلیس فتا  شهرستان بم قرار گرفت.فرمانده انتظامی شهرستان بم بیان داشت: در این رابطه ماموران پلیس با تحقیقات گسترده، سازنده این صفحه اینستاگرامی که خانمی جوان بود را شناسایی و با هماهنگی قضایی وی را دستگیر کردند.سرهنگ نجفی تصریح کرد: این متهم در اداره پلیس فتا پس از مواجهه با دلایل و مدارک مستدل گفت برای کسب درآمد و به تصور اینکه در فضای مجازی قابل شناسایی نیست اقدام به این کار کرده که در این رابطه پرونده ای برای وی تشکیل و به مراجع  قضایی معرفی شد.فرمانده انتظامی بم افزود: تمام سایت ها، کانال های تلگرامی و صفحات اینستاگرامی فروش اقلام دارویی فاقد مجوز و فروش اقلام دارویی اعم از مجاز یا غیرمجاز در فضای مجازی ممنوع و در صورت خرید از آنها به دلیل تولیدشان در شرایط غیربهداشتی و آزمایشگاههای غیرمجاز امکان به خطر افتادن سلامتی افراد در پی مصرف این داروها متصور است.اکثر سایت ها، کانال های تلگرامی و صفحات اینستاگرامی فروش اقلام دارویی غیرمجاز برای کلاهبرداری از شهروندان طراحی و ساخته می شوند و در صورت ورود به اینگونه سایت ها امکان سرقت اطلاعات کاربران و به خطر افتادن حریم خصوصی آنها نیز ممکن است.3029/9895            "}