{"onTitr":" در دولت تدبیر و امید؛    ","titr":" 280 میلیارد ریال به راه های آران و بیدگل تخصیص یافت","describe":" کاشان- ایرنا- رئیس اداره راه و شهرسازی آران و بیدگل گفت: 280 میلیارد ریال اعتبار از ابتدای روی کار آمدن دولت تدبیر و امید تا کنون جهت ساخت و توسعه محورهای ارتباطی این شهرستان هزینه شده است.", "text":"مجتبی آراسته روز چهارشنبه در گفت و گو با ایرنا بیان کرد: اهتمام ویژه ای از سوی دولت در پنج سال گذشته جهت ساخت و توسعه راه ها از جمله در آران و بیدگل صورت گرفت که از جمله شاهد کلنگ زنی طرح ملی جاده کنارگذر کاشان- آران و بیدگل به گرمسار بودیم.وی افزود: نزدیک به 22 کیلومتر آن تا کنون با اعتبار 100 میلیارد ریال زیرسازی و آماده آسفالت شده است.رئیس اداره راه و شهرسازی آران و بیدگل اضافه کرد: همچنین تکمیل جاده کنارگذر کاشان- آران و بیدگل به طول هفت کیلومتر با اعتبار 70 میلیارد ریال و دهانه دوم پل زیرگذر شهید منصوری در باند دوم هم با اعتبار 20 میلیارد ریال امسال به بهره برداری رسید.وی عنوان کرد: زیر سازی و آسفالت مرحله نخست محور کاشان- علی آباد- سفید شهر هم به طول چهار کیلومتر و اعتبار 40 میلیارد ریال سال جاری بهره برداری و اتصال جاده بخش مرکزی به مرکز شهرستان هم با سه کیلومتر طول و اعتبار 30 میلیارد ریال تکمیل شد.آراسته ادامه داد: زیرسازی باند دوم جاده قاسم آباد- حسین آباد به طول چهار کیلومتر و زیرسازی سه راهی فخره به شهریاری به طول 1.5 کیلومتر با اعتبار 10 میلیارد ریال از دیگر اقدام های دولت در زمینه ساخت راه های آران و بیدگل در پنج سال گذشته بود.وی همچنین به آماده سازی پنج کیلومتر از بخش دوم جاده سفیدشهر- کاشان با اعتبار 10 میلیارد ریال اشاره کرد که در مرحله زیرسازی می باشد.رئیس اداره راه و شهرسازی آران و بیدگل گفت: این شهرستان دارای 280 کیلومتر راه های هم سنگ است و ظرفیت بالای منطقه در صنعت و گردشگری، توسعه زیرساخت هایی مانند جاده را به یک ضرورت تبدیل کرده است.آران و بیدگل با جمعیت افزون بر 103 هزار نفر در فاصله 6 کیلومتری کاشان و 215 کیلومتری شمال اصفهان واقع می باشد.7472/8123            "}