{"onTitr":" با حضور ایران؛    ","titr":" نشست روسای سازمان های بهره وری آسیا در اندونزی برگزار شد","describe":" کوالالامپور- ایرنا - پنجاه و نهمین نشست روسای سازمانهای ملی بهره وری کشورهای عضو  سازمان بهره وری آسیا (APO) برای پنج روز در شهر جوک جاکارتا با حضور ایران و نمایندگانی از 19 کشور قاره کهن برگزار شد.", "text":"به گزارش روز جمعه ایرنا ،نشست بهره وری آسیا موسوم به WSM  از 9 تا امروز 13مهرماه به ریاست 'کونجو مساحت' معاون آموزش و توسعه نیروی بهره وری وزارت منابع انسانی اندونزی برپاست.در این اجلاس 5 روزه یک هیات ایرانی شامل علی اکبراولیا رئیس سازمان بهره وری ایران به همراه سرافراز معاون اصلاح بذر سازمان نباتات شرکت کردند. در حاشیه این اجلاس هیات ایرانی با 'مساحت' معاون آموزش و توسعه نیروی بهره وری وزارت منابع انسانی اندونزی به طور دوجانبه دیدار و در خصوص روابط و همکاری های دو کشور در زمینه بهره وری و توسعه نیروی انسانی تبادل نظر کرد.معاون  توسعه بهره وری اندونزی در این دیدار با تشریح ساختار و حوزه فعالیت این مرکز بهره وری و اولویت های حوزه بهره وری این کشور جنوب شرق آسیا، بر تبادل تجربیات و ارتقا بهره وری و گسترش روابط و توسعه همکاری های مشترک میان تهران و جاکارتا را خواستار شد. به گفته وی، آموزش تکنیک ها و ترویج مفاهیم بهره وری در سطوح مختلف و توسعه انسانی کارآمد در بخش اقتصادی از حوزه های مشترک فعالیت دو سازمان است.نشست بهره وری آسیا(WSM ) یک نشست برنامه ریزی استراتژیک است که نمایندگان کشورهای عضو با شرکت در آن درباره برنامه های ارائه شده از سوی دبیرخانه این سازمان در حوزه های اقتصادی- اجتماعی و ابتکار های ارائه شده در مورد آنها به بحث و بررسی می پردازند.شرکت کنندگان در این نشست در بیانیه نهایی با توجه به سرعت تحولات جهانی بر به کارگیری از اقدام های فوری برای ارتقای بهره وری در سطوح و زمینه های مختلف اقتصادی - اجتماعی کشورهای عضو تاکید کردند. شبد**آساق**1599 **1010            "}