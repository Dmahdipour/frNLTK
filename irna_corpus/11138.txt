{"onTitr":"","titr":" غفلت از سالمندان بی توجهی به ریشه هاست","describe":" بوشهر- ایرنا- نماینده ولی فقیه در استان و امام جمعه بوشهر گفت: سالمندان ریشه های جامعه به شمار می روند به همین دلیل نباید از این آنان غفلت کرد.", "text":"به گزارش ایرنا، آیت الله غلامعلی صفایی بوشهری روز سه شنبه در نشست با پیشکسوتان و اعضای بنیاد فرزانگان جهان دیده استان بوشهر افزود: سالمندان در ساختار هندسه جامعه در راس هرم قرار دارند و با گذرعمر سایه آنها گسترده تر می شود و توجه به این قشر ضرورت حیاتی است.وی بیان کرد: تکریم سالمند بزرگداشت همه مفاهیم حیات است که باید مورد توجه قرار گیرد و مراقب باشیم سالمند دچار افول جسمی نشود.صفایی بوشهری اضافه کرد: با توجه به اینکه امروز 10 درصد معادل 8 تا 9 میلیون نفر از جمعیت کشور سالمند هستند باید برای این قشر از جمعیت برنامه ریزی دقیقی صورت گیرد.وی با تاکید بر فراهم کردن فضای اجتماعی برای سالمندان افزود: دوره بازنشستگی و سالمندی دوران حساسی است که باید عنایت مالی نسبت به این قشر انجام شود چون در این دوران خانواده فرد بزرگ می شود و نباید در مقابل آنان احساس شرمندگی کند.امام جمعه بوشهر گفت: ایجاد فضای کسب و کار در قالب تعاونی ها، رسیدگی به شرایط جسمی و فیزیکی و تغذیه دوران سالمندی از مواردی است که درایجاد نشاط و شادابی در بین این گروه سنی نقشی مهم دارد.وی با تاکید بر احداث پارک مناسب برای سالمندان اضافه کرد: در عرصه زیرساخت ها استان بوشهر عقب ماندگی مزمن دارد و برای رسیدن به جایگاه مناسب در عرصه طراحی و احداث نیازمند مدیریت جهادی هستیم.صفایی بوشهری، بر ضرورت تدوین برنامه های روان شناسی و جامعه شناسی ویژه دوران سالمندی، از بین بردن فقر حرکتی و برپایی اردوهای مختلف تاکید کرد.مدیرعامل بنیاد فرزانگان جهان دیده استان بوشهر گفت: برپایی نخستین جشنواره شعر سالمندی، تکریم سالمندان، قصه گویی سالمندان در مهدهای کودک از جمله برنامه های روز سالمند در این استان است.غلامحسین کروبی افزود: براساس برنامه ریزی های صورت گرفته بانک اطلاعاتی سالمندان استان بوشهر بزودی تکمیل می شود.وی بیان کرد: همچنین برای کمک به سالمندان با همکاری فنی و حرفه ای دوره های آموزشی مراقبت و پرستاری از سالمندان در قالب 2 سطح مقدماتی (67 ساعت) و پیشرفته (120ساعت) آغاز و پس از پایان دوره گواهی به فراگیران ارائه می شود.کروبی، برضروت به سرانجام رساندن خانه امید ویژه سالمندان و بازنشستگان استان بوشهرتاکید کرد و گفت: این استان با داشتن حدود 85 هزار نفر جمعیت سالمند و همه ظرفیت هایی که دارد ولی از جمله استان هایی است که سالمندان آن از مکان مناسب محروم هستند.6047/6043            "}