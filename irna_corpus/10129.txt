{"onTitr":"","titr":" فرماندار ماهنشان: رسانه ها منصفانه نقد کنند","describe":" زنجان – ایرنا – فرماندار شهرستان ماهنشان گفت: رسانه ها عملکردها را منصفانه نقد و زوایای پنهان مسائل و مشکلات را بیان کنند.", "text":"مجتبی نوری شامگاه سه شنبه در حاشیه سومین نمایشگاه مطبوعات و رسانه استان زنجان در گفت و گو با خبرنگار ایرنا افزود: طی چهار سال اخیر نقش رسانه و مطبوعات که چشم بینای جامعه به شمار می روند در همه بخش ها تاثیرگذار بوده و انتظار داریم نقد منصفانه داشته باشند و به مسئولان راهکار ارائه دهند.وی به ظرفیت های گردشگری در شهرستان ماهنشان اشاره کرد و گفت: این شهرستان در کریدور گردشگری قرار دارد و از مکان های دیدنی و تاریخی آن دریاچه طبیعی خندقلو، دربند قاطرچی، قلعه بهستان و قلعه لک لک هاست.فرماندار شهرستان ماهنشان گفت: در حال حاضر برای راه اندازی ترمینال مسافربری به دنبال جذب سرمایه گذار هستیم.نوری با بیان اینکه تا پایان سالجاری 95 روستا از گاز طبیعی بهره مند می شوند، اظهار داشت: برای 14 روستای دهستان اوریات به دلیل کوهستانی و صعب العبور بودن مسیر آن از گاز CNG  استفاده خواهیم کرد.   وی ادامه داد: در دولت دهم 15 روستا و 2 شهر در شهرستان ماهنشان از نعمت گاز بهره مند بودند.فرماندار شهرستان ماهنشان، به راه اندازی کارخانه خوراک آبزیان اشاره کرد و گفت: این کارخانه 2 سرمایه گذار بومی دارد که 50 میلیارد ریال اعتبار از طریق سامانه کارا (اشتغال روستایی) جذب می شود تا معضل ضمانت های بانکی آن رفع شود. ** شبکه بهداشت و درمان ماهنشان نیازمند نیروهای بومی استسرپرست شبکه بهداشت و درمان شهرستان ماهنشان نیز در ادامه گفت: این شهرستان10 مرکز بهداشتی درمانی، یک بیمارستان 32 تختخوابی و 52 خانه بهداشت دارد.به گفته علی صیدی، از این تعداد مراکز بهداشتی درمانی و خانه بهداشت به ترتیب هفت و 13 مرکز نوسازی شد و در دهه فجر یا پایان امسال به بهره برداری می رسد.وی اظهار داشت: در 10 مرکز بهداشتی درمانی شهرستان ماهنشان پزشک فعال است.سرپرست شبکه بهداشت و درمان شهرستان ماهنشان گفت: بیمارستان 32 تختخوابی نیز متخصص داخلی، اطفال، زنان بیهوشی و جراحی دارد که در حال حاضر مشکلی به لحاظ حضور پزشک در این شهرستان نداریم.صیدی ادامه داد: نیروهای فعال در شبکه بهداشت و درمان بومی نیستند که این مشکلاتی را موجب شده است.9505/6085            "}