{"onTitr":" المپیک جوانان 2018 آرژانتین؛    ","titr":" تیرانداز نوجوان ایرانی هشتم شد","describe":" تهران - ایرنا- «امیر سیاوش ذوالفقاریان» تیرانداز نوجوان ایرانی امروز (یکشنبه) و در رشته تفنگ بادی 10 متر المپیک جوانان آرژانتین در مصاف با حریفان در فینال این رقابت ها به مقام هشتم دست یافت.", "text":"به گزارش ایرنا از فدراسیون تیراندازی، نخستین روز بازی های المپیک نوجوانان در شهر بوینس آیرس آرژانتین در حالی پیگیری شد که امیرسیاوش ذوالفقاریان تنها نماینده ایران در رشته تفنگ بادی با 628.5 امتیاز به عنوان نفر اول راهی فینال شد.در این رشته ورزشکاران چین، هند، استرالیا، روسیه، صربستان، آلمان و اتریش پس از ایران به فینال راه یافتند.فینال این رقابت ها در حالی برگزار شد که نماینده ایران به عنوانی بهتر از هشتمی دست نیافت. سومین دوره بازی‌های المپیک جوانان 15  الی 26 مهرماه در بوینس آیرس پایتخت آرژانتین برگزار می‌شود که کاروان ورزشی ایران نیز با 49 ورزشکار (14 دختر و 35 پسر) در 17 رشته ورزشی در این رقابت ها شرکت کرده است.پسران نوجوان و جوان ایرانی در رشته های شمشیر بازی(یک پسر )، دو و میدانی(3 پسر)، بسکتبال سه نفره دختران (4 دختر)، تکواندو (3 دختر و 3 پسر)، بوکس (یک پسر)، کشتی آزاد و فرنگی( 4پسر)، وزنه برداری(2 پسر)، سوار کاری (یک پسر)، کاراته (3 دختر و 2 پسر)، جودو(یک دختر و یک پسر)، شنا (یک پسر)، قایقرانی روئینگ و کانو (2 دختر و یک پسر)، تنیس روی میز (یک پسر)، ژیمناستیک (یک پسر)، تیراندازی(2 پسر)، فوتسال(10 پسر) و تیراندازی باکمان (یک دختر و یک پسر) در این بازی‌ها حضور دارند.ایران در نخستین دوره این رقابت ها که به میزبانی کشور سنگاپور برگزار شد، با 52 ورزشکار در 13 رشته شرکت کرد که نتیجه این حضور دو مدال طلا و 2 مدال نقره و یک برنز بود. در دومین دوره این رقابت ها نیز که در شهر نانجینگ چین برگزار شد، ایران با 16 ورزشکار حضور یافت و در مجموع 6مدال شامل سه طلا و سه برنز کسب کرد.ورزشی **1828**9129            "}