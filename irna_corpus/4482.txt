{"onTitr":"","titr":" دانش آموزان دختر بسیجی کلاله عازم مناطق عملیاتی غرب کشورشدند","describe":" گنبدکاووس – ایرنا – دانش آموزان دختر بسیجی کلاله پس از زیارت مقبره شهدای گمنام این شهرستان، بعدازظهر دوشنبه درقالب کاروان راهیان نور عازم مناطق عملیاتی غرب کشور شدند.", "text":"به گزارش خبرنگار خبرگزاری جمهوری اسلامی فرمانده ناحیه مقاومت بسیج سپاه کلاله که خود نیز با این کاروان عازم مناطق عملیاتی غرب کشور بود، اعلام کرد: دانش آموزان دختر بسیجی متوسطه دوم مدارس کلاله همراه با عوامل اجرایی، در قالب دو اتوبوس به زیارت یادمان شهدا در غرب کشور می روند.سرهنگ محمود بیات کوهسار، تجدید میثاق با آرمان های شهدا و تداوم راه آنان از سوی نسل جوان کشور  را از اهداف اعزام کاروان راهیان نور ذکر کرد.وی افزود: این سفر چهار روزه است و تمهیدات لازم برای سفری امن و معنوی فراهم شده است.درشهرستان 130هزار نفری کلاله در شرق استان گلستان، در سال تحصیلی جاری 24 هزار دانش آمرز در 216واحد آموزشی به تحصیل مشغول هستند. /1860/7478            "}