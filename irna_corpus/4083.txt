{"onTitr":"","titr":" تحریم ها مشکل جدی در حوزه داروهای دامی ایجاد نکرد","describe":" بجنورد - ایرنا - مدیرکل دفتر بهداشت و مدیریت بیماری های سازمان دامپزشکی گفت: تحریم های خارجی مشکلی جدی در حوزه تامین داروهای دامی کشور ایجاد نکرده است.", "text":"به گزارش ایرنا سیدبهمن نقیبی، دوشنبه در حاشیه افتتاح پست قرنطینه چمن بید شهرستان مانه و سملقان به خبرنگار ایرنا اظهار داشت: شمار زیادی از اقلام دارویی مورد نیاز بخش دام کشور در  داخل تولید می شود و تحریم ها بر آن اثری ندارد.وی افزود: تنها 2 مورد از واکسن های استفاده برای دام کشور وارداتی است که تمهیدات لازم برای تامین آن اندیشیده شده و امیدواریم که تولید آن هم داخلی سازی شود.مدیرکل دفتر بهداشت و مدیریت بیماری های سازمان دامپزشکی، رعایت اصول قرنطینه ای را مهمتر از انجام واکسیناسیون دانست و گفت: هدف دامپزشکی از ایجاد پست های قرنطینه ای در مناطق مختلف، کنترل دقیق تر دام و جلوگیری از ورود بیماری های دامی است.ساختمان پست قرنطینه چمن بید با مساحت 160 متر مربع در 2 طبقه با اعتباری افزون بر 12 میلیارد ریال با هدف کنترل و نظارت بر تردد خودروهای حامل دام و فرآورده های دامی ایجاد شده است.شهرستان مانه و سملقان، به عنوان دروازه غربی استان خراسان شمالی، 330 هزار راس دام سبک و 6 هزار و 800 راس دام سنگین دارد.7183/5132            "}