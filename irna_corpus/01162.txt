{"onTitr":"","titr":" انجمن‌های کارآفرینی در دانشگاه پیام نور فعال می‌ شود","describe":" بوشهر- ایرنا- معاون فرهنگی، اجتماعی و دانشجویی دانشگاه پیام نور گفت: با هماهنگی‌های به عمل آمده انجمن‌های کارآفرینی و محیط زیستی در این دانشگاه فعال می‌ شود.", "text":"به گزارش ایرنا، روابط عمومی دانشگاه پیام نور بوشهر روز پنجشنبه به نقل از محمد امین ناجی در نشست هم اندیشی با دبیران انجمن های علمی و تشکل های دانشجویی دانشگاه پیام نور استان بوشهر افزود: از این پس کارآفرینی به عنوان موضوع مشترک فرهنگی و پژوهشی این دانشگاه به شمار می رود. وی بیان کرد: معاونت پژوهشی به این نتیجه رسیده که برای تقویت جایگاه کارآفرینی دانشگاه باید از نیروی فرهنگی و دانشجویان فعال دراین حوزه کمک بگیرد و امیدواریم بتوانیم از بخش پژوهشی برای این موضوع بودجه بگیریم. ناجی گفت: بوشهر یکی از استان های پرتلاش و نشاط فرهنگی، سیاسی و اجتماعی است و در این ارتباط با تقاضای تاسیس 2 انجمن اسلامی در مراکز بوشهر و برازجان موافقت و مجوز آنها صادر شد. معاون فرهنگی، اجتماعی و دانشجویی دانشگاه پیام نور با اشاره به بودجه بندی دقیق این دانشگاه برای فعالیت های فرهنگی افزود: بودجه بندی فرهنگی انجام و سهم هر برنامه دقیق مشخص شده است. ناجی با اشاره به اختصاص بودجه فرهنگی دانشگاه پیام نور بیان کرد: درحال تفکیک بودجه فرهنگی از بودجه کلی هر استان هستیم که حتی تاریخ پرداخت ماهانه آن با تاریخ بودجه کلی هراستان فرق کند که امیدواریم بتوانیم به این مهم جامعه عمل بپوشانیم تا بودجه فرهنگی درمسیر اصلی خودش هزینه شود. وی درباره حمایت از نشریات دانشجویی گفت:در شورای فرهنگی دانشگاه مصوب شده برای هرنشریه دانشجویی بین 5 تا 6 صفحه درسه نوبت و حداکثر 50 نسخه تکثیر شود و مشکلات دانشجوها دراین زمینه حل می ‌شود. 6047/6043            "}