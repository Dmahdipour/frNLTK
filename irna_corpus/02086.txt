{"onTitr":"","titr":" تونسی ها با رزمایش مشترک کشورشان و عربستان مخالفت کردند","describe":" تهران – ایرنا- در واکنش به ربوده شدن جمال خاشقجی روزنامه نگار سعودی در کنسولگری کشورش در ترکیه، سیاستمداران و حقوقدانان تونسی مخالفت شدید خود را با برگزاری رزمایش های مشترک کشورشان با عربستان سعودی اعلام کردند.", "text":"به گزارش روزنامه 'القدس العربی' چاپ لندن، 'عماد الدائمی' نماینده تونسی در صفحه شخصی خود در فیسبوک نوشت: به عنوان عضوی از کمیته امنیت و دفاع پارلمان تونس، از دولت می خواهم که رزمایش های مشترک نظامی خود را با ارتش دولت مجرمی که شهروندانش را در داخل و خارج مرز به قتل می رساند و در حق کشور دوست و برادرمان یمن جنایات حقوق بشری مرتکب می شود، متوقف سازد.'طارق الکحلاوی' رهبر سابق حزب 'جنبش اراده تونس' هم تاکید کرد، خبرها حاکی از قتل خاشقجی در کنسولگری عربستان سعودی در ترکیه است. بن سلمان یک مجرم حقیقی است و حال نیروهای هوایی عربستان می خواهند قتل و خونریزی را در آسمان ما تمرین کنند'.'سیف الدین مخلوف' وکیل دادگستری نیز تاکید کرد، اگر تایید شود که خاشقجی در کنسولگری کشورش در ترکیه به قتل رسیده، دولت تونس باید دستور دهد که رزمایش مشترک فورا متوقف شود. چرا که ما ملتی آزاده هستیم و مردمان آزاده از کشور ها و سازمان های جنایت کار متنفرند.شایان ذکر است وزارت دفاع تونس روز دوشنبه از آغاز رزمایش مشترک نیروی هوایی تونس و عربستان سعودی در راستای افزایش همکاری نظامی دو کشور خبر داد و در ادامه تاکید کرد این رزمایش به هدف افزایش مهارت جنگی و تبادل مهارت ها در زمینه امداد و پشتیبانی فنی انجام می شود و تا 12 اکتوبر ادامه می یابد. این نخستین رزمایش مشترک دو کشور از زمان برکناری بن علی و روی کار آمدن نظام جدید است.خاشقجی روزنامه نگار منتقد سعودی که پس از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود،سه شنبه گذشته بعد از مراجعه به کنسولگری عربستان در ترکیه ربوده شد و خبرها حاکی از قتل وی است.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.خاورم**3224*1049            "}