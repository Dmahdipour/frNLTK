{"onTitr":" مدیرکل کانون پرورش فکری خوزستان:    ","titr":" کودکان مناطق محروم خوزستان در اولویت توجه کانون قرار دارند","describe":" اهواز- ایرنا- مدیرکل کانون پرورش فکری کودکان و نوجوانان خوزستان با تاکید بر اینکه کودکان مناطق محروم استان از اولویت های این نهاد فرهنگی است، گفت: برنامه های هفته ملی کودک در مناطق محروم استان در حال برگزاری است.", "text":"به گزارش ایرنا، وحید کیانی در آیین گرامی داشت روز جهانی کودک در مجتمع فرهنگی و هنری اهواز، اظهار داشت: برنامه های این هفته با محوریت گرامیداشت یاد 'محمد طاهه اقدامی' شهید چهارساله حادثه تروریستی اهواز برگزار می شود.وی ادامه داد: ویژه ‌برنامه‌ های هفته ملی کودک سال 1397 همزمان با شعار «آینده را باید ساخت» از روز 14 مهرماه در 62 مرکز ثابت و سیار کانون پرورش فکری کودکان و نوجوانان با همکاری دستگاه‌ ها و نهادهای متولی کودک در شهرهای مختلف استان خوزستان شروع شد.مدیرکل کانون پرورش فکری کودکان و نوجوانان خوزستان با اشاره به اینکه روز جهانی کودک 16 مهر تعیین شده است، گفت: بر همین اساس این نهاد فرهنگی در اقدامی به صورت نمادین از فرزندان شهدای مدافع حرم تجلیل می کند.کیانی همچنین توجه به مناطق محروم و روستایی را از اولویت های کانون عنوان کرد و گفت: کارکنان و مربیان کانون پرورش فکری کودکان و نوجوانان خوزستان برای موضوع عدالت عمومی اهمیت زیادی قائل است.وی گفت: در همین راستا کتابخانه‌ های سیار همزمان با آغاز هفته کودک در مناطق روستایی و محروم خوزستان استان در حال ارائه خدمات هستند.این عضو شورای اداری استان خوزستان یادآور شد: تاکنون مربیان کتابخانه ‌های سیار کانون پرورش فکری کودکان و نوجوانان خوزستان در روستای دوگچه شهر میداود باغملک، روستای زاوود بخش چلو شهرستان اندیکا حضور یافته و با برپایی ایستگاه ‌های فرهنگی هنری با مشارکت کودکان و نوجوانان روستایی هفته ملی کودک را گرامی داشتند.کیانی همچنین از عضویت رایگان کودکان و نوجوانان استان همزمان با هفته ملی کودک در مراکز فرهنگی و هنری کانون خبر داد.**دستگاه های اجرایی در توانمندسازی کودکان به کانون کمک کنندفرماندار کلانشهر اهواز در حاشیه این آیین ، عنوان کرد: توانمندسازی کودکان از ویژگی بسیار مهمی برخوردار است و باید بیش از پیش به آن اهمیت داده شود.جمال عالمی نیسی افزود: کودکان نیاز به آموزش دارند تا در جامعه بتوانند تاثیرگذار باشند و کانون به خوبی این امر را تحقق بخشیده است.وی یادآور شد: نوآوری در کانون می تواند به کشف و شکوفایی استعدادها در بین کودکان منجر شود و در این زمینه باید دستگاه های اجرایی مرتبط با حوزه کودک و در راستای توانمندسازی آنها بیش از پیش با یکدیگر تعامل و همکاری داشته باشند.در این مراسم به صورت نمادین از فرزند شهید مدافع حرم ' نادر حمید' تجلیل شد.7148/6002            "}