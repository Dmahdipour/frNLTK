{"onTitr":"","titr":" بیش از 9 میلیون سهم در بورس سمنان معامله شد","describe":" سمنان - ایرنا - مدیر بورس منطقه سمنان گفت: بیش از 9 میلیون سهم به ارزش 29 میلیارد ریال روز یکشنبه هفته جاری در این بورس معامله شد.", "text":"غلامحسین گل ارضی عصر دوشنبه در گفت و گو با ایرنا افزود: روز گذشته در بورس سمنان 9 میلیون و 212 هزار و 134 سهم به ارزش بیش از 29 میلیارد و 845 میلیون و 254 هزار ریال معامله شد. وی اضافه کرد: روز گذشته در بورس سمنان سه میلیون‌ و 563 هزار سهم به ارزش بیش از 9 میلیارد و 338 میلیون ریال خریداری شد. گل ارضی خاطر نشان کرد: در این روز پنج میلیون و 648 هزار سهم نیز به ارزش بیش از 20 میلیارد و 506 میلیون ریال به فروش رسید. به گفته وی، حدود 31 درصد از ارزش معاملات بورس سمنان به خرید و 69 درصد به فروش اختصاص داشت. مدیر بورس منطقه سمنان خاطرنشان کرد: با راه اندازی تالار بورس سمنان و اتصال آن به تالار بورس تهران، ضمن توسعه سرمایه گذاری عمومی، شهروندان استان سمنان می توانند به راحتی و همزمان در انواع داد و ستدهای بورس مشارکت فعال داشته باشند. به گزارش ایرنا، در سال 96 حدود 28 میلیارد ریال سهم به ارزش 800 میلیارد ریال در بورس منطقه سمنان داد و ستد شد.9891/7408            "}