{"onTitr":"","titr":" هندبال باشگاه های زنان آسیا/ تیم شهید چمران لارستان پنجم شد","describe":" شیراز- ایرنا- تیم هندبال شهید چمران لارستان نماینده ایران در رقابت های جام باشگاه های زنان آسیا با چهار شکست و یک پیروزی به مقام پنجم این رقابت ها رسید.", "text":"به گزارش ایرنا، نماینده هندبال بانوان ایران در پنجمین دیدار خود از رقابت های جام باشگاه‌های آسیا مقابل تیم آستانا قزاقستان قرار گرفت که با نتیجه 29 بر 40 مغلوب شد.تیم شهید چمران لارستان تنها نماینده هندبال بانوان ایران در این رقابت‌ها بود که با چهار شکست مقابل کایسار قزاقستان، آلماتی قزاقستان، AGMK ازبکستان و آستانا قزاقستان و یک پیروزی مقابل تی اسپرت هند به مقام پنجمی دست یافت.سومین دوره مسابقات هندبال جام باشگاه‌های زنان آسیا از 11 مهر ماه تا 17 مهر به میزبانی قزاقستان برگزار شد.در این مسابقات 6 تیم تی اسپورت هند، کایسار قزاقستان، آلماتی قزاقستان، AGMK ازبکستان، آستانا قزاقستان و شهید چمران لارستان ایران به صورت دوره‌ای رقابت کردند.* نتایج کامل و برنامه نماینده هندبال ایران در جام باشگاه‌های زنان آسیا:شهید چمران لارستان 25 - کایسار قزاقستان 42شهید چمران لارستان 31 - تی اسپرت هند 14شهید چمران لارستان 21 - آلماتی قزاقستان 31شهید چمران لارستان 22 - AGMK ازبکستان 26شهید چمران لارستان 29 - آستانا قزاقستان 40 7368/ 1876            "}