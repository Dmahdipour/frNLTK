{"onTitr":"","titr":" تعاملات ایران و ترکیه در زمینه گلخانه توسعه می یابد","describe":" تهران- ایرنا- معاون امور باغبانی وزارت جهاد کشاورزی در هفتمین نشست کمیته همکاری های کشاورزی ایران و ترکیه گفت: تعاملات 2 کشور در زمینه فناوری گلخانه و تبادل کارشناسان گسترش می یابد.", "text":"به گزارش سه شنبه  تارنمای وزارت جهاد کشاورزی، «محمدعلی طهماسبی» در نشست مشترک با مشاور وزیر کشاورزی و جنگلداری ترکیه افزود: گلخانه ها به عنوان یکی از ارکان اصلی بخش کشاورزی ایران در دستور کار این کمیته قرار گرفته است.وی زعفران را یکی از مهمترین کالاهای صادراتی و با ارزش ایران خواند و گفت: پارسال در ایران حدود 400 تن زعفران تولید شد.به گفته وی، ایران 94 درصد زعفران دنیا را تولید می کند و این محصول کم آب بر است.طهماسبی تصریح کرد: زعفران ایران وارد بورس شده و وزارت جهاد کشاورزی تمهیداتی را برای جلوگیری از افت قیمت این محصول و ضرر کشاورزان به اجرا گذاشته است.** زعفران ترکیه تجاری نشده استمشاور وزیر کشاورزی و جنگلداری ترکیه نیز بر گسترش همکاری های کشاورزی 2 کشور تاکید کرد و گفت: امیدواریم حجم تجارت محصولات کشاورزی ایران و ترکیه افزایش یابد.«محمد تونچ» تبادل فناوری ها و اطلاعات در زمینه گلخانه ها را از زمینه های مناسب همکاری 2 کشور عنوان کرد.به گفته تونچ، ترکیه زعفران تولید می کند اما هنوز به مرحله تجاری شدن نرسیده است.به گزارش ایرنا، اکنون در کشور نزدیک به 12 هزار و 500 هکتار گلخانه وجود دارد که طبق برنامه ریزی در افق چشم انداز 1404 باید به 48 هزار هکتار برسد.پارسال سه هزار هکتار زمین در شهرک های کشاورزی با هدف توسعه کشت های گلخانه ای، آبزی پروری و طیور به سرمایه گذاران واگذار شد که نسبت به آغاز دولت یازدهم (سال 1392)، رشد پنج برابری را نشان می دهد.این شهرک‌ها می‌تواند علاوه بر کاهش مصرف آب و افزایش بهره‌وری، در رونق صادرات نیز تاثیرگذار باشد.سازمان مرکزی تعاون روستایی ایران در سال 1348 با ماهیت شرکت سهامی دولتی و با هدف توسعه بخش روستایی و کشاورزی از طریق تعاونی ها و تشکل های بخش کشاورزی تشکیل شد.پارسال هر کیلوگرم زعفران به قیمت چهار میلیون و 400 هزار تا پنج میلیون و 500 هزار تومان از کشاورزان خریداری شد.ظرفیت تولید زعفران در ایران از 30 تن در سال 1368 به بیش از 300 تن در سال های اخیر رسیده که سالیانه حدود 200 تن آن به کشورهای هدف صادر می شود.طبق آمارها مصرف سرانه زعفران در ایران برای هر نفر یک گرم است که در مجموع سالیانه بیش از 80 تن از این محصول به مصرف داخلی می رسد.این گیاه دارویی و نشاط آور روزانه باید 10 تا 20 میلی گرم و ماهانه نزدیک به پنج گرم مصرف شود.اقتصام**9186*1961*            "}