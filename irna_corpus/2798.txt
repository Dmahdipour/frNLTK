{"onTitr":"","titr":" نقش اصناف در حفظ و ارتقای امنیت اقتصادی ویژه است","describe":" قزوین - ایرنا - رییس پلیس اطلاعات و امنیت نیروی انتظامی قزوین گفت: نقش اصناف در حفظ و ارتقای امنیت اقتصادی در شرایط فعلی که در جنگ مالی و تجاری با دشمن قرار داریم، ویژه است.", "text":"به گزارش ایرنا، سرهنگ عباس خسروی شامگاه سه شنبه در همایش پلیس، امنیت و اصناف که به مناسبت هفته ناجا در قزوین برگزار شد، افزود: امروز بیش از هر زمان دیگر دشمن می کوشد با ایجاد مشکلات اقتصادی زندگی مردم ما را که به ارزش های اسلامی پایبند بوده و تابع ولی فقیه هستند با مشکل روبرو سازند بنابراین وظیفه داریم با هوشیاری و بصیرت به خنثی سازی توطئه های دشمن بپردازند.این مسئول انتظامی گفت: دشمن می خواهد اعتماد مردم به مسئولان نظام را از طریق ایجاد بحران های اقتصادی و اجتماعی از بین ببرد.وی اظهار داشت: در این شرایط همکاری اصناف با دستگاه های اجرایی و همچنین پلیس موجب ارتقای امنیت و آرامش روانی جامعه می شود.وی در ادامه با تشریح اهمیت امنیت در جامعه، آنرا نعمتی بزرگ دانست که بدون آن همه فعالیت های انسان تحت تاثیر قرار می گیرد و عملا جامعه با فقدان آن در دستیابی به توسعه در تمامی ابعاد با مشکل روبرو می شود.این مسئول انتظامی در ادامه با اشاره به برخورد قاطع پلیس با متخلفانی که دست به احتکار کالا و قاچاق می زنند، اظهار داشت: با برهم زنندگان امنیت اقتصادی جامعه با قاطعیت برخورد می کنیم.سرهنگ خسروی در پایان از اصناف خواست تا با رعایت الزامات حفاظتی از جمله نصب دوربین های مداربسته راه سرقت را برروی سارقان ببندند. 3013            "}