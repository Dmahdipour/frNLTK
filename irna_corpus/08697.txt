{"onTitr":"","titr":" سفیر ایران:اعتراضی به پیوستن کشور ثالث در طرح «سی پک» نداریم","describe":" کویته - ایرنا - سفیر جمهوری اسلامی ایران در پاکستان گفت که ایران در خصوص پیوستن یا مشارکت کشور ثالث به کریدور مشترک اقتصادی چین - پاکستان موسوم به (سی - پک) هیچ اعتراضی ندارد.", "text":"به گزارش روز پنجشنبه ایرنا وزیر اطلاع رسانی و رسانه های پاکستان، سی ام شهریورماه امسال گفت که دولت این کشور برای سرمایه گذاری در طرح راهروی اقتصادی چین - پاکستان معروف به «سی - پک»، از عربستان سعودی دعوت کرده است و این کشور به عنوان &#39;شریک سوم&#39; در این طرح مشترک اقتصادی مطرح می شود.«فواد حسین چودری» در نشست خبری با رسانه های پاکستان افزود:اعضای یک هیات بلندپایه عربستان سعودی، هفته نخست ماه اکتبر در خصوص مذاکرات مشارکت در طرح کریدور اقتصادی چین - پاکستان «سی - پک»به پاکستان سفر می کند.چودری ادامه داد:به دستور پادشاه عربستان ، یک کمیته عالیرتبه تشکیل شده است و وزیر دارایی و وزیر انرژی عربستان، هیات عربستانی را در سفر به پاکستان همراهی می کنند.البته این اظهارات روز گذشته - چهارشنبه - از سوی یک وزیر دیگر کابینه فدرال دولت پاکستان تکذیب شد.«مخدوم خسرو بختیار» وزیر طرح و برنامه ریزی و توسعه پاکستان گفت:طرح &#39;سی پک&#39; بین پکن و اسلام آباد باقی خواهد ماند.وی در نشست خبری با رسانه ها در اسلام آباد افزود:قرار است هشتمین نشست کمیته مشترک همکاری طرح کریدور اقتصادی چین و پاکستان در ماه دسامبر در پکن برگزار شود.اعلام وزیر پاکستان گفت:در قبال عدم شرکت عربستان سعودی در طرح &#39;سی پک&#39; سبب پایان انتقادها نسبت به احتمال مشارکت عربستان در این طرح تاثیر گذار در اقتصاد پاکستان شده است.پیش از این احزاب سیاسی مخالف دولت پاکستان از جمله حزب مردم به تندی با هر نوع اقدام دولت برای دعوت از عربستان برای پیوستن به طرح &#39;سی پک&#39; واکنش سختی نشان دادند.برخی رسانه های پاکستانی امروز و روز گذشته در اخبار و تحلیل هایی اعلام کردند که مشارکت عربستان سعودی در طرح سی پک به ویژه در ایالت بلوچستان، موجب رنجش و اعتراض ایران می شود.بر اساس اخبار منتشر شده در این رسانه ها، ریاض نزدیک ترین متحد واشنگتن در منطقه است و دخالت آن در یک پروژه اقتصادی تحت رهبری چین، پرسش هایی در خصوص  همگرایی ژئوپلیتیک جدید مطرح می کند، به عنوان مثال، ایران قطعا نمی خواهد، عربستان سعودی در کنار مرز خود باشد.«مهدی هنردست» سفیر جمهوری اسلامی ایران در پاکستان امروز پنجشنبه در ادامه سفر خود به کویته مرکز ایالت بلوچستان پاکستان در نشست خبری با رسانه ها، به این اخبار و شایعات پاسخ داد.فت که این کشور هیچ گونه اعتراضی در مورد هر کشوری که در کریدوره اقتصادی چین و پاکستان شرکت نمی کند، مخالفت می کند.وی در این نشست خبری از کریدور اقتصادی چین - پاکستان به عنوان عامل قدرت و تغییر دهنده بازی منطقه ای یاد کرد و گفت:در خصوص روابط دوجانبه ایران و پاکستان، تهران خواستار روابط و تعامل بیشتر با پاکستان است و این تعاملات به طور قطع در دولت جدید گسترش می یابد.هنردوست اضافه کرد:روابط و همکاری تهران - اسلام آباد در موضوعات دوجانبه در مسیر درست قرار دارد و دو کشور در بسیاری از موارد، همراه و همفکر بوده و در یک صف قرار دارند.سفیر جمهوری اسلامی ایران در پاکستان گفت:ایران و پاکستان هر دو قربانی تروریسم بوده و از این پدیده شوم، آسیب های فراوان دیده اند.به گزارش ایرنا سفیر ایران در پاکستان که به ایالت کویته سفر کرده است، با سروزیر این ایالت، جمعی از علمای شیعه و سنی شهر کویته و اعضای اتاق بازرگانی شهر کویته دیدار و گفت و گو کرد.آساق**6125**1144            "}