{"onTitr":"","titr":" ارایه خدمات درمانی در بیمارستان مهر برازجان از سر گرفته شد","describe":" بوشهر -ایرنا- مدیرکل درمان تامین اجتماعی استان بوشهرگفت: با همکاری و تلاش های کادر پزشکی و تاسیسات بیمارستان مهر برازجان و رفع مشکلات بیمارستان پس از حادثه آتش سوزی هفته جاری پذیرش بیمار در این بیمارستان از سر گرفته شد.", "text":"یلدار دارابی  چهارشنبه درحاشیه بازدید فرماندار دشتستان از بیمارستان مهر برازجان درگفت و گو با ایرنا افزود: حادثه آتش سوزی که در بیمارستان مهربرازجان در 16 مهرماه 97 در مرکز استریل بیمارستان مهر اتفاق افتاد در حقیقت یک اتصال جزئی در سیستم داخلی دستگاه  بود که با تلاش همکاران تاسیسات و آتش نشانی قبل از اینکه این حادثه به سایر بخش های بیمارستان سرایت کند کنترل شد.وی اظهارداشت: در کمترین زمان بعد از حادثه، بیماران بستری در این بیمارستان توسط متخصصین ویزیت شدند و تعدادی از مریض ها نیز توسط کادر پزشکی و پرستاران مرخص و یا به بیمارستان شهید گنجی توسط آمبولانس انتقال یافتند.دارابی یادآورشد: همچنین کمتر از پنج ساعت کار نظافت و پاکسازی منطقه حادثه دیده انجام طوریکه هیچ آثاری از دود و حریق در بیمارستان به چشم نمی خورد .مدیرکل درمان تامین اجتماعی استان بوشهر اضافه کرد: اقدامات سرپایی در نخستین فرصت جهت مریض ها انجام شد و بخش بستری زنان و نوزادان فعال شده و کمتر از 24 ساعت نیز اتاق عمل فعال شد.وی تصریح کرد: مریض هایی که نوبت عمل نیز داشتند عمل آنها به نحو احسن انجام شده و رضایت بیمه شده ها جلب شده است.دارابی از تلاش و زحمات همکاران ایمنی بیمارستان ،آتش نشانی ،اتفاقات برق و اورژانس 115 و شبکه بهداشت و درمان دشتستان و بیمارستان شهید گنجی تقدیر کرد.وی بااشاره به اینکه متوسط پذیرش بیمار در این بیمارستان روزانه 250 نفر است گفت:بیمارستان مهر برازجان سال 1380 با 32 تخت به صورت تک تخصصی راه اندازی شد و 17 سال از راه اندازی آن می گذرد .این مقام مسوول اضافه کرد : به تازگی این بیمارستان از 32 تخت به 42تخته خوابی تبدیل شده و این بیمارستان بین 17 بیمارستان کوچک مقیاس کشور جزو پنج بیمارستانی است که طرح توسعه آن توسط سازمان تایید شده و بزودی کار توسعه آن انجام می شود.ارسلان زارع فرماندار دشتستان نیز در بازدید از بخش های مختلف بیمارستان مهر برازجان و محل حادثه آتش سوزی از اقدام به موقع کادر ایمنی و پزشکی این بیمارستان در مهار و اطفا حریق تشکر کرد.7213/6045            "}