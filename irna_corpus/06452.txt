{"onTitr":"","titr":" ترامپ دروغ های خود درباره ایران را تکرار کرد","describe":" تهران - ایرنا - رئیس جمهوری آمریکا بار دیگر اتهام نخ نمای خود را تکرار کرد و گفت که دولت پیشین کشورش 150 میلیارد دلار به ایران داده است.", "text":"به گزارش بامداد یکشنبه ایرنا، دونالد ترامپ رئیس جمهوری آمریکا در جمع هواداران خود در شهر توپیکا مرکز ایالت کانزاس اتهام های واهی و نخ نمای خود علیه ایران را تکرار کرد.ترامپ گفت: من پیش از آنکه رئیس جمهور بشوم بررسی کردم ببینم ایران در چه وضعیتی است. آن ها در خاورمیانه و در کشورهای عراق، سوریه و یمن مسلط شده بودند. وی با اشاره به تصمیم خود برای خروج از برجام مدعی شد: دولت قبلی (اوباما) 150 میلیارد دلار به ایران داد. احمقانه تر اینکه 1.8 میلیارد دلار پول نقد داد.ترامپ افزود: وقتی من آمدم، پرسیدم که آیا رئیس جمهوری قدرت آن را دارد که 1.8 میلیارد دلار پول نقد بدهد؟ جواب «نه» بود. آن ها 1.8 میلیارد دلار پول دادند تا یک توافق وحشتناک داشته باشند. این پول را برای گروگان ها دادند.رئیس جمهوری آمریکا این ادعا را بارها تکرار کرده و حتی رسانه های آمریکایی نیز به بررسی صحت آن پرداخته و نادرست بودن آن را افشا کرده اند.پیشتر خبرگزاری آسوشیتدپرس در گزارش مفصلی نوشت: ترامپ دوست دارد داستانی را درباره پرداخت میلیاردها دلار پول از سوی واشنگتن به تهران به عنوان بخشی از توافق هسته ای سال 2015 با ایران، مدام تعریف کند.اما آنچه او از گفتنش امتناع می کند، این است که اولا بخش زیادی از آن پول اموال متعلق به ایران و مابقی مربوط به بدهی قدیمی آمریکا به این کشور بوده است.اگرچه اصل تخیلات ترامپ که از رقابت های انتخاباتی سال 2016 آغاز شد، مبنی بر اینکه دولت باراک اوباما رئیس جمهوری پیشین آمریکا فریب خورده و همه آن پول را که بخشی از آن به صورت نقد بوده به ایران داد، ثابت است؛ اما اعداد و برخی جزئیات آن در هر بار تغییر می کند.به نوشته آسوشیتدپرس، ترامپ در حالی از پرداخت یکجای 150 میلیارد دلار می گوید، که وزارت خزانه داری آمریکا، که مسئول هرگونه برداشت از خزانه این کشور است، پرداخت 150 میلیارد دلاری به ایران نداشته است.در واقع این مبلغ مربوط به اموال ایران در خارج از خاک خود بود که توقیف شده بود و پس از امضای توافق هسته ای در سال 2015 آزاده شده و در دسترس تهران قرار گرفت.براساس گزارش آسوشیتدپرس، اما 1.8 میلیارد دلار پول نقدی که ترامپ از آن صحبت می کند، موضوع دیگری است. این پول مربوط به دهه 1970 میلادی (دهه 50 شمسی) است که ایران در دوره پهلوی 400 میلیون دلار برای خرید تجهیزات نظامی به آمریکا پرداخت کرده بود و به دلیل پیروزی انقلاب اسلامی و قطع روابط دیپلماتیک با واشنگتن هرگز به ایران ارسال نشد.این موضوع باعث شد افراد، شرکت ها و دولت های دو کشور به طرف هایی در کشور دیگر بدهکار بمانند و دهها سال طول کشید تا تکلیف این بدهی های پیچیده در دادگاه ها و داوری های مختلف مشخص شود.ایران 2.5 میلیارد دلار بدهی خود به افراد و شرکت های آمریکایی را پرداخت کرد و روز بعد از اجرای برجام نیز توافق شد که آمریکا اصل بدهی مربوط به قرارداد خرید تجهیزات نظامی به مبلغ 400 میلیون دلار را به همراه 1.3 میلیارد دلار سود آن به ایران بپردازد. اما مجموع این مبلغ 1.7 میلیارد دلار می شود که با مبلغ اعلامی ترامپ تفاوت دارد.400 میلیون دلار اصل بدهی به صورت پول نقد و در یک هواپیمای باربری به ایران حمل شد و سرچشمه داستان پردازی های ترامپ قرار گرفت. سود این بدهی نیز مدتی بعد با هماهنگی لازم پرداخت شد.شبد**9416**1379            "}