{"onTitr":" سرمقاله روزنامه نور خوزستان؛    ","titr":" تصویر واقعی ایران اسلامی","describe":" اهواز - ایرنا - روزنامه نور خوزستان سرمقاله شماره روز شنبه خود را با عنوان ' تصویر واقعی ایران اسلامی' به قلم سید طاهر موسوی زاده اختصاص داد.", "text":"در این سرمقاله می خوانیم:هرچند جمهوری اسلامی ایران با سه بار موشک باران محل تجمع سران گروهک های تروریستی ساخته و پرداخته ائتلاف غربی - عبری - عربی در سوریه و عراق عزم خود را در زدن ده ضربه مقابل یک ضربه، به خوبی نشان داد و خط پایانی بر دوره بزن - دررو کشید، اما رزمایش ' سپاهیان محمد رسول ا…2 ' را باید شکل کاملی از نمایش اقتدار ایران اسلامی دانست که باید به ناامیدی کامل دشمنان از توفیق در گزندرسانی به میهن عزیزمان منجر شود.این رزمایش از اول شهریور و در دو مرحله انجام شد؛ در مرحله اول هزار گردان بیت‌المقدس به مدت یک ماه تمرینات رزمی را برگزار کردند و  150 هزار نفر بسیجی در قالب هشت هزار گروه جهادی سازماندهی شده و به صورت داوطلب، از 9 تا 29 شهریور خدمت‌رسانی در مناطق محروم و کم برخوردار در سراسر کشور را در عرصه‌های فرهنگی و اجتماعی، آموزشی، اشتغال‌زایی، عمرانی و بهداشت و سلامت انجام دادند. بسیجیان جان بر کف در این رزمایش بار دیگر آمادگی خود را برای برداشتن موانع از سر راه انقلاب و کمک به مسئولان برای حل مشکلات کشور و خدمت به مردم و تحقّق آرمان های انقلاب اسلامی نشان داده و به دشمنان هشدار دادند که ایران اسلامی با این جوانان بسیجی همیشه در صحنه، هیچگاه با بن بست روبه رو نشده و از دشمنان هراسی به دل راه نخواهد داد.امّا مرحله دوم رزمایش، بیعت 700 هزار نفری این بسیجیان سازماندهی شده با ولی امر مسلمین و اعلام آمادگی برای فرمان پذیری از رهبر فرزانهِ انقلاب بود. در این مرحله از رزمایش که در تمام استان های کشور برگزار شد، بسیجیان استان تهران با حضور در ورزشگاه یکصد هزار نفری آزادی در حالی از فیض حضور و استماع بیانات رهبری برخوردار شدند که همزمان صدها هزار نفر از بسیجیان شرکت کننده در دیگر استان های کشور نیز به این سخنان ارزشمند گوش فرامی دادند.رهبر معظّم انقلاب با یادآوری گردهمایی یکصدهزار نفری داوطلبان اعزام به جبهه در سال 1365 که در همین ورزشگاه رخ داد و پیروزی های بزرگی را در جبهه های حق علیه باطل به دنبال داشت، جوانان مؤمن را ظرفیت بالفعل کشور خواندند و فرمودند: تصویر واقعی کشور همین جوانان مؤمنی هستند که در صحنه‌های مختلف، توانایی‌های دفاعی، علمی، فرهنگی و اجتماعی خود را بروز داده‌اند. بسیج مردمی یکی از نقاط برجسته‌ی تصویر واقعی کشور است که در مقابل تهدید دشمن نه‌ تنها عقب‌نشینی نمی‌کند بلکه بر ایمانش افزوده می‌شود و به همین دلیل، دشمن و عوامل او مخالفت زیادی با بسیج دارند.ایشان نقاط درخشان و برجسته‌ای همچون گروه‌های جهادی، بسیج سازندگی، اردوهای راهیان نور، راه‌پیمایی‌ها، مراسم اعتکاف و عزاداری‌های حسینی را از دیگر واقعیات ایران برشمردند و تأکید کردند: برای شناخت صحیح ملّت ایران باید به این موارد توجه شود.  ‌9887/ 6037            "}