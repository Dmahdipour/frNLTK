{"onTitr":"","titr":" 12 باند توزیع مواد مخدر در خراسان شمالی منهدم شد","describe":" بجنورد- ایرنا- رئیس پلیس مبارزه با مواد مخدر خراسان شمالی گفت: در نیمه نخست امسال 12 باند توزیع مواد مخدر در استان منهدم شد.", "text":"سرهنگ محمد غلامی روز یکشنبه در گفت و گو با خبرنگار ایرنا اظهار داشت: در این بازه زمانی با اجرای 890 طرح در زمینه مبارزه با مواد مخدر 826 نفر توزیع کننده، فروشنده و حمل کننده مواد مخدر دستگیر شده اند. وی افزود: در این مدت، یک تن و 338 کیلوگرم مواد مخدر سنتی در استان کشف شده که این رقم در مقایسه با مدت مشابه پارسال 13 درصد کاهش دارد.وی اظهار داشت: در نیمه نخست پارسال یک تن و 551 کیلوگرم مواد مخدر در استان کشف شده بود. سرهنگ غلامی خاطرنشان کرد: امسال 13 کیلو و 454 گرم مواد مخدر صنعتی در استان کشف شده که در مقایسه با مدت مشابه پارسال 451 درصد رشد دارد. وی افزود: پارسال 2 کیلو و 200 گرم مواد مخدر صنعتی در استان کشف شده بود. وی افزود: امسال 707 نفر قاچاقچی و 759 نفر معتاد متجاهر در استان دستگیر شده و 285 نفر به کمپ ترک اعتیاد لنگر تحویل داده شده اند.به گفته رئیس پلیس مبارزه با مواد مخدر خراسان شمالی، نیمه نخست امسال، 41 دستگاه خودرو قاچاقچیان نیز توقیف شده است.7185/5132            "}