{"onTitr":"","titr":" بازیکنان لژیونر به تیم فوتبال امید اضافه می شوند","describe":" تهران- ایرنا- امید نورافکن(شارلوای بلژیک) رضا شکاری (روبین کازان روسیه) و رضا کرملاچعب(کی پی وی فنلاند) لژیونرهای تیم فوتبال امید هستند که از فردا دوشنبه به جمع سایر بازیکنان در اردوی این تیم اضافه می شوند.", "text":"به گزارش روز یکشنبه ایرنا، تیم فوتبال امید که خود را برای حضور در رقابت های مقدماتی برای صعود به بازیهای المپیک 2020 ژاپن آماده می کند، پس از معرفی دو گروه از بازیکنان برای حضور در تمرینات، اردوی آمادگی با گروه دوم را در مجموعه ورزشی یزدان تهران به پایان رساند و تمرینات گروه نخست نیز در آستانه آغاز است.برهمین اساس خبر می رسد که این 3 بازیکن که در فهرست اسامی دعوت شده «زلاتکو کرانچار» سرمربی تیم فوتبال امید هستند، قرار است فردا دوشنبه برای حضور در تمرینات به سایر بازیکنان اضافه شوند.حمید سلطانی مهر و امیرحسین حسین زاده (سایپا)، امیرحسین کارگر، حسین حیدری، رضا آذری، مهدی قائدی و الله یار صیادمنش (استقلال تهران) امیر روستایی، ابوالفضل رزاق پور و محمد خدابنده لو (پیکان)، شاهین عباسیان، حمیدرضا طاهرخانی و احمد بهاروندی (پرسپولیس)، شهاب عادلی(سپاهان)، محمدمهدی مهدی خانی، محمد آقاجان پور و سینا زامهران (پدیده مشهد)، علیرضا آرتا (مس کرمان)، عارف آقاسی (فولاد خوزستان)، یونس دلفی، حسین پورحمیدی و مهرداد پورابوالقاسم (استقلال خوزستان)، رضا جبیره و حسین ساکی (صنعت نفت آبادان)، محمدرضا آزادی، محمد مسلمی پور و علی طاهران (تراکتورسازی تبریز)، سید محمد خرم الحسینی(ماشین سازی تبریز)، امید نورافکن (شارلوای بلژیک) رضا شکاری (روبین کازان روسیه) و رضا کرملاچعب (کی پی وی فنلاند) بازیکنان حاضر در اردوی پیش رو هستند.قرعه کشی مسابقات مقدماتی المپیک 2020، 7 نوامبر(16 آبان ماه 97) در مالزی برگزار می شود و پس از آن تیم امید برای حضور در دور اول بازی ها آماده خواهد شد. همچنین دور نهایی مرحله مقدماتی مسابقات در سال 1398 و به میزبانی کشور تایلند به شکل متمرکز برگزار خواهد شد.تیم فوتبال امید ایران در بازی های آسیایی 2018 جاکارتا که چندی پیش به میزبانی اندونزی برگزار شد، در مرحله یک هشتم نهایی با شکست مقابل کره جنوبی از دور بازی ها کنار رفت و در کارنامه خود یک پیروزی، یک تساوی و 2 شکست را ثبت کرد.ورزشی**9029**1584            "}