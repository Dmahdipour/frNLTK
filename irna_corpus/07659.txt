{"onTitr":"","titr":" تصادف در جاده یاسوج- اصفهان یک کشته و 6مصدوم برجا گذاشت","describe":" یاسوج- ایرنا- رئیس مرکز مدیرت حوادث و فوریت های پزشکی کهگیلویه و بویراحمد گفت: واژگونی خودروی پراید در جاده کمربندی یاسوج- اصفهان در استان کهگیلویه و بویراحمد جمعه شب یک کشته و 6 مصدوم بر جا گذاشت.", "text":"جلال پوران فرد روز شنبه در گفت و گو با خبرنگار ایرنا اظهار داشت: ساعت ۱۹ و 5 دقیقه شب گذشته واژگونی یک دستگاه خودروی پراید به سامانه ۱۱۵ اعلام شد.وی بیان کرد: با وقوع این حادثه یک نفر در صحنه فوت کرد و چهار مصدوم حادثه نیز توسط اورژانس به بیمارستان منتقل شدند.وی عنوان کرد: همچنین 2 مصدوم این حادثه توسط خودرو های شخصی به مراکز درمانی منتقل شده بودند.رئیس مرکز مدیریت حوادث و فوریت های پزشکی کهگیلویه و بویراحمد تصریح کرد: همچنین تصادف کامیون با پراید در عصر روز جمعه در محور یاسوج به بابامیدان 6 مصدوم داشت.وی ابراز داشت: با اعلام این خبر به مرکز 115 سه دستگاه امبولانس به منطقه اعزام شدند و مصدومان حادثه توسط اورژانس به بیمارستان شهید بهشتی یاسوج منتقل شدند.جاده یاسوج - اصفهان یکی از محورهای خطرناک در استان کهگیلویه وبویراحمد است که چهارخطه کردن این محور سالهاست در حال اجراست.کهگیلویه و بویراحمد حدود 6 هزار کیلومتر راه اعم از بزرگراه، راه اصلی، فرعی و روستایی دارد که از این میزان 142 کیلومتر بزرگراه، 505 کیلومتر راه اصلی، یکهزار و 238 کیلومتر راه فرعی و مابقی نیز روستایی است.این استان دارای بیش از 40 گردنه خطرناک و حدود 1500 کیلومتر نقاط حادثه خیز دارد. 1662/9868/            "}