{"onTitr":"","titr":" ونزوئلا: کلمبیا از توطئه ها علیه دولت مادورو حمایت می کند","describe":" تهران - ایرنا - دولت کاراکاس در بحبوحه ادامه جنگ لفظی با کلمبیا اعلام کرد رئیس جمهوری کلمبیا در حال محافظت از عوامل طرح اخیر ترور نیکلاس مادورو رئیس جمهوری ونزوئلا است.", "text":"به گزارش خبرگزاری فرانسه، وزارت خارجه ونزوئلا روز گذشته طی بیانیه ای اعلام کرد که ایوان دوکه رئیس جمهوری جدید کلمبیا علیه منافع ملی ونزوئلا گام برداشته و از تمامی اقدامات و توطئه ها علیه کاراکاس حمایت می کند.در این بیانیه امده است: از جمله این اقدامات رئیس جمهوری کلمبیا علیه منافع ونزوئلا حفاظت از عوامل فکری و اجرایی توطئه اخیر برای ترور نیکلاس مادورو رئیس جمهوری ونزوئلا بوده است.این بیانیه ونزوئلا در حالی منتشر شده است که کلمبیا دو روز پیش بیانیه نیکلاس مادورو را که در آن از ایوان دوکه به عنوان ' شیطانی که متنفر از ونزوئلاست' یاد شده بود، رد کرد. ونزوئلا پیشتر نیز رئیس جمهوری کلمبیا را به طراحی روزانه توطئه علیه دولت کاراکاس و نیروهای مسلح ونزوئلا متهم کرده بود.ایوان دوکه از زمان به قدرت رسیدن در سمت ریاست جمهوری بارها خواستار اعمال فشارهای بین المللی علیه دولت مادورو شده است.به گزارش ایرنا،  رئیس جمهوری ونزوئلا پیشتر دولت های راست گرا در شیلی، کلمبیا و مکزیک را به کمک به تروریست هایی که اوایل اوت( اواسط مرداد) قصد داشتند وی را طی عملیاتی با استفاده از چند پهپاد ترور کنند، متهم کرد. این سه کشور اتهام زنی نیکلاس مادورو رئیس جمهوری ونزوئلا مبنی بر ارتباط آنها با این حمله را رد کرده اند.منتقدان دولت کاراکاس معتقدند مادورو اغلب برای منحرف کردن افکار عمومی نسبت به شرایط نامساعد فعلی ونزوئلا اتهاماتی را علیه کشورهای خارجی مطرح می کند.اواسط مرداد ماه انفجار مهیبی سخنرانی زنده رییس جمهوری ونزوئلا را در یک مراسم نظامی به صورت ناگهانی قطع کرد. پس از آن رسانه های ونزوئلا گزارش دادند که مادورو از یک حمله آشکار طی یک مراسم رژه نظامی در کاراکاس در حالی جان سالم به در برد که وی راست گراها و عوامل خارجی را مسئول این حادثه معرفی کرد.اروپام**9234*** 1546            "}