{"onTitr":" در حوزه میراث فرهنگی،صنایع دستی و گردشگری؛    ","titr":" 310 شغل در استان سمنان ایجاد شد","describe":" سمنان - ایرنا - مدیر کل میراث ‌فرهنگی، صنایع ‌دستی و گردشگری استان سمنان گفت: 310 شغل  در حوزه ‌های میراث فرهنگی، صنایع ‌دستی و گردشگری نیمه نخست امسال در استان سمنان ایجاد شده که از این تعداد 159 فرصت شغلی مربوط به بخش  مشاغل خانگی بوده است.", "text":"به گزارش ایرنا، محمد جهانشاهی روز چهارشنبه به خبرنگاران اظهار داشت: این سازمان با توجه به وظیفه ای که در حوزه های سه گانه تخصصی میراث فرهنگی، صنایع دستی و گردشگری دارد ایجاد زمینه اشتغال 400 نفر را در سال 97 پیش بینی کرده بود که هم اکنون  78 درصد تعهد اشتغال محقق شده است.وی تصریح کرد: 25 درصد از تسهیلات اشتغالزایی در بخش میراث فرهنگی، صنایع دستی و گردشگری در استان سمنان تخصیص یافته است.وی خاطر نشان کرد: از میان هشت شهرستان استان سمنان شهرستان‌های سمنان، سرخه، مهدیشهر و شاهرود به تعهد خود در اشتغالزایی به خوبی عمل کردند.جهانشاهی یادآور شد: با بهره برداری از طرح های  گردشگری در نیمه دوم امسال، میزان اشتغالزایی این اداره کل دو برابر بیشتر از میزان پیش بینی شده خواهد شد.مدیر کل میراث فرهنگی، صنایع دستی و گردشگری استان سمنان افزود: متقاضیان استفاده از تسهیلات طرح ‌های مرتبط با این اداره کل می‌ توانند برای کسب اطلاعات بیشتر در زمینه دریافت تسهیلات به اداره های میراث فرهنگی، صنایع دستی و گردشگری شهرستان محل سکونت خود مراجعه کنند.به گزارش ایرنا، استان سمنان بیش از 700 هزار نفر جمعیت دارد که 141 هزار و 858 نفر در مناطق روستایی زندگی می کنند. استان سمنان امسال با کسب آمار 7.1 درصد رتبه نخست ایجاد اشتغال و کمترین نرخ بیکاری را در کشور داراست.7342/7408            "}