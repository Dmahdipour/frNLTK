{"onTitr":"","titr":" مسابقه استند آپ کمدی شرجی در بندرعباس آغاز شد","describe":" بندرعباس- ایرنا- مسابقه استند آپ کمدی شرجی با هدف ترویج فرهنگ شهروندی در بندرعباس از امروز آغاز شد.", "text":"به گزارش ایرنا، مدیر منطقه  یک شهرداری بندرعباس عصر یکشنبه در خصوص این مسابقه به خبرنگاران اظهار داشت: در قالب این برنامه سعی بر آن است، موضوعاتی همچون پرداخت عوارض شهری در جهت ساختن شهری ایده آل، اخلاق شهروندی، ترافیک، ایمنی، حفظ فضای سبز و برخی دیگر از موضوع شهروندی در قالب طنز به شهروندان آموزش داده شود.هومن رفیعی بندری بیان داشت: این مسابقه در 2 مرحله تا آبان امسال برگزار می شود.وی افزود: در مرحله اول تمام آثار ارسالی توسط داوران تخصصی مورد ارزیابی قرار می گیرد و در مرحله دوم برگزیدگان بخش مقدماتی برای اجرای زنده به بخش دوم معرفی می شوند.رفیعی بندری خاطر نشان کرد: علاقه مندان کلیپ های حداقل یک دقیقه ای خود را می توانند به آدرس دبیرخانه به نشانی بندرعباس، گلشهر شمالی، بلوار سید مصطفی خمینی، خیابان شلمچه، کوچه فروزان 3، روابط عمومی شهرداری بندرعباس یا به آدرس ایمیل Sharji.us@gmail.com ارسال کنند.مدیر منطقه یک شهرداری بندرعباس بهره گیری از شیوه های طنز را یکی از بهترین روش ها برای جذب مخاطب و تاثیر پذیری موارد شهروندی دانست.به گزارش ایرنا استند آپ کمدی نوعی از کمدی است که در آن اجراکننده بدون وجود دیوار چهارم و به صورت مستقیم با شنوندگان صحبت می کند؛ این کمدی اغلب توسط یک نفر اجرا می شود و کمدین به طور معمول با یک میکروفون دستی با اجرای سریعی از داستان گویی، لطیفه و جوک های مختلف به انتقال مضامین مختلف می پردازد. اجراکننده سرنوشت مسائل و معضلاتی را که به‌ طور جدی اجتماع را درگیر خود ساخته است را به چالش می‌کشد، به این امید که موجب شگفتی و خندهٔ تماشاگران و شاید جلب توجه متولیان آن شود.7198/6048            "}