{"onTitr":"","titr":" بحث درباره نماینده ایران در اسکار به کیوسک رسید","describe":" تهران - ایرنا - انتخاب فیلم سینمایی «بدون تاریخ، بدون امضا» به عنوان نماینده سینمای ایران در اسکار موافقان و مخالفانی دارد که برنامه تلویزیونی کیوسک به بررسی این موضوع می پردازد.", "text":"به گزارش روز شنبه گروه فرهنگی ایرنا، در برنامه این هفته کیوسک، احسان عبدی پور میزبان محمد مهدی عسگرپور و محمد خزاعی خواهد بود تا درباره نکات مثبت و منفی انتخاب فیلم «بدون تاریخ، بدون امضا» به عنوان نماینده سینمای ایران در اسکار مناظره کنند.  کیوسک برنامه ای تحلیلی است که اتفاقات روز حوزه فرهنگ و هنر را بررسی می کند. احسان عبدی پور مجری این برنامه امشب با موضوع بررسی انتخاب نماینده ایران در اسکار میزبان محمد مهدی عسگرپور و محمد خزاعی است.مجله فرهنگی- هنری کیوسک هر هفته شنبه ها از ساعت 22:20 به مدت 60 دقیقه به تهیه کنندگی محمدامین نوروزی و با  سردبیری امیر ابیلی  روی انتن شبکه سه سیما می رود.فیلم سینمایی «بدون تاریخ، بدون امضا» روایت کاوه نریمان یکی از پزشکانِ پزشکی قانونی است که در محل کارش با جسدی مواجه می شود که او را پیش از این می‌شناخته است.امیر آقایی، هدیه تهرانی، سعید داخ، علیرضا استادی، نوید محمدزاده و زکیّه بهبهانی بازیگران این فیلم سینمایی هستند.  فراهنگ**9246**1418            "}