{"onTitr":"","titr":" تفکر بسیجی نقشه دشمنان را در عرصه های مختلف برهم زد","describe":" خرم آباد - ایرنا - نماینده ولی فقیه در لرستان و امام جمعه خرم آباد گفت: تفکر بسیجی تمام نقشه های شوم دشمنان را در عرصه های مختلف برهم زد و توطئه ها آنها را خنثی کرد.", "text":"به گزارش ایرنا آیت الله سید احمد میرعمادی روز پنحشنبه در اجتماع بزرگ بسیجیان در دهکده المپیک خرم آباد اظهار داشت: بنیانگذار انقلاب اسلامی با بصیرت الهی بسیج را پایه گذاری کرد و ایستادگی 40 ساله امروز به ثمر نشسته است.وی رزمایش امروز را نمایش اتحاد، اقتدار و ایستادگی دانست و افزود: بسیج مظهر وحدت، قدرت و مقاومت است و تنها عنوانی که تمام اقشار جامعه را دور خود جمع کرده این واژه مقدس است.وی بیان کرد: بسیج قدرت عظیم مردمی، گره گشا، مایه امید دوستان و بیمناکی دشمنان است.امام جمعه خرم آباد اضافه کرد: بسیج از دستاورد های انقلاب دفاع کرده و در میدان جهاد در تمام عرصه ها حضور فعال داشته است و در دوران دفاع مقدس تفکر بسیجی پیروزی را به ارمغان آورد.آیت الله میرعمادی ادامه داد: بسیج در میدان های علم به موفقیت های بزرگی دست یافته که دشمن سرتعظیم در برابر آن فرود آورده و در عرصه سیاست نیز تفکر بسیجی توانست قدرت شرق و غرب کنار بزند.وی گفت: انقلاب اسلامی بسیجیان با بصیرتی دارد که هر لحظه نیاز به حضور داشته باشد آماده هستند و امروز این خیل گوشه ای از دریای پایان ناپذیر بسیج است که  باردیگر انسجام را به نمایش گذاشته اند.نماینده ولی فقیه در لرستان افزود: بسیجیان در آستانه 40سالگی پیروزی انقلاب تبعیت خود از ولایت را به نمایش گذاشته و با این تفکر می توانیم اقتصاد را براساس دینمان تنظیم و با دشمنان مقابله کنیم.آیت الله میرعمادی با اشاره به اینکه دشمن توان خود برای آسیب زدن به انقلاب بکار گرفته است، اظهارداشت: تفکر بسیجی چشم فتنه را کور کرد و فتنه گران را رسوا نمود.وی بیان کرد: تفکر بسیجی داعش را در عراق و سوریه شکست داد امروز هم تحریم اقتصادی دشمن را بی اثر کرده و با اقتصاد مقاومتی زمینه پیشرفت ایران اسلامی را فراهم می کند.امام جمعه خرم آباد اضافه کرد: آنها تن به ذلت نمی دهند و سازش نمی کند و تا بسیج است انقلاب تهدید نخواهد شد.آیت الله میرعمادی ادامه داد: پای انقلاب ایستاده ایم و سازش نمی کنیم و تا زمانی که که استکبار جهانی را به خاک ذلت نکشانیم دست از مقاومت بر نخواهیم داشت.3210/7269/7273            "}