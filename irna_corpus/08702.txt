{"onTitr":" با حضور وزیر صنعت،معدن و تجارت    ","titr":" 90 واحد مسکونی سرپل ذهاب افتتاح شد","describe":" قصرشیرین - ایرنا- وزیر صنعت، معدن و تجارت روز پنجشنبه با حضور در شهرستان زلزله زده سرپل ذهاب 90 واحد مسکونی این شهرستان را که در زلزله سال گذشته تخریب شده بود افتتاح کرد.", "text":"به گزارش خبرنگار ایرنا؛ محمد شریعتمداری در سفر روز پنجشنبه خود به استان کرمانشاه با حضور در شهرستان زلزله زده سرپل ذهاب در مراسمی با حضور استاندار و نماینده مردم قصرشیرین، سرپل ذهاب و گیلانغرب، سه واحد مسکونی را به نمایندگی از 90 واحد در شهرک زراعی این شهرستان افتتاح کرد. این 90 واحد مسکونی توسط بنیاد مسکن انقلاب اسلامی استان مرکزی به عنوان معین ساخت و ساز در شهرستان سرپل ذهاب احداث و به بهره برداری رسید. وزیر صنعت، معدن و تجارت در مراسم افتتاح این واحدها در جمع زلزله زدگان و مالکان واحدهای خسارت دیده، دستوراتی برای ارائه تسهیلات و تسریع در ساخت و ساز واحدهای آنها صادر کرد.برخی از زلزله زدگان نیز مشکلات خود در خصوص گرانی مصالح ساختمانی، کمبود تسهیلات و مشکلات اداری در این شهرستان را با شریعتمداری مطرح کردند که از سوی وزیر صنعت دستوراتی برای رفع آن صادر شد.وزیر صنعت، معدن و تجارت همچنین در سفر به شهرستان سرپل ذهاب از شهرک صنعتی و انبار آهن آلات و عرضه مصالح ساختمانی این شهرستان بازدید کرد.شرکت در جلسه ستاد بازسازی مناطق زلزله زده استان کرمانشاه در فرمانداری سرپل ذهاب از دیگر برنامه های وزیر صنعت، معدن و تجارت در سفر به استان کرمانشاه است.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.3012/3033 /1484            "}