{"onTitr":" سرپرست استانداری کرمان:    ","titr":" تاثیرات فرهنگی مرکز کرمانشناسی در حوزه بین المللی قابل تقدیر است","describe":" کرمان - ایرنا - سرپرست استانداری کرمان با اشاره به اینکه در ابتدای تشکیل مرکز کرمانشناسی، این میزان تاثیرات فرهنگی در حوزه ملی و بین المللی قابل پیش بینی نبود گفت: همایش ملی سی امین سالگرد تاسیس مرکز کرمانشناسی، فرصت مناسبی برای معرفی ظرفیت های این استان است.", "text":"به گزارش روز چهارشنبه روابط عمومی استانداری کرمان، محمدجواد فدائی در نشست هماهنگی برگزاری همایش ملی مرکز کرمانشناسی استان کرمان افزود: بنیانگذاری صحیح و همت مدیران و کارکنان این مجموعه موجب ماندگاری و تاثیرگذاری فعالیت های آن در بعد ملی و بین المللی شده است.وی بر لزوم دقت نظر در محتوای همایش ملی سی امین سالگرد تاسیس مرکز کرمانشناسی تاکید کرد و ادامه داد: یکی از فلسفه های تاسیس مرکز کرمان شناسی توجه به تاریخ و گذشته این استان و توسعه نشاط در بین مردم است.فدائی با بیان اینکه از هر منبع مالی و ملی باید برای برگزاری همایش ملی سی امین سالگرد تاسیس مرکز کرمانشناسی استفاده شود گفت: برای انجام کارهای ماندگار و اثرگذار باید تلاش کنیم و بی شک از مسیرهای مختلف امکان تامین منابع مالی و اعتبارات مورد نیاز آن فراهم می شود.سرپرست استانداری کرمان افزود: انتظار داریم در آینده و طی سه سال آینده نیز شاهد یک جهش بزرگ در مرکز کرمانشناسی باشیم.وی عنوان کرد: در برگزاری همایش ملی سی امین سالگرد تاسیس مرکز کرمانشناسی باید از مشارکت سایر استان ها نیز استفاده شود.وی تاکید کرد: برگزاری تورهای یک روزه و دعوت از افراد تاثیرگذار سایر استان ها در همایش ملی سی امین سالگرد تاسیس مرکز کرمانشناسی در معرفی ظرفیت ها و قابلیت های این استان بسیار موثر خواهد بود و هرگونه هزینه کردن در این زمینه، نوعی سرمایه گذاری خواهد بود.فدائی اظهار داشت: برای تورهای خاص شرکت کننده در همایش ملی سی امین سالگرد تاسیس مرکز کرمان شناسی می توان مزیت های ویژه ای را در نظر گرفت.رئیس مرکز کرمانشناسی استان کرمان نیز گفت: این مرکز در طول 30 سال فعالیت خود بازویی برای نهادها و ارگان های فرهنگی استان بوده است.سید محمدعلی گلاب زاده ادامه داد: اگر امروز بنیاد ایرانشناسی در کشور و جهان به عنوان یک نهاد فرهنگی در معرفی ویژگی های ایران اسلامی فعالیت می کند و اگر سازمان اسناد ملی با میلیون ها برگ سند در استان کرمان فعال است و سایر مسائل موجود، به همت مرکز کرمانشناسی بوده که با همراهی تمامی سازمان ها و نهادها به این نقطه رسیده است.وی تاکید کرد: مرکز کرمانشناسی تمامی اسناد و مدارک خود را نگه داشته و در قالب گنج 30 ساله، این آثار را منتشر خواهد کرد.گلاب زاده اظهار داشت: همایش سی امین سالگرد تاسیس مرکز کرمانشناسی در حالی برگزار می شود که این مرکز بدون بهره مندی از امکانات و فضای مناسب در ابتدای فعالیت خود، توانسته به جایگاهی برسد که امروز در سطح کشور و در خارج از مرزها نام و نشانی دارد.وی بیان کرد: در طول 30 سال اسناد، عکس ها و فیلم های موجود در مرکز کرمانشناسی بازسازی شده و در قالب نمایشگاه و سایر اقدامات فرهنگی، این اسناد به نمایش گذاشته می شود.حسین شهابی، مسئول کمیته اجرایی همایش ملی سی امین سالگرد تاسیس مرکز کرمانشناسی نیز گفت: این همایش در اردیبهشت ماه سال آینده به مدت 10 روز برگزار می شود و شهرستان ها را نیز شامل خواهد شد. 3029/7440            "}