{"onTitr":" مشاور وزیر ارشاد:    ","titr":" تمسک به قرآن راه برون رفت از مشکلات است","describe":" بندرعباس - ایرنا - مشاور وزیر فرهنگ و ارشاد اسلامی و دبیر ستاد عالی کانون های فرهنگی هنری مساجد کشور گفت: امام سجاد (ع) در صحیفه سجادیه تنها راه برون رفت جامعه بشری از مسایل فرهنگی و دینی و همه مشکلات را تمسک به قرآن می داند.", "text":"به گزارش ایرنا، حجت الاسلام حبیب رضا ارزانی روز چهارشنبه در آیین پایانی هشتمین همایش یک روزه بین المللی امام سجاد(ع) در بندرعباس افزود: موضوع همایش امسال «قرآن در صحیفه سجادیه» است و امام سجاد(ع) در دعای چهل و دوم این کتاب انس با قرآن را وسیله ای برای هدایت همه بشر معرفی کرده است.وی بیان کرد: در جهانی که اخلاق و عدالت جایگاه اصلی خود را ندارد و بی اخلاقی و بی عدالتی جایگزین آن شده و به جای خدا محوری، انسان محوری ملاک شده، در این فضای مسموم باید به قرآن و اهل بیت (ع) تمسک کنیم. دبیر ستاد عالی کانون های فرهنگی هنری مساجد کشور با اشاره به برگزاری هشتمین دوره همایش بین المللی امام سجاد(ع) گفت: این همایش، نه فقط متعلق به مردم هرمزگان بلکه متعلق به محبان اهل بیت (ع) در اقصی نقاط جهان است.حجت الاسلام ارزانی ادامه داد: این همایش بین المللی در کنار دیگر برنامه ها بسیار خوش درخشیده است و هم اکنون در 21 استان کشور و 26 کشور جهان برگزار می شود.وی اضافه کرد: هر سال شاهد رشد و نمو این حرکت فرهنگی در جهان هستیم که با نام اهل بیت (ع) این وحدت و همدلی ایجاد شده است.به گزارش ایرنا، هشتمین کنگره بین ‌المللی امام سجاد (ع) امروز چهارشنبه مصادف با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی هرمزگان در بندرعباس برگزار شد.9887/7195/ 6048            "}