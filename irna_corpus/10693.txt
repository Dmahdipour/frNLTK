{"onTitr":" با حضور فرمانده نیروی زمینی ارتش:    ","titr":" 3 فروند بالگرد هوانیروز اورهال شد","describe":" تهران- ایرنا- نیروی زمینی ارتش از بازآماد (اورهال) 3 فروند از بالگردهای هواپیمایی نیروی زمینی ارتش (هوانیروز) خبر داد.", "text":"به گزارش ایرنا از روابط عمومی نیروی زمینی ارتش، امیر سرتیپ کیومرث حیدری عصر سه شنبه در آیین اورهال بالگردهای پایگاه هوانیروز شهید آسیایی گفت: 3 فروند بالگرد 214 هوانیروز که بالغ بر 6 سال زمین گیر شده بودند با دستان توانمند و  متخصصین جوان هوانیروز باز سازی و به چرخه ناوگان بالگردی هوانیروز پیوستند.وی ادامه داد: از گزارش هایی که فرمانده پایگاه هوانیروز در خصوص زمین گیر بودن این بالکرد ها ارائه کرد، باید به این متخصصین جوان افتخار کرد که با علم و دانشی که به خرج داده اند توانسته اند با تمام مشکلاتی که در مسیر کار قرار داشت موانع را یکی پس از دیگری کنار گذاشته و با تولید قطعات به بازسازی و اورهال دست یابند.فرمانده نیروی زمینی ارتش با بیان اینکه در صنعت قطعه سازی برابر با فرامین مقام معظم رهبری تاکید بسیاری شده است، افزود: امروز ما شاهد توانمندی نیروهای جوان و متعهد هوانیروز قهرمان در پایگاه مسجد سلیمان بودیم و به رغم تحریم های دشمنان این عزیزان توانسته اند بالگرد های زمین گیر شده را بازسازی و به پرواز در آورند .امیر سرتیپ حیدری خاطر نشان کرد: هوانیروز از جمله یکان های آماده ارتش است که در تمامی ماموریت ها حضورشان چشمگیر است در دوران دفاع مقدس در تمامی عملیات ها پشتیبانی مطلوب و اثرگذاری را از خود به نمایش گذاشته است و پس از دفاع مقدس نیز هوانیروز در طرح های مردم یاری، اورژانس هوایی و دیگر ماموریت ها حضور دارد. فرمانده نیروی زمینی ارتش در پاسخ به این سوال که آیا ارتباط با هوانیروز تازه تاسیس سپاه دارید، گفت: ارتش و سپاه در همه حوزه ها همواره اتحاد و ارتباط دارند و در واقع یک لشکر الهی محسوب می شوند در حوزه بالگردی نیز ارتباط وجود دارد و در ماموریت های مختلف با درخواست سپاه، هوانیروز ارتش وارد عمل می شود. امیر سرتیپ کیومرث حیدری در ادامه اظهار داشت: در تمامی پایگاه های هوانیروز بازسازی بالگردها مورد تاکید است و از سال های گذشته تا کنون دهها فروند بالگرد که مشکل قطعه داشته اند با حضور خلبانان و عوامل فنی قطعات طراحی و تولید و بالگردها حاضر بکار و به چرخه بال گردی پیوستند.اجتمام**7029**1193 ** 1418            "}