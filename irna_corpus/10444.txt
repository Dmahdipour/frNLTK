{"onTitr":"","titr":" فیلمسازان اردبیلی 30 فیلم کوتاه ساختند","describe":" اردبیل - ایرنا - مدیر انجمن سینمای جوان استان اردبیل گفت: فیلمسازان جوان این استان امسال 30 فیلم کوتاه شامل 18 فیلم داستانی ، 6 انیمیشن ، 2 فیلم تجربی و چهار فیلم مستند تولید کردند.", "text":"میر دولت موسوی روز چهارشنبه در گفت و گو با خبرنگار ایرنا افزود: امسال همچنین 2 قرارداد تولید فیلم حرفه ای با ستاد مرکزی این انجمن منعقد شده و پنج فیلمنامه نیز برای بررسی به تهران ارسال شده است.وی با اشاره به فعالیت های آموزشی این انجمن بیان کرد: در این مدت دوره هفت ماهه فیلمسازی با حضور 13 هنرجو ، دوره فیلمنامه نویسی با حضور 15 نفر و دوره تصویر برداری با حضور 10 هنرجو در این انجمن برگزار شد.موسوی همچنین به موفقیت های ملی و بین المللی سینماگران اردبیلی اشاره کرد و گفت: امسال 15 فیلم تولیدی هنرجویان انجمن سینمای جوان اردبیل در بخش مسابقه جشنوارهای داخلی و بین المللی شرکت داشته اند که پنج مورد از آنها در جشنواره های جهانی هند ، عراق و آمریکا بوده است.به گفته وی ،  تعدادی  از این آثار موفق به کسب مقام در این جشنواره ها شده اند.مدیرانجمن سینمای جوان اردبیل همچنین پخش 200 دقیقه فیلم کوتاه از شبکه تلویزیونی سبلان اردبیل ، برگزاری جشنواره منطقه ای سینمای جوان، برگزاری نشست های تخصصی ، برگزاری کارگاه های آموزشی و برگزاری نمایشگاه عکس را از جمله فعالیت های فرهنگی، هنری این انجمن در سال جاری ذکر کرد.6016            "}