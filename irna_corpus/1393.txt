{"onTitr":"","titr":" بیش از 336 هزار صندوق صدقه در آذربایجان غربی وجود دارد","describe":" ارومیه- ایرنا- مدیرکل کمیته امام خمینی (ره) امداد آذربایجان غربی گفت: 336 هزار و 800 صندوق صدقه در استان وجود دارد.", "text":"عزیز سهندی روز پنجشنبه در گفت و گو با خبرنگار ایرنا افزود: از این تعداد صندوق، 174 هزار صندوق شامل صندوق های ثابت صدقات است که در خیابان ها، معابر، میدان های استان نصب شده است.وی ادامه داد: باقی صندوق ها نیز شامل صندوق صدقات خانگی است که درمنازل آذربایجان غربی و تاکسی ها توزیع شده است.وی اضافه کرد: مردم نیکوکار آذربایجان غربی در سال جاری، 35 میلیارد ریال صدقه پرداخت کرده اند که نسبت به مدت زمان مشابه سال گذشته، پنج درصد افزایش داشته است.مدیرکل کمیته امداد امام خمینی (ره) آذربایجان غربی گفت: مردم استان طی نیمه نخست امسال 544 میلیارد ریال به نیازمندان تحت پوشش این نهاد در قالب های مختلف کمک کردند.سهندی افزود: مشارکت مردم خیر و نیکوکار آذربایجان غربی امسال نسبت به مدت زمان مشابه سال گذشته، بیش از 37 درصد رشد داشته است.وی بیان کرد: این میزان افزایش با وجود مشکلات معیشتی و اقتصادی مردم رقمی قابل توجه است و در نیمه دوم امسال نیز امیدواریم این روند ادامه یابد.وی ادامه داد: یکی از مهمترین برنامه های کمیته امداد امام خمینی (ره)، توسعه استفاده از صندوق های الکترونیکی در راستای کمک به افراد نیازمند با استفاده از کارت های بانکی است که در این خصوص 500 دستگاه در آذربایجان غربی نصب شده است.مدیرکل کمیته امداد امام خمینی (ره) آذربایجان غربی گفت: این صندوق ها که بیشتر در ادارات و نهادهای دولتی و غیردولتی نصب می شود، به شماره حساب این نهاد متصل بوده و به طور مستقیم در اختیار این نهاد حمایتی قرار می گیرد.وی اضافه کرد: با توجه به رویکرد کمیته امداد در حوزه جذب، 80 درصد درآمدهای این نهاد از طریق سیستم نوین و الکترونیکی در پایان برنامه پنج ساله از طریق تلفن بانک، برنامه کاربردی «سکه» و «سنا» و سایر برنامه ها پیش بینی شده است.به گزارش ایرنا 144 هزار نفر تحت پوشش کمیته امداد امام خمینی (ره) آذربایجان غربی قرار دارد؛ کمیته امداد امام خمینی (ره) از اسفند سال 1357 فعالیت خود را با فرمان امام راحل برای رسیدگی به وضعیت محرومان و کمک به آنان از طریق دریافت کمک های مردمی آغاز کرد و 39 سال از فعالیت این نهاد می گذرد.در سال های نخست، وظیفه این نهاد تنها در کمک مادی به مددجویان و متقاضیان خلاصه می شد ولی در سال های اخیر وظایف دیگری نیز به این نهاد محول شد که ارائه کمک های مشاوره ای بخشی از این وظایف است. 8137/7129/3072            "}