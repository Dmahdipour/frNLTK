{"onTitr":" نایب رییس انجمن انبوه سازان تهران:    ","titr":" کمبود سالیانه 700 هزار واحد مسکونی، قیمت ها را افزایش داد","describe":" تهران- ایرنا- نایب رییس انجمن انبوه سازان مسکن تهران گفت: کمبود تولید سالیانه 700 هزار واحد مسکونی، زمینه انباشت تقاضا و افزایش قیمت مسکن را فراهم کرد.", "text":"به گزارش ایرنا، «ایرج رهبر» عصر سه شنبه در نشست خبری افزود: آمارها نشان می دهد سالیانه 850 هزار ازدواج در کشور به ثبت می رسد که به مسکن نیاز دارند؛ بنابراین با توجه به نیازهای سایر قشرهای جامعه باید حدود یک میلیون واحد مسکونی در کشور ساخته شود.وی یادآوری کرد: همیشه بین افزایش آمار خانه های اجاره ای و خرید و فروش مسکن رابطه مستقیمی وجود دارد؛ به طوری که هر وقت معاملات رونق بگیرد اجاره مسکن کم می شود.رهبر بیان کرد: مدتی است اعلام می شود 2 میلیون و 500 هزار واحد مسکونی در کشور خالی مانده است در حالی که این آمار نمی تواند درست باشد؛ زیرا ممکن است برای مدتی کسی در واحدهای مسکونی برخی روستاها، بافت های فرسوده، کنار دریا یا شهرهای زیارتی سکونت نداشته باشد اما آن را به عنوان مسکن خالی اعلام می کنند.وی گفت: در طرح مسکن مهر بیش از 2 میلیون واحد مسکونی در کشور ساخته و با 300 هزار تومان به ازای هرمترمربع برای زمین ارزش افزوده ایجاد شد و اگر این طرح به خوبی دنبال می شد در سه یا چهار سال به پایان می رسید.** بروز فساد به سبب انباشت ثروت در سازمان های نظام مهندسی نایب رییس انجمن انبوه سازان مسکن تهران بیان کرد: در سال های اخیر انباشت ثروت در سازمان های نظام مهندسی به فساد مالی و چالش بزرگی تبدیل شده است.رهبر یادآوری کرد: اکنون 800 میلیارد تا یک هزار میلیارد تومان منابع مالی در اختیار سازمان نظام مهندسی استان تهران است که سود بسیار بالایی دارد اما باید برای رفاه، معیشت و آموزش مهندسان عضو هزینه شود.یکی از اعضای هیات مدیره انجمن انبوه سازان مسکن استان تهران نیز در این نشست خبری گفت: متاسفانه سازمان نظام مهندسی با چهار بحران مقبولیت، هویت، نفوذ و مشارکت کم اعضا روبروست و از 114 هزار عضو این سازمان 1500 تا 2000 نفر در مجامع عومی آن شرکت می کنند.«عباس زرکوب» افزود: تخلفات مالی گسترده در این سازمان سبب کاهش مقبولیت آن و بحران هویت و کاهش نفوذ تصمیمات این سازمان نزد اعضا منجر شده است.عضو دیگر هیات مدیره انجمن انبوه سازان استان تهران بر جلوگیری از هرگونه برگه فروشی در سازمان نظام مهندسی و ایجاد سیستم مکانیزه توزیع و ارجاع عادلانه کار تاکید کرد و گفت: دریافت عوارض شهرداری نسبت به پارسال پنج برابر شده و این در رشد قیمت مسکن تاثیر گذار بوده است.«سعید آسویار» بیان کرد: با توجه به پنج سال رکود در این بخش پیش بینی می کنیم معاملات در بازار در 6 ماهه دوم امسال افزایش یابد اما از اوایل سال آینده بازار مسکن دوباره وارد رکود شود.آسویار اضافه کرد: برای ساخت طبقه اول یک ساختمان مسکونی میلگرد با قیمت 1600 تومان خریداری شد اما در طبقه هفتم قیمت میلگرد به 5400 تومان رسید؛ بنابراین با گرانی مصالح ساختمانی شاهد رشد قیمت های مسکن در تهران و کشور بودیم.به گزارش ایرنا، هشتمین دوره انتخابات اعضای هیات مدیره نظام مهندسی کشور از پنجم تا سیزدهم مهرماه در همه استان های کشور برگزار می شود.اقتصام**1108*1961*            "}