{"onTitr":" نماینده مردم قزوین، آبیک و البرز در مجلس:    ","titr":" مطالبات کشاورزان نباید بر زمین باقی بماند","describe":" قزوین - ایرنا - نماینده مردم قزوین، آبیک و البرز در مجلس شورای اسلامی گفت: مطالبات و مسایل و مشکلات کشاورزان باید مورد رسیدگی قرار بگیرد و بر زمین باقی نماند.", "text":"به گزارش ایرنا، سیده حمیده زرآبادی روز پنجشنبه در بازدید از سازمان جهاد کشاورزی قزوین و دیدار با رییس و معاونان و مدیران این دستگاه افزود: کشاورزی به دلیل نقش آن در تامین امنیت غذایی جامعه از اهمیت بالایی برخوردار است و مدیریت در این حوزه ضمن تخصص و دانش روز، دقت فراوان و حساسیت لازم را می طلبد.نماینده مردم قزوین، آبیک و البرز در مجلس شورای اسلامی با اشاره به سرمازدگی فروردین ماه سال جاری در سطح باغ ها و مزارع استان، گفت: در خصوص این موضوع مدیریت خوبی را از سوی جهاد کشاورزی شاهد بودیم که منجر به رضایت نسبی بهره برداران شد.زرآبادی اظهار داشت: باید با استفاده از فناوری های روز و مقاوم سازی بذور و نهال ها، تهمیدات لازم را اندیشید تا سال های آینده خسارات کمتری از سرمازدگی به کشاورزی استان وارد شود.وی در ادامه خدمات جهاد کشاورزی را در خور تقدیر دانست و خواستار معرفی آنها به جامعه شد و اظهار داشت: وفاق و همدلی خوبی را در مجموعه جهاد کشاورزی شاهد هستیم که موجب ارایه خدمات خوب به فعالان این بخش شده است.رییس سازمان جهاد کشاورزی قزوین نیز در این دیدار به ارایه گزارشی از فعالیت ها و خدمات این دستگاه در حوزه های مختلف ارایه کرد.فاطمه خمسه در ادامه خواستار حمایت هرچه بیشتر نمایندگان مجلس از کشاورزی و توسعه این بخش به جهت تامین امنیت غذایی جامعه و همچنین رشد تولید و اشتغال در این حوزه شد.3013            "}