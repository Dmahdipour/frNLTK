{"onTitr":" نماینده ولی فقیه در هرمزگان:    ","titr":" بداخلاقی های فضای مجازی ناشی از نبود خدا محوری در جامعه است","describe":" بندرعباس - ایرنا- نماینده ولی فقیه در هرمزگان و امام جمعه بندرعباس گفت: بداخلاقی های فضای مجازی امروز در دنیا ناشی از نبود خدا محوری و دوری از قرآن در جامعه است.", "text":"به گزارش ایرنا، آیت الله غلامعلی نعیم آبادی روز چهارشنبه در آیین برگزاری هشتمین کنگره بین المللی امام سجاد(ع) در بندرعباس همچنین قرآن را از دیدگاه صحیفه سجادیه دارای جایگاه بزرگی دانست و افزود: قرآن بزرگ ترین منبع پیشرفت فکری جهان اسلام است.وی ادامه داد: در حالی که امروز قرآن باید عامل وحدت بین تمام مسلمانان جهان باشد از سوی بداندیشان عامل تفرقه معرفی می شود. نماینده ولی فقیه در هرمزگان، قرآن به عنوان بهترین کتاب حاوی بهترین داستان هاست  عنوان کرد واظهارداشت: مشکلات امروز رفتاری، اخلاقی، اقتصادی و تفکر ناشی فهم نادرست و دوری از رهنمودهای این کتاب آسمانی است. آیت الله نعیم آبادی تصریح کرد: در محتوای تورات و انجیل آن جایی که با مطالب قرآن یکسان و سازگار نیست در واقع حرف خدا نبوده بلکه سخن بداندیشان و تفرقه افکنان بوده است.وی با اشاره به جایگاه و اثرگذاری مناسب کنگره امام سجاد(ع) گفت: متصدیان امور دینی باید نظیر این کنگره باید برای سایر امامان معصوم  (ع) نیز در کشور برگزار شود.به گزارش ایرنا، هشتمین کنگره بین ‌المللی امام سجاد (ع) امروز چهارشنبه مصادف با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی هرمزگان در بندرعباس در حال برگزاری است.9887/7195/ 6048            "}