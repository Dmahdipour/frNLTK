{"onTitr":"","titr":" بانوی والیبالیست هرمزگانی نایب قهرمان والیبال نشسته آسیا شد","describe":" بندرعباس- ایرنا- رییس هیات ورزش های جانبازان و معلولان هرمزگان از نایب قهرمانی بانوی والیبالیست استان در رقابتهای پارا آسیایی جاکارتا به همراه تیم ملی والیبال نشسته بانوان کشورمان خبر داد.", "text":"حسن کامجو عصر پنجشنبه در گفت و گو با ایرنا اظهار داشت: تیم والیبال نشسته بانوان کشورمان به همراه فرزانه حیدری والیبالیست هرمزگانی، امروز در دیدار فینال بازی های پارا آسیایی جاکارتا با نتیجه سه بر صفر در برابر تیم چین شکست خورد و به عنوان نایب قهرمانی دست یافت.وی افزود: ملی پوشان کشورمان در این مسابقه در سه ست متوالی و با امتیازهای 25 بر 13، 25 بر 17 و 25 بر 16 نتیجه را به حریف خود واگذار کردند.کامجو خاطرنشان کرد: حیدری از جمله بازیکنان ثابت تیم ملی والیبال نشسته بانوان در سالهای اخیر بوده و به همراه این تیم افتخارات زیادی کسب کرده و پارسال نیز به مقام سومی رقابت های قهرمانی آسیا به همراه این تیم دست یافته بود.وی بیان داشت: علاوه بر حیدری، حسن دهقانی نیز از استان هرمزگان در رشته دو و میدانی (پرتاب وزنه) در رقابتهای پارا آسیایی جاکارتا حضور دارد.رییس هیات ورزش های جانبازان و معلولان هرمزگان اظهار داشت: دهقانی نیز سال گذشته در مسابقات قهرمانی جهان و در رشته پرتاب وزنه به مدال برنز دست یافت.کامجو بیان داشت: کاروان ورزشی ایران با 207 ورزشکار در سیزده رشته ورزشی در سومین دوره بازی های پارا آسیایی شرکت کرده است.به گزارش ایرنا، سومین دوره بازی های پارا آسیایی از 14 مهرماه با حضور 2 هزار 880 ورزشکار از 41 کشور در 18رشته ورزشی به میزبانی شهر جاکارتا اندونزی آغاز شده و تا 21 مهر ادامه دارد.به دنبال نایب قهرمانی تیم والیبال نشسته بانوان کشورمان به همراه فرزانه حیدری بانوی والیبالیست هرمزگانی ، در رقابتهای پارا آسیایی جاکارتا، استاندار و مدیرکل ورزش و جوانان هرمزگان با صدور پیام های جداگانه ای کسب این عنوان را تبریک گفتند.7198/6048            "}