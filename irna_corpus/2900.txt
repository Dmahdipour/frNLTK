{"onTitr":" جلیلی:    ","titr":" مدیریت شهری فرصت مناسبی برای نشان دادن اندیشه انقلابی است","describe":" مشهد - ایرنا - عضو مجمع تشخیص مصلحت نظام گفت: مدیریت شهری فرصت مناسب برای نشان دادن نرم افزار تفکر و اندیشه دینی و انقلابی در انجام کارهایی است که منجر به پیشرفت و رفاه می شود.", "text":"سعید جلیلی سه شنبه شب در نشست تخصصی الگوی مدیریت شهری در پژوهشکده ثامن مشهد افزود: در حوزه فرهنگ، حفظ رفتار نیز مهم است و در کنار یک بنای تاریخی از قبیل 'مهدیه عابدزاده' در مشهد باید توجه کنیم که رفتار این فرد نیز حفظ و تکثیر شود و افراد دیگری نیز در این راه قدم بردارند.وی با بیان اینکه در مدیریت شهری موضوع یابی در حل مسائل مهم است اظهار داشت: جامعه باید به سوی مطالبه گری و شناسایی ایرادات و ارائه راه حل حرکت کند.جلیلی گفت: امروز یکی از ضعفها برای رسیدن به وضع مطلوب، نقص در گفت و گو است و لازمه این امر جلسات مستمر با کارشناسان، دانشگاهیان و مراکز پژوهشی است تا خلاء های موجود را پیدا کرده و برای آن راه حل ارائه کنند.وی افزود: در اعمال مدیریت شهری از سوی دولت یا شهرداری هر رویداد خوب یا بدی که رخ دهد مردم به پای نظام می نویسند لذا هر جا نظر و تحلیلی داریم باید قبل از بروز یک مشکل و اتفاق آن را بیان کنیم و وظیفه خود را به موقع انجام دهیم. وی اظهار داشت: اگر به یک فهم و مدل درست برای مدیریت شهری برسیم می توانیم آن را در سایر شهرها حتی در شهرهایی که میراث مشترک شیعی و اسلامی با ما دارند توسعه دهیم.7507 / 6053            "}