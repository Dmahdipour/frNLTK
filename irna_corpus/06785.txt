{"onTitr":"","titr":" وزارت صنعت: 254 میلیارد ریال کالای احتکاری در پنج ماه کشف شد","describe":" تهران- ایرنا- مدیرکل دفتر بازرگانی وزارت صنعت، معدن و تجارت، ارزش کل کشفیات کالاهای احتکار شده در انبارها در پنج ماه نخست امسال را 254 میلیارد ریال عنوان کرد.", "text":"به گزارش شنبه تارنمای وزارت صنعت، معدن و تجارت، «محمد قبله» افزود: از ابتدای امسال تا پایان مردادماه افزون بر 157 هزار فقره بازرسی انبارها صورت گرفت که به تشکیل چهار هزار و 120 فقره پرونده منجر شد.وی وعده داد: با توجه به بهره برداری از مرحله دوم سامانه جامع انبار و شفاف سازی ثبت کالاها، به تدریج احتکار موضوعیت خود را از دست می دهد.«به این ترتیب، بخش مهمی از جریان گردش کالا شناخته شده و در نهایت زمینه برای پیشگیری از سوء استفاده افراد متخلف و سودجو در حوزه قاچاق کالا فراهم می‌شود.»قبله اعلام کرد در 18 ماه گذشته بیش از 510 هزار انبار ثبت نشده در سامانه جامع انبارها شناسایی شد. وی ادامه داد: 90 درصد بارنامه های صادر شده از مبادی و مقاصد، از سامانه جامع انبارها استعلام می شود و اگر انباری در این سامانه ثبت نشود، محتویات انبار، اختفا و احتکار محسوب می شود.با ابلاغ وزیر صنعت، معدن و تجارت، ستاد تشدید مبارزه با احتکار و اختفا با مسوولیت معاونت امور اقتصادی و بازرگانی وزارتخانه و عضویت سازمان تعزیرات حکومتی، معاونت اقتصادی وزارت اطلاعات و گمرک جمهوری اسلامی ایران تشکیل شده است.به گزارش ایرنا، سامانه جامع تجارت هفتم مهرماه با حضور وزیران صنعت، معدن و تجارت و ارتباطات و فناوری اطلاعات به بهره برداری رسید تا با ایجاد یکپارچگی و هماهنگی الکترونیکی بین دستگاه های دخیل در فرآیند تجارت خارجی و داخلی به ارتقای تعامل پذیری دستگاه ها و یکپارچگی اطلاعات تجاری کشور منجر شود.همان روز از مرحله دوم سامانه جامع انبارها و مراکز نگهداری کالا نیز رونمایی شد که امکان مدیریت و تنظیم بازار را با دقت بالاتر فراهم می کند. با راه اندازی این سامانه، کمبودهای احتمالی قابل پیشگیری و موارد احتکار کالا در کشور قابل شناسایی می شود.اقتصام*3065*1961*            "}