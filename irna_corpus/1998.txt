{"onTitr":"","titr":" خاتمه جنگ کره، پایان حضور نظامی آمریکا در شبه جزیره","describe":" پکن- ایرنا- موضوع اعلام رسمی پایان جنگ کره (1950 تا 1953 میلادی) اکنون به یکی از اصلی ترین اختلافات آمریکا، کره جنوبی و حتی کره شمالی تبدیل شده است سئول و پیونگ یانگ خواهان اعلام پایان جنگ هستند اما واشنگتن در این مسیر سنگ اندازی می کند.", "text":"به گزارش ایرنا کره شمالی خواستار آن است که هر چه سریعتر کره جنوبی در این باره تصمیم بگیرد اما آمریکا تاکنون مانع آن شده است که چنین اقدامی تحقق یابد.'مون جایه این'رییس جمهوری کره جنوبی که در ماه گذشته میلادی با 'کیم جونگ اون' رهبر کره شمالی در پیونگ یانگ دیدار و گفت و گو کرد، شخصا اعلام کرده که مشتاق پایان رسمی دوران متارکه جنگ است.اما در واشنگتن رهبران آمریکا بر این باورند که چنین اقدامی تا قبل از غیراتمی شدن کره شمالی نباید صورت گیرد و آن را بنوعی تضعیف اتحاد نظامی آمریکا و کره جنوبی می دانند.'وان یر' سرهنگ کانادایی می گوید که اگر پایان رسمی دوران متارکه جنگ کره اعلام شود آن زمان پر واضح است که مساله حضور نظامی آمریکا و ضرورت آن در شبه جزیره کره مورد سوال قرار می گیرد.این کارشناس مسایل نظامی بر این باور است که اعلام این برنامه یعنی دو کره و شبه جزیره به سمت صلح دایمی می روند و همزمان شکافی جدی میان آمریکا و کره جنوبی شکل خواهد گرفت.مقام کانادایی که معاونت فرماندهی سازمان ملل در منطقه شبه جزیره کره را برعهده دارد، می گوید که حالا باید آمریکا و کره شمالی بر سر این موضوع وارد گفت و گو شوند.موسسه کارنیه در واشنگتن هم اعلام کرده است که تاکید کره شمالی بر اینکه دوران متارکه جنگ باید رسما پایان یابد، به این معناست که پیونگ یانگ به دنبال اختلاف افکنی میان کره جنوبی و آمریکا است.سرهنگ کانادایی بر این باور است که کره شمالی استاد جدا کردن و اختلاف انداختن میان متحدان است و می داند که اگر کشورها صلح دایمی در شبه جزیره کره می خواهند پس باید به متارکه جنگ و دوران شبه جنگی این منطقه پایان دهند و برای امضای رژیم دایمی صلح آماده باشند.با این حساب وقتی رسما و به شکل قانونی این دوره پایان یافت، به همین طریق حقوقی هم می توان تعریف جدیدی از شرایط کرد مبنی بر اینکه دیگر نیازی به حضور 28 هزار و 500 نظامی آمریکایی در کره جنوبی نیست.حال باید دید سفر امروز 'مایک پمپئو' وزیر امور خارجه آمریکا به کره شمالی در این زمینه چه دستاوردی خواهد داشت، او قرار است امروز در مورد خلع سلاح هسته ای کره شمالی و همچنین جزییات دومین نشست سران آمریکا با کره شمالی با مقامات این کشور مذاکره کند.در جریان نشست اخیر میان سران دو کره، کره شمالی گفت آماده است تا در صورت اتخاذ اقدامات متقابل از جانب آمریکا، فعالیت تاسیسات هسته ای خود در 'نیونگ بیون' را متوقف کند.واشنگتن از این اقدام استقبال کرد، اما در عین حال برای غیرهسته ای سازی کامل کره شمالی و نه کمتر از آن، بر این کشور فشار وارد می کند.به هر صورت آنچه دولت کره جنوبی و 'مون جائه این' رییس جمهوری این کشور می خواهند این است که دوران متارکه جنگ به طور رسمی تا پایان سال جاری میلادی خاتمه یابد و آنچه آمریکا می گوید اینکه وقتی کره شمالی خلع سلاح هسته ای نشده است نباید دست به چنین کاری زد.آساق**231**1904**            "}