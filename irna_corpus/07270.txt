{"onTitr":"","titr":" گیاه کینوآ برای نخستین بار در ابرکوه کشت شد","describe":" یزد- ایرنا- مدیر جهاد کشاورزی ابرکوه گفت: گیاه کینوآ برای نخستین بار در سطح 2 هکتار از زمین های روستای تیرجرد بخش مرکزی شهرستان کشت شد .", "text":"مهدی غیب الهی روز شنبه در گفت ‌و گو با خبرنگار ایرنا اظهار داشت: با توجه به تبعات خشکسالی 2 دهه گذشته، افت آبهای زیر زمینی و ضرورت تغییر الگوی کاشت و همچنین استفاده و بهره برداری اقتصادی از آب و خاک، کاشت گیاه کینوا در دستور کار جهاد کشاورزی قرار گرفت.وی با اشاره به اینکه طول دوره رشد محصول کینوا حدود 100 روز است ، ادامه داد: این محصول می تواند گزینه مناسبی برای تغییر الگوی کاشت در راستای تولید پایدار محصول کشاورزی باشد.این مسئول اضافه کرد: کینوا یک گیاه سنتی است که قدمت پنج‌ هزار ساله دارد و بسیار سبک‌تر و خوش‌هضم تر از دانه‌های برنج و منبعی غنی از پروتئین، منیزیم، فیبر، فسفر، ویتامین ب 2، پتاسیم و دیگر مواد معدنی مانند‌ آهن است. مدیر جهاد کشاورزی ابرکوه یادآورشد : این گیاه شبیه غله و دارای پروتئین است و از دانه‌های آن برای مداوای بیماری دیابت، رفع مشکلات گوارشی و سیالیک و همچنین از ساقه و علوفه آن برای خوراک دام و سبزی تازه استفاده می‌شود. مرکز شهرستان 53 هزار نفری ابرکوه در 140 کیلومتری جنوب غربی شهر یزد قرار دارد.7540/ 6197            "}