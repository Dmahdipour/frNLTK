{"onTitr":"","titr":" احزاب لبنان: معادلات منطقه به نفع محور مقاومت پیش رفته است","describe":" بیروت- ایرنا - مجموعه چند حزب مهم مسلمان و مسیحی و ملی لبنان امروز (دوشنبه) در بیانیه ای مشترک تاکید کردند که معادلات منطقه به نفع محور مقاومت پیش رفته است.", "text":"به گزارش ایرنا، اعضای کمیته هماهنگی مجموعه موسوم به «گردهمایی احزاب و نیروها و شخصیت های ملی لبنان» که به جریان هشتم مارس معروف هستند، در نشست مشترک خود، جریان موسوم به 14 مارس را که به آمریکا و عربستان نزدیک است متهم کردند که روند تشکیل دولت را به تعطیلی کشانده اند.«سعد الحریری» از سوم خرداد امسال به عنوان نخست وزیر مامور به تشکیل کابینه، معرفی شد اما ماموریت وی هنوز به نتیجه نرسیده است.مجموعه «گردهمایی احزاب لبنانی» که در آن احزاب شیعی چون حزب الله، جنبش امل و احزاب مسیحی همچون جریان ملی آزاد و جریان المرده حضور دارند، در بیانیه خود آورده است که جریان 14 مارس بر روی تغییر در معادلات منطقه ای برای بازگرداندن تسلط خود بر قدرت یا اعمال توافقی جدید بدون در نظرگرفتن نتایج انتخابات، حساب بازکرده است.این مجموعه با بیان اینکه  حساب بازکردن روی معادلات منطقه ای، پوچ و بی نتیجه خواهد بود، تاکید کرد که حوادث عراق و سوریه نشان از ناکامی این سیاست است.مجموعه گردهمایی احزاب هشدار داد که استمرار سیاست به تعطیلی کشاندن تشکیل دولت، تاثیرات منفی بر نهادهای عمومی و زندگی لبنانی ها خواهد داشت.در انتخابات پارلمانی لبنان که اردیبهشت ماه امسال برگزار شد احزاب نزدیک به مقاومت توانستند بیش از نیمی از 128 کرسی پارلمان را کسب کنند.خاورم**2054 **1908            "}