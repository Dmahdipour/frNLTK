{"onTitr":" امام جمعه موقت یاسوج:    ","titr":" تصویب FATF تضمینی برای خروج ایران از لیست تحریم ها نیست","describe":" یاسوج- ایرنا- امام جمعه موقت یاسوج گفت: تصویب لایحه حمایت نکردن ایران از تروریسم و گروهک های تروریستی موسوم به FATF از سوی مجلس شورای اسلامی هیچ تضمینی برای خروج ایران از لیست سیاه تحریم های آمریکا نیست.", "text":"به گزارش ایرنا، حجت الاسلام سید امان الله حسینی صدر در خطبه های نماز جمعه این هفته یاسوج اظهار داشت: این لایحه با وجود مخالفت حدود 120 نفر از نمایندگان مجلس شورای اسلامی و به منظور بهانه ندادن دست دشمنان و کاهش انواع فشارها بر کشور تصویب شد.وی با اشاره به برگزاری همایش اقتدار عاشورایی بسیجیان در روز پنجشنبه هفته گذشته 12 مهر در سراسر کشور، افزود: رهبر معظم انقلاب در این همایش و در اجتماع 100 هزار نفری قشرهای مختلف بسیج در ورزشگاه آزادی تهران مطالب مهمی را ایراد فرمودند.  امام جمعه موقت یاسوج بیان کرد: معظم له فرمودند که دلیل اصلی دشمنی و مخالفت آمریکا با ایران اقتدار روزافزون نظام و تأثیرگذاری آن در منطقه خاورمیانه و عرصه بین المللی است.حجت الاسلام حسینی صدر عنوان کرد: بنا به فرموده رهبر معظم انقلاب در این اجتماع ترویج چنین تفکری که برای کاهش مشکلات کشور راهی جز مذاکره و برقراری رابطه با آمریکا وجود ندارد خیانت به نظام و ملت ایران است.وی ابراز داشت: آمریکا با شکست در جنگ تمام عیار اقتصادی که علیه ایران آغاز کرده علاوه بر خوردن سیلی محکم یک پاسخ کوبنده دیگر نیز از نظام و انقلاب دریافت خواهد کرد.حجت الاسلام حسینی صدر 22 مهر مصادف با 14 اکتبر روز جهانی استاندارد را یادآور شد و گفت: در مورد اهمیت چشمگیر استاندارد همین بس که تضمین کننده سلامت و کیفیت کالاهاست.وی اظهار داشت: تولیدکنندگان کشور و کهگیلویه و بویراحمد به موضوع مهم استانداردسازی و بهبود کیفیت کالاها توجه بیشتری داشته یاشند.7535/6110            "}