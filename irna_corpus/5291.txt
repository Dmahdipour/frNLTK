{"onTitr":"","titr":" نخستین دختر تکواندوکار ایران در المپیک 2018 جوانان حذف شد","describe":" تهران - ایرنا - نخستین دختر تکواندوکار ایران در المپیک 2018 جوانان آرژانتین، بدون کسب موفقیت به کار خود پایان داد.", "text":"به گزارش ایرنا؛ «مهلا مومن زاده» نماینده وزن 44 کیلوگرم تیم دختران تکواندوی ایران یکشنبه شب در آغاز سومین دوره بازی های المپیک جوانان در بوئنوس آیرس آرژانتین،  به مصاف حریفان رفت و با یک پیروزی و یک شکست حذف شد.وی در دور نخست برابر «صفا آدن اسماعیل» از جیبوتی با اقتدار به برتری دست یافت و در یک چهارم نهایی به مصاف «میرئو کانگ» از کره جنوبی رفت.مومن زاده با وجود تلاش فراوان در این مبارزه با اختلاف یک امتیاز و نتیجه 15 بر 14 شکست خورد و از دور مسابقات کنار رفت تا نخسین نماینده تکواندوی ایران دست خالی بماند.رقابت های تکواندو بازی های المپیک جوانان که از یکشنبه با حضور 100 تکواندوکار از 56 کشور آغاز شد تا روز پنجشنبه هفته جاری ادامه خواهد داشت.تیم تکواندو پسران کشورمان با ترکیب حامد اصغری، علی اشکوریان و محمدعلی خسروی به مصاف رقبای خود می‌روند و ترکیب تیم دختران را نیز مهلا مومن‌زاده، یلدا ولی‌نژاد و کیمیا همتی تشکیل می دهند.ورزشی**3783**شبس**1613            "}