{"onTitr":"","titr":" پاکستان کنسولگریش را در جلال آباد افغانستان بازگشایی کرد","describe":" کابل - ایرنا - سخنگوی استاندار ننگرهار افغانستان اعلام کرد که کنسولگری پاکستان در شهر «جلال آباد» مرکز این استان که یک ماه پیش به خاطر اعتراض به دخالت های مقامات محلی در امور جاری این نمایندگی بسته شده بود، امروز دوشنبه فعالیت خود را از سر گرفت.", "text":"به گزارش ایرنا، «عطاالله خوگیانی» در گفت و گو با رسانه های خارجی افزوده است که بر اساس توافق وزارت خارجه افغانستان و مسئولان کنسولگری سفارت پاکستان در شهر جلال آباد امروز نخستین روادید پاکستان برای شهروندان افغان بعد از این وقفه صادر شد.بازگشایی کنسولگری پاکستان در جلال آباد قرار بود طبق اخبار منتشر شده دیروز یکشنبه انجام شود اما بدون نشر اطلاعاتی از این جابحایی فعالیت این نهاد دیپلماتیک از امروز آغاز شد.حدود یک ماه پیش کنسولگری پاکستان در شهر جلال آباد در اعتراض به آن چه دخالت «حیات الله حیات» استاندار ننگرهار در امور جاری این دفتر خواند، فعالیت خود را متوقف و این مرکز را تعطیل کرد که این اقدام درست هم زمان بود با تکاپوهای دولت جدید پاکستان برای استقرار در جایگاه رسمی.البته استاندار ننگرهار با رد این ادعا اعلام کرد که آن استانداری با توجه به بروز فسادهای آشکار و نهان که در روند درخواست روادید و کیفیت برخورد با مراجعین مشاهده می شد، تدابیری را اتخاذ کرده بود تا از فساد مالی از جمله اخذ رشوه در کنسولگری پاکستان جلوگیری شود.برخی منابع افغان گفته اند که قرار است کنسولگری پاکستان در ننگرهار روزانه یک هزارو 800 روادید برای متقاضیان افغانستان صادر کند.دولت جدید پاکستان به رهبری «عمران خان نیازی» در مبارزات انتخاباتی خود تعهد کرده بود که روابط خود با همسایه ها از جمله افغانستان را بهبود ببخشد.وی گفته بود که امنیت پاکستان بطور مستقیم بستگی به امنیت در افغانستان دارد و مشکلات مرزی بین دو کشور را نیز با استفاده از الگوی کشورهای اروپایی قابل حل دانسته بود.عمران خان در پی همین تعهد وزیر خارجه خود را بنابر دعوت دولت و وزارت خارجه افغانستان در اولین سفر خارجی روانه کابل کرد که البته کم و کیف مذاکرات در این دیدارها به جز چند جمله دیپلماتیک چیزی رسانه ای نشد.دولت جدید پاکستان نسبت به دولت های قبل در مقابل افغانستان مواضع صریح تر و شفاف تری اتخاذ کرده است ومی توان به عنوان نمونه «محمود قریشی» وزیر خارجه آن کشور در آمریکا گفت که نباید فساد و ناکارآمدیهای دولت افغانستان به حساب پاکستان گذاشته شود و وی از آمریکا خواست که روابط خود با پاکستان را از دید و مسیر افغانستان تنظیم نکند.آساق*291*1104**1337            "}