سرهنگ نصرالله بیگلری شامگاه جمعه در گفت و گو با خبرنگار ایرنا افزود: رعایت قوانین راهنمایی و رانندگی از سوی رانندگان باعث شده تا طی 24 ساعت گذشته هیچ حادثه منجر به فوتی در سطح جاده های استان نداشته باشیم.این مقام انتظامی در ادامه با اشاره به وقوع بارش باران و رعد و برق در ساعات پایانی امروز، تاکید کرد: پلیس همواره در مواقع بارانی و لغزنده بودن سطح راه ها، به رانندگان توصیه می کند تا ضمن کاهش سرعت، فاصله طولی را به خودرو مقابل حفظ کرده و از هرگونه سبقت و تغییر مسیرهای ناگهانی خودداری کنند.به گفته وی، رانندگان هنگام هوای بارانی باید با صبر و حوصله رانندگی کرده و از هرگونه عجله و شتاب در رسیدن به مقصد خودداری کنند و در صورت خستگی و خواب آلودگی در نخستین توقفگاه جاده به استراحت بپردازند.سرهنگ بیگلری یادآور شد: رانندگان اتوبوس ها نیز ضمن احترام گذاشتن به قوانین رانندگی، ضمن حرکت در خطوط تعیین شده، از سرعت بیش از حد خودداری کنند و سرنشینان آنها نیز در صورت مشاهده هرگونه تخلف موارد را به سامانه 110120 پیامک کنند.6 هزار و 670 کیلومتر راه در استان قزوین وجود دارد که 220 کیلومتر آن آزادراه،270 کیلومتر بزرگراه، 700 کیلومتر راه اصلی و بقیه نیز راه آسفالته روستایی است.6104/8054
      
      