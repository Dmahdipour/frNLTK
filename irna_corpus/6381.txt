{"onTitr":" عضو هیات رییسه مجلس:    ","titr":" 40 نماینده خواستار رای گیری علنی برای لایحه CFT شدند","describe":" تهران - ایرنا - عضو هیات رییسه مجلس شورای اسلامی گفت: 40 نفر از نمایندگان در نامه ای به هیات رییسه خواستار رای گیری علنی برای لایحه الحاق دولت جمهوری اسلامی ایران به کنوانسیون مبارزه با تامین مالی تروریسم (CFT) شدند.", "text":"«احمد امیرآبادی» روز یکشنبه در گفت وگو با خبرنگار پارلمانی ایرنا گفت: 40 نماینده در این نامه که به بنده تحویل داده شد، خواستار مشخص شدن نام موافقان و مخالفان رای گیری لایحه CFT و اعلام آن هستند.وی ادامه داد: این موضوع در جلسه علنی مجلس به رای مجلس گذاشته می شود و اگر نمایندگان موافق آن باشند رای گیری علنی انجام می شود.به گزارش ایرنا، لایحه الحاق دولت جمهوری اسلامی ایران به کنوانسیون مبارزه با تأمین مالی تروریسم (CFT) به عنوان یکی از لوایح چهارگانه مربوط به گروه ویژه اقدام مالی (FATF)، خردادماه در دستور کار مجلس قرار گرفت اما به درخواست برخی نمایندگان اصولگرا با موافقت مجلس برای سه ماه مسکوت گذاشته شد.این لایحه دردستور کار امروز نمایندگان مجلس قرار دارد.** امکان آبستراکسیون اعضای فراکسیون ولایی در جلسه امروز مجلسعضو فراکسیون نمایندگان ولایی مجلس همچنین به جلسه صبح امروز این فراکسیون اشاره کرد و گفت: اعضای این فراکسیون جدا از جلسه غیرعلنی امروز کمیسیون امنیت ملی و سیاست خارجی ضمن برگزاری جلسه دیگری مخالفت خود را با CFT اعلام کردند.امیرآبادی رای اعضای فراکسیون نمایندگان ولایی به لایحه CFT را منفی اعلام کرد.وی افزود: احتمالا اگر تعداد ما به حد نصاب لازم برسد در مجلس آبستراکسیون ( نصاب شکنی) خواهیم کرد و از جلسه علنی مجلس خارج می شویم و اگر تعداد ما برای آبستراکسیون کافی نباشد در مجلس جمع می شویم.به گزارش ایرنا، حمید رضا حاجی بابایی ریاست فراکسیون نمایندگان ولایی مجلس را برعهده دارد. 70 نماینده اصولگرا عضو این فراکسیون هستند.احد آزادیخواه، سیدعلی ادیانی، احمد امیرآبادی فراهانی، داریوش اسماعیلی، محمود بهمنی، نصرالله پژمان‌فر، محمدعلی پورمختار، اکبر ترکی، سیدقاسم جاسمی، حمیدرضا حاجی بابایی، ابوالفضل حسن‌بیگی، سیدجواد حسینی‌کیا، محمد دهقانی، مجتبی ذوالنوری، علی رستمیان، محمدرضا رضایی کوچی، اکبر رنجبرزاده، غلام محمد زارعی، سیدجواد ساداتی‌نژاد، قاسم ساعدی، احمد سالک کاشانی، محمد اسماعیل سعیدی، محمود شکری، سیدصادق طباطبایی‌نژاد، اسدالله عباسی، سیداحسن علوی، محمدحسین فرهنگی، حمیدرضا فولادگر، نادر قاضی‌پور، سیدامیرحسین قاضی‌زاده هاشمی، جبار کوچکی‌نژاد، عباس گودرزی، محمدمهدی مفتح، مجید ناصری‌نژاد، سیدحسین نقوی حسینی اعضای شورای مرکزی این فراکسیون را تشکیل می دهند.سیام*9121**9314**1336            "}