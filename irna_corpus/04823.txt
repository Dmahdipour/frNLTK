{"onTitr":" نمانیده ولی فقیه در هرمزگان:    ","titr":" رشوه عاملی مخرب در توسعه اقتصادی و اجتماعی کشور است","describe":" بندرعباس - ایرنا- نماینده ولی فقیه در هرمزگان و امام جمعه بندرعباس بندرعباس رشوه و وجود دانه درشت ها را عاملی مخرب در توسعه اقتصادی و اجتماعی کشور برشمرد.", "text":"به گزارش ایرنا، آیت الله غلامعلی نعیم آبادی روز دوشنبه در مراسم معارفه فرمانده سپاه امام سجاد(ع) استان هرمزگان در ادامه سخنان خود به نقش رشوه و قدرت تخریبی آن اشاره کرد و افزود: بسیج با وجود جایگاه ارزشمند خود باید در این موضوع ورود کند.وی عقلانیت در نظام جمهوری اسلامی ایران در توسعه سیاسی کشور را تعیین کننده دانست و افزود: یکی از وظایف مردم به نظام و کمک به توسعه آن توسعه معرفی دانه درشت ها و رشوه بگیران است. امام جمعه بندرعباس در این رابطه بیان داشت: امروز اگر بتوانیم جامعه را از خطر شایعات نجات دهیم هیچ خطری این نظام را تهدید نمی کند. آیت الله نعیم آبادی در بخش دیگری از سخنان خود با بیان این که کسی در جنگ پیروز است که یک دقیقه بیش تر تلاش کند، به ترس و عقب نشینی آمریکایی ها پس از اشغال در کشورهای مختلف اشاره کرد.وی افزود: در زمان حکومت پهلوی 60هزار نیروی آمریکایی در ایران بود اما بعد از انقلاب اسلامی همه این نیروها عقب نشینی کردند. امام جمعه بندرعباس پیروزی انقلاب اسلامی را به برکت مقاومت مردم ایران و دلسوزان به امام خمینی(ره) دانست و ادامه داد: آمریکا از توسعه سیاسی جمهوری اسلامی ایران می ترسد. فرمانده سپاه امام سجاد(ع) نیز گفت: بسیجیان استان هرمزگان حاضرند با فرمان رهبر فرزانه انقلاب هر تهدیدی در این کشورا با جان دل پاسخ بدهند و اگر دشمنی بخواهد وارد آب های این کشور شود پاهای آن دشمن را خرد خواهند کرد.سرهنگ اباذر سالاری با اشاره به جایگاه استراتژیک استان هرمزگان ابراز داشت: بسیج شاه کلید درهای بسته در این نظام است و ما آمادگی داریم از همه ظرفیت های خود در توسعه این استان بکار ببندیم.وی ضمن اعلام آمادگی برای همفکری و همکاری بسیج با نهادهای دولتی  بر استفاده از ظرفیت بسیج در فعالیت های اجرایی استان هرمزگان نیز تاکید کرد.مسوول حوزه نمایندگی ولی فقیه در سپاه امام سجاد(ع) هرمزگان نیز در این مراسم گفت: هرکس به ندای الهی لبیک بگوید در خود احساس شخصیت می کند و بندگی خدا نیز شخصیت فردی و اجتماعی را به دنبال دارد.حجت الاسلام عبدالرضا رستگار افزود: امروز هیچ معادله ای در دنیا بدون حضور جمهوری اسلامی ایران قابل ارزیابی نیست. وی ادامه داد: نقش جمهوری اسلامی ایران و قدرت بازدارندگی آن به حدی است که سبب شده دنیای استکبار در مقابل جمهوری اسلامی زانو بزند.مسوول حوزه نمایندگی ولی فقیه در سپاه امام سجاد(ع) هرمزگان در پایان از تلاش های فرماندهان سابق این نهاد بر میدان دادن به پاسداران و بسیجیان جوان ابراز رضایت کرد و افزود: این نگاه جوان گرایی، روحیه انقلابی و مسوولیت پذیری را تقویت می کند. به گزارش ایرنا، در پایان این مراسم که در سالن شهید آوینی بندرعباس برگزار شد، از خدمات و تلاش های سردار رضا ترابی تجلیل و سرهنگ اباذر سالاری به عنوان فرمانده سپاه امام سجاد (ع) معرفی شد. 9887 /6048            "}