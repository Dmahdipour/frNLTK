{"onTitr":" معاون پژوهش و فناوری وزیرعلوم    ","titr":" اعضای جدید هیات های علمی باید فرصت مطالعاتی را بگذرانند","describe":" تهران- ایرنا- معاون پژوهش و فناوری وزیرعلوم از ابلاغ شیوه‌ نامه فرصت مطالعاتی اعضای هیئت علمی دانشگاه‌ها خبر داد و گفت: برای تبدیل وضعیت اعضای هیئت علمی که از ابتدای سال 1398 دوره پیمانی یا رسمی آزمایشی را آغاز می ‌کنند، گذراندن فرصت مطالعاتی در جامعه و صنعت الزامی است.", "text":"به گزارش ایرنا از وزارت علوم تحقیقات و فناوری، مسعود برومند روز شنبه افزود: این شیوه‌ نامه در راستای برقراری ارتباط قوی و منسجم میان دانشگاه یا پژوهشگاه با بخش‌های جامعه و صنعت در همه حوزه‌های علمی و عملیاتی کردن یافته‌ های اعضای هیات علمی و آشنایی آنان با نیازهای واقعی صنعت و جامعه تدوین شده است.وی افزود: فرصت‌های مطالعاتی اعضای هیات علمی مؤسسه در جامعه و صنعت زمینه مناسبی را برای ارتقای توانمندی‌ها و مهارت‌های آنان در کسب دانش بومی و انتقال یافته‌های پژوهشی به جامعه فراهم می‌ کند.معاون پژوهش و فناوری وزیر علوم تصریح کرد: مطابق با این شیوه‌نامه، در طی فرصت مطالعاتی، عضو هیات علمی در واحد عملیاتی دولتی یا غیردولتی (شامل بخش‌های صنعتی، اجتماعی و فرهنگی، اقتصادی، خدماتی و کشاورزی) یا مراکز پژوهشی مرتبط با صنایع و رشته‌های فعال مؤسسه حضور می‌ یابد؛ به منظور حفظ انسجام و جلوگیری از بروز مشکل در وظایف واحدهای سازمانی در مؤسسه باید ظرفیت اعزام اعضای هیئت علمی به گونه‌ ای تعیین شود که خللی به وظایف آموزشی و پژوهشی مؤسسه وارد نشود.وی با بیان اینکه این شیوه نامه از ابتدای سال 1398 لازم‌ الاجراست، افزود: بر اساس بندهای «د» ماده 12 و 14 آیین‌ نامه استخدامی برای تبدیل وضعیت اعضای هیات علمی که از ابتدای سال 1398 دوره پیمانی یا رسمی آزمایشی را آغاز می‌ کنند گذراندن فرصت مطالعاتی در جامعه و صنعت الزامی است.وی خاطرنشان کرد: براساس این شیوه ‌نامه دوره فرصت مطالعاتی در جامعه و صنعت برای اعضای هیات علمی در دوره پیمانی دست کم 6 ماه تمام وقت یا 12 ماه نیمه وقت و در دوره رسمی آزمایشی 3 ماه تمام وقت یا 6 ماه نیمه وقت است.براساس این گزارش، کمک به افزایش شناخت اعضای هیئت علمی مؤسسه‌ها از فضای کار واقعی در جامعه و صنعت، تقویت ارتباط مؤسسه با جامعه و صنعت، همچنین گسترش همکاری‌های پایداری علمی و پژوهشی بین مؤسسه و واحد عملیاتی، استفاده مفید و مؤثر از امکانات، آزمایشگاه‌ها و تجهیزات واحدهای عملیاتی، جهت‌دهی به پژوهش‌های مؤسسه و گسترش دانش و فناوری کاربردی مورد نیاز جامعه و صنعت و انتقال و ترویج یافته‌های جدید دانش و فناوری مؤسسه به جامعه و صنعت با هدف ارتقای توان علمی و فنی واحدهای عملیاتی برخی از اهداف این شیوه ‌نامه است.**9103**1601**            "}