{"onTitr":" رئیس اتاق بازرگانی یاسوج:    ","titr":" اعتماد حلقه گم شده بین دولت و بخش خصوصی است","describe":" یاسوج- ایرنا- رئیس اتاق بازرگانی، صنایع و معادن یاسوج گفت: اعتماد حلقه گم شده بین دولت و بخش خصوصی است و باید بستر لازم برای اعتماد فعالان بخش خصوصی فراهم شود.", "text":"به گزارش ایرنا، جبار کیانی پور روز چهارشنبه در دهمین نشست ستاد فرماندهی اقتصاد مقاومتی در یاسوج اظهار داشت: ظرفیت های بخش خصوصی روی زمین مانده است اما رویدادی که عزم ملی پشتوانه آن است باید انجام شود.وی با اشاره به اینکه اعتماد بخش خصوصی با حرف و شعار بدست نمی آید، افزود: بخش خصوصی در دولت نهم و دهم 6000 هزار میلیارد ریال از دولت طلبکار شد.کیانی بیان کرد: مشکلات اقتصادی و طرح های نیمه تمام دولت نتیجه نبود یک برنامه ریزی منسجم و درست است.وی خاطر نشان کرد: بخش خصوصی از توسعه بازار های بدهی دولت نفعی نمی برد و باید مطالبات این بخش به موقع پرداخت شود.کیانی عنوان کرد: برای اجرای طرح های نیمه تمام دولت، منابع مالی به صورت نقدی و در اولین فرصت در اختیار بخش خصوصی قرار گیرد و بروکراسی واگذاری به حداقل ممکن برسد. وی گفت: اتاق بازرگانی به عنوان نماینده بخش خصوصی آماده همکاری برای اجرای  طرح های نیمه تمام است.کیانی پور اظهار داشت: سود بخش خصوصی وقتی تأمین می شود که در یک سرمایه گذاری مشترک با دولت همکاری کند.6110            "}