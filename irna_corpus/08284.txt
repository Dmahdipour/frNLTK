{"onTitr":"","titr":" انتقال اعتبار جاده الموت - تنکابن کار درستی نبود","describe":" قزوین – ایرنا – نماینده مردم قزوین، البرز و آبیک در مجلس شورای اسلامی گفت: 500 میلیارد ریال از اعتبار جاده الموت- تنکابن در قزوین برای تونل خوانسار برداشت شده است که کار درست و عدالت محورانه ای نبود.", "text":"به گزارش ایرنا، سیده حمیده زرآبادی شامگاه پنجشنبه در جلسه شورای برنامه ریزی و توسعه استان قزوین که در باغستان جهاد کشاورزی با حضور محمد باقر نوبخت معاون رییس جمهوری و رییس سازمان برنامه و بودجه برگزار شد افزود: طرح جاده الموت به تنکابن در سفر مقام معظم رهبری در سال 82 مصوب شده است اما در مردادماه سالجاری 500 میلیارد ریال از اعتبار این پروژه برداشت شد و به تونل خوانسار تعلق گرفت.وی افزود: این انتقال اعتبار کار درست و عدالت محورانه ای نبود و انتظار داریم این مبلغ به استان بازگردد.زرآبادی با اشاره به ضعیف بودن بودجه استان قزوین افزود: با توجه به سطح مطلوب درآمد قزوین نسبت به سایر استان های کشور تقاضا داریم برای افزایش بودجه قزوین در سال 98 نگاه ویژه تری لحاظ شود تا شاهد افزایش جایگاه بودجه ای استان در سطح کشور باشیم.نماینده مردم قزوین،البرز و آبیک در مجلس شورای اسلامی افزود: مستمری بگیران و کارمندان که حقوق ثابت دریافت می کنند با توجه به شرایط اقتصادی کشور و نوسانات بازار ارز در شرایط مناسبی قرار ندارند و باید در بودجه 98 بهبود وضعیت آنها مد نظر قرار گیرد.وی با اشاره به تغییر قوانین و نظارت نشدن بر اجرای مصوبات گفت: مجلس شورای اسلامی در موضوع سرمازدگی، پرداخت تسهیلات بانکی و مشوق ها برای تولیدکنندگان مصوبات خوبی داشته است اما به دلیل نظارت نشدن این مصوبات اجرا نشده اند.این نماینده گفت: تامین اعتبار برای اجرای کامل کاداستر در قزوین، اجرای 20 هزار هکتار آبیاری نوین، احداث شهرک های گلخانه ای، تکمیل جاده های قزوین - تنکابن و قزوین- رحیم آباد- کلاچای، جاده محمدیه به آبیک، آزادراه بویین زهرا به ساوه، مرمت و بازسازی راه های روستایی، تقویت گردشگری استان، تکمیل سالن های ورزشی، بهسازی راه های روستایی، ایجاد اشتغال روستایی و ... از جمله درخواست های استان از رییس سازمان برنامه و بودجه کشور است.زرآبادی اضافه کرد: رییس بانک مرکزی معین استان قزوین در جلسات ستاد اقتصاد مقاومتی است اما متاسفانه در جلسات حضور نمی یابند در صورتی که می توانند نقش موثری در حل مشکلات صنعت استان قزوین ایفا کنند و امیدواریم رییس سازمان برنامه و بودجه این موضوع را پیگیری کنند.شهردار قزوین نیز در این جلسه گفت: برای دستیابی به شهری پاک باید حمل و نقل آنرا پاک کنیم بنابراین بودجه های دولتی در این حوزه نیازمند بازنگری و تحصیص بیشتر است تا جهت نوسازی و بهسازی ناوگان های عمومی اقدام شود.علی صفری افزود: با توجه به این که شهرداری ها در این زمینه سوبسید پرداخت می کنند لازم است تا مطالبات آنها توسط دولت به موقع پرداخت شود تا صرف خدمات رسانی بهتر به شهروندان شود.وی اظهار داشت: بازآفرینی شهری باید با قوت و جدیت بیشتری اجرا شود و باید در این زمینه با اتخاذ سیاست های تشویقی در حوزه مسکن و تامین خدمات عمومی با سرعت بیشتری کارها را به جلو پیش برد. 6101            "}