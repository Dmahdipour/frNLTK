{"onTitr":" امام جمعه گنبدکاووس:    ","titr":" مردم با ماموریت های مجموعه انتظامی آشنا نیستند","describe":" گنبدکاووس - ایرنا - امام جمعه گنبدکاووس درشرق گلستان با اشاره به کثرت و تنوع ماموریت های مجموعه انتظامی و مرزبانی، خاطرنشان کرد: بسیاری از مردم با شرح وظایف این دو یگان نظامی آشنا نیستند.", "text":"به گزارش خبرنگار ایرنا، حجت الاسلام و المسلمین محمود ترابی روز سه شنبه در دیدار با فرماندهان انتظامی و مرزبانی و جمعی از پرسنل این دو مجموعه در گنبدکاووس به مناسبت هفته ناجا (13 تا 19 مهر) گفت: آشنا شدن مردم با ماموریت ها سبب افزایش محبت و اعتماد آنان به این دو مجموعه می شود.وی با قدردانی از تلاش ها و زحمات انتظامی و مرزبانی در انجام ماموریت ها، افزود: مجموعه انتظامی بایستی با استفاده از ظرفیت های رسانه ای و یا چاپ بروشور برای آگاهی بخشی به مردم نسبت به ماموریت ها اقدام نمایند.حجت الاسلام ترابی اضافه کرد: مادامی که عامه مردم با ماموریت های انتظامی و مرزبانی آشنا نباشند، این دو مجموعه را از نهادهایی کم اهمیت جامعه می دانند.وی با تاکید برضرورت زنده نگه داشتن ارزش های انقلاب و نیز تقویت روحیه معنویت در پرسنل انتظامی و مرزبانی، تصریح کرد: توجه به این موارد در سایه توکل به خدا، موفقیت های شما را که از نهادهای انقلابی هستید در انجام ماموریت های محوله بیشتر می کند. امام جمعه گنبدکاووس همچنین با اشاره به شرح وظایف نظامی و دیپلماتیک مرزبانی در این منطقه، گفت: این گونه شرح وظایف مایه افتخار و نشان از جایگاه والای این شهرستان مرزی است.حجت الاسلام ترابی با یادآوری برخی بازدیدهای خود از پاسگاه های نوار مرزی گنبدکاووس افزود: این بازدیدها و تلاش های نیروهای مرزبانی در حراست از مزرها، دوران دفاع مقدس را در ذهن انسان تداعی می کند که رزمندگان ما با ایثار و رشادت کم نظیر خود دربرابر دشمنان می ایستادند. به گزارش ایرنا، فرمانده هنگ مرزی اترک گلستان نیز دراین جلسه با تبریک هفته ناجا و با بیان اینکه مرزبانی شغل نیست بلکه عشق و ایثار است، گفت: مصداق این سخن آن است که پرسنل این نیرو در شرایط اقلیمی نامناسب، با جان و دل و شبانه روزی از حریم مرزهای جهموری اسلامی حراست می کنند.سرهنگ محمدرضا سراوانی با اشاره به حوزه فعالیت هنگ مرزی اترک که یک شهر و 44 روستا را شامل می شود، افزود: ماموریت نظامی، انتظامی و دیپلماتیک سه ماموریت مهم این یگان نظامی است که به نحو احسن ازسوی پرسنل درحال انجام می باشد.وی با اشاره به آرام و امن بودن مرزهای جمهوری اسلامی در استان گلستان، اضافه کرد: علت و عقبه این موضوع، تلاش شبانه روزی پرسنل مرزبانی و تعامل بسیار خوب مرزنشنیان با مرزبانان است.سرهنگ سراوانی، ارتقای توان عملیاتی و تعاملات با مرزنشنیان و نیز کاهش آسیب پذیری را سه راهبرد مرزبانی نیروی انتظامی جمهوری اسلامی دانست و تصریح کرد: در سال های اخیر حتی یک مورد عبور غیرمجاز انسان و احشام از مرزهای این منطقه نداشته ایم.وی از تلاش ها برای ارتقای بنیه اعتقادی و معنوی کارکنان مرزبانی نیز خبر داد و تصریح کرد: مرزبانی هنگ مرزی اترک در آموزش و تعداد حافظان قرآن رتبه برتر در مجموعه مرزبانی کشور را دارد. شهرستان مرزی گنبدکاووس با 350 هزار نفر جمعیت درشرق استان گلستان واقع است.1860/3039/            "}