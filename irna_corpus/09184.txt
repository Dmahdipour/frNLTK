{"onTitr":"","titr":" مرحله مقدمانی تور جهانی والیبال ساحلی در بندرترکمن پایان یافت","describe":" گرگان - ایرنا - روز نخست رقابتهای تور جهانی تک ستاره والیبال ساحلی به میزبانی بندرترکمن در غرب استان گلستان با برگزاری 10 دیدار به پایان رسید و 12 تیم حاضر در مرحله دوم رقابتها مشخص شدند.", "text":"به گزارش چهارشنبه شب خبرنگار ایرنا، روز نخست رقابتهای والیبال ساحلی تور جهانی تک ستاره با استقبال کم نظیر تماشاگران بندرترکمن و دیگر شهرهای استان گلستان در مجموعه ورزشی امام رضا (ع) این شهر به پایان رسید.دبیر هیات والیبال استان گلستان در خصوص نتایج و تیم بندی مراحل بعدی مسابقات گفت: تیم ایران 5 با ترکیب وحید نیکوفر و کامبیز کلته تنها حذف شده مرحله گروهی این رقابتها بود. حسین مقدم راد افزود: با نتایج به دست آمده در جدال های دهگانه امروز تیم های سرگروه جداول چهارگانه شامل سه تیم ایرانی با ترکیب 'سالمی و وکیلی' ؛ 'رئوفی و میرزاعلی' ؛ 'سلاق و پورعسگری' به همراه تیم قزاقستان مشخص و به مرحله یک چهارم نهایی رقابتها که عصر پنجشنبه برگزار می شود؛ صعود کردند. وی اظهار کرد: تیم های ایرانی با ترکیب 'فرخی و توکلی' ؛ 'مالمیر و مومن زاده' - 'قلی پور و یمرلی' و 'نقیبی و خاکی زاده' به همراه تیمهای خارجی تایلند 1 و 2 و جمهوری چک و ساحل عاج به عنوان دوم و سوم گروه های چهارگانه باید صبح پنجشنبه و بر اساس قرعه کشی به مصاف هم رفته تا تکلیف 4 تیم دیگر حاضر در مرحله یک چهارم نهایی مشخص شود.  وی ادامه داد: با پایان رقابتهای روز پنجشنبه تکلیف چهار تیم حاضر در مرحله نیمه نهایی مسابقات تور جهانی تک ستاره که روز جمعه برگزار می شود؛ مشخص خواهد شد.تور جهانی والیبال ساحلی از چهارشنبه یازدهم مهرماه 97 آغاز و تا سه روز (جمعه) ادامه دارد.  شهر ساحلی بندرترکمن در 40 کیلومتری گرگان مرکز استان گلستان واقع است.7333/2729            "}