{"onTitr":"","titr":" نائب رئیس مجلس:اخذ مالیات بر درآمد و عایدی سرمایه پیگیری شود","describe":" تهران- ایرنا- نائب رئیس مجلس شورای اسلامی از سازمان امور مالیاتی خواست تا برای جلوگیری از سوداگری در اقتصاد، به سمت اخذ پایه های مالیاتی همچون مالیات بر درآمد و عایدی سرمایه حرکت کند.", "text":"به گزارش روز سه شنبه ایرنا از سازمان مالیاتی، «مسعود پزشکیان» در بازدید از نمایشگاه دستاوردهای طرح جامع مالیاتی اظهار داشت: باید در عمل جلوی سوداگری‏ های ناشی از نوسان قیمت در بازارهای سکه، طلا، مسکن و خودرو گرفته شود.وی تاکید کرد: نظام اطلاعاتی ما باید آنقدر قوی باشد که هیچ کس امکان گریز از قانون یا انجام فساد مالی را نداشته باشد.به گزارش ایرنا، در روش اخذ مالیات از عایدی سرمایه، دولت می تواند بابت دارایی های راکدی چون زمین، ملک و حتی پول راکد، مالیات بگیرد؛ در قوانین کنونی، در حالی از این نوع مالیات غفلت شده که روشی مرسوم در اغلب کشورهای جهان است؛ به عقیده کارشناسان اقتصادی این راه می تواند جلوی فعالیت های سوداگرانه و سفته بازانه در اقتصاد را بگیرد.در این رابطه، «سیدحسین میرشجاعیان» معاون اقتصادی وزارت امور اقتصادی و دارایی تیرماه امسال از تشکیل کارگروهی ویژه در این وزارتخانه خبر داد که قرار است با توجه به شرایط فعلی بازارهای ارز و سکه، به صورت فوری به مساله مالیات بر سرمایه ها رسیدگی کند.اول مهرماه پارسال نیز خبری در رسانه ها منتشر شد که از تصمیم نمایندگان مجلس برای تهیه طرحی دو فوریتی برای «اخذ مالیات بر عایدی سرمایه» حکایت داشت که هرچند روی سخن آن دریافت مالیات از منازل خالی است اما می توان در مسیر تصویب آن در مجلس، می توان سکه و دیگر درآمدهای راکد را نیز مشمول آن کرد.نائب رئیس مجلس شورای اسلامی در بازدید از سامانه جامع مالیاتی که تنی چند از نمایندگان مجلس نیز حضور داشتند، بیان کرد: کمبودها و کسری های قانونی توسعه نظام مالیاتی نیاز به هماهنگی و پیگیری از طریق مجلس و دولت دارد.وی تصریح کرد: الزام داشتن داده‏ های بهنگام، جامع و درست، ابتدای هر تصمیمی در قانونگذاری، سیاستگذاری و نظارت و مدیریت است که تاخیر در آن باعث زیان های جبران ناپذیری می شود.پزشکیان گفت: در تمام دنیا، مالیات بر اساس اطلاعات و داده ‏های سیستماتیک مربوط به افراد و متناسب با میزان ثروت و دارایی اخذ می‏ شود و درآمد افراد ملاک تشخیص مالیات محسوب نمی شود. وی تاکید کرد: ما نیز باید به سمتی برویم که سقف پرواز هر فرد از نظر کسب درآمد به استناد اطلاعات جامعی که از همه دستگاه‎ها اخذ می شود، مشخص و ریسک حسابرسی افراد نیز براساس این سقف صورت گیرد** اظهارنامه های سال 96 در سامانه جامع الکترنیکی بارگذاری می شود رئیس کل سازمان امور مالیاتی کشور نیز در این بازدید گفت: اکنون 90 درصد اطلاعات مورد نیاز پایگاه اطلاعات مودیان مالیاتی تامین شده است اما هنوز برخی دستگاهها زمینه عقد تفاهم نامه برای ارایه اطلاعات به این پایگاه را فراهم نکرده اند.سیدکامل تقوی نژاد از وزارت راه و شهرسازی، وزارت تعاون، کار و رفاه اجتماعی، وزارت نیرو، وزارت فرهنگ و ارشاد اسلامی، نیروی انتظامی، سازمان تامین اجتماعی، مرکز آمار ایران، سازمان ثبت اسناد، سازمان نظام پزشکی، اتاق بازرگانی ایران، سازمان بیمه سلامت و برخی بانکها را از جمله دستگاههای برشمرد که هنوز با سامانه جامع مالیاتی همکاری نمی کنند.به گفته وی، همکاری نکردن این دستگاهها در حالیست که طبق ماده 169 مکرر قانون مالیات های مستقیم، این دستگاه ها مکلف به ارایه اطلاعات به سازمان امور مالیاتی هستد.تقوی نژاد گفت: امسال 100 درصد اظهارنامه های مربوط به عملکرد سال 96 در سامانه سامانه نرم افزاری یکپارچه مالیاتی (سنیم) بارگذاری می شود. وی افزود: پایگاه اطلاعات مودیان هم اکنون در بخش برون سازمانی حدود یک میلیارد رکورد و در بخش درون سازمانی نیز حدود 300 میلیون رکورد اطلاعاتی داراست و با افزایش اطلاعات این پایگاه، روند مبارزه با فرار مالیاتی و شناسایی مودیان جدید، جدی و قاطع تر خواهد شد.اقتصام**9132*2025            "}