{"onTitr":"","titr":" کری: از زمان خروج ترامپ از برجام با ایرانی ها دیدار نکرده ام","describe":" تهران- ایرنا- وزیر خارجه پیشین آمریکا که دیدارش با وزیر خارجه ایران برای گفت و گو پیرامون راهکارهای حفظ برجام عصبانیت دولت ترامپ را در پی داشته است، گفت که از زمان خروج واشنگتن از برجام با هیچ ایرانی دیدار نکرده است.", "text":"به گزارش بامداد یکشنبه ایرنا، «جان کری» وزیر خارجه پیشین آمریکا در گفت و گو با شبکه خبری سی ان ان افزود که از زمان خروج دونالد ترامپ رئیس جمهوری این کشور از برجام هیچ دیداری با ایرانی ها نداشته است.کری با بیان اینکه با تصمیم ترامپ برای خروج از توافق هسته ای با ایران مخالف است، تصریح کرد: از وقتی رئیس جمهوری (ترامپ) از این توافق خارج شد، با هیچ ایرانی ملاقات نکرده ام.وی همچنین افزود که آمریکا با خروج از برجام بهترین گزینه ممکن را از دست داده و منافع این کشور را به خطر انداخته است.کری توضیح داد: ما می توانستیم (در صورت حفظ برجام) نتایج بهتری داشته باشیم. اما با خارج شدن از آن و عصبانی کردن همه، فکر نمی کنم خدمتی به منافع کشورمان کرده باشیم.کری پیشتر در یک گفت و گوی رادیویی گفت که از زمان خارج شدن از وزارت خارجه سه یا چهار بار با وزیر امور خارجه ایران دیدار کرده تا درباره برنامه هسته ای ایران و سایر موضوع ها بحث کند.این اظهارات کری جنجالی در رسانه های آمریکایی برانگیخته و واکنش شدید جمهوریخواهان و به ویژه دولت ترامپ را در پی داشت.ترامپ رئیس جمهوری آمریکا در پیامی توئیتری نوشت که این اقدام کری «غیرقانونی» و تنها به ضرر مردم آمریکا بوده است. ترامپ همچنین مدعی شد که کری به ظریف گفته است که برای نجات برجام باید منتظر پایان دولت ترامپ بمانند.مایک پمپئو وزیر خارجه کنونی آمریکا نیز کری را متهم به تضعیف سیاست های واشنگتن کرده و دیدار وی با ظریف را «نامناسب و بی سابقه» توصیف کرد.پیشتر نیز مطالبی پیرامون دیدار ظریف با کری در حاشیه کنفرانس های بین المللی منتشر شده بود که وزیر خارجه ایران دیدار با وی را در کنفرانس امنیتی مونیخ تائید کرد.ظریف در این باره گفت: دیدار محرمانه نداریم. در حاشیه جلسات بین المللی با بسیاری از نخبگان که در افشای سیاست های دولت آمریکا تاثیرگذار هستند، گفت و گو داریم.وی افزود: موضوع این جلسه بیشتر در مورد این بود که سیاست های رئیس جمهوری آمریکا در مورد برجام چیست و چگونه می شود در قبال این سیاست ها عکس العملی مناسب نشان داد تا ترامپ بیش از پیش در آمریکا و دنیا منزوی شود.شبد**9416**1010            "}