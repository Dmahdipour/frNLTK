{"onTitr":"","titr":" بنگلادش بازگرداندن پناهجویان را به بازسازی راخین موکول کرد","describe":" دهلی نو - ایرنا - برغم توافق های قبلی با میانمار، دولت بنگلادش آغاز عملیات بازگشت پناهجویان روهینگیایی به کشورشان را به تکمیل زیرساخت های لازم در ایالت راخین توسط دولت میانمار موکول کرده است.", "text":"به گزارش ایرنا به نقل از وب سایت هندی 'وایر' در روز سه شنبه،درحالی که بنگلادش و میانمار هنوز هم به توافق خود برای بازگشت مسلمانان روهینگیا به  کشور خود عمل نکرده اند، توسعه زیرساخت ها در ایالت راخین  مانند ساخت 250 واحد خانه پیش ساخته به عنوان یک عامل مهم  برای ترغیب روهینگیا به میانمار در نظر گرفته می شود. راخین همان ایالتی است که موج خشونت ها علیه مسلمانان از آنجا آغاز شده و منجر به بی خانمانی بیش از نیم میلیون نفر از آنان شد. اگرچه هند  تلاش کرده است که بنگلادش و میانمار را به آغاز هر چه زودتر روند بازگشت پناهجویان روهینگیا ترغیب کند اما داکا معتقد است که هند می تواند فشار بیشتری بر میانمار جهت ایجاد یک فضای سازنده برای  بازگشت این اقلیت مسلمان وارد کند.اما تعدادی از مقامات بنگلادشی معتقدند که چین هنوز هم دارای موقعیت اصلی برای برای حل مساله روهینگیا میان بنگلادش و میانمار است.آنتونیو گوترش دبیر کل سازمان ملل در سفر هفته گذشته خود به هند خواهان فشار بیشتر هند بر دولت و ارتش میانمار جهت پذیرش مسلمانان روهینگیا در فضایی  امن  شد.اچ تی امام مشاور سیاسی نخست وزیر بنگلادش در این خصوص به 'وایر' گفت: هند کمک های قابل توجهی به مسلمانان روهینگیا کرده است، اما در خصوص بازگشت روهینگیا، ما خواهان یک حمایت قطعی تر از سوی هند و فشار اخلاقی بیشتر بر میانمار هستیم.وی همچنین اعلام کرد که بنگلادش از چین خواسته است تا از حق خود در شورای امنیت سازمان ملل  برای وتو کردن قطعنامه ها علیه دولت میانمار استفاده نکند. او تاکید کرد چینی ها دارای نفوذ زیادی در میانمار هستند و اگر قدم  پیش بگذارند مساله حل خواهد شد. اما تاکنون چین به درخواست های بنگلادش پاسخ نداده است.ای اچ محمود وزیر امور خارجه بنگلادش اعلام کرد که میانمار به حدود 6 هزار مسلمان روهینگیایی اجازه بازگشت به این کشور را داده است.وزیر امور خارجه بنگلادش چند ماه پیش به ایالت راخین میانمار سفر کرد تا پیشرفت های به دست آمده در بازسازی روستاهای روهینگیا و ساخت خانه های مورد نیاز در آنها را بررسی کند. دولت هند نیز بر اساس توافق با میانمار در حال ساخت خانه برای مسلمانان روهینگیا در ایالت راخین می باشد. دهلی نو در توافق خود با میانمار متعهد شده است که تا پنج سال آینده 25 میلیون دلار کمک مالی به میانمار جهت ایجاد زیرساخت های لازم در ایالت راخین ارائه دهد. علاوه بر این کمک مالی، هند قصد دارد 250 واحد خانه در شمال ایالت راخین احداث کند.ای اچ محمود افزود: اکنون دولت هند به ما اعلام کرده است که این 250 واحد خانه پیش ساخته آماده است.وجود خانه های جدید برای ترغیب مسلمانان روهینگیا به بازگشت به میانمار در فضایی امن بسیار مهم است. خانه های مسلمانان روهینگیا حدود یک سال پیش پس از حمله ارتش و نیروهای امنیتی میانمار به راخین تخریب شدند. پس از آنکه هند روند ساخت خانه برای روهینگیا در راخین را به اتمام رساند، چین نیز برای ساخت یک هزار واحد خانه در این ایالت اعلام آمادگی کرد.با توجه به گفته های ناظران سیاسی، بی اعتمادی شدید میان بنگلادش و میانمار دلیل اصلی عدم آغاز روند بازگشت مسلمانان روهینگیا به راخین است.درحالی که  میانمار اعلام کرده است پس از توافق با بنگلادش آماده پذیرش مسلمانان روهینگیا بوده است اما داکا معتقد است که میانمار ابتدا باید فضای لازم برای حفظ امنیت مسلمانان روهینگیا را آماده کند.اچ تی امام مشاور سیاسی نخست وزیر بنگلادش گفت: میانمار ادعا می کند که آماده پذیرش مسلمانان روهینگیا است اما زمانی که ما به درخواست آنها لیستی از پناهجویان روهینگیا تهیه کردیم، میانمار هیچگاه برای پذیرش دوباره آنها اقدام نکرد. میانمار به تعهدات خود عمل نمی کند. چرا آنها شهروندان خود را اخراج کرده اند و با وجود اعلام تعهدات در میادین بین المللی، حاضر به پذیرفتن دوباره روهینگیا نیستند.یک بررسی اولیه سازمان های وابسته به سازمان ملل  از 23 روستا در ایالت راخین نشان داد که دولت میانمار هنوز هم برای رفت و آمد اقلیت مسلمان این کشور محدودیت رفت و آمد وضع می کند و اجازه ارتباط آنها با سایر جامعه میانمار را نمی دهد.به گفته مقامات بنگلادشی از ماه اوت سال 2017(مرداد 1396) نزدیک به 700 هزار مسلمان روهینگیا وارد بنگلادش شده اند درحالی که پیش از این حدود 400 هزار نفر از مسلمانان روهینگیا در مناطق مختلف بنگلادش زندگی می کردند.هم اکنون بیش از 900 هزار مسلمان روهینگیا در اردوگاه های مهاجران در منطقه &#39;کاگس بازار&#39; بنگلادش حضور دارند که نزدیک به 688 هزار نفر از این تعداد پس از آغاز دور جدید خشونت ها در میانمار در اواخر ماه اوت سال گذشته به بنگلادش آمده اند.بنگلادش و میانمار در 25 ماه نوامبر( 4 آذر 1396) یک توافق نامه برای بازگشت پناهجویان روهینگیا به خانه های خود در راخین امضا کردند.بر اساس این توافق روند بازگشت مسلمانان روهینگیا به تدریج انجام خواهد شد درحالی که دو کشور باید امنیت، سلامت و کرامت آنها را تامین کنند.دولت بنگلادش اعلام کرده است طرح بازگشت پناهجویان روهینگیا به میانمار که قرار بود از ماه ژانویه(دی) آغاز شود به تاخیر افتاده است.مسلمانان روهینگیا خواهان بازگرداندن دارایی های خود و مجازات عاملان قتل عام خانواده های خود توسط دولت میانمار هستند.دور جدید خشونت ها در میانمار پس از حمله شبه نظامیان میانماری موسوم به ارتش رستگاری ارکنان روهینگیا(ARSA) به چندین ایستگاه پلیس در ایالت راخین آغاز شد.ارتش و گروه های بودایی با حمله به مسلمانان روهینگیا اقدام به کشتار، تجاوز و آتش زدن روستاهای روهینگیایی کردند.به گفته سازمان پزشکان بدون مرز، در جریان این حملات بیش از شش هزار 500 مسلمان روهینگیایی کشته شده اند.این درحالی است که دیوان بین‌المللی کیفری در ماه گذشته مسئولیت پیگیری پرونده کشتار مسلمانان روهینگیا در میانمار را برعهده گرفت. رئیس کمیسیون پرونده کشتار روهینگیا از این تبهکاری به عنوان &#39;جنایت علیه بشریت&#39; و همچنین &#39;نسل‌کشی عامدانه&#39; سخن گفته است.دولت میانمار با درخواست دیوان بین‌المللی کیفری لاهه برای بررسی حقوقی پرونده کشتار و اذیت و آزار اقلیت روهینگیا در آن کشور مخالفت کرده بود.آساق**267**1424            "}