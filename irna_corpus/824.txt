{"onTitr":"","titr":" شناسایی جدیدترین روش کاهش قند خون با مواد غذایی","describe":" تهران- ایرنا- مطالعات محققان مرکز دیابت جسلین در آمریکا نشان می دهد یک نوع اسید آمینه با تغییر سوخت و ساز انرژی در سلول، منجر به کاهش سطح گلوکز می شود. این یافته قدم بزرگی در درمان دیابت نوع 2 است.", "text":"به گزارش گروه اخبار علمی ایرنا از پایگاه خبری مدیکال ساینس، اسیدهای آمینه سنگ بنای مولکولی پروتئین ها هستند. بسیاری از مسیرهای سوخت و ساز در سلول ها توسط اسیدهای آمینه هدایت می شوند. مطالعات جدید نشان می دهد یک نوع اسید آمینه به نام آلانین،‌ با تغییر سوخت و ساز انرژی در سلول می تواند منجر به کاهش سطح گلوکز خون شود.محققان به این نتیجه رسیده اند که با استفاده از برخی مواد غذایی از جمله اسیدهای آمینه خاص، می توان بسیاری از مسیرهای سوخت و ساز سلول را تغییر داد و از این جهت در کاهش سطح کلوکز نقش داشت.محققان در تلاشند تا مواد غذایی موثر در فعالیت پروتئینی به نام AMPK را شناسایی کنند. این پروتئین در سلول های سراسر بدن وجود دارد و در مقابله با مواد غذایی خاص یا فعالیت های ورزشی فعال می شود. این آنزیم منجر به تغییرات مثبتی در سلول ها می شود و ژن هایی را فعال می کند که تولید انرژی را بالا می برند. مهترین نقش این پروتئین در بیماری های مربوط به سوخت و ساز از قبیل دیابت نوع 2 و چاقی است.در ادامه مطالعات آمده است آلانین با فعال کردن این آنزیم می تواند در کنترل و درمان دیابت بسیار مفید باشد. محققان امیدوارند روزی با استفاده از مواد غذایی قادر به کنترل میزان قند خون و بیماری دیابت شوند.دیابت به علت ناتوانی بدن در تولید یا مصرف انسولین به وجود می ‏آید. انسولین ماده ‏ای است که توسط لوزالمعده تولید می شود و نقش آن استفاده از قند به عنوان عظیم ترین منبع انرژی بدن است. قند خون بالا به مرور زمان بر تمام ارگان های بدن تاثیر می گذارد و منجر به بیماری های قلبی، سکته مغزی، نارسایی کلیه، نابینایی، ناتوانی جنسی و عفونت های منتهی به نقص عضو می شود.در حال حاضر بیش از 422 میلیون نفر در سراسر جهان گرفتار دیابت هستند و این آمار در 20 سال آینده، به بیش از 2 برابر افزایش خواهد یافت.نتایج این مطالعه در نشریه Molecular Metabolism منتشر شده است.علمی**9259*1834            "}