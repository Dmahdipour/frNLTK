{"onTitr":"","titr":" هیات علمای عربستان : قتل خاشقچی جنایتی وحشیانه است","describe":" دوحه – هیات علمای عربستان ربوده شدن و قتل روزنامه نگار و نویسنده سعودی ' جمال خاشقچی' را جنایتی وحشیانه برشمرد که در تضاد با تمامی ارزش های ادیان و مذاهب و هنجارهای پذیرفته شده جهانی است .", "text":"به گزارش روز پنجشنبه ایرنا ، این هیات که خود را مجموعه ای مستقل از علما ، دانشجویان و دانشگاهیان عربستان که با ظلم در ستیز هستند ، معرفی کرد با صدور بیانیه ای که در حساب کاربری آن در توئیتر منتشر شد ، نوشت : خاشقچی شهید محسوب می شود چرا که او علیه سلطان ظالم قیام کرد و به دستور او کشته شد.در بخشی از این بیانیه که  امروز منتشر شده ، آمده است : کشتن این روزنامه نگار چهره زشت عامل ، آمر و طراح آن را نمایان کرد و نتیجه آن عذاب دردناک الهی برای آنها خواهد بود.این هیات از علما ، روحانیون و نویسندگان خواست از کسانی که در مقابل طاغوت زمان کلمه حق بر زبان جاری می کنند ،حمایت به عمل آورند.خاشقچی 59 ساله که از جمله روزنامه‌نگاران شناخته‌شده و منتقد سیاست‌های عرستان است، سه شنبه 10 مهر برای کارهای اداری مربوط به ازدواج خود به ساختمان کنسولگری عربستان در استانبول مراجعه کرد و از آن زمان اطلاعی از او در دست نیست.برخی منابع غیررسمی اعلام کرده اند  که ماموران سرویس امنیتی سعودی پس از شکنجه خاشقچی در کنسولگری عربستان، او را به قتل رسانده‌اند.بر اساس اخبار درز یافته ، وی توسط 15 ماموری که در روز و ساعت حضور او در کنسولگری، از عربستان به استانبول سفر کرده بودند، به قتل رسیده است.رسانه‌های ترک دیروز (چهارشنبه) اسامی این 15 تبعه عربستان را که پس از چند ساعت، خاک ترکیه را ترک کرده بودند، منتشر کردند.از سوی دیگر خبرگزاری رویترز روز چهارشنبه به نقل از یک منبع سعودی گزارش داد: سازمان اطلاعات انگلیس معتقد است که به خاشقچی در کنسولگری عربستان در ترکیه مواد مخدر خورانده که منجر به اوردوز شده است.شبس**خاورم**1508 **1917            "}