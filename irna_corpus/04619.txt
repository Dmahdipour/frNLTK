{"onTitr":"","titr":" 1250 خانوار روستایی خراسان شمالی بیمه اجتماعی شدند","describe":" بجنورد- ایرنا- مدیر صندوق بیمه کشاورزان، روستاییان و عشایر خراسان شمالی گفت: امسال یکهزار و 250 خانوار روستایی و عشایری این استان زیر پوشش بیمه اجتماعی قرار گرفتند.", "text":"محمدرضا غلام زاده روز دوشنبه در گفت و گو با خبرنگار ایرنا اظهار داشت: پارسال در همین مدت یکهزار و 755 نفر خود را بیمه کرده بودند.وی علت کاهش استقبال به بیمه در سال جاری را گذاشتن  محدودیت سنی عنوان و بیان کرد: پارسال شرط لزوم داشتن کمتر از 50 سال برای بیمه شدگان برداشته شده بود که تنها در مدت 2 ماه یکهزار نفر خود را بیمه کردند اما امسال این شرایط وجود ندارد.وی اظهار داشت: شرایط سنی عضویت در این بیمه هم اکنون داشتن 18 تا 50 سال است.وی گفت: تاکنون 45 هزار نفر در این استان عضو صندوق بیمه روستایی و عشایری شده اند که این تعداد 40 درصد جمعیت مشمولان استان را شامل می شوند.غلام زاده با بیان اینکه طبق سرشماری سال 95، 112 هزار خانوار از جمعیت روستایی و عشایری این استان مشمول بیمه هستند، گفت: هم اکنون هزار و 500 خانوار مستمری بگیر داریم و صندوق ماهانه چهار میلیارد ریال برای آنان هزینه می کند.مدیر صندوق بیمه کشاورزان، روستاییان و عشایر خراسان شمالی گفت: 73 درصد از بیمه شدگان استان ساکن روستاها، هفت درصد ساکن شهرها، هفت درصد مددجویان کمیته امداد و بهزیستی، 7.5 درصد رانندگان حمل بار و مسافر و مابقی ساکنان مناطق عشایری هستند.وی جاجرم را با 60 درصد بیمه شده، دارای بیشترین جامعه هدف جذب شده استان دانست و افزود: فاروج و شیروان نیز با 50 درصد و اسفراین با جذب 43 درصد جامعه هدف، در رده های بعدی استان هستند.استان خراسان شمالی 863 هزار نفر جمعیت دارد که حدود 48 درصد آنان در روستاها سکونت دارند و 37 تا 42 درصد اشتغال این استان در حوزه کشاورزی است.حدود پنج هزار خانوار از جمعیت خراسان شمالی نیز مشتمل بر حدود 30 هزار نفر، عشایر هستند. 3007/5132            "}