{"onTitr":" نماینده ولی فقیه در لرستان:    ","titr":" امنیت یکی از دستاوردهای مهم انقلاب اسلامی است","describe":" خرم آباد - ایرنا - نماینده ولی فقیه در لرستان گفت: امنیت یکی از دستاوردهای بزرگ انقلاب اسلامی است و برای برقراری آن جمهوری اسلامی ایران با کسی مذاکره نمی کند.", "text":"به گزارش ایرنا آیت الله سید احمد میرعمادی روز سه شنبه در نخستین کنگره 456 شهید دفاع مقدس، عرصه نظم و امنیت و شهدای مدافع حرم لرستان در مصلی الغدیر خرم آباد اظهار داشت: مردم نیروی انتظامی را در تمام مسایلی که در جامعه اتفاق می افتد پناهگاه خودشان می دانند.وی گفت: ناجا حافظان امنیت و نظم در جامعه هستند و در تمام حوادث، شیطنت ها و توطئه ها دشمن شهید تقدیم کرده است.وی ادامه داد: در ترور، کودتا، دفاع مقدس، مبارزه با مواد مخدر، ماجرای فتنه، نگهبانی مرز، حفظ امنیت ناجا شهید داده است و این یک افتخار برای نیروی است که از جنس مردم می باشد.امام جمعه خرم آباد بیان کرد: در ماجرای کور و تروریستی اخیر اهواز ناجا جان پناه زنان و کودکانی قرار گرفت. آیت الله میرعمادی با اشاره به اینکه ناجا با صلابت و استقامت در راه حفظ امنیت و نظم عمومی تلاش می کند افزود: ناجا از قدرت ایمان و ولایت و رهبری برخوردار است قدرتی که ریشه در جان نیروها دارد و اخلاص و ایمان نیروهای مسلح الگو می باشد.وی اضافه کرد: از قدرتی برخوردار هستیم که حوادث و تندباد های بیگانگان نمی تواند بر ما تاثیر بگذارد بلکه اگر بخواهند تحرکی علیه نیروی مردمی بوجود آورند جواب محکمی دریافت می کنند.وی با اشاره به حوادث اخیر تروریستی اهواز افزود: در کمتر از 10روز اقدام موشکی سپاه انتقام خون شهدای اهواز را گرفت و با این اقدامات دشمنان بدانند با پاسخ قاطع جمهوری اسلامی روبرو خواهند شد.وی بیان کرد: شهدای امنیت از تقدس و ارزش والایی برخوردار هستند و شهدا معلم جاودانه برای بشریت تلقی می شوند، خونشان اثربخش بوده و انقلاب اسلامی به عنوان یک انقلاب زنده و تاثیرگذار تعیین کننده تصمیمات در منطقه و سطح بین المللی است.3210/6060            "}