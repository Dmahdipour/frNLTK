{"onTitr":"","titr":" مدارس مازندران فردا شنبه باز است","describe":" ساری- ایرنا- معاون آموزش و پرورش مازندارن با تاکید بر این که تمامی مدارس استان برای صبح شنبه 14 مهر ماه باز است، گفت: دانش آموزان و معلمان موظف به حضور بموقع در کلاس های درس هستند.", "text":"اسفندیار نظری جمعه شب در پی زمزمه هایی در شبکه های اجتماعی مبنی بر احتمال تعطیلی مدارس به خاطر بارندگی شدیدی که همچنان ادامه دارد، در گفت و گو با خبرنگار ایرنا افزود: با توجه به شرایط آب و هوایی و بارش باران در تمامی مناطق استان ، تا کنونی هیچ تصمیمی برای تعطیلی مدارس گرفته نشده است و مدارس برای صبح فردا فعال خواهند بود.وی با بیان اینکه تعطیلی مدارس به هر دلیلی باید با دستور آموزش و پرورش استان و سپس شهرستان باشد، گفت: با مدیرانی که به صورت خودسرانه مدارس را تعطیل کنند، برخورد می شود.معاون آموزش و پرورش مازندران تاکید کرد: در صورت هر گونه تعطیلی مدارس از طریق رسانه های رسمی برای مردم و دانش آموزان اطلاع رسانی می شود.وی افزود: خانواده ها و کادر آموزش و پرورش به شایعات در فضای مجازی و شبکه های اجتماعی اعتنایی نکنند و به صورت خود خواسته منجر به تعطیلی مدارس نشوند. معاون آموزش و پرورش مازندران گفت: علاوه بر این که با مدیران یا دیگر اعضای مدارس که خود خواسته و خود رای دست به تعطیلی مدارس بزنند برخورد جدی خواهد شد و طبق قانون توبیخ می شوند ، برای دانش آموزانی که تا پایان روز کاری در کلاس حاضر نشوند ، غیبت محسوب شده و والدینشان به مدرسه فرا خوانده می شوند. استان مازندران دارای 540 هزار دانش آموز است که در چهار هزار مدرسه با بیش از 21 هزار کلاس درس در حال تحصیل هستند.   7335/1654            "}