{"onTitr":" یک متخصص مغز و اعصاب:    ","titr":" 53درصد زنان سردرد میگرنی را تجربه کرده اند","describe":" تهران- ایرنا- یک متخصص مغز و اعصاب گفت: سردردهای میگرنی جزو 10 عامل اولیه معلولیت و از کارافتادگی در کشور است و بر اساس تحقیقات در یک سال گذشته 53 درصد زنان و 37درصد مردان سردرد را تجربه کرده اند.", "text":"به گزارش خبرنگار حوزه سلامت گروه اجتماعی ایرنا، علیرضا بهرامی روز دوشنبه در کنفرانس ملی درمانهای نوین سردرد که در دانشگاه علوم پزشکی شهید بهشتی برگزار شد، افزود: سردردهای میگرنی حجم بالایی از شکایات جمعیت کشور را به خود اختصاص داده و این بیماری در میان سالمندان بیشتر شایع است.رئیس جهاد دانشگاهی علوم پزشکی دانشگاه شهید بهشتی گفت: 53 درصد بانوان و 37 درصد آقایان در طول یکسال گذشته دچار سردرد شده و این بیماری را تجربه کرده اند.وی ادامه داد: سردرد از جمله بیماری های اساسی مردم کشور است و باید این دسته افراد به شیوه های درمان بیماری آشنا شوند.بهرامی تصریح کرد: هدف از برگزاری کنفرانس ملی درمان نوین سردرد پرداختن به راه حل و استفاده از نظر متخصصان از جنبه های مختلف است.وی در ادامه به موضوع افراط و تفریط در تخصص گرایی اشاره و گفت: تخصص گرایی افراطی یکی از آفت های نظام سلامت کشور است که باید مشکلات و مسائل آن را مرتفع کرد.زهرا وهابی، عضو بورد تخصصی مغز و اعصاب دانشگاه علوم پزشکی تهران نیز در این مراسم گفت: در درمان سردرد باید به داروهای مصرفی توجه ویژه کرد چرا که بیماری سردرد به دلیل مصرف بیشتر مسکن است.وی با بیان اینکه مطالعات نشان داده 52 درصد از افراد دارای سردرد بالای 65 سال سن دارند، افزود: باید به معضل سردرد در میان سالمندان توجه ویژه کرد زیرا سردرد در دو نوع اولیه و ثانویه است. نوع اولیه سردرد آن است که در سر و جمجمه نباشد و در نوع ثانویه مشکل سردرد در جمجمه است.وهابی تصریح کرد: سردرد همراه با فشار خون از موارد هشدار دهنده به شمار می رود. بالغ بر 70 تا 80 درصد سردردها از نوع اولیه هستند که ناشی از مصرف زیاد مسکن است.وی سردردهای ثانویه را ناشی از افزایش فشار خون، نارسایی تنفسی، اختلال خواب و افسردگی دانست و افزود: تغییر شیوه زندگی، نوشیدن آب زیاد، ورزش، تغذیه مناسب، طب سوزنی و مصرف ویتامین و مکمل ها در پیشگیری و کاهش سردرد موثر است.اجتمام * 9022* 1417* 3063            "}