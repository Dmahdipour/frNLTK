{"onTitr":"","titr":" ناو جنگی ائتلاف سعودی در سواحل یمن منهدم شد","describe":" دوحه - ایرنا - ارتش و کمیته های مردمی یمن یک فروند ناو جنگی ائتلاف سعودی در سواحل این کشور را هدف قرار دادند و نابود کردند.", "text":"به گزارش روز چهارشنبه ایرنا، منابع خبری نزدیک به 'جنبش انصارالله' با اعلام این خبر، افزودند که تمامی نیروهای مزدور و نظامیان ائتلاف که در این ناو جنگی حضور داشتند، کشته شده اند .تاکنون منابع وابسته به ائتلاف سعودی واکنشی در ارتباط با این خبر نشان نداده اند .هشتم مهر ماه جاری هم ساعاتی پس از حمله موفق پهپادهای ارتش و کمیته های مردمی به فرودگاه دبی، نیروی دریایی و دفاع ساحلی یمن یک عملیات موفق دیگر علیه کشتی های جنگی سعودی در بندر 'جیزان' (جنوب عربستان) انجام دادند.در این عملیات شماری از کشتی های نیروهای گارد مرزی عربستان هدف قرار گرفت .یک منبع نظامی در نیروی دریایی یمن اعلام کرد که این حمله خسارات زیادی به نیروی های سعودی وارد کرد و در اثر آن  شماری از کشتی های گارد مرزی این کشور در داخل بندر به آتش کشیده شد.نیروی دریایی یمن دهم شهریور ماه گذشته هم یک فروند شناور نظامی سعودی ها در سواحل جیزان را هدف قرار داد.'عزیز راشد&#39;&#39; معاون سخنگوی ارتش یمن پیشتر با اشاره به توانمندی های نظامی ارتش به ویژه در نیروی دریای اعلام کرد : این حملات در آینده هم ادامه خواهد یافت . یمنی ها ماه گذشته هم موفق شدند یک ناو جنگی عربستان با نام 'الدمام' را در دریای سرخ هدف قرار دهند و خسارات زیادی به آن وارد کنند.عربستان از روز ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیاده خواهی های سیاسی خود جامه عمل بپوشاند. بر اساس گزارش وزارت بهداشت یمن، تلفات انسانی حملات ائتلاف سعودی از 26 مارس 2015 (6 فروردین 94) تاکنون بالغ بر 35 هزار و 297 تن بوده است.خاورم**1508**1651            "}