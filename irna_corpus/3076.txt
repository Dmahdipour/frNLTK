{"onTitr":"","titr":" 2 محموله موادمخدر در همدان کشف شد","describe":" همدان- ایرنا- فرمانده انتظامی استان همدان گفت: 2 محموله مواد مخدر شامل هروئین و تریاک توسط پلیس مبارزه با موادمخدر همدان کشف شد.", "text":"سردار بخشعلی کامرانی صالح روز سه شنبه در حاشیه همایش طلایه داران ترافیک به خبرنگار ایرنا گفت: محموله نخست مربوط به سواری پژو حامل 100 کیلوگرم تریاک است.وی افزود: اعضای این باند زوج جوان هستند که در پوشش خانواده قصد انتقال محموله موادمخدر از شرق کشور به همدان را داشتند.فرمانده انتظامی استان همدان اضافه کرد: خودروی یاد شده در ورودی شهر شناسایی و با استفاده از اصل غافلگیری زوج جوان در دام پلیس گرفتار شدند.سردار کامرانی صالح بیان کرد: اعضای این باند قصد فروش این محموله به سه قاچاقچی در شهر همدان را داشتند که رابطان آنها نیز شناسایی شدند.وی گفت: برخی از قاچاقچیان بر این باورند که پلیس به افرادی که در پوشش خانواده شامل پدر و فرزند یا زن و شوهر اقدام به انتقال موادمخدر می کنند مظنون نمی شود در حالیکه پلیس به تحرک های آنان اشرافیت کامل دارد.فرمانده انتظامی استان همدان بیان کرد: همچنین ماموران مبارزه با مواد مخدر در بازرسی از یک دستگاه سواری پراید سه کیلوگرم هروئین کشف و ضبط کردند.سردار کامرانی صالح اظهار داشت: این محموله در صندوق عقب خودرو جاسازی شده بود که با هوشیاری پلیس کشف و ضبط شد.وی عنوان کرد: در این عملیات ها چهار تن دستگیر، 2 دستگاه خودروی سواری توقیف و 103 کیلوگرم موادمخدر کشف شد.فرمانده انتظامی استان همدان بیان کرد: کشفیات موادمخدر از ابتدای سال جاری تا نیمه مهر امسال به حدود چهار تن و 200 کیلوگرم رسیده است که نشان از اشرافیت پلیس دارد.سردار کامرانی صالح افزود: پنج هزار عملیات در حوزه مواد مخدر نیمه نخست سال جاری صورت گرفته که منجر به  انهدام 35 باند تهیه و توزیع مواد مخدر، دستگیری 2 هزار خرده فروش و سه هزار مصرف کننده خرد شده است. 7526/2087            "}