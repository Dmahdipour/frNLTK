{"onTitr":"","titr":" ورزشکاران لرستانی 2نشان بازی های پارآسیایی را کسب کردند","describe":" خرم آباد - ایرنا - بهزاد عزیزی در پرتاب نیزه و حامد امیری در پرتاب دیسک در دومین روز از بازی های پاراآسیایی جاکارتا اندونزی به ترتیب صاحب نشان نقره و برنز شدند.", "text":"به گزارش ایرنا، در پرتاب نیزه کلاس F12/13 بهزاد عزیزی از لرستان با حدنصاب 65 متر و 62 سانتی متر و سید عرفان حسینی با رکورد 58 متر و 17 سانتی متر، پس از نماینده ازبکستان به مدال نقره و برنز دست یافتند.علیرضا قلعه ناصری با پرتاب 12 متر و 43 سانتی متری بهترین عملکرد را داشت و پنجمین طلای کاروان ایران را به نام خود ثبت کرد.جلیل باقری با 12 متر و 37 سانتی متر نقره گرفت و حامد امیری از لرستان با 12 متر و 30 سانتی متر سوم شد و مدال برنز را از آن خود کرد.محسن کاییدی، هادی کاییدی، سجاد محمدیان، فرزاد سپه وند، حامد امیری، عارف بهاروند، بهزاد عزیزی فرشته مرادی مقدم، معصومه خدابخشی به عنوان ورزشکار در این رقابت ها حضور خواهند داشت.همچنین مصطفی بهرامی مربی دو و میدانی، مهدی آقا جانی داور، سعید عزیزی و مسعود حیدری نیز به عنوان ورزشکاران نابینا راهی این رقابت ها خواهند شد.کاروان ورزشی ایران تا کنون در بازی های آسیایی جاکارتا 5 طلا، 2 نقره و 5 برنز به دست آورده است.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.3210/6060            "}