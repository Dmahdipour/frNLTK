{"onTitr":"","titr":" رشد 50 درصدی باسوادی در روستاهای قم* محمد رضا قاسمی نیا","describe":" رشد 50 درصدی باسوادی در روستاهای استان قم در طول چهل سال پس از پیروزی شکوهمند انقلاب اسلامی از افتخارات نظام می باشد.", "text":"گستردگی فعالیت های آموزش و پرورش و نهضت سواد آموزی درروستاها به توسعه و رشد فرهنگی، آموزشی، اقتصادی، کشاورزی وشکوفایی استعدادها وکارآفرینی و اشتغال زایی کمک کرده است؛ این فعالیت ها در استان قم موجب ارتقا حدود 50 درصدی سطح باسوادی روستائیان شده است.‌کاهش فاصله میزان باسوادی بین شهر و روستا به حدود10 درصد نشان از توجه و اهتمام نظام جمهوری اسلامی ایران به برابری خدمات آموزشی در سراسر کشور است.توجه به باسوادی افراد محروم از نعمت سواد درروستاها و خدمات رسانی آموزشی و دست رسی روستاییان عزیز به مدرسه و آموزش های رسمی وغیررسمی از برکات پیروزی شکوهمند انقلاب اسلامی می باشد.مانند سایر نقاط روستایی وعشایری درسراسرکشور که رشد و پیشرفت سطح سواد آنان در سال های پس از پیروزی انقلاب اسلامی چشمگیر بوده است، در استان قم نیز طبق آمار درپیش از انقلاب اسلامی در سال 1357 حدود30 درصد از روستائیان باسواد بودند که درچهل سال انقلاب اسلامی بحمدالله به حدود 80درصد رسیده ایم .رشد حدود 50 درصدی باسوادی درروستاهای استان قم به طور یقین در پیشرفت و آبادانی روستاها وموفقیت های روستاییان زحمت کش در کشف استعدادها و تولید وخودکفایی، اقتصاد فردی و خانوادگی و جامعه روستایی، پرورش دام وطیور و سایر فعالیت های روستائیان نقش شایسته وتاثیرگذاری داشته است.تسهیل در دسترسی به مراکزآموزشی و مدارس ازشاخص های عدالت آموزشی درروستاها و مناطق محروم و کم برخوردار است که در محرومیت زدایی وجلوگیری ازمهاجرت های بی رویه به شهرها مهم می باشد.حتی درسال های متوالی تا حدود سال 1378 و1379نهضت سوادآموزی در روستاهایی کلاس های چندپایه مقطع ابتدایی را توسط آموزشیاران پرتلاش اداره می کرد و مانع بازماندگی از تحصیل بسیاری از کودکان و نوجوانان لازم التعلیم شده است.درسال جاری تاکنون حدود 750 تن درروستاها وبخش های استان قم ازخدمات رایگان برنامه ها و طرح های سوادآموزی با تاکید برگروه سنی 10تا 49 سال با استقبال زنان ودختران بهره مند گردیده اند و طرح های ویژه ای برای پیشرفت وشتاب بخشی به باسوادی روستاه تعیین شده است.معاون سوادآموزی اداره کل آموزش وپرورش استان قم            "}