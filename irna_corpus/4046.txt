{"onTitr":" عضو جبهه مردمی برای آزادی فلسطین:    ","titr":" مقاومت برای هر شرایطی آماده است","describe":" تهران - ایرنا - 'جمیل مزهر' عضو دفتر سیاسی جبهه مردمی برای آزادی فلسطین گفت: مقاومت برای همه شرایط و احتمال ها آماده است و سلاح را کنار نمی گذارد.", "text":"به گزارش پایگاه 'اخبار فلسطین'؛ مزهر روز دوشنبه در جمع نیروهای ملی و اسلامی در گذرگاه 'زیکیم' در شمال غزه، افزود: اشغالگران که به طور مداوم غزه، ساکنان آن و گروه های مقاومت را تهدید می کنند باید بداند که با ملتی مصمم بر ادامه مبارزه و مقاومت روبرو است.وی اضافه کرد: مقاومت شاخص ثابت فداکاری ها و حامی و مدافع محکم ملت و حقوق آن باقی خواهد ماند.مسئول جبهه مردمی برای آزادی فلسطین در غزه گفت: نمی توانیم حتی به اندازه یک بند انگشت از اصول و حقوق خود عقب نشینی کنیم و تسلیم جنایت های اشغالگران نمی شویم و از ملت و اصول آن با هر فداکاری که نیاز باشد دفاع می کنیم.مزهر اضافه کرد: تجربه ربع قرن گذشته نشان داد که  طرح سازش، پروژه ای شکست خورده است که فقط دستاوردهایی برای رژیم اشغالگر و توطئه های آن داشت.وی افزود: باید با بازنگری در مسیر سیاسی از پیامدهای فاجعه آمیز پیمان اسلو و الزامات امنیتی، سیاسی و اقتصادی آن رهایی یابیم و مسیر جدیدی را براساس راهبرد مقاومت برای مقابله با اشغالگری بازکنیم.مزهر اضافه کرد: بازیابی وحدت ملی کوتاه ترین مسیر برای مقابله با معامله قرن و توطئه های مشکوک است.شبک**6116**3404            "}