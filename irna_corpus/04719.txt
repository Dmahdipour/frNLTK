{"onTitr":"","titr":" 17 هزار بارنامه از مبدا استان سمنان صادر شد","describe":" سمنان- ایرنا- مدیرکل حمل و نقل و پایانه های استان سمنان گفت: 17 هزار بارنامه از ابتدای مهر 97 تاکنون از مبدا این استان برای ارسال کالا به نقاط مختلف کشور صادر شد.", "text":"احسان منصورکیایی روز دوشنبه به خبرنگاران در سمنان اظهارداشت: با توجه به مشکلات به وجود آمده در چرخه حمل و نقل کشور در اوایل مهرماه، اصناف حمل کالا استان سمنان با همدلی به فعالیت خود در این بخش ادامه دادند.وی خاطرنشان کرد: بیش از 218 هزار و251 تن کالا از مبدا شهرستان های استان سمنان از اول مهر 97 تاکنون به نقاط مختلف کشور ارسال شد.منصورکیایی با اشاره به برخی تلاش ها برای رفع نیاز ناوگان حمل و نقل به منظور خدمت رسانی بهتر، ادامه داد: تاکنون بیش از یک هزار و 100 حلقه لاستیک با نرخ دولتی در بین ناوگان حمل و نقل جاده ای استان توزیع شد که امیدواریم با اختصاص سهمیه های جدید به سمنان، بخشی از مشکلات رانندگان را رفع کنیم.مدیرکل حمل و نقل و پایانه های استان سمنان بیان کرد: رانندگان حمل و نقل جاده ای می توانند هرگونه انتقاد ، نظر و شکایت خود را از طریق سامانه پیامکی 3000141 ، سامانه تلفن گویا و بخش پاسخگویی 141، وب سایت www.141.ir و صندوق پستی 3773- 14155 به سازمان راهداری و حمل‌ ونقل جاده‌ای انعکاس دهند.به گزارش ایرنا، بیش از 4700 نفر راننده در بخش حمل و نقل جاده ای استان فعالیت دارند و سال گذشته دست کم 2 میلیون مسافر و بیش از هشت میلیون تن کالا به وسیله ناوگان عمومی استان سمنان جا به جا شدند.7339/6103            "}