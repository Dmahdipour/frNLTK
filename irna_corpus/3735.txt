{"onTitr":"","titr":" 240 کشور در موزه آستان قدس رضوی تمبر به یادگار دارند","describe":" مشهد- ایرنا- مسئول گنجینه تمبر، اسکناس و مسکوکات موزه آستان قدس رضوی گفت:  900 هزار قطعه تمبر از ایران و 240 کشور و مستعمرات سابق جهان و هزاران اقلام پستی در مخزن موزه آستان قدس رضوی نگهداری می شود.", "text":"محمدحسین یزدی نژاد روز سه شنبه در گفت و گو با خبرنگار ایرنا افزود: از این تعداد سه هزار و 500 قطعه تمبر و اقلام پستی در گنجینه تمبر، اسکناس و مسکوکات موزه آستان قدس رضوی به نمایش درآمده است.وی ادامه داد: قدیمی ترین تمبر موجود در این گنجینه مربوط به سال 840 میلادی تحت عنوان 'پنی سیاه' است که توسط فردی به نام 'دکتر پارادان' از انگلستان به موزه آستان قدس رضوی هدیه شده است.مسئول گنجینه تمبر، اسکناس و مسکوکات موزه آستان قدس رضوی گفت: در گنجینه تمبر موزه آستان قدس آلبومهای تمبر اهدایی از اشخاص برجسته ای مانند استاد فرشچیان، غرضی وزیر سابق پست و تلگراف و تلفن، دکتر گهرگ متخصص و جراح آلمانی و مراکز برجسته ای مانند شرکت پست پاکستان و شرکت پست ترکیه وجود دارد.وی افزود: همچنین در این گنجینه تمبرهای اولیه کشور ایران با نشان شیر و خورشید، تمبرهای دوره قاجار، دوره پهلوی و جمهوری اسلامی نگهداری می شود.یزدی نژاد ادامه داد: اقلام پستی موجود در موزه آستان قدس شامل کارت پستال، ورقه پستی، پاکت نامه های دوره قاجار و دوره پهلوی، تلگراف دوره قاجار، رپر روزنامه و پاکت نامه و برگ نامه های مخصوص دربار قاجار می شود. وی گفت: گنجینه تمبر، اسکناس و مسکوکات موزه آستان قدس رضوی بهمن 1369 افتتاح شد.7489/1858            "}