{"onTitr":"","titr":" یک مرد همدانی خودسوزی کرد","describe":" همدان- ایرنا- فرمانده انتظامی شهرستان همدان گفت: مرد 37 ساله ای در شهر همدان مقابل چشمان خانواده همسرش خود را به آتش کشید.", "text":"سرهنگ جمشید باقری روز دوشنبه در گفت و گو با خبرنگار ایرنا اظهار داشت: این مرد پس از بروز اختلاف خانوادگی با همسرش، به در خانه پدر همسرش مراجعه کرده و پس از یک مشاجره لفظی بنزین را بر روی خود پاشیده و خودسوزی کرد.وی اضافه کرد: همسایه ها که شاهد این درگری لفظی و خودسوزی بودند بی درنگ اقدام به خاموش کردن وی و انتقال مصدوم به بیمارستان کردند.فرمانده انتظامی شهرستان همدان بیان کرد: فرد یاد شده به علت شدت سوختگی پس از گذشت 2 روز جان سپرد با این وجود پرونده برای بررسی بیشتر در اختیار مرجع قضایی قرار گرفته است.سرهنگ باقری از شهروندان خواست در صورت بروز هر گونه اختلاف به جای درگیری، خودسوزی و خودزنی به مراکز مشاوره برای حل اختلاف مراجعه کنند و از ظرفیت کارشناسان این حوزه بهره بگیرند.7526/2090            "}