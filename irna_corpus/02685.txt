{"onTitr":"","titr":" کشاورز بوکان قهرمان زودهنگام لیگ برتر فوتبال آذربایجان غربی شد","describe":" ارومیه- ایرنا- تیم کشاورز بوکان با برتری مقابل حریف خود در هفته شانزدهم رقابت های لیگ برتر فوتبال آذربایجان غربی، 2 هفته مانده به پایان این مسابقات به عنوان قهرمانی دست یافت.", "text":"به گزارش ایرنا، رقابت های هفته شانزدهم لیگ برتر فوتبال آذربایجان غربی با برگزاری پنج دیدار در شهرهای سلماس، ارومیه، شوط، اشنویه و مهاباد برگزار شد و علاوه بر تساوی در سه دیدار، تیم های کشاورز بوکان و شهرداری گوگ تپه مقابل حریفان به برتری رسیدند.در مهمترین دیدار این هفته تیم صدرنشین کشاورز بوکان در سلماس میهمان هدف دیلمان این شهر بود که با نتیجه یک بر صفر به پیروزی رسید و قهرمانی خود را مسجل کرد.تیم پرسپولیس حاجی خوش مهاباد هم که تنها تهدیدکننده قهرمانی کشاورز بوکان در این فصل بود، با نتیجه مساوی 3 بر 3 مقابل میزبان خود، هیات فوتبال شوط /تیم سوم جدول/ متوقف شد تا قهرمانی را از دست بدهد.شهرداری پیرانشهر نیز با وجود باخت 2 بر یک مقابل میزبان خود، شهرداری گوگ تپه با 24 امتیاز در رده چهارم باقی ماند.در این هفته همچنین دیدار تیم های نود ارومیه با فرهنگسرای این شهر و نشاط اشنویه با آذریورد شاهین دژ با نتیجه مشابه بدون گل به پایان رسید.در پایان هفته شانزدهم پس از کشاورز که قهرمانی خود را مسجل کرده، تیم های پرسپولیس مهاباد و هیات فوتبال شوط برای کسب سهمیه دوم استان در لیگ دسته 3 باشگاه های کشور با هم رقابت می کنند.این 2 تیم به ترتیب 33 و 28 امتیاز کسب کرده اند.همچنین تیم های آذریورد شاهین دژ، فرهنگسرای جوان ارومیه و هدف دیلمان سلماس برای بقا در لیگ برتر در رقابت با یکدیگر هستند.این سه تیم به ترتیب هشت، 10  و 12 امتیاز دارند.شهرداری پیرانشهر، شهرداری گوگ تپه، نود ارومیه و نشاط اشنویه نیز در میانه های جدول جا خوش کرده اند.کشاورز بوکان در 16 دیدار گذشته خود، 13 دیدار را با برد پشت سر گذاشته و تنها یک بازی را در هفته دوازدهم مقابل تیم قعرنشین آذریورد شاهین دژ باخته است.2093.            "}