{"onTitr":" سیاستمدار کهنه کار پاکستان:    ","titr":" عمران خان گسترش مبادلات با ایران را در دستور کار قرار دهد","describe":" اسلام آباد - ایرنا - سیاستمدار کهنه کار پاکستانی، وزیر پیشین کابینه فدرال و سفیر پیشین این کشور در آمریکا، از دولت این کشور به رهبری عمران خان، خواست که افزایش مبادلات تجاری با جمهوری اسلامی ایران را در اولویت سیاست های اقتصادی و سیاست خارجی خود قرار دهد.", "text":"خانم «عابده حسین» روز چهارشنبه در گفت و گو با خبرنگار ایرنا در اسلام آباد با تشریح ظرفیت های فراوان همکاری پاکستان و جمهوری اسلامی ایران به ویژه حوزه تجارت و بازرگانی گفت: ایران نه تنها همسایه غربی پاکستان است بلکه دو کشور از اشتراکات زیادی برخوردار هستند.وزیر پیشین دولت فدرال پاکستان با مهم شمردن توسعه روابط اقتصادی بین دو کشور همسایه ایران و پاکستان اضافه کرد: اگر به تاریخ بازگردیم، درمی یابیم که رفت و آمد کاروان های تجاری بین ایران و شبه قاره هند زمینه ساز گسترش اشتراکات مذهبی، فرهنگی و تاریخی بین دو ملت بوده است.حسین با بیان ضرورت همگرایی بین کشورهای منطقه گفت: جمهوری اسلامی ایران، پاکستان، چین، روسیه و ترکیه می توانند با تشکیل یک بلوک قدرتمند از منافع همدیگر دفاع کنند.سفیر پیشین پاکستان در ایالات متحده آمریکا همچنین با بیان بروز بی ثباتی و ناامنی در افغانستان و سرایت آن به ایران و پاکستان، ادامه داد: امنیت منطقه به امنیت در افغانستان گره خورده است و در چنین شرایطی، دو کشور همسایه یعنی ایران و پاکستان می توانند با گسترش همکاری ها، بار دیگر آرامش را به افغانستان بازگردانند.این سیاستمدار کهنه کار پاکستانی همچنین به اختلافات تحمیل شده به کشورهای اسلامی از سوی قدرت های خارجی اشاره کرد و گفت: به نظر من عمران خان می تواند با پادرمیانی ایران و عربستان سعودی را به یکدیگر نزدیک تر کند.حسین با اشاره به کمبود انرژی در پاکستان، افزود: دولت جدید باید در مسیر اجرای پروژه خط لوله گاز ایران و پاکستان قدم بردارد زیرا که این خط لوله برای مردم ما، از نظر اقتصادی و در مقایسه با دیگر پروژه های منطقه ای مقرون به صرفه تر است.شبد**6125**1663**9122            "}