{"onTitr":"","titr":" سیلاب به زیرساخت های هزارجریب نکا خسارت زد","describe":" ساری - ایرنا -  بخشدار هزارجریب نکا گفت که بارندگی 20 ساعت اخیر و سیلاب ناشی از آن به زیرساخت های این بخش بخش خسارت وارد کرد و میزان دقیق خسارت ها در دست بررسی است.", "text":"محمد محمدیان روز شنبه در گفت و گو با خبرنگار ایرنا افزود: خسارت وارده مربوط به راه های روستایی ، جاده های ارتباطی، دهنه های اراضی و زمین های کشاورزی، معابر روستایی و آبگرفتگی واحد های مسکونی روستایی است.وی گفت: بر این اساس با بارندگی در شب و روز گذشته آبگرفتگی در منازل چلمردی، صفرمیان و پوروا اعلام شده است و  روستای چلمردی بیشترین خسارت آبگرفتگی منازل را دارد.بخشدار هزارجریب نکا گفت: راههای ارتباطی محورهای مختلف هزارجریب نکا باز است و مشکلی در تردد وجود ندارد و رانندگان با رعایت دقت در مسیرها تردد کنند.بخشدار یانه سر بهشهر هم با اعلام اینکه تمام محورهای این مسیر باز است و مشکلی وجود ندارد، گفت: آب، برق و تلفن منطقه هم وصل شده و مشکلی نداریم.عباس حسنی افزود: به دلیل بارش باران و احتمال رانشی بودن جاده و زمین در مناطق کوهستانی، رعایت نکات ایمنی و جلوگیری از تردد غیر ضروری در دستور کار رانندگان باشد.بارندگی شدید باران که از عصر گذشته در مناطق مختلف مازندران آغاز شده بود همچنان ادامه دارد و این بارش علاوه بر آبگرفتگی اکثر معابر، باعث جاری شدن سیلاب در برخی از نقاط مختلف استان شده است.   7332/1654            "}