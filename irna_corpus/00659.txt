{"onTitr":"","titr":" بزرگداشت روز حافظ در همدان برگزار شد","describe":" همدان- ایرنا- آیین بزرگداشت شاعر بلند آوازه و غزل سرای ایران زمین، حافظ شیرازی عصر  پنجشنبه در مجتمع شهید آوینی همدان برگزار شد.", "text":"به گزارش ایرنا؛ مدیرکل فرهنگ و ارشاد اسلامی همدان در این آیین به معرفی حافظ  اشاره کرد و گفت: حافظ به خواندن قرآن تعلق خاطر جدی داشت و در کاووش محتوای قرآن به دنبال موجودیت و شناخت خود بود.علیرضا درویش نژاد افزود: حافظ مردی ادیب و عالم به علوم ادبی و شرعی و آگاه از دقایق حکمی وحقایق عرفانی بود.وی ادامه داد: استعداد خارق العاده او در تلفیق مضامین و استفاده از صنایع گوناگون بیان، در غزل هایش موجب شده که وی شاعری سرآمد در زمان خویش و حتی تمام شاعران فارسی زبان باشد. درویش نژاد با بیان اینکه حافظ عارفی بلند مرتبه و حکیمی بی‌مانند است و در این هیچ تردیدی نیست ادامه داد: معتقدم حافظ در سحرگاهان نزد استادان مطالب و معانی را می‌خوانده که به طور یقین در این قلمرو بوده است.وی با بیان اینکه باید بدانیم هنر حافظ چه بوده است خاطر نشان کرد: حافظ محبوب‌ترین شاعر فارسی است و خودش به این امر اذعان داشته؛ چنانچه بارها از خودش ستایش کرده است؛ هرچند ستایش شاعر از خود دلیل بر مقبولیت و محبوبیت او نمی‌تو‌اند باشد.مدیرکل ارشاد اسلامی همدان به ویژگی حافظ اشاره کرد و گفت:عشق زمینی و آسمانی یکی از شخصیت های اصلی حافظ است که در غزل هایش پیوند خوبی بین آن دو برقرار کرده است چرا که عشق زمینی مقدمه ای برای رسیدن به عشق آسمانی است.یکی از حافظ پژوهان نیز در این آیین با اشاره به اینکه حافظ همواره در بین مردم ایران جایگاه خاصی داشته است گفت: اشعار حافظ بین مردم رواج دارد و زمزمه می شود.حبیب نبوی با بیان اینکه حافظ در بیش از 400 غزل اندیشه ایرانی و چکیده هزاره ها را به تصویر کشیده است افزود: حافظ در اوج هنرمندی مطالبش را به اختصار بیان کرده است.وی گفت: مردم با هر دیدگاه و تفکری دوستدار اشعار حافظ هستند و مانوس بودن آحاد مردم نشان از توان حافظ است که این مهم در سایر شاعران دیده نمی شود.انجمن حافظ خوانی از پنج سال پیش فعالیتش را در همدان آغاز کرده و با حدود 80 نفر عضو عصر پنجشنبه ها در تالار شهید آوینی حافظ خوانی اجر می کنند. 9896/2087            "}