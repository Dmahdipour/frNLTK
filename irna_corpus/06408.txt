{"onTitr":"","titr":" پیشکسوت پرسپولیس: نیازی نیست از حالا به فکر فینال آسیا باشیم","describe":" تهران - ایرنا - پیشکسوت باشگاه پرسپولیس گفت: نیازی نیست از حالا به فکر فینال آسیا باشیم زیرا هنوز 90 دقیقه دیگر از نیمه نهایی باقی مانده است.", "text":"سهراب انتظاری روز یکشنبه در گفت و گو با خبرنگار ایرنا با اشاره به برتری پرسپولیس برابر السد در دیدار رفت مرحله نیمه نهایی لیگ قهرمانان آسیا اظهار داشت: با توجه به شرایطی که پرسپولیس در این بازی داشت واقعاً شاهکار کرد. هم بازیکنان در این مسابقه فوق العاده بودند و هم کادر فنی توانست به خوبی السد را کنترل کند و این تیم را در زمین خودش شکست دهد.وی افزود: با بازیکنانی السد را در قطر بردیم که شاید سابقه بازی در رده بزرگسالان را نداشتند و حتی اسم آنها هم برای خیلی ها نا آشنا بود اما این کار بزرگ را مجموعه پرسپولیس انجام داد و باید به آنها خسته نباشید بگوییم.پیشکسوت تیم فوتبال پرسپولیس اضافه کرد: برانکو با منطقی ترین روش ممکن تاکتیک تیمش را برای این بازی چیده بود و خوشحالیم که دست پر به تهران بازگشتیم.وی در مورد اینکه خیلی ها پرسپولیس را با توجه به بازی رفت از پیش برنده می داند تصریح کرد: اصلا اینطور نیست و باید توجه داشته باشیم که السد در همین تهران سه گل به استقلال زد. آب و هوای تهران برای بازیکنان خارجی السد به نظر بهتر است و آنها در تهران بهتر می توانند بدوند و بازی کنند.وی افزود: السد یک سر و گردن از الدحیل هم بالاتر است اما مطمئناً در تهران هم با حمایت هواداران این تیم را شکست خواهیم داد. از الان اصلا احتیاجی نیست به فینال فکر کنیم چراکه هنوز یک 90 دقیقه دیگر از نیمه نهایی باقی مانده است.ورزشی**ع.ک**1597            "}