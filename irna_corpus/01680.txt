{"onTitr":"","titr":" پزشکیان: با احیا کارت سوخت از قاچاق بنزین جلوگیری می کنیم","describe":" تهران- ایرنا- نایب رییس مجلس شورای اسلامی گفت: قاچاق بنزین به کشورهای همسایه 10 برابر قیمت فروش برای قاچاقچیان سود دارد و کارت سوخت ابزاری برای مدیریت مصرف و جلوگیری از قاچاق سوخت است.", "text":"به گزارش روز چهارشنبه ایرنا، مسعود پزشکیان افزود: مدیریت مصرف سوخت دستور رهبری بوده و  استفاده از کارت سوخت تکلیف قانونی است، چرا که در شرایط کنونی قاچاق بنزین در شهرهای مرزی به صرفه است و 10 برابر برای هر فرد سود دارد.وی با بیان اینکه اگر هر فردی بخواهد بنزین را به نصف قیمت خارج از مرزها به فروش برساند، می تواند 5 برابر سود برای خود کسب کند، تصریح کرد: در شرایط کنونی یکی از راه های کنترل سوخت استفاده مجدد از سامانه کارت سوخت است.نایب رئیس مجلس شورای اسلامی یادآور شد: ایران کمتر از کشور ترکیه خودرو داشته و دو برابر این کشور سوخت مصرف می کند، البته در شرایط کنونی قاچاق بنزین در شهرهای مرزی به صرفه است و 10 برابر برای هر فرد سود دارد.پزشکیان با اشاره به احتمال استفاده مجدد از کارت سوخت، ادامه داد: مقام معظم رهبری در جلسه با اعضای هیات دولت به وزارت نفت برای بهینه کردن مصرف سوخت گوشزدهایی داشتند، چراکه در حال حاضر مصرف بنزین در کشور بین 100 تا 120 میلیون لیتر در روز است، در حالی که کشور همسایه ایران که بیش از ما وسایل نقلیه دارند، نصف ایران مصرف سوخت ندارد.نایب رییس مجلس شورای اسلامی، با بیان اینکه کنترل مصرف سوخت در شرایط کنونی ضروری است، اضافه کرد: قرار نیست در شرایط اقتصادی کنونی کمتر از کشور ترکیه خودرو داشته و دو برابر این کشور سوخت مصرف کنیم، لذا مدیریت این موضوع با ابزاری همانند کارت سوخت انجام می شود.سیام**3061**1535            "}