{"onTitr":"","titr":" مدیریت یک دستگاه فرهنگی دیگر گلستان هم به زنان واگذار شد","describe":" گرگان - ایرنا - در مراسمی با حضور جمعی از مسوولان کشوری و استانی محبوبه رجب نسب به عنوان نخستین زن مدیرکل کانون پرورش فکری کودکان و نوجوانان گلستان معرفی و آغاز به کار کرد.", "text":"به گزارش ایرنا، معاون فرهنگی کانون پرورش فکری کودکان و نوجوانان کشور امروز چهارشنبه طی سخنانی در این مراسم از مدیرکل جدید این دستگاه فرهنگی در گلستان خواست: از فرصتی که در اختیارش قرار داده شده بیشترین بهره را به منظور جبران عقب ماندگی در حوزه اجتماعی و فرهنگی استان ببرید.محمدرضا زمردیان همچنین از مسوولان دستگاه های مرتبط استانی خواست که برای اثرگذاری بیشتر کانون پرورش فکری درشهرستانها همراهی خود را بیش از گذشته تقویت کنند.وی با بیان این کشور در حوزه آسیب های اجتماعی وضعیت خوبی ندارد، گفت: برای مشارکت در پیشگیری از آسیب های حوزه نسل نوجوان و جوان اجرای آموزش مهارت اجتماعی به فعالیت های اصلی کانون افزوده شده است. مدیرکل دفتر امور فرهنگی و اجتماعی استانداری گلستان هم گفت: انتظار از کانون پرورش فکری کودکان و نوجوانان گسترش خدمات در شهرها و روستاها به ویژه مناطق کمتر توسعه یافته، مرزی و در معرض آسیب است.عبدالرضا چراغعلی با بیان این که سرمایه گذاری روی کودکان و نوجوانان گلستان از برنامه های اصلی استانداری در حوزه اجتماعی به شمار می رود، گفت: کانون پرورش فکری می تواند از اعتبارات حوزه آسیب های اجتماعی برای پوشش بیشتر کودکان و نوجوانان ساکن در مناطق کمتر توسعه یافته و حاشیه نشین استفاده کند.وی همچنین گلستان و مازندران را جزو استان های مقصد مهاجران طی 6 ماه نخست امسال به علت بروز خشکسالی در سایر مناطق معرفی کرد هرچند استانهای شمالی هم مشکل آب دارند.در پایان این مراسم که معاون سیاسی استاندار گلستان نیز حضور داشت از خدمات چهار ساله عبدالرحیم سیفی استرآبادی مدیرکل پیشین کانون پرورش فکری کودکان و نوجوانان استان با اهدا لوح تقدیر قدردانی شد.سیفی در گفتگو با ایرنا افزایش مراکز ثابت فرهنگی هنری از 17 به 28 مرکز، رشد کتابخانه های سیار به 9 مورد، اجرای طرح کیف و کتاب در 40 روستای محروم، راه اندازی سه مرکز فراگیر در گرگان، آق قلا و گنبدکاووس ویژه کودکان و نوجوانان استثنایی، فعالیت دو کتابخانه پستی، ایجاد خانه علوم، کارگاه سفال، مرکز تخصصی انیمیشن، ایجاد پایگاه فرهنگی هنری مرزی در اینچه برون گنبدکاووس و دو مرکز آسمان نمای دیجیتال کانون در استان گلستان را از جمله عملکرد کاری خود عنوان کرد.گفتنی است پیش از این مدیریت اداره کل فرهنگ و ارشاد گلستان و آموزش و پرورش گرگان هم به زنان واگذار شده بود. 6204/2729            "}