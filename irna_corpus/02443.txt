{"onTitr":"","titr":" مهاباد قهرمان مسابقات &#39;رفاقت&#39; جمعیت هلال احمر آذربایجان غربی شد","describe":" مهاباد- ایرنا- تیم جمعیت هلال احمر مهاباد مقام نخست مسابقات امدادی رفاقت مهر جمعیت هلال احمر آذربایجان غربی را کسب کرد.", "text":"رییس جمعیت هلال احمر مهاباد روز چهارشنبه در این خصوص به خبرنگار ایرنا گفت: این دوره از مسابقات به مدت یک هفته با حضور همه شهرستان های آذربایجان غربی در سه شهر اشنویه، بوکان و چالدران برگزار شد.سیدرحمان مومن پور افزود: این مسابقات در رشته‌های حمل مصدوم، اسکان اضطراری، بانداژ و آتل بندی، پانسمان و حمل ‌های یک نفره و دو نفره و ارزیابی مصدوم و سی پی آر برگزار شد که تیم مهاباد توانست مقام نخست را کسب کند.وی بیان کرد: مهران موید زاده، آرام نبوی، پیمان محمد پوری، لقمان ابراهیمی، محمد حسین زاده و توفیق عبدی اعضای تیم جمعیت هلال احمر مهاباد در این دوره از مسابقات بودند.رییس جمعیت هلال احمر مهاباد ادامه داد: تیم‌های بوکان و پیرانشهر نیز به ترتیب مقام‌های دوم و سوم این دوره از مسابقات را کسب کردند.مومن پور هدف از برگزاری این مسابقات را پرورش روحیه تلاش، ایجاد زمینه‌های دوستی و مهربانی، پرورش روحیه مسولیت پذیری، سازندگی، تعاون، شناخت استعدادهای بالقوه و تقویت انگیزه‌های اعضا، تعامل و همدلی و آشنایی با فعالیت‌های امدادی و بشر دوستانه عنوان کرد.به گزارش ایرنا، سال گذشته نیز تیم اسکان اضطراری جمعیت هلال احمر شهرستان مهاباد مقام نخست بیست و هشتمین دوره مسابقات امدادی رفاقت جمعیت هلال احمر کشور را کسب کرد.شهرستان مهاباد با 237 هزار نفر جمعیت در جنوب آذربایجان غربی واقع است. 9903/2030/2093            "}