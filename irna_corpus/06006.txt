{"onTitr":"","titr":" بیمارستان امام رضا آماده ارائه خدمات به زوار اربعین است","describe":" کرمانشاه - ایرنا - رئیس بیمارستان امام رضا (ع) کرمانشاه ، از آمادگی این مرکز برای ارائه خدمات درمانی به زوار اربعین خبر داد و گفت: امکانات لازم برای خدمات رسانی به زوار در این مجتمع مهیا شده است.", "text":"دکتر علی سروش روز یکشنبه در گفت و گو با خبرنگار ایرنا، اختصاص ظرفیت های لازم در بخش های ارولوژی، جراحی عمومی زنان و بخش جراحی عمومی مردان، برای پذیرش بیماران و همچنین اختصاص چهار تخت ایزوله و آماده سازی بخش ICU تنفس برای بیماران تنفسی را اقدام های این مرکز ذکر کرد.وی با اشاره به پیش بینی دارو و تجهیزات لازم و آماده سازی اقلام برآورد شده نیز گفت: در حال تهیه لیستی از پرسنل و پزشکان مورد نیاز برای اعزام به بیمارستان صحرایی (درصورت لزوم ) و صدور ابلاغ برای آنها و ارسال این لیست به معاونت درمان هستیم.وی با بیان اینکه بیمارستان امام حسین (ع) و بیمارستان ‌معتضدی به عنوان بیمارستان های معین بیمارستان امام رضا (ع) تعیین شده اند، اظهار داشت: مکاتبه و هم افزایی با این بیمارستان ها برای آمادگی انتقال نیرو و تجهیزات مورد نیاز را در دستور کار داریم.سروش همچنین از اختصاص فضای فیزیکی مناسب در ورودی اورژانس و استقرار سیستم گرمایشی و HIS و تریاژ در این مکان برای پذیرش بیماران خبر داد و گفت: فرم هایی برای مستند سازی و ثبت مشخصات بیماران و خدمات ارائه شده نیز تدارک دیده شده است.وی در ادامه به تنظیم سناریو و انجام مانور مدیریت بحران در این مرکز نیز اشاره کرد و افزود: در راستای ارتقاء آگاهی پرسنل اقدام به برگزاری کارگاه های آموزشی برای پزشکان و پرسنل اورژانس کرده ایم.استان 2 میلیون نفری کرمانشاه در مجموع 17 بیمارستان دولتی دارد که از این تعداد هفت بیمارستان در کلانشهر یک میلیون نفری کرمانشاه واقع شده است.بیمارستان 800 تختخوابی امام رضا (ع) کرمانشاه سال 84 در 11 طبقه آغاز به کار کرده و یکی از مراکز تخصصی و فوق تخصصی مجهز منطقه غرب کشور است.اربعین حسینی (ع) امسال با روز هشتم آبان مصادف شده است.امسال قرار است مرز خسروی شهرستان قصرشیرین بر روی زائران اربعین حسینی (ع) باز شود.مرز خسروی نزدیکترین نقطه از کشورمان به بغداد، کربلا، کاظمین و سامراست که این مرز رسمی تا بغداد پایتخت کشور عراق 190، نجف 380، کربلا 300، کاظمین 203 و تا سامرا 326 کیلومتر فاصله دارد. مرز خسروی در 20 کیلومتری شهر قصرشیرین واقع شده است.3033/8066            "}