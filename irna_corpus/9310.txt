{"onTitr":" استاندار تهران در بخشنامه ای اعلام کرد:    ","titr":" اخذ معاینه فنی برای خودروهای دولتی در تهران اجباری شد","describe":" تهران- ایرنا- استاندار تهران در بخشنامه ای خطاب به معاونان رئیس جمهور، وزارتخانه ها و دستگاه های اجرایی اعلام کرد که تردد خودروهای دولتی فاقد معاینه فنی در تهران ممنوع است و تمامی خودروهای مورد استفاده شده نهادهای دولتی باید معاینه فنی داشته باشند.", "text":"به گزارش خبرنگار ایرنا؛ محمد حسین مقیمی روز چهارشنبه در این بخشنامه با اشاره به اجرای فاز دوم طرح کاهش و کنترل مکانیزه معاینه فنی همه خودروها در سراسر شهر تهران از اول آبان ماه؛ خطاب به مدیران ارشد اجرایی اعلام کرد که کلیه خودروهای مورد استفاده به صورت ملکی یا استیجاری پیمانکاران ملزم به اخذ معاینه فنی معتبر هستند.وی تاکید کرد: از اول مهرماه سال جاری از عقد یا ادامه قرارداد با پیمانکارانی که خودروهای آنها فاقد گواهی معاینه فنی معتبر هستند، اکیدا خودداری شود.مقیمی همچنین از پلیس راهور تهران خواسته است تا از ابتدای آبان ماه از تردد هرگونه خودروی فاقد معاینه فنی جلوگیری و ضمن اعمال قانون، خودروهای متخلف را توقیف کنند.استاندار تهران در بخش دیگری از این بخشنامه تاکید کرده که پس از ابلاغ این بخشنامه، ذی‌حسابان وزارتخانه‌ها و دستگاه‌های اجرایی مکلف هستند از تایید و پرداخت کلیه هزینه‌های مرتبط با سرویس و نگهداری، سوخت و قرارداد پیمانکاری خودروهای فاقد گواهی معاینه فنی خودداری کنند.از اول آبان ماه فاز دوم طرح کاهش و کنترل مکانیزه معاینه فنی در کلانشهر تهران اجرا می شود که در این طرح خودروهایی که نیاز به معاینه فنی دارند به وسیله همه دوربین ها در سطح تهران به صورت 24 ساعته کنترل می شود.تهرام/7243//1348            "}