{"onTitr":"","titr":" فامنین قهرمان مسابقات جام نشاط و تندرستی همدان شد","describe":" همدان- ایرنا- نائب رئیس هیات ورزش های همگانی همدان گفت: تیم فامنین عنوان قهرمانی مسابقات خانوادگی جام نشاط و تندرستی همدان را کسب کرد.", "text":"مریم روحی روز پنجشنبه در گفت وگو باخبرنگار ایرنا اظهار داشت: در این رقابت ها یکصد بانوی ورزشکار در قالب تیم های مختلف شهرستان های استان همدان حضور داشتند.وی اضافه کرد: در این پیکارها تیم فامنین قهرمان شد، همدان در جایگاه دوم ایستاد و تیم اسدآباد نیز سوم شد.روحی بیان کرد: ترکیب تیم فامنین قهرمان این دوره از مسابقات را عاطفه عاشوری، ایلار عاشوری، راضیه عاشوری، فاطمه عاشوری، فاطمه ربانی، هانیه ربانی به مربیگری زهره یعقوبی و سرپرستی اعظم صمیمی تشکیل دادند.نائب رئیس هیات ورزش های همگانی همدان خاطرنشان کرد: این مسابقات به صورت امدادی شامل دراز و نشست، عبور از روی چوب موازنه، حرکت قدرت و زیکزاک، طناب زنی، پرش از روی مانع، دوی سرعت و جابجایی توپ مدیسن بال برگزار شد.وی یادآور شد: این ورزشکاران به عنوان تیم منتخب استان همدان راهی رقابت های کشوری می شوند.جام «نشاط و تندرستی» در راستای مشارکت همه جانبه بانوان به صورت تیم های منتخب اجرایی شده و در سطح شهرستان، استان و کشور به صورت رسمی در حال برگزاری است.این طرح با هدف ایجاد عادت به ورزش کردن در زندگی روزانه و جلوگیری از فقر حرکتی و ناهنجاری های جسمانی و روانی حاصل از آن اجرایی می شود.7520/2090            "}