{"onTitr":"","titr":" 18 میلیارد ریال برای آسفالت جاده روستای بیات هزینه می شود","describe":" ایلام - ایرنا - فرماندار دهلران از هزینه 18 میلیارد ریالی از محل اعتبارات نفت برای آسفالت جاده دسترسی به روستای بیات در بخش موسیان خبر داد.", "text":"به گزارش ایرنا، سید حسینعلی موسوی روز چهارشنبه در دیدار با مردم روستای بیات گفت: جاده دسترسی 13 کیلومتری این روستا با توجه به استفاده شرکت نفت نیازمند مرمت و آسفالت است که در این خصوص 18 میلیارد ریال از محل منابع شرکت نفت برای آسفالت آن هزینه می شود.وی افزود: بیکاری از دغدغه های مردم و مسئولان است و تلاش می شود با بکارگیری نیروهای بومی در شرکت ها قسمتی از دغدغه اشتغال جوانان پیگیری شود ضمن اینکه امسال از طریق آزمون 150 نفر در ان جی ال دهلران جذب می شوند.فرماندار دهلران به بحث اشتغال و اقدامات دولت در این حوزه اشاره کرد و یادآور شد: در سه ماهه دوم سال جاری 180 میلیارد ریال تسهیلات اشتغالزایی به متقاضیان واگذار شده است.موسوی در این دیدار یک میلیارد و 500 میلیون ریال برای ساخت خانه بهداشت روستا، یک میلیارد ریال برای اجرای طرح هادی و جدول کشی و 200میلیون ریال نیز برای تعمیر و مرمت مسجد این روستا اختصاص داد.ایرج جامخانه بخشدار موسیان هم گزارشی از اقدامات دولت در این روستا ارایه کرد و گفت: روستای بیات دارای 80 خانوار و 280 نفر جمعیت است.کولیوندی مدیر مخابرات دهلران نیز گفت: در راستای رفع مشکل آنتن دهی تلفن همراه بزودی یک دستگاه جی اس ام برای تقویت آنتن دهی همراه اول در منطقه راه اندازی می شود.روستای بیات در بخش موسیان در دو کیلومتری نقطه صفر مرزی شهرستان دهلران قرار دارد.7175/6119            "}