{"onTitr":"","titr":" 59 طرح در کارگروه اشتغال سرپل ذهاب تصویب شد","describe":" قصرشیرین - ایرنا - فرماندار سرپل ذهاب از تصویب 59 طرح با 22 میلیارد و 159 میلیارد تومان در کارگروه اشتغال و سرمایه گذاری این شهرستان خبر داد.", "text":"به گزارش خبرنگار ایرنا ، محبت جمالی نیا روز پنجشنبه در هفتمین جلسه کمیته اشتغال و سرمایه گذاری سرپل ذهاب افزود: این طرح ها در بخش های کشاورزی ، صنعت و خدمات است که با اجرا و تکمیل آنها ، زمینه اشتغال 207 تن از افراد جویای کار این شهرستان فراهم می کند.وی اظهارداشت: سهمیه شهرستان سرپل ذهاب در بخش اشتغال روستایی و عشایری از محل اعتبارات صندوق توسعه ملی 13 میلیارد و 970 میلیون تومان است که از این میزان تاکنون 6 میلیارد و 527 تومان اعتبار جذب شده و با 47 درصد پرداختی، زمینه اشتغال 94 تن از افراد جویای کار منطقه نیز فراهم شده است.رئیس اداره تعاون ، کار و رفاه اجتماعی سرپل ذهاب نیز در سخنانی رویکرد جدی دولت را حمایت از واحدهای تولیدی و صنعتی و رفع مشکلات سرمایه گذاران این بخش اعلام کرد.امید قادری افزود: دستگاه های اجرایی باید با اتخاذ تدابیر اصولی ، موانع پیش روی سرمایه گذاران و واحدهای تولیدی را رفع کنند تا علاوه بر رونق تولید ، شاهد تحقق اقتصاد مقاومتی در بخش های مختلف باشیم.شهرستان سرپل ذهاب در غرب کرمانشاه بیش از 90 هزار تن جمعیت و 48 کیلومتر مرز با عراق دارد.7079/7399/8066            "}