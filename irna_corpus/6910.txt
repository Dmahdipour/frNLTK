{"onTitr":" نماینده ولی فقیه در وزارت جهاد کشاورزی:    ","titr":" رسالت شعرعاشورایی، دمیدن روح آزاداندیشی به جامعه است","describe":" شیراز- ایرنا- نماینده ولی فقیه در وزارت جهاد کشاورزی با اشاره اینکه یکی از رسالت های شعر عاشورایی، دمیدن روح آزاد اندیشی و عزت طلبی به جامعه است، گفت: امیدواریم روحیه ظلم ستیزی، شهادت طلبی و مبارزه با دشمن که از فلسفه قیام عاشوراست، همچنان در جامعه ساری و جاری باشد.", "text":"روابط عمومی اداره کل امور عشایر در گزارش روز شنبه خود به نقل از آیت الله سید رضا تقوی که در هشتمین شب شعر عاشورایی اقوام و ایلات عشایر کشور در شیراز سخن می گفت، افزود: از دیگر فلسفه های شعر عاشورایی، تقویت عواطف و احساسات جامعه به سمت ارزش هاست و اینگونه شعر باید بیان کننده تاریخ عاشورا هم باشد.وی بیان کرد: گروهی که در پاسداری از ارزش های عاشورایی، نقش مهمی داشته و دارند، شاعران هستند و اینکه ما می بینیم واقعه عاشورا با گذشت بیش از یک هزار و 400 سال همچنان با شور و شعور زنده است به سبب ورود شاعران متعهد و هنرمند به این واقعه بوده است.تقوی ادامه داد: شعر در مبارزه با کفار نیز نقش خاصی دارد و چنانچه شعر شاعران در مسیر الله و حق قرار بگیرد، عبادت است.او بیان کرد: شعر یک هنر متعالی است که می تواند موجب تحول عظیم در روح و جان انسان شود، شعر کلامی مخیل و شورانگیز است و در بسیاری از موارد باید با زبان شعر سخن گفت تا احساسات را برانگیخت و تحول در جامعه پدید آورد در حالی که زبان رسمی نمی تواند این رسالت را انجام دهد.   تقوی گفت: شعر یک هنر متعالی است که می تواند موجب تحول عظیم در روح و جان انسان شود و شعرا همواره در طول تاریخ نقش برجسته ای داشته و دارند و افزون بر این مورد عنایت بزرگان دین بوده اند.تقوی، با بیان حدیثی از پیامبر مکرم اسلام (ص) که فرمودند، شعر خود پرتوی از حکمت است، اظهار داشت: زبان شاعری که در خدمت زیبایی های مختلف قرار می گیرد، کلید گنجینه عرش الهی است.نماینده ولی فقیه در وزارت جهاد کشاورزی افزود: همچنین شعر یک وسیله بسیار ارزشمند برای پرورش فکر و اندیشه فرزندان است بنابراین در حوزه دینی شعر یک جایگاه و ارزش ویژه دارد.  ** بیش از 330 شاعر عشایر شناسایی شده انددبیر هشتمین شب شعر عاشورایی اقوام و ایلات عشایر کشور هم در این همایش بیان کرد: با توجه به تهاجم فرهنگی دشمنان و اقداماتی که غربی ها به ویژه انگلیس که از اقوام عشایری ضربه خورده علیه کشورمان تدارک می بینند، باید فرهنگ عشایر را به صورت مناسب معرفی کنیم و شب شعر عاشورایی اقوام و ایلات عشایر نیز با این رویکرد برپا شده است.قربانی کشکولی ادامه داد: تا کنون بیش از 330 شاعر عشایر شناسایی شده اند و از این تعداد 840 شعر جمع آوری شده است.او گفت: در سال جاری نیز 90 شعر در قالب دوبیتی و غزل از 45 شاعر به دبیرخانه این همایش ارسال شد که از میان آنها هیات داوران 12 اثر را برای ارایه آن در این رویداد فرهنگی برگزید.هشتمین شب شعر عاشورایی اقوام و ایلات عشایر کشور با هدف تقویت انسجام اقوام، شناسایی و ساماندهی شعرای آیینی با حضور شاعرانی از اقصی نقاط کشور و همچنین شماری از مسئولان و تعداد زیادی از علاقه مندان، در مجموعه فرهنگی مذهبی عشایر استان فارس واقع در شهر جدید صدرا برگزار شد.شاعران شرکت کننده در این همایش، اشعار خود را در منقبت و مظلومیت حضرت اباعبدالله الحسین (ع) و یاران باوفایش قرائت کردند.   7375 /6118            "}