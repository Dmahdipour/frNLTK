{"onTitr":"","titr":" مجوز مرز هوایی فرودگاه منطقه آزاد ماکو صادر شد","describe":" ارومیه- ایرنا- استاندار آذربایجان غربی با اشاره به برگزاری جلسه رفع مشکلات حمل و نقل هوایی و زمینی استان در منطقه آزاد ماکو، گفت: مجوز مرز هوایی فرودگاه این منطقه صادر شد و تا یک ماه آینده پروازهای بین المللی این فرودگاه برقرار می شود.", "text":"به گزارش ایرنا محمدمهدی شهریاری  شامگاه شنبه در نشست با فعالان اقتصادی و صاحبان صنایع منطقه آزاد ماکو افزود: پروازهای بین المللی این فرودگاه، منطقه آزاد ماکو را در مسیر بالندگی قرار می دهد. سردار غلامرضا رضاییان فر، رییس پلیس اطلاعات و امنیت عمومی ناجا نیز تیر سال جاری از این فرودگاه بازدید کرد و با اشاره به ظرفیت ورودی و خروجی آن در بخش پروازهای خارجی گفت: دفتر کنترل گذرنامه به زودی با هدف برقراری پروازهای بین المللی در این فرودگاه راه اندازی می شود.غلامرضا سلیمانی، مدیرعامل سازمان منطقه آزاد ماکو هم چندی پیش گفته بود که با هدف تسهیل عبور و مرور سرمایه‌گذاران و تجار ترکیه ای بزودی پروازهای ماکو – استانبول راه اندازی می شود. وی، انتقال بار از طریق ترانزیت هوایی از فرودگاه ماکو را نیز ممکن دانست و بیان کرد: زمینه برای صادرات و واردات بار از طریق فرودگاه ماکو فراهم و آشیانه هواپیما نیز توسط شرکت هواپیمایی اروند در فرودگاه ماکو احداث می شود.به گزارش ایرنا احداث این فرودگاه در خرداد سال 1393 شمسی آغاز شد و این دستاورد دولت تدبیر و امید در بهمن سال گذشته با انجام پروازهای داخلی به بهره برداری رسید.فرودگاه منطقه آزاد ماکو می تواند به عنوان فرودگاه معین، فرودگاه های جمهوری نخجوان و شرقی ترکیه را تحت پوشش قرار دهد تا اتباع این کشورها بتوانند از آن برای مسافرت در داخل ایران و از ایران به کشور خودشان استفاده کنند.7132/3072            "}