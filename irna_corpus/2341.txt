{"onTitr":"","titr":" اجرای 350 پروژه پژوهشی در آزمایشگاه نقشه برداری مغز","describe":" تهران- ایرنا- رئیس آزمایشگاه ملی نقشه برداری مغز گفت: حدود 350 پروژه پژوهشی از ابتدای سال 96 تا مهر ماه امسال در آزمایشگاه ملی نقشه برداری مغز به اجزا درآمده است.", "text":"به گزارش خبرنگار علمی ایرنا، دکتر محمدرضا آی روز چهارشنبه در افتتاح دومین سمپوزیوم تازه های نقشه برداری مغز دز سالن همایش دانشگاه علوم پزشکی تهران افزود: بیش از یک هزار پژوهشگر در این تعداد پروژه تحقیقاتی شرکت کردند.وی با اشاره به اینکه از مجموع پروژه های انجام شده حدود 200 پروژه تحقیقاتی مربوط به سال گذشته است، گفت: تجهیزات این آزمایشگاه به مدت  4 هزار و 600 ساعت در اختیار محققان قرار گرفت.وی اظهار داشت: از سال گذشته تا کنون بیش از 4 هزار محقق از این آزمایشگاه بازدید کردند و بیش از 250 کارگاه آموزشی با حضور محققان برجسته خارجی برگزار شده است.**ارائه تکنیک ها و تحقیقات جدید در حوزه نقشه برای مغز وی به برگزاری دومین سمپوزیوم تازه های نقشه برداری مغز در روزهای 18 و 19 مهرماه در سالن همایش دانشگاه علوم پزشکی تهران اشاره کرد و گفت: محققان برجسته دنیا با حضور در این رویداد علمی به ارایه تکنیک ها و تحقیقات جدید در زمینه نقشه برداری مغز می پردازند.آی ادامه داد که در این سمپوزیوم حدود 20 سخنرانی ارایه می شود که از این تعداد، 6 سخنرانی توسط دانشگاهیان خارج از کشور انجام می شود و 45 مقاله نیز در این رویداد علمی ارایه خواهد شد.وی تعداد شرکت کنندگان سمپوزیوم سال گذشته را حدود 350 نفر اعلام کرد و گفت: در دومین سمپوزیوم تازه های نقشه برداری مغز بیش از 550 نفر شرکت کردند که نشان دهنده توجه بیشتر محققان به این رویداد علمی است.رئیس دومین سمپوزیوم تازه های نقشه برداری مغز اظهار داشت: در حاشیه این رویداد علمی 25 کارگاه آموزشی برپا خواهد شد که محققان ایرانی با روش های جدید نقشه برداری مغز آشنا خواهند شد.وی، برپایی اولین جشنواره پژوهش و فناوری نقشه برداری مغز را از دیگر برنامه های این رویداد  علمی اشاره کرد و گفت: 10 شرکت دانش بنیان در قالب این جشنواره، محصولات خود را به معرض نمایش گذاشته اند.آی، یکی از رسالت های آزمایشگاه ملی نقشه برداری مغز را حمایت از شرکت های دانش بنیان اعلام کرد و گفت: در این راستا جشنواره پژوهش و فناوری نقشه برداری مغز به منظور حمایت از شرکت های دانش بنیان برگزار شده است.رئیس دومین سمپوزیوم تازه های نقشه برداری مغز، آموزش، ترویج پژوهش را یکی دیگر از رسالت های این آزمایشگاه اعلام کرد و گفت: مراوداتی با تمام استان ها انجام شده تا محققان سراسر کشور از تجهیزات این آزمایشگاه استفاده کنند.وی افزود: کارگاه های آموزشی با حضور محققان در سال گذشته در استان هایی مانند فارس، اصفهان ، یزد، خراسان رضوی، کردستان، مازندران و ایلام برگزار شده است.دومین سمپوزیوم تازه های نقشه برداری مغز، امروز ( 18 مهرماه ) در سالن همایش دانشگاه علوم پزشکی تهران با حضور محققان ایرانی و خارجی آغاز به کار کرد و تا فردا به کار خود ادامه می دهد.علمی  1201*2017            "}