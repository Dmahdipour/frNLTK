{"onTitr":"","titr":" پیاده روهای کرج از خودرو خالی می شود","describe":" کرج-ایرنا- رئیس پلیس راهنمایی و رانندگی کرج با بیان اینکه برخی رانندگان با توقف وسایل نقلیه در پیاده روها سد معبر ایجاد می کنند، گفت: پلیس در اجرای طرحی مستمر ضمن اعمال قانون، پیاده روها  را از خودرو خالی می کند.", "text":"سرهنگ حمدالله رحمتی پور روز چهارشنبه درگفت و گو با خبرنگار ایرنا افزود:  با وجود اینکه تخطی به محدوده پیاده روها  توسط خودروها  تخلف محسوب می شود اما برخی رانندگان قانون را نادیده گرفته و وسایل نقلیه را دراین مکان ها متوقف می کنند.وی ادامه داد: طبق ماده 192آیین نامه راهنمایی و رانندگی عبور و مرور وسایل نقلیه در پیاده روها ممنوع است و با خاطیان برخورد قانونی می شود.رحمتی پورگفت: همچنین طبق ماده 12 قانون رسیدگی به تخلفات رانندگی مصوب سال 1390 درصورت توقف وسیله نقلیه در پیادرو ها ضمن اعمال قانون، وسیله نقلیه متخلف توقیف خواهد شد. وی یادآورشد که برابر ماده 24 قانون مدنی سد معبر ممنوع بوده زیرا  پیاده روها جزاموال عمومی محسوب می شود ضمن آنکه  نصب هرگونه برچسب پارک ممنوع، تهدید به پنجری خودرو و گذاشتن موانع مانند گلدان و مخروطی جلوی محل کسب و مسکونی غیرقانونی است.رئیس اداره راهنمایی و رانندگی کرج اضافه کرد: طبق آمار موجود بیش از 65 درصد از تصادف ها  درشهرستان کرج مربوط به عابران پیاده بوده که به دلیل توقف وسایل نقلیه درپیاده روها باید از معابر خودرویی عبور کنند.رحمتی پور گفت: برخی رانندگان متخلف علاوه بر پر کردن فضای پیاده رو های عمومی اقدام به پارک دوبل کرده که به نوعی سد معبر ایجاد می کنند.وی ادامه داد: براین اساس  اجازه تصرف معابر عمومی به خودروها داده نمی شود چرا که این اقدام غیرقانونی سبب وقوع حوادث خطرناک برای عابران می شود. صاحبان 450 دستگاه خودرو پارک شده در پیاده روهای کرج  روز گذشته جریمه  شدند.  روزانه به طور متوسط بیش از 2 میلیون و  600 هزار تردد وسیله نقلیه درشهرکرج انجام می شود.2098/ 6155            "}