{"onTitr":"","titr":" گلستان مقصد گردشگری دو میلیون و 461 هزار نفر شد","describe":" گرگان - ایرنا - مدیرکل میراث فرهنگی، صنایع دستی و گردشگری گلستان گفت: دو میلیون و 461 هزار و 162 گردشگر داخلی و خارجی در 6 ماه نخست امسال این استان را به عنوان مقصد سفر خود انتخاب کردند.", "text":"ابراهیم کریمی روز چهارشنبه در گفت و گو با خبرنگار ایرنا اظهار داشت: گردشگران که حدود سه هزار نفر آنان خارجی بودند با حضور در گلستان از امکانات اقامتی و پذیرایی استان استفاده کردند.وی افزود: سهم هتل ها و مجتمع های اقامتی در این مدت برای پذیرایی از گردشگران چهار درصد بوده است و مهمانسراهای ادارات، خوابگاه های دانشجویی و سالن های ورزشی با فراوانی 73،23 درصد بیشترین سهم را در اقامت مسافرین داشتند. مدیر کل میراث فرهنگی، صنایع دستی و گردشگری گلستان ادامه داد: چهار واحد اقامتگاه سنتی با ظرفیت 110 نفر، هفت واحد هتل آپارتمان با ظرفیت 362 نفر، 21 واحد هتل با ظرفیت یک هزار و 957 نفر، 25 واحد بوم گردی با ظرفیت 945 نفر، یک واحد متل با ظرفیت 27 نفر و 61 خانه مسافر دارای مجوز با ظرفیت 651 نفر در کنار سایر مراکز اقامتی از جمله مهمانسراهای ادارات، کمپ های موقت و تاسیسات اقامتی وابسته به وزارت آموزش و پرورش در 6 ماه نخست امسال در زمینه اقامت گردشگران خدمت ارائه کردند.کریمی گفت: اداره کل میراث فرهنگی در تلاش است تا با مدیریت صحیح، برنامه ریزی بلند مدت و فراهم ساختن زیرساخت های مربوطه از ظرفیت های گردشگری استان به نحو احسن استفاده کند تا با افزایش مراکز اقامتی سهم گلستان، زمینه اسکان گردشگران بیشتر در استان فراهم شود.وی افزود: وجود بیش از دو هزار و 500 جاذبه طبیعی و تاریخی، فضای خوبی در استان برای جذب گردشگر فراهم کرده است.به گزارش ایرنا، استان مرزی گلستان در شمال ایران با برخورداری از آثار تاریخی و فرهنگی و جاذبه های طبیعی بسیار از جمله جنگل، دریا، دشت و کشتزارهای سبز و طلایی، رنگین کمانی از زیبایی ها است.در زمینه آثار تاریخی و طبیعی دیدنی گلستان می توان به برج قابوس، شهر تاریخی جرجان، دیوار دفاعی گرگان، بافت قدیمی شهر گرگان و جنگل ها و آبشارها اشاره کرد. بلندترین برج آجری جهان با نام برج قابوس در گنبدکاووس و در شرق استان گلستان واقع بوده و با قدمت بیش از هزار سال یکی از شاهکارهای دنیا است که چند سال قبل ثبت جهانی شد. استان گردشگر پذیر گلستان یک میلیون و 869 هزار نفر جمعیت دارد که از اقوام و مذاهب مختلف با آداب و رسوم و صنایع دستی خاص هستند.3042/1860            "}