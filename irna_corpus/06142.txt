{"onTitr":"","titr":" میزان برداشت کنجد در شهرستان مهر1500 تن برآورد شد","describe":" شیراز- ایرنا - رئیس اداره تولیدات گیاهی و دامی مدیریت جهاد کشاورزی مهر اعلام کرد: برداشت کنجد در این شهرستان از نیمه شهریور آغاز شده و تا پایان مهر ادامه دارد و پیش بینی می کنیم 1500 تن از این محصول برداشت شود.", "text":"محمد محمودی شنبه در گفت و گو با ایرنا افزود:یک هزار هکتار کنجد در شهرستان مهر کشت شد که آماده سازی کشتزارها برای کشت کنجد بلافاصله پس از برداشت محصول توسط برخی از کشاورزان انجام گرفت و نیمی از کشاورزان در سطح 500 هکتار  بدون عملیات خاک ورزی در بقایای کشت گندم اقدام به کشت کردند.وی ادامه داد: کنجد تولیدی شهرستان مُهر افزون بر استان فارس در استان های بوشهر، قم، یزد، کرمان، اصفهان و ... به صورت محصولات فرآوری شده مثل ارده، روغن کنجد، حلوا شکری، حلوا ارده، شیرینی و ... مصرف می شود و کاربرد دارد. محمودی افزود: ارقام غالب کشت شده در شهرستان مهر شامل داراب 14، دشتستان، صفی آباد و ارقام محلی است و با توجه به مصرف کم بذر و همچنین کشت در بقایای گیاهی،هزینه کاشت و داشت کمی دارد و عمده هزینه تولید این محصول مربوط به مرحله برداشت است که نیاز است شد مراکز تحقیقات بر روی ارقام با قابلیت هم زمان رسی و یا ماشین های برداشت همکاری لازم را داشته باشند.شهرستان مهر در جنوب استان فارس است.            "}