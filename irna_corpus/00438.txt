{"onTitr":"","titr":" روسیه از لبنان خواست تا روابطش با سوریه را عادی کند","describe":" بیروت-ایرنا- «الکساندر زاسپکین» سفیر روسیه در لبنان از مقام های این کشور خواست تا روابط خود با دمشق را به حالت عادی بازگرداند.", "text":"به گزارش ایرنا، زاسپکین در گفت و گو با تارنمای خبری «لیبانون فایلز» در لبنان افزود: این رابطه بین لبنان با سوریه در حال حاضر به صورت محدود و در زمینه امنیتی وجود دارد، اما پرونده های مهمی پیش روست که نیازمند بازگشت روابط به حالت عادی است. وی تصریح کرد: لبنان به دلیل همسایگی با سوریه و برای حل مشکلات اقتصادی، تجاری و حضور هزاران آواره سوری ضروری است با آن کشور ارتباط داشته باشد.سفیر روسیه یادآور شد که کشورش اصراری بر عادی سازی سریع روابط ندارد چرا که ویژگی های لبنان و ترکیب داخلی این کشور را مدنظر دارد.روابط لبنان و سوریه پس از جنگ در این کشور و به دلیل اختلاف گروه های لبنانی درباره سطح روابط با دمشق، تحت تاثیر قرار گرفت.زاسپکین با تاکید بر اینکه کشورش در امور داخلی لبنان همچون تشکیل دولت، انتخابات و امور پارلمان دخالت نمی کند، گفت که روسیه با همه احزاب لبنانی و گروه های آن یک فاصله یکسان در مسائل داخلی لبنان حفظ می کند و نمی خواهد با هر یک از گروه ها روابط استثنایی داشته باشد.وی در عین حال خواستار تشکیل کابینه لبنان شد و با اشاره به اوضاع منطقه خاطر نشان کرد: منطقه در وضعیتی حساس و اورژانسی به سر می برد و نمی توان انتظار کشید که چند روز دیگر یا یک ماه دیگر چه اتفاقی خواهد افتاد، از این رو باید کابینه لبنان تشکیل شود، چرا که کسی نمی داند چه رخ خواهد داد.وی افزود: نمی توان جدول کاری لبنان را به تحولات منطقه ای گره زد، حتی اگر امور در منطقه تغییر کند، موازنه داخلی در لبنان همانگونه خواهد ماند.خاورم**2054**1211            "}