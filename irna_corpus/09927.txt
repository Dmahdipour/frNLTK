{"onTitr":"","titr":" خیران 72 میلیارد تومان به جشن عاطفه ها کمک کردند","describe":" تهران - ایرنا - مدیرکل توسعه مشارکت کمیته امداد امام خمینی(ره) گفت: در مرحله نخست جشن عاطفه ها افراد خیر و نیکوکار 72 میلیارد تومان کمک مالی کردند.", "text":"به گزارش ایرنا، ابوالقاسم رستگار روز چهارشنبه در آیین جشن عاطفه ها که در دبیرستان دخترانه ستایش منطقه 11 شهر تهران برگزار شد، اظهار کرد: مرحله نخست جشن عاطفه ها نیمه دوم شهریور گذشته برگزار شد.وی با بیان اینکه با توجه تعداد دانش آموزان نیازمند این مبلغ گره گشا نخواهد بود، بیان کرد: جشن عاطفه ها با همکاری سازمان دانش آموزی برگزار و شاهد جلوه های زیبایی از کمک دانش آموزان بودیم.رستگار با بیان اینکه سال گذشته دانش آموزان کشور 18 میلیارد تومان در جشن عاطفه کمک کردند گفت: مبالغ و کمک های دانش آموزان در اختیار مدیران مدارس قرار می گیرد تا بتوانند این کمک ها را برای دانش آموزان نیازمند صرف کنند و اگر موردی در آن مدارس وجود نداشت کمک ها در اختیار  مدارس معین و حامی سایر مدارس محروم کشور قرار خواهد گرفت.وی با بیان اینکه جشن عاطفه ها امسال 25 ساله شده است افزود: این طرح  10 سال است که در سطح مدارس اجرا می شود.وی خاطر نشان کرد:  320 هزار دانش آموز نیازمند و 290 هزار یتیم در کشور تحت حمایت مالی و معنوی این نهاد هستند.* بخشندگان به خداوند نزدیک ترندمدیر کل آموزش و پرورش شهر تهران در این مراسم افزود: بخشندگی یکی از صفات انسان های مهربان بوده و خداوند ستار عیوب، کریم و ، سخاوتمند و بخشنده است.عباسعلی باقری ادامه داد: هر شخصی بیشتر بخشنده باشد به خدا نزدیکتر است.همچنین به گفته عبدالرسول کریمی معاون پرورشی و فرهنگی آموزش و پرورش شهر تهران جشن عاطفه ها در سطح 4100 مدرسه پایتخت اجرامی شود.تهرام/7247/ 1539 /            "}