{"onTitr":" معاون عمران و توسعه شهری وزارت کشور:    ","titr":" 160میلیارد ریال به توسعه زیرساخت ها در مرز شلمچه اختصاص یافت","describe":" آبادان - ایرنا - معاون عمران و توسعه شهری وزارت کشور گفت: 160 میلیارد ریال اعتبار برای تامین زیر ساخت ها ، رفع موانع و مشکلات و روان سازی تردد زائران از مرز شلمچه اختصاص یافت.", "text":"به گزارش ایرنا مهدی جمالی نژاد پنجشنبه در حاشیه جلسه بررسی مسایل و مشکلات مراسم اربعین در مرز شلمچه در جمع خبرنگاران گفت: به منظور تسهیل در جابجایی زائران اربعین تعداد 10 هزار جفت لاستیک برای خودروهای حمل و نقل عمومی تهیه شده است.وی احداث 82 کیلومتر راههای مواصلاتی را از دیگر عملیات انجام شده از سوی معاونت عمرانی و توسعه شهری وزارت کشور در مرز شلمچه بیان کرد و گفت: علاوه بر این با تخصیص اعتبار به شهرداری خرمشهر تلاش می شود تا مواکب مستقر در مرز شلمچه مجهز و حمایت شوند.جمالی نژاد در ادامه هدف از سفرش به استان خوزستان را بررسی زیرساخت های اربعین حسینی در استان خوزستان عنوان کرد و با اشاره به تشکیل 12 کمیته در راستای اربعین حسینی اشاره کرد و گفت: از این کمیته ها ، کمیته زیرساخت با محوریت معاونت عمران شهری وزارت کشور مواردی چون جاده های ارتباطی ، شبکه های آب و برق پایانه ها و حمل و نقل زائران را پیگیری می کند.جمالی نژاد اظهار داشت: معاونت عمران شهری در استان خوزستان اقدامات زیر بنایی را در راستای تامین زیر ساخت ها در مسیر تردد زائران را آغاز کرده البته یکسری مشکلات در زمینه آب ، روشنایی پارکینگ خودروها وجود دارد که در بازده زمانی بسیار کوتاه برطرف می شود.معاون عمران و توسعه شهری وزارت کشور افزود: با همت دستگاه های ذیربط  در استان خوزستان بستر مناسبی برای برگزاری اربعین امسال فراهم می شود.جمالی نژاد با انتقاد از تعلل استان های معین در رابطه با اربعین حسینی در خوزستان  گفت:  استان های معین می بایست در راستای طرح جامع تهیه شده در مرزهای شلمچه و چذابه در خوستان وارد عمل شوند و اقدامات زیربنایی را اجرا کنند که به جز استان فارس بقیه استان ها حضوری کمرنگ داشته اند.وی ادامه داد: در سال های گذشته شهرداری مناطق 4 و 6 تهران حضور خوبی در راستای اربعین حسینی در مرزها داشتند که امید است امسال نیز وارد عمل شوند.جمالی نژاد در خاتمه بیان داشت:پیشنهاد امام جمعه خرمشهر در خصوص کاهش هزینه سفر زائران اربعین در اولین فرصت به استحضار متولیان امر رسانده می شود.مرزهای شلمچه و چذابه در استان خوزستان و مرز مهران در استان ایلام از مبادی تردد زائران اربعین حسینی به عراق هستند. مرز شلمچه در 15 کیلومتری شهر خرمشهر قرار دارد.اربعین پارسال بیش از یک میلیون زائر از مرزهای چذابه و شلمچه به کشور عراق سفر کردند.هشتم آبان 1397 اربعین شهادت سرور و سالار شهیدان حضرت امام حسین(ع) است.7100/6068            "}