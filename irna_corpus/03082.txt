{"onTitr":"","titr":" وقوع انفجار در یک ستاد انتخاباتی افغانستان هشت کشته داد","describe":" کابل - ایرنا - بر اثر وقوع یک انفجار در ستاد انتخاباتی یکی از نامزدهای مجلس افغانستان در شهر «لشگرگاه» مرکز استان «هلمند» هشت تن جان باخته و 11 تن دیگر زخمی شدند که نامزد انتخابات هم در میان کشته شدگان است.", "text":"به گزارش ایرنا، مقامات مسئول در استان هلمند عصر سه شنبه وقوع یک حمله انتحاری را در ستاد انتخاباتی یکی از نامزدهای مجلس در مرکز این استان تایید کردند.بر اساس گزارش خبرگزاری صدای افغان موسوم به «آوا» از ننگرهار،  این انفجار حدود ساعت 14و 30 دقیقه به وقت محلی در چهار راه «صلح » مربوط به حوزه اول شهر لشگرگاه رخ داده است. «عمر زواک» سخنگوی استاندار هلمند گفته است که این حمله همزمان با برگزاری یک گردهمایی تبلیغی در ستاد انتخاباتی «محمد صالح خان اچکزی» صورت گرفت و علاوه بر این نامزد حداقل هفت تن دیگر نیز کشته شدند.فرد یا گروهی تاکنون مسئولیت این حمله تروریستی را بر عهده نگرفته است هر چند نوع حمله با روش های گروه تروریستی داعش مشابه است اما با توجه به این که طالبان هم انتخابات را تحریم و مردم را تهدید کرده است می تواند این حمله به این گروه هم نسبت پیدا کند.این دومین انفجار درستادهای انتخاباتی درافغانستان است و نخست مورد درست سه شنبه هفته قبل در جمع هواداران یکی از نامزدهای انتخابات مجلس در شهرستان «کامه» استان ننگرهار رخ داد که در آن 16 تن کشته شدند.استان هلمند در جنوب شرق افغانستان واقع است که قرار است روز شنبه 28 مهر ماه جاری سومین دور از انتخابات مجلس را از بعد از سقوط طالبان تجربه کند.*آساق*1104**1663**            "}