{"onTitr":" معاون توسعه فناوری سازمان فضایی:    ","titr":" عامل انسانی در آتش سوزی تالاب هورالعظیم دخالت دارد","describe":" تهران- ایرنا - معاون توسعه فناوری سازمان فضایی ایران گفت: بر اساس داده های ماهواره ای، در زمان بروز آتش سوزی در تالاب هورالعظیم در خوزستان، تغییرات دما در منطقه شدید نبود و بنابراین عامل انسانی در وقوع آن دخیل بوده است.", "text":"به گزارش روز سه شنبه ایرنا از وزارت ارتباطات و فناوری اطلاعات، «علی صادقی نایینی» افزود: محل آتش سوزی به صورت روزانه مورد پایش می شود و هر پنج روز یکبار میزان تخریب این تالاب مورد بررسی قرار می گیرد؛ مساحت کل تالاب حدود 100 هزار هکتار است که دو سوم در عراق و یک سوم آن در ایران قرار دارد.صادقی نائینی اظهار داشت: تا قبل از 17 شهریور ماه امسال حریق در قسمت عراقی این تالاب بود که از 18 شهریور حریق به داخل ایران وارد شد.وی درباره علت وقوع آتش سوزی بر اساس داده های ماهواره ای بیان کرد: بر اساس پایش‎ها از ابتدای آتش سوزی تغییرات دما در منطقه شدید نبود بنابراین نمی توان این موضوع را دلیل آتش سوزی دانست بلکه در این حادثه عامل انسانی دخیل بوده است.** ارایه روش شناسی کاهش خشکسالی به سازمان ملل معاون توسعه فناوری سازمان فضایی ایران گفت: ایران روش شناسی(متدولوژی) کاهش خشکسالی به سازمان ملل معرفی کرد که برای بهره برداری کشورها بر تارنمای اینترنتی این نهاد بین المللی قرار گرفته است و کشورهای مختلف می توانند از این متدولوژی برای کاهش خشکسالی استفاده کنند.وی همچنین از تهیه گزارشی درباره گرد و غبار به زبان انگلیسی خبر داد که پس از تکمیل به سازمان ملل ارسال می شود.** سیستان و بلوچستان امسال 17 بار شاهد رخداد گردو غبار بودصادقی نائینی ضمن اعلام پایش روزانه رخداد گرد و غبار توسط داده های ماهواره ای، از وقوع 17 بار این رخداد در استان سیستان و بلوچستان از ابتدای امسال خبر داد.به گفته معاون سازمان فضایی ایران، داده های ماهواره ای نشان می دهد که به جز 6 استان شمالی اردبیل، زنجان، گیلان، مازندران، گلستان و خراسان شمالی در بقیه استان‎ها نیز از ابتدای سال تاکنون رخداد گرد و غبار به وقوع پیوسته است.وی ادامه داد: طبق اطلاعات ماهواره ای بیشترین تعداد رخدادهای گرد و غبار در استان‎های جنوب شرقی مانند سیستان و بلوچستان، کرمان و خراسان جنوبی و پس از آن در استان های جنوب غرب کشور مانند خوزستان و بوشهر رخ می دهد.صادقی نایینی خاطرنشان ساخت: اطلاعات داده های ماهواره ای به صورت روزانه پایش و میزان این آلاینده ها به صورت درصدی نشان داده می شود؛ البته تلاش می شود که این میزان به صورت گِرم در سطوح فضا سنجش شود.** دریافت روزانه 200 گیگابایت اطلاعات از ماهواره‎ها ​در ماهدشت معاون توسعه فناوری سازمان فضایی ایران اعلام کرد: روزانه بیش از 200 گیگابایت اطلاعات در مرکز فضایی ماهدشت دریافت می شود که توسط متخصصان این مرکز، تحلیل و برای استفاده عموم در سایت «سازمان فضایی ایران» قرار می گیرد. وی اظهار کرد: زیرساخت‌هایی مانند، ایستگاه‎های داده‎های ماهواره‎ای، آزمایشگاه سنجش از راه دور و مرکز پایش ماهواره‎ای در مرکز فضایی ماهدشت ایجاد شده است.** ترسیم نقشه ماهواره ای ایران صادقی نایینی در باره ترسیم نقشه ماهواره‎ای ایران گفت: با کمک سنسور «مادیس» و دو سنسور مشابه دیگری که روی ماهواره‎ها نصب شده است، هر روز حدود ساعت 11 صبح و 14 بعدازظهر تصاویری از کل ایران و منطقه خاورمیانه دریافت می شود که نتیجه آن را به صورت نقشه ترسیم کرده و ساده شده، روی تارنمای اینترنتی سازمان فضایی ایران قرار می دهیم.معاون توسعه فناوری سازمان فضایی ایران افزود: تلاش می شود تا پایان امسال این سامانه به صورت خودکار پس از دریافت داده ها بلافاصله روی سرور تحلیل و به صورت آنلاین بر بستر اینترنت نشان داده  شود.** سنجش سطح آب دریاچه هاوی درباره پایش دو هفته ای سطح دریاچه ارومیه، طشک، بختگان و مهارلو خاطرنشان کرد: سطح دریاچه ارومیه از 40 سال پیش تاکنون پایش شده است اما از ابتدای سال 95 تاکنون هر دو هفته یکبار مساحت این دریاچه سنجیده می شود؛ آخرین گزارش‎ مربوط به پایان شهریورماه است که مساحت این دریاچه را حدود 1500 کیلومتر مربع اعلام  کرده است.صادقی نایینی تصریح کرد: امسال سطح آب این دریاچه در مقایسه با مدت مشابه سال گذشته تفاوت چشمگیری نداشته اما در مقایسه با مدت مشابه سال 95 حدود 20درصد آب دریاچه ارومیه کاهش داشته است.معاون توسعه فناوری سازمان فضایی ایران درباره بررسی های سنجش سطح دریاچه ارومیه گفت: فروردین و اردیبهشت بیشترین سطح و شهریور و مهرماه کمترین سطح آب در این دریاچه وجود دارد و در فصل پاییز و زمستان با توجه به بارش ها، سطح آب دریاچه بیشتر می‌شود.وی درباره سطح آب دریاچه طشک، بختگان و مهارلو خاطرنشان کرد: آب این سه دریاچه بر اساس پایش های ماهواره ای از سال گذشته به طور کامل خشک شده است.صادقی نائینی درباره پایش ماهواره ای حریق جنگل ها بیان کرد: سامانه پایشی در سازمان فضایی وجود دارد که جنگل‎ها و مراتع را رصد می کند و بر اساس پایش این سامانه  آتش سوزی در جنگل مریوان بیش از 100 هکتار از اراضی شمال مریوان را از بین برده است.** اینترنت اشیا و مدیریت کشاورزیصادقی نائینی به خدمات کشاورزی با استفاده از داده های ماهواره ای اشاره کرد و خاطرنشان ساخت: در دشت مغان و کشت و صنعت نیشکر در جنوب کشور یک پروژه در حال اجراست که در آن از حسگرهای زمینی و تصاویر ماهواره ای برای مدیریت بهینه اراضی کشاورزی استفاده می شود.معاون سازمان فضایی ایران گفت: طبق داده های ماهواره‎ای و زمینی موضوع کشاورزی دقیق با هدف ارایه خدمات مشاوره توسط گروهی از متخصصان مطرح است به طوری که دوره رشد محصول را با تعیین زمان آبیاری، میزان سم و کود و نظایر آن مدیریت می کند تا با کمترین هزینه، بیشترین میزان تولید را داشته باشد.صادقی نایینی افزود: در این قسمت با کمک اینترنت اشیا با اندازه گیری پارامترهای مختلفی مانند آب و خاک خدمات مشاوره ای توسط متخصصان به کشاورزان ارایه می شود.** استفاده از اطلاعات ماهواره در حوادث طبیعیمعاون توسعه فناوری سازمان فضایی ایران درباره استفاده از داده های ماهواره ای در حوادث طبیعی تصریح کرد: تابستان سال گذشته تفاهم نامه مشترکی با سازمان مدیریت بحران به امضا رسید که در این تفاهم نامه چگونگی استفاده از فناوری فضایی در مدیریت بحران کشور ذکر شده است.وی افزود: در سال گذشته دوره آموزشی سه روزه در هفته جهانی فضا برگزار شد که 100 متخصص سازمان مدیریت بحران از 31 استان کشور در آن شرکت کردند.صادقی نائینی بیان کرد: پس از زمین لرزه کرمانشاه اطلاعات ماهواره ای منطقه را دریافت و در ماهدشت مورد بررسی قرار دادیم که بر اساس آن نقشه مناطق تخریب شده در سر پل ذهاب، قصر شیرین و 30 روستای حاشیه ای را تهیه و در اختیار گروه های امدادرسان قرار گرفت.اقتصام**2078***2025            "}