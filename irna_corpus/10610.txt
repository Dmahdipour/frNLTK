{"onTitr":"","titr":" تیم بسکتبال پتروشیمی بندرامام قهرمان آسیا شد","describe":" اهواز - ایرنا - تیم بسکتبال پتروشیمی بندر امام با غلبه بر حریف خود برای نخستین بار به عنوان قهرمانی باشگاه‌ های آسیا رسید.", "text":"شهرام پرنیاک روز سه شنبه در گفت و گو با خبرنگار ایرنا بیان کرد: تیم بسکتبال پتروشیمی بندر امام عصر امروز در فینال جام باشگاه‌ های آسیا به مصاف تیم آلوارک توکیو ژاپن رفت که در نهایت با نتیجه 68 بر 64 به پیروزی رسید و جام قهرمانی را بالای سر برد.وی افزود: تیم پتروشیمی در کوارتر اول بازی ضعیف ظاهر شد و حریف با پرتاب های به نسبت خوب خود با نتیجه 16 بر هشت پیروز میدان شد.وی با بیان اینکه کوارتر دوم بازی با حساب 22 بر 11 به سود پتروشیمی به پایان رسید گفت: شاگردان مهران حاتمی در کوارتر سوم بازی خوب خود را ادامه دادند و در نهایت با نتیجه 18 بر 14 به برتری رسیدند.پرنیاک افزود: در کوارتر چهارم هر 2 تیم بازی پایاپایی انجام دادند که در نهایت این کوارتر با نتیجه 23 بر 20 به سود نماینده ژاپن به پایان رسید.وی ادامه داد:تیم پتروشیمی تنها با هشت بازیکن ایرانی در این مسابقات حاضر شد اما این موضوع مانع از درخشش بازیکنان جنگنده و پرتوان این تیم نشد و به عنوان قهرمانی رسید.به گزارش ایرنا پیش از این دیدار بازی رده بندی تیم های اس کی نایتس کره جنوبی و مرالکو بولتز فیلیپین برگزار شد که این بازی با نتیجه 91 بر 87 به سود نماینده کره جنوبی پایان یافت.9879/ 6037            "}