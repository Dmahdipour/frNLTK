{"onTitr":" فایننشال تایمز:    ","titr":" اروپا به آمریکا درباره تعامل سوئیفت با ایران فشار می آورد","describe":" تهران-ایرنا- روزنامه فایننشال تایمز  گزارش داد: وزرای دارایی کشورهای اروپایی تلاش خواهند کرد تا با فشار بر دولت ترامپ از قطع دسترسی ایران به سیستم بانکی سوئیفت جلوگیری کنند.", "text":"در ادامه این گزارش فایننشال تایمز آمده است: وزرای دارایی کشورهای اروپایی قرار است در نشست هایی با 'استیو منوچین' وزیر خزانه داری آمریکا در نشست صندوق بین المللی پول در شهر بالی درخواست های خود را در این رابطه مطرح کنند.دولت ترامپ قرار است چهارم نوامبر(13 آبان) دور دوم تحریم ها علیه ایران را بار دیگر اعمال کند که از جمله انها اعمال تحریم های ثانویه علیه خدمات مالی به بانک مرکزی ایران و برخی از موسسات مالی ایران خواهد بود.آلمان، فرانسه و انگلیس که از جمله امضاکنندگان توافق هسته ای سال 2015میلادی با ایران هستند، ناامید شده اند که نتوانسته اند دولت ترامپ را به اتخاذ مواضع ملایم در مورد تعامل سوئیفت با ایران متقاعد کنند.یک مقام اروپایی در این چارچوب گفت: ما درخواست هایمان را به دولت ترامپ مطرح کرده ایم اما نتیجه ای حاصل نشد است. انها(آمریکایی ها) به بحث های ما گوش نمی دهند.دولت ترامپ هنوز به نتیجه نهایی در مورد چگونگی برخورد با بانک های تجاری ایران نرسیده است.فایننشال تایمز در ادامه عنوان کرد: تندروها در دولت ترامپ و کنگره امریکا که روابط نزیکی با ترامپ دارند، کمپین خود برای دور کردن کامل ایران از سوئیفت از سر گرفته اند. این مقامات آمریکایی معتقدند اگر سوئیفت از تحریم های آمریکا پیروی نکند، واشنگتن می تواند تحریم هایی از جمله ممنوعیت صدور ویزا و توقیف دارایی های اعضای سوئیت اعمال کند. آنها بر این باورند که سهامداران در سوئیفت چنین خطری را نمی پذیرند.وزرای دارایی انگلیس و فرانسه قرار است با وزیر خزانه داری در نشست صندوق بین المللی پول دیدار کنند. در این نشست 'والدیس دومبروفکسی' معاون ردیس کمیسیون اروپا در امور سیاست های خدمات مالی نیز قرار است با استیو منوچن دیدار کند. دیپلمات های اروپایی قرار است به آمریکا فشار بیاورد تا سوئیفت را از مسائل تنبیهی علیه ایران مستثنی کند.به گزارش ایرنا، سوئیفت یک سیستم پولی بین المللی است که تراکنش های مالی فرامرزی از طریق آن انجام می شود.به گفته منابع آگاه، مقام های سوئیفت هفته گذشته در واشنگتن دیدارهایی با مقام های دولت آمریکا انجام دادند تا اطمینان حاصل کنند که ایران همچنان به سیستم بانکی بین المللی دسترسی خواهد داشت. منابع گفتند: درحالی که ترامپ و مقام های ارشد امنیت ملی در کاخ سفید مانند جان بولتون اعلام کرده اند که سوئیفت و اروپایی ها باید تعاملات بازرگانی خود را با ایران پایان دهند، گروهی از مقام های وزارت خزانه داری قاطعانه با این اقدام مخالفت هستند. این مساله در آستانه دور بعدی تحریم های آمریکا علیه ایران که چهارم نوامبر (13 آبان) اعمال می شود، به اختلافات شدید داخلی در دولت آمریکا دامن می زند.همچنین تارنمای «واشنگتن فری بیکن» روز دوشنبه خبر دادکه برخی مقام های دولت ترامپ تلاش می کنند تا دسترسی ایران به بازارهای مالی بین المللی را حفظ کنند.این تارنما تاکید کرد که مقام های ارشد وزارت خزانه داری دولت آمریکا از جمله مقام هایی محسوب می شوند که امیدوار به حفظ توافق هسته ای هستند و در این چارچوب تلاش می کنند تا ایران به نظام بانکی سوئیفت متصل بماند. اروپام**9234**2040            "}