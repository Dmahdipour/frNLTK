{"onTitr":"","titr":" ماموریت های اورژانس البرز 12 درصد افزایش یافت","describe":" کرج-ایرنا- رئیس مرکز فوریت های پزشکی استان البرز اعلام کرد که ماموریت های این مرکز در نیمه نخست امسال 12 درصد افزایش یافت.", "text":"دکتر مهرداد بابایی روز پنجشنبه در گفت وگو با خبرنگار ایرنا اظهارداشت: اورژانس البرز با توجه به وضعیت خاص جغرافیایی منطقه و قرار گرفتن در مسیر اتصال حداقل 14 استان کشور در ایام تعطیل با بالاترین میزان تماس تلفنی و افزایش میزان مأموریت ها مواجه است.وی ادامه داد: در 6 ماه نخست سال جاری، واحد تریاژ تلفنی مرکز اورژانس 115 البرز پاسخگوی 450 هرازو 990 تماس تلفنی بود که  55 هزارو 580 نفر خدمات درمانی و امدادی دریافت کردند.به گفته وی، تکنسین های اورژانس البرز با اعزام به این تعداد مأموریت، به 52 هزارو 555 بیمار اورژانسی خدمات درمانی پیش بیمارستانی ارائه دادند.بابایی گفت: 27 هزارو 84  بیمار اورژانسی را به مراکز درمانی استان البرز انتقال دادیم  و 24 هزارو 751 بیمارو مصدوم از خدمات درمان سرپایی بهره مند شدند. این مسئول افزود:طی مدت یاد شده برای حدود 8 هزارو 17 مورد حادثه ترافیکی در استان البرز اعزام آمبولانس صورت گرفت که آمبولانس های اورژانس 115 البرز در محل وقوع 5 هزارو 596فقره تصادف در مناطق شهری و 2 هزارو 421 مورد تصادف در جاده ها و محورهای مواصلاتی استان حضور یافتند. این تصادفات در کل منجر به مصدومیت 11هزار و 14  نفر شد که حدود 8 هزارو 200 نفر از آنان  به مراکز درمانی استان البرز انتقال یافتند.بابایی اظهارداشت: در آمارمقایسه ای عملکرد اورژانس 115 البرز در6 ماه نخست امسال با مدت مشابه در سال 96 ، شاهد افزایش 12 درصدی درمیزان ماموریت ها بودیم و تعداد گیرندگان خدمات از اورژانس 115 البرز نیز رشد 38 درصدی داشت.  همچنین اردیبهشت ماه امسال ، بالگرد تخصصی اورژانس به  البرز اختصاص یافت که 122عملیات اورژانس هوایی البرز برای انتقال 204 بیمار و مصدوم بدحال انجام شد. پایگاه اورژانس هوایی البرز در ماه های مرداد و شهریور سال جاری به ترتیب مقام اول و دوم کشوری را در تعداد عملیات و مصدومان انتقالی احراز کرد و این نشان از میزان ضرورت بالای تخصیص این نوع از خدمت ارزشمند به مردم استان البرز است. اورژانس البرز با برخورداری از یک فروند بالگرد، 2 دستگاه اتوبوس آمبولانس، 60 دستگاه آمبولانس و چهار دستگاه موتور لانس و نیز با بهرمندی از حدود 500 نفر نیروی عملیاتی و ستادی، به صورت شبانه روزی پاسخگوی بیماران و مصدومان حوادث است.7410/ 6155            "}