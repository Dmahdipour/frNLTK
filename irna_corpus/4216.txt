{"onTitr":" معاون وزیر بهداشت:    ","titr":" رای دادگاه لاهه پیروزی بزرگی برای ایران بود","describe":" زنجان - ایرنا - معاون حقوقی و امور مجلس وزارت بهداشت، درمان و آموزش پزشکی گفت: رای دادگاه لاهه پیروزی مهمی برای جمهوری اسلامی ایران محسوب می شود چرا که دولت آمریکا مکلف شد به حوزه دارو و تجهیزات پزشکی، محصولات کشاورزی و تجهیزات هواپیمایی آسیب وارد نکند.", "text":"به گزارش ایرنا،دکتر ابراهیم گلمکانی روز دوشنبه درحاشیه نشست مشترک کمیسیون بهداشت و درمان مجلس شورای اسلامی با مسئولان دانشگاه علوم پزشکی و خیریه های حوزه سلامت استان زنجان در گفت گو با خبرنگاران افزود: به رغم اینکه دولت آمریکا معتقد است تحریم هایی را در حوزه دارو و غذا انجام نداده اما مصادیق فراوانی وجود دارد که به این حوزه ها آسیب وارد کرده است.وی خاطرنشان کرد: بر این اساس با توجه به مشکل تحریم ها و وجود اختلالات اقتصادی در کشور، ستادی در وزارت بهداشت  تحت عنوان 'تدابیر ویژه' به ریاست وزیر بهداشت تشکیل شده و هر هفته این ستاد جلسه برگزار می کند و در واقع لحظه به لحظه وضعیت دارو و کمبودهای بوجود آمده را بدقت رصد می کند.این مسئول ادامه داد: این ستاد تلاش دارد محصولات اولیه دارویی مورد نیاز کارخانه های دارویی را به انداره کافی وارد کند و در این راستا  ارتباط خوبی بین بانک مرکزی، وزارت بهداشت،درمان و آموزش پزشکی و گمرگ انجام شده است.وی تاکید کرد: شاید در برخی اقلام کمبود های دارویی وجود داشته باشد، اما مشکل قابل توجه دارو و غذا در کشور نداریم و ستاد یاد شده نیز همچنان با قوت به کار خود ادامه می دهد.معاون حقوقی و امور مجلس وزارت بهداشت، درمان و آموزش پزشکی ادامه داد: رویکردهای مختلف در حوزه مجمع خیرین سلامت وجود دارد و نمی توان همه آنها را تجمیع کرد که انجام دادن آن در عمل بسیار سخت است.وی خاطرنشان کرد: کمیسیون بهداشت و درمان مجلس شورای اسلامی تلاش دارد طی بازدید از استان های مختلف و آشنایی با ظرفیت های حوزه خیری با رایزنی ها مشکلات بوجود آمده برطرف شود.9646/6085            "}