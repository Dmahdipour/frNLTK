{"onTitr":"","titr":" 6 بانوی زندانی جرایم غیرعمد در زنجان آزاد شدند","describe":" زنجان - ایرنا - مدیر دفتر نمایندگی ستاد دیه استان زنجان گفت: امسال با کمک خیران، ستاد دیه و گذشت شاکیان، 6 بانوی زندانی جرایم غیرعمد در استان زنجان آزاد شدند.", "text":"علی خلجی روز سه شنبه در گفت وگو با خبرنگار ایرنا افزود: مبلغ کل بدهی مددجویان آزاد شده نزدیک به 67 میلیارد ریال بود.وی گفت: در همین مدت 93 نفر از مددجویان جرایم غیرعمد که در حبس بودند، آزاد شدند، که بیش از چهار میلیارد و 270 میلیون ریال معادل 6 درصد مبلغ کل بدهی، آورده محکومان بود.خلجی اظهار داشت: شاکیان پرونده بیش از 18میلیارد ریال از حق خود که 27 درصد کل بدهی است، گذشت کرده و باعث آزادی مددجویان شدند.وی تاکید کرد: رایزنی های انجام شده برای حل و فصل مشکلات مالی بین طرفین پرونده، تاثیر زیادی در آزادی زندانیان این جرایم دارد.مدیر دفتر نمایندگی ستاد دیه استان زنجان تصریح کرد: سهم تسهیلات اعطایی بانک ها و صندوق های عامل در این آزادی قریب 19 میلیارد ریال گزارش شده است.وی گفت: بر اساس آمار موجود، بیش از 23 درصد مبلغ بدهی با قبولی اعسار گذشت شده، یک درصد نیز پرداختی دیه بیمه خودرو بوده است.خلجی خاطرنشان کرد: حدود 15 درصد معادل 10 میلیارد و 300 میلیون ریال نیز ستاد دیه کشور و استان برای آزادسازی مددجویان جرایم غیرعمد پرداخت کرده اند.به گزارش ایرنا، اختلاف آمار 20 نفری اعلام شده ماه گذشته این ستاد با آمار فعلی، به خاطر تفکیک آزادی های زندانیان توسط برنامه ماه عسل شبکه سه سیما از آزادی های خود این ستاد بوده و در مجموع بیش از 113 نفر تا کنون آزاد شده اند.سال 96 با گذشت شاکیان، کمک ستاد دیه کشور و استان، همچنین خیران زنجانی 313 نفر از زندانیان جرایم غیر عمد آزاد شدند.هزینه های اهدایی خیران، تنها برای زندانیانی که محکومیت آنها پرداخت مهریه، بدهی مالی، نفقه، حوادث کارگاهی و تصادف است، را شامل می شود.3216/6085            "}