{"onTitr":" فرمانده سپاه ارومیه:    ","titr":" امنیت و آسایش امروز ملت ایران مدیون رشادت های رزمندگان است","describe":" ارومیه- ایرنا- فرمانده ناحیه مقاومت سپاه ارومیه گفت: امنیت و آسایش امروز جامعه ما مدیون خون شهدا و رشادت های جانبازان، آزادگان و رزمندگان اسلام در هشت سال دفاع مقدس است.", "text":"سرهنگ کریم علی نژاد روز سه شنبه در دیدار جبار اسمعیلی جانباز 70 درصد دفاع مقدس افزود: امروز ایران اسلامی امنیت و آسایش را مدیون رشادت و از خود گذشتگی های شما جانبازان می داند و سعی در ادای بخشی از این دین دارد.وی اضافه کرد: جانبازان در جنگ هشت سال دفاع مقدس با اخلاص در مقابل رژیم بعث ایستادند و جان خود را تقدیم انقلاب اسلامی کردند و تاکنون نیز در همه صحنه های انقلاب اسلامی با قدرت حضور قوی داشته اند.وی ادامه داد: امروز جامعه ما به روحیه جانبازی و ایثارگری دوران دفاع مقدس نیاز دارد.فرمانده ناحیه مقاومت سپاه ارومیه گفت: باید روحیه شما جانبازان و ایثارگران برای نسل امروز و آینده تبیین شود که این امر در تربیت آینده سازانی با روحیه ایثار و شهادت بسیار موثر خواهد بود.به گزارش ایرنا، آذربایجان غربی بیش از 17 هزار جانباز تقدیم نظام مقدس جمهوری اسلامی کرده است.6009/2093            "}