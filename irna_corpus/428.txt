به گزارش روز جمعه ایرنا از کانال اطلاع رسانی حزب اعتماد ملی، نخستین جلسه شورای مرکزی جدید این تشکل اصلاح طلب صبح امروز جمعه با حضور 51 عضو شورای مرکزی و پنج بازرس، در دفتر مرکزی حزب اعتماد ملی در تهران برگزار شد و حاضران در جلسه با اجماع بار دیگر مهدی کروبی را به‌ عنوان دبیرکل انتخاب کردند.همچنین آقایان حضرتی و گرامی‌مقدم، به ترتیب به عنوان قائم‌مقام و سخنگوی حزب اعتمادملی انتخاب شدند.در این جلسه روسای دفاتر پنج‌گانه نیز با رای اعضای شورای مرکزی انتخاب شدند.نشست انتخاب اعضای شورای مرکزی حزب اعتماد ملی در ششم مهر ماه 97 برگزار شد و  براساس نتایج اعلام شده مهدی کروبی با 466 رای بیشترین آرای عضویت در این شورا این حزب را به خود اختصاص داد.همچنین الیاس حضرتی با 409 رای، سید ابراهیم امینی با 378 رای، محمدحسین کروبی با 377 رای، سید محمدعلی افشانی با ۳۷۶ رای، حسن کریمیان با ۳۶۸ رای، اسماعیل گرامی مقدم با ۳۶۶ رای، محمدجواد حق شناس با ۳۵۴ رای و حجت نظری با ۳۳۷ رای به ترتیب نفرات بعدی اعضای شورای مرکزی حزب اعتماد ملی را تشکیل می دهند.مجید گروسی، سبحان دهواری، گودرز امیری، هوشنگ علیبازی و تقی آرین نیز به عنوان بازرسان حزب اعتماد ملی انتخاب شدند.سیام**3202**1459
      
      