{"onTitr":" امام جمعه مهاباد:    ","titr":" حمله موشکی سپاه درس عبرتی برای تروریست ها بود","describe":" مهاباد- ایرنا- امام جمعه مهاباد گفت: حمله موشکی سپاه به مواضع تروریست ها در سوریه که در پاسخ به جنایت آنان در اهواز انجام شد، درس عبرتی برای تروریست ها و بدخواهان نظام جمهوری اسلامی بود.", "text":"به گزارش ایرنا، ماموستا ملاقادر سهرابی روز شنبه در صبحگاه مشترک نیروهای مسلح مهاباد افزود: پاسخ سپاه به حادثه تروریستی اهواز پیامی برای کشورهایی بود که تصور می‌کردند با پیوستن به استکبار جهانی می‌توانند در منطقه قدرت نمایی کنند.وی ادامه داد: امنیت کشور مدیون فداکاری و از خود گذشتگی نیروی انتظامی است که شبانه روز و خستگی ناپذیر برای رفاه و آسایش شهروندان زحمت می کشند.وی با بیان اینکه امنیت از بزرگترین نعمت های الهی است، اضافه کرد: مردم در سایه امنیت و عدالت به سایر موهبت های دیگر می رسند از این رو باید با تمام وجود قدر آن را بدانیم.امام جمعه مهاباد بیان کرد: اتاق فکر و ذهن استکبار جهانی به سمت نظام جمهوری اسلامی تمرکز کرده و هر روز علیه ما توطئه می کنند اما مردم فهیم ما هرگز اجازه برآورده شدن افکار پلید آنان را نخواهند داد.فرماندار مهاباد نیز در این مراسم ضمن گرامیداشت هفته نیروی انتظامی گفت: نیروی انتظامی وظایف بسیار سنگینی در قبال حفظ نظم و اقتدار جامعه دارد از این رو مردم نیز باید آنها را در انجام وظایفشان یاری رسانند.ایرج شجاعی افزود: امنیت پایدار در منطقه ای که پر از تلاطم و ناامنی است بدون از خودگذشتگی به دست نمی آید اما نیروی انتظامی با صلابت و اقتدار آن را فراهم کرده است.فرمانده انتظامی مهاباد نیز گفت: دشمنان تمام توان خود را به کار می گیرند تا امنیت پایدار کشور را خدشه دار کنند اما نیروهای مسلح با جلب مشارکت جامعه توانسته است امنیت پایدار را در کشور ایجاد کند.سرهنگ رضا زهیریان ادامه داد: دشمنان و بدخواهان بدانند نیروی انتظامی ما در عین رئوفت و مهربانی با جدیت کامل با متخلفان و مجرمان برخورد می کنند.وی افزود: نیروی انتظامی هم اکنون با وحدت و همدلی بین مردم و مسوولان، کارنامه درخشانی در تامین امنیت پایدار کشور دارد. وی با اشاره به موفقیت های نیروی انتظامی در شهرستان مهاباد در نیمه نخست امسال گفت: در این مدت میزان سرقت در مهاباد 10 درصد کاهش یافته و فعالیت های پلیس فتا سه برابر شده است.سرهنگ زهیریان گفت: در نیمه نخست امسال کشفیات مواد مخدر 6 برابر بیشتر شده، دستگیری توزیع کنندگان و باندهای مواد مخدر 33 درصد افزایش یافته و میزان جرایم خشن 43 درصد، نزاع و درگیری پنج درصد و شرارت نیز 87 درصد کاهش یافته است.به گزارش ایرنا، صبحگاه مشترک نیروهای مسلح مهاباد به مناسبت گرامیداشت هفته نیروی انتظامی و با حضور فرماندهان نظامی و انتظامی و جمعی از خانواده های معظم شهدا و ایثارگران به میزبانی فرماندهی انتظامی این شهرستان برگزار شد.در پایان این مراسم از خانواده های معزز شاهد، ایثارگران، جانبازان، بازنشستگان، درجه داران و سربازان نمونه تقدیر به عمل آمد.مهاباد با 237 هزار نفر جمعیت در جنوب آذربایجان غربی قرار دارد.9903/6185/2093            "}