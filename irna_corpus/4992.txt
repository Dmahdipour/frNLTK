{"onTitr":"","titr":" خودداری شرکت های نفتی در پرداخت مطالبات صنایع خوزستان","describe":" اهواز - ایرنا - پرداخت نکردن مطالبات پیمانکاران صنایع کوچک و سازندگان تجهیزات نفتی از سوی شرکت های تابعه وزارت نفت در خوزستان مشکلات و چالش های جدی را در حفظ و نگهداری فرصت های شغلی در این استان به وجود آورده است.", "text":"به گزارش ایرنا، حدود 90 درصد صنایع کوچک خوزستان به عنوان سازنده و تامین کننده تجهیزات نفتی محسوب می شوند و بر همین اساس بیشترین میزان اشتغال در این صنایع به وجود آمده اما با این وجود نزدیک به یک سال است که پیمانکاران و سازندگان کالا و صنایع نفتی نتوانسته اند مطالبات خود را از شرکت های زیر مجموعه وزارت نفت دریافت کنند.** درخواست پرداخت مطالبات در شورای تامینرییس انجمن سازندگان تجهیزات، نفت، گاز و پتروشیمی خوزستان در این خصوص گفت: قرار بود چهارشنبه هفته گذشته با شرکت ملی حفاری ایران درباره مطالبات معوق صنایع، نشستی برگزار شود که به دلایلی این جلسه تشکیل نشد و از سازمان صنعت، معدن و تجارت خواسته شد تا درخواست سازندگان تجهیزات، پیمانکاران و تامین کنندگان کالای صنعت نفت برای پرداخت مطالبات در شورای تامین خوزستان مطرح شود.علی کرانی افزود: با وجود تلاش برخی شرکت ها برای برگزاری تجمع اعتراضی در مقابل شرکت های مناطق نفتخیز جنوب و همچنین ملی حفاری ایران، ترجیح دادیم که پیگیری مشکلات از راه های قانونی دنبال شود.وی ادامه داد: بیشترین مشکلات اقتصادی را شرکت ملی حفاری برای سازندگان تجهیزات و تامین کنندگان صنعت نفت به وجود آورده است.وی ناتوانی این شرکت در پرداخت دیون را ناشی از پرداخت نشدن مطالبات توسط مناطق نفتخیز جنوب و فلات قاره اعلام کرد و گفت: در هر صورت این پاسخ به هیچ وجه جواب قانع کننده ای برای کارفرمایانی که باید ماهیانه حقوق کارکنان خود را پرداخت کنند ، نیست.کرانی افزود: به خاطر وعده هایی که بیشتر از سوی ملی حفاری داده می شود صاحبان کسب و کارهای صنعتی خوزستان با مشکلات بانکی و حقوقی متعددی رو به رو شده اند.این فعال اقتصادی خوزستان با اشاره به تاخیر در پرداخت چک ها کارآفرینان، گفت:کارگاه های صنعتی در معرض تعطیلی قراردارند و بر همین اساس از نمایندگان مجلس شورای اسلامی درخواست می شود که به موضوع ورود کنند و اجازه ندهند که مشکلات به وجود آمده منجر به بیکار شدن افراد زیادی از کارگران خوزستانی شود.** بی توجهی دستگاه ها به تهاتر مطالبات و بدهی هاعضو هیات ‌رییسه شهرک صنعتی شماره سه اهواز نیز در این باره ، گفت: برخی صنایع موجود خوزستان به دلیل پرداخت نشدن مطالبات از سوی شرکت های وابسته به وزارت نفت در خوزستان بیش از هفت ماه است که به کارکنان خود حقوق پرداخت نکرده اند.سید علیرضا طباطبایی ادامه داد: دستگاه های دولتی از مشکلات پدید آمده اطلاع دارند اما بازهم ماموران بیمه، مالیات و شهرداری به کارگاه ها مراجعه می کنند و به بحران های موجود دامن می زنند.وی با تاکید بر بی توجهی دستگاه ها به مصوبه هیات دولت مبنی بر تهاتر مطالبات و بدهی شرکت ها ، گفت: مسئولان این دستگاه ها خود را مجری قانون می دانند و برای پرداخت اینگونه بدهی ها مجبور هستیم که دست به تعدیل نیرو بزنیم.این فعال اقتصادی با اشاره به آخرین برآوردهای صورت گرفته میزان مطالبات سازندگان، صنایع و تامین کنندگان صنعت نفت را در خوزستان بیش از سه هزار میلیارد ریال دانست و افزود: بر اساس وعده داده شده قرار بود شرکت مناطق نفتخیز جنوب ماهیانه علاوه بر یک هزار میلیارد ریال از مطالبات شرکت ملی حفاری ایران با هدف پرداخت حقوق کارکنان ، 200 میلیارد ریال دیگر نیز به منظور پرداخت مطالبات صنایع اختصاص دهد ولی این امر محقق نشد.** درخواست گشایش ال سی برای پرداخت مطالبات قطعه سازانقائم مقام شرکت ملی حفاری ایران نیز در این باره با اشاره به اینکه چند هفته گذشته این شرکت گشایش ال سی برای پرداخت مطالبات قطعه سازان را خواستار شد، گفت: تاکنون به درخواست ملی حفاری پاسخی داده نشده است.محمدرضا تاکایدی افزود: این شرکت از بخش های مختلف 10 هزار میلیارد ریال مطالبات دارد و اگر بخشی از این مبلغ وصول شود بدهی ملی حفاری به صنایع، سازندگان و ارایه دهندگان خدمات پرداخت می شود.**شرکت نفت می گوید پولی برای پرداخت نداریماستاندار خوزستان نیز در این باره گفت: شرکت ملی نفت تنها یک هزار میلیارد ریال از مطالبات ملی حفاری را برای دادن حقوق کارکنان، پرداخت کرده و باوجود توافق قبلی از پرداخت مبلغ بیشتر از این خودداری کرده است.غلامرضا شریعتی با اشاره به اینکه شرکت مناطق نفتخیز جنوب کارفرمای ملی حفاری ایران محسوب می شود، افزود: با وجود اینکه شرکت مناطق نفتخیز جنوب را برای پرداخت مطالبات پیمانکاران زیر فشار قرار داده بودیم اما همچنان شاهد هستیم که در این زمینه اقدام جدی از سوی شرکت ملی نفت صورت نگرفته و از پرداخت صورت وضعیت های مورد تایید مدیرعامل مناطق نفتخیز جنوب خودداری، و عنوان شده که پولی برای پرداخت ندارد.رییس شورای تامین خوزستان ادامه داد:در راستای پیگیر مطالبات صنایع خوزستان در روزهای آتی در تلاش برای مذاکره و پیگیری موضوع از شرکت ملی نفت و وزارت نفت خواهم بود.** تاثیر مطالبات عقب افتاده بر امنیت شغلی خوزستانی ها با وجود اینکه شرکت های نفتی برای تامین نیازهای خود از صنایع داخلی خوزستان استفاده می کنند، اما پرداخت نکردن مطالبات آنها درماه های گذشته مشکلات جدی را در این صنایع به وجود آورده و حتی امنیت شغلی بخش زیادی از کارکنان و کارگران خوزستانی را به صورت جدی در معرض خطر قرار داده است.این در حالی است که انجمن ها و واحدهای صنفی این صنایع در تلاش برای جلوگیری از ایجاد تجمع های اعتراضی در مقابل شرکت های نفتی بوده اند اما ظهر روز گذشته تعدادی از صاحبان کارگاه های صنعتی برای دریافت مطالبات خود در اهواز دست به تجمع زدند.یکی از راهکارهایی که تشکل های صنفی صنایع تامین کننده و سازنده تجهیزات نفتی دنبال می کنند، مصوبه شورای تامین خوزستان برای وصول مطالبات است.گفتنی است، شرکت ملی مناطق نفتخیز جنوب با پنج شرکت تابعه نفت و گاز مسجدسلیمان ، آغاجاری ، گچساران ، کارون و مارون روزانه حدود سه میلیون بشکه نفت خام و بیش از یکصد میلیون متر مکعب گاز طبیعی تولید می کند.ستاد مرکزی شرکت ملی مناطق نفتخیز جنوب در اهواز است.شرکت ملی حفاری ایران که در سال 58 به عنوان یک شرکت تابعه از شرکت ملی نفت ایران تأسیس شد، هم‌ اکنون با در اختیار داشتن 75 دستگاه دکل حفاری خشکی و دریایی، ناوگان گسترده‌ ای از ماشین‌ آلات ترابری و پشتیبانی، دستگاه‌ های جانبی حفاری، تجهیزات اسیدکاری، سیمان‌ کاری و لوله‌ گذاری، بیش از 90 درصد از خدمات مورد نیاز حفاری را برای شرکت‌ های نفتی ایرانی فراهم، و در عمل به صورت خودگردان فعالیت می کند.7148/ 6037            "}