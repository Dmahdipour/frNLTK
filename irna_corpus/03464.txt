{"onTitr":"","titr":" معرفی هیات انتخاب جشنواره فیلم کوتاه تهران","describe":" تهران- ایرنا- اعضای هیات انتخاب آثار بخش تجربی سی و پنجمین جشنواره بین‌المللی فیلم کوتاه تهران معرفی شدند.", "text":"به گزارش روز سه شنبه گروه فرهنگی ایرنا، سعید شاه‌حسینی، آبتین مظفری و تیام یابنده با حکم سیدصادق موسوی دبیر سی و پنجمین جشنواره بین‌المللی فیلم کوتاه تهران، به عنوان هیات انتخاب آثار بخش پویانمایی این جشنواره منصوب شدند.شاه‌حسینی کارشناس ارشد سینما از دانشگاه هنر تهران و دکترای علوم ارتباطات اجتماعی از دانشگاه علامه طباطبایی است.وی ساخت 50 فیلم کوتاه و نیمه بلند مستند و داستانی؛ ساخت مجموعه‌‎های تلویزیونی آموزشی «برش»، مستند «دست ساخته‌ها»، مجموعه آموزشی «دانستنیها» را نیز در کارنامه کاری خود دارد.مظفری کارشناس سینما از دانشگاه سوره؛ فیلم‌ساز، تدوینگر، عکاس؛ ساخت فیلم‌های کوتاه «آدم‌های روی کاناپه» و «پیدایش» را در کارنامه خود دارد.یابنده نیز با مدرک کارشناس ارشد کارگردانی سینما از دانشگاه هنر تهران؛ نویسندگی و کارگردانی فیلم‌های کوتاه داستانی، تجربی و مستند اجتماعی را در کارنامه خود دارد.از جمله آثار وی می‌توان به کوتاه تجربی3-D ، مستند اجتماعی سینما و یک عالمه کوری، داستانی اعتراف، کوتاه تجربی سرنگ، مستند بیوگرافی محمد تاجران سفیر صلح ایرانی اشاره کرد.سی و پنجمین جشنواره بین‌المللی فیلم کوتاه تهران به منظور شناسایی و معرفی برترین آثار کوتاه در سطح ملی و بین‌المللی و همچنین ایجاد رقابت سازنده بین فیلم‌سازان از 18 تا 23 آبان97 برگزار خواهد شد.فراهنگ**9246** 1055            "}