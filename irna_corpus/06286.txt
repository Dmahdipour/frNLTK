{"onTitr":"","titr":" هوای تهران پاک شد","describe":" تهران-ایرنا- کیفیت هوای تهران امروز (یکشنبه) با کاهش 28 واحدی غلظت آلاینده ذرات معلق با قطر کمتر از 2.5 میکرون نسبت به روز گذشته با شاخص 41 در شرایط پاک قرار گرفت.", "text":"به گزارش روز یکشنبه شرکت کنترل کیفیت هوای تهران، میانگین غلظت آلاینده ذرات معلق با قطر کمتر از 2.5 میکرون هوای پایتخت در 24 ساعت گذشته منتهی به 8 صبح امروز از 69 به 41 کاهش داشته و پاک است.در همین مدت میزان آلاینده ذرات معلق با قطر کمتر از 10 میکرون از 61 به 31 کاهش و آلاینده منوکسیدکربن بر روی عدد 18 ثابت مانده است.بر همین اساس، ایستگاه های فرمانداری شهر ری (منطقه 20 ) با شاخص 65 و شهرداری منطقه 21 و تربیت مدرس (منطقه 6) به طور مشترک با شاخص 55 بیشترین حجم آلودگی شهر تهران را در 24 ساعت گذشته داشته اند.همچنین ایستگاه های گلبرگ (منطقه 8) با شاخص 21، مسعودیه (منطقه 15) با شاخص 22 و شهرداری منطقه  2 و اقدسیه(منطقه یک) به طور مشترک با شاخص 27 پاک ترین مناطق شهر تهران طی این مدت بودند.«شاخص کیفیت هوا (Air Quality Index = AQI) معیاری برای تعیین روزانه کیفیت هوا و میزان ارتباط آن با سطوح سلامتی افراد است که به ترتیب از صفر تا 50 در شرایط پاک (سبز)، 51 تا 100 در شرایط سالم (زرد و حدمجاز استاندارد یا حد سلامت)، 101 تا 150 در شرایط ناسالم برای گروه حساس (نارنجی)، 151 تا 200 در شرایط ناسالم (قرمز)، 201 تا 300 در شرایط بسیار ناسالم (بنفش) و 301 تا 500 در شرایط خطرناک (ارغوانی) تعیین شده است.»تهرام/9353 / 1539 /            "}