{"onTitr":"","titr":" کلاهبرداران مسکن در البرز دستگیر شدند","describe":" کرج-ایرنا- جانشین فرمانده انتظامی البرز گفت: کلاهبردارانی که  160 واحد مسکونی را  به خریداران متعدد فروخته بودند در این استان دستگیر شدند.", "text":"سردارسید جعفر حسینی روز پنجشنبه در جمع خبرنگاران افزود: ماموران پلیس البرز در پی طرح چند  شکایت مردمی مبنی براینکه املاک خریداری شده توسط آنان به  افراد دیگر نیز فروخته شده است، موضوع در دست بررسی قرار دادند.وی اضافه کرد: بررسی  بیشتر پلیس مشخص  کرد که کلاهبرداران با اجاره  تعدادی واحد تجاری و راه اندازی دفاتر مشاور املاک ضمن جذب مشتری، املاک  را همزمان به چند نفر می فروختند.حسینی افزود: تحقیقات نشان داد که سر دسته این کلاهبرداران از ایران به  ترکیه متواری شده و این در قبال فروش160 واحد مسکونی مبالغ میلیاردی به جیب زده است. وی گفت: پلیس البرز با نیابت قضایی متهم را حین ورود به کشور در فرودگاه امام خمینی (ره) دستگیر کرد.جانشین فرمانده انتظامی البرز بیان داشت:  تاکنون سه نفر دراین زمینه دستگیر شده اند که به  150 میلیارد ریال کلاهبرداری اعتراف کردند.**  2 کلاهبردار اینترنتی در البرزدستگیر شد جانشین فرماندهی انتظامی البرز در بخش دیگری از سخنان خود از دستگیری 2 کلاهبردار اینترنتی که از حساب های بانکی دیگران  برداشت غیر مجاز داشتند در این استان دستگیر شدند.حسینی افزود: یکی از شکایان این پرونده  اعلام کرد که یک خانم در تماس تلفنی وعده برنده شدن در قرعه کشی شرکت مخابرات  را به وی می دهد و شاکی را پای دستگاه خود‌ پرداز بانکی می کشاند.وی ادامه داد: این کلاهبردار 410 میلیون ریال از حساب این طعمه برداشت می کند.جانشین فرمانده انتظامی البرز اضافه کرد:  تحقیقات پلیس نشان داد  این مبلغ به حساب یک شرکت خرید اینترنتی واریز شده است.وی  افزود: این کلاهبردار  حساب افراد را خالی و در قبال آن خرید های اینترنتی با هدایت همسر سابق خود انجام می داد.جانشین فرمانده انتظامی استان البرز خاطرنشان کرد: که در بازرسی از محل سکونت وی 128 عدد انواع یخچال، ماشین لباسشویی، فرش ، ماشین ظرفشویی، کولر و سایرلوازم برقی کشف شد.حسینی گفت: در این زمینه 2 نفر دستگیر شدند که از آنان 30 میلیارد ریال کشف شد.در سال های گذشته با گسترش خدمات فضای مجازی برخی افراد کلاهبردار با ترفندها و شیوه های مختلف از مردم کلاهبرداری می کنند که هوشیاری در مقابل این افراد ضروری است.2098/ 6155            "}