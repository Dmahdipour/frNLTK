{"onTitr":"","titr":" نظارت بر باشگاه های بدنسازی دغدغه فدراسیون پرورش اندام است","describe":" ارومیه- ایرنا- رییس فدراسیون بدنسازی و پرورش اندام گفت: نظارت بر نحوه عملکرد باشگاه های خصوصی بدنسازی در سطح کشور از مهمترین دغدغه های این فدراسیون به شمار می رود.", "text":"ناصر پورعلی فرد روز چهارشنبه در مجمع انتخاباتی هیات بدنسازی و پرورش اندام آذربایجان غربی افزود: کنترل و نظارت بر فعالیت باشگاه های خصوصی در راستای ارائه خدمات مفید و پاک به ورزشکاران این رشته بدون حمایت ادارات کل ورزش و جوانان و هیات های مربوطه میسر نیست.وی بیان کرد: جلوگیری از تهدیدهای موجود در این رشته و تبدیل آن به فرصت از جمله وظایفی است که بر دوش فدراسیون و هیات های بدنسازی سنگینی می کند.وی ادامه داد: همه ما وظیفه داریم فضایی در باشگاه های بدنسازی و پرورش اندام ایجاد کنیم تا خانواده ها با آرامش خاطر بیشتری فرزندان و جوانان خود را به این محل ورزشی بسپارند.رییس فدراسیون بدنسازی و پرورش اندام کشور گفت: باید امانت دار خوبی برای حفظ و تربیت جوانان ورزشکار باشیم و این امانت داری در سایه همکاری و همدلی همه جانبه ایجاد می شود.پورعلی فرد عملکرد هیات آذربایجان غربی و صعود 13 پله ای طی چهار سال گذشته را خوب اعلام کرد و گفت: این هیات از رتبه 16 در سال 93 به رتبه سوم در سال 96 رسیده است که شایسته قدردانی است.مدیرکل ورزش و جوانان آذربایجان غربی نیز در این مجمع گفت: هیات بدنسازی و پرورش اندام استان جزو هیات های فعال و برنامه محور است که بازیکنان زیادی تربیت و به تیم های ملی تقدیم کرده است.عبدالله چمن گلی استفاده از تجربیات و توانمندی های افراد با تجربه و پیشکسوت را یکی از راهکاری پیشرفت هیات های ورزشی عنوان کرد و افزود: همکاری و همدلی همه اعضای خانواده ورزش بسیاری از مسائل و مشکلات هیات های ورزشی را هموار کرده و مسیر آنها را به سوی موفقیت و پیشرفت سوق می دهد که باید در دستور کار قرار گیرد.به گزارش ایرنا با برگزاری مجمع انتخاباتی هیات بدنسازی و پرورش اندام آذربایجان‌غربی 'محمدرضا علیزاده امامزاده' با کسب 16 رای برای یک دوره چهار ساله دیگر به عنوان رییس این هیات انتخاب شد. مجمع انتخاباتی هیات بدنسازی و پرورش اندام استان با حضور ناصر پورعلی فرد رییس فدراسیون برگزار شد.در انتخابات این هیات پنج کاندیدا ثبت نام کرده بودند که با انصراف سه تن از آنها انتخابات با حضور 2 کاندیدابه انجام رسید که مهیار هاشمی دیگر کاندیدا نتوانست آرای لازم برای تصدی ریاست هیات را کسب کند.علی جباری، سیدعلی رضوی و مسعود قدرتی قبل از انتخابات انصراف دادند.7156/2093            "}