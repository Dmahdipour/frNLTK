{"onTitr":"","titr":" بارندگی در گیلان در 55 سال گذشته بی سابقه بوده است","describe":" رشت- ایرنا- معاون مدیریت اداره کل بحران استانداری گیلان گفت:  بارش هایی که در گیلان طی 24 ساعت (9:30 جمعه تا 9:30 شنبه  اتفاق افتاد، طی 55 سال گذشته در  استان بی سابقه بوده است.", "text":"کاظم یوسفی روز یکشنبه در گفت و گو با ایرنا با اشاره به اینکه از زمان شروع بارش ها تا ساعت 10 صبح امروز، 318 میلیمتر در رودسرباران باریده است، افزود: فقط در عرض 24 ساعت در رودسر 301 میلیمتر بارندگی داشتیم و در بیش از 12 نقطه استان در همین مدت افزون بر یکصد میلیمتر باران بارید.وی بیشترین مشکل را در حال حاضر در استان آبگرفتگی عنوان و بیان کرد: باید آب فروکش کند تا در جاهایی که آب و برق و گاز مردم قطع شده ، بتوانیم  برای رفع مشکل و  خدمات رسانی شتاب دهیم. وی یادآور شد:  بارش شدید باران  به تاسیسات زیر بنایی 12 شهرستان  خسارت جدی وارد کرده است. سرپرست اداره پیش بینی و هشدار سریع اداره کل هواشناسی گیلان نیز گفت: از زمان شروع بارش ها ( جمعه) تا ساعت 10 صبح امروز( یکشنبه) رودسر با 318 میلیمتر رکورد داربارش باران در استان بوده است.مازیار غلامی به ایرنا افزود: دومین شهرستان از لحاظ میزان بارش در چابکسر با 309 میلیمتر در ایستگاههای هواشناسی استان ثبت شده است. وی اضافه کرد: رشت مرکز استان گیلان نیز طی این مدت شاهد  108 میلیمتر بارش باران بود.وی با بیان اینکه این آمار فقط مربوط به نقاطیست که ایستگاه هواشناسی دارد،  تصریح کرد: در بعضی شهرستان ها که ایستگاه  هواشناسی نداریم، باران قابل توجهی داشتیم.غلامی با اشاره به اینکه  بارش ها در استان تداوم دارد، پیش بینی کرد: سامانه بارشی  از امروز بعدظهر و عصر ضعیف و طی عصر و امشب قطع  شود و طی امشب قطع بارش ها را در استان داشته باشیم.وی تصریح کرد: براساس نقشه های هواشناسی از فردا( دوشنبه) روند کاهش ابر و افزایش نسبی دما پیش بینی می شود و تا پایان هفته گاهی با گذر امواج کم و  بیش ناپایدار در بعضی نقاط دور از انتظار نیست . بارش شدید باران که از بعد ظهر روز جمعه در استان شروع و با شدت و ضعف به تناوب تا کنون در استان ادامه داشته ، موجب آبگرفتگی در شهرها و روستاها و واحدهای مسکونی و وقوع سیلاب و آسیب به راهها و تخریب چندین دهنه پل و دشواری هایی برای مردم استان شده است. 7296 /6030            "}