{"onTitr":" با آغاز دومین روز دادگاه لاهه؛    ","titr":" وکلای ایران شکایت 2 میلیارد دلاری علیه آمریکا را طرح می کنند","describe":" تهران – ایرنا – وکلای ایران در دادگاه لاهه امروز طی دومین روز بررسی شکایت از تصرف 2 میلیارد دلار از دارایی های بانک مرکزی ایران در آمریکا، مطالب و مستندات خود را در دو نوبت صبح و عصر مطرح می کنند.", "text":"به گزارش روز چهارشنبه ایرنا، در جریان نخستین روز بررسی پرونده شکایت ایران علیه آمریکا، وکلای واشنگتن پریروز (دوشنبه) به بیان دفاعیات خود و ایراد اتهام های بی اساس علیه ایران پرداختند.جمهوری اسلامی ایران 26 خرداد 1395 درباره اختلاف مربوط به تخلفات دولت آمریکا نسبت به پیمان مودت روابط اقتصادی و حقوق کنسولی میان ایران و آمریکا که در روز 15 اوت 1955 (23 مرداد 1334) از سوی دو طرف امضا و در 16 ژوئن 1957(26 خرداد 1336) لازم الاجرا شده است، دادخواستی را در دفتر دیوان بین‌المللی دادگستری ثبت کرد. در دادخواست ایران به دادگاه لاهه آمده است: ایالات متحده با این موضع که ایران حامی تروریسم است (موضعی که ایران آن را قویاً رد می‌کند) شماری اقدامات اجرایی و قانون‌گذاری اتخاد کرده که اثر عملی آن‌ها تاثیر بر منافع و دارایی‌های ایران و موسسات ایرانی از جمله بانک مرکزی ایران و برخلاف پیمان مودت و از طریق اجرای رسیدگی‌ هایی قضایی علیه ایران است.وکلای آمریکا در روز نخست جلسات استماع شفاهی، موضوع نقض پیمان مودت از سوی واشنگتن را رد و ایران را به سوءاستفاده از دیوان متهم کرده و همچنین ادعاهای واهی واشنگتن مبنی بر دخالت ایران در انفجار مقر نظامیان آمریکایی در سال 1983 میلادی در بیروت را تکرار کردند. آنان ضمن اینکه مدعی شدند که ایران تامین کننده مالی حزب الله لبنان است، تهران را فاقد صلاحیت برای طرح شکایت علیه تصرف دارایی های خود در آمریکا دانستند.جلسه امروز در دو نوبت صبح (11:30 تا 2:30 به وقت تهران) و بعد از ظهر (4:30 تا 6:30 به وقت تهران) تشکیل می شود و بنا بر برنامه اعلام شده از سوی دادگاه، آمریکا و ایران به ترتیب در روزهای پنجشنبه و جمعه آتی سه ساعت زمان برای پاسخگویی به موارد مطرح شده از سوی طرف مقابل و بیان مطالب خود در اختیار دارند.دیوان بین المللی دادگستری پیشتر و پس از چهار روز جلسات استماع شفاهی و چندین هفته بررسی پرونده، رای به تعلیق برخی تحریم های ضد ایرانی آمریکا دادند. صدور حکم نهایی ممکن است چندین سال به طول بیانجامد.پس از اعلام این رای مقدماتی، آمریکا اعلام کرد که از پیمان مودت خارج خواهد شد. اروپام**3092**1485            "}