{"onTitr":"","titr":" بازیکن اسبق چلسی به پرداخت 17 میلیون یورو غرامت محکوم شد","describe":" تهران- ایرنا- درخواست استیناف «آدرین موتو» بازیکن پیشین تیم چلسی از سوی دادگاه حقوق بشر اروپا (ECHR) رد شد و این بازیکن باید مبلغ 17 میلیون یورو به عنوان غرامت به آبی ها پرداخت کند.", "text":"به گزارش ایرنا، تارنمای فوتبال ایتالیا روز سه شنبه نوشت: پس از مثبت اعلام شدن تست کوکایین، این بازیکن در سال 2004 به 7 ماه محرومیت محکوم شد.در نتیجه این محرومیت، موتو به دلیل تخطی از مفاد قرارداد از چلسی جدا شد اما پس از پیوستن به یوونتوس، با درخواست استیناف آبی ها مبنی بر پرداخت غرامت به دادگاه احضار شد.شورای حل اختلاف فیفا در سال 2008، موتو را به پرداخت 17 میلیون یورو غرامت محکوم کرد؛ همین مرجع در سال 2013، مقرر کرد که غرامت مذکور باید توسط 2 باشگاه لیوورنو و یوونتوس پرداخت شود چرا که موتو پس از اطلاع از تمام شدن سهمیه خریدهای اروپایی تورینی ها، با لیوورنو قرارداد امضا کرده بود.با این وجود حکم مذکور 2 سال بعد یعنی در سال 2015 توسط دادگاه حکمیت ورزش (کاس) لغو شد و مسوولیت پرداخت غرامت بار دیگر بر گردن موتو واگذار شد.در ادامه، موتو که تقریبا از همه جا ناامید شده بود به دادگاه حقوق بشر اروپا روی آورد و حالا با توجه به رد درخواستش توسط این نهاد، ظاهرا چاره ای جز پرداخت 17 میلیون یورو به چلسی ندارد.گفتنی است موتو مصرانه تاکید دارد که استطاعت پرداخت مبلغ مذکور را ندارد.ورزشی**3991**9129            "}