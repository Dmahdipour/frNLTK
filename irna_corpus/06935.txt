{"onTitr":"","titr":" نماینده تهران قهرمان مسابقات شطرنج کارگری کشور شد","describe":" اهواز – ایرنا – رییس هیات ورزش کارگری خوزستان گفت: مسابقات قهرمانی شطرنج کارگری کشور با قهرمانی تیم بهره برداری مترو تهران به پایان رسید.", "text":"حمید غفاری روز شنبه در گفت و گو با خبرنگار ایرنا اظهار داشت: چهارمین دوره مسابقات شطرنج کارگری کشور و انتخابی تیم‌ ملی جهت اعزام به مسابقات جهانی با عنوان یادواره &#39;شهدای حمله تروریستی اهواز، از روز 11 مهرماه به مدت چهار روز با حضور 16 تیم از سراسر کشور در اهواز برگزار شد.وی افزود: تیم هایی از استان های خراسان رضوی ، تهران ، قزوین ، زنجان ، لرستان ، مرکزی ، کرمانشاه ، ایلام ، اصفهان ، فارس ، بوشهر ، کهکیلویه و بویر احمد ، یزد و سه تیم از خوزستان در 6 دور به روش سوییسی با یکدیگر به رقابت پرداختند که در نهایت تیم بهره برداری مترو تهران به مقام قهرمانی رسید. رییس ورزش کارگری خوزستان ادامه داد: تیم های فولاد اکسین خوزستان و منطقه آزاد اروند به ترتیب عنوان های دوم و سوم مسابقات را بدست آوردند.وی به حضور شطرنج بازان مطرح کشور در این رقابت ها اشاره کرد و افزود: خوزستان برای سومین بار میزبان این دوره از رقابت‌ ها بود و شطرنج بازان خوزستانی در قالب سه تیم در این رقابت ها شرکت کردند.به گزارش ایرنا در حاشیه مسابقات قهرمانی شطرنج کارگران کشور یک دوره مسابقه ریتد برق آسا با زمان 3 دقیقه و 2 ثانیه ویژه شاغلین تامین اجتماعی برگزار شد. 9879/6002            "}