{"onTitr":"","titr":" مردم ایوان سه میلیارد ریال در جشن عاطفه ها  اهدا کردند","describe":" ایلام - ایرنا - مدیر کمیته امداد ایوان گفت: مردم این شهرستان در مرحله اول و دوم جشن عاطفه ها سه میلیارد و 100 میلیون ریال کمک های نقدی و غیرنقدی به دانش آموزان بی بضاعت اعطا کردند.", "text":"حمید ایراندوست روز چهارشنبه در گفت و گو با خبرنگار ایرنا اظهار داشت: در مرحله دوم جشن عاطفه ها ویژه مدارس  با شعار لبخند مهر بسته به مهر شما هفت هزار پاکت جمع آوری کمک بین دانش آموزان مدارس این شهرستان توزیع شد.وی افزود: در مرحله دوم جشن عاطفه ها در شهرستان ایوان 102 میلیون و 664 هزار ریال کمک نقدی از طریق دانش آموزان اهدا شد.ایراندوست یادآور شد: مرحله اول جشن عاطفه ها که از اوایل تیرماه امسال آغاز و تا 15 شهریور ادامه داشت سه میلیارد ریال کمک های نقدی و غیر نقدی از طریق خیران و حامیان فقرا به کمیته امداد و مرکز نیکوکاری امام علی (ع) شهرستان ایوان اهدا شد. وی با بیان اینکه دانش آموزان شهرستان ایوان در جشن عاطفه های سال گذشته 2 میلیارد و 132 میلیون ریال کمک نقدی و غیر نقدی به نیازمندان اهدا کردند، ادامه داد: این میزان کمک امسال 45 درصد افزایش یافت.به گفته وی جشن عاطفه ها همه ساله نیمه نخست مهرماه با هدف کمک به دانش آموزان بی بضاعت برگزار و هدایای جمع آوری شده بین دانش آموزان نیازمند سراسر شهرستان توزیع می شود.ایراندوست افزود: کمک هایی که در 2 مرحله جشن عاطفه ها جمع آوری شد، توسط این نهاد با اولویت مناطق دورافتاده و محروم توزیع شده است.در سال تحصیلی 97 - 96 تعداد 9هزار دانش آموز در مقاطع تحصیلی سه گانه در 106 مدرسه و واحد آموزشی شهرستان ایوان مشغول تحصیل بودند.7180/6034            "}