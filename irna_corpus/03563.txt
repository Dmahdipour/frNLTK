{"onTitr":" مرجع ملی حقوق کودک:    ","titr":" پرهیز از موازی کاری احقاق حقوق کودکان را میسر می کند","describe":" تهران- ایرنا- مرجع ملی کنوانسیون حقوق کودک در بیانیه ای به مناسبت هفته کودک آورده است: مشارکت و همکاری همه دست اندرکاران جامعه مدنی و پرهیز از موازی کاری ها گامی در راستای احقاق حقوق کودکان است.", "text":"به گزارش ایرنا از وزارت دادگستری، در بیانیه مرجع ملی کنوانسیون حقوق کودک که امروز سه شنبه منتشر شده، آمده است: نام گذاری هفته ای به نام کودکان، فرصتی است تا علاوه بر برگزاری نشست ها، میزگردها و همایش ها توسط دستگاه های دولتی و غیردولتی متولی امر، چشم انداز و برنامه های اجرایی در مورد کودکان مرور شود تا با عزمی جدی تر در این مسیر گام برداریم. این بیانیه تاکید می کند: حرکت به سوی نگاه حق مدارانه در حوزه کودک، یگانه راه تضمین حق کودکان نه تنها به عنوان آینده سازان بلکه به عنوان انسان هایی مستقل و مختار است.در اسلام حقوق بشر از حقوق کودک آغاز می شود و در آموزه های دینی به این موضوع به طور دقیق و عمیق پرداخته شده است.این بیانیه می افزاید: تامین نیازهای کودک باید آنها را به شهروندان بزرگسال مسئول و علاقمند به امور جامعه تبدیل کند. همه کودکان حق دارند نیازهای اساسی آنها برآورده شود و این نیازهای اساسی نه تنها شامل نیازهای لازم برای بقا و امنیت که شامل حقوقی است که به آنها امکان دهد تا حد توانایی خود به رشد جسمی و ذهنی برسند و با توجه به سن و میزان رشد خود به عنوان عضوی از جامعه عمل کنند.مرجع ملی کنوانسیون حقوق کودک خاطرنشان می کند: کودکان باید بیاموزند رعایت حقوق، بخشی از الگوی روابط بشر است و هر کس دارای حقوقی است همچنین آنان باید بدانند به مثابه فرد انسانی همچون دیگر آدمیان از همه حق ها و آزادی های بشر بهره مند هستند.در ادامه این بیانیه آمده است: ظرافت خاص کودک و آسیب پذیری او در میان فساد، تباهی، خودکامگی و خودخواهی های فردی و اجتماعی در سطح داخلی و بین المللی همیشه او را در معرض خطرات و آسیب های گوناگون مانند جنگ، فقر، بهره کشی، خرید و فروش، بردگی و دیگر رفتارهای غیرانسانی قرار می دهد.  اجتمام*٣٢٢٩*1834            "}