{"onTitr":"","titr":" ال پاییس:استراتژی جدید آمریکا بر روی ایران متمرکز است","describe":" مادرید- ایرنا- روزنامه ال پاییس و خبرگزاری اروپاپرس اسپانیا در گزارش های جداگانه ای اعلام کردند: استراتژی جدید آمریکا با ادعای مبارزه با تروریسم بر روی ایران تمرکز دارد.", "text":"به گزارش عصر جمعه ایرنا، ال پاییس نوشت: دولت ترامپ می‌ گوید که نخستین قدرت جهان همچنان از تهدیدهای ایران از طریق شبکه جهانی‌ عملیاتی و حمایت دائم او از انواع گروه های تروریستی رنج می‌ برد.به گزارش این رسانه، «جان بولتون» مشاور امنیت ملی‌ کاخ سفید در کنفرانس مطبوعاتی با اشاره به انقلاب اسلامی که باعث سرنگونی شاه و قطع روابط بین ایران و آمریکا شد، ایران را بانک مرکزی تروریسم بین المللی از سال 1979 نامید و تاکید کرد که هدف کاخ سفید به صفر رساندن صادرات نفت و گاز با اعمال دوباره تحریم ها علیه تهران است.این رسانه اسپانیایی اعلام کرد: این گزارش که رویکرد آن بیشتر تئوری است تا عملی‌، تحت تاثیر دکترین 'آمریکا نخست' ترامپ قرار دارد. در این رابطه، تشابه ها و اختلاف های قابل توجهی‌ نسبت به استراتژی باراک اوباما وجود دارد. به عنوان مثال این گزارش تمرکز بیشتری بر روی تهدیدهای سایبری می‌ گذارد و از اصطلاح اسلام گرایی رادیکال که اوباما از آن به دلیل تحریک جهان عرب اجتناب می‌ کرد، استفاده می‌ کند.ال پاییس اضافه کرد: ترامپ با وعده ممنوعیت ورود همه مسلمانان خارجی‌ به آمریکا، اسلام هراسی را به یکی‌ از ستون های تبلیغات انتخاباتی خود در سال 2016 تبدیل کرد. پیشنهاد او پس از رسیدن به ریاست جمهوری منجر به محدودیت سفر شهروندان 6 کشور با اکثریت مسلمان از جمله ایران شد.این نشریه ادامه داد: ترامپ مخالفت خود به خاطر نقش واشنگتن به عنوان پلیس جهان و مبالغ عظیمی‌ که در خاورمیانه از زمان حملات 11 سپتامبر سرمایه گذاری شده را پنهان نکرده و به رغم اینکه وی اشتیاق ترک منطقه را دارد، تاکنون پذیرفته که حضور نظامی آمریکا در سوریه و افغانستان حفظ شود.این رسانه افزود: در این رابطه، گزارش مذکور همچنین رنگ و بوی واقع گرایی دارد و برای جنگ ترامپ علیه چند جانبه گرایی محدودیت تعیین می‌ کند زیرا به گفته بولتون، این استراتژی اذعان می‌ کند که 'آمریکا نخست' به معنی‌ 'تنها آمریکا' نیست و این کشور قصد دارد طیف وسیعی از شرکای خود برای مقابله با تروریسم به ادعای او حمایت شده از سوی ایران و دیگر انواع افراط گرایی خشونت آمیز را گسترش دهد.همچنین خبرگزاری اروپاپرس نیز نوشت: دولت ترامپ استراتژی جدید مبارزه با تروریسم خود را بر روی ایران و به ادعای او گروه هایی‌ که از سوی تهران مورد حمایت قرار می‌ گیرند، متمرکز خواهد کرد.این رسانه افزود: این استراتژی که از سوی بولتون معرفی‌ شد، نخستین استراتژی از سال 2011 است، هنگامی که دولت اوباما تنها بر روی تهدید گروه القاعده و رهبر آن «اسامه بن لادن» متمرکز شده بود.به نوشته اروپاپرس، در حالی‌ که در گزارش استراتژی سال 2011، نام ایران فقط یک بار به چشم می‌ خورد و این کشور به عنوان کشور 'فعال و مروج تروریسم' معرفی‌ شده بود، گزارش کنونی نشان می‌ دهد که دولت ترامپ چگونه ایران را در مرکز نگرانی های واشنگتن قرار داده است.شبد *1*491**9122            "}