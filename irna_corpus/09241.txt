{"onTitr":" فرماندار بیرجند:    ","titr":" تعالیم روح بخش قرآن بین جوانان نهادینه شود","describe":" بیرجند - ایرنا - فرماندار بیرجند گفت: با توجه به تاسی انقلاب اسلامی از قرآن کریم، تعالیم روح بخش این کتاب آسمانی باید بین جوانان و نوجوانان نهادینه شود.", "text":"به گزارش ایرنا علی ناصری شامگاه چهارشنبه در آیین تجلیل از دست اندرکاران برگزاری چهل و یکمین دوره مسابقات قرآن کریم خراسان جنوبی افزود: در کشوری زندگی می کنیم که تعالیم قرآن به عنوان زیربنای شکل دهنده نظام نقش آفرینی می کند و این نعمت را باید قدر دانست.وی گفت: بنیانگذار انقلاب اسلامی با تاسی از قیام عاشورا و تعالیم قرآن، نهضتی را پدید آورد که مدنظر ائمه اطهار (ع) است.فرماندار بیرجند اظهار داشت: با توجه به شکل گیری این نظام می طلبد که قرآن در زندگی فردی و اجتماعی مردم این سرزمین ساری و جاری باشد و به طور حتم برگزاری مسابقات قرآنی نقش تعیین کننده ای در برقراری این مهم خواهد داشت.** راهیابی 15 نفر به مرحله کشوری چهل و یکمین دوره مسابقات قرآن کریمرئیس اداره اوقاف و امور خیریه شهرستان بیرجند هم گفت: در چهل و یکمین دوره مسابقات استانی قرآن کریم خراسان جنوبی 15 نفر به مرحله کشوری راه یافتند که از این تعداد هشت نفر مرد و بقیه زن بودند.حجت الاسلام مهدی قاصری افزود: افراد شرکت کننده در این مسابقات افراد اول تا سوم مسابقات شهرستانی بودند که در رشته های، حفظ، قرائت و اذان خوانی به رقابت پرداختند.وی گفت: 225 نفر در این مسابقات از سراسر استان شرکت کردند که از این تعداد 124 نفر مرد و بقیه زن بودند.در این آیین از دست اندرکاران برگزاری چهل و یکمین دوره مسابقات قرآن کریم خراسان جنوبی تجلیل شد.چهل و یکمین دوره مسابقات قرآن کریم خراسان جنوبی به میزبانی بیرجند از 27 تیر ماه 97 به مدت سه روز برگزار شد.3215 * 6054            "}