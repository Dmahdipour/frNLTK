{"onTitr":"","titr":" مسابقات تور جهانی والیبال ساحلی بندرترکمن آغاز شد","describe":" گرگان - ایرنا - رقابت های والیبال ساحلی تور جهانی تک ستاره بندرترکمن با حضور13 تیم داخلی و خارجی صبح روز چهارشنبه در مجموعه ورزشی امام رضا (ع) این شهر ساحلی در غرب استان گلستان آغاز شد.", "text":"به گزارش خبرنگار ایرنا در اولین مسابقه این رویداد ورزشی، پرویز فرخی و بهنام توکلی در قالب تیم ایران 4 به مصاف تیم جوانان ایران با ترکیب امیر مالمیر و محسن مومن زاده رفتند.در مسابقات بعدی روز اول این رقابت ها، تیم‌های جمهوری چک و ساحل عاج، تیم‌های ملی ایران 6 با تایلند 2، تیم ملی نوجوانان ایران با تایلند 1 و ایران 5 با قزاقستان مسابقه می دهند.مسابقات والیبال ساحلی تور تک ستاره شهرستان بندرترکمن با شرکت یک تیم از جمهوری چک، یک تیم از ساحل عاج، یک تیم از قزاقستان، 2 تیم از تایلند و 8 تیم از ایران به مدت 3 روز در بندرترکمن برگزار می‌شود.براساس قرعه‌کشی، 13 تیم شرکت‌کننده در 4 گروه قرار گرفتند که در گروه اول تیم ملی ایران 1 با ترکیب سالمی و وکیلی، تیم ملی ایران 4 با ترکیب فرخی و توکلی، ایران 5 با ترکیب نیکوفر و کلته ،در گروه دوم تیم‌های ایران 2 با ترکیب رئوفی و میرزاعلی و جمهوری چک و تیم ملی جوانان ایران قرار دارند.در گروه سوم نیز تیم ایران 3 با ترکیب سلاق و پورعسگری ، تیم‌های تایلند 2 و ساحل عاج و در گروه چهارم تیم تایلند 1، تیم قزاقستان به همراه تیم ایران با ترکیب قلی‌پور و یمرلی و تیم ملی نوجوانان ایران حضور دارند.7333/3091/1860            "}