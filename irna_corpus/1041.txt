{"onTitr":" فرماندار سقز:    ","titr":" کارگروه مشترک گردشگری تکاب و سقز تشکیل شود","describe":" مهاباد- ایرنا- فرماندار سقز گفت: با توجه به وجود مثلث گردشگری تخت سلیمان، زیویه و کرفتو در حوزه استحفاظی تکاب و سقز، لازم است کارگروه مشترک گردشگری 2 شهرستان تشکیل شود.", "text":"کامیل کریمیان در حاشیه جلسه شورای اداری تکاب در گفت و گو با خبرنگار ایرنا افزود: تشکیل کارگروه مشترک گردشگری تکاب و سقز در راستای ایجاد هم افزایی و ارتقا سطح ارائه خدمات به گردشگران و مسافران ضروری است.وی گفت: تشکیل این کارگروه می تواند موجب بهبود زیرساخت های گردشگری منطقه و ایجاد رونق اقتصادی و اشتغال در این بخش و توسعه همکاری های فرهنگی 2 شهرستان شود.وی بیان کرد: ایجاد این کارگروه مشترک و بهره برداری هدفمند از پتانسیل های گردشگری تکاب و سقز علاوه بر تحقق اهداف اقتصاد مقاومتی با گسترش همکاری های مشترک، موجب ارتقای سطح توسعه یافتگی و تحقق توسعه پایدار در منطقه خواهد شد.فرماندار سقز با اشاره به وضعیت راه ارتباطی تکاب و سقز گفت: مسیر توسعه منطقه از توسعه راه ها و جاده ها می گذرد و اگر محورهای ارتباطی 2 شهرستان نواقصی داشته باشد اثر منفی بر مناسبات فرهنگی و مبادلات اقتصادی 2 شهرستان خواهد گذاشت.وی گفت: شهرهای تکاب و سقز علاوه بر حوزه گردشگری در مزیت های نسبی از جمله کشاورزی و دامداری دارای سابقه مبادلات اقتصادی بوده و لازم است این مبادلات تقویت و ارتقا یابد.به گزارش ایرنا، شهرستان های تکاب با 81 هزار نفر جمعیت در جنوب آذربایجان غربی و سقز با 165 هزار نفر جمعیت در استان کردستان در فاصله 108 کیلومتری از هم واقع شده اند.مجموعه میراث جهانی تخت سلیمان به عنوان چهارمین اثر جهانی ایران در فهرست آثار سازمان یونسکو در تکاب واقع شده و قلعه تاریخی زیویه و غار باستانی کرفتو نیز از مهمترین آثار تاریخی و گردشگری سقز به شمار می رود.7514/3020/2093            "}