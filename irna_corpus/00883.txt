{"onTitr":" معاون وزیر ارتباطات:    ","titr":" رشد شرکت های دانش بنیان لازمه توسعه پایدار است","describe":" تهران-ایرنا- معاون فناوری و نوآوری وزیر ارتباطات و فناوری اطلاعات گفت: باید بر تفکر خلاق و فعالیت های نوآورانه و توسعه شرکت های دانش بنیان تکیه و آن را معرفی کنیم تا توسعه پایدار داشته باشیم.", "text":"به گزارش خبرنگار علمی ایرنا، نصرالله جهانگرد روز پنجشنبه در حاشیه دومین نمایشگاه شرکتهای دانش بنیان، خلاق و فناور در جمع خبرنگاران، افزود: جامعه ای که بخواهد رشد درون زا و پایدار داشته باشد جز با تکیه بر نوآوری به اهداف خود نمی رسد حتی اگر منابع طبیعی فراوان داشته باشد.وی گفت: رشد درون زا یعنی با ترکیب دانش و مواد، بتوان ارزش افزوده بالاتری خلق کرد تا به فروش درون زا و اقتصادی پویا رسید.جهانگرد اظهار داشت: یکی از راهکارهای توجه به تولیدات و محصولات خلاقانه و دانش بنیان داخلی در کشور کنار زدن ساختار اقتصادی وابسته به نفت عنوان است. رویکرد صادرات منوط به رشد درون زا است پس فروش درون زا به این معنا نیست که ما رویکرد بین المللی را کنار بگذاریم بلکه باید ساز و کار اقتصاد کشور به این سمت پیش برود که هم از محصولاتی که در داخل به وجود می آید مصرف و استفاده کرد و هم حمایت کرد تا به بازار جهانی ورود پیدا کند.معاون فناوری و نوآوری وزیر ارتباطات و فناوری اطلاعات یکی از راهکارهای معرفی محصولات و تولیدات دانش بنیان و درون زا را برگزاری نمایشگاه عنوان کرد و گفت: ارزش جایگاهی این نمایشگاه بین همه نمایشگاه هایی که در کشور برگزار می شود برجسته تر است چرا که به طور مشخص به توسعه بازار و رشد اقتصادی شرکت ها چه در سطح داخلی و چه بین المللی توجه دارد. معاون وزیر ارتباطات در بخشی دیگر از سخنان خود، حرکت سیستم اداری ایران برای حمایت از شرکت های دانش بنیان را کُند دانست و اظهار داشت: از ابتدای انقلاب اسلامی تا امروز که 40 سال از آن می گذرد، تمام مصوبات قانونی و حمایتی دولت، تنها در جهت حرکت دادن شرکت ها و افراد به تولید بوده است و در بدو ورود محصولات این شرکت ها به بازار، دیگر حمایتی وجود ندارد. جهانگرد علت این امر را این گونه توضیح داد: با ارزیابی فرایندها و مصوبات اداری کشور به این نتیجه می رسیم که مجموعه قوانین و مقررات کسب و کار و تجارت در ایران معطوف به واردات است. یعنی اگر کسی بخواهد به عنوان نمونه به تولید و پرورش ماهی بپردازد باید حدود 53 مجوز برای این کار دریافت کند اما اگر بخواهد واردات ماهی داشته باشد فقط به 3 مجوز نیاز دارد. غافل از اینکه همین واردات چه ضربه ای به تولیدات داخلی می زند.  وی از حرکت های خوبی که در سال های اخیر در حال رشد در کشور است ابراز امیدواری کرد و گفت: باید ساز  و کارهای اجرایی نظام را در جهت تقویت صنعت و تولیدات دانش بنیان ساماندهی کنیم و در این نوع نمایشگاه ها از شرکا و همتایان بین المللی دعوت کنیم تا بازار رکت های دانش بنیان فعال آشنا شده و همکارهای خود را توسعه دهند.  جهانگرد گفت: هنوز شرکت های دانش بنیان و محصولات آنان به خوبی در داخل کشور معرفی نشده اند و امیدواریم با همراهی و همیاری رسانه های عمومی و بستر دیجیتال زمینه های معرفی این شرکتها فراهم شود تا شاهد توسعه اقتصادی پایدار در کشور باشیم. علمی *9294* 3063            "}