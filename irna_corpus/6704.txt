{"onTitr":" مدیر مرکز منطقه‌ای داوری تهران:    ","titr":" درج حق داوری در قراردادها احقاق حق ایران را ساده‌تر می‌کند","describe":" تهران- ایرنا- مدیر مرکز منطقه‌ای داوری تهران با بیان اینکه آراء سازمان‌های داوری داخلی و خارجی لازم‌الاجرا است، گفت: در قراردادهایی که بین طرف‌های ایرانی و خارجی وضع می‌شود، شرط داوری باید وجود داشته باشد زیرا در این صورت به مراتب احقاق حق شرکت‌های ایرانی ساده تر خواهد بود.", "text":"به گزارش ایرنا، اویس رضوانیان روز شنبه با بیان این مطلب افزود: فارغ از نوع بررسی و تعیین حق خروج یا ماهیت اختلاف و پرداخت خسارات، تعیین مرجع اختلاف در قراردادها باید مورد واکاوری قرار گیرد. وی در توضیح تعیین تکلیف قراردادهای ایران با شرکت‌های خارجی که بعد از برجام و تحریم آمریکا از ایران خارج شدند و نحوه حل اختلاف و جبران خسارات، ادامه داد: بعد از تحریم‌های غیرقانونی و ظالمانه اخیر علیه جمهوری اسلامی توسط ایالات متحده برخی از شرکت‌های خارجی رابطه تجاری خود را به رغم قراردادهایی با بخش‌ خصوصی در میانه کار یا پیش از شروع به کار رها کردند لذا ضرر قابل توجهی متوجه بخش خصوصی و شرکت های درگیر مراودات بین‌المللی شده است.مدیر مرکز منطقه‌ای داوری تهران تصریح کرد: فارغ از نوع بررسی و تعیین حق خروج یا ماهیت اختلاف و پرداخت خسارات، تعیین مرجع اختلاف در قراردادها باید مورد واکاوی قرار گیرد. در قراردادهایی که بین طرف‌های ایرانی و خارجی وضع می‌شود، شرط داوری باید وجود داشته باشد زیرا در این صورت به مراتب احقاق حق شرکت‌های ایرانی ساده تر خواهد بود.رضوانیان بیان کرد: در صورت نبود شرط داوری، نیاز به مراجعه به محاکم، دادگستری و دادگاه‌های کشورهای دیگر است در حالیکه در صورت شرط داوری می‌توان حق را به خوبی در یک دادگاه صالح بی طرف حل و فصل کرد.**ضرورت درج شرط داوری سازمان‌های داخلی در قرارداد شرکت‌های داخلی با خارجیاین عضو دیوان داوری اتاق بازرگانی ایران، یادآور شد: از سوی دیگر در سال‌های اخیر برخی از مراجع داوری و حل و فصل اختلافات، مشکلاتی را برای شرکت‌ها، موکلین و کاربران تجاری ایرانی اعم از عدم وصول هزینه رسیدگی و سنگ اندازی در جریان رسیدگی ایجاد کردند. بنابراین مهمترین توصیه به کاربران تجاری اینکه در انعقاد قراردادها، شرط داوری سازمان‌های داخلی را به عنوان یکی از موارد پیشنهادی درج کنند.رضوانیان ادامه داد: منظور از شرط داوری سازمان‌های داخلی، مراجع داوری داخلی است، ایران همانند هر کشور و سازمان توسعه یافته حقوقی و قضایی دنیا از سازمان‌های داوری برخوردار است و مرکز منطقه‌ای داوری تهران و مرکز داوری اتاق بازرگانی به عنوان دو سازمان داوری به موجب قانون ایجاد شده‌اند که به خوبی در حال حل و فصل اختلافات اشخاص حقوقی، دولتی و بخش عمومی هستند.مدیر مرکز منطقه‌ای داوری تهران و مرکز داوری اتاق بازرگانی با اشاره به اینکه مشابه این سازمان‌ها در کشورهای مختلف اروپایی و آسیایی وجود دارد، گفت: مزیت این دو سازمان داخلی اینکه برای کاربران تجاری به دور از مشکلات در حوزه پرداخت هزینه‌های رسیدگی و سنگ اندازی در جریان رسیدگی می‌توانند کار خود را انجام دهند. سازمان‌های داخلی به نوعی ترویج محصول و خدمات داخلی هستند.وی تاکید کرد: این دو سازمان به عنوان دو سازمان داوری داخلی تخصصی و مستقل باید در وهله اول مورد توجه شرکت ها زمان انعقاد قرارداد با شرکت های خارجی مورد توجه باشد.مرکز منطقه‌ای داوری تهران و مرکز داوری اتاق بازرگانی به عنوان دو سازمان داوری به موجب قانون ایجاد شده‌اند که به خوبی در حال حل و فصل اختلافات اشخاص حقوقی، دولتی و بخش عمومی هستند.رضوانیان با اشاره به اینکه مشابه این سازمان‌ها در کشورهای مختلف اروپایی و آسیایی وجود دارد، گفت: مزیت این دو سازمان داخلی اینکه برای کاربران تجاری به دور از مشکلات در حوزه پرداخت هزینه‌های رسیدگی و سنگ اندازی در جریان رسیدگی می‌توانند کار خود را انجام دهند. سازمان‌های داخلی به نوعی ترویج محصول و خدمات داخلی هستند.وی اظهار داشت: از این رو پیشنهاد می‌شود زمان توافق در وهله اول سازمان‌های داخلی داوری مورد توجه قرار گیرد که هر دو سازمان تخصصی و مستقل هستند، این سازمان‌ها هیچ وابستگی به دولت ندارند.مدیر مرکز منطقه‌ای داوری تهران تاکید کرد: از این رو پیشنهاد می‌شود زمان توافق در وهله اول سازمان‌های داخلی داوری مورد توجه قرار گیرد که هر دو سازمان تخصصی و مستقل هستند، این سازمان‌ها هیچ وابستگی به دولت ندارند.**آراء سازمان‌های داوری داخلی و خارجی لازم‌الاجرا استرضوانیان یادآور شد: زمانی که شرط داوری یک سازمان اعم از داخلی و خارجی را در قرارداد داشته باشیم، رأی که به موجب این سازمان صادر شود، به استناد کنوانسیون نیویورک که جمهوری اسلامی هم عضو آن است و در بیش از 150 کشور دنیا قابل اجرا از طریق محاکم دادگستری است، لازم الجرا است. بنابراین در دعواهای تجاری خارجی بر خلاف دادگاه‌ها که آراءشان در کشورهای دیگر قالب اجرا نیست، قابلیت اجرای بین‌المللی دارد.این عضو دیوان داوری اتاق بازرگانی ایران، تصریح کرد: از این رو تنها راه چاره احقاق حق شرکت‌های داخلی علیه شرکت‌های خارجی و الزام آنها به پرداخت خسارت، طرح دعوا به مرجع داوری قید شده در قرارداد است. در صورت درج شرط داوری در قرارداد هیچ کدام از طرفین امکان استنکاف ندارند.این استاد دانشگاه معتقد است: در صورتی که شرکت‌های خارجی به هر دلیل در چانه‌زنی‌ها داوری داخلی را نپذیرفتند، یک سازمان داوری بین‌المللی معتبر را باید انتخاب کنند و از این میان سازمان‌هایی که جنبه بین‌المللی روشن یا سابقه درخشانی دارند را باید انتخاب کرد لذا از خالی گذاشتن شرط داوری در قراردادها باید خودداری شود.وی یادآور شد: در برخی قراردادها شرط فسخ یک طرفه یا دایره‌ شناسایی قوه قهریه بسیار گسترده است و در این نوع قراردادها ممکن است طرف خارجی بتواند استدلال کند که موضوع از این دایره خارج است، بنابراین باید در یک سازمان داوری معتبر، هر پرونده به طور مستقل بررسی شود تا مشخص شود خروج این شرکت های خارجی از ایران تخلف بوده یا خیر.در بسیاری از پرونده‌ها امکان احقاق حق برای شرکت ایرانی وجود دارد و می‌توان طرف خارجی را مجاب به پرداخت خسارت کرد لذا مشورت‌های حقوقی پیش از قرارداد و برای بررسی خروج شرکت‌های خارجی ضروری است.مدیر مرکز منطقه‌ای داوری تهران با بیان اینکه متاسفانه برخی از کاربران تجاری ایرانی در بسیاری از این موارد بررسی دقیق حقوقی انجام ندادند، گفت: این در حالی است که در بسیاری از این پرونده‌ها امکان احقاق حق برای شرکت ایرانی وجود دارد و می‌توان طرف خارجی را مجاب به پرداخت خسارت کرد. با این حال مشورت‌های حقوقی پیش از قرارداد و برای بررسی خروج شرکت‌های خارجی ضروری است.** درج مرکز داوری داخلی در قراردادهای بین‌المللی یک ظرفیت برای ایران استالهیار ملکشاهی رئیس کمیسیون قضایی و حقوقی مجلس به همین موضوع اشاره کرد و گفت: قراردادهای بین‌المللی و حتی داخلی با قیودی منعقد شوند، طرفین هم تابع قیود هستند و چنانچه اختلافی بین طرفین ایجاد شود از داوری استفاده می‌کنند در این قراردادها شخص یا سازمانی به عنوان داور می‌تواند انتخاب شود.نماینده مردم کوهدشت در مجلس شورای اسلامی، تصریح کرد: در صورتی که در قرارداد مرجع داوری و حل اختلاف قید نشده باشد، طرفین تابع قواعد عمومی بین‌المللی هستند لذا دادگستری‌های دارای صلاحیت می‌توانند به اختلاف رسیدگی کنند.علی‌رغم اینکه قانون آیین دادرسی مدنی در مورد داوری است، نهاد داوری در کشور ما خیلی ضعیف است حال آنکه قید نهاد داوری در قراردادها در شرایط تحریم و خروج برخی از کشورها می‌تواند کمک شایانی کند.وی با بیان اینکه در رابطه با قید نهاد داوری در قراردادها کوتاهی شده است، اضافه کرد: علیرغم اینکه قانون آیین دادرسی مدنی در مورد داوری است، نهاد داوری در کشور ما خیلی ضعیف است حال آنکه قید نهاد داوری در قراردادها در شرایط تحریم و خروج برخی از کشورها می‌تواند کمک شایانی کند.رئیس کمیسیون قضایی و حقوقی مجلس شورای اسلامی، یادآور شد: درج مرکز داوری داخلی در قراردادهای بین‌المللی یک ظرفیت برای ما است اما تعیین نهاد داوری موضوعی است که باید به توافق طرفین قرارداد برسد، در همین راستا سازمان‌های داوری داخلی باید تمام شبهات ایجاد شده را رفع کنند تا به صورت روشن بتوانند فعالیت کنند.**تعیین شفاف نهاد داوری در قراردادهای بین المللی ضروری استبهمن طاهرخانی عضو کمیسیون قضایی و حقوقی مجلس نیز در این زمینه گفت: نهاد داوری از لحاظ کنش و اثرگذاری موضوع جدید است که کشورها به آن روی آوردند، دولت‌ها به دلیل مشکلاتی که در معاهدات بین‌المللی پیدا کردند و برای رفع اختلافات در زمان کوتاه می‌توانند در یکی از بندهای معاهدات به تعیین داور یا موضوع ارجاع به نهاد داوری مشخصی را معین کنند.نماینده مردم تاکستان در مجلس شورای اسلامی، تصریح کرد: موضوع شرکت‌های خارجی طرف قرارداد با ایران که علی‍‌رغم قرارداد از کشور ما خارج شدند، باید از این مسیر پیگیری کرد، از این طریق می‌توان خسارات وارده به شرکت ایرانی را اخذ یا طرف مقابل را مجاب به ادامه همکاری کرد.وی با بیان اینکه روجوع به سازمان یا نهاد داوری بهتر از دادگاه‌های بین‌المللی است، افزود: از این طریق سریعتر می‌توان به نتیجه رسید.عضو کمیسیون قضایی و حقوقی مجلس شورای اسلامی معتقد است: در قراردادهای بین‌المللی می‌توان از ظرفیت سازمان های داوری داخلی استفاده کرد اما تعیین نهاد داوری باید مورد توافق دو طرف باشند، لذا شرکت‌هایی ایرانی می‌توانند پیشنهاد دهند البته برخی از کشورها معتقدند که کشور ثالثی به عنوان داور انتخاب شود. در هر صورت این موضوع باید به صورت شفاف در قرارداد قید شود.**وزارت خارجه پیگیر جبران خسارت شرکت‌های ایرانی بعد از خروج برخی شرکت‌ها به موجب تحریم‌هامحمدمهدی برومندی نایب رئیس کمیسیون امنیت ملی و سیاست خارجی مجلس نیز گفت: در قراردادهای بین‌المللی این موضوع مورد توجه قرار گرفته و در پیگیری‌ ما از وزارت امور خارجه و دستگاه‌های دولتی برای حضور شرکت‌های خارجی مشخص شد که اقداماتی برای درج نهاد داوری و پیگیری از این طریق به موجب خروج برخی از شرکت‌ها بعد از تحریم آمریکا صورت گرفته است.وزارت امور خارجه به دنبال درج نهاد داوری و پیگیری از این طریق به موجب خروج برخی از شرکت‌ها بعد از تحریم آمریکا صورت گرفته است.**اتحادیه اروپا برای جبران خسارت آمریکا از برجام برنامه تدوین کرده استبه گزارش خانه ملت، نماینده مردم مرودشت در مجلس شورای اسلامی، تصریح کرد: اتحادیه اروپا و گروه 4+1 نیز برنامه مدونی برای این موضوع تدوین کردند تا نسبت به جبران خسارت خروج آمریکا از برجام و تحریم اقدام کنند. وزارت امور خارجه هم این موضوع را رصد می‌کند.سیام*3061*1535            "}