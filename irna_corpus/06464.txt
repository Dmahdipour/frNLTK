{"onTitr":"","titr":" سه نفر در سقوط خودرو به رودخانه حویق تالش جان باختند","describe":" آستارا - ایرنا - بخشدار حویق تالش از سقوط یک دستگاه خودرو به رودخانه این شهر و مرگ سه نفر از سرنشینان آن خبر داد.", "text":"کاظم رزمی شامگاه شنبه به خبرنگار ایرنا گفت: این حادثه روز جمعه روی داد و خودروی پژو 206 بعد از برخورد با گاردیل پل حویق به داخل رودخانه سقوط کرد.وی افزود: خودرو در قسمتی از رودخانه گیر کرده بود و سه نفر از سرنشینان آن توسط نیروهای مردمی از داخل آن خارج شده بودند و متاسفانه در این حادثه، 2 زن جان خود را از دست دادند و یک کودک 6 ساله نیز مفقود شده است.وی ادامه داد: خودرو از داخل رودخانه به بیرون کشیده شده است و مصدومان حادثه در بیمارستان بستری هستند.رزمی اظهار کرد: بارش شدید باران و طغیان رودخانه حویق همچنان ادامه دارد و سیلاب در این بخش به زیرساخت ها، مسیل ها و برخی جاده ها آسیب وارده و در برخی مناطق آبگرفتگی ایجاد کرده است.او گفت: تلاش عوامل بخشداری و دستگاه های امدادرسان برای هدایت آب های سطحی،مقابله با سیلاب و رفع مشکلات ادامه دارد و 2 راه روستایی از جمله راه آبشار زمرد بازگشایی شده است.بخش حویق تالش با 600 کیلومتر مربع مساحت، 34 هزار نفر جمعیت دارد.ایستگاه هواشناسی تالش دمای هوای این شهرستان را در زمان ارسال این خبر، 15 درجه سانتیگراد، میزان بارش در شبانه روز گذشته را 91.4 میلیمتر و رطوبت نسبی هوا را 96 درصد اعلام و برای فردا هوایی ابری، مه آلود و در برخی ساعات بارندگی پیش بینی کرده است. شهرستان تالش با 200 هزار نفر جمعیت در بخش های مرکزی، حویق، اسالم و کرگانرود در 110 کیلومتری غرب مرکز استان گیلان واقع شده است.7124 /6030            "}