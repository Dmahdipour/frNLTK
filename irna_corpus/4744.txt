{"onTitr":" معاون استانداری سمنان:    ","titr":" امروز دنیا شاهد انزوای آمریکا و اقتدار ایران اسلامی است","describe":" سمنان- ایرنا- معاون سیاسی، امنیتی و اجتماعی استاندار سمنان گفت: ترامپ با اقدامات اخیر و پیمان شکنی های خود، آمریکا را در مجامع بین الملل به انزوا کشانده است در حالی که ایران در اوج اقتدار قرار دارد.", "text":"به گزارش ایرنا، سعید ناجی روز دوشنبه در نشست شورای اداری شهرستان دامغان در فرمانداری این شهرستان، گفت: محکومیت آمریکا در دیوان لاهه یک دستاورد بزرگ در دنیای سیاست است که در پی اقتدار دولت جمهوری اسلامی محقق شد.معاون سیاسی، امنیتی و اجتماعی استاندار سمنان اضافه کرد: اقدام های مقتدرانه دولت در سطح بین المللی و موضع گیری رئیس جمهوری در سازمان ملل با رعایت موازین اخلاقی قابل تقدیر است.وی افزود: امروز دشمن با دامن زدن به شرایط اقتصادی خاصی که در کشور ایجاد شده است و نشان دادن التهاب در بازار، به دنبال ضربه زدن به نظام است.ناجی، اتحاد، همدلی و وحدت را رمز پیروزی بر دشمن دانست و گفت: وحدت و همدلی بین مسئولان و مردم در کشور از جمله توفیق های خوبی است که امیدواریم تا همیشه استمرار پیدا کند.وی به وظیفه مسئولان در برابر مردم اشاره کرد و گفت: مسئولان کشور با قانون مندی و قانون پذیری، باید وقت خود را برای شناخت دغدغه مردم به کار بگیرند و پاسخگوی نیازهای مردم به صورت شفاف باشند.معاون سیاسی، امنیتی و اجتماعی استانداری سمنان تصریح کرد: مردم ایران مردمی هستند که برای حفظ نظام در روزهای حساس، با اهدای جان خود، بهبود اوضاع کشور و حفظ اقتدار را رقم زدند که این مردم همواره شایسته تکریم و آرامش هستند.وی به ویژگی مدیر خوب اشاره کرد و گفت: مدیر و مسئول خوب، مدیری است که با بهره مندی از درک توانمندی های موجود، اعتماد عمومی مردم را جلب نماید.وی افزود: در عصر حاضر، در فضای بین الملل دارای نقش موثری هستیم که باید با درک جایگاه کشور، ارزش آن را بدانیم و مسئولیت های خود و تعهد را در این شرایط به کار گیریم.معاون سیاسی، امنیتی و اجتماعی استانداری سمنان خاطر نشان کرد: امروز وظیفه همگانی ما درک فشارهای مختلف حوزه اجرایی در کشور به دولت است که که باید با تدبیر خود از تفرقه پرهیز کنیم و در داخل کشور ندای یکرنگی را به جهان منتقل کنیم.معاون استانداری سمنان امروز در سفر به شهرستان 94 هزار نفری دامغان در صبحگاه مشترک نیروهای نظامی و انتظامی به مناسبت هفته ناجا سخنرانی کرد.9856/6103            "}