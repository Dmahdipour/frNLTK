{"onTitr":"","titr":" پلنگ ایرانی در دشتستان به دامان طبیعت بازگشت","describe":" بوشهر- ایرنا- سرپرست اداره کل حفاظت محیط زیست استان بوشهر گفت: یک قلاده پلنگ ایرانی در روستای شکرک شهرستان دشتستان با همکاری دوستداران محیط زیست به طبیعت بازگردانده شد.", "text":"به گزارش ایرنا، فرهاد قلی‌نژاد روز سه شنبه در جمع خبرنگاران افزود: این پلنگ وارد محل نگهداری دام‌ها در روستای شکرک دشتستان شده بود.وی بیان کرد: با اطلاع‌رسانی بموقع اهالی روستا ماموران یگان حفاظت محیط زیست شهرستان دشتستان حضور یافتند و با فراهم‌ کردن شرایط و از بین بردن فضای ترس و وحشت پلنگ یاد شده به طبیعت بازگشت‌.قلی نژاد اضافه کرد: خودداری اهالی روستا از آسیب‌رسانی به پلنگ یاد شده و اطلاع‌رسانی بموقع و همکاری آنها برای بازگردان این پلنگ ایرانی به چرخه طبیعت قابل تقدیر است.وی یادآور شد: پلنگ ایرانی یکی از گونه‌های مهم حیات وحش ایران است که به سبب تخریب زیستگاه و کاهش طعمه و غذا، نیازمند حفاظت است‌.قلی نژاد ادامه داد: با توجه به ورود گونه‌های جانوری در اطراف روستاها و در مناطق مسکونی به دلایل مختلف اقدام های لازم به منظور جلوگیری از آسیب به چنین گونه هایی توسط دامداران و روستائیان بسیار مفید و ضروری است.بخش های بوشکان و تنگ ارم شهرستان دشتستان در شرق استان بوشهر زیستگاه پلنگ ایرانی است.7212/6043            "}