{"onTitr":"","titr":" مرحله پنجم  توردوچرخه سواری  ایران - آذربایجان  آغاز شد","describe":" اردبیل- ایرنا- مرحله پنجم و پایانی  سی و سومین دوره تور دوچرخه سواری ایران_آذربایجان  با حضور 67 رکابزن روز پنجشبه از شهر گردشگری سرعین در استان اردبیل  آغاز شد.", "text":"به گزارش ایرنا، در این مرحله دوچرخه سوارانی از 13 تیم داخلی و خارجی، مسیر 196 کیلومتری سرعین به تبریز را رکاب می زنند.در مرحله چهارم این مسابقات ژیروس دکر ازتیم آلکتو هلند در رده نخست قرار گرفت و کوین دیانگ از تارتلتو ایزورکس بلژیک و مرون آبراهام از بایک اید آلمان در رتبه های بعدی قرار گرفتند.همچنین در پایان مرحله چهارم پیراهن طلایی به دیمیتری سوکولوف از تیم ملی روسیه تعلق گرفت ، ابراهام استوکمن از تارتلتو بلژیک پیراهن سفید، دیمیتری سوکولوف از تیم ملی روسیه پیراهن سبز و سعید صفرزاده از شهرداری تبریز پیراهن قرمز کوهستان این مرحله را بر تن کردند.سی و سومین دوره بین المللی تور دوچرخه سواری ایران - آذربایجان با حضور 8 تیم خارجی و 5 تیم داخلی از هشتم تا سیزدهم مهر جاری در حال برگزاری است.6130/6016            "}