{"onTitr":"","titr":" انگلیس درباره سرنوشت خاشقچی به عربستان هشدار داد","describe":" لندن – ایرنا – وزیر امورخارجه انگلیس با انتشار پیامی در توییتر اعلام کرد که در ملاقات با محمد بن نواف آل سعود سفیر عربستان سعودی در لندن خواستار پاسخ سریع وی درباره سرنوشت جمال خاشقچی روزنامه‌نگار منتقد سعودی شد و هشدار داد که انگلیس چنین جرائمی را جدی تلقی می‌کند.", "text":"به گزارش ایرنا، 'جرمی هانت' روز سه‌شنبه با انتشار پیامd در توییتر به‌ طرف سعودی هشدار داد که تداوم دوستی میان دو کشور به رعایت ارزش‌های مشترک بستگی دارد.دولت سعودی به اتهام ربودن و احتمالاً کشتن &#39;جمال خاشقچی&#39; روزنامه‌نگار مستقل و مخالف تحت شدیدترین فشارها قرار گرفته است.خاشقچی سه‌شنبه هفته گذشته زمانی که برای ثبت ‌اسناد مربوط به ازدواج خود به کنسولگری عربستان در استانبول ترکیه مراجعه کرد، مفقود شد و اکنون هیچ نشانه‌ای از وی در دست نیست.ریاض که پیش‌تر ورود این روزنامه‌نگار مخالف به کنسولگری را تائید و گفته بود که او بعد از انجام کار از کنسولگری خارج‌  شده است، در تناقضی آشکار اکنون مدعی است که نامبرده اساساً به این کنسولگری مراجعه نکرده است.کنسول سعودی در استانبول که تاکنون نتوانسته است پاسخ مناسبی به افکار عمومی ارائه کند، ادعا کرده است که دوربین‌های این ساختمان در روز وقوع حادثه خاموش بوده است.منابع خبری ترکیه هم روز سه‌شنبه تصویری از یک دوربین متعلق به دولت ترکیه را منتشر کردند که خاشقچی را در حال ورود به کنسولگری عربستان در استانبول نشان می‌دهد.خاشقچی 59 ساله، بعد از انتخاب بن سلمان به‌عنوان ولیعهد عربستان، این کشور را ترک کرده و به آمریکا رفته بود. وی در مقالاتی که در روزنامه واشنگتن ‌پست نمی نوشت، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.اروپام **هـ ن**2040            "}