{"onTitr":"","titr":" ترامپ: بانک مرکزی آمریکا از کنترل خارج شده است","describe":" تهران – ایرنا – دونالد ترامپ رئیس جمهوری آمریکا حمله لفظی به فدرال رزرو (بانک مرکزی) را از سرگرفت و گفت این نهاد «از کنترل خارج» و «دیوانه شده است.»", "text":"به گزارش بامداد جمعه ایرنا به نقل از خبرگزاری فرانسه، ترامپ، به رغم این حمله لفظی، اعلام کرد که قصد برکناری «جروم پاول» رئیس فدرال رزرو را ندارد.این انتقاد شدید در حالی است که انتظار می رود فدرال رزرو نرخ بهره بانکی را افزایش دهد. احتمال افزایش نرخ بهره باعث شده که شاخص سهام بازارهای بورس در دنیا کاهش پیدا کند.ترامپ در کاخ سفید به خبرنگاران گفت: «فکر می کنم فدرال رزرو از کنترل خارج شده است.» او همچنین در مصاحبه با فاکس نیوز که پنجشنبه پخش شد با اشاره به طرح احتمالی فدرال رزرو برای افزایش نرخ بهره بانکی گفت که بانک مرکزی «مرتکب اشتباه بزرگی می شود.»رئیس جمهوری آمریکا در اظهارات دیگری اعلام کرد که فدرال رزرو «دیوانه شده است.» وی افزایش نرخ بهره بانکی را عامل افت بازارهای سهام دانست. احتمال تغییر در بهره بانکی باعث شد که «داو جونز» بیش از هشتصد واحد سقوط کند.این اتفاق باعث ایجاد نگرانی در میان سرمایه گذاران آسیا و اروپا شد. «لری کودلو» مشاور اقتصادی کاخ سفید در تلاش برای کاهش تنش های میان ترامپ و فدرال رزرو گفت که اظهارات رئیس جمهوری تاثیری در اقدامات بانک مرکزی نخواهد داشت.ترامپ تیر ماه گذشته نیز از فدرال رزرو انتقاد کرد و گفت که این بانک مرکزی ممکن است اقتصاد کشور را دچار اخلال کند.شبک**9423**1908            "}