{"onTitr":" رییس موسسه تحقیقات علوم شیلاتی:    ","titr":" پرورش آرتمیا از دریاچه ارومیه به استخرهای خاکی منتقل شد","describe":" تهران- ایرنا- رییس موسسه تحقیقات علوم شیلاتی کشور تولید آرتمیا در استخرهای خاکی و آبهای شور به سبب مشکلات دریاچه ارومیه را راهی برای تامین غذای زنده آبزیان دانست؛ طرحی که اکنون بخش خصوصی در استان کرمان آغاز کرده است.", "text":"به گزارش خبرنگار اقتصادی ایرنا، «محمد پورکاظمی» امروز (سه شنبه) در حاشیه همایش ملی «تغذیه آبزیان با غذای زنده» افزود: غذای زنده آبزیان همچون آرتمیا و لارو پشه شیرونومید از زمان لاروی در صنعت میگو استفاده می شود.آرتمیا یا میگوی آب شور، موجود ظریف و کوچکی از رده سخت پوستان است که به زندگی در آب های شور عادت دارد اما پارسال اعلام شد به دلیل بالا رفتن غلظت نمک دریاچه ارومیه همه نمونه های زنده در این دریاچه از بین رفته اند.خوشبختانه خردادماه امسال رییس مرکز تحقیقات آرتمیای کشور به ایرنا اعلام کرد در چند نقطه این دریاچه آرتمیای زنده دیده شده است.** اهمیت تولید غذای زنده در زنجیره تولید محصولات شیلاتی رییس موسسه تحقیقات علوم شیلاتی کشور  یادآوری کرد: بخشی از غذای آبزیان در داخل تولید می شود و اما عمده محصولات مورد استفاده صنعت میگو و ماهیان زینتی همچون آرتمیا به صورت کپسول منجمد خشک شده از محل واردات تامین می شود.پورکاظمی تولید غذای زنده را یکی از مهمترین صنعت ها در زنجیره تولید محصولات شیلاتی همچون آبزی پروری و حفظ ذخایر ژنتیک دانست و افزود: غذای زنده تضمین کننده رشد، استقامت و ایمنی لارو و بچه ماهیان همچون ماهیان سفید، ماهیان خاویاری و برخی کپورماهیان رهاسازی شده در دریای خزر و همه گونه های ماهیان در خلیج فارس است.وی تولید میگوی کشور را بیش از 32 هزار تن در سال عنوان کرد.** پرورش ماهیان خاویاری دریای خزر در قفس رییس موسسه تحقیقات علوم شیلاتی کشور اعلام کرد: سازمان حفاظت از محیط زیست با تولید تیلاپیا در چهار استان یزد، سمنان، خراسان جنوبی و قم که به آبهای طبیعی کشور راه ندارند، موافقت کرده که بخش خصوصی در حال دریافت موافقت های اولیه و پروانه بهره برداری است.پورکاظمی اضافه کرد: موسسه تحقیقات علوم شیلاتی کشور نیز به دنبال واگذاری دانش فنی برای تکثیر ماهی تیلاپیا به بخش خصوصی است و تلاش داریم در استان سمنان با همکاری سازمان شیلات ایران و بخش خصوصی و شرکت های دانش بنیان پایگاهی را برای مولدسازی و اصلاح نژاد تیلاپیا راه اندازی کنیم.به گفته وی، سازمان شیلات ایران در مرحله نخست برنامه دو ساله تولید 20 هزار تا 30 هزار تن گوشت تیلاپیا را در دستور کار دارد.رییس موسسه تحقیقات علوم شیلاتی کشور تصریح کرد: یکی از گزینه های اصلی ما برای دریای خزر پرورش ماهیان خاویاری از جمله فیل ماهی ها در قفس است.وی کمبود بچه ماهیان خاویاری برای پرورش ماهی در قفس را یکی از مشکلات کنونی دانست و ادامه داد: امیدواریم سازمان شیلات ایران و موسسه تاس ماهیان این مشکل را رفع کنند.** تولید سالیانه بیش از 400 هزار تن محصولات آبزی و 2 میلیون قطعه ماهیان زینتی معاون ترویج موسسه تحقیقات علوم شیلاتی کشور گفت: با توجه به تولید بیش از 400 هزار تن محصولات آبزی و 2 میلیون قطعه ماهیان زینتی تامین غذای زنده نیاز است.«همایون حسین زاده صحافی» افزود: امروزه یک صنعت جدید و حاشیه ای به عنوان صنعت پرورش غذای زنده در کشور شکل گرفته است که می تواند اشتغال مناسبی ایجاد کند.به گفته وی، صنعت میگو و ماهیان زینتی وابسته به غذای زنده آبزیان است.** استان تهران؛ در رتبه دوم پرورش ماهیان زینتی رییس جهاد کشاورزی استان تهران نیز گفت: در استان تهران برای تولید ماهیان زینتی سرمایه‌گذاری سنگینی شده و رتبه دوم تولید این گروه از آبزیان را در کشور داراست.«کریم ذوالفقاری» اعلام کرد: بیش از هفت هزار نفر در تهران در صنعت آبزی‌پروری کار می‌کنند و بیش از ۳۰ میلیون قطعه بچه ماهی تولید می‌شود اما با توجه به محدودیت منابع آبی، به دنبال افزایش تولید آبزی پروری در واحد سطح هستیم.به گفته وی، زمین کشاورزی استان تهران به ۲۴۰ هزار هکتار می رسد که ۱۸۷ هزار هکتار اراضی آبی و زیرکشت است و پنج میلیون و ۷۰۰ هزار تن محصول کشاورزی با ارزش بیش از  ۱۲ هزار میلیارد تومان تولید می‌ شود که بیش از هشت درصد صادرات کشور در محصولات زراعی، آبزیان، باغی و غیره را به خود اختصاص می دهد و شرایط تولید آرتمیا و میکروجلبک ها نیز در فضای گلخانه ای مهیاست.ذوالفقاری مجموع مساحت گلخانه‌های کشور را ۱۲ هزار هکتار دانست و افزود: ۳۰ درصد گلخانه های کشور در استان تهران واقع شده و از این رو بسیاری از تولیدات این استان، صادرات محور است.این مسوول متوسط تولید در هکتار به ازای هر کیلومتر مکعب آب در استان تهران را ۲.۵ کیلوگرم اعلام کرد و افزود: متوسط تولید کشوری به ازای هر کیلومتر مکعب آب ۱.۶ کیلوگرم است.به گزارش ایرنا، امروز (دهم مهرماه) همایش ملی «تغذیه آبزیان با غذای زنده» با محور نقش غنی سازی غذاهای زنده مانند آرتمیا در تغذیه آبزیان، کاربرد غذاهای زنده در تغذیه و افزایش سیستم ایمنی آبزیان، اقتصاد تولید غذاهای زنده، اکولوژی و بیولوژی غذاهای زنده و روش های تکثیر و پرورش آنها در سازمان تحقیقات، آموزش و ترویج کشاورزی برگزار شد.غذای زنده آبزیان شامل آرتمیا، روتیفر، جلبک ها (میکروجلبک ها)، کرم سفید، کرم خاکی، کرم فرمیش و کرم توبیفیکس است.اقتصام**9186*1961*            "}