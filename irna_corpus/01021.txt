{"onTitr":"","titr":" واحدهای صنفی متخلف دامغان 459 میلیون ریال جریمه شدند","describe":" سمنان- ایرنا- رئیس اتاق اصناف دامغان گفت: از ابتدای سال 97 تا کنون واحدهای صنفی این شهرستان به دلیل تخلف های مختلف 459 میلیون ریال جریمه شدند.", "text":"ابوالفضل باقریان روز پنجشنبه در گفت و گو با ایرنا، افزود: در راستای اجرای گشت های اتاق اصناف در نظارت به واحدهای صنفی، از ابتدای سال تا کنون بیش از چهار بازرسی انجام شده است که از این تعداد، 105 واحد صنفی به دلیل تخلفات گوناگون به تعزیرات حکومتی معرفی شدند.رئیس اتاق اصناف دامغان گفت: گران فروشی، نداشتن برچسب قیمت، صادر نکردن فاکتور فروش برای مشتریان و تقلب در فروش، مهمترین جرایم این واحدها بوده است.باقریان تصریح کرد: مسئول 105 واحد متخلف به 459 میلیون ریال جریمه نقدی محکوم شدند.وی افزود: از ابتدای سال تا کنون 55 واحد صنفی به دلیل نداشتن جواز کسب و تخلفات قانونی پلمب شده است.رئیس اتاق اصناف دامغان گفت: در سال جاری تا کنون 16دوره آموزشی در خصوص کالاهای قاچاق، مکاسب اخلاق اسلامی و قانون نظام صنفی برای بازاریان و اصناف برگزار شده است.در شهرستان دامغان چهار هزار و 625 واحد صنفی دارای پروانه کسب وجود دارد و حدود 250 واحد فاقد جواز کسب می باشند.9856/6103            "}