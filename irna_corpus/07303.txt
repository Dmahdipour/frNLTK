{"onTitr":"","titr":" صداوسیما باید وجهه ملی خود را حفظ کند","describe":" تهران - ایرنا - دبیرکل حزب اراده ملت معتقد است در موضوعات سیاسی، اجتماعی، اقتصادی و فرهنگی، رسانه ها باید از هرگونه فضاسازی، نگاه یکطرفه و جناحی دوری کنند و به ویژه صدا و سیما به دور از هیجانات وجهه ملی خود را حفظ کند.", "text":"احمد حکیمی پور، روز شنبه در گفت وگو با خبرنگار سیاسی ایرنا، درباره برنامه روز گذشته صداوسیما با عنوان «مستند سراب» که علیه گروه ویژه اقدام مالی (FATF) و لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) پخش کرد، افزود: موضوع FATF یک بحث حقوقی است که به توافقات بین المللی بین کشورها مربوط می شود و ایران هم از آن مستثنی نیست. وی با اشاره به اینکه FATF مربوط به مبادلات مالی، اقتصادی میان کشورها و انتقال ارز و درآمد و یک نوع خط اعتباری است، ادامه داد: معتقدم طبق قانون اساسی هرگونه عضویت در پیمان های بین المللی در اختیارات مجلس شورای اسلامی است.به گفته این فعال سیاسی، زمانی که مسئله ای در دست بررسی مجلس شورای اسلامی است باید نهاد قانونگذاری در فضایی بدور از حاشیه سازی و جنجال ها اقدامی که به مصالح ملی است انجام دهد.حکیمی پور افزود: هرگونه فضاسازی به همراه هیجان و نوعی قضاوت یک طرفه و آلوده کردن فضا را به نفع کشور نمی دانم و معتقدم صداوسیما به عنوان رسانه ملی باید انعکاسش جهت گیری ملی باشد.وی تصریح کرد: نبایدجهت گیری سیاسی و جناحی را در صداوسیما شاهد باشیم وبهتر است این رسانه وجه عمومی و ملی خود را در موضوعات مختلف حفظ کند.دبیر کل حزب اراده ملت خاطر نشان کرد: در برخی مواقع برخی رسانه ها خودشان را در حد ابزار یک جریان خاص پایین می آورند.حکیمی پور تاکید کرد: این موضوع اگر چه موافق و مخالفینی دارد ولی باید در ابعاد مختلف توسط نمایندگان مجلس مورد بررسی قرار گیرد و فارغ از فضاسازی ها و فشار برروی مجلس شورای اسلامی اجازه دهند تا هر آنچه به نفع مصالح وامنیت ملی تشخیص میدهند را به تصویب برسانند.وی خاطر نشان کرد: خروجی مجلس شورای اسلامی در این موضوع هرچه باشد همه باید به آن تمکین کنند و همه تابع قانون باشند وبه مصوبه مجلس در خصوص معاهدات بین المللی احترام قائل شوند.FATF یک قرارداد نیست، یک سازمان بین دولتی است. « گروه ویژه اقدام مالی» (Financial Action Task Force – FATF) در سال 1989 به ابتکار کشورهای عضو گروه «جی 7» تشکیل شد تا بررسی‌هایی درباره وضعیت قوانین مبارزه با پول‌شویی در بازارهای مختلف مالی را در سرتاسر جهان انجام دهد و نتیجه آن را در جلسات هر چهار ماه یک بار خود به اطلاع کشورهای عضو برساند تا این کشورها بتوانند ریسک سرمایه‌گذاری در بازارهای مالی هدف را بررسی و در مورد سرمایه‌گذارانی که به «کشورهای مشکوک» می‌روند، احتیاط کنند. تعامل با گروه اقدام مالی از سالها قبل در زمره برنامه های شورای عالی مبارزه با پولشویی قرارداشته است و اقداماتی که منجر به تعلیق اقدامات مقابله ای علیه ایران شده اند نیز منحصر به دولت فعلی نمی باشد. تعامل با گروه ویژه اقدام مالی، ضرورتی است که مستقل از بحث برجام و دولت کنونی است. در حال حاضر 198 کشور، پذیرفته اند که توصیه های گروه اقدام مالی را اجرا نمایند. بنابراین تعداد کشورهایی که با گروه ویژه اقدام مالی همکاری می نمایند از تعداد دولت های عضو سازمان ملل متحد (193عضو) نیز بیشتر است. با توجه به آنچه گفته شد اجرایی نمودن استانداردهای مبارزه با تامین مالی تروریسم و تعامل با گروه اقدام مالی در چارچوب قانون اساسی کشور و با رعایت مصالح نظام، یکی از اقدامات ضروری برای مبارزه با فساد از یک سو و ارتقای روابط بین المللی نظام مالی و اقتصادی کشور است. از این رو، همکاری های بین المللی با در نظر داشتن کلیه ملاحظات ملی، امنیتی و اقتصادی تا حصول به نتایج مطلوب ادامه خواهد داشت.» دولت نیز انتقادات منتقدان را در پنج محور ارائه اطلاعات نظام مالی ایران به گروه اقدام مالی، ارائه اطلاعات نظام مالی ایران به سایر کشورها، تعریف تروریسم، اجرای قطعنامه های سازمان ملل متحد و قطع روابط با اشخاص مشمول تحریم های امریکا خلاصه کرده و بصورت مجزا پاسخ داده است. به نظر می رسد تعامل با گروه اقدام مالی از سالها قبل در زمره برنامه های شورای عالی مبارزه با پولشویی قرارداشته است و اقداماتی که منجر به تعلیق اقدامات مقابله ای علیه ایران شده اند نیز منحصر به دولت فعلی نمی باشد. سیام 1053            "}