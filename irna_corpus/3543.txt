{"onTitr":"","titr":" شهرداری ساختمان در اختیار شرکت های دانش بنیان قرار می دهد","describe":" تهران- ایرنا- شهردار تهران با اشاره به تفاهم نامه امضا شده میان معاونت علمی و فناوری ریاست جمهوری و شهرداری گفت: براساس این تفاهم نامه ساختمان های بدون استفاده که در بافت فرسوده قرار دارند در اختیار شرکت های دانش بنیان قرار می گیرند.", "text":"به گزارش ایرنا، سیدمحمدعلی افشانی روز سه شنبه در آیین امضای تفاهم نامه همکاری میان معاونت علمی و فناوری ریاست جمهوری و شهرداری تهران اظهارداشت: یکی از مهمترین محورهای این تفاهم نامه توسعه محلات و زیست پذیر کردن بافت ناکارآمد شهری است که در این راستا مناطق فرسوده و متروکه شهر تهران با همکاری معاونت علمی و فناوری ریاست جمهوری در اختیار کسب و کارهای نوین قرار گیرد. وی خاطرنشان کرد: شهرداری تهران برای در اختیار گذاشتن ساختمان ها هیچ مبلغی از شرکت ها دریافت نمی کند اما بخشی از سهام این شرکت ها به شهرداری تهران واگذار خواهد شد.شهردار تهران با بیان اینکه هدف شهرداری از این اقدام درآمدزایی نیست افزود: این اقدام با هدف ایجاد اشتغال در راستای حفظ نیروی جوان و خلاق در کشور و جلوگیری از مهاجرت دنبال می شود اما با توجه به اینکه پروژه ها بدون داشتن منبع مالی با مشکل مواجه خواهند شد در این زمینه برنامه ریزی هایی صورت گرفته است. به گفته وی اولویت اصلی این تفاهم نامه حمایت از جوانان و ایده های خلاقانه برای تبدیل تهران به شهری هوشمند و زیست پذیر کردن مناطق ناکارآمد و فرسوده است.به گزارش ایرنا معاونت علمی و فناوری ریاست جمهوری و شهرداری تهران روز سه شنبه تفاهم نامه مشترک در زمینه تسهیل استقرار استارت آپ ها، شتابدهنده هاو ایجاد مراکز فناوری و کارخانه های نوآوری در بافت های فرسوده و پهنه های صنعتی متروکه شهر تهران امضا کردند. تهرام/9353 / 1539            "}