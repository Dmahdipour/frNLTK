{"onTitr":"","titr":" مصوبه شهر دوستدار سالمند پس از 7 سال هنوز اجرا نشده است","describe":" تهران- ایرنا- عضو شورای اسلامی شهر تهران در تذکری از تاخیر هفت ساله در اجرایی شدن مصوبه شهر دوستدار سالمند انتقاد کرد.", "text":"به گزارش ایرنا الهام فخاری روز یکشنبه در نود و یکمین جلسه شورای اسلامی شهر تهران افزود: از دستاوردهای ارزشمند شورای اسلامی شهر تهران مصوبه شهر دوستدار سالمند است که شهرداری را مکلف به انجام اقداماتی در راستای توجه به نیازمندی‌های جامعه سالمندان و تسهیل شرایط و امکانات مناسب زندگی برای این قشر می کند.فخاری بررسی‌ها و ارزیابی‌های انجام شده حاکی از آن است که با وجود اینکه بیش از هفت سال از ابلاغ این مصوبه ، اقدام قابل توجهی در راستای تحقق اهداف این مصوبه به عمل نیامده است.این عضو شورای شهر با اشاره به سیاست‌های مقام معظم رهبری گفت: درسیاست‌های کلی جمعیت ابلاغی از سوی مقام معظم رهبری در تاریخ 30 اردیبهشت 1393 «فرهنگ سازی برای احترام و تکریم سالمندان، ایجاد شرایط لازم برای تأمین سلامت و نگهداری آنان در خانواده و پیش‌بینی ساز و کار لازم برای بهره‌مندی از تجارب و توانمندی‌های سالمندان در عرصه‌های مناسب مورد تاکید قرار گرفته است.»فخاری یادآور شد:امروز 9.27 درصد از جمعیت کل کشور سالمند هستند که این نسبت در شهر تهران حدود دوبرابر متوسط سالمندی در کشور یعنی 18.7 درصد است.وی با اشاره به مفاد مصوبه شهر دوستدار سالمند افزود: با توجه به الزام شهرداری تهران به مناسب‌سازی معابر و اماکن عمومی به ویژه در کالبد و مبلمان شهری هنوز اقدام چندانی انجام نشده است.فخاری تاکید کرد: این کاستی موجب شده سالمندان از حداقل حقوق خود در بهره مندی از امکانات شهری محروم باشند.وی عنوان کرد: ضروری است در اسرع وقت ستاد شهر دوستدار سالمند تشکیل شود و پیگیری‌های لازم را در خصوص سهم هر یک از حوزه های معاونت شهرداری تهران را در ارتقاء کیفیت زندگی سالمندان بررسی و مطالبه نماید.وی با تاکید بر توجه به سهم سالمندان در برنامه‌های مأموریت اجتماعی فرهنگی شهردای تهران مندرج در مصوبه بودجه 1397 خواستار ارائه گزارش از اقدامات انجام گرفته در این زمینه به شورا شد.دهم مهرماه در تقویم بعنوان روز سالمند نامگذاری شده است.تهرام/7244 / 1539            "}