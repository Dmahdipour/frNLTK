{"onTitr":"","titr":" آب شرب 9 هزار و 500 خانوار روستایی گیلان همچنان قطع است","describe":" رشت - ایرنا - مدیرعامل شرکت آب و فاضلاب روستایی گیلان با اشاره به برقراری آب شرب یک هزار و 500 خانوار روستایی استان از شب گذشته گفت: تلاش ها برای برقراری آب شرب 9 هزار و 500 خانوار باقی مانده ادامه دارد.", "text":"محبعلی رنج ور روز یکشنبه در گفت و گو با ایرنا با اشاره به تداوم بارش ها برای امروز در استان افزود: شب گذشته آب شرب 11 هزار خانوار روستایی قطع بود که با وصل آب شرب یک هزار و 500 خانوار، تعداد خانوارهای فاقد آب شرب روستایی تحت پوشش این شرکت به 9 هزار و 500 خانوار رسید و انتظار می رود با فروکش کردن سیلاب، آب شرب حدود هفت هزار خانوار دیگر هم به سرعت وصل شود.وی تصریح کرد:  اکیپ های امدادی این شرکت در تلاش هستند که مشکلاتی که امکان رفع آنها وجود دارد، به سرعت برطرف شود اما به تاسیسات حدود 15 روستا آسیب جدی وارد شده که نیاز به زمان و تعمیرات اساسی دارد.وی جمعیت این روستاها را حدود دو هزار و 500 خانوار ذکر کرد. رنج ور بیشترین آسیب را به شبکه آب شرب روستایی گیلان در شهرستان های فومن و  رودسر عنوان و تصریح کرد: این سیلاب به  چشمه ها ، خطوط انتقال ، چاه های ایستگاه اب شرب روستایی آسیب وارد کرده است.رنج ور با بیان اینکه علاوه بر آبرسانی با تانکر سیار، دو هزار و 500 بسته آب شرب بین خانوارهای روستایی توزیع شده، خاطر نشان کرد: آبرسانی سیار تا زمان وصل شدن آب شرب این روستاها ادامه دارد.در حال حاضر از دو هزار و 60 روستای بالای 20 خانوار استان، تعداد یک هزار و 660 روستا برخوردار از آب شرب و سالم بهداشتی می باشند. 7296            "}