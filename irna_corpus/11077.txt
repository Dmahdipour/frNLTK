{"onTitr":"","titr":" نخستین مدرسه دانش آموزان دختر اتیستیک پایتخت افتتاح می شود","describe":" تهران-ایرنا-رئیس آموزش و پرورش استثنایی شهر تهران از اختصاص مدرسه ویژه ای برای دانش آموزان دختر اتیستیک (اختلالات عصبی) خبر داد و گفت: این مدرسه با توجه به تعداد قابل توجه دانش آموزان و فراهم کردن فضای آموزشی و امکانات لازم برای آنان هفته آینده در منطقه 2 پایتخت افتتاح می شود.", "text":"شهناز کریمی روز سه شنبه در گفت و گو با خبرنگار ایرنا اظهارداشت: 30 دانش آموز دختر اتیستیک در این مدرسه تحصیل خواهند کرد.اتیسم به اختلالات عصبی شناختی گفته می شود که مبتلایان را از روابط اجتماعی دور می سازد و تخیل، تفکر و تکلم آنان را دچار اختلال می کند.رئیس آموزش و پرورش تهران با اشاره به اینکه در کشور دو هزار و در شهر تهران 500 دانش آموز اتیستیک تحصیل می کنند افزود: آمار دانش آموزان پسر اتیستیک نسبت به دختران بیشتر است و 6 مدرسه در تهران به این دانش آموزان اختصاص داده شده است. کریمی گفت: امسال پنج هزار و 400 دانش آموز در تهران با نیازهای ویژه در گروه های آسیب دیده بینایی، شنوایی، کم توان ذهنی، جسمی- حرکتی، اتیسم و چند معلولیتی در 52 مدرسه و مرکز استثنایی تحصیل می کنند.رئیس آموزش و پرورش استثنایی شهر تهران افزود: پنج مرکز مشکلات ویژه یادگیری و یک کانون فرهنگی تربیتی نیز به دانش آموزان با نیازهای ویژه خدمت رسانی می کنند.کریمی اظهارداشت: امسال همچون سال های گذشته با مصوبه شورای اسلامی شهر تهران و شهرداری سرویس ایاب و ذهاب دانش آموزان با نیازهای به صورت رایگان تامین شد.وی با اشاره به فعالیت یکهزار و 850 نیروی انسانی در آموزش و پرورش استثنایی شهر تهران گفت: امسال 170 نفر از نیروهای این نهاد بازنشسته شدند که برای جبران کمبود نیرو 50 نیروی جدید از طریق نقل و انتقالات و دانشگاه تربیت معلم به آموزش و پرورش استثنایی اختصاص یافت.رئیس آموزش و پرورش استثنایی شهر تهران کیفیت بخشی را از اهداف این نهاد در سال جاری عنوان و بیان کرد: با توجه به سند تحول بنیادین آموزش و پرورش که شعار آن توسعه عدالت آموزشی است، سعی می کنیم برای دانش آموزان با نیازهای ویژه و تلفیقی بهترین خدمات را ارائه دهیم.**سنجش سلامت 102 هزار نوآموزکریمی همچنین درباره سنجش سلامت جسمانی و آمادگی تحصیلی نوآموزان بدو ورود به دبستان برای سال تحصیلی 98-97 اظهارداشت: در این طرح حدود 102 هزار نوآموز مورد سنجش قرار گرفتند که از این تعداد 450 نوآموز به مدارس استثنایی و باقی نوآموزان به مدارس عادی معرفی شدند.رئیس آموزش و پرورش استثنایی شهر تهران با بیان اینکه طرح سنجش سلامت جسمانی و آمادگی تحصیلی نوآموزان پیش دبستانی از دوم مهرماه آغاز شده است پیش بینی کرد که 15هزار و 500 نفر در این طرح شرکت کنند. **ثبت نام 851 دانش آموز برای جهش تحصیلیرئیس آموزش و پرورش استثنایی شهر تهران درباره جهش تحصیلی نیز گفت: امسال 851 دانش آموز ابتدایی برای جهش تحصیلی ثبت نام کردند که از این تعداد، 455 دانش آموز در آزمون مربوطه پذیرفته شدند.به گزارش ایرنا، مطابق بند «ب» ماده 18 مصوبه جلسه 793 مورخ 23 آبان ماه 88، شورای عالی آموزش و پرورش، آیین نامه پیشرفت تحصیلی و تربیتی، تایید صلاحیت هوشی و ویژگی های روانی دانش آموزان ابتدایی متقاضی جهش تحصیلی یک پایه به عهده سازمان آموزش و پرورش استثنایی گذاشته شده است.دانش ‌آموزان مقطع ابتدایی متقاضی برای جهش تحصیلی باید در کارنامه خود سطح خیلی ‌خوب را در تمام دروس کسب کرده باشند.تهرام/7245// 1008            "}