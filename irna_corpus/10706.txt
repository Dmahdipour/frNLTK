{"onTitr":"","titr":" 90 طرح دولتی قابل واگذاری در قزوین شناسایی شده است","describe":" قزوین – ایرنا – رییس سازمان مدیریت و برنامه ریزی استان قزوین گفت: تاکنون 90 طرح قابل واگذاری به بخش خصوصی در استان شناسایی شده است و باید دستگاه های اجرایی اهتمام بیشتری برای برون سپاری آنها داشته باشند.", "text":"به گزارش ایرنا ابوالفضل یاری شامگاه سه شنبه در جلسه واگذاری پروژه های تملک دارایی استان، افزود: این پروژه ها در میان دستگاه های اجرایی مختلف از جمله شرکت آب و فاضلاب شهری، اداره آموزش و پرورش، اداره کل فرهنگ و ارشاد، دانشگاه علوم پزشکی، میراث فرهنگی،صنایع دستی و گردشگری،اداره ورزش و جوانان و... قرار دارند که طی 15 جلسه کاری شناسایی و انتخاب شده اند.وی با اشاره به دلایل ضعف واگذاری پروژه ها افزود: بی انگیزه بودن مدیران دستگاه ها، توجیه اقتصادی نداشتن برای بخش خصوصی و پیگیری نشدن مستمر طرح واگذاری ها از جمله دلایل پیگیری ضعیف این موضوع است.یاری گفت: از اداره ورزش و جوانان به دلیل تسریع در واگذاری طرح های نیمه تمام خود به بخش خصوصی رضایت کامل وجود دارد و در این دستگاه موضوع بهره گیری از ظرفیت بخش خصوصی کاملا جا باز کرده است.وی افزود: تغییر کاربری های چندگانه و معافیت های 10 ساله از جمله مزیت های واگذاری طرح های دولتی به بخش خصوصی هستند که باید در فراخوان ها و مذاکرات برای جذب سرمایه گذار مطرح شوند.این مسئول ادامه داد: بخشی از پروژه های دستگاه های دولتی تعمیر و تجهیز امکانات هستند که می توان آنها را به راحتی در قالب های مختلف واگذار کرد و بار سنگین هزینه های آنها را از دوش دولت برداشت.6101            "}