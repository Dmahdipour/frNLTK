{"onTitr":"","titr":" رژیم غذایی در پیشگیری از انحطاط ماکولا نقش دارد","describe":" تهران – ایرنا – نتایج مطالعات محققان آکادمی چشم پزشکی آمریکا برای اولین بار نشان داد رژیم غذایی مدیترانه ای از بروز انحطاط ماکولای ناشی از افزایش سن جلوگیری می کند.", "text":"به گزارش روز شنبه گروه اخبار علمی ایرنا از پایگاه خبری ساینس دیلی، این مطالعه برای اولین بار است که نقش رژیم غذایی را بر مهمترین عامل نابینایی ناشی از افزایش سن نشان می دهد. دژنراسیون ماکولا یا انحطاط ماکولا (بخشی از شبکیه)، یکی از شایع ترین بیماری های چشمی است که باعث می شود فرد با افزایش سن دید متمرکز خود را از دست بدهد و انجام فعالیت  هایی مانند مطالعه و رانندگی غیر ممکن شود.ماکولا یک ناحیه کوچک در شبکیه است که مسئول بینایی مرکزی محسوب می شود و باعث می شود چشم قادر به دیدن جزییات باشد.تاری تصاویر، مشاهده مناطق تیره و اعوجاج در دید مرکزی مهمترین علایم انحطاط ماکولای مرتبط یا افزایش سن (AMD) محسوب می شوند.این مطالعه نشان می دهد رژیم غذایی نقش مهمی در بیماری های مزمن مانند AMD، دمانس، چاقی و دیابت دارد و افراد برای پیشگری از بیماری ها باید در رژیم غذایی خود تجدید نظر کنند.این مطالعه با بررسی اطلاعات حدود پنج هزار فرد بالای 55 سال نشان می دهد احتمال ابتلا به AMD در افرادی که از رژیم غذایی مدیترانه ای استفاده می کنند،‌ 41 درصد کمتر است.رژیم غذایی مدیترانه ای مملو از سبزیجات، میوه ها، حبوبات، دانه های کامل، روغن زیتون و ماهی است.نتایج این مطالعه در نشریه Ophthalmology منتشر شده است.علمی (6)** 9259**1440            "}