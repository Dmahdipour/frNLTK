{"onTitr":" سرپرست فرمانداری:    ","titr":" عامل خون گیری از دانش آموزان تاکستانی انگیزه خاصی نداشته است","describe":" قزوین - ایرنا - سرپرست فرمانداری تاکستان گفت: براساس اطلاعات اولیه کسب شده عامل خون گیری بدون هماهنگی از دانش آموزان یک مدرسه دخترانه در تاکستان از داوطلبان جمعیت هلال احمر بوده و انگیزه خاصی برای این اقدام خود نداشته است.", "text":"محمد مبین روز پنجشنبه در گفت و گو با خبرنگار ایرنا افزود: اطلاعات اولیه عوامل قضایی و انتظامی نشان می دهد فرد متهم انگیزه خاصی را برای این اقدام خود نداشته است.وی ادامه داد: این فرد از داوطلبین جمعیت هلال احمر بوده و قبلا دوره های آموزشی مربوط به تزریق و انجام آزمایش های پزشکی اولیه مانند تست قند خون و قشار خون را پشت سر گذاشته بوده است.سرپرست فرمانداری تاکستان گفت: این فرد روز گذشته با هماهنگی با مدیر مدرسه سما تاکستان از برخی دانش آموزان این واحد آموزشی اقدام به تست قند خون کرده است.مبین افزود: فرد خون گیر به جز مدیر مدرسه مربوطه با دستگاه دیگری برای انجام آزمایش تست قند خون اقدام نکرده بود.وی با بیان اینکه قصور و بی تدبیری مدیر مدرسه به جهت عدم هماهنگی با مراجع بالادستی در خصوص این موضوع محرز است و فعلا وی از کار برکنار و تعلیق شده است، اظهار داشت: فرد متهم نیز همچنان در بازداشت به سر می برد.مبین با بیان اینکه تحقیقات در خصوص این موضوع همچنان دارد، گفت: پس از این اتفاق یک تیم پزشکی در مدرسه یاد شده حاضر و از دانش آموزانی که از آنها خونگیری شده بود آزمایش  HIV، هپاتیت B و C از گرفتند که خوشبختانه جواب این آزمایش نشانگر مشکل خاصی در آنها نبود.وی با بیان اینکه برخی ها در شبکه های مجازی نسبت به این موضوع اقدام به تحریک افکار عمومی کردند، اظهار داشت: به جهت نگرانی والدین مقرر شد امروز نیز آزمایش دوباره از دانش آموزان گرفته شود.3013            "}