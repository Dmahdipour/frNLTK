{"onTitr":"","titr":" 160 میلیون تردد تابستانی در راه های البرز ثبت شد","describe":" کرج-ایرنا- مدیرکل راهداری و حمل و نقل جاده ای البرز اعلام کرد که 160 میلیون و 377هزار و 955 تردد  تابستان امسال در جاده های این استان به ثبت رسید.", "text":"مهرداد جهانی روز یکشنبه در گفت وگو با خبرنگار ایرنا اظهارداشت: ثبت این تعداد عبور ومرور خودرویی سبب شد تا  البرز در ردیف پر ترددترین استان های کشور قرار گیرد.وی ادامه داد: این تعداد عبور و مرور خودرویی  توسط 44 دستگاه تردد شمار نصب شده در نقاط مختلف راه های استان به ثبت رسید.مدیر کل راهداری و حمل و نقل جاده ای البرزهمجواری  با پایتخت و بزرگترین مرکز جمعیتی کشور و قرار گرفتن در مسیر ارتباطی 14 استان شمالی، غربی و شمال غربی کشور و قرار داشتن 2 مسیر از چهار مسیر دسترسی به استان های سرسبز و مستعد گردشگری شمالی کشور دراین استان را ازعلل عمده تردد بالا در استان  البرز ذکر کرد.وی خاطر نشان کرد: از کل تردد ثبت شده در استان 6.9 درصد مربوط  به وسایل نقلیه سنگین و مابقی وسایل نقلیه سبک بوده است . جهانی متوسط تردد ساعتی در محورهای ارتباطی استان را در ایام تابستان یک هزارو648 دستگاه خودرو ذکر کرد و افزود: آزادراه تهران- کرج با متوسط ثبت تردد ساعتی  6 هزارو 22 دستگاه خودرو پرتردد ترین محور استان در این ایام بوده است و پس از آن آزادراه کرج- قزوین با تردد پنج هزار و 213  تردد قراردارد. کمترین متوسط تردد ساعتی ثبت شده در استان نیز در محورگچسر- دیزین با 23 تردد بوده است. وی افزود: بیشترین تردد ثبت شده در استان در روز 17 شهریور با یک میلیون و 943 هزار دستگاه خودرو به ثبت رسید.استان البرز یکهزارو 450 کیلومترآزادراه، بزرگراه، راه اصلی و فرعی دارد و 18 درصد ترافیک جاده ای کشور را به خود اختصاص داده است.7410/  6155            "}