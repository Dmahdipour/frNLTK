{"onTitr":"","titr":" عوامل کلاهبرداری سکه ثامن در مشهد دستگیر شدند","describe":" مشهد- ایرنا- سرپرست فرماندهی انتظامی خراسان رضوی گفت: شمار زیادی از شهروندان مشهدی سایت سکه ثامن نام نویسی کرده بودند لذا دو نفر از اعضای اصلی این باند در مشهد شناسایی و دستگیر شدند و 100 میلیارد ریال از آنها توقیف شد.", "text":"سرهنگ ابراهیم قربانزده روز چهارشنبه در جمع خبرنگاران افزود: متهمان اخیرا دستگیر و تحویل مراجع قضایی شده اند. وی ادامه داد: همچنین طی روزهای اخیر سه باند جعل مدارک تحصیلی در مقاطع دیپلم تا دکترا در مشهد شناسایی و سه نفر از عوامل اصلی آنها دستگیر شدند. این اسناد جعلی از سه آموزشگاه شامل پژوهشکده علوم و فنون آفاق خوارزمی، آفرینش تفکر و شرکت خصوصی پانا در پی اخذ مجوز قضایی، کشف شد. سرپرست فرماندهی انتظامی خراسان رضوی گفت: هزار و 75 مدرک تحصیلی تقلبی از مقاطع مختلف دیپلم تا دکترا توسط این سه باند تاکنون صادر شده است. برای هر یک از این مدارک بین دو میلیون و 500 هزار ریال تا 80 میلیون ریال از متقاضیان اخذ می شد. * توقیف شش میلیارد ریال اقلام دارویی غیرمجاز وی همچنین از دستگیری 176 عامل توزیع داروهای تقلبی و غیرمجاز فعال در فضای مجازی مشهد خبر و ادامه داد: متهمان در فضای مجازی اقدام به تبلیغ و فروش داروها و اقلام تقلبی و غیرمجاز پزشکی می کردند. سرهنگ قربانزاده افزود: دستگیری عامل دپوی اقلام خوراکی بهداشتی غیرمجاز، عامل استفاده از لگوی صدا و سیما، عاملان کانال مستعجل پارک ملت مشهد و انهدام بانک بزرگ قاچاق مکالمه تلفنی نیز از مهمترین اقدامات پلیس فتای خراسان رضوی طی یک ماه اخیر هستند.  وی ادامه داد: طی یک سال اخیر میزان جرائم سایبری در خراسان رضوی تا 90 درصد رشد داشته و در کشفیات این نوع جرم نیز رشد  40 درصدی و در دستگیری متهمان آن افزایش 22 درصدی داشته ایم.  سرپرست فرماندهی انتظامی خراسان رضوی کسب درآمد نامشروع، اعتیاد مجازی، رواج دوستیها و ازدواجهای اینترنتی و افزایش آمار طلاق، خودکشی و آسیبهای اجتماعی را از تبعات منفی فعالیت بی ضابطه در شبکه های اجتماعی فضای مجازی ذکر و بیان کرد: 48 درصد جرائم سایبری مربوط به کلاهبرداریه است. * افزایش 12 درصدی کشفیات جرایم خشن وی همچنین از افزایش 12 درصدی کشفیات جرائم خشن در خراسان رضوی خبر و ادامه داد: افزایش 23 درصدی کشفیات در حوزه مواد مخدر و هفت درصدی کشف سلاح از دیگراقدامات پلیس در این استان ظرف یک سال گذشته است.سرهنگ قربانزاده گفت: در حوزه برخورد جدی با مظاهر علنی فساد نیز افزایش 21 درصدی رخ داد. همچنین دو هزار و 70 میلیارد ریال کالای قاچاق و احتکاری طی یک سال اخیر تاکنون در سطح خراسان رضوی کشف و ضبط شده است.وی در خصوص برخورد با متخلفان بازار ارز نیز گفت: تعداد معدودی از متخلفان دستگیر و تعداد زیادی نیز شناسایی شدند و تحقیقات در این حوزه ادامه دارد.7505/1858            "}