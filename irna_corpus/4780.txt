{"onTitr":"","titr":" مردم دزفول 880 میلیون ریال به دانش آموزان نیازمند کمک کردند","describe":" دزفول - ایرنا - رئیس اداره بهزیستی دزفول گفت: مردم دزفول برای تهیه نوشت افزار به دانش آموزان نیازمند 880 میلیون ریال کمک کردند.", "text":"فریدون عبدی روز دوشنبه در گفت وگو با خبرنگار ایرنا افزود: امسال طرح جمع آوری کمک های مردمی از خیرین و موسسات با راه اندازی کمپینی اجرا و در این طرح 880 میلیون ریال جمع آوری شد.وی اظهار داشت: با جمع آوری این کمک ها کیف، کفش و نوشت افزار برای 650 دانش آموز نیازمند تحت پوشش تهیه شد.رئیس اداره بهزیستی دزفول افزود: از ابتدای مهرماه تاکنون با همت فرهنگیان و خیرین، پنج هزار بسته حمایتی تحصیلی در قالب احسان حسینی به دانش آموزان نیازمند دزفول اهدا شد.به گزارش ایرنا مردم نیکوکار دزفول همچنین در مرحله نخست جشن نیکوکاری یک میلیارد ریال کمک نقدی و غیرنقدی به دانش آموزان نیازمند تحت پوشش کمیته امداد اهدا کردند.مردم دزفول در اجرای طرح های عام المنفعه از جمله ساخت مدرسه، بیمارستان، مراکز درمانی،‌ اورژانس، کمک به بیماران و همچنین کمک به افراد نیازمند در کشور پیشگام هستند.افزون بر 86 هزار دانش آموز در مدارس دزفول تحصیل می کنند.7278/3022            "}