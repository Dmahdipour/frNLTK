{"onTitr":"","titr":" استاندار: 70 درصد مدارس جدید خراسان شمالی را خیران ساخته اند","describe":" بجنورد - ایرنا - استاندار خراسان شمالی گفت: 70 درصد از هزینه ساخت 22 آموزشگاه استان را، که امروز به طور همزمان به بهره برداری رسید، خیران تامین کرده اند.", "text":"به گزارش ایرنا محمدرضا خباز، روز سه شنبه در همایش مشترک شورای پشتیبانی سوادآموزی استان و شهرستان ها اعتبار هزینه شده برای اجرای این طرح های آموزشی را 210 میلیارد ریال ذکر کرد.وی افزود: این در حالی است که در 4 سال گذشته خیران کمتر از 10 درصد در طرح های مدرسه سازی مشارکت کرده بودند.وی با تاکید بر لزوم ‌استفاده از مشارکت خیرین در مدرسه سازی، اظهار کرد: آموزش و پرورش به ویژه در بجنورد با کمبود فضای فیزیکی مواجه است که نیازمند کمک و همراهی همه آحاد جامعه به ویژه خیرین است.خباز از همه بخش ها به ویژه کارکنان دولت خواست بخشی از  توان مالی خود را صرف آموزش و مدرسه سازی کنند و گفت: تلاش برای تعلیم و تربیت، خدمت به خودمان و فرزندانمان و آینده انقلاب و استواری و ماندگاری نظام است.سرپرست اداره کل آموزش و پرورش خراسان شمالی نیز از هدف گذاری و برنامه ریزی برای جذب و آموزش 6 هزار و 965 بی سواد و کم‌سواد 10 تا 49 سال در سال جاری خبر داد و گفت: در این قالب تا پنجم مهرماه جاری 2 هزار و 442 سوادآموز جذب شده اند.عباس سعیدی افزود: جذب هزار و 400 نفر از اولیای بی سواد باقی مانده، اجرای طرح متمم و کیفیت بخشی برای 10 هزار و 669 نفر، اجرای طرح توسعه سواد 300 نفر از دختران عشایری و اجرای طرح ویژه برای 200 نفر از بانوان نیز برنامه ریزی شده است.وی اظهار کرد: همچنین توسعه مشارکت بین بخشی و انعقاد تفاهم نامه با 22 دستگاه برای برون سپاری فعالیت ها و استفاده از ظرفیت های دستگاهی از مهمترین اهداف امسال سوادآموزی است.سعیدی، جذب، نگه داشت و آموزش بی سوادان را از مهمترین مشکلات این اداره برشمرد و گفت: در مراجعه به منازل افراد بی سواد و فراخوان اعلام شده، اکثر بی سوادان به دلیل مشکلات اقتصادی و معیشتی، از آمدن به سر کلاس خودداری می کنند.وی عدم خوداظهاری افراد را نیز مانع برنامه ریزی درست عنوان کرد و افزود: بسیاری از اولیای بی سواد در سرشماری بی سوادی خود را پنهان ‌می کنند.معاون سوادآموزی اداره کل آموزش و پرورش خراسان شمالی نیز گفت: اکنون این استان در میزان رشد سوادآموزی رتبه 9 و از نظر جایگاه، رتبه 24 را در بین استان های کشور دارد.مهدی مودی افزود: از ابتدای سال تحصیلی جاری 32 درصد از اهداف سوادآموزی استان محقق شده و برنامه جذب بی سوادان تا پایان آذرماه ادامه دارد که بیشترین جذب نیز در نیمه دوم سال است.مودی با بیان اینکه 56 درصد اهداف با مشارکت دستگاه ها انجام‌ می شود، گفت: هم اکنون با 22 دستگاه و 15 موسسه برای برون سپاری فعالیت ها، تفاهم‌نامه هایی منعقد شده است.فرماندار شیروان نیز گفت: این شهرستان در برخی شاخص ها از جمله میانگین سواد در گروه 6 تا 19 سال از میانگین مطلوبی نسبت به استان برخوردار است ولی از شاخص های کشوری عقب است.امین رضا مرآتی اظهار کرد: ارزیابی ها نشان داد 10 درصد از دستگیر شدگان شیروانی را افراد بی سواد و کم سواد تشکیل می دهند در حالی که میانگین آمار بی سوادان 6 درصد است.مرآتی، پراکندگی و دوری روستاها از مرکز شهرستان را مهمترین مشکلات این بخش برشمرد و گفت: جمعیت 10 درصدی عشایر این شهرستان نیازمند توجه ویژه برای باسوادی هستند.در پایان این مراسم از دستگاهها و رسانه های برتر استان خراسان شمالی در حوزه سوادآموزی تقدیر شد. ط/5132            "}