{"onTitr":"","titr":" یک تن گوشت قرمز منجمد در سروآباد توزیع شد","describe":" سنندج - ایرنا - سرپرست اداره صنعت، معدن و تجارت سروآباد گفت: به منظور تعادل قیمت و تنظیم بازار یک تُن گوشت قرمز منجمد وارداتی برزیلی در سطح این شهرستان توزیع شد.", "text":"توانا میرزایی روز شنبه در گفت و گو با خبرنگار ایرنا اظهار داشت: قیمت هر کیلوگرم گوشت قرمز منجمد 29 هزار و 530 تومان در اختیار قصابی های مجاز به منظور عرضه در بازار قرار گرفت.وی افزود: گوشت قرمز وارداتی در مدت پنج روز (9 تا 13 مهر ماه) با حضور و نظارت کارشناسان و بازرسان ادارات صنعت، معدن و تجارت و جهاد کشاورزی با قیمت مصوب در بین مردم توزیع شد.سرپرست اداره صنعت، معدن و تجارت سروآباد اضافه کرد: با توجه به نیاز بیشتر مردم در این شهرستان و استقبال خوب شهروندان برای خرید گوشت قرمز وارداتی در روزهای آینده نسبت به توزع این نوع گوشت اقدام خواهد شد.وی از مردم خواست هر گونه تخلف و گرانفروشی را به شماره 124 اداره صنعت، معدن و تجارت شهرستان سروآباد گزارش دهند تا با متخلفان برخورد شود.میرزایی یادآور شد: پیش از این نیز به منظور تثبیت قیمت کالاهای اساسی و تنظیم بازار 23 تن برنج تایلندی از نوع هومالی درجه یک با قیمت هر کیلوگرم 39 هزار ریال، سه تن مرغ منجمد با قیمت هر کیلوگرم  68 هزار ریال و 123 کارتن تخم مرغ به قرار هر شانه 125 هزار ریال در سطح شهرستان توزیع شده بود.شهرستان سروآباد با 2 بخش مرکزی و هورامان و جمعیتی بیش از 50 هزار نفر در فاصله 90 کیلومتری از سنندج مرکز استان کردستان واقع شده و 24 کیلومتر مرز با کشور عراق دارد.7354/9102            "}