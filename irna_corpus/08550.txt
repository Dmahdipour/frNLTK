{"onTitr":"","titr":" آتش سوزی و انفجار در یک انبار بزرگ پایتخت","describe":" تهران- ایرنا- یک مجموعه بزرگ انبارداری واقع در مشیریه تهران بعدازظهر پنجشنبه دچار آتش سوزی شد و براساس گزارش ها صدای چند انفجار ناشی از مواد قابل اشتعال نیز از این محل به گوش رسیده است.", "text":"سخنگوی سازمان آتش نشانی و خدمات ایمنی شهرداری تهران گفت: تاکنون سه هزار مترمربع از انبارهای این مجموعه درگیر آتش شده است.وی در گفت وگو با خبرنگار ایرنا افزود: ساعت 14:32 امروز گزارش این حادثه واقع در خیابان بوعلی غربی مشیریه ( جنوب شرق تهران) به سامانه 125 اعلام و بلافاصله ماموران پنج ایستگاه به همراه تانکر آب و دیگر خودروهای پشتیبان به محل شدند.سید جلال ملکی با تایید چند انفجار به دلیل آتش گرفتن برخی مواد قابل اشتعال در این مجموعه بیان کرد: آتش نشانان در محل حادثه مشغول مهار حریق نسبتا گسترده هستند.تهرام/7243/ 1008            "}