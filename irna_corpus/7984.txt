{"onTitr":" امام جمعه موقت اصفهان:    ","titr":" حکم دیوان لاهه نشان داد اگر در مسیر حق باشیم  به هدف می رسیم","describe":" اصفهان - ایرنا - امام جمعه موقت اصفهان با اشاره به صدور حکم دیوان بین المللی لاهه  گفت: هر چند ممکن است به این حکم عمل نشود ولی نفس صدور حکم برغم خواست آمریکا، برای آنها ضربه حیثیتی به همراه داشت و برای ما درسی بود که اگر در مسیر حق بایستیم، به هدف خواهیم رسید.", "text":"به گزارش ایرنا، آیت الله سید ابوالحسن مهدوی در نماز جمعه این هفته شهر اصفهان همچنین  با اشاره به دیدار رهبر معظم انقلاب با جمعیت صدهزار نفری بسیجیان تهران،&#160; افزود: ملت ایران از ابتدا تا کنون جهادهای گوناگونی از جمله مبارزه با طاغوت پهلوی، تجزیه طلبان، منافقین، رژیم بعثی، جهاد علمی، جهاد در مقابل فتنه گران و جهاد اقتصادی داشته&#160; است و در این جهادها ملت همواره پیروز بوده است.وی ادامه داد: در این جهادها وحدت و اقتدار عامل پیروزی&#160; بوده است و امروز هم اگر با پافشاری بر اصول، پیشرفت نظامی و قدرت و حضور در منطقه در مسیر خود بایستیم دشمن مجبور به عقب نشینی می شود.امام جمعه موقت اصفهان با بیان اینکه همه ملت ایران بسیجی هستند، گفت: امید رهبر معظم انقلاب به جوانان است و اعتماد ویژه ای به جوانان بسیجی دارند.وی تاکید کرد: یک بسیجی مومن، عامل به وظیفه، با نظم فراوان، امام شناس و رهبر شناس است.وی با بیان اینکه بدون اعتنا به دشمن باید نگاهمان به رهبر باشد، اظهار داشت : دشمن هر بار از ملت ما سیلی خورده است به واسطه مواضع قاطع رهبرمعظم انقلاب  بوده است و لذا با شبهه به دنبال کم رنگ کردن اعتقاد ملت به رهبری است ولی ما نیز باید گوش به فرمان رهبر و گاهی آتش به اختیار در برابر افرادی که به وظیفه خود عمل نمی کنند عمل کنیم.آیت الله مهدوی&#160; گفت: کسانی که گمان می کنند نجات کشور در پیوند و مذاکره با آمریکا است و کسانی که وجود دشمن را حس نمی کنند مرد میدان عمل نیستند.وی با اشاره&#160; به ضرورت شناخت عرصه عمل دشمن، تصریح کرد: دشمن با اساس اسلام ما درگیر است و هر روز بهانه تراشی می کند و انرژی هسته ای هم یکی از بهانه های دشمن است و اصل هدف آنها برخورد با اسلام است.عضو خبرگان رهبری پایبندی به اسلام، شناخت اسلام، پیشرفت علمی،  پیشرفت نظامی،  حضور در صحنه،  ادامه مقاومت در منطقه و ایستادگی ملت را لازمه موفقیت دانست و اضافه کرد: دشمن وانمود می کند قدرتمند است ولی قدرت آنها محدود می شود به تجهیزات نظامی و ثروت در حالی که قدرت اصلی قدرت منطق است.وی با اشاره به ضعف آمریکا، گفت: نمود این تضعیف در خنده حضار به دستاوردهای رییس جمهوری آمریکا در سازمان ملل مشهود بود و امروز نیز صدها مقاله در آمریکا علیه عملکرد ترامپ در تضعیف آمریکا به نگارش در آمده است‌.آیت الله مهدوی گفت: دشمن وقتی وارد&#160; تحریم می شود،&#160; نشان می دهد از سایر جهات شکست خورده است و این تحریم ها نیز در برابر اقتصاد مقاومتی شکست خواهد خورد.وی با بیان اینکه حفظ انقلاب، به دست ملت انقلابی امکان پذیر است، تصریح کرد: البته برای حضور در این عرصه به آگاهی و معرفت نیاز است و باید نیروهای انقلابی را در مدیریت ها، به کارگیری کرد.عضو&#160; خبرگان رهبری تاکید کرد:  برخی که به دنبال سهم خواهی بودند پس از انتخاب رییس جمهوری،&#160; برخی مدیران بازنشسته را به رییس جمهوری تحمیل کردند ولی امروز فرصتی فراهم شده است ‌تا در مدیریت ها از نیروهای جوان، انقلابی و مومن استفاده شود.وی با اشاره به صدور حکم 35 مفسد اقتصادی در هفته گذشته توسط  قوه قضائیه و بسته شدن سایت های قیمت گذاری ارز، گفت: این حرکت موجب ثبات نسبی بازار و مقدمه شکسته شدن حباب ارز شد.امام جمعه موقت اصفهان گفت: رییس جمهوری اعلام کرد  97 درصد ارز دست دولت است و خزانه کشور نیز پر است و نیازی به فروش ارز برای تامین هزینه های کشور نیست ، ولی در عمل باید این مسائل انجام شود و انتظار مردم این است که اگر می خواهد خدمتی انجام شود قیمت ارز متعادل شود و ثابت بماند. آیت الله مهدوی همچنین  با اشاره به حمله تروریستی اهواز گفت: اگر چه این عملیات از نظر نظامی عملیاتی کور بود ولی منجر به شهادت و زخمی شدن جمعی از مردم شد که البته پاسخ قاطع، سریع و حساب شده نیروهای مسلح و سپاه را به همراه داشت و این پاسخ محکم به دشمنان و حامیان آنها بود تا دشمن بداند، دوران بزن و دررو تمام تمام شده و اگر ضربه بزند&#160; ضربه محمکمتری خواهند خورد./ 7134/ 6022            "}