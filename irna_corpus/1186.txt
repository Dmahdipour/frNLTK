{"onTitr":" رئیس دستگاه امنیتی لبنان:    ","titr":" یک میلیون و 300 هزار آواره سوری در لبنان حضور دارند","describe":" بیروت-ایرنا- رئیس دستگاه امنیتی لبنان با اشاره به حضور یک میلیون و 300 هزار آواره سوری در لبنان، از بازگشت 50 هزار آواره به وطنشان طی ماههای اخیر خبر داد.", "text":"به گزارش ایرنا، «عباس ابراهیم» در گفت و گو با خبرگزاری کویت درباره نقش دستگاه امنیتی لبنان در پرونده آوارگان سوری خاطر نشان کرد: این نهاد تنها مرجعی است که به عنوان مسئول نظارت بر ورود و خروج از کشور با دستگاه امنیتیی سوریه ارتباط و هماهنگی لازم را دارد.وی تصریح کرد «میشل عون» رئیس جمهوری ما را به عنوان مسئول اصلی هماهنگی با طرف سوری در پرونده آوارگان معرفی کرده است.ابراهیم درباره طرح روسیه برای فراهم کردن شرایط بازگشت هزاران آواره سوری به کشورشان نیز اظهار داشت:اداره امنیت عمومی لبنان شریک اصلی در این طرح و در تماس مستقیم با همه آنهایی است که در پرونده آوارگان سوری کار می کنند.رئیس دستگاه امنیتی لبنان گفت که هنوز زود است که پیش بینی کنیم که طرح روسها برای عملیاتی شدن این طرح چقدر طول می کشد.وی افزود:در موارد اساسی با روسیه به توافق رسیده ایم و فقط جزئیات لجستیکی باقی مانده تا این طرح اجرا شود.سرلشکر ابراهیم درباره احتمال تامین مالی نشدن طرح روسیه توسط مجامع بین المللی تصریح کرد 17 مرکز مختلف در لبنان برای بازگشت داوطلبانه آوارگان سوری فعالیت می کنند.وی اظهار کرد با توجه به اینکه تعداد آوارگان سوری که خواهان بازگشت داوطلبانه هستند افزایش یافته، این مراکز به کار خود ادامه می دهد.حدود شش میلیون آواره سوری در کشورهای مختلف پراکنده اند که بیشتر آنها در ترکیه، لبنان و اردن بسر می برند.به تازگی دولت روسیه طرحی را برای بازگشت تعداد زیادی از آوارگان سوری به کشورشان ارائه کرده است که قرار است حدود 890 هزار نفر از آوارگان سوری از لبنان به کشورشان بازگردند.رئیس دستگاه امنیتی و اطلاعاتی لبنان در پاسخ به سوالی درباره تلاش او و سازمانش برای گشودن کانال های ارتباطی میان دستگاه های امنیتی اروپایی و بین المللی با دستگاه امنیتی سوریه، توضیحاتی نداد.وی در خصوص وضعیت امنیتی لبنان تصریح کرد وضعیت امنیتی لبنان نسبت به سالهای گذشته بهتر شد و روند مبارزه با تروریسم ادامه دارد.نیروهای امنیتی لبنان طی ماه های اخیر چندین عملیات تروریستی را ناکام گذاشته و همچنان به تعقیب و گریز هسته های خفته تروریست ها در لبنان ادامه می دهند.خاورم**2054 **1600            "}