{"onTitr":"","titr":" پیشگیری از وقوع جرم محور فعالیت قوه قضاییه است","describe":" بندر عباس - ایرنا - رییس دادگستری میناب گفت: پیشگیری از وقوع جرم، مهمترین وظیفه و ماموریت های قوه قضایئه ودستگاه های مرتبط با آن است.", "text":"به گزارش ایرنا، حسن نیک طبح پنجشنبه درحاشیه نشست شورای پیشگیری از وقوع جرم اظهار داشت: سامانه سجام، پل ارتباطی همکاری و همیاری سازمان ها و مردم در راستای پیشگیری از وقوع جرایم در جامعه است. وی افزود: درهمین رابطه معاونت اجتماعی و پیشگیری از وقوع جرم قوه قضاییه اقدام به راه اندازی سامانه دیده بانان پیشگیری (سجام) کرده تا با استفاده از افراد حاضر در منطقه و محله دراین امر مهم از همکاری آنها در راستای پیشگیری از جرایم بهره مند شوند . رییس دادگستری میناب خاطر نشان کرد: وظیفه جلوگیری از وقوع جرم درسطح جامعه به عهده قوه قضائیه می باشد پر واضح است که قوه قضائیه به تنهایی از عهده این مهم بر نمی آید لذا همکاری و همیاری دیگر سازمان ها و مردم را می طلبد. نیک طبع همچنین یاد آور شد: پیشگیری باید بر مبنای اصول ارزش ها و منطبق با بوم شناسی اجتماعی و فرهنگی جامعه باشد، لذا پیشگیری از وقوع جرم منحصر به جرم نیست و شامل معضلات، اختلافات و مسائل زمینه ساز جرم نیز می باشد.  وی بیان داشت: از طرفی پیشگیری امری فرابخشی است وهمه قوای سه گانه کشور ، دستگاهها و نهادها در آن مشارکت دارند . این مقام قضایی، هدف اصلی از تشکیل ستاد مردمی پیشگیری از وقوع جرم را تاسیس بزرگترین تشکل مردمی، جلب مشارکت عامه مردم و انسجام بخشیدن به تلاش های مردمی و نهادهای مدنی کشور برای اصلاح جامعه ، تعمیق امنیت و تضمین سلامت اخلاقی اجتماعی در مقیاس جغرافیای انسانی کشور با مسوول ساختن غیر مستقیم مردم در تامین پایداری امنیت عنوان کرد. وی یاد آور شد: در این سامانه افراد مختلف جامعه بصورت داوطلبانه و اعلام تمایل خود به صورت افتخاری برای همکاری و فعالیت با آگاهی از اهداف و برنامه های ستاد مقررات آن را پذیرفته و آمادگی خود را ازطریق ثبت نام در سامانه یاد شده اعلام می کنند. 7194/6048            "}