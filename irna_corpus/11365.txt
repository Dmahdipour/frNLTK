{"onTitr":"","titr":" کشاورزی و صنایع تبدیلی از اولویت‌ های عجب شیر است","describe":" مراغه - ایرنا - فرماندار عجب شیر گفت: توجه به بخش کشاورزی و ایجاد صنایع تبدیلی مرتبط با این بخش از اولویت های شهرستان است.", "text":"به گزارش ایرنا، عادل اصغرپور روز سه شنبه در مراسم تکریم و معارفه مدیر جهاد کشاورزی این شهرستان افزود: با توجه به اینکه بیشتر مردم این شهرستان در بخش کشاورزی شاغل هستند از این رو توجه به این بخش و رفع مشکلات آن در دستور کار مدیریت و مسوولان شهرستان قرار دارد.وی گفت: برای بهره وری بیشتر در این بخش باید برنامه ریزی مدونی صورت گیرد که یکی از آنها، ایجاد صنایع تبدیلی و بالا بردن میزان درآمد کشاورزان است.اصغرپور همچنین به مشکل کم آبی و ضرورت مدیریت در این حوزه افزود: اصلاح الگوی کشت، مدیریت منابع آبی و توسعه سیستم های نوین آبیاری در باغات و اراضی از دیگر اولویت های مدیریت شهرستان است.وی از مدیر جدید کشاورزی شهرستان خواست تا در راستای بالا بردن راندمان کشاورزی، توجه ویژه ای به بخش آموزش داشته باشد و کشاورزان را با آخرین متدهای این بخش آشنا سازد.اصغرپور همچنین بر خدمات رسانی مطلوب به کشاورزان شهرستان تاکید کرد و گفت: در راستای ارائه خدمت رسانی مطلوب به کشاورزان، باید از تمامی ظرفیت ها به ویژه توانایی های علمی نیروی انسانی استفاده شود.وی همچنین بر ضرورت تعامل و همکاری نزدیک مدیریت جهاد کشاورزی با سایر دستگاه های اجرایی شهرستان به منظور رسیدگی و مرتفع نمودن مشکلات کشاورزان تاکید کرد.در این مراسم از زحمات فرامرز افشانی قدردانی و عزیز نوروزی به عنوان رییس جدید جهاد کشاورزی عجب شیر معرفی شد. شهرستان عجب شیر دارای حدود 30 هزار هکتار اراضی کشاورزی بوده که از این میزان حدود پنج هزار هکتار به باغات اختصاص دارد.این شهرستان با حدود 85 هزار نفر جمعیت در 98 کیلومتری جنوب غربی تبریز مرکز آذربایجان شرقی واقع است.3077/7485            "}