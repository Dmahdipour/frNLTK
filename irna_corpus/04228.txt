{"onTitr":"","titr":" تیم فوتسال بانوان قم قهرمان لیگ دسته یک کشور شد","describe":" یزد - ایرنا - مسابقات فوتسال لیگ دسته یک بانوان باشگاه های کشور عصر روز دوشنبه با قهرمانی تیم سیاه جامگان قم در سالن غدیر محله نجف آباد شهرستان یزد پایان یافت و تیم های هیات فوتبال خراسان جنوبی و یزد به ترتیب دوم و سوم شدند.", "text":"به گزارش ایرنا ،در پایان این مسابقات که به مدت سه روز به میزبانی باشگاه نود اسپرت یزد پیگیری شد، تیم های اول و دوم جواز حضور در لیگ برتر فوتسال بانوان قهرمانی کشور در فصل آینده را کسب کردند.در آخرین روز مسابقات، تیم تیم نود اسپرت یزد سه بر 2 نتیجه را به تیم هیات فوتبال زرند کرمان واگذار کرد و همچنین تیم خراسان شمالی 2 بر صفر مغلوب تیم سیاه جامگان قم شد.مسابقات فوتسال لیگ دسته یک بانوان قهرمانی باشگاه ‌های کشور از روز شنبه 14 مهرماه 1397 با حضور هشت تیم در سالن غدیر شهرستان یزد آغاز شد.این رقابت ها در قالب یک گروه به صورت دوره ای و مجتمع با حضور تیم های فوتسال نود اسپرت یزد، هیات فوتبال رفسنجان، الزهرا (س) بندرعباس، پارس مهر خلیج فارس، هیات فوتبال زرند کرمان، پویا ورزان بندرلنگه هرمزگان، باران مهر قم و هیات فوتبال بجنورد خراسان شمالی به مدت سه روز پیگیری شد.استان یزد با یک میلیون و 138 هزار نفر جمعیت، 47 هیات ورزشی و 65 هزار ورزشکار زیرپوشش بیمه دارد و 25 بازیکن فوتبال ، فوتسال و فوتبال ساحلی در لیگ کشور و 75 بازیکن در لیگ استانی حضور دارند.7536/2047/            "}