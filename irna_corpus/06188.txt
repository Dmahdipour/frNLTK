{"onTitr":"","titr":" مدعی اعمال نظر در دستگاه قضایی گلستان دستگیر شد","describe":" گرگان – ایرنا - رییس کل دادگستری گلستان از دستگیری فردی خبر داد که با ادعای نفوذ در دستگاه قضایی استان قصد کلاهبرداری 10 میلیارد ریالی از یک صاحب پرونده را داشت.", "text":"هادی هاشمیان روز یکشنبه به ایرنا اعلام کرد: این فرد کارمند یکی از ادارات بوده و با ادعای ارتباط با مسوولان دستگاه قضایی، قضات و تاثیرگذاری در روند دادرسی، به دنبال دریافت پول از صاحب یک پرونده بود.وی بیان کرد: با هوشیاری کارکنان حفاظت و اطلاعات دادگستری گلستان این فرد هنگام رد و بدل کردن 4 میلیارد و 200 میلیون ریال پول مرتبط با این کلاهبرداری دستگیر شد.به گفته وی، بازجویی از این فرد و شناسایی همدست های احتمالی او ادامه دارد.هاشمیان همچنین گفت که با وجود هشدارهای متعدد برخی مراجعین به دستگاه قضایی در دام کارچاق کن ها گرفتار می شوند و به دنبال حل مشکلات از مسیرهای غیرقانونی هستند.وی به مردم توصیه کرد به افراد مدعی اثرگذاری بر روند پرونده ها، اعتماد نکرده  ودر صورت مشاهده، موضوع را به حفاظت و اطلاعات دادگستری گلستان اطلاع دهند.3091/1648            "}