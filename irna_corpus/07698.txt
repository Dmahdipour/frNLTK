{"onTitr":" نماینده مجلس:    ","titr":" آبرسانی در خراسان جنوبی نیازمند اعتبار ملی است","describe":" بیرجند - ایرنا - نماینده مردم نهبندان و سربیشه در مجلس شورای اسلامی گفت: خشکسالی 20 ساله در خراسان جنوبی وضعیت سختی را بویژه در روستاها به وجود آورده که به طور حتم نیاز روستاییان با تانکر آبرسانی رفع نمی شود و نیازمند اعتبار ملی است.", "text":"نظر افضلی روز شنبه در گفت و گو با خبرنگار ایرنا افزود: بحران آب در خراسان جنوبی بسیار جدی است و خشکسالی ها و بارور نکردن ابرها در این استان بر شدت آن افزوده است.وی گفت: پروژه های آبرسانی در حوزه انتخاباتی نهبندان و سربیشه نیازمند 90 میلیارد تومان اعتبار است که با این روند تخصیص، آبرسانی جدای از فرسودگی لوله ها 30 سال طول می کشد.عضو کمیسیون کشاورزی، آب و منابع طبیعی مجلس شورای اسلامی اظهار داشت: سالانه 460 میلیون متر مکعب سیلاب و رواناب در نهبندان و سربیشه به دلیل مدیریت ناکافی از دسترس خارج می شود و احداث سد، بندهای خاکی، آبخیزداری و آبخوان داری در حفظ رواناب ها و تغذیه 6 هزار و 252 قنات موثر خواهد بود.وی با تاکید بر اینکه انتقال آب از دریای عمان به خراسان جنوبی بسیار ضروری است، افزود: در بخش کشاورزی هم ایجاد ردیف اعتباری از محل اعتبارات ملی پروژه های انتقال آب، ضرورت دارد.افضلی تصریح کرد: نبود زیرساخت های کافی برای سرمایه گذاری در نهبندان و سربیشه همچون برق صنعتی، جذب سرمایه گذار را با مشکل مواجه کرده است که باید با جدیت دنبال شود.وی با بیان اینکه بارها به وزیر نیرو نامه نگاری شده است افزود: بدون شک با نبود آب، روستاها یکی پس از دیگری تخلیه می شوند و کانون های جمعیتی از بین خواهد رفت.وی از وضعیت اشتغال در این حوزه انتخاباتی گلایه کرد و گفت: دولت باید توجه بیشتری به این مناطق داشته باشد زیرا با خالی شدن جمعیت در این حوزه به طور حتم با مشکلات امنیتی مواجه خواهیم شد.نماینده مردم نهبندان و سربیشه در مجلس شورای اسلامی توجه ویژه دولت و سازمان هایی همچون بنیاد برکت، آستان قدس رضوی و سایر دستگاه ها را در زمینه اشتغال خواستار و یادآور شد: تثبیت کانون جمعیت در نهبندان و سربیشه ضمن ایجاد آسایش برای مردم این منطقه امنیت را به همراه خواهد داشت.شهرستان نهبندان 59 هزار و سربیشه 41 هزار نفر جمعیت دارد که عموما مردم در مناطق روستا نشین زندگی می کنند و شغل 90 درصد آنها کشاورزی است.استان مرزی خراسان جنوبی 11 شهرستان و 460 کیلومتر مرز مشترک با افغانستان دارد.3215 * 6054            "}