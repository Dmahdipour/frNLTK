{"onTitr":"","titr":" 156کیلومتر شبکه داخلی انتقال آب در ایوان تعمیر شد","describe":" ایلام - ایرنا - رئیس اداره آب و فاضلاب روستایی ایوان گفت: در نیمه نخست امسال 156کیلومتر  شبکه داخلی و خطوط انتقال آب با اعتبار 202 میلیون و 800 هزار ریال در این شهرستان تعمیر و مرمت شده است.", "text":"منصور ناصری روز سه شنبه در گفت و گو با خبرنگار ایرنا اظهار داشت: در این مدت همچنین 2 دستگاه الکترو پمپ شناور تعویض و کابل برق فشار قوی با اعتبار 905 میلیون ریال خریداری شده است.وی افزود: 610 مورد از منابع آب روستاهای تحت پوشش با اعتبار 45 میلیون و 262 هزار ریال نمونه برداری، 15 تابلوی برق با اعتبار 30 میلیون ریال رفع نقص و درایو ایستگاه پمپاژ مجتمع خرابانان با اعتبار 30 میلیون ریال ازمحل اعتبارات عمرانی تعویض شده است.وی با بیان اینکه نظارت مداوم و مستمر بر آب شرب روستاها از نظر بهداشتی و کنترل کیفی در دستور کار قرار دارد، گفت: توزیع 555 کیلوگرم پودر پرکلرین و 800 کیلوگرم کلر با اعتبار 595 میلیون ریال ازمحل اعتبارات جاری و شستشو و گندزدایی 26 مخزن آب با حجم هفت هزار و 90 متر مکعب همچنین 17 هزار و 856 مورد کلرزنی آب روستاها از دیگر فعالیت های این اداره است. ناصری یادآور شد: ایوان با سه هزار و 933 خانوار دارای 26 مخزن با حجم هفت هزار و 190 متر مکعب، 133 کیلومتر طول شبکه و 149 کیلومتر خطوط انتقال برای تامین و توزیع آب است.وی گفت: آب مورد نیاز 52 روستای این شهرستان از طریق 12 حلقه چاه و 13 ایستگاه پمپاژ تامین و توزیع می شود.    7180/6034            "}