{"onTitr":"","titr":" 53 هزار تن آرد در روستاهای خراسان رضوی توزیع شد","describe":" مشهد- ایرنا- مدیر سازمان تعاون روستایی خراسان رضوی گفت: 53 هزار تن آرد طی نیمه نخست امسال در سطح روستاهای این استان توزیع شده است.", "text":"محسن اسفندیاری روز یکشنبه در گفت و گو با خبرنگار ایرنا افزود: توزیع سوخت، آرد روستایی و نهاده های کشاورزی از جمله کود، سم و بذر از مهمترین خدماتی است که به کشاورزان در روستاها ارائه می شود.وی ادامه داد: تلاش داریم در ارائه خدمات به روستاییان و کشاورزان به بهترین نحو خدمات رسانی انجام شود و به همه مدیران عامل شرکتهای تعاونی روستایی و تولید اعلام می ‌شود که در توزیع سوخت و آرد روستایی با حداکثر توان در خدمت روستاییان و کشاورزان باشند.مدیر سازمان تعاون روستایی خراسان رضوی گفت: هدف از توزیع آرد بین روستاییان ارائه خدمات بهتر و حمایت از آنان است بنابراین این امر موجب کاهش رفت و آمد روستاییان و نیز صرفه جویی در وقت و هزینه آنان می شود. 655 تشکل شامل تعاونیهای روستایی، تعاونیهای تولید کشاورزی زنان روستایی و سهامی زراعی و نظام صنفی در خراسان رضوی فعالیت دارند. خراسان رضوی از نظر تعداد تشکل در کشور رتبه نخست را دارد.یک میلیون و 700 هزار نفر از جمعیت شش میلیون و 400 هزار نفری خراسان رضوی در دو هزار و 540 روستای این استان سکونت دارند. 7496/1858            "}