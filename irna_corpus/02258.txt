{"onTitr":"","titr":" صیاد متخلف بازهای شکاری در دامغان دستگیر شد","describe":" سمنان - ایرنا - رئیس اداره حفاظت محیط زیست شهرستان دامغان گفت: همزمان با اجرای عملیات کنترل و پایش منطقه های شکار ممنوع در دامغان، یک صیاد بازهای شکاری دستگیر شد.", "text":"فرامرز اسفندیاری روز چهارشنبه در گفت و گو با ایرنا افزود: در ماموریت نیروهای یگان حفاظت محیط زیست درکنترل و پایش منطقه های کویری جنوب دامغان، یک صیاد متخلف زنده گیر پرندگان شکاری دستگیر شد.رئیس اداره حفاظت محیط زیست شهرستان دامغان اضافه کرد: این صیاد از اهالی جنوب کشور و فردی خطرناک بود که به همراه وسایل زنده گیری شکار در منطقه دستگیر شد.وی افزود: این فرد طی اطلاعات عملیات در کوخه شکار رویت و با عملیات تعقیب و گریز با شلیک های هوایی متوقف شد.اسفندیاری تصریح کرد: با توجه به اینکه این فرد در گذشته نیز سابقه شکار غیرمجاز داشته است، به مراجع قضایی تحویل داده شد.وی تصریح کرد: در هفته گذشته نیز در پی کشف و ضبط سر یک آهو و لاشه شکار غیر مجاز قوچ وحشی از منزل یک شکارچی متخلف در دامغان، این فرد توسط ماموران یگان حفاظت محیط زیست و با همکاری عوامل پلیس اطلاعات و امنیت ناجا دامغان دستگیر شد.اسفندیاری به مبارزه جدی با شکار حیات ‌وحش تاکید کرد و افزود: یگان حفاظت محیط زیست و دستگاه قضایی در کشور با عوامل شکار متخلف براساس قوانین به صورت جدی برخورد می کند.رئیس اداره حفاظت محیط زیست شهرستان دامغان تصریح کرد: مناطق سفیک کوه آرسک و تالو شیربند دامغان از جمله مناطق حفاظت شده و شکار ممنوع است که زیستگاه پلنگ، آهو، قوچ، میش، کل و بز است.مردم می توانند به محض مشاهده افراد مشکوک و یا شنیدن صدای تیر در مناطق حیات وحش مراتب را بلافاصله به یگان محیط زیست اطلاع دهند تا در اسرع وقت به آن رسیدگی شود.از ابتدای سال تاکنون 11 شکارچی متخلف در دامغان دستگیر و 9 پرونده در مراجع قضایی تشکیل شده است.شهرستان دامغان 9 محیط بان دارد.9856/7408            "}