{"onTitr":"","titr":" مردم محوری ومردم یاری رویکرد و راهبرد نیروی انتظامی است","describe":" کیش - ایرنا- فرمانده نیروی انتظامی و پایگاه دریابانی جزیره کیش گفت: مردم محوری ومردمیاری مهمترین  رویکرد و راهبرد اقتدار نیروی انتظامی و رسیدن به اهداف خود مبنی بر افزایش ارتباطات و اعتبار اجتماعی است.", "text":"به &#39;گزارش ایرنا -  رحیم جهانبخش، روز چهارشنبه در آغاز هفته نیروی انتظامی در نشستی با دست اندر کاران رسانه ها و خبرنگاران تصریح کرد: هفته گرامیداشت نیروی انتظامی ، فرصتی مغتنم برای تقویت و تجلی ارتباطات مردمی نیروی انتظامی به عنوان سرمایه اجتماعی و مؤلفه اقتدار است . وی با اشاره به شعار امسال ناجا  با عنوان  ' پلیس مقتدر تصریح کرد: اصل مردم داری و مردم یاری در کارکرد و روشهای نیروی انتظامی از ارکان اقتدار پلیس است و محور قرار دادن این اصل یکی از عوامل و مؤلفه های موفقیت، امنیت فیزیکی ، آرامش در جزیره کیش است.جهانبخش، توانمندی در عمل و اجرا، اشراف اطلاعاتی، به روز بودن، بهره وری از فناوری های جدید، تاب آوری و افزایش تحمل، بهره گیری از انتقادات و استقبال از پیشنهادات را از دیگر مولفه های اقتدار پلیس عنوان کرد و افزود:   این مولفه ها در مجموع  شکل دهنده اعتماد به نیروی انتظامی و تقویت کننده سرمایه های اجتماعی است. فرمانده انتظامی کیش در ادامه  مدیریت بر حوادث، انعطاف پذیری، آسیب شناسی، بازخورد سنجی، درک و شناخت نسبت به شرایط اجتماعی، فرهنگی و اقتصادی و آموزش های مستمر نیروهای پلیس را از راهکارهای اعتماد آفرینی و تقویت ارتباطات اجتماعی پلیس کیش و ایجاد آرامش در این جزیره ارزیابی کرد. وی اضافه کرد: در پرتو این رفتار، کلانتری های جزیره کیش بیشترین پرونده های آشتی جویانه را داشته و تلاش شده است در سایه تعاملات سازنده و مدیریت اجتماعی بسیاری از مشکلات مردم بصورت مسالمت آمیز حل و فصل شود .  به گفته وی در شش ماه نخست امسال بیش از 25 هزار تماس مردمی از طریق 110 با پلیس کیش ثبت شده که از این آمار 7 هزار مورد عملیاتی  و بقیه ارشادی بوده است.   وی افزود: همچنین در مدت یاد شده بیش از 20 هزار نفر به کلانتری های مراجعه کرده اند که حدود 65 درصد این مراجعه ها به صلح سازش منجر شده است.  درپایان این نشست خبر ، خبرنگاران و دست  اندرکاران امور اطلاع رسانی جزیره کیش از تعاملات رسانه ای و عملکرد هوشمندانه پلیس این جزیره قدرانی و هفته نیروی انتظامی را گرامی داشتند. 1339            "}