{"onTitr":" مدیرکل کار چهارمحال و بختیاری    ","titr":" طرح مشاغل روستایی و فراگیر برای 5 هزار نفر اشتغالزایی کرد","describe":" شهرکرد- ایرنا- مدیرکل تعاون، کار و رفاه اجتماعی چهارمحال و بختیاری گفت: با اجرای طرح های مشاغل روستایی، عشایری و فراگیر در نیمه نخست امسال برای 5 هزار و 393 نفر در استان اشتغالزایی شد.", "text":"حفیظ الله فاضلی روز جمعه در گفت و گو با خبرنگار ایرنا افزود: سهم استان در حوزه مشاغل روستایی و عشایری 314 میلیارد تومان است که از این محل طی 6 ماهه امسال 817 طرح با مبلغ 101 میلیارد تومان انعقاد قرار داد شده است.وی ادامه داد: این تعداد طرح برای یک هزار و 859 نفر در استان اشتغالزایی کرده است.فاضلی همچنین سهم استان در حوزه مشاغل فراگیر را 403 میلیارد تومان اعلام کرد و گفت: از این محل نیز در نیمه نخست امسال 268 میلیارد تومان تسهیلات در قالب 529 طرح جذب شد.مدیرکل تعاون، کار و رفاه اجتماعی چهارمحال و بختیاری تصریح کرد: با اعطای این میزان تسهیلات اشتغال فراگیر برای 3 هزار و 534 نفر در استان فرصت شغلی ایجاد شد.فاضلی با بیان اینکه جذب کامل تسهیلات اشتغال فراگیر و مشاغل روستایی و عشایری را مستلزم همکاری بانک ها دانست و افزود: تسهیلات اشتغال روستایی و فراگیر از آبان ماه سال 96 به استان ابلاغ شد اما تا پایان سال گذشته اقدامی در خصوص جذب این تسهیلات انجام نشده بود.به گزارش ایرنا، دستگاه های اجرایی چهارمحال و بختیاری نیز در نیمه نخست امسال 3 هزار و 346 شغل ایجاد کرده اند و براساس هدفگذاری باید تا پایان سال 11 هزار فرصت شغلی جدید در استان فراهم کنند.براساس آخرین گزارش مرکز آمار ایران نرخ بیکاری چهارمحال و بختیاری در بهار امسال 22.8 درصد اعلام شده و این استان را در ردیف نخست بیکاری کشور قرار داده است.7363/2097            "}