{"onTitr":"","titr":" تردد در سه راهی دارلک محور مهاباد - ارومیه تسهیل می شود","describe":" مهاباد- ایرنا- رییس راهداری و حمل و نقل جاده ای مهاباد گفت: سه راهی 'دارلک' محور مهاباد - ارومیه با احداث لاین اضافی و میدان ساماندهی و تردد خودروها در این مسیر تسهیل می شود.", "text":"کریم عبدالله پور روز سه شنبه در گفت و گو با خبرنگار ایرنا افزود: این سه راهی به دلیل قرار گرفتن در مسیر کریدور شمال - جنوب (به طول یکهزار و 450 کیلومتر) و تردد انواع خودروهای سبک و سنگین از اهمیت ویژه ای برخوردار است.وی اضافه کرد: از چند سال قبل به ویژه در ایام تعطیلات به دلیل افزایش تردد خودروها و ایجاد ایست بازرسی نیروی انتظامی، ترافیک سنگینی در این مسیر ایجاد می شد که برای حل این مشکل، طرح بازسازی و ساماندهی این سه راهی در دستور کار قرار گرفت.رییس راهداری و حمل و نقل جاده ای مهاباد گفت: برای این منظور در محل سه راهی یک میدان به قطر 30 متر ایجاد می شود و برای هدایت خودروها به سمت مهاباد علاوه بر 2 لاین موجود یک لاین جدید به طول 320 متر و برای تسهیل خودروهای عبوری به سمت میاندوآب نیز یک لاین جدید به طول 250 متر احداث می شود.وی با اشاره به اینکه برای این طرح ساماندهی در مجموع 12 میلیارد ریال اعتبار پیش بینی شده است، ابراز امیدواری کرد با توجه به اهمیت ویژه آن و تاکیدها برای تسریع در تکمیل این طرح، در آینده نزدیک شاهده بهره برداری از آن باشیم.به گزارش ایرنا سه راهی دارلک مهاباد در 15 کیلومتری محور مهاباد به ارومیه قرار دارد؛ این سه راهی یکی از محورهای مهم ارتباطی در آذربایجان غربی بوده و با احداث کمربندی دارلک - ترشکان به طول بیش از 10 کیلومتر، خودروها بدون تردد از داخل شهر مهاباد، مسیر خود را به سمت شهرهای جنوبی استان ادامه می دهند. این سه راهی به دلیل وجود ایست بازرسی نیروی انتظامی در آن عمدتا به ویژه در ایام تعطیلات با ترافیک سنگین خودروها برای عبور از آن مواجه می شود که گاهی طول خودروها در این سه راهی به چند کیلومتر نیز می رسد.مهاباد دارای یکهزار کیلومتر راه شامل بزرگراه، راه اصلی، فرعی و راه روستایی آسفالت و شوسه است.3020/6185/3072            "}