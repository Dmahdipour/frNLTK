{"onTitr":" جام حذفی فوتبال؛    ","titr":" داماش گیلان و صنعت نفت آبادان به یک چهارم نهایی رسیدند","describe":" تهران-ایرنا- تیم های فوتبال داماش گیلان و صنعت نفت آبادان روز پنجشنبه و درآغاز رقابت های مرحله یک هشتم نهایی جام حذفی فوتبال ایران با غلبه بر رقبای خود، راهی مرحله یک چهارم نهایی مسابقات جام حذفی شدند.", "text":"به گزارش ایرنا؛ تیم داماش گیلان که در لیگ دسته دوم فوتبال کشور شرکت دارد در ورزشگاه میلاد نور تهران ، برابر مقاومت تهران دیگر تیم دسته دوم با نتیجه 2 برصفر به پیروزی رسید.«علی آل کثیر» در دقیقه 48 و «میلاد پورصف شکن» در دقیقه 75 در این دیدار برای داماش گلزنی کرده و صعود تیمشان به مرحله یک چهارم نهایی این رقابت ها را رقم زدند.تیم داماش گیلان در مرحله یک چهارم نهایی با برنده دیدار تیم های مس کرمان و سیراف کنگان دیدار خواهد کرد.در دیگر دیدار پنجشنبه شب دو تیم لیگ برتری و جنوبی کشور، استقلال خوزستان و صنعت نفت آبادان در ورزشگاه غدیر اهواز به میدان رفتند.در این دیدار پر گل ،شاگردان «پائولو سرجیو بنتو» در تیم صنعت نفت آبادان ، شاگردان« داریوش یزدی» در تیم استقلال خوزستان را با نتیجه پر گل 5 بر 2  از پیش رو برداشته و از گردونه رقابت های جام حذفی کنار زدند.«طالب ریگانی» در دقیقه 34 از روی نقطه پنالتی، «رضا جبیره» در دقیقه 45، « کرار جاسم» در دقیقه 57 از روی نقطه پنالتی و «جعفر سلمانی» در دقایق 67 و 75 دروازه استقلال خوزستان را گلباران و بیشترین سهم در صعود تیمشان به مرحله بعدی این رقابت ها را برعهده داشتند.این درحالی است که در این دیدار «محمد رضا مظاهری» در دقیقه 8 و «ایمان مبعلی» در دقیقه 24  نیز برای تیم میزبان گلزنی کردند اما با این گل ها مانع از شکست و حذف تیمشان از گردونه رقابت های جام حذفی نشدند.تیم صنعت نفت آبادان نیز در مرحله یک چهارم نهایی به دیدار برنده دیدار پارس جنوبی جم و ماشین سازی تبریز خواهد رفت.شبس*ورزشی **9144 **1917            "}