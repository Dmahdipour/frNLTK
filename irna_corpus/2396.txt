{"onTitr":" نایب رئیس کمیسیون فرهنگی مجلس:    ","titr":" زنان خانه دار با شرایط مساعدتری تحت پوشش بیمه قرار گیرند","describe":" تهران- ایرنا- نایب رئیس کمیسیون فرهنگی مجلس شورای اسلامی گفت: انتظار می رود با توجه به اینکه زنان خانه دار با فعالیت در خانه کمک شایانی به اقتصاد خانواده می کنند، با شرایط مناسب تری تحت پوشش تامین اجتماعی قرار گیرند.", "text":"به گزارش ایرنا از سازمان تامین اجتماعی، فاطمه ذوالقدر روز چهارشنبه با بیان اینکه طرح بیمه اجتماعی زنان خانه دار سال ها مطرح می شد و ناتمام می ماند، اظهار داشت: این طرح، با تدابیر مسئولان سازمان تامین اجتماعی از آذر ماه سال 87، در زمره بیمه شدگان حرف و مشاغل آزاد قرار گرفت.نماینده مردم تهران در مجلس شورای اسلامی گفت: اینکه زنان خانه دار می توانند تحت پوشش تامین اجتماعی قرار گیرند تا در سن کهولت یا از کارافتادگی از مزایای آن بهره مند شوند و دغدغه ایام سالمندی را نداشته باشند، مزیت بزرگی است.	وی افزود: بیمه زنان خانه دار یک پوشش بیمه‌ ای مستقل است و جزو بیمه‌ های اختیاری سازمان تامین اجتماعی محسوب می شود.نماینده مردم تهران، ری، شمیرانات، اسلامشهر و پردیس در مجلس شورای اسلامی تصریح کرد: تمام مزایای سازمان تامین اجتماعی همانند حقوق بازنشستگی متناسب با حداقل دستمزد در سال، دارا بودن شرایط بازنشستگی، ‌از کار افتادگی و فوت قبل و بعد از بازنشستگی، در صورت انتخاب بیمه شده در قرارداد، مشمول بیمه زنان خانه دار نیز می شود.وی ادامه داد: همچنین استفاده از مزایای دفترچه درمانی در صورت واریز حق  سرانه درمان شامل این گروه می شود و تنها تعهدات کوتاه مدت همانند غرامت ایام بیماری و بارداری، کمک هزینه ازدواج به این گروه از بیمه شدگان تعلق نمی گیرد.وی تصریح کرد:  افرادی که شاغل هستند و در قبال شغل خود، مزد دریافت می کنند، کارفرما تکلیف به پرداخت بیمه دارد اما از آنجا که خانه داری از منظر عرفی و فرهنگی، شغل محسوب نمی شود و زنان در قبال آن مزدی دریافت نمی کنند، بخش بزرگی از زنان، از حمایت های اجتماعی محروم می شوند.نایب رئیس کمیسیون فرهنگی مجلس شورای اسلامی، اقدام سازمان تامین اجتماعی در جهت تحت پوشش قرار دادن زنان خانه دار را، بسیار مهم و موثر تلقی کرد و گفت: گرچه پوشش بیمه ای وجود دارد اما همه زنان خانه دار بالاخص آنان که فاقد پشتوانه مالی هستند، تمایل و توانایی تامین حق بیمه پرداختی را ندارند.بر اساس اعلام سازمان تامین اجتماعی، حداکثر سن برای پذیرش درخواست و عقد قرارداد برای زنان، 50 سال تمام در زمان ارائه تقاضا است؛ در غیر این صورت، متقاضی باید معادل مازاد سنی مقرر دارای سابقه پرداخت حق بیمه قبلی نزد سازمان تامین اجتماعی باشد.همچنین تمام زنانی که حداقل 10 سال سابقه پرداخت حق بیمه داشته باشند، بدون رعایت شرط سنی تقاضای آنان پذیرفته خواهد شد.نرخ پرداخت حق بیمه و حمایت های بیمه ای زنان خانه دار به صورت، ١٤ درصد (١٢ درصد سهم بیمه شده + ٢ درصد سهم دولت) شامل بازنشستگی و فوت بعد از بازنشستگی، نرخ پرداخت حق بیمه ١٦ درصد (١٤درصد سهم بیمه شده+ ٢درصد سهم دولت) شامل بازنشستگی و فوت قبل و بعد از بازنشستگی و نرخ پرداخت حق بیمه ٢٠درصد (١٨درصد سهم بیمه شده+ ٢درصد سهم دولت) شامل بازنشستگی، فوت و ازکارافتادگی است.همچنین بیمه شدگان زنان خانه دار می توانند با پرداخت حق سرانه درمان (به ازای هر نفر 44 هزار تومان در سال 97) برای خود و افراد تحت تکفل با دریافت دفترچه درمانی از کلیه امکانات مراکز درمانی ملکی سازمان تامین اجتماعی در سراسر کشور و نیز امکانات مراکز تشخیصی، درمانی و دارویی طرف قرارداد این سازمان استفاده کنند.بر اساس آمار سازمان تامین اجتماعی اکنون 136 هزار زن خانه دار تحت پوشش خدمت تامین اجتماعی هستند. این سازمان 42 میلیون بیمه شده دارد که 18 نوع خدمت بیمه ای و درمانی به آنها ارائه می دهد.اجتمام* 7268*1834            "}