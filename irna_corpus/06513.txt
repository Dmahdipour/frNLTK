{"onTitr":"","titr":" تیم شهریار ساری در خانه به گلساپوش یزد باخت","describe":" ساری- ایرنا- تیم شهریار ساری در آخرین بازی معوقه از رقابت های لیگ برتر فوتبال ساحلی باشگاههای کشور برابر تیم رده دومی گلساپوش یزد باخت تا سیزدهمین شکست این فصل نماینده مازندران در خانه ثبت شود.", "text":"به گزارش خبرنگار ایرنا، شهریار ساری در چارچوب هفته بیست و یکم مسابقات لیگ برتر فوتبال ساحلی باشگاههای کشور شنبه شب در مجموعه ورزشی داراب این شهر میزبان تیم گلساپوش یزد بود و در نهایت با نتیجه 4 بر 3 برابر میهمان یزدی خود تن به شکست داد.این سیزدهمین شکست تنها نماینده مازندران در لیگ برتر فوتبال ساحلی در بیست و یکمین هفته این مسابقات محسوب می شود.دیدار این دو تیم قرار بود که عصر جمعه 13 مهر برگزار شود که به علت شدت بارندگی در ساری با نظر ناظر و داور مسابقه لغو و شنبه شب برگزار شد.تیم شهریار ساری در یک هفته مانده به پایان لیگ با کسب 8 پیروزی و 13 باخت صاحب 21 امتیاز است.شاگردان افشین امیدی در تیم شهریار ساری در هفته بیست و دوم و پایانی رقابت های این فصل لیگ برتر فوتبال ساحلی باشگاههای کشور روز چهارشنبه 19 مهر ماه در ساری میزبان تیم  شهید جهان نژادیان آبادان خواهند بود.مسابقات امسال لیگ برتر فوتبال ساحلی مردان باشگاههای کشور با حضور 12 تیم در حال برگزاری است. تیم پارس جنوبی بوشهر در پایان هفته بیست و یکم و یک هفته مانده به پایان مسابقات لیگ برتر قهرمانی خود را جشن گرفت وبا 6 بار عنوان قهرمانی در این مسابقات دست نیافتنی شد.تیم شهریار ساری در فصل گذشته این مسابقات نائب قهرمان شده بود.  7327/1654            "}