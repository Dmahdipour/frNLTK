{"onTitr":"","titr":" محموله 375 تنی پتروشیمی امیرکبیر با قطار بارگیری شد","describe":" بندرماهشهر - ایرنا - مدیر بازرگانی شرکت پتروشیمی امیرکبیر گفت:محموله 375 تنی این پتروشیمی با موفقیت با قطار بارگیری و به مقصد تهران و بندر امام خمینی(ره) حمل و ارسال شد.", "text":"حمیدرضا رستگار روز جمعه در گفت با گو با خبرنگار ایرنا اظهار داشت: پتروشیمی امیرکبیر با فراهم سازی زیرساخت خطوط ریلی موفق به تسهیل حمل و نقل  محموله های سنگین به مقصد مختلف از طریق حمل و نقل ریلی شد. این روش با هدف توسعه صادرات محصولات پتروشیمی نقش مهمی دربهبود شرایط حمل و نقل کشور دارد.وی افزود: محموله بارگیری شده شامل 247 تن محصول شیمیایی 2420D که به مقصد بندرامام خمینی بارگیری شد و نیز 128 تن محصول دیگر بوده که به مقصد تهران ارسال شد.مدیربازرگانی شرکت پتروشیمی امیرکبیر در ادامه بار دیگر اهمیت حمل و نقل ریلی را در رونق اقتصادی کشور یادآور شد و گفت: با توجه به اهمیت موضوع حمل به موقع در کاهش خطرات جاده ای و  کاهش خطرات ناشی از ترافیک منطقه ویژه اقتصادی پتروشیمی به خصوص در محدوده شرکت امیرکبیر، اداره عملیات انبارها برنامه ریزی خروج محصولات از طریق خط ریل راه آهن را در دستور کار قرار داد.رستگار ادامه داد: شرکت پتروشیمی امیرکبیر از لحاظ موقعیت مکانی در محلی استراتژیک واقع شده است، این شرکت برنامه ریزی تعمیرات خطوط ریلی و هماهنگی  گمرکی و منطقه ای را با همکاری گمرک و راه آهن جمهوری اسلامی و اداره ترخیص کالا انجام داده است که تسهیل حمل کالا از طریق حمل و نقل ریلی را به دنبال داشته است.وی به تشریح جزئیات پروسه بارگیری این محموله ها پرداخت و خاطر نشان کرد: در فاز اول خروج 10 کانتینر محصول 2420D به مقدار وزنی 247 تن و 500 کیلوگرم به مقصد اداره بندر با موفقیت انجام شد و در فاز دوم نیز با توجه به اهمیت خروج به موقع محصولات ،  128 تن محصول نیز به مقصد تهران بارگیری شد.به گزار ایرنا، بندر امام خمینی (ره) در اواسط نهمین دهه از آغاز فعالیتش ، اکنون به عنوان یکی از مهم ترین قطب های حمل و نقل منطقه ای به ایفای نقش می پردازد . این بندر در سال 1390 پس از تغییر رژیم حقوقی خود از یک بندر عادی به منطقه ویژه اقتصادی و الحاق اراضی مجاور ، هم اکنون با بالغ بر 11 هزار هکتار مساحت ، بزرگ ترین منطقه ویژه اقتصادی کشور را شامل می شود .9858/6068            "}