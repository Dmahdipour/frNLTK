{"onTitr":"","titr":" سازمان های مردم نهاد با اهداف وزارت ورزش و جوانان آشنا شدند","describe":" شیراز-ایرنا- معاون فرهنگی و امور جوانان اداره کل ورزش و جوانان استان فارس گفت: سازمان های مردم نهاد تازه تاسیس این استان در قالب برگزاری یک دوره آموزشی، با اهداف وزارت ورزش و جوانان آشنا شدند.", "text":"علی رضایی، شنبه به ایرنا بیان کرد: در این دوره آموزشی که در شهرستان پاسارگاد و در قالب تور تفریحی و آموزشی برگزار شد، دبیران سازمان های مردم نهاد تازه تاسیس با مفاهیم و ضرورت ها، اهداف و کارکردهای اصلی و بررسی آسیب ها و هشدار های فرا روی وزارت ورزش و جوانان آشنا شدند.وی ادامه داد: یکی دیگر از اهداف برگزاری اینگونه دوره ها، ایجاد پیوند موثر، تناسب و هماهنگی بین ویژگی های کمی و کیفی سازمان های مردم نهاد (سمن ها) است تا همسو با رشد فیزیکی، آنها را به سمت بهره وری با ارایه آموزش های موثر سوق دهیم تا در آینده تبدیل به سازمان های مردم نهاد توانمند شوند.رضایی گفت: تا پایان سال 97 در نظر داریم چند دوره آموزشی موثر با تاکید بر نیازهای اساسی سازمان های مردم نهاد جوان در زمینه روابط عمومی مناسب، اصول تسهیلگری و ایجاد ارتباط با نهادهای دولتی و غیر دولتی برگزار کنیم.مدیرکل ورزش و جوانان استان فارس و مشاور امور جوانان استانداری این استان نیز در این دوره آموزشی شرکت داشتند.7368 /6118            "}