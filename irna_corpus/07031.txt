{"onTitr":" در گفت و گو با ایرنا:    ","titr":" قیمت تجهیزات داخلی صنعت آب نصف نمونه مشابه خارجی است","describe":" تهران- ایرنا- دبیر انجمن سازندگان تجهیزات صنعتی ایران می گوید: با تغییراتی که در نرخ ارز رخ داده، قیمت تجهیزات ساخت داخل 50 درصد نسبت به نمونه های خارجی ارزان تر شده است.", "text":"«احد ذوالرحمی» امروز شنبه در حاشیه چهاردهمین نمایشگاه بین المللی صنعت آب در گفت و گو با خبرنگار اقتصادی ایرنا افزود: پیش از این کارفرماها تمایل بیشتری به خرید کالاهای خارجی داشتند اما با توجه به تغییرات نرخ ارز، خریدها بیشتر به سمت تولیدات داخلی گرایش پیدا کرده است.وی در مورد کیفیت کالاهای ساخت داخل گفت: بیشتر از 60 درصد تولیدات داخلی کیفیتی در حد نمونه های خارجی دارند و بقیه نیز با حمایت دولت و کارفرماها از ساخت داخل می توانند به این بخش اضافه شوند.دبیر انجمن سازندان تجهیزات صنعتی ایران اضافه کرد: قیمت کالاهای داخلی حتی قبل از تغییرات نرخ ارز حدود 20 درصد از نمونه های خارجی ارزان تر بود.وی در مورد زمان تحویل کالا و اجرای پروژه ها توسط شرکت های داخلی گفت: زمان اجرای پروژه بستگی به توانمندی شرکت داخلی دارد؛ بعضی از شرکت ها نمی توانند در زمان مقرر پروژه ها را اجرا کنند اما اگر انتخاب کارفرماها درست باشد، این مشکل در پروژه ها رخ نمی دهد.ذوالرحمی افزود: همه پیمانکار تمایل دارند پروژه ها را با سرعت بیشتری انجام دهند اما گاهی به دلیل کمبود منابع مالی نمی توانند به تعهدات خود عمل کنند؛ رفع این مساله نیاز به توانمند شدن آنها دارد که از طریق تسهیل در تامین مالی این امر میسر می شود.به گزارش ایرنا، چهاردهمین دوره نمایشگاه بین‌المللی صنعت آب و تاسیسات آب و فاضلاب با مشارکت 216 شرکت داخلی و 28 شرکت خارجی یازدهم مهر در محل نمایشگاه‌های بین‌المللی تهران آغاز بکار کرد و امروز پایان می یابد.نمایندگان 12 کشور خارجی شامل کشورهای ایتالیا، چین، آلمان، اتریش، ترکیه، دانمارک، اسپانیا، هلند، انگلستان، یونان، آمریکا و فرانسه در این دوره از نمایشگاه حاضر هستند که کشورهای آلمان، چین و ترکیه به صورت ویژه (پاویون اختصاصی) در این دوره حضور یافتند.در این رویداد، آخرین دستاوردهای صنعت آب و تاسیسات فاضلاب شامل لوله واتصالات، سامانه‌های تصفیه، فیلتراسیون و نمک‌زدایی آب، شیرآلات، سامانه‌های اتوماسیون، ابزارهای دقیق، سیستم اندازه‌گیری و تجهیزات آزمایشگاهی و تجهیزات صنعتی در معرض دید صنعتگران و بازدیدکنندگان قرار گرفت.اقتصام*9189*2025            "}