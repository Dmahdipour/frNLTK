{"onTitr":"","titr":" برخی قبل از دشمنان خود تحریمی را آغاز کردند","describe":" سنندج - ایرنا - جانشین فرمانده انتظامی کردستان گفت: برخی با احتکار و خریدهای مازاد بر نیاز قبل از تحریم های دشمنان، خود تحریمی را در کشور آغاز کردند.", "text":"به گزارش ایرنا، سرهنگ عباس مسعودی روز چهارشنبه در نشست پلیس، امنیت و اصناف سنندج اظهار داشت: در این شرایط سود جویانی با احتکار تنها به فکر منافع خود بودند و به این موضوع اهمیتی نمی دادند که اقتصاد کشور آسیب می بیند.وی اضافه کرد: دشمن به دنبال عدوات و کینه توزی است و پس از تحمیل هشت سال جنگ به کشورمان امروز جنگ نرم و اقتصادی را پیگیری می کنند.سرهنگ مسعودی با بیان اینکه آنها از ابتدا بدنبال ساقط کردن نظام اسلامی بودند، افزود: دشمنان هر روز یک حربه را بکار می گیرند و اینک با تحریک و حمایت از گروهک ها به دنبال ایجاد نا امنی و اخلال در نظام اقتصادی کشور هستند.وی با اشاره به اینکه امنیت امری مشارکتی است و همه مردم باید در آن دخیل باشند، یادآور شد: اگر برای برقراری امنیت حلقه هایی را در نظر بگیریم نیروی انتظامی یک حلقه به آخر و قبل از قوه قضاییه است.سرهنگ مسعودی اصناف را بسیار تاثیرگذار در جامعه دانست و اضافه کرد: مشکلات صنفی وجود دارد که مسئولان استان باید آن را حل کنند.معاون امور بازرگانی و توسعه تجارت سازمان صنعت، معدن و تجارت کردستان هم در این نشست گفت: ارتباط صمیمانه ای میان اصناف و نیروی انتظامی وجود دارد که در نتیجه این تعامل از بسیاری ناهنجاری ها نیز پیشگیری می شود.محمد بختیار خلیقی اظهار داشت: اصناف، یکی از بخش های تاثیرگذار در مقابله با تهاجم فرهنگی دشمن هستند و می توانند با ممانعت از توزیع و قاچاق کالاهای ضد فرهنگی در این راستا کمک کنند.وی اضافه کرد: 68 هزار واحد صنفی در کردستان وجود دارد و یک ششم جمعیت استان در واحدهای صنفی فعالیت می کنند که ظرفیت مهمی را تشکیل می دهد.رئیس اتاق اصناف سنندج هم گفت: چرا با اینکه بارها نشست هایی با مسئولان دولتی، نظامی و انتظامی استان تشکیل شده مشکلات بازاریان ریشه یابی و رسیدگی نمی شود.فرهاد عزت پور تاکید کرد: در نشست با مسئولان به یک صورت جلسه اکتفا می شود و حاصل نشدن نتیجه جلسات در عمل، ما را نزد فعالان اقتصادی و اصناف بی اعتبار می کند.وی به برخی از این مشکلات اشاره کرد و افزود: وقتی بازارچه ها و دست فروشان بدون پروانه کسب براحتی قیمت ها را کم و زیاد می کنند چرا برای تنظیم بازار از اصناف مجاز و اهالی بازار انتظار می رود.عزت پور با تاکید بر انقلابی بودن مردم و بازاریان یادآور شد: وقتی بازاریان سنندج برای همدردی با حادثه دیدگان حمله تروریستی اهواز مغازه های خود را بستند این موضوع مهم اثبات شد.وی تاکید کرد: وقتی عده ای رهگذر ناشناس مغازه داران و بازاریان را با جمله «اگر سرمایه ات را دوست داری کرکره را پایین بکش» قصد تعطیل کردن بازار دارند دیگر وظیفه نیروی انتظامی است که از آن جلوگیری کند.عزت پور گفت: مشکلات موجود اصناف زمینه را برای تهدید چنین افرادی آماده می کند تا بتوانند بازار را با مقاصد سیاسی به تعطیلی بکشانند که انتظار داریم پلیس در این ارتباط بازاریان را کمک کند.13 تا 19 مهر ماه به عنوان هفته نیروی انتظامی نامگذاری شده است و برنامه های متنوعی در طول این هفته برگزار می شود.6108/01-2            "}