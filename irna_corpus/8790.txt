{"onTitr":"","titr":" مشاور امورخارجه آمریکا برای صلح افغانستان راهی آسیا شد","describe":" کابل - ایرنا - نماینده و مشاور ویژه وزارت امور خارجه آمریکا برای افغانستان که به تازگی مامور پیگیری صلح میان گروه طالبان و افغانستان شده است، برای ملاقات با مقامات پنج کشور جنوب و جنوب غرب آسیا، سفری 10 روزه را به منطقه آغاز کرد.", "text":"به گزارش ایرنا، رسانه های افغانستان روز پنجشنبه به نقل از منابع غربی خبر دادند که «زلمی خلیل زاد» نماینده ویژه آمریکا برای انجام ماموریتش، سفر به کشورهای افغانستان ، پاکستان، قطر، امارات متحده عربی و عربستان سعودی را از امروز آغاز می‌کند.وزارت خارجه آمریکا در این مورد اطلاعیه ای منتشر کرده و اعلام داشته است که ماموریت خلیل زاد، رهبری از تلاش‌های واشنگتن برای آوردن طالبان به میز مذاکره است و این ماموریت را در هماهنگی نزدیک با دولت افغانستان جهت رسیدن به خاتمه جنگ در این کشور انجام می‌دهد.بعد از آن که « مایک پمپو» وزیرامور خارجه آمریکا در آخرین روزهای شهریور ماه گذشته و قبل از سفرش به پاکستان از انتصاب خلیل زاد به عنوان مامور پیگیری  صلح افغانستان در سمت مشاور ویژه خود خبر داد، این اولین سفر زلمی به عنوان نماینده آمریکا به منطقه است .خلیل زاد که یک افغان تبار آمریکایی و عضو حزب جمهوری خواه آن کشور است در کارنامه کاریش مسئولیت سفارت آمریکا در کابل و بغداد را نیز دارد. ملاقات نماینده آمریکا با مقامات کشورهایی که برای این سفر10 روزه برنامه ریزی شده از این منظر قابل توجه است که همگی این طرف های مذاکره مانند خود آمریکا در تاسیس ، حمایت و تجهیز و هویت گروه طالبان نقش محوری داشته اند. طالبان بنا به اعتراف «هیلاری کلینتون» وزیر امور خارجه اسبق آمریکا به منظور تجمیع مبارزان تندرو و افراطی برای مقابله با ارتش سرخ شوروی سابق شکل گرفت با پول نفتی عربستان و امارات تامین مالی و از مسیر پاکستان تحت نظارت آمریکا تجهیز شدند .عربستان و امارات اولین و تنها کشورهایی بودند که حکومت طالبان را در مقطعی که کابل را اشغال کردند به رسمیت شناختند و بعد از سقوط طالبان در پی حمله آمریکا به افغانستان ، دفتر سیاسی این گروه تروریستی به منظور داشتن آدرس برای مذاکره از سوی آمریکا در قطر راه اندازی شد.خلیل زاد قرار است در سفر 10 روزه خود زمینه ساز شرایطی باشد که درآن گروه طالبان با همکاری و توصیه این کشورها راضی به نشستن پشت میز مذاکره صلح با دولت وحدت ملی افغانستان شود.این تلاش ها در حالی انجام می شود که طالبان دولت افغانستان را به واسطه آن چه دست نشانده بودن از سوی آمریکا می خواند ، نامشروع می داند و همواره خواستار مذاکره مستقیم با خود آمریکایی هستند.گروه طالبان مهمترین دلیل مشروع خود را برای تداوک جنگ حضور نیروهای خارجی در کشورشان اعلام می کنند و هر گونه مذاکره صلح را بدون تعیین تکلیف این علت غیر منطقی می دانند و از آن سو آمریکا نیز همواره بر ماندگاری خود در افغانستان بدون تعیین زمان خروج تاکید دارد و باید دید خلیل زاد کجا و چگونه این دو خط موازی را به هم می رساند.*آساق*1104*1144            "}