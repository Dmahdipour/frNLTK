{"onTitr":" مشاور فرماندهی کل قوا:    ","titr":" ایران بالاترین قدرت نظامی منطقه را دارد","describe":" تهران- ایرنا- مشاور عالی فرماندهی معظم کل قوا گفت: توان دفاعی و هجومی نیروهای مسلح بسیار بالاست و قدرت نظامی جمهوری اسلامی ایران بالاترین قدرت نظامی در منطقه است.", "text":"به گزارش ایرنا از پایگاه اطلاع رسانی سیدیحیی صفوی، سردار سرلشکر پاسدار سیدیحیی صفوی روز چهارشنبه در مرکز آموزشی شهید خضرایی نیروی هوایی ارتش جمهوری اسلامی ایران گفت: نیروهای مسلح توان دفاعی و هجومی بسیار خوبی دارند و این موضوع باعث شده که آمریکایی ها، صهیونیست ها و برخی کشورها جرات حمله به ایران را نداشته باشند.وی ادامه افزود: نظامی های آمریکا به مراتب از سیاستمداران آن و البته از رئیس جمهوری فعلی آمریکا عاقل تر هستند و دامنه اختلاف بین پنتاگون با وزارت خارجه آمریکا را در صحنه افغانستان و عراق می توان مشاهده کرد.صفوی گفت: در منطقه غرب آسیا ما قدرت اول منطقه هستیم، در عراق با کمک های ایران داعش نابود و در سوریه نیز در نتیجه اقدامات ایران، آمریکا و عربستان و صهیونیست ها در سیاست براندازی بشار اسد ناموفق بودند و نحوه تشکیل بسیج مردمی را به سوریه و عراق آموختیم.وی افزود: اینها موفقیت های بسیاری است که موجب قدرت گیری جمهوری اسلامی ایران شده است و وقتی که سه قوه وحدت رویه داشته باشند و از راهبردهای مقام معظم رهبری اطاعت کنند، بر مشکلات فائق خواهیم آمد.دستیار عالی فرماندهی معظم کل قوا با اشاره به تلاش آمریکا در به هم زدن اوضاع داخلی کشور گفت: آمریکایی ها به دنبال آن هستند که وضعیت داخلی ایران را به هم بریزند و از این رو به دنبال اتحاد تمام گروهک های ضد انقلاب از منافقین تا سلطنت طلب ها و سایر گروهک ها هستند و با منابع مالی برخی کشورهای عربی به دنبال ایجاد نا امنی در داخل کشور هستندصفوی اضافه کرد: آنها به دنبال ایجاد جنگ عملیات روانی در موضوعات مختلف بوده تا از آن طریق با ایجاد ناامنی فکری و روحی در جامعه، کشور را دچار چالش های داخلی کنند و ما باید در قبال اهداف جنگ روانی آمریکا و اقدامات گروهک های ضد انقلاب آمادگی کامل داشته باشیم و آنها را در رسیدن به اهدافشان ناامید کنیم.وی با اشاره به بدعهدی های آمریکا گفت: سیاست آمریکا دست چدنی با روکش مخملی است. آنها بسیار عهدشکن هستند و سیاست آنها پاور پلیتیکال یعنی سیاست زور است. ما برای مقابله با این سیاست باید روز به روز قوی تر شویم و با قدرت در مقابل آمریکا بایستیم زیرا نظامی ها بهترین پدافند، آفند است و باید از روحیه انفعالی بیرون بیاییم .اجتمام *1003* 3063            "}