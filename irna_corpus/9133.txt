{"onTitr":"","titr":" 873 میلیارد ریال سرمایه گذاری صنعتی در دلیجان انجام شد","describe":" خمین - ایرنا - مسئول آمار سازمان صنعت، معدن و تجارت استان مرکزی گفت: 873 میلیارد ریال سرمایه گذاری صنعتی نیمه نخست امسال در شهرستان دلیجان محقق شد که 74 فرصت شغلی پایدار در پی داشته است.", "text":"«بهروز مرادی» روز پنجشنبه در گفت و گو با ایرنا افزود: این میزان سرمایه گذاری با صدور 12 پروانه بهره برداری در زمینه سنگ، پودر صنعتی، عایق رطوبتی، الیاف پلی استر ، ماشین آلات و فرآورده های نفتی در دلیجان انجام شده است.وی اظهارداشت: 21 پروانه تاسیس صنعتی نیز با پیش بینی سرمایه گذاری 748 میلیارد ریال نیمه نخست امسال در این شهرستان صادر شد.مرادی افزود: برآورد اشتغالزایی راه اندازی طرح های صنعتی مذکور در دلیجان  529 مورد است.وی یادآور شد: 25 پروانه بهره برداری نیز پارسال در بخش صنعت دلیجان با رویکرد ایجاد اشتغال و رونق تولید صادر شد.مسئول آمارسازمان صنعت، معدن و تجارت استان مرکزی گفت: حجم سرمایه گذاری انجام شده در این واحدهای صنعتی 806 میلیارد و 490 میلیون ریال و میزان اشتغال ایجاد شده 194 نفر است.مرادی اظهارداشت: 341 واحد تولیدی با بیش از 9 هزار میلیارد ریال سرمایه گذاری در این شهرستان فعال و هشت هزار و 300 فرصت شغلی در این واحدها فراهم است.وی یادآور شد: دلیجان رتبه سوم سرمایه گذاری بخش صنعتی استان مرکزی را دارد و پنج درصد از مجموع سرمایه گذاری صنعتی استان مرکزی متعلق به این شهرستان است.مسئول آمار سازمان صنعت، معدن و تجارت استان مرکزی گفت: هشت هزار و 500 نفر در صنایع فعال دلیجان اشتغال دارند.مرادی افزود: موقعیت جغرافیایی ویژه دلیجان و فراهم بودن زیرساخت های صنعتی شرایط سرمایه گذاری، این شهرستان را در بخش صنعت متمایز کرده است.وی اظهار داشت: مجتمع تولیدی الیاف پلی استر دلیجان در خاورمیانه در زمره بزرگترین مجموعه های تولیدی کشور است و واحدهای تولید عایق رطوبتی دلیجان، بیش از 70 درصد نیاز کشور به عایق های رطوبتی را تولید می کنند. دلیجان با 50 هزار نفر جمعیت در جنوب استان مرکزی واقع شده و تنها خوشه صنعتی در تولید عایق رطوبتی و قطب تولید الیاف پلی استر کشور است.7277/6013/            "}