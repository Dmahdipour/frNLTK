{"onTitr":"","titr":" رهبر حزب لیبرال روسیه خواستار خروج کشورش از شورای اروپا شد","describe":" مسکو - ایرنا - رهبر حزب لیبرال دمکرات روسیه اعلام کرد که روسیه 11 میلیون یورو به عنوان بخشی از حق عضویت خود در سال 2018 به شورای اروپا پرداخت کرده است، با این حال بهتر است از شورای اروپا خارج شود.", "text":"به گزارش ایرنا به نقل از تاس، ولادیمیر ژیرینفسکی روز پنجشنبه در جلسه دومای روسیه گفت که روسیه باید بطور کامل از پرداخت حق عضویت خود در شورای اروپا خودداری کند؛ من درخواست دارم که هر گونه پرداخت های روسیه به شورای اروپا متوقف شود و مساله خروج از این سازمان در دستور کار قرار گیرد زیرا دبیر کل شورای اروپا تهدید کرد که روسیه را در سال آینده در صورت آغاز نکردن پرداخت حق عضویت خود از این مجلس اخراج کند.رهبر حزب لیبرال دمکرات روسیه ادامه داد: منتظر نخواهیم ماند که او (دبیر کل شورای اروپا) مانند خانم معلم رفتار کرده و ما را از مدرسه اخراج کند؛ این مدرسه را خودمان کنار می گذاریم.به گزارش ایرنا، توربیرن یاگلند دبیر کل شورای اروپا روز چهارشنبه در نشست مجمع پارلمانی شورای اروپا اعلام کرد که اگر روسیه حق عضویت خود را تا ماه ژوئن سال 2019 پرداخت نکند کمیته وزیران این مجلس نه تنها می تواند بلکه موظف است که این کشور را از فهرست کشورهای عضو حذف کند.روسیه مدعی است که سالانه 30 میلیون یورو بابت حق عضویت خود به شورای اروپا پرداخت می کرد و از دو سال پیش، پرداخت این مبلغ را متوقف کرده است.مقام های روس اعلام کرده اند تا زمانی که تحریم ها علیه هیات روسی در مجمع پارلمانی شورای اروپا لغو نشود، حق عضویت این کشور را پرداخت نخواهند کرد.هیات روسیه در مجمع عمومی پارلمان اروپا از سال 2014 از حق رای محروم شده و اعضای این هیات حق انتخاب و تصدی مقام های مجمع پارلمانی شورای اروپا را ندارند.روسیه و مجمع پارلمانی شورای اروپا از دهه 90 میلادی روابط پرتنشی داشته و این نهاد اروپایی چند قطعنامه علیه اقدامات روسیه در جمهوری چچن صادر کرده و در حوادث اوکراین در سال 2014 نیز روسیه را مسئول و مقصر دانسته است.اروپام*391*1346 **1663**            "}