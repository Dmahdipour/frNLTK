{"onTitr":"","titr":" 4322 آزمایش کنترل کیفی بر روی آبزیان و دام چابهار انجام شد","describe":" چابهار - ایرنا - معاون مدیر کل و رئیس اداره دامپزشکی چابهار در جنوب سیستان و بلوچستان گفت: چهار هزار و 322 آزمایش کنترل کیفی از ابتدای سالجاری تاکنون بر روی آبزیان(میگو و ماهی)، دام و فرآورده های خام دامی در این شهرستان انجام شده است.", "text":"اولیا میرلاشاری روز شنبه در گفت و گو با خبرنگار ایرنا اظهار داشت: آزمایشگاه دامپزشکی چابهار برای تایید سلامت و ردیابی انواع بیماری های دام، طیور، بویژه آبزیان و کنترل کیفی فرآورده های خام دامی آزمایش ها و نمونه های دریافتی را انجام می دهد.وی افزود: از اهداف مهم دامپزشکی در چابهار و سایر نقاط کشور امنیت غذایی و تامین سلامت دام، غذا و سلامت شهروندان است.رئیس دامپزشکی چابهار گفت: نیروهای دامپزشکی با حفظ و حراست از سرمایه های دامی کشور و پیشگیری از ظهور، بروز، شیوع بیماری های دامی، حفظ و ارتقاء سطح بهداشت عمومی با پیشگیری و مبارزه با بیماری های دامی، بیماری های مشترک بین دام و انسان فعالیت گسترده ای را انجام می دهند. وی ادامه داد: هم اینک پروژه آزمایشگاه تخصصی کنترل کیفی اداره دامپزشکی چابهار با تجهیزات مدرن و بروز با اعتبار 15 میلیارد ریال در این شهرستان در حال ساخت است.میر لاشاری تصریح کرد: تکمیل و بهره برداری آزمایشگاه گامی بزرگ در راستای تسهیل صادرات و کنترل کیفی و بهداشتی محصولات شیلاتی و سایر فرآورده های خام دامی است.وی بیان کرد: واحد آبزیان نیز وظیفه کنترل و نظارت بهداشتی لارو ریزی 125میلیون قطعه در 27 مزرعه   به وسعت 617 هکتار از مزارع پرورش میگوی گواتر را برعهده داشته است.رئیس اداره دامپزشکی شهرستان چابهار ذخیره سازی 300 هزار قطعه بچه ماهی در مزارع پرورش ماهی در قفس را از دیگر اقدامات واحد آبزیان عنوان کرد.شهرستان چابهار براساس سرشماری آبان سال 1395 با جمعیت بیش از 283 هزار نفر و 48 هزار خانوار از شمال به شهرستان های نیکشهر، قصرقند و سرباز، از شرق به کشور پاکستان، از جنوب به دریای عمان(مکران) و از غرب به شهر کنارک متصل است.چابهار به عنوان تنها بندر اقیانوسی ایران و سرزمین موج و مرجان در فاصله 645 کیلومتری جنوب زاهدان مرکز استان سیستان و بلوچستان از 3 شهر به نام های چابهار، پلان و نگور، سه بخش مرکزی، دشتیاری و پلان، 6 دهستان و 438 روستا تشکیل شده است.3043**3213            "}