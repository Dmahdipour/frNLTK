{"onTitr":"","titr":" نرخ انواع سکه طلا در بازار کاهش یافت","describe":" تهران- ایرنا- بازار طلا و سکه امروز (سه شنبه) همزمان با ادامه کاهش نرخ دلار آمریکا در بازار آزاد، رو به ارزانی نهاد و قیمت هر قطعه سکه تمام بهار آزادی طرح جدید با 140 هزار تومان افت به  چهار میلیون و 441 هزار تومان رسید.", "text":"به گزارش خبرنگار اقتصادی ایرنا، امروز هر قطعه سکه تمام بهار آزادی طرح قدیم با 350 هزار تومان و هر نیم سکه با 140 هزار تومان افت قیمت روبرو شد. سکه طرح قدیم چهار میلیون و 160 هزار تومان و نیم سکه 2 میلیون و 153 هزار تومان به فروش رفت.معامله گران هر ربع سکه را با 70 هزار تومان کاهش بها نسبت به دیروز یک میلیون و 232 هزار تومان و هر سکه گرمی را بدون تغییر 682 هزار تومان عرضه کردند.با اینکه امروز در بازارهای جهانی بهای هر اونس طلا با یک دلار و 88 سنت افزایش به یک هزار و 190 دلار و 77 سنت رسید اما در بازار تهران هر گرم طلای خام 18عیار، 425 هزار و 950 تومان و هر مثقال طلا یک میلیون و 845 هزار تومان نرخ گذاری می شود که نسبت به دیروز تغییری ندارد.در بازار آزاد ارز، بهای هر یورو حدود 14 هزار و 500 تومان و دلار در محدوده 14 هزار تومان عرضه می شود اما در سامانه نظارت ارز (سنا) میانگین بهای هر یورو به 13 هزار و 142 تومان رسیده است.به گزارش ایرنا، روند کاهش نرخ ارز از ظهر دیروز آغاز شد و دامنه آن به سایر شهرهای بزرگ در برخی استان ها رسید و حتی تا پاسی از شب، دارندگان دلار خانگی، به دنبال خریدار با قیمت مناسب بودند.بررسی میدانی امروز (سه شنبه) چهارراه استانبول و خیابان های منتهی به آن در تهران نشان می دهد هیچ یک از صرافی های مجاز معاملات ارزی ندارند و دلالان، خریدارند. بانک مرکزی جمهوری اسلامی ایران نیز در اطلاعیه ای با توجه به تمایل مردم به فروش ارز، از آنان خواست با مراجعه به شعبه های ارزی بانک های دارای مجوز، ارزهای خود را به قیمت اعلام شده بفروشند.اقتصام*2025*1961*            "}