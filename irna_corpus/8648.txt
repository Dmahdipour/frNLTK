{"onTitr":" نماینده ولی فقیه در خراسان جنوبی:    ","titr":" دشمن در موضع شکست قرار گرفته است","describe":" بیرجند - ایرنا - نماینده ولی فقیه در خراسان جنوبی و امام جمعه بیرجند گفت: امروز دشمن در موضع ضعف و شکست قرار گرفته و حضور میلیونی بسیجیان در سطح کشور نقشه دشمن را خنثی کرده و درس تازه ای به آنان داده است.", "text":"به گزارش ایرنا حجت الاسلام و المسلمین سید علیرضا عبادی روز پنجشنبه در نمایش بزرگ اقتدار عاشورایی سپاهیان حضرت محمد رسول الله (ص) 2 در ورزشگاه آزادی بیرجند افزود: حضور بسیجیان به دشمن نشان داد که باید حواسش را جمع کرده و بداند مقابل اراده انسان هایی قرار گرفته که در راه ایمان آنچه اقتضا کند برای ارزش های دینی و آرمان های انقلابی مقاومت  و دشمن را ناکام می کنند.وی اظهار داشت: شناخت جریان استعمار که بزرگترین آفت جهان بشری است بر هر انسان با بصیرت لازم است و اگر از جریان های تاریخی به عنوان جنگ های صلیبی و فجایعی که ایجاد کرد، صرفنظر کنیم از 200 سال قبل که پای استعمار به دنیا باز شد و فجایعی که انجام داد، شایان توجه است.نماینده ولی فقیه در خراسان جنوبی گفت: مرکز اصلی استعمار غرب اروپا است چون در برنامه های استعماری و سلطه جهانی برنامه هایی را انجام داده که براساس آن قاره های مختلف دنیا را با انواع فجایع برای نفوذش تجربه کرده است.وی نخستین قدم استعماری اروپا را که در آن موفق شد، سلطه بر قاره آمریکا دانست و بیان کرد: آنچه امروز به عنوان ایالات متحده آمریکا مطرح است، مردم بومی نیستند بلکه اروپایی های متجاوز هستند که با نفوذشان 80 میلیون مردم بومی آنجا را قتل عام و روی استخوان های سرخپوستان آمریکایی، ایالات متحده را بنا کردند.حجت الاسلام و المسلمین عبادی افزود: طرح این متجاوزها تنها برای چپاول قاره آمریکا نبود بلکه در خاورمیانه حضور یافتند و براساس طرحشان فلسطین را اشغال کردند، قدم به قدم دنبال تجزیه و تسلط بر کشورها هستند اما با مانع مقاومت ملت مظلوم فلسطین مواجه شدند.وی گفت: ملت مظلوم فلسطین امروز هم در سخت ترین شرایط در حال مقاومت است و حتی بسیاری از ادعاهایی که سران استکبار داشتند به ناچار عقب نشینی می کنند.وی ادامه داد: استکبار در قاره آفریقا هم این برنامه را پیاده کرد و آنجا با هسته های استقامت مواجه شدند و چند روز قبل هم بزرگداشت نلسون ماندلا برای مقاومت در برابر سلطه سفید پوستان اروپایی بر آفریقا بود.امام جمعه بیرجند اظهار داشت: اروپایی ها بر شبه قاره هند تسلط پیدا کردند و خون مردم ضعیف هندوستان را مکیدند اما دوام نیاوردند چون مهاتما گاندی با دست خالی و اراده قوی با قناعت در مقابل قدرت استعمار ایستاد و شبه قاره هند را از سلطه اروپا خارج کرد که این اقدام به گفته گاندی به پیروی از امام حسین (ع) بود.وی با اشاره به اینکه حضور ننگین استعمار غرب و اروپا در ایران بدترین فجایع را ایجاد کرد گفت: 100 سال قبل سلطه انگلیس بر ایران موجب ایجاد قحطی مصنوعی و از ناحیه شرق و غرب کشور از ورود قله جلوگیری شد که از 20 میلیون جمعیت آن روز تقریبا نصف مردم به دلیل گرسنگی و بیماری مردند.حجت الاسلام و المسلمین عبادی افزود: استعمار پیر در سلطه خود انواع مفاسد و توسعه  موادمخدر، نفوذ فرهنگی و ایجاد اختلاف مذهبی را در کشور ما ایجاد کرد.وی گفت: نفوذ انگلیس از آن دوران با سلطه رضاخان بی سواد، توسعه مفاسد ناموسی، شرب خمر و موادمخدر از ننگین ترین دوره های کشور است که مانع آن قیام بنیانگذار جمهوری اسلامی در رهبری ملت آزاده ایران بود که آن سلطه را نابود کرد.وی اظهار داشت: اگر سال 1357 با شرایطی که پیش آمد ملت و رهبری جلوی سلطه استعمار را نمی گرفتند لقمه بعد از فلسطین برای اسرائیل، ایران بود.نماینده ولی فقیه در خراسان جنوبی گفت: راهبرد استعمار، سلطه بر جهان و جان و مال و ناموس کشورهای اسلامی است به شکلی که برای تسلط بر جهان اسلام از هیچ گزینه ای  دریغ نمی کنند و خودشان هم می گویند همه گزینه ها روی میز است.وی افزود: مقابل دشمنان اسلام هسته های مقاومت که در منطقه و جهان ایجاد شده و استقلال جمهوری اسلامی در برابر سلطه گران بین المللی، آنها را زمین گیر کرده است.نمایش اقتدار عاشورایی همزمان با سراسر کشور در بیرجند با حضور گردان های مختلف بسیج، نماینده ولی فقیه در خراسان جنوبی، معاون سیاسی، امنیتی و اجتماعی استاندار و جمعی از مسئولان استانی در ورزشگاه آزادی برگزار شد. 7559*3028            "}