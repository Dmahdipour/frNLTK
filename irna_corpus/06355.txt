{"onTitr":"","titr":" کار ترامپ، اشتباه در اشتباه است!","describe":" اشتباه ترامپ این بود که همه مسائل را با هم قاطی کرد و هم از برجام خارج شد و هم تعرفه گمرکی سنگینی به اروپا تحمیل کرد و هم جنگ تجاری با چین را شروع کرد.<br/>بنابراین قاطی شدن این مسائل باعث شد که ترامپ نتواند به هدف هایی که در نظرش بود برسد.", "text":"در بخشی از این گفت وگو می خوانیم: نشست ویژه شورای امنیت سازمان ملل همزمان با نشست سالانه مجمع عمومی به پیشنهاد رییس ‌جمهور آمریکا با هدف تقابل با ایران برگزار شد. البته در داخل ایران تلاش شد گفته‌ شود که ترامپ در پروژه خود در شورای امنیت با توجه به مخالفت تقریبا همه اعضای دایم و غیردایم شورای امنیت شکست خورد. باید گفت که نشست شورای امنیت با میدان‌داری شخص ترامپ آن هم در شرایطی که نیویورک به کانون توجهات بین‌المللی تبدیل شده بود، بخش هدفمندی از سوی ترامپ برای تشدید فشارها به ایران بود و ترامپ به خوبی از این ظرفیت به سود سیاست‌ های ضدایرانی خود بهره برد.این شرایط از زمانی که تغییراتی در کابینه ترامپ صورت گرفت و افرادی مانند پمپئو و بولتون به کاخ سفید راه یافتند، تقویت شد.ترامپ و تیم ضدایرانی او از قبل کاملا بر این مساله آگاهی داشتند که در نشست شورای امنیت، هیچ یک از کشورهای عضو از سیاست ‌های یکجانبه آمریکا در قبال ایران حمایت نخواهند کرد. می توان گفت هدف ترامپ از برگزاری این نشست، تاثیرگذاری نه بر فضای بین ‌المللی بلکه بر فضای داخلی ایران بود که از ماه ‌ها پیش در التهاب قرار داشت.ترامپ هدف خود برای تاثیرگذاری بر ایران از سطح بین المللی به سطح منطقه‌ای وداخلی ایران تغییر داد. در همین راستا با علی بیگدلی، کارشناس امور بین الملل، گفت و گویی داشته ایم که در ادامه به آن می پردازیم :** برگزاری نشست ویژه شورای امنیت سازمان ملل با چه هدفی برگزارشد؟ آیا ترامپ در سیاست ضد ایرانی خود توانست موفق شود؟ترامپ بعد از ۱۸ اردیبهشت که از برجام خارج شد، مهم‌ترین هدف اعلام شده اش این بود که مساله ایران را به یک پدیده بین المللی تبدیل کند. در دوره گذشته که ایران از چهار جانب تحریم شده بود، یعنی شورای امنیت، کنگره آمریکا، کاخ سفید و اتحادیه اروپا، ترامپ به تنهایی می‌خواست تمام فشارهایی را که در دوره گذشته وجود داشت به ایران وارد کند و همان طور که گفته شد مساله ایران را به یک پدیده بین المللی تبدیل کند. بنابراین تمام هدف او از ریاست شورای امنیت این بود که به ‌خصوص اعضای شورای امنیت و حتی اعضایی که حق وتو ندارند را طرفدار خود کند اما اختلافاتی که بر سر مسائل جدای از برجام بین آمریکا و دیگر کشورها مانند انگلیس، فرانسه، روسیه و چین به وجود آمد مقداری محبوبیت ترامپ را کاهش داد. رفتار مکرون در نشست اخیر مقدار زیادی نشانه بی احترامی به ترامپ بود؛حتی با خانم ترزا می هم همین‌طور رفتار کرد. به دلیل روابط تیره‌ای که میان انگلیس و آمریکا وجود دارد، همه به دنبال این بودند که اجازه ندهند ترامپ و سیاست عمومی آمریکا، رهبری همه جانبه نظام بین ‌الملل را در اختیار داشته باشد که در این راه موفق بودند ولی به نظر من ترامپ در شورای امنیت نتوانست موفقیتی به دست آورد.** چرا ترامپ موضوع مذاکره با ایران را بعد از خروج از برجام طرح کرد؟ چرا قبل از خروج از برجام در این خصوص صحبتی نکرد، آیا می دانست که ایران تمایلی به مذاکره ندارد؟در مصاحبه ای که با نیویورک تایمز داشتم گفتم ترامپ اشتباه بزرگی در زمینه برجام کرد. او می توانست برجام را حفظ کند و ایران را در چارچوب برجام تحت فشار قرار دهد و قبل از خروج از برجام با اتحادیه اروپا اتمام حجت کند که اگر ایران به تعهدات و پیشنهادات عمل نکند، ما از برجام خارج می‌شویم.زمانی که این موضوع را به خبرنگار نیویورک تایمز گفتم، سرش را تکان داد و گفت: درست‌می‌گویید.اکنون که ترامپ از برجام خارج شد، خیلی میان خود و اتحادیه اروپا که از متحدان سنتی آمریکا است، اختلاف به وجود آمد و هم ایران خیلی تمایل به ادامه همکاری بر سر برجام ندارد و دعوت ‌های او از ایران خیلی موثر نیست. این اشتباه فاحشی بود که ترامپ کرد و می‌توانست برجام را گروگان قرار دهد و ایران را بیشتر تحت فشار قرار دهد و اگر ایران پیشنهاد آمریکا از جمله مسائل موشکی را قبول نمی‌کرد، آن وقت می توانست این موضوع را به اتحادیه اروپا منتقل دهد و از اتحادیه اروپا بخواهد یکدست شود و ایران را تحت فشار قرار دهیم.اشتباه ترامپ این بود که همه مسائل را با هم قاطی کرد و هم از برجام خارج شد و هم تعرفه گمرکی سنگینی به اروپا تحمیل کرد و هم جنگ تجاری با چین را شروع کرد.بنابراین قاطی شدن این مسائل باعث شد که ترامپ نتواند به هدف هایی که در نظرش بود برسد. اشتباه در اشتباه ترامپ، نتیجه ‌اش این شد که اکنون نتواند از قدرت های آمریکا علیه ایران و دیگر کشورها ازجمله اروپا چین و روسیه بهره‌مند شود.** آیا اروپا توانایی ایجاد نهاد قانونی برای کنار گذاشتن تحریم‌ها را دارد؟خیر، من بارها در مصاحبه هایم گفته ام که ما اتحادیه اروپا را از دست ندهیم ولی اکنون رفته ‌رفته داریم اروپا را از دست می‌دهیم که دو دلیل دارد: یکی اینکه ما به انتظارات اتحادیه اروپا پاسخ ندادیم. برای اولین بار در کنفرانس امنیتی مونیخ، وزیر امور خارجه آلمان به وزیر خارجه ما سه پیشنهاد داد که در آینده نزدیک این پیشنهادات به شما داده می شود که جناب ظریف گفته بودند باید به تهران بازگردند و نتیجه را اعلام کند.اروپا در طرح این سه مساله حتما با آمریکا به توافق رسیده بودند، اما ایران این موضوع را قبول نکرد. جلسه ای که در حاشیه مجمع میان جناب ظریف و چهار کشور( کشورهایی که در برجام بودند) برگزار شد، اگرچه قول و قرارهای را باهم گذاشتند اما به نظر نمی‌رسد همکاری اروپا با ما دوام پیدا کند و روی آمریکا پای بگذارد و برای حفظ ما از آمریکا رد شود. اتحادیه اروپا با آمریکا سالانه در حدود هزار میلیارد دلار مبادله بازرگانی دارد و آمریکایی ها ۲۸ درصد از صنایع سنگین اتحادیه اروپا را در دست دارند و بین هشت تا ١٠درصد صنایع الکترونیکی اتحادیه اروپا در دست آمریکا قرار دارد و بعید به نظر می رسد که اتحادیه اروپا توانایی ایستادن در برابر آمریکا را داشته باشد.مقاومتی که اتحادیه اروپا تاکنون کرده، کار خانم موگرینی است که ماموریتش در حال به پایان رسیدن است.خانم موگرینی تمایل سوسیالیستی دارد بنابراین رابطه خوبی با آمریکایی ها ندارد. اروپا برای حفظ پرستیژ خود و ارتقای آن مقداری با آمریکا بازی می‌کند اما درنهایت من تصور نمی‌کنم که توانایی ادامه دادن خصومت با آمریکا را داشته باشد.منبع: روزنامه قانون؛ 1397.7.14گروه اطلاع رسانی**9117**2002            "}