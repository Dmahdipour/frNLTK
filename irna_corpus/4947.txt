{"onTitr":"","titr":" بیش از 22 هزار کودک در مهدهای کرمانشاه آموزش می بینند","describe":" کرمانشاه - ایرنا - مدیرکل بهزیستی کرمانشاه ، از آموزش بیش از 22 هزار کودک در 305 مهد کودک استان خبر داد.", "text":"امید قادری روز دوشنبه در گفت و گو با ایرنا به مناسبت هفته جهانی کودک اظهار داشت: بحث آموزش و فرهنگ سازی در کودکان کم تر از 6 سال بسیار حایز اهمیت است چرا که شخصیت افراد در این دوره شکل می گیرد.مدیرکل بهزیستی کرمانشاه با تاکید براینکه کودکان ذخایر ارزشمند جامعه و آینده سازان فردا هستند، یادآور شد، آگاه سازی و اطلاع رسانی به والدین مانع از بروز بسیاری از آسیب های اجتماعی در کودکان می شود.وی در خصوص برنامه های هفته جهانی کودک به برگزاری نمایشگاهی از دستاوردهای مهدهای کودک و فرزندان بی سرپرست اشاره کرد و گفت: هم اکنون 89 کودک بی سرپرست در مراکز شبه خانواده استان نگهداری می شوند.قادری همچنین از اعطای غذای گرم در مهدهای شهرستان زلزله زده سرپل ذهاب با حضور دکتر نفریه، مدیر دفتر امور کودکان و نوجوانان بهزیستی کشور خبر داد.این مسئول افزود: همچنین به همین مناسبت با حضور مسئولان مربوطه استانداری از مهدهای کودک استان بازدید می شود و برای ترویج شادی مسابقات نقاشی برپا می شود.وی با اشاره به اینکه با همکاری ادارات می توان اقدام های بسیاری در زمینه فرهنگ سازی انجام داد به برگزاری همایش مصرف بهینه آب با همکاری شرکت آب و فاضلاب استان کرمانشاه در روز گذشته اشاره کرد.حدود 21 درصد از جمعیت 2 میلیون نفری استان کرمانشاه زیر 15 سال سن دارند.7460/8066            "}