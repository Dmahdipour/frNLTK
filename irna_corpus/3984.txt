{"onTitr":"","titr":" 6421 واقعه ازدواج در کردستان ثبت شد","describe":" سنندج - ایرنا - مدیرکل ثبت احوال استان کردستان از ثبت 6 هزار و 421 واقعه ازدواج از ابتدای امسال تا 11 مهر ماه جاری در این استان خبر داد.", "text":"حسن صومی روز سه شنبه در گفت و گو با خبرنگار ایرنا اظهار داشت: براساس آمار استخراج شده ازدواج بر مبنای تاریخ وقوع از ابتدای امسال تا 11 مهر بیشترین واقعه در شهرستان قروه ثبت شده است.وی کمترین نرخ ازدواج ثبت شده در استان را مربوط به شهرستان بانه با نرخ 5.4 در یک هزار اعلام کرد و افزود: میانگین سن ازدواج ثبت شده مردان 29.32 سال و زنان 24.76 سال است.مدیرکل ثبت احوال استان کردستان اضافه کرد: بیشترین ازدواج ثبت شده مردان در گروه سنی 15 تا 29 سال و در زنان هم گروه سنی 20 تا 24 سال است.وی به آمار طلاق ثبت شده در استان بر مبنای تاریخ وقوع از ابتدای امسال تا 11 مهر ماه نیز اشاره کرد و گفت: در این مدت یک هزار و 847 واقعه طلاق در استان ثبت شد.صومی تاکید کرد: نرخ خام حاصل از ثبت طلاق در استان 2.2 در یک هزار بود که شهرستان قروه بیشترین و سروآباد هم کمترین نرخ را در این مدت داشته اند.مدیرکل ثبت احوال استان کردستان گفت: بیشترین طلاق ثبت شده در مردان مربوط به گروه سنی 30 تا 34 سال و در زنان 25 تا 29 سال است.هم اکنون 37 دفتر پیشخوان فعال و 6 دفتر پستی در سطح استان کردستان خدمات ثبت در زمینه های مختلف را انجام می دهند.استان کردستان طبق سرشماری سال 95 یک میلیون و 603 هزار نفر جمعیت دارد که در10 شهرستان، 29 شهر، 31 بخش، 86 دهستان و یک هزار و 697 آبادی زندگی می کنند.7348/9102            "}