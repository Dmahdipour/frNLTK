{"onTitr":" امام جمعه کرج:    ","titr":" اقتصاد مقاومتی راه عبور از بحران های امروز است","describe":" کرج- ایرنا- نماینده ولی فقیه در البرز و امام جمعه کرج گفت: عمل به اقتصاد مقاومتی تنها راه مقابله با توطئه های دشمنان و عبور از بحران های کنونی است.", "text":"به گزارش ایرنا، آیت الله سید محمد مهدی حسینی همدانی در خطبه های این هفته نماز جمعه کرج افزود: امروز دشمنان با جنگ رسانه ای در تلاشند تا اینگونه القا کنند که کشور به بن بست رسیده و با این ترفند آرمان و ارزش های اسلام و انقلاب ما را نشانه رفته اند.وی اضافه کرد: دشمنان هویت دینی و انقلابی ما را نشانه رفته اند و به دنبال این هستند که بی اخلاقی، ناهنجاری و آسیب های اجتماعی را در جامعه ما توسعه داده  و القاء کنند که نظام در حال فروپاشی است و عده ای نیز در داخل این افکار دشمنان را تکرار می کنند.حسینی همدانی گفت: همانگونه که مقام معظم رهبری در دیدار اخیر با سران سه قوه فرمودند در کشور هیچ بن بستی وجود ندارد، اگر دشمنان فشار اقتصادی وارد می کنند می توانیم با قدرتمند کردن خودمان از درون فشارهای دشمنان را خنثی کنیم و در شرایط کنونی اقتصاد مقاومتی تنها را مقابله مطلوب با دسیسه های دشمنان است.وی ادامه داد: جوانان فعال، متخصص و کوشا زیادی در کشور وجود دارد که با استفاده از این ظرفیت بالا می توان تمامی کارهای عقب مانده و بر روی زمین مانده را بار دیگر فعال و شکوفا کرد.امام جمعه کرج افزود: با وجود این نیروهای جوان و عزم و اراده انقلابی ملت، هیچ قدرتی در مقابل قدرت بی بدیل ملت ایران توان ایستادگی نخواهد داشت.حسینی همدانی گفت: نباید تسلیم بیگانگان شد چرا که دشمنان تا تسلیم شدن کامل ما راضی نخواهند شد، زیرا دشمن ذلت ما را می خواهد و باید هوشیار باشیم.** عده ای دنبال فشار بر شورای نگهبان برای تصویب AFTF هستند  نماینده ولی فقیه در استان البرز در بخش دیگری از سخنانش اظهار داشت: پس از تصویب معاهده AFTF در مجلس شورای اسلامی، امروز برخی به دنبال این هستند که شورای نگهبان را دچار مصلحت اندیشی کرده و به شورا برای تصویب این معاهده فشار وارد کنند.    آیت الله حسینی همدانی افزود: عده ای واقعیت های کشور را نمی شناسند و به سمت دشمن حرکت و بیان می کنند که کشور به بن بست رسیده و تنها راه نجات کشور پناه بردن به دامن دشمنان است. وی تاکید کرد: برخی بیان می کنند که برای حل مشکلات کشور چاره ای جز دوستی با دشمن نداریم و این بار نیز با AFTF می خواهند امنیت و اقتصاد کشور را از بین ببرند. وی ادامه داد: در پذیرش این معاهده، موافقان این طرح در مجلس شورای اسلامی مطرح کردند که با پذیرفتن آن از لیست سیاه خارج شده و حال اقتصادمان خوب می شود؛ این در حالی است که وزیر امور خارجه به صراحت بیان کرد که دولت هیچ تضمینی برای حل مشکلات کشور با تصویب این معاهده نمی تواند بدهد. امام جمعه کرج گفت: سوال امروز ما این است که آیا می دانید که آمریکا با هدف فشار وارد کردن به ملت ایران چند بهانه دیگر دارد؟ و این بهانه ها کی تمام می شود؟ آمریکا نمی خواهد که ما به پیشرفت برسیم. وی ادامه داد: امام راحل(ره) فرمودند که اگر روابط سیاسی با دول بیگانه سبب تسلط بیگانگان بر دولت و ملت اسلامی شود، برقراری این روابط حرام است لذا بیان رهبری و امام(ره) در این خصوص مشخص است.نماینده ولی فقیه در البرز گفت: رهبر معظم انقلاب در نامه ای به مجلس شورای اسلامی بیان نمودند که در خصوص AFTF تمامی جنبه ها مورد بررسی کارشناسی قرار گیرد و برخی اینگونه مطرح نمودند که رهبری در خصوص این معاهده راضی هستند و آن را به تصویب رساندند. حسینی همدانی افزود: پس از تصویب نیز عده ای با جنگ رسانه ای شروع کرده اند که به شورای نگهبان برای تصویب آن فشار وارد کنند. وی تاکید کرد: شورای نگهبان به صورت کارشناسی بر روی این معاهده کار خواهد کرد و ما حرف هایمان را خواهیم زد و اعتراض هایمان را نیز مطرح می کنیم اما هر آنچه که به تصویب شورای نگهبان رسید ما ملزم به عمل به قانون هستیم. وی در بخش دیگری از سخنان خود با بیان اینکه برخی افراد غیر متخصص در مراکز و وزارتخانه ها مسلط شده اند خاطرنشان کرد: افراد غیر انقلابی و غیر متخصص که به فکر منافع خود و حزب شان هستند بر برخی از مراکز و وزارتخانه ها مسلط شده اند و اینگونه عمل می کنند که امروز شاهد هستیم. حسینی همدانی افزود: مسئول در نظام اسلامی باید خودش را در مقابل مردم ببیند نه اینکه با روحیه استکباری زمانی که مردم از مشکلات خود با وی حرف می زنند، مردم را به سخره بگیرند. امام جمعه کرج گفت: برخی مسوولان به مردمی که دچار گرفتاری هستند و از درد و رنج خود سخن می گویند، توجهی نمی کنند  و این برخوردها بر خلاف موازین اسلامی است و مسئول باید در مقابل مردم کرنش داشته باشد. حسینی همدانی افزود: عده ای در کشور هدایت مسایل اقتصادی را عهده گرفته اند که حتی یک درس در حوزه اقتصاد نیز نخوانده اند.پوی تاکید کرد: برای یک جامعه اسلامی خیلی ناپسند است که به یک باره 7 عضو شورای شهر، مدیر و یا مسئولی را به دلایلی از جمله مسایل اقتصادی دستگیر کنند و این مسایل برگرفته از این است که در مقابل آیات الهی و روایات اسلامی کرنش نداریم.  **سودجویان بدنبال فریب افکار جامعه هستندوی در بخش دیگری از سخنان خود با اشاره به اینکه مردم باید اصل قناعت را در نظر داشته باشند خاطرنشان کرد: عده ای با تبلیغات گسترده و فریبنده با هدف کسب سود بیشتر به دنبال این هستند که مردم را فریب داده، نیاز کاذب در آنها بوجود آورده و اجناس لوکس که سبب وابستگی شخص و جامعه می شود را وارد بازار کنند.حسینی همدانی افزود: کالاهایی باید تولید شود که به نفع جامعه باشد از طرفی مردم نیز برای خرید کالاها در ابتدا نیاز خود را در نظر بگیرند و بر مبنای چشم و هم چشمی و خواسته های کاذب خرید نکنند.وی تاکید رکد: باید دانش اقتصادی در بین مردم افزایش یافته تا سرمایه ملی حفظ شود.وی ادامه داد: در صورتی که مطالبات مردمی درست باشد، تولید کننده نیز در همان مسیر قدم بر می دارد و در نهایت موجب تولید و شکوفایی اقتصادی می شود.** برخی در پی آزادی اقتصادی مخرب هستندخطیب جمعه کرج با بیان اینکه طبق دین اسلام ما آزادی اقتصادی برای اینکه برای معامله به هر کاری دست بزنیم نداریم گفت: اینکه دین اسلام رشوه، ربا و احتکار را تحریم کرده نشان از این دارد که ما آزادی اقتصادی نداریم و باید خیلی از مسایل را رعایت کنیم.حسینی همدانی افزود: آزادی اقتصادی که یک عده از آن دم می زنند خانه خراب کن و ریشه فقر است، این در حالی است که برای توسعه اقتصادی در کشور نیاز است که علاوه بر عمل کردن به دستورات اسلام در خصوص اقتصاد افراد متخصص که در این حوزه توانایی دارند بر روی کار باشند.7414/6993            "}