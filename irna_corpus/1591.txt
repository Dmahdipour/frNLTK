{"onTitr":"","titr":" صید میگو در آبهای هرمزگان 22 درصد افزایش یافت","describe":" بندرعباس- ایرنا- مدیرکل شیلات هرمزگان گفت: در یک هفته نخست آغاز صید میگو در آبهای استان، میران صید این آبزی در مقایسه با مدت مشابه سال قبل 22 درصد رشد یافته که این رشد نوید بخش رشد صید در طول فصل میگو است.", "text":"محسن یکتاپور عصر چهارشنبه در گفت و گو با ایرنا اظهار داشت: از دهم مهرماه تاکنون 375 تن میگو در آبهای هرمزگان صید شده که از این میزان 72 تن میگوی سرتیز و 303 تن میگوی درشت است.وی افزود: از جمله عوامل اصلی افزایش صید میگو در آبهای هرمزگان کاهش آلودگی خورها که به دلیل کاهش قاچاق سوخت در سالهای اخیر محقق شده، رهاسازی بچه میگو با هدف بازسازی ذخایر و افزایش مبارزه با صید غیرمجاز است.یکتاپور، تعداد لنج های صیادی فعال در صید میگو در آبهای هرمزگان را بیش از 160 فروند اعلام کرد و گفت: حدود 2 هزارو 200صیاد نیز در هرمزگان مشغول به صید میگو هستند.وی خاطرنشان کرد: کارشناسان پژوهشکده اکولوژی خلیج فارس و دریای عمان میزان صید قابل مجاز امسال (97) را یک هزار و 650 تن، شامل یک هزارو 150 تن میگوی درشت و 450 تن میگوی ریز و سرتیز پیش بینی کرده اند.این مقام مسوول از صیادان خواست ضمن همکاری با یگان حفاظت منابع آبزیان شیلات هرمزگان این اداره کل را در زمینه مدیریت هرچه بهتر این مهم یاری کنند زیرا صید بیش از میزان پیش بینی شده موجب آسیب دیدن ذخایر می شود.صید میگو در آبهای هرمزگان از دهم مهرماه آغاز شده و به مدت 40 روز ادامه دارد.در اطلاعات منتشره اداره کل شیلات هرمزگان آمده است: با توجه به طول نوار ساحلی این استان، تنوع گونه ای، تنوع روشهای صید و داشتن 4 هزار و 200 فروند شناور مجاز صیادی و صید بیش از 40 درصد آبهای جنوب ، هرمزگان به عنوان قطب صید و صیادی کشور محسوب می شود.در این اطلاعات آمار فعالان حوزه صید و صیادی حدود 30 هزار نفر ذکر شده که ساکن جزایر و 900 کیلومتر نوار ساحلی این استان در حاشیه خلیج فارس و دریای عمان هستند.تنوع زیستی جانوری در خلیج فارس و دریای عمان بسیار زیاد است به طوری که آمارها نشان می دهد حدود 800 گونه ماهی، 15 گونه میگو، 10 گونه پستاندار دریایی، 5 گونه لاک پشت دریایی، بیش از 90 گونه پرنده و تنوع زیادی از پلانگنتون ها در این پهنه آبی وجود دارد.            "}