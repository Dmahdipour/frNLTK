{"onTitr":"","titr":" سواحل شرقی دریای خزر پاکسازی شد","describe":" گرگان - ایرنا - با حضور شماری از دانش آموزان و فعالان اجتماعی، ورزشکاران و دوستداران محیط زیست سواحل شرقی دریای خزر در کرانه ساحلی شهرستان گُمیشان واقع در شمال غرب استان گلستان پاکسازی شد.", "text":"به گزارش سه شنبه خبرنگار ایرنا، این اقدام با هدف حفظ محیط زیست و جمع آوری آلاینده ها از ساحل توماچلر گُمیشان تا محدوده بندرگاهی خواجه نفس انجام شد و شرکت کنندگان آلاینده های جمع آوری شده همچون بطری های آب و نوشابه، فیلتر سیگار، کاغذ بستنی، لاستیک و نظایر آن را جمع آوری و با کیسه زباله به سایت موقت این شهرستان منتقل کردند.همچنین با مشارکت فرمانداری، اداره محیط زیست و جوامع محلی گمیشان به شرکت کنندگانی که بیشترین کیسه های زباله را جمع آوری کرده بودند جوایزی با هدف ترویج فرهنگ طبیعت دوستی اهدا شد.فرماندار گمیشان در حاشیه این برنامه فرهنگی - اجتماعی به ایرنا گفت: حفظ محیط زیست، گسترش فرهنگ فعالیتهای جمعی و پاکیزه نگهداشتن اماکن عمومی از سوی همه اقشار جامعه از اهداف مهم این برنامه است.امیر شیر توماج با بیان اینکه ساحل گُمیشان بویژه مناطق ماسه ای همواره مقصد گردشگران از اقصی نقاط ایران است، افزود: با اقدامات اینچنینی حفظ محیط زیست بویژه نظافت و پاکیزگی سواحل ملکه ذهن مردم و مخصوصا کودکان خواهد شد.شهرستان گمیشان با 80 هزار نفر جمعیت در کرانه شرقی دریای خزر و هم مرز با کشور ترکمنستان است. 7333/2729            "}