{"onTitr":"","titr":" دستور شناسایی فرد سگ آزار در چایپاره صادر شد","describe":" ارومیه- ایرنا- رییس اداره محیط زیست چایپاره گفت: درپی انتشار فیلمی در فضای مجازی مربوط به سگ آزاری در این شهرستان، دستور لازم برای شناسایی در راستای دستگیری این فرد صادر شده است.", "text":"جعفر تقی زاده روز چهارشنبه در گفت و گو با خبرنگار ایرنا بیان کرد: در فیلم منتشر شده فردی که سگ آزاری می کند، قابل شناسایی نیست اما بی شک با پیگیری های این اداره، فرد مورد نظر دستگیر و تحویل مقام قضایی خواهد شد.وی با بیان اینکه تاکنون چنین مواردی در شهرستان سابقه نداشت، ادامه داد: حیوان آزاری از جمله اقدامات غیر انسانی و غیرقانونی است که بی شک فرد خاطی محکوم به مجازات خواهد شد.به گزارش ایرنا؛در این فیلم یک جوان موتور سوار در چایپاره و در ملا عام بعد از آزار و اذیت سگ، او را به پشت موتور خود می بندد و شروع به حرکت می کند آنگونه که در فیلم نمایان است از طرف اهالی این منطقه هیچگونه واکنشی در راستای بازدارندگی وی برای منصرف کردنش از این حرکت فجیع صورت نمی گیرد و این فرد جانی با خونسردی تمام به سگ آزاری ادامه می دهد.نشر این فیلم در شبکه های اجتماعی حاشیه ساز شده است.3214/2093            "}