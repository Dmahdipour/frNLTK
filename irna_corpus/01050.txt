{"onTitr":"","titr":" 100 تن گلرنگ از کشاورزان زنجانی خریداری شد","describe":" زنجان – ایرنا - مدیر فنی و سرپرست کمیته خرید گندم شرکت غله و خدمات بازرگانی منطقه 14 زنجان اعلام کرد: از نخستین روز شهریور تاکنون 100 تن دانه روغنی گلرنگ از کشاورزان این استان به صورت تضمینی خریداری شد.", "text":"ستار رحمنی روز پنجشنبه در گفت و گو با خبرنگار ایرنا افزود: ارزش ریالی این میزان دانه روغنی خریداری شده از کشاورزان استان زنجان 2 هزارو 600 میلیون ریال است.به گفته وی، تاکنون یک میلیارد و 400 میلیون ریال از این مبلغ به حساب فروشندگان گلرنگ واریز شده است. مدیر فنی و سرپرست کمیته خرید گندم شرکت غله و خدمات بازرگانی منطقه 14 زنجان گفت: گلرنگ خریداری شده از کشاورزان استان به کارخانه های روغنی کشی کشور ارسال می شود.رحمنی، نرخ خرید هر کیلوگرم گلرنگ از کشاورزان را 28 هزار و 186ریال بیان کرد.به گزارش ایرنا، سال گذشته 794 تن محصول کلزا و 20 تن گلرنگ از کشاورزان استان زنجان به صورت تضمینی توسط شرکت غله خریداری شد که این میزان در سال 95 حدود 336 تن بود.مطالبه کشاورزان به لحاظ فروش تضمینی 794 تن کلزا 21 میلیارد و 243 میلیون ریال و گلرنگ نیز 508 میلیون ریال بود که پرداخت شد.9505/6085            "}