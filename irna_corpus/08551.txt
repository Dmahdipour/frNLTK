{"onTitr":"","titr":" اهدای عضو جان دو نفر را نجات داد","describe":" مشهد- ایرنا- اهدای اعضای یک کودک شش ساله دچار مرگ مغزی که ساکن خواف در جنوب خراسان رضوی بود به جان دو کودک نیازمند عضو حیات دوباره بخشید.", "text":"دانشگاه علوم پزشکی مشهد روز پنجشنبه گزارش داد: در هشتصدمین عمل اهدای عضو از اهداکننده مرگ مغزی در این دانشگاه اعضای مرحوم 'حسین حسینی بهلولی' پس از انجام مراحل تایید مرگ مغزی و رضایت خانواده اش در بیمارستان منتصریه مشهد تحت عمل جراحی اهدا قرار گرفت.یکی از کلیه های این کودک مرگ مغزی به کودکی 12 ساله ساکن تربت حیدریه که سالها از نارسایی کلیه رنج می برد و با دیالیز تحت درمان بود به صورت رایگان اهدا و پیوند شد.کبد و یکی ازکلیه های مرحوم نیز بطور همزمان در بیمارستان منتصریه مشهد به  یک کودک هشت ساله دیگر ساکن مشهد پیوند زده شد. فعالیت واحد پیوند اعضا از بیماران مرگ مغزی دانشگاه علوم پزشکی مشهد که اکنون شمال شرق کشور را زیر پوشش دارد از سال 1380 آغاز شده است.3027/1858            "}