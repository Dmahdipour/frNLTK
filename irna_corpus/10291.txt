{"onTitr":"","titr":" بشار اسد:سوریه بزودی نقش محوری عربی خود را بازخواهد یافت","describe":" تهران-ایرنا-«بشار اسد» رئیس جمهوری سوریه در گفت و گو با سردبیر روزنامه کویتی «الشاهد» گفت: بزودی جنگ با تروریسم پایان یافته و ورق بازی سیاسی برمی گردد و سوریه نقش محوری خود را همچنان در جهان عرب بازخواهد یافت.", "text":"به گزارش روز چهارشنبه ایرنا، «صباح المحمد الصباح» سردبیر روزنامه «الشاهد» و رئیس مجموعه «الدار الکویتیة للإعلام» به دیدار بشار اسد رئیس جمهور سوریه رفت.وی در مقاله ای در روزنامه الشاهد به مشروح دیدار با اسد در منزل وی پرداخت و نوشت که در منزل بشار اسد با او دیدار کرده و این نخستین گفت و گو  رئیس جمهور سوریه با یک رسانه عربی طی هشت سال جنگ علیه سوریه است.سردبیر روزنامه الشاهد نوشت که وی یک ساعت و نیم با اسد صحبت کرده و رئیس جمهور سوریه نیز به گرمی در منزل خود از وی استقبال کرده است.طبق این گزارش رئیس جمهور سوریه گفت:رسانه‌های عربی متأسفانه دنباله نهادهای صهیونیستی-آمریکایی را گرفتند که به شدت در صدد بودند تصویر کشورهای خاورمیانه به ویژه سوریه را مخدوش کرده و جنگ رسانه‌ای آنان بسیار سنگین بود و از طریق نشر اکاذیب و افترا انجام می‌شد.بشار اسد با بیان اینکه کشورش توانسته بیشتر شهرها را از چنگ تروریست ها آزاد کند، گفت: از شهروندان در مقابل تروریسم حمایت و بازسازی مناطق را آغاز کردیم و بزودی دولت سوریه، حاکمیت و قانون را بر کل خاک سوریه گسترش خواهد داد.اسد همچنین گفت: سوریه با بسیاری از کشورهای عربی تفاهمات بزرگی دارد و همچنین بسیاری از کشورهای غربی درحال برنامه ریزی و آماده شدن برای بازگشایی سفارت های خود بوده و بسیاری از هیات های غربی و عربی برای مقدمه چینی جهت بازگشت دیپلماتیک، اقتصادی یا صنعتی خود به سوریه، سفر خود به این کشور را آغاز کرده اند. وی تاکید کرد که بزودی پرده های جنگ های ضد تروریسم می افتند و ورق بازی سیاسی بر می گردد و سوریه باردیگر نقش محوری خود را در حمایت از قضایای جهان عرب بازخواهد یافت و مهاجران به شهرها و روستاهای خود بازمی گردند.رئیس جمهوری سوریه افزود که نقش روسیه در منطقه با همکاری چین و هند و دیگر کشورهای دوست امری واقعی و غیر قابل انکار است و در مرحله آینده توازن قوای بین المللی به خصوص در منطقه خاورمیانه تغییر خواهد کرد.وی افزود: در مرحله آینده بازسازی کارخانه ها و حمایت از صنعت سوریه و حمایت از انواع شرکت ها داخلی یا شرکت های مشترک منطقه ای و بین المللی را آغاز خواهیم کرد و توجه بیشتری به بخش کشاورزی و صادرات محصولات سوری به جهان خواهیم داشت.خاورم**9366**1586            "}