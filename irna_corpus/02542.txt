{"onTitr":"","titr":" 9 ایستگاه پلیس راه اربعین حسینی در ایلام مستقر می شود","describe":" ایلام - ایرنا - رئیس پلیس راه ایلام از جانمایی و استقرار 9 ایستگاه پلیس راه در نقاط مختلف استان در ایام اربعین حسینی امسال خبر داد.", "text":"سرهنگ رضا همتی زاده روز چهارشنبه در گفت وگو با خبرنگار ایرنا اظهار داشت: با توجه به فرا رسیدن ایام اربعین حسینی و افزایش چشمگیر تردد خودروها در مسیر جاده ایلام - مهران 9 ایستگاه پلیس راه در محورهای تونل راه کربلا، تونل آزادی، بهرام آباد مهران، کنجانچم ، سراب ایوان، پایانه برکت،  تقاطع بان رحمان، سه راهی آذر، رضا آباد (تقاطع کمربندی دهلران) تا قبل از ایام اربعین جانمایی و مستقر می شوند.وی افزود: همچنین در این ایام 22 ایستگاه انتظامی و ترافیکی در نقاط مختلف استان برای ایام اربعین در جهت روان سازی ترافیک و تامین امنیت زائران و تسهیل در تردد آنها در مسیرهای مختلف این استان جانمایی می شوند.فرمانده پلیس راه ایلام تاکید کرد: گشت هایی که در این ایستگاه ها مستقر خواهد شد با تخلفات ناوگان بار، مسافر و خودروهای مسافربر شخصی برخورد و به تصادفات نیز رسیدگی خواهد شد.همتی زاده از نصب و جانمایی دوربین های ثبت تخلف در محورهای مختلف استان در ایام اربعین خبر داد و گفت: پلیس راه استان ایلام برای نظارت بر تردد وسایل نقلیه در جاده های ارتباطی استان در ایام اربعین در آماده باش کامل هستند، ضمن اینکه با توجه به حجم بسیار زیاد خودروهای عبوری به مرز مهران از نیروهای سایر استان ها نیز در قالب نیروهای کمکی در نقاط مختلف جاده های ارتباطی ایلام استفاده می شود.وی اضافه کرد: امیدواریم با تلاش ماموران پلیس راه و همکاری زائران اربعین حسینی با توجه به اینکه شاهد افزایش تردد زیادی در این ایام در جاده های ارتباطی استان ایلام باشیم، شاهد هیچگونه سانحه دلخراش رانندگی نباشیم.3032/6119            "}