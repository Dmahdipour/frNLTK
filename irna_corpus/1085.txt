{"onTitr":"","titr":" 11 قصه گوی برتر از گیلان به مسابقه منطقه ای راه یافتند","describe":" رشت - ایرنا- با برگزاری مرحله استانی بیست و یکمین جشنواره بین المللی قصه گویی کانون پرورش فکری در گیلان، 11 قصه گوی برتر به مرحله منطقه ای راه یافتند.", "text":"مسابقه های منطقه ای جشنواره بین المللی قصه گویی آبان ماه امسال با حضور قصه گویان برتر استان ‌های زنجان، قزوین، اردبیل و آذربایجان شرقی و غربی در اردبیل برگزار می شود.مدیرکل کانون پرورش فکری کودکان و نوجوانان گیلان روز پنجشنبه در این باره به خبرنگار ایرنا گفت: مرحله استانی بیست و یکمین مسابقه بین المللی جشنواره قصه گویی کانون پرورش فکری طی دو روز گذشته برای انتخاب برترین ها برای راهیابی به مرحله منطقه ای برگزار شد.اسفندیار ضیائی افزود: مسابقه استانی با حضور 51 قصه گو در بخش های دختران و پسران 14 تا 18 سال،  زنان و مردان 18 سال به بالا و مادر بزرگ‌ ها و پدر بزرگ ‌ها برگزار شد.وی اظهار داشت: در پایان پنج نفر در بخش زنان و مردان بالای 18 سال ، سه نفر در بخش دختران و پسران 14 تا 18 سال و سه نفر در بخش پدربزرگ ها و مادر بزرگ ها برگزیده شدند.علاوه بر 11 قصه گوی برتر راه یافته به مسابقه منطقه ای قصه گویی، سه نفر دیگر نیز تقدیر شدند.در زمان حاضر، چهار کتابخانه پستی در رشت، تالش، آستارا و لنگرود، دو مرکز فراگیر در رشت و رودسر، کتابخانه سیار روستایی در آستارا و رستم آباد و کتابخانه سیار شهری در رشت فعال است. بر اساس آخرین آمار، بیش از 65 هزار کودک و نوجوان در 31 مرکز فرهنگی هنری کانون پرورش فکری استان گیلان عضو هستند. 14 تا 20 مهرماه هفته ملی کودک نام گرفته است. 7286 /6030            "}