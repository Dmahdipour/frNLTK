{"onTitr":" معاون وزیر نفت:    ","titr":" ایران توان افزایش صادرات گاز را دارد","describe":" مسکو - ایرنا - معاون وزیر نفت و مدیرعامل شرکت گاز ایران گفت که کشورمان از ظرفیت و توانمندی لازم برای صادرات گاز به کشورهای همسایه و سایر کشورها برخوردار است.", "text":"به گزارش چهارشنبه شب ایرنا، «حمید رضا عراقی» که برای شرکت در همایش بین المللی هفته انرژی روسیه به مسکو سفر کرده است، امروز در حاشیه این همایش گفت که قرار بود در این رویداد وزیر نفت شرکت کند که بنا به دلایلی امکان حضور وی ممکن نشد.وی یادآورشد که در این همایش، ابعاد مختلف انرژی و مصرف آن در سطح جهانی بررسی می شود و یکی از میزگردها به بررسی آینده انرژی گاز تا سال 2030 اختصاص دارد؛ خوشبختانه فرایندهایی که مصرف انرژی در دنیا دارد نشانگر این است که مصرف انرژی تا سال 2030 روند رو به رشد خود را حفظ خواهد کرد.عراقی با بیان اینکه این افزایش مصرف انرژی هم از نظر مکانی و هم صنعتی تفاوت دارد، ادامه داد: بیشترین مصرف در بخش های نیروگاهی و صنعت است و بیشترین مصرف انرژی در سال های آینده در بخش گاز خواهد بود و با توجه به بحث های زیست محیطی، مصرف گاز در چند سال آینده (تا سال 2030) رشد فزاینده خواهد داشت.وی افزود: کشور ما از تولیدکنندگان عمده گاز در جهان است و در آینده نه چندان دور اکثر همسایگان از انرژی گاز ایران استفاده خواهند کرد؛ این امر مستلزم آن است که بسترها را آماده کنیم.مدیرعامل شرکت گاز ایران گفت: با زیر ساخت هایی که در ایران ایجاد شده و از این جهت که ایران جایگاه نخست یا دوم در داشتن بیشترین منابع گازی جهان را دارد؛ آینده خوبی در انتظار این نوع انرژی در کشورمان است.وی در عین حال افزود: ما باید در بخش فروش انرژی کار کنیم تا از سرمایه بزرگی که خداوند به ملت ایران داده است حداکثر استفاده را ببریم.عراقی گفت :در پنل (میزگرد)تخصصی انرژی گاز در همایش انرژی مسکو نیز یادآورشد که آینده انرژی قرن بیستم، انرژی گاز است. معاون وزیر نفت تصریح کرد: در ایران اکثر زیرساخت ها آماده شده و به شهرها تا 100 درصد و به روستاها تا 95 درصد گاز رسانی شده و به اکثر مراکز صنعتی و پتروشیمی کشور نیز گاز رسانی شده است.وی ادامه داد: در ایران ظرفیت لازم برای انتقال گاز به کشورهای همسایه و دیگر کشورها به صورت ال.ان.جی وجود دارد.همایش سه روزه و بین المللی هفته انرژی روسیه امروز آغاز بکار کرد. شبد**اروپام*391* 1346 **1010            "}