{"onTitr":"","titr":" منشی مطب بخاطر قتل پزشک اهوازی دستگیر شد","describe":" ایرنا - اهواز - فرمانده انتظامی استان خوزستان گفت: قاتل یک پزشک  اهوازی در فاصله کمتر از 24 ساعت  شناسایی و  در شهرستان رامهرمز دستگیر شد.", "text":"به گزارش پنج شنبه  ایرنا به نقل از پایگاه خبری پلیس، سردار 'حیدر عباس زاده' در این خصوص اظهار داشت: پس از اعلام مرکز فوریت های پلیسی در خصوص خبری مبنی بر وقوع یک فقره قتل در کیلومتر 25 جاده رامهرمز به اهواز، دستورات ویژه جهت شناسایی و دستگیری قاتل یا قاتلان به مأموران پلیس آگاهی شهرستان رامهرمز ابلاغ شد.سردار عباس زاده افزود: در تحقیقات اولیه پلیس مشخص شد مقتول به هویت(ح-ج) پزشک متخصص داخلی و ساکن اهواز بوده که در مسیر اهواز به رامهرمز به قتل رسیده و جسدش در کنار خیابان رها شده است.وی ادامه داد: مأموران پلیس آگاهی شهرستان رامهرمز با بکارگیری توان علمی و روش های نوین کشف جرم پس از تلاش های مستمر قاتل به هویت(ف-ع) را که یکی از منشی های مطب مقتول بوده، در کمتر از 24 شناسایی و دستگیر کردند.این مقام ارشد انتظامی در ادامه با بیان اینکه متهم در تحقیقات پلیس به درگیری با مقتول در مسیر اهواز به رامهرمز در درون خودرو اعتراف کرده است، عنوان داشت: قاتل با ضربات متعدد پیچ گوشتی مقتول را از پای درآورده و پس از آن وی را در کنار خیابان رها کرده است.فرمانده انتظامی استان خورستان با اشاره به اعتراف قاتل که انگیزه قتل ارتکابی را اختلافات شخصی عنوان نموده ، خاطر نشان کرد: متهم با پرونده مربوطه جهت رسیدگی تحویل مرجع قضائی شد.7148/6002            "}