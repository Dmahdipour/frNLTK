{"onTitr":" مدیرعامل سازمان بیمه سلامت:    ","titr":" 85 درصد جمعیت زیر پوشش بیمه سلامت خدمات رایگان دریافت می کنند","describe":" کرمان - ایرنا - مدیرعامل سازمان بیمه سلامت ایران با بیان اینکه 40 میلیون نفر در کشور زیر پوشش بیمه سلامت قرار دارند گفت: 85 درصد این افراد بیمه رایگان هستند.", "text":"به گزارش ایرنا، طاهر موهبتی روز چهارشنبه در نشست خبری با اصحاب رسانه استان کرمان  افزود: هزینه ‌های خدمات درمانی بیمه سلامت سال گذشته حدود 17 هزار میلیارد تومان بوده است.وی اظهار داشت: سهم دارو در هزینه ‌های درمانی بیمه سلامت 25 درصد است و هزینه ‌های خدمات درمانی بیمه سلامت سال گذشته حدود 17 هزار میلیارد تومان بوده است.مدیرعامل سازمان بیمه سلامت ایران با بیان اینکه پرداختی‌ های بیمه سلامت در کشور بروز و از 14 ماه به سه ماه رسیده است افزود: 70 درصد بدهی بیمه سلامت به مراکز درمانی در استان کرمان پرداخت شده است.وی با بیان اینکه حذف دفاتر بیمه ای در 2 بخش انجام می شود اظهار داشت: قسمت نخست حذف دفترچه های بیمه در بخش بستری در 567 بیمارستان کشور انجام شده است.وی تصریح کرد: قسمت دوم حذف دفترچه های بیمه ای در بخش ویزیت های سرپایی است که در استان کرمان بصورت پایلوت در حال انجام است.مدیرعامل سازمان بیمه سلامت ایران، مصرف زیادی دارو را یکی از مشکلات برشمرد و اظهار داشت: مصرف خودسرانه دارو توسط افراد اقدامی مضر برای سلامت است.وی تصریح کرد: سرانه مصرف دارو در آغاز برنامه ششم باید کاهش پیدا می کرد و بر همین اساس و در راستای صیانت از سلامت مردم که یکی از وظایف سازمان بیمه سلامت است در کارنامه پزشکان نحوه تجویز دارو بررسی و پایش می‌ شود.3029            "}