{"onTitr":"","titr":" رسوایی مفتی اعظم عربستان در حکایت فامیل بازی","describe":" دوحه – ایرنا – یک حساب کاربری مخالفان دولت ریاض فاش کرد که 'عبدالعزیز آل الشیخ ' مفتی اعظم عربستان در نامه ای به ولیعهد سعودی خواستار انتصاب یکی از نزدیکانش به عنوان استادیار دانشگاه شده است .", "text":"به گزارش روز جمعه ایرنا، حساب کاربری ' الوطن' در توئیتر تصویری از نامه آل الشیخ مفتی عربستانی را منتشر کرده است که در آن از 'محمد بن سلمان ' خواسته برادزاده اش به عنوان استادیار رشته فقه در دانشکده علوم دینی دانشگاه اسلامی محمد بن سعود در ریاض منصوب شود.مفتی اعظم عربستان در این نامه که تاریخ آن نشان می دهد مربوط به کمتر از یک ماه گذشته است  عبدالعزیز برادر زاده خود را فردی میانه رو و وفادار به خاندان آل سعود معرفی کرده است و می افزاید: وی در میان خاندان آل الشیخ محترم و از جایگاه مناسبی برخوردار است .کاربران فضای مجازی در واکنش به این اقدام مفتی اعظم، نوشتند : درخواست او در حالی است که میزان بیکاری در کشور عربستان حتی بر اساس آمارهای دولتی به 13 درصد رسیده و جوانان تحصیل کرده بسیاری همچنان در انتظار داشتن یک کار آبرومند هستند.این درخواست در حالی انجام شده است که ولیعهد عربستان سال گذشته به عنوان رئیس کمیته مبارزه با فساد در کشور معرفی شده است .این کمیته در نخستین اقدام دهها نفر از شاهزادگان و تجار این کشور را به اتهام فساد دستگیر کرد و شماری از آنها را تنها بعد از پرداخت بخشی از اموال خود آزاد کرد.مردم عربستان می گویند: ولیعهد این کشور در حالی مدعی مبارزه با فساد است که خود بدون در نظر گرفتن شرایط بد اقتصادی کشور از جیب مردم اقدام به خرید تابلوهای گرانقیمت و قایق های تفریحی کرده و بخش قابل توجهی از بیت المال را برای حفظ قدرت خود در اختیار 'دونالد ترامپ' رئیس جمهوری آمریکا قرار داده است .فساد ساختاری به عنوان یکی از مشکلات مهم اقتصادی کشور عربستان از زمان روی کار آمدن ولیعهد جوان این کشور در سطح غیر قابل کنترلی افزایش یافته است .پیشتر منابع سعودی اعلام کردند که یکی از مدیران وزارت دفاع این کشور که به وسیله بن سلمان اداره می شود به اتهام اختلاس از منابع دولتی بازداشت و زندانی شده است .شبد**خاورم**1508 **1010            "}