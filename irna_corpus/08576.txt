{"onTitr":"","titr":" رقابت یکصد و 60 نفر در رفاقت مهر هلال احمر در گیلان آغاز شد","describe":" رشت - ایرنا - مسابقه های استانی رقابت مهر ویژه اعضای کانون های جوانان، روستایی و دانشجویی جمعیت هلال احمر از امروز (پنجشنبه) برای راهیابی به رقابت های کشوری در گیلان آغاز شد.", "text":"مهدی ولی پور مدیرعامل جمعیت هلال احمر استان گیلان روز پنجشنبه در این باره به خبرنگار ایرنا گفت: یکصد و 60 عضو جوان دختر و پسر عضو کانون های جوانان ، روستایی و دانشجویی در این رقابت ها شرکت دارند.وی اظهار داشت: این تعداد از اعضا در قالب 20 تیم دختر و پسر هر تیم هشت نفر از سراسر استان در رشته های امداد و کمک های اولیه و زبان انگلیسی با هم به رقابت می پردازند.وی با اشاره به برگزاری این مسابقه ها طی امروز و فردا (پنجشنبه و جمعه) در اردوگاه مهر بندر انزلی با حضور داوران خاطر نشان کرد: در نهایت دو تیم برتر دختر و پسر از این مسابقه ها به مرحله کشوری راه می یابند.معاونت جمعیت هلال احمر استان دارای 561 کانون و 14 هزار و 172 عضو جوان است.کانون های جمعیت هلال احمر شامل 324 کانون دانش آموزی، 46 کانون دانشجویی ، 32 کانون روستایی ، 32کانون جوانان و 7 کانون طلاب است.7286/2007            "}