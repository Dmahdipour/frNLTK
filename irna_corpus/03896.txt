{"onTitr":"","titr":" گروه تروریستی ضد ایران رسما در آمریکا لابی خرید","describe":" تمام پروژه ‌هایی را که روسای‌ جمهور آمریکا سعی می‌کردند به صورت مخفیانه و از طریق سازمان جاسوسی آمریکا (CIA) علیه کشورها اجرا کنند، دونالد ترامپ آن را به صورت آشکارا و بدون هیچ واهمه ‌ای از عواقبش اعلام می‌کند.", "text":"تا پیش از روی کار آمدن ترامپ، آمریکا تلاش می‌کرد از گروهک‌ هایی که در ایران و کشورهای منطقه عملیات تروریستی انجام می‌دادند، به وسیله برخی واسطه‌ ها چون عربستان سعودی یا به صورت مخفیانه حمایت‌ مالی و لجستیکی کند، اما حالا تصمیم‌گیران سیاست خارجی آمریکا یعنی ترامپ رئیس ‌جمهور، پمپئو وزیر امور خارجه و بولتون مشاور امنیت ملی آمریکا می‌خواهند بدون واسطه با گروهک‌های تروریستی ارتباط داشته باشند.برگزاری همایش گروهک ‌های تروریستی در واشنگتن دی‌ سی و دیدارهای سران این گروهک ‌ها با مقامات آمریکایی نیز در همین راستا تفسیر می‌‌شود. در سناریوی طراحی ‌شده توسط آمریکا، روی گروهک‌ های تروریستی مستقر در اقلیم کردستان و هم‌مرز با شمال غرب ایران تمرکز ویژه ‌ای شده است. البته در بین تمامی گروهک‌های مستقر در اقلیم، آمریکا گروهک تروریستی کومله و دموکرات را موثر قلمداد می‌کند و همین گروه‌ها را نیز برای نشست واشنگتن دی‌سی دعوت کرده است. در بین این دو گروهک، کومله در چند سال گذشته با حمایت‌های مالی آمریکا، سلسله عملیات‌هایی را در ایران انجام داده بود، اما به‌تازگی و با استراتژی جدید این کشور برای ناامنی ایران، گروهک تروریستی کومله توانست نام خود را به‌عنوان لابی در وزارت دادگستری آمریکا ثبت کند تا از این طریق بتواند اعمال نفوذ قانونی در دولت آمریکا داشته باشد. خبر ثبت این گروهک تروریستی به‌عنوان لابی در وزارت دادگستری آمریکا را «المانیتور» که یک رسانه تحلیلی آمریکایی است، داده است.این وبگاه با اشاره به تلاش‌های گروهک ضدانقلاب «کومله» برای نزدیک شدن هرچه بیشتر به واشنگتن هم‌زمان با اظهارات ضدایرانی رئیس‌جمهور آمریکا نوشت: «کومله، اواخر ماه گذشته بر اساس قانون «Foreign Agents Registration Act» و با هدف «ایجاد روابط مستحکم و با دوام» با دولت دونالد ترامپ، رئیس‌جمهور آمریکا در وزارت دادگستری این کشور (به‌ عنوان لابی) ثبت‌نام کرد؛ اقدامی که نشان از نقش علنی‌تر برای گروهی است که سوابق مشخصی در جذب کمک‌های خارجی برای خود در کنگره آمریکا از گذشته تاکنون دارد.»بر اساس این گزارش، این قانون، ویژه جذب عوامل خارجی در این کشور برای لابی‌گری و اعمال نفوذ قانونی در دولت آمریکا علیه اهداف ویژه صورت گرفته است. عبدالله مهتدی، سرکرده این گروهک تروریستی بعد از ثبت‌نام در وزارت دادگستری آمریکا به‌صراحت گفت که این اقدام برای حمایت از مخالفان ایران است. لابی‌گری در آمریکا به این شکل است گروهی از افراد که‌ انگیزه‌ها و علایق مشترکی دارند با استخدام نماینده‌، وکیل یا حقوقدانانی حرفه‌ای که روابط سیاسی بالایی دارند، از طریق بحث‌ و گفتمان سعی در اثرگذاری بر تصمیمات نهادهای قانونگذاری چون کنگره آمریکا دارند.به نوشته «المانیتور»، شخصی دیگر به نام صلاح بایزیدی که ساکن کاناداست، به‌عنوان رابط رسانه‌ای بین آمریکا و کومله در حال فعالیت رسانه‌ای در توئیتر و نوشتن مطالب، دیدار با مقام‌های آمریکایی و برگزاری جلسات با اندیشکده‌های تاثیرگذار در دولت این کشور است. وی توئیتر خود را به‌عنوان نماینده کومله در آمریکا معرفی می‌کند. «المانیتور» در ادامه به تلاش‌ های صلاح بایزیدی در شبکه‌های اجتماعی و جلب‌نظر اعضای کنگره آمریکا از سال 2015 به این سو اشاره کرد. از بین این افراد می‌توان به سناتورهای جمهوری‌خواه چون تد کروز و لویی گومرت از ایالت تگزاس، دینا روراباکر و اد رویس از ایالت کالیفرنیا و رئیس کمیته روابط خارجی مجلس سنای آمریکا اشاره کرد.  به‌طوری که اعضای این گروهک در خردادماه همراه با دیگر گروهک موسوم به «حزب دموکرات کردستان» در سفر 6 روزه به واشنگتن، نشست ‌هایی با مقام‌های وزارت خارجه، کنگره و اندیشکده‌های آمریکا برگزار کردند. میزبانی این جلسات نیز برعهده اندیشکده طرفدار ترامپ به‌نام «London Center for Policy Research» مستقر در نیویورک و اندیشکده «شورای روابط خارجی» بود.«المانیتور» در ادامه نوشت: «ثبت ‌نام کومله در وزارت دادگستری آمریکا در بحبوحه لفاظی‌های ضدایرانی ترامپ علیه ایران به‌عنوان فرصتی برای تحکیم روابط این گروه‌ها با دولت کنونی آمریکاست که می‌توان به‌عنوان نمونه به نشست ‌های منافقین با برخی اعضای دولت آمریکا چون رودی جولیانی مشاور حقوقی رئیس‌ جمهور و نیوت گینگریچ از دیگر مشاوران ترامپ که همگی در نشست اخیر منافقین در پاریس حضور داشتند، اشاره کرد.»یک کارشناس امور ایران در اندیشکده «واشنگتن» در این زمینه با ذکر تلاش‌های گروهک کومله برای پی بردن به خواسته‌ های دولت ترامپ، نوشت: «مخالفت کردن با نظام ایران شبیه قرار گرفتن در موقعیتی است که دیگر نمی‌توانید از آن اجتناب کنید و کومله‌ ها نیز مشتاق پروژه تغییر نظام ایران هستند.»«المانیتور» در خاتمه با اشاره به سوءاستفاده نیروهای ضدانقلاب چون کومله و نقل سخنان برخی مقام‌های آمریکا چون جان بولتون، مشاور امنیتی دونالد ترامپ مبنی‌بر حفظ 2200 نظامی در سوریه و تلاش در جذب کردهای سوری نوشت: «تحلیلگران بر این باورند که با وجود تلاش‌های کردهای مخالف نظام ایران در ایجاد مسیرهای غیررسمی در ایجاد ارتباط با هم، میزان توانایی کمیتی و نظامی آنها در به چالش کشاندن تهران مشخص نیست.»** نشست اپوزیسیون یا تروریست ‌ها؟ترامپ و تیم امنیت ملی او به دنبال این هستند که با ایجاد مجموعه بحران‌های امنیتی، تهران را ناچار به پذیرش خواسته ‌هایی کنند که با برجام نتوانستند به آن برسند. در این پروژه، نقش اصلی برعهده گروهک‌ هایی است که در اقلیم کردستان مستقر هستند.«فرهیختگان» پیش از این در گزارشی به این موضوع و ماموریت استیون فاگین، مدیر دفتر امور ایران در وزارت امور خارجه آمریکا پرداخت. اکنون البته اطلاعات جدیدتری از این پروژه به دست آمده است. در آن گزارش آمده بود: «پس از انتصاب جان بولتون به سمت مشاور امنیت ملی آمریکا و تاکید او بر امکان فروپاشی ایران، آمریکا تمامی ابزارهای خود را برای دستیابی به این هدف به کار گرفت. در نگاه بولتون و وزارت خارجه آمریکا، ظرفیت‌های موجود در اقلیم کردستان می‌تواند این سرزمین را به بهترین بستر برای افزایش فشار بر ایران تبدیل کند. به همین دلیل نیز پمپئو، در مرداد سال جاری، استیون فاگین را برای سرکنسولگری آمریکا در اربیل به این کشور اعزام کرد.فاگین، مدیر دفتر امور ایران در وزارت امور خارجه آمریکا بود. این دفتر که چندین پایگاه در سراسر جهان از جمله در استانبول و دبی دارد، وظیفه توسعه، هماهنگی، توصیه و اجرای سیاست‌های آمریکا در مورد ایران را برعهده دارد. فاگین به‌خوبی با عراق هم آشناست، زیرا در سال 1394 به‌ عنوان دبیر دفتر بین‌المللی مواد مخدر و انتظامی در سفارت آمریکا در بغداد فعالیت می‌کرد. آشنایی با ساختار عراق و همچنین شناخت دقیق از ایران باعث شد او به‌ عنوان سرکنسولگری آمریکا در عراق انتخاب شود. اصلی‌ترین وظیفه فاگین در اربیل، «توسعه ناامنی در ایران» از طریق گروهک ‌های تروریستی و «مقابله تهران با دور زدن تحریم‌های آمریکا» است.»در خرداد امسال، دولت ترامپ برای انتقال مطالبات خود از گروهک ‌های تروریستی، به ‌طور رسمی از مصطفی هجری دبیرکل حزب دموکرات کردستان و عبدالله مهتدی دبیرکل حزب کومله برای سفر به این کشور و شرکت در نشستی ضد ایرانی دعوت کرد.طراحان این نشست، با وجود آنکه از همه سران اپوزیسیون برای شرکت در نشست دانشگاه جرج واشنگتن موسوم به iosme در 17 خرداد دعوت به عمل آورده بودند اما تنها مصطفی هجری و عبدالله مهتدی موفق به اخذ ویزای ایالات متحده شدند و دیگر سران احزاب کردی موفق به اخذ ویزا نشدند. آمریکا حتی حاضر نشد قبول کند در نشست ‌های آتی برای این افراد ویزا صادر کند. به همین دلیل هم سایر نشست‌های آتی تروریست‌ ها و اپوزیسیون ضدانقلاب، قرار است در اروپا برگزار شود.هجری، در این سفر در اقدامی بی‌سابقه و برای نخستین‌بار با مدیر دفتر امور ایران یعنی استیون فاگین دیدار کرد. درباره مهتدی البته اخبار واضحی منتشر نشده اما احتمال اینکه او نیز در این دیدارها حضور داشته باشد، دور از ذهن نیست. این اقدام، درست پس از آن صورت گرفت که کمتر از 10 روز قبل، حزب دموکرات در یک عملیات تروریستی، چند نیروی سپاه پاسداران انقلاب اسلامی را به شهادت رساند. در همان زمان یک منبع در یک مرکز تحقیقاتی با نفوذ آمریکایی گفت که آمریکایی‌ها می‌خواهند بدانند آیا کردها برای مبارزه با ایران نیرویی جدی‌ هستند یا خیر؟ از طرفی کرد‌ها نیز می‌خواهند بدانند که آیا واشنگتن در مورد موضع تهاجمی خود در قبال ایران جدی است یا خیر؟چند هفته بعد یک گروهک تروریستی دیگر وابسته به حزب کارگران کردستان، در یک عملیات تروریستی بیش از 10 تن از نیروهای بسیج را به شهادت رساندند. توسعه اقدامات تروریستی در مرزهای غربی کشور یکی از اصلی ‌ترین وظایفی است که وزارت امور خارجه آمریکا برعهده فاگین گذاشته است.این موضوع البته از سال‌ ها قبل در دستور کار آمریکا بوده اما با تغییر دولت و روی کار آمدن جنگ طلبان، با ضریب بالاتری دنبال شده است. بر اساس این گزارش، سال 1394 و پس از حضور ایران در سوریه و تغییر معادله میدانی در این کشور، ایالات‌متحده آمریکا و عربستان سعودی توطئه‌ای مشترک را طراحی کردند تا تهران را وادار به عقب‌نشینی از مواضع خود در سوریه کنند.پایگاه معتبر آمریکایی گلوبال‌ریسرچ -که پشت‌پرده اتفاقات مهم از جمله 11 سپتامبر و برخی همکاری‌های پنهان نظامی در دنیا را فاش می‌کند- نقش آمریکا در این توطئه را «هدایت پنهان» با شدت بسیار زیاد برای جنگی مرکب و چند بعدی علیه تهران عنوان کرده است. در این جنگ نیابتی، آمریکا به‌جای حمایت مستقیم از کردهای ایرانی و احتمالا به خطر انداختن «استقلال» آنها، از ارائه کمک مالی پنهان و اعزام جنگجو از طریق حزب کردستان عراق به‌عنوان نیروی نیابتی خود بهره می‌برد.منبع: روزنامه فرهیختگان، 1397.7.17گروه اطلاع رسانی**9117**9131            "}