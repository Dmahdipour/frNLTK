{"onTitr":" روزنامه هندی:    ","titr":" هند حتی پس از تحریم های آمریکا به خرید نفت ایران ادامه می دهد","describe":" دهلی نو-ایرنا- یک روزنامه هندی روز جمعه از تصمیم پالایشگاه های هند برای ادامه واردات نفت از ایران حتی پس از آغاز تحریم های آمریکا خبر داد.", "text":"به گزارش ایرنا، روزنامه 'تایمز او ایندیا' نوشت که در اولین نشانه های رسمی از تصمیم هند درباره فشارهای آمریکا برای قطع خرید نفت از ایران از زمان خروج آمریکا از برجام در 18 اردیبهشت، پالایشگاه های نفتی این کشور برای واردات 1.25 میلیون تن نفت خام با ایران قرارداد بسته اند.این روزنامه نوشت: هند همچنین اعلام کرد آماده است تا پول نفت ایران را با استفاده از روپیه پرداخت کند.روزنامه مذکور افزود: روز جمعه،  مقامات ارشد هندی اعلام کردند که شرکت های نفتی از جمله نفت هند و پالایشگاه منگلور با ایران برای خرید 1.25 میلیون تن نفت خام در ماه نوامبر قرارداد بسته اند. تحریم های نفتی آمریکا علیه ایران در این ماه اجرایی می شوند.هند درحالی می خواهد هرچند با حجم کمتر به واردات نفت ایران ادامه دهد که مایک پمپئو وزیر امور خارجه آمریکا ماه گذشته اعلام کرد واشنگتن ممکن است برای هند درخصوص تحریم های ایران معافیت در نظر بگیرد اما این معافیت ها محدود خواهند بود.مقامات هندی که نامشان ازسوی این روزنامه درج نشده است در ادامه افزودند که شرکت نفت هند به طور معمول واردات ماهانه نفت خود از ایران را انجام خواهد داد.این شرکت قصد دارد که سال مالی 2018-19 حدود 9 میلیون تن نفت خام از ایران خریداری کند.مقامات هندی همچنین اعلام کردند که دهلی نو و ایران درحال مذاکره با یکدیگر جهت بازگشت به مکانیسم روپیه پس از آغاز تحریم های نفتی آمریکا در ماه نوامبر (آبان) هستند.یک مقام هندی گفت: ایران به صورت موردی بهای نفت خود را با استفاده از روپیه دریافت کرده است و از این پول برای واردات سایر کالاها از جمله دارو استفاده کرده است. یک ساز وکار مشابه به کار گرفته خواهد شد. جزییات مکانیسم پرداختی در هفته های آینده مشخص می شوند.منابع هندی پیش از این اعلام کرده بودند که شرکت های هندی می توانند از بانک های یوکو یا آی دی بی آی برای ادامه تجارت با ایران استفاده کنند.هند قصد دارد در سال مالی جاری 25 میلیون تن نفت خام از ایران وارد کند. واردات هند از ایران در سال مالی گذشته (2017-18) حدود 22.6 میلیون تن بوده است.اما تعداد دیگری از شرکت های نفتی هند از جمله صنایع رلاینس واردات نفت خود از ایران را متوقف کرده اند. شرکت 'ناریا انرژی' نیز قصد دارد سفارشات نفتی خود از ایران را متوقف کند.پس از خروج آمریکا از توافق هسته ای ایران (برجام ) در ماه مه (اردیبهشت)، این کشور به سایر ملت ها فشار وارد کرده است تا واردات نفت خود از ایران را متوقف کنند. بخشی از تحریم های آمریکا علیه ایران در 6 ماه اوت (15 مرداد) اجرایی شدند درحالی که تحریم های ایران در بخش انرژی در چهارم نوامبر (13 آبان) به اجرا گذاشته می شوند.مقامات هندی افزودند که ایران با  استفاده از مکانیسم روپیه موافق است و ممکن است از این مکانیسم بری خرید تجهیزات و غذا از هند استفاده کند.بانک های یوکو و آی دی بی آی به دلیل عدم ارتباط آنها با آمریکا، برای تجارت با ایران انتخاب شده اند. در دوره پیشین تحریم های ایران، از بانک یوکو برای انجام پرداخت های روپیه استفاده شد.درحال حاضر هند بهای نفت ایران را از طریق بانک های اروپایی با استفاده از یورو پرداخت می کند اما این کانال های بانکی در ماه نوامبر مسدود خواهند شد.در طول دوره اولیه تحریم های ایران، هند و ایران از یک بانک ترکیه ای برای ادامه تجارت نفتی استفاده کردند، اما در سال 2013، هند نیمی از بهای نفت خریداری شده از ایران را به صورت روپیه پرداخت کرد و نیمی دیگر را تا بازشدن دوباره کانال های بانکی به صورت بدهی در حساب خود نگاه داشت. هند از اوایل سال 2015 شروع به پرداخت بدهی نفتی خود به ایران کرد.مقامات هندی اعلام کردند: در دوره کنونی می شود  100 درصد پول نفت ایران را با استفاده از روپیه پرداخت کرد.ایران پس از عربستان سعودی و عراق سومین کشور بزرگ صادرکننده نفت به هند است. هند در طول 12 ماه که از مارس سال گذشته (اسفند 96) آغاز شده است، حدود 22.6 میلیون تن نفت خام از ایران وارد کرده است. سال گذشته این واردات 27.2 میلیون تن نفت خام بود. در طول سال مالی 2016-17 خرید نفت ایران توسط هند 11 میلیون تن افزایش داشته است. پالایشگاه های هند پس از لغو تحریم های ایران در سال 2015، به سرعت واردات نفت خود از این کشور را افزایش دادند.خرید نفت از ایران برای پالایشگاه های هند جذاب است زیرا ایران نفت خود را به قیمتی پایین تر از سایر کشورها به هند می فروشد و همچنین یک مهلت 60 روزه برای  پالایشگاه های هندی جهت پرداخت بدهی نفتی خود درنظر می گیرد.ایران همچنین پیشنهاد داده است که با استفاده از نفتکش های خود به هند نفت صادر کند که این امر در  هزینه های هند تاثیرگذار است.شبک**آساق**267**1424**1392            "}