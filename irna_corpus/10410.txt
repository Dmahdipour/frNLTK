{"onTitr":" رئیس سازمان جهاد کشاورزی:    ","titr":" مرغداران سمنان برای تولید مرغ صادراتی برنامه داشته باشند","describe":" سمنان - ایرنا - رئیس سازمان جهاد کشاورزی سمنان گفت: مرغداران این استان با توجه به استانداردهای تولید مرغ برای ورود به بازار جهانی و توسعه صادرات، در این بخش برنامه داشته باشند.", "text":"سید حسن میرعماد روز چهارشنبه در گفت و گو با ایرنا افزود: بیش از 70 درصد از مرغ تولیدی درسمنان به دیگر استان های کشور ارسال و تنها 30 درصد از آن در استان مصرف می شود.وی خاطر نشان کرد: اکنون وزن مرغ تولیدی درسمنان بین 2 کیلو و 600 گرم تا 2 کیلو و 800 گرم در نوسان است که با این رقم در تولید مرغ، نمی توان با بازارهای جهانی رقابت کرد.میرعماد ادامه داد: وزن استاندارد برای صادرات مرغ در بازار منطقه بین یک تا یک کیلو و 400 گرم است که باید مرغداران استان برای ورود به بازار جهانی برای تغییر اندازه وزن مرغ برنامه داشته باشند.رئیس سازمان جهاد کشاورزی سمنان تصریح کرد: تولید مرغ صادراتی در این استان نیازمند برگزاری کلاس های توجیهی و فرهنگ سازی است و با این راهبرد می توان برای افزایش اشتغال و رونق کسب وکار در این بخش گام های موثری برداشت.وی اضافه کرد: کیفیت بخشی تجهیزات تولید و تغییر الگوی خوراک طیور از جمله راهکارهای موثر برای استانداردسازی وزن مرغ است که مرغداران برای دستیابی به بازار فروش به این راهبردها توجه کنند.رئیس سازمان جهادکشاورزی سمنان اضافه کرد: در 6 ماه نخست امسال بیش از 28 هزار تُن گوشت مرغ در این استان تولید و دستکم 50 درصد از آن به استان تهران ارسال شده است.در سال گذشته 25 میلیون و 644 هزار قطعه مرغ شامل 55 هزار و 160 تن گوشت مرغ در سمنان تولید شد و این میزان تولید براساس برآورد انجام شده در سال جاری به بیش از 60 هزار تُن می رسد.استان سمنان 450 واحد مرغداری دارد که 400 واحد تولیدکننده مرغ گوشی و چهار واحد تولیدکننده مرغ بدون آنتی‌بیوتیک فعالیت دارند.7339/7408            "}