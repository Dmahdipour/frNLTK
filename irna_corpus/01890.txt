{"onTitr":" به مناسبت روز جهانی کودک؛    ","titr":" اولین جشنواره ورزش و کودک در قیامدشت برگزار شد","describe":" شهرری- ایرنا- اولین جشنواره ورزش و کودک با حضور 400 کودک در مجموعه ورزشی شهدای قیامدشت برگزار شد.", "text":"به گزارش ایرنا، شهردار قیامدشت روز چهارشنبه در حاشیه این جشنواره به خبرنگار ایرنا گفت: جشنواره های فرهنگی، ورزشی با هدف بالابردن روحیه نشاط و توانمندسازی کودکان برگزار می شود.حسین ترکاشوند عنوان کرد: بالابردن روحیه تعامل، در کنار هم بودن و رقابت سالم، آشنایی با آداب و رسوم و آموزش نکات مذهبی از دیگر اهداف برگزاری جشنواره های فرهنگی، ورزشی برای کودکان در این منطقه است. وی برگزاری چنین جشنواره هایی را در موفقیت و پیشرفت این کودکان در آینده موثر عنوان کرد و گفت: در جهت توانمندسازی و تربیت این کودکان برای داشتن زندگی بهتر در آینده نیاز است تا اهتمام گسترده ای صورت گیرد. شهردار قیامدشت افزود: ترویج فرهنگ ورزش های همگانی و تاثیرآن بر سلامت افراد جامعه و گسترش آن به عنوان یک ضرورت اجتماعی موجب ایجاد شور و نشاط برای همه اقشار می شود. وی اضافه کرد: نرمش، مسابقات طناب زنی، اسکیت، رزمی، ورزش های بدمینتون و دوچرخه سواری از برنامه های اجرا شده در این جشنواره است.شانزدهم مهرماه همزمان با هشتم اکتبر به عنوان روز جهانی کودک نامگذاری شده است.قیامدشت در 15 کیلومتری جاده خاوران و در انتهای جنوب شرقی حریم منطقه 15 شهرداری تهران واقع شده است./60031970            "}