{"onTitr":" در نخستین روز سفر هیأت روسی به هند؛    ","titr":" پوتین در دهلی نو با مودی دیدار و گفت وگو کرد","describe":" دهلی نو- ایرنا- نارندرا مودی نخست وزیر هند شامگاه پنجشنبه در محل سکونت خود در دهلی نو میزبان ولادیمیر پوتین رییس جمهوری روسیه بود و دو رهبر در خصوص موضوعات مختلف از جمله روابط دوجانبه، منطقه ای و بین المللی با یکدیگر گفت وگو کردند.", "text":"به گزارش ایرنا به نقل از روزنامه انگلیسی زبان 'تایمز او ایندیا' پوتین عصر پنجشنبه در رأس هیأتی برای یک دیدار دو روزه وارد دهلی نو شد و در فرودگاه مورد استقبال سوشما سواراج وزیر امور خارجه هند قرار گرفت.به گزارش منابع خبری، پوتین و مودی فردا (جمعه) در نوزدهمین نشست سالانه هند و روسیه شرکت خواهند کرد. انتظار می رود در این نشست، دو کشور روابط دفاعی دوجانبه را با توجه به تحریم های آمریکا علیه روسیه بازبینی کنند. این نشست دو روزه بین سران دو کشور هر سال برگزار می شود.یوری اوشاکوو مشاور سیاست خارجی پوتین پیش تر به رسانه ها گفته بود که 'ویژگی اصلی این سفر، امضای قرارداد سامانه موشکی اس 400 به ارزش بیش از پنج میلیارد دلار است.تصمیم هند برای خرید سامانه موشکی اس 400 از روسیه در حالی اجرایی می شود که آمریکا، ماه گذشته چین را به دلیل خرید سامانه موشکی مشابه از مسکو  تحریم کرده است. سال گذشته ترامپ رئیس جمهوری آمریکا قانونی به نام &#39;مبارزه با مخالفان آمریکا از طریق تحریم&#39; یا &#39;کاتسا&#39; امضا کرد که بر اساس آن روسیه، ایران و کره شمالی شامل تحریم های واشنگتن شدند. بند 231 قانون کاتسا کشورهای دوم که دارای قراردادهای مهم با بخش های دفاعی و امنیت روسی دارند را واجد شرایط برای تحریم شدن از سوی آمریکا می کند. همچنین دولت ترامپ، هند را تهدید کرد که اگر به برنامه خرید سامانه موشکی اس 400 از روسیه اصرار ورزد با تحریم های واشنگتن رو به رو خواهد شد. آمریکا اعلام کرد: همانطور که هند برای خرید سامانه موشکی اس 400 از روسیه آماده می شود، دولت ترامپ نیز مصمم است این خرید تجهیزات بزرگ نظامی دهلی نو از مسکو که یک رابطه تجاری بزرگ و مهم برای طرفین معامله محسوب می شود را به تحریم هند منتج کند. روسیه یکی از بزرگ ترین شرکای نظامی هند است. مقامات دفاعی هند همچنین پیش تر اعلام کرده اند که در جریان سفر ولادیمیر پوتین رییس جمهوری روسیه به دهلی نو، تعداد سه فروند میگ 21 ساخت هند که در چارچوب برنامه 'در هند بسازید' تولید شده اند به وی هدیه خواهد داد.    کارشناسان دفاعی، این هدیه را نشانه ای بزرگ و نمادین برای نشان دادن دوستی تمام عیار و همکاری استراتژیک عمیق میان هند و روسیه ارزیابی می کنند که اخیراً به دلیل شرایط سیاسی-جغرافیایی ابعاد جدیدی به خود گرفته است. اهمیت این سفر برای دو کشور در گرماگرم فشارهای آمریکا بر هند مبنی بر توقف همکاری های دفاعی با روسیه به علت تحریم های آمریکا، چنان است که «بیپین راوات» فرمانده ارتش هند شخصاً به روسیه سفر کرده تا مقدمات این دیدار را فراهم کند. منابع آگاه همچنین اعلام کرده اند که یکی از محورهای گفت وگوهای ناراندرا مودی نخست وزیر هند با ولادیمیر پوتین رئیس جمهوری روسیه در روز جمعه، گسترش هماهنگی فضایی هند و روسیه، از جمله آموزش فضانوردان هند خواهد بود. روابط هند و روسیه در صنعت هوا و فضا به گذشته دور باز می گردد. روسیه اعلام کرده است که می تواند فضانوردان هندی را در یک مرکز آموزش فضایی نزدیک مسکو آموزش دهد تا نخستین مأموریت ارسال انسان هند را در سال 2022 محقق ساخته و روند همکاری چهار دهه ای خود در بخش فضایی را گسترش دهند. شبس**آساق**267**1424**1504            "}