{"onTitr":" امام جمعه کرج :    ","titr":" جوانان گوش به فرمان رهبری توطئه های دشمنان را خنثی می کنند","describe":" کرج-ایرنا- نماینده ولی فقیه دراستان البرز و امام جمعه کرج گفت: جوانان این مرز و بوم با علم و دانش خود و گوش به فرمان  ولی امر مسلمین جهان، تمام توطئه های دشمنان اسلام را خنثی خواهند کرد.", "text":"به گزارش ایرنا، آیت الله سید محمد مهدی حسینی همدانی در خطبه های این هفته نماز جمعه کرج با اشاره به  سخنان دیروز پنجشنبه مقام معظم رهبری در اجتماع 100 هزار نفری جوانان بسیجی در تهران اظهار داشت: سخنرانی عزت آفرین، با صلابت روز گذشته یاد آور سخنرانی سال 65 بود و این اجتماع عظیم، منسجم، مصمم و جوانان گوش به فرمان مقام معظم رهبری باطل کننده همه نقشه های دشمنانی است که به تضعیف کشاندن ما را در برنامه های خود داشته اند.وی اضافه کرد: عزت ایران، نظام مقتدر و شکست ناپذیری،  عصاره سخنان مقام معظم رهبری بود، این سخنان پیام هایی در برداشت، فرزندان بسیج و آحاد مردم متدین و حزب الله در این مسیر با تمام قوا ودر ادامه  راه در کنار رهبری خواهند ایستاد.حسینی همدانی گفت: مردم به خوبی فهمیدند که برای آمریکا چیزی جز  رجز خوانی نمانده است .وی ادامه داد: دشمن چگونه می تواند کشوری را که برای دفاع از امنیت خود ، کیلومتر ها آن طرف تر با موشک مقر تروریست ها را هدف قرار می دهد ، ایران اسلامی را  تهدید کند.امام جمعه کرج اظهار داشت: ایران برای دفاع از امنیت خود با هیچ کشوری مماشات ندارد و در این خصوص اقدام صریح و به موقع انجام می دهد، ایران پس از آمریکا و روسیه برای دفاع از خودش تنها کشوری است که  فراتر از سرزمین خود موشک می فرستد و این نشان از اقتدار و توانایی کشورما  دارد.وی ادامه داد: دنیا به چشم خود دید که دیروز 700 هزار جوان پرشور در سراسر کشور تحت فرمان رهبری به میدان آمدند و با اقتدار تمام  نشان دادند که آماده هستند با علم، عمل ، تحرک اقتصادی ،  تلاش و کار فردی و جمعی و آتش به اختیار، سیلی های محکم به استکبار بزنند.حسینی همدانی افزود: مردم ایران قابل تحقیر نیستند  زیرا این مردم تربیت شده مکتب امام حسین(ع) هستند و زیر بار ذلت نمی روند.وی بیان داشت: مقام معظم رهبری  در بیانتشان، جوانان را صاحب کشور و مشکلات را حل شده به دست آنان دانستند که فقط مسئولان باید اعتماد کنند و کار را به این قشر بسپارند.** سیاست های آمریکا در عراق کار ساز نبودنماینده ولی فقیه در البرز در بخش دیگری از سخنان خود با اشاره به انتخابات ریاست جمهوری عراق، تعیین رئیس مجلس و نخست وزیر این کشور گفت: همه این شخصیت ها  از گزینه های عالی مقاومت هستند و نشان می دهد که سیاست های آمریکا و پول های عربستان کارساز نیستند.** قاطعیت برخورد با مفاسد اقتصادی امام جمعه کرج با اشاره به  اینکه حکم صادره برای اخلالگران اقتصادی باید ادامه داشته باشد، افزود: انتظار مردم از دستگاه قضایی قاطعیت برخورد با مفاسد اقتصادی و دانه درشت ها است.**اربعین حسینی مانع سنگ اندازی های دشمنان خطیب جمعه کرج  به موضوع معنوی اربعین حسینی و تاکیدهای مقام معظم رهبری در این خصوص اشاره کرد و گفت:  اربعین حسینی یک همایش بزرگ شیعی است که نباید از آن غافل بود زیرا این همایش بزرگ جلوی برخی از سنگ اندازی های دشمنان اسلام را گرفته است.** نیروی انتظامی از ارکان اقتدار نظام اسلامی استآیت الله حسینی همدانی در بخش دیگری از سخنان خود به 13 مهرماه روز نیروی انتظامی اشاره  کرد و گفت: یکی از رکن های اقتدار نظام اسلامی، نیروی انتظامی است که با وجود گستردگی ماموریت ها از افراد ، جامعه و  دستاوردهای انقلاب حفاظت و صیانت می کند.امام جمعه کرج بیان داشت: توکل به خداوند، ارتباط دائمی با مردم و آمادگی همیشه برای انجام وظایف محوله از جمله اموری است که باعث اقتدار نیروی انتظامی می شود.وی ادامه داد: دشمن برای اینکه روحیه مردم، مسئولان و نیروهای نظامی و انتظامی را تضعیف کند، به طور همیشگی عنوان می کند که ما(ایرانیان)  ناتوان هستیم که  تنها راه مقابله با این تبلیغات سوء،  ایجاد روحیه خود باوری، نظم و انضباط، پایبندی به اصول شناخت رسانه، سازماندهی مناسبت و استفاده از ابزارهای پیشرفته برای مقابله با تهاجم دشمنان است.حسینی همدانی افزود: دشمن گاهی به وسیله فضای مجازی تلاش می کند تا اقتدار پلیس از بین برده و  مردم را نسبت به آن  بی اعتماد سازد که نیروی انتظامی با هوشیاری و بصیرت باید اهداف خود را دنبال کرده و مردم نیز تحت تاثیرفضا سازی دشمنان قرار نگیرند.**حرکت صنعت وتولید به سمت تامین نیازهای اساسی مردم امام جمعه کرج  در بخش دیگری ازسخنانش  با بیان اینکه صنعت و تولید باید پاسخگوی نیازهای همه مردم باشند، اظهار داشت: سرمایه گذاری در بخش کالاهای تجملی سبب هدر رفت سرمایه و نیروی انسانی می شود زیرا این کالاها  مورد نیاز عامه مردم نیست و اجتماع خراب کن هستند و  حس حسادت و چشم و همچشمی را نیز تحریک می کنند.حسینی همدانی گفت: افرادی که به سمت استفاده زیاد از کالاهای تجملی روی می آروند اهل ایثار به دیگران نیستند و به راحتی به دیگران کمک نمی کنند و وقتی تجملات در بین جوامع باب شد اختلافات عظیم اقتصادی بوجود می آید.وی ادامه داد: صنعت و تولید باید پاسخگوی نیازها ی همه مردم باشد اما کالاهای لوکس نه تنها نیاز همه را تامین نمی کند بلکه   قیمت تمام شده آن ها  زیاد است و زمینه فقر را فراهم می کنند.امام جمعه کرج اظهار داشت: در مقطعی از زمان عده ای مردم را به  سمت کالاهای لوکس گرایش دادند و برخی برای موقعیت و داشته ها و اضافه کردن نیازهای کاذب شان بر گرده یک عده دیگر سوار می شوند که ظلم و تحقیر می کنند.وی افزود:  اگر به دنبال کاهش فقر در جامعه هستیم با بهره گیری از دستورات ائمه (ع ) معضلات اجتماعی مانند اختلافات طبقاتی و فقر از بین می رود.حسینی همدانی بیان داشت: احیا نظام اقتصادی در تولید در بخش های کشاورزی، دامپروری و تجارت مستلزم این است که از ائمه  اطهار (ع ) که در این خصوص دستورات و برنامه های زیادی ارائه دادند بهره برد.7414/ 6155            "}