{"onTitr":"","titr":" طرح آمارگیری مسکن روستایی استان اردبیل اجرا می شود","describe":" اردبیل - ایرنا - مدیرکل بنیاد مسکن استان اردبیل گفت: چهارمین طرح آمارگیری مسکن روستایی از 21 مهر تا 21 آبان ماه بمدت یک ماه در این استان اجرا می شود.", "text":"فرهاد سبحانی روز سه شنبه در گفت و گو با خبرنگار ایرنا افزود: در اجرای این طرح در 289 روستای نمونه استان با پنج هزار و 377 واحد مسکونی 40 نفر مشارکت دارند.وی گفت: 20 روستای بالای 20 خانوار شهرستان خلخال نیز جزو چهارمین طرح آمارگیری مسکن روستایی استان بوده و در این روستاها آمارگیری خواهد شد.وی با بیان اینکه این آمارگیری در نوع ساختاری و گزینش سوالات متفاوت از سایر آمارگیرهای مرکز آمار کشور است، افزود: در این طرح روستاییان به سوالاتی مانند نوع مصالح بکار رفته در ساختمان ، نوع درب و پنجره بکار گرفته شده در واحدهای مسکونی ، مساحت مسکن و زیربنای مفید ، استفاده از تسهیلات و وام مسکن و داشتن مجوز و پروانه ساخت و معیشتی بودن واحد مسکونی خود پاسخ می دهند.وی گفت: جمع ‌آوری آمار و اطلاعات از وضعیت روستاها و خصوصیات کمی و کیفی مسکن روستایی کشور به منظور شناخت برخی ویژگی‌ های مرتبط با مسکن در آبادی  ‌های استان ‌ها به تفکیک استان و شهرستان و شناخت ویژگی ‌های کمی و کیفی واحدهای مسکونی زیرپوشش طرح ویژه بهسازی و نوسازی مسکن روستایی از جمله اهداف اجرای این طرح است.سبحانی گفت: اطلاعات جمع آوری شده در این طرح برای آبادی‌ ها و واحدهای مسکونی تحت پوشش ویژه نوسازی ، بهسازی و مقاوم سازی مسکن روستایی قابل ارائه بوده و در مناطق روستایی استان برای برنامه ریزی مسکن روستایی در مورد بهره ‌برداری قرار خواهد گرفت.او همچنین با اشاره به انتخاب بنیاد مسکن استان اردبیل به عنوان معین استان کرمانشاه گفت: بازسازی 2 هزار و 300 واحد مسکونی در منطقه سرپل ذهاب مورد تعهد این اداره کل است که از این تعداد 2 هزار و 281 واحد مسکونی پی ‌ریزی ، 2 هزار و 217 واحد اسکلت بندی و 2 هزار و 34 واحد نیز مسقف شده است.7119/6018            "}