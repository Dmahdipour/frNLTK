{"onTitr":"","titr":" چین: کسری تجاری آمریکا در برابر پکن عمدی نیست","describe":" پکن- ایرنا- سخنگوی وزارت خارجه چین با اشاره به کسری تجاری 375 میلیارد دلاری آمریکا در برابر پکن گفت این وضعیت تعمدی و بر اساس حساب و کتاب چین به وجود نیامده و موضوعات مختلفی باعث شکل گیری آن شده است.", "text":"به گزارش ایرنا 'لوکانگ' عصر پنجشنبه در مصاحبه مطبوعاتی در پکن تصریح کرد تقسیم بندی نیروی کار و توان رقابتی دو کشور در زمینه های مختلف در این زمینه دخیل بوده و باعث افزایش مازاد تجاری چین در برابر آمریکا شده است.وی این مطلب را در پاسخ به اظهارات 'دونالد ترامپ' رییس جمهوری آمریکا مطرح کرد که گفته بود چین با دستیابی به مبلغی در حدود 500 میلیارد دلار در یک سال از آمریکا، توانسته است خود را بسازد.لوکانگ گفت: درست نیست آمریکا انگشت اشاره را به سمت چین بگیرد باید توجه داشت که آمریکا اجازه نمی دهد ما خریدهای بیشتری از آن کشور انجام دهیم و جلوی صادرات فناوری های پیشرفته به چین را گرفته است.وی تاکید کرد که ما همواره بر اساس مقررات بازار با دیگر کشورها تجارت کرده ایم و هرگز برای داشتن مازاد تجاری برنامه ریزی نکرده ایم و مقررات تجارت آزاد از سوی چین مراعات شده است.سخنگوی وزارت امور خارجه چین افزود: تجارت میان دو کشور خیابان یکطرفه نیست که فقط چین در آن تردد کند بلکه همکاری های اقتصادی و تجاری باعث شده است تا آمریکا نیز از قبال چین منتفع شود.تارنمای یی سی چین هم می نویسد که آمارها ثابت می کند که از طریق تجارت دو کشور، هر خانوار آمریکایی توانسته است در طول سال 850 دلار سپرده داشته باشد.سخنگوی وزارت خارجه چین با اشاره به تهدید جدید آمریکا برای در نظرگرفتن تعرفه بر روی 267 میلیارد دلار از کالاهای وارداتی از چین گفت که ما بارها گفته ایم که از منافع خود دفاع خواهیم کرد و این اقدام برای اقتصاد و تجارت جهانی گران تمام خواهد شد.به رغم تعرفه های تجاری فزاینده آمریکا علیه چین، کسری تجاری این کشور در برابر چین که در ماه تیر 36 میلیارد و 800 میلیون دلار بود در ماه مرداد باز هم افزایش یافت و به 38 میلیارد و 600 میلیون دلار رسید.آساق**231**1904**            "}