{"onTitr":" نماینده مدیران مسئول نشریات دانشگاهی مطرح کرد:    ","titr":" برخوردهای نگران‌کننده با نشریات دانشجویی در دانشگاه‌ها","describe":" تهران- ایرنا- نماینده مدیران مسئول نشریات دانشگاهی در شورای مرکزی ناظر بر نشریات وزارت علوم، تحقیقات و فناوری از توقیف چند نشریه دانشجویی خبر داد و از افزایش توقیف نشریات ابراز نگرانی کرد.", "text":"محمدحسن احمدی روز یکشنبه در گفت وگو با ایرنا وضعیت برخورد با نشریات را نامناسب دانست و گفت: حقوق نشریات دانشجویی از سوی مسئولان دانشگاهی نادیده گرفته می‌شود. به طوریکه علی‌رغم گذشت بیش از پنج سال از دولت روحانی و تذکرات و نامه‌های متعدد ما به مسئولان امر ، همچنان در دانشگاه‌ها شاهد نظارت‌ پیش از انتشار و اعمال کنترل بر محتوای نشریات هستیم که این رفتار بر خلاف بند 2 ماده 27 دستورالعمل اجرایی ضوابط ناظر بر نشریات دانشگاهی است و استقلال نشریات دانشگاهی را خدشه‌دار می‌کند.وی با بیان اینکه گزارش توقیف بیش از10 نشریه دانشجویی در دو ماه اخیر و با آغاز سال تحصیلی به دست نمایندگان مدیران مسئول در شورای مرکزی ناظر رسیده است، افزود: برخوردهای صورت گرفته با نشریات، عموما بدون رعایت ترتیبات قانونی است و مستندات و گزارش‌های فراوانی در این خصوص به وزارت علوم ارائه شده که لزوم نظارت جدی‌تر و موثرتر وزارت علوم را بیش از پیش نمایان می‌کند. احمدی در پاسخ به پرسشی درمورد زمینه انتشار نشریاتی توقیفی، گفت: زمینه‌های انتشار این نشریات متنوع است و برخوردها نیز غالبا سلیقه‌ای، تنگ‌نظرانه و غیرقانونی است.مدیرمسئول نشریه دانشجویی سلام نو دانشگاه تهران درباره نقش شورای مرکزی ناظر در این میان گفت: با همراهی مسئولان وزارت علوم، شورای مرکزی ناظر از شروع دور جدید تا کنون سه جلسه داشته که البته در همین سه جلسه، رأی صادره درباره سه نشریه دانشجویی در سه دانشگاه مختلف به دلیل عدم رعایت ترتیبات قانونی در رسیدگی نقض گردید و در شورا تصویب شد که به مسئولان برخی از این دانشگاه‌ها، تذکراتی در این زمینه داده شد.احمدی گفت: با طرح این سه پرونده در شورا، معلوم شد که بسیاری از مسئولان دانشگاهی در مواجهه با نشریات دانشجویی چندان به روندهای قانونی توجه و تمکین نمی‌کنند و نشریات دانشجویی از حداقل حمایت‌های قانونی نیز برخوردار نیستند که همین امر نظارت بیش از پیش وزارت علوم بر دانشگاه‌ها را در این موضوع ضروری می‌نماید.وی افزود:نمایندگان نشریات دانشجویی از همان ابتدای کار، ارتباطات گسترده‌ای با نشریات دانشجویی در سطح کشور برقرار کردیم و تخلفات صورت گرفته در دانشگاه‌ها را به وزارت علوم گزارش کرده و خواهیم کرد، اما انتظار می‌رود برخوردها با تخلفات مسئولان امر در دانشگاه‌ها سریع و قاطع‌ باشد.**هیچ نشریه دانشجویی در دانشگاه تهران توقیف نشداز سویی معاون فرهنگی دانشگاه تهران می گوید : طی چهار سال گذشته هیچ نشریه دانشجویی حکم توفیف نگرفته است.مجید سرسنگی در گفت و گو با خبرنگار گروه دانشگاه ایرنا در مورد توقیف چند نشریه دانشجویی در دانشگاه تهران، اظهار کرد: توقیف نشریات دانشجویی باید از طریق شورای مرکزی ناظر بر نشریات وزارت علوم، تحقیقات و فناوری صورت گیرد. به این ترتیب که شکایت از نشریه دانشجویی در کمیته بررسی می شود و بعد در مورد تعلیق یا توقیف نشریه تصمیم گیری خواهد شد.وی ادامه داد: تا جایی که من رئیس شورای مرکزی ناظر بر نشریات هستم تاکنون چنین موردی در شورا مطرح نشده است.معاون فرهنگی دانشگاه تهران، گفت: در سال تحصیلی جدید، هیچ شکایتی از هیچ نشریه دانشجویی در این شورا مطرح و هیچ حکمی هم صادر نشده است.**ب.ل**ف .ز**1601**            "}