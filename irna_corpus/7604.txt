{"onTitr":" امام جمعه کرمان:    ","titr":" امنیت داخلی و مرزی جمهوری اسلامی مثال زدنی است","describe":" کرمان - ایرنا - نماینده ولی فقیه در استان و امام جمعه کرمان گفت: نمره جمهوری اسلامی ایران در تامین، حفظ و ارتقای امنیت داخلی و مرزی مثال زدنی است.", "text":"به گزارش ایرنا، حجت الاسلام و المسلمین حسن علیدادی سلیمانی روز شنبه در صبحگاه مشترک نیروهای نظامی و انتظامی مسقر در کرمان به مناسبت هفته ناجا افزود: نیروی انتظامی با ماموریت های بسیار گسترده به‌ نحوی اقدام می کند که جایگاه و ماموریت های آن از برخی وزارتخانه ها نیز گسترده تر است. وی تصریح کرد: ایجاد نظم و امنیت داخلی و حراست از آن، ارائه خدمات با جلب رضایتمندی مردم در کنار قاطعیت و جلب رضایت خداوند در اجرای دستورات او از ماموریت های نیروی انتظامی به شمار می رود.وی از تلاش نیروهای نظامی و انتظامی مستقر در کرمان تقدیر کرد و ادامه داد: این نیرو با ولایتمداری و بر اساس قانون در  راستای اجرای ماموریت های خود اقدام می کند.از 13 تا 19 مهرماه به عنوان هفته نیروی انتظامی نامگذاری شده و برنامه های نخستین روز از هفته ناجا در سال جاری با شعار 'پلیس، انضباط، اقتدار، امنیت پایدار' اجرایی می شود.3029/7440            "}