{"onTitr":" نماینده پارلمان و مجری تلویزیونی لبنانی:    ","titr":" سعد الحریری شانس آورد در عربستان کشته نشد","describe":" بیروت-ایرنا-«پولا یعقوبیان» نماینده پارلمان و مجری سرشناس لبنانی نزدیک به «سعد الحریری» نخست وزیر لبنان در اظهارنظری بحث برانگیز گفت: در صورتی که «جمال خاشقجی» کشته شده باشد باید بخاطر سلامتی الحریری خدا را شکر کنیم.", "text":"به گزارش ایرنا، اشاره یعقوبیان به ماجرای استعفای بحث برانگیز الحریری در پاییز سال گذشته در ریاض است که بسیاری، آن را به اجبار سعودی ها دانستند.مجری سرشناس لبنانی که همان روزها برای یک گفت و گوی تلویزیونی با الحریری به ریاض رفت، گفت: در روزهایی که الحریری در عربستان بود، با او توهین آمیز رفتار شده است. شاید مسائل دیگری هم بوده که من نمی دانم. من بدون دلیل یا سندی می گویم که بله او بازداشت شده بود.یعقوبیان در گفت و گو با شبکه تلویزیونی «الجدید» لبنان افزود: به نظر می رسد که با او برخورد توهین آمیزی شده است اما من نمی دانم این مساله در چه حدی بوده است. چیزهای دیگری هم شنیدم اما نمی دانم چقدر دقیق است.وی ادامه داد: همه چیز به صورت نامحسوس از قبل برنامه ریزی شده بود.مجری پیشین تلویزیون المستقبل درباره شرایط گفت و گویش با الحریری گفت: او خسته و تحت فشار بود. از مصاحبه مشخص بود که او خواهان استعفا نبود. سخن او درباره حزب الله و ایران در بیانیه استعفا با صحبتش در مصاحبه به طور کامل فرق داشت. روشن بود که چیزی خارج از اراده او به وقوع پیوسته است.یعقوبیان در بخش دیگر گفت و گو با شبکه الجدید اظهار امیدواری کرد که جمال خاشقجی روزنامه نگار منتقد سعودی در بازداشت باشد و کشته نشده باشد.خاشقجی سه شنبه هفته پیش پس از مراجعه به کنسولگری سعودی در استانبول ترکیه ناپدید شد. برخی گزارش ها حکایت از کشته شدن وی دارد.خاورم**2054 ** 1908            "}