{"onTitr":"","titr":" روحانی خویی به مقام سوم دعاخوانی مسابقات کشوری قرآن کریم رسید","describe":" ارومیه- ایرنا- مدیرکل اوقاف و امور خیریه آذربایجان غربی گفت: حجت الاسلام علی عرب مقام سوم رشته دعاخوانی چهل و یکمین دوره مسابقات سراسری قرآن کریم را کسب کرد.", "text":"حجت الاسلام ناصر جوانبخت روز دوشنبه در گفت و گو با خبرنگار ایرنا افزود: این مسابقات در شهر اراک برگزار می شود و آذربایجان غربی در همه رشته های قرآنی شرکت کرده است.وی ادامه داد: دعاخوانی یکی از بخش های مسابقات سراسری قرآن کریم است و در آموزش و یادگیری مفاهیم و معارف دینی اهمیت فراوانی دارد.وی بیان کرد: دیگر اعضای تیم اعزامی آذربایجان غربی نیز در روزهای آینده با رقیبان خود در رشته های مختلف رقابت می کنند که امیدواریم بتوانند ظرفیت های قرآنی آذربایجان غربی را نشان دهند.مدیرکل اوقاف و امور خیریه آذربایجان غربی اضافه کرد: حجت الاسلام عرب متولد ۱۵ آبان ۱۳۶۹ در خوی بوده و در حال اتمام تحصیلات در سطح ۳ حوزه علمیه است.به گزارش ایرنا، مرحله کشوری چهل و یکمین دوره مسابقات سراسری قرآن کریم از10 تا 23 مهر ماه در استان مرکزی (اراک) در 2 بخش خواهران و برادران در حال برگزاری است.8137/2093            "}