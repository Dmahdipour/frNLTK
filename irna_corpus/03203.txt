{"onTitr":"","titr":" مردم خاش از رفتن به جایگاهها برای دریافت گاز خودداری کنند","describe":" زاهدان - ایرنا - رئیس اداره صنعت، معدن و تجارت خاش سیستان و بلوچستان گفت: مردم از رفتن به جایگاهها برای دریافت سیلندر گاز خودداری و تنها از طریق اشتراک اقدام کنند زیرا این امر موجب سوء استفاده دلالان شده است.", "text":"مهدی اسماعیلی روز سه شنبه در گفت و گو با خبرنگار ایرنا افزود: از حدود یک هفته قبل کار توزیع گاز را در درب منازل آغاز کرده ایم و این کار با نظارت اداره صمت انجام می شود.وی بیان کرد: در روزهای قبل مشکلاتی در زمینه تامین و توزیع گاز مایع در خاش و برخی شهرهای سیستان و بلوچستان به وجود آمد که با تدابیر خوب مسئولان این مشکل برطرف شد.رئیس اداره صنعت، معدن و تجارت خاش گفت: با فراهم شدن شرایط مطلوب برای خدمت رسانی به مردم در حوزه تامین و توزیع گاز شکایت مردمی در سامانه 124 این سازمان ثبت نشده است.وی بیان کرد: هم اینک گاز در خاش با فراوانی وجود دارد اما متاسفانه برخی افراد با سوء استفاده از مراجعه مردمی به فکر سودجویی افتادند و با تجمع برای دریافت سیلندر گاز صف هایی طولانی در مقابل جایگاههای عرضه گاز ایجاد کردند.اسماعیلی اظهار داشت: نرخ توزیع گاز در جایگاههای ایثارگران و شفق گاز خاش 65 هزار ریال و توزیع در درب منازل 70 هزار ریال است.به گزارش ایرنا خاش از توابع سیستان و بلوچستان در 185 کیلومتری جنوب زاهدان مرکز این استان  واقع شده است.7310**3213            "}