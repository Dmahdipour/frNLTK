{"onTitr":"","titr":" رئیس اینترپل، جدیدترین طعمه «عملیات روباه»","describe":" پکن - ایرنا - رئیس پلیس بین الملل موسوم به «اینترپل» که خود باید مروج قانون و مبارزه با فساد و رشوه خواری در جهان باشد آنطور که مقامات چین اعلام کرده اند به جرم «رشوه خواری» و «تخطی از قانون» دستگیر و بازداشت شده است.", "text":"به گزارش ایرنا دولت چین از 5 سال قبل تاکنون در راستای مبارزه با فساد مالی در میان دستگاه های دولتی و حزبی بیش از یک میلیون و 300 هزار نفر از مقام هایش را دستگیر کرده است. سرانجام بعد از یک هفته بی خبری افکار عمومی از سرنوشت «مِنگ هونگوِی» رئیس چینی پلیس بین الملل، کمیسیون ملی نظارتی چین که یک نهاد عالی نظارتی در این کشور محسوب می شود شب گذشته اعلام کرد او به اتهام «نقض احتمالی قانون این کشور» بازداشت شده و در حال بازجویی است. این کمیسیون تصریح کرد 'منگ' که همزمان سمت معاونت وزیر امور امنیت عمومی چین را در اختیار دارد، در بازداشت نیروهای امنیتی است او پیشتر عضویت حزب کمونیست را از دست داده بود.اما امروز دوشنبه وزارت امنیت عمومی چین با انتشار بیانیه ای اعلام کرد: 'منگ هونگوی' رئیس چینی پلیس بین الملل به اتهام «رشوه خواری» بازداشت و تحت بازجویی قرار گرفته است.در این بیانیه آمده است دستگیری و بازجویی 'منگ' به اتهام دست داشتن در «رشوه خواری» و «نقض قانون چین» کاملا به موقع و هوشمندانه بوده است.وی حدود 10 روز پیش، پس از بازگشت از فرانسه به چین، ناپدید شده بود 'گریس' همسر 'منگ' گفته بود که او آخرین بار در زمان خروج از اداره مرکزی اینترپل در «لیون» فرانسه دیده شده و پس از آن اطلاعی از وی در دسترس نبوده است.پیش از این برخی رسانه‌ها گزارش داده بودند که منگ در بدو ورود به پکن، در فرودگاه بازداشت شده است اینترپل روز شنبه با صدور بیانیه ای از چین خواسته بود تا درباره مفقود شدن رئیس این نهاد و احتمالا دستگیری او شفاف سازی کند.در همین حال، دبیرخانه پلیس بین‌الملل (اینترپل) اعلام کرد که «مِنگ هونگوِی» رئیس این نهاد که در بازداشت آژانس عالی ضد فساد چین است، از سمت خود استعفا کرده است و استعفای وی به قید فوریت اجرایی شده است.اینترپل اعلام کرد که «کیم جونگ یانگ» مقام ارشد عضو کمیته اجرایی این نهاد به طور موقت سکان ریاست را در دست گرفته تا در نشست آتی مقام‌های اینترپل از 18 تا 21 نوامبر (27 تا 30 آبان) جایگزینی برای 'منگ' تعیین شود.دستگاه های نظارتی چین بطور کلی زمانی به پرونده مقام های ارشد این کشور ورود می کنند که «اتهام فساد مالی» وجود داشته باشد.«شی جین پینگ» رییس جمهوری چین که از سال 2013 میلادی قدرت را در دست گرفته است خود سردمدار مبارزه با فساد در کشورش به حساب می آید او گفته است «ما نمی توانیم کورکورانه حرکت کرده و امیدوار باشیم که فساد در حزب و کشور ریشه کن می شود».دولت چین از 5 سال قبل تاکنون در راستای مبارزه با فساد مالی در میان دستگاه های دولتی و حزبی بیش از یک میلیون و 300 هزار نفر از مقام هایش را دستگیر کرده است.در سال 2010 میلادی بود که دولت چین با انتشار «کتاب سفید» مبارزه با فساد و نهادینه کردن درستکاری در کشور، نخستین بار به طور مفصل وضعیت کشور در این زمینه را تشریح کرد.در این کتاب که توسط دفتر مطبوعاتی شورای دولتی منتشر شد، آمده است: مبارزه با فساد و نهادینه کردن درستکاری موضع تزلزل ناپذیر حزب کمونیست و دولت چین است، حزب کمونیست و دولت چین در این راستا تلاش های زیادی کرده و به دستاوردهای چشمگیری نائل آمده است در آینده نیز حزب و دولت با عزم راسخ تر و اقدامات مؤثرتر در این راستا تلاش خواهد کرد.اما دولت به این کتاب بسنده نکرد و در سال جاری نیز فرهنگستان علوم اجتماعی چین «کتاب آبی» مبارزه با فساد و نهادینه کردن درستکاری سیاسی را منتشر کرد. کتاب آبی نشان می‌دهد 89.2 درصد ساکنان شهری و روستایی نسبت به مبارزه با فساد و نهادینه کردن درستکاری سیاسی اطمینان دارند، این رقم نسبت به سال 2012 حدود 30 درصد افزایش یافته است.هرچند مدت یکبار یک شخصیت سیاسی و مطرح چین به اتهام فساد مالی بازداشت می شود به نظر می سد دولت چین در این راه، بسیار استوار و محکم عمل کرده است به طوری که دولت به راحتی دست از سر مفسدان اقتصادی و مالی بر نمی دارد، برای مثال بهار امسال &#39;سون جونگچای&#39; کسی که قرار بود جانشین &#39;شی جین پینگ&#39; رییس جمهوری خلق چین شود در قالب «عملیات روباه» به اتهام فساد مالی و دزدی 27 میلیون دلار به زندان ابد محکوم شد.عملیات شکار روباه برای دستگیری مفسدانی صورت گرفته است که در برابر جرایم اقتصادی که انجام داده اند، پاسخگو نبوده و از چین به همراه میلیاردها دلار سرمایه گریخته اند.&#39;سون بو&#39; مدیرکل شرکت صنایع کشتیرانی چین که ناو هواپیمابر 'لیائونینگ' را ساخت، 'نوری بکری' فرماندار منطقه خودمختار سین کیانگ و اکنون نیز «مِنگ هونگوِی» رییس اینترپل از جمله شخصیت های بلند پایه چین هستند که برای تخطی از مقررات و فساد مالی تحت بازجویی قرار گرفته و طعمه شکار روباه شده اند.کارشناسان معتقدند انتخاب 'منگ' به عنوان رییس اینترپل، امتیاز مهمی برای چین و نشانه ای برای گسترش حضور و نفوذ بین المللی پکن در عرصه بین المللی بوده است و بازداشت وی به اعتبار این کشور لطمه زده است.به اعتقاد آنان ناپدید شدن 'منگ' بدون اطلاع قبلی به مقام های ارشد اینترپل، می تواند به جایگاه جهانی چین لطمه وارد کند و دیگر امکان اینکه چنین فردی از این کشور به این عنوان مهم بین المللی منصوب شود خیلی کم است زیرا جامعه جهانی نگران تکرار چنین اتفاقی است که برای رئیس اینترپل روی داده است. به هر حال با توجه به رقم های کلانی که در اختلاس های مالی و دریافت رشوه توسط مقامات این کشور رسانه ای می شود حال باید چند روز آینده منتظر اعلام میزان و مبلغ فساد مالی و رشوه خواری «منگ» بود، کسی که به جای دستگیری متخلفان و رشوه خوارها، خود دستگیر و بازداشت شد و به نوعی ضرب المثل ایرانی «چاه کن در چاه افتاد» را تعبیر نمود.**آساق**1904**            "}