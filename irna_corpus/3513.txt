{"onTitr":"","titr":" سه مرکز دندانپزشکی غیرمجاز در خرم آباد پلمپ شدند","describe":" خرم آباد - ایرنا - رئیس دانشگاه علوم پزشکی لرستان گفت: سه مرکز دندانپزشکی غیرمجاز در خرم آباد مرکز این استان پلمپ شدند.", "text":"به گزارش ایرنا کوروش ساکی روز سه شنبه در جمع خبرنگاران بیان کرد: کارشناسان نظارت بر درمان این دانشگاه در بازدید از مراکز درمانی مختلف سطح شهر خرم آباد سه مرکز غیرمجاز دندانپزشکی که فاقد پروانه فعالیت ، مدرک تحصیلی مرتبط و استانداردهای لازم بودند را شناسایی کردند.وی اظهار داشت: این مراکز به دلیل عدم رعایت بهداشت پلمپ شدند و پرونده آنان به منظور طی مراحل قانونی تحویل مراجع ذی صلاح شد.7274/6060            "}