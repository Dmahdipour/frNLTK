{"onTitr":"","titr":" اسناد حضور خاشقجی در کنسولگری عربستان معدوم شده است","describe":" آنکارا- ایرنا- ناپدید شدن جمال خاشقجی روزنامه نگار سرشناس عرب در استانبول در پی معدوم شدن اسناد و تصاویر دوربین های مداربسته ساختمان سرکنسولگری عربستان، وارد مرحله جدید مبهم و مشکوکی شد.", "text":"به گزارش روز یکشنبه ایرنا، شواهد میدانی و اظهارات محمد عتیبی سرکنسول عربستان سعودی در استانبول نشان می دهد که اسناد حضور خاشقجی در کنسولگری عربستان از جمله تصاویر دوربین های مدار بسته این مکان دیپلماتیک توسط مقامات امنیتی آل سعود معدوم شده است.محمد عتیبی سرکنسول عربستان سعودی در استانبول در پی ناپدید شدن خاشقجی درهای سرکنسولگری را به روی خبرنگاران رویترز باز و اعلام کرد که به علت فعال نبودن دوربین های مدار بسته، تصاویر ورود و خروج خاشقجی در ساختمان کنسولگری ثبت نشده است و هیچ فیلمی موجود نیست.وی همچنین بیان کرد: 'ما هم از سرنوشت اون خبر نداریم و او در این ساختمان حضور ندارد.'روزنامه ینی شفق ترکیه طی گزارشی مصور از داخل ساختمان کنسولگری عربستان سعودی در استانبول نوشت: در ساختمان 6 طبقه کنسولگری گروهی خبری همه اتاق های این کنسولگری را جستجو و بازرسی کردند و عتیبی به خبرنگاران رویترز همه نقاط این ساختمان را نشان داد.وبسایت خبر.7 ترکیه نیز نوشت که سه احتمال نگهداری در محل ساختمان کنسولگری، قتل و ربایش و نیز انتقال به کشور ثالث و عربستان سه احتمال در مورد سرنوشت این روزنامه نگار عربستانی است.کریس مورفی سناتور دموکرات و عضو کمیته روابط خارجی مجلس سنای آمریکا در واکنش به ادعای کشته شدن جمال خاشقجی رونامه نگار منتقد آل سعود در سرکنسولگری عربستان در استانبول، با انتشار پیامی در توییتر گفت: اگر واقعاً سعودی ها یک شهروند عربستانی را که در آمریکا زندگی می کند، با حیله به سرکنسولگری این کشور در استانبول کشانده و در آنجا کشته باشند، روابط ما با عربستان سعودی از پایه قطع خواهد شد. مورپی پیشتر نیز با انتشار پیامی بر لزوم ارائه توضیحات از سوی عربستان سعودی در رابطه با سرنوشت خاشقجی تأکید کرده بود.رسانه های ترکیه همچنان سرنوشت جمال خاشقچی روزنامه نگار منتقد سعودی را که از پنج روز پیش در استانبول ناپدید شده است، تعقیب می کنند ولی اطلاعات روشنی درباره او به دست نیامده است.در حالی که مقامات رسمی پلیس ترکیه مدعی حضور او سرکنسولگری عربستان سعودی در استانبول هستند، مقامات آل سعود اعلام کردند که وی در همان روز مراجعه از ان مکان خارج شده است.مئسولین اداره پلیس ترکیه نیز بنا به دستور سردادستانی تحقیقات را در این زمینه را آغاز کرده اند و در حال بررسی کلیه ورود و خروج مراجعان از سرکنسولگری از لحظه ورود خاشقجی به این مکان هستند.'فرد هیات' سردبیر روزنامه واشنگتن پیست که خاشقجی برای آن کار می کرد، در واکنش به ادعای کشته شدن جمال خاشقجی توسط آل سعود گفت: در صورت صحت خبر کشته شدن او، این یک اقدام وحشتناک و غیر قابل درک است.وی خاشقجی را یک روزنامه نگار با شهامت خواند و افزود: 'وی با عشق به کشورش و با اعتقاد عمیق به حیثیت و آزادی انسان می نویسد و علاوه بر کشورش، در خاورمیانه و جهان مورد احترام است و انتشار مقالات وی برای ما مایه افتخار بود.'وبسایت خبر.ترک نیز ادعای کشته شدن جمال خاشقچی 'وحشتناک' خوانده و نوشت: یک منبع ناشناس پلیس ترکیه بر این باور است که خاشقجی طی یک برنامه از پیش طراحی شده در ساختمان کنسولگری کشته شده و جسد وی از آنجا به بیرون منتقل شده است.عمر چلیک سخنگوی حزب عدالت و توسعه ترکیه نیز درباره وضعیت این روزنامه نگار عرب اظهار کرد: در رابطه با این موضوع بسیار حساس هستیم. جمهوری ترکیه یک دولت امن و مطمئن است. در این کشور امنیت جانی هیچ کس تهدید نمی شود. در این خصوص حساسیت ما در بالاترین سطح است.وی تاکید کرد: 'تا زمانی که وضعیت کاملاً مشخص نشود، نمی توان توضیحاتی ارائه داد. گفته می شود این فرد پس از ورود به سرکنسولگری ناپدید شده است. سرکنسولگری عربستان سعودی نیز می گوید که از این مکان خارج شده است. این موضوع را از نزدیک با حساسیت شدید پیگیری می کنیم. وضعیت و سرنوشت این فرد مشخص خواهد شد.'اما پایگاه خبری عربی پست نوشت که &#39;جمال خاشقچی&#39; روزنامه نگار مطرح عرب که پنج روز پیش در کنسولگری عربستان در استانبول ترکیه ناپدید شده، زیر شکنجه به قتل رسیده است.عربی پست افزود: یک منبع آگاه به این پایگاه خبری گفته که از خاشقچی زیر شکنجه بازجویی به عمل آمده و از وی فیلم تهیه شده و سپس به قتل رسیده و این ویدیو برای یکی از طرف ها در عربستان ارسال شده است.خاشقجی که از سالهاست خارج از عربستان زندگی می کند، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رئیس جمهوری آمریکا، از آنها انتقاد کرد.وی پس از سخنرانی توهین آمیز ترامپ به کشورهای عربی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟وی همچنین گفته بود: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند.خاشقجی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته است و از معدود کسانی است که توانسته با اسامه بن لادن مصاحبه کند و مدتی نیز در افغانستان ماموریت داشته و در اوایل سالهای 1990 برای آشتی میان بن لادن و خاندان سعود تلاش کرده است.خاشقجی با کمک ولید بن طلال یک شبکه تلویزیونی در بحرین به نام &#39;العرب&#39; تاسیس کرده بود ولی مدت کوتاهی پس از فعالیت بسته شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.مقامات ترکیه تاکنون واکنش نرم و محتاطانه ای در برابر ناپدید شدن خاشقجی از خود نشان داده اند ولی با مشخص شدن ابعاد مخفی این رویداد، پیش بینی می شود که واکنش مقامات ترکیه تندتر شود.همچنین پیش بینی می شود که روابط ترکیه و عربستان سعودی که در پی حمایت مقامات ریاض از دولت السیسی در مصر و نیز تحریم قطر سرد شده، با ناپدید شدن این روزنامه نگار، وارد فضای پر تنش و چالش برانگیز جدیدی شود.خاورم/1905**1144            "}