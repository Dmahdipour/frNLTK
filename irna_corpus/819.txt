{"onTitr":" با حکم رئیس جمهوری    ","titr":" رئیس سازمان نظام مهندسی معدن منصوب شد","describe":" تهران- ایرنا- رئیس جمهوری در حکمی و به پیشنهاد وزیر صنعت، معدن و تجارت، داریوش اسماعیلی را برای مدت سه سال به عنوان رئیس شورای مرکزی و رئیس سازمان نظام مهندسی معدن منصوب کرد.", "text":"به گزارش ایرنا از پایگاه اطلاع رسانی دولت، حجت الاسلام والمسلمین حسن روحانی در حکم انتصاب اسماعیلی نوشت: در اجرای ماده (23) قانون نظام مهندسی معدن مصوب 25 بهمن 1379 مجلس شورای اسلامی نظر به تخصص و تجربیات ارزنده جناب عالی و بنا به معرفی وزیر صنعت، معدن و تجارت به موجب این حکم برای مدت 3 سال به عنوان «رئیس شورای مرکزی و رئیس سازمان نظام مهندسی معدن» منصوب می‌شوید.«توفیق شما و سایر اعضای آن شورا را در انجام وظایف محوله با رعایت اصول قانونمداری، اعتدال‌گرایی و منشور اخلاقی دولت تدبیر و امید، از خداوند متعال مسئلت می‌کنم».به گزارش ایرنا، داریوش اسماعیلی نماینده مردم خرامه، سروستان، کوار در ادوار نهم و دهم مجلس شورای اسلامی، و استاد زمین‌شناسی دانشگاه تهران است.وی دارای دکترای زمین شناسی است و از دی 96 تا کنون رئیس دبیرخانه تعامل دولت و مجلس در بخش معدن و صنایع معدنی است.سیام *9314* 3063            "}