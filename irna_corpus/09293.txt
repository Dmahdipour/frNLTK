{"onTitr":"","titr":" مجلس ترکیه، عملیات ارتش در عراق و سوریه را تمدید کرد","describe":" آنکارا - ایرنا - مجلس ملی ترکیه عملیات برون مرزی ارتش این کشور در خاک کشورهای عراق و سوریه را یکسال دیگر تمدید کرد.", "text":"به گزارش چهارشنبه شب ایرنا، مجلس ترکیه، لایحه ارائه شده از سوی دولت درباره تمدید یک ساله مجوز عملیات ارتش این کشور در عراق و سوریه را در جلسه امروز تصویب کرد. این لایحه با رای موافق نمایندگان سه حزب عدالت و توسعه، جمهوری خواه خلق و حرکت ملی تصویب شد.با تصویب این لایحه، دولت ترکیه مجوز قانونی برای اقدام نظامی در خاک سوریه و نیز در شمال عراق را به دست آورده است.ارتش ترکیه طی دو سال گذشته بر اساس اختیاری که مجلس این کشور به تصویب رسانید، با تجاوز نظامی به شمال سوریه، چهار هزار کیلومتر از مناطق شمالی این کشور و شهرهای اعزاز، الباب، جرابلس و عفرین را به اشغال خود در آورد و تجهیزات، ماشین آلات، ادوات و نیروی زیادی به آنجا منتقل کرد.همچنین ارتش ترکیه از حدود 6 ماه پیش عملیات نظامی وسیعی با هدف مبارزه با حزب کارگران کردستان ترکیه(پ.ک.ک) و تصرف ارتفاعات قندیل در مرز ایران و عراق به عنوان پایگاه اصلی پ.ک.ک آغاز کرده که هنوز هم ادامه دارد.احمد اونال چویکوز به نمایندگی از حزب جمهوری خواه خلق ترکیه درباره این لایحه، گفت: از سال 2003 تاکنون مرزهای جنوبی ترکیه در تهدید گروه های تروریستی قرار داشته و بی ثباتی در آنجا ادامه دارد.وی بیان کرد: در 15 سال گذشته تهدیدها علیه ترکیه روز به روز در حال افزایش بوده است و ترکیه مجبور است برای دفاع و تامین امنیت خود، دست به اقداماتی بزند.چویکوز با تاکید بر ضرورت به رسمیت شناختن تمامیت ارضی سوریه از سوی دولت ترکیه پیشنهاد کرد: دولت ترکیه هر چه سریعتر با دولت سوریه وارد مذاکره شده و شهرهای الباب، اعزاز، عفرین، جرابلس و ادلب را به عنوان بخشی از خاک سوریه اعلام کند.این نماینده منتقد دولت ترکیه همچنین خواستار فاصله گرفتن ترکیه با گروه های تندرو جهادی حاضر در سوریه شد و ادامه داد: مقامات آنکارا باید اعزام نیرو و ارسال سلاح بیشتر به سوریه را متوقف کنند.وی همچنین خواستار جلوگیری دولت ترکیه از ورود اعضای گروه های جهادی افراطی به خاک سوریه و ترکیه شد و بیان کرد: این کار جلوی یک فاجعه انسانی را خواهد گرفت.بر اساس لایحه تصویب شده، نظامیان ترکیه مجاز هستند که در صورت لزوم فراتر از مرزهای ترکیه به مداخله نظامی بپردازند و هر گونه اقدام نظامی ترکیه در خارج از مرزهای این کشور، با تشخیص رده های فرماندهی نظامی قابل اجراست.شبد**خاورم/1905**1379            "}