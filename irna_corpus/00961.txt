{"onTitr":"","titr":" 3 اقامتگاه بوم گردی در نقده مجوز فعالیت دریافت کرد","describe":" ارومیه- ایرنا- رییس اداره میراث فرهنگی، صنایع دستی و گردشگری نقده گفت: سه اقامتگاه بوم گردی در این شهرستان طی نیمه نخست سال جاری مجوز فعالیت دریافت کردند.", "text":"حامد پرورش روز پنجشنبه در گفت و گو با خبرنگار ایرنا افزود: این اقامتگاه ها در روستاهای هدف گردشگری حسنلوی نقده و در مجاورت جاذبه های تاریخی و طبیعی راه اندازی شده است.وی اضافه کرد: با بهره برداری از این طرح های بوم گردی برای بیش از 20 نفر به طور مستقیم و غیر مستقیم اشتغال ایجاد می شود.وی ادامه داد: مناطق روستایی شهرستان نقده دارای ظرفیت های کم نظیر گردشگری بوده و از این مزیت ها می توان برای توسعه صنعت گردشگری استفاده کرد.رییس اداره میراث فرهنگی، صنایع دستی و گردشگری نقده اضافه کرد: اقامتگاه های بوم گردی تمامی خدمات هتل ها را با کمترین قیمت ارائه می دهند و گردشگران علاوه بر اقامت از محصولات لبنی، عسل روستایی و غذاهای محلی آنها استفاده می کنند.وی با بیان اینکه راه اندازی اقامتگاه های بوم گردی موجب اشتغال زایی برای روستاییان و ماندگاری آنان در روستاها می شود، ادامه داد: اقامتگاه های بوم گردی منبع درآمد مناسبی برای روستاییان بوده و درآمد حاصل از آن به مراتب بالاتر از کشاورزی است.پرورش ادامه داد: فعالیت اقامتگاه های بوم گردی و اقامت گزینی گردشگران در این مکان ها سبب آشنایی بیشتر گردشگران داخلی و خارجی با فرهنگ اصیل روستایی این منطقه می شود.به گزارش ایرنا شهرستان 125 هزار نفری نقده یکی از شهرهای جنوبی آذربایجان غربی بوده و در فاصله حدود 80 کیلومتری جنوب ‌شرق ارومیه واقع شده است.آذربایجان غربی پیش از دارای پنج اقامتگاه بوم گردی در شهرستان های تکاب، سردشت و اشنویه بوده است و با راه اندازی 18 اقامتگاه بوم گردی جدید در سال جاری تعداد این اقامتگاه ها به 23 واحد رسیده است.9918/2093            "}