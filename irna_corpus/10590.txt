{"onTitr":"","titr":" پیامد افت نرخ دلار؛ کمبود عرضه گوشی و کاهش میلیونی قیمت ها","describe":" تهران- ایرنا- بازار گوشی همراه که در هفته های گذشته همزمان با نوسان های ارزی، روی مدار افزایش قیمت قرار گرفته بود، امروز (سه شنبه) را با افت بها و کمبود عرضه سپری کرد.", "text":"به گزارش خبرنگار اقتصادی ایرنا، امروز به دنبال کاهش نرخ ارز روند پایین آمدن قیمت در بازار تلفن همراه کلید خورد.در همین پیوند، برخی فروشندگان گوشی همراه ضمن اعلام کاهش قیمت، از نبود گوشی برای عرضه گفتند.این فروشنده ادامه داد: مدل های مختلف آیفون تا 6 میلیون تومان ارزان شده است؛ به گونه ای که مدلی که تا دیروز 20 میلیون تومان قیمت داشت اکنون 14 میلیون عرضه می شود.یکی دیگر از فروشندگان از نبود گوشی برای عرضه گفت.وی افزود: درست است که قیمت ها پایین آمده است اما الان گوشی برای عرضه وجود ندارد.یکی از فروشندگان گوشی همراه به ایرنا گفت: قیمت ها کاهش چشمگیری یافته که این کاهش برای برخی مدل ها چهار میلیون تا 6 میلیون است.در بازار گوشی، برخی فروشندگان به فروش تمایل داشتند و حتی با قیمت‌های پایین‌تری عرضه می کردند اما خریداری در بازار حضور ندارد. به گفته وی، مشتری ها می دانند شاید دلار ارزان‌تر شود و از خرید الان متضرر شوند؛ پس در خرید دست نگه می دارند.با این همه، برخی فروشندگان با نصب اطلاعیه در ورودی مغازه خود به مراجعه کنندگان اعلام کرده اند قیمت تجهیزات با توجه به نوسان نرخ ارز محاسبه و اخذ می شود.رییس اتحادیه دستگاه های مخابراتی، ارتباطی و لوازم جانبی امروز در گفت و گو با ایرنا از روند کاهش قیمت در بازار تلفن همراه خبر داد.مهدی محبی گفت: کاهش قیمت ارز تاثیری 100 درصدی بر قیمت در بازار گوشی های تلفن همراه دارد؛ زیرا این کالا با ارز وارد می شود.بررسی میدانی امروز (سه شنبه) چهارراه استانبول و خیابان های منتهی به آن در تهران نشان می دهد هیچ یک از صرافی های مجاز معاملات ارزی ندارند و دلالان، خریدارند.بانک مرکزی جمهوری اسلامی ایران نیز در اطلاعیه ای با توجه به تمایل مردم به فروش ارز، از آنان خواست با مراجعه به شعبه های ارزی بانک های دارای مجوز، ارزهای خود را به قیمت اعلام شده بفروشند.اقتصاد*2078*1961*            "}