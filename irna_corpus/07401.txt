{"onTitr":"","titr":" عملیات تعمیر شبکه گازرسانی خوی به اتمام رسید","describe":" ارومیه- ایرنا- مدیرعامل شرکت گاز آذربایجان غربی با اشاره به اتمام عملیات تعمیر شبکه گازرسانی در خوی، گفت: عملیات تعمیر خط لوله 20 اینچ این شهرستان در کمتر از 24 ساعت به اتمام رسید.", "text":"به گزارش ایرنا علیرضا شیخی روز شنبه در جمع خبرنگاران بیان کرد: قطعی 48 ساعتی گاز به دلیل تعمیر خط لوله اعلام شده بود اما به همت کارکنان شرکت گاز استان این عملیات در کمتر از یک روز اجرا شد و علاوه بر تعمیر شبکه، گاز شهرک ولیعصر خوی نیز وصل شد.وی افزود: برای موفقیت در این عملیات بیش از 100 نفر از کارکنان این شرکت به صورت 24 ساعته به فعالیت پرداختند.شیخی افزود: پس از اتمام عملیات تعمیر شبکه در ساعت پنج بامداد، نیروهای شهرهای معین ارومیه، سلماس، ماکو به همراه نیروهای عملیاتی خود شهرستان خوی با حضور گسترده به صورت خانه به خانه اقدام به وصل گاز کردند و سرعت اتمام پروژه و مشاهده تلاش شبانه روزی کارکنان شرکت موجب رضایت مندی مردمی شد.مدیرعامل شرکت گاز استان آذربایجان غربی با اشاره به وجود نزدیک به 100 هزار مشترک گاز طبیعی در خوی و روستاهای تابعه، گفت: با اعمال محدودیت مصرف برای چند روستا توانستیم بدون قطعی گاز، جریان پایدار گاز 12 روستا از 17 روستای محور خوی به سلماس و نزدیک به 90 هزار مشترک شهری را حفظ کنیم.به گزارش ایرنا آذربایجان غربی دارای 17 شهرستان، 42 شهر و حدود 2 هزار و 800 روستاست و با توجه به قرار گرفتن در منطقه کوهستانی، گازرسانی به این استان با دشواری های بسیار همراه است.3214/3072            "}