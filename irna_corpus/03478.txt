{"onTitr":" فرمانده انتظامی زنجان:    ","titr":" استکبار جهانی علم را برای کشتار مردم به خدمت گرفته است","describe":" زنجان - ایرنا - فرمانده انتظامی استان زنجان گفت: علمی که همراه ایمان نباشد در خدمت شیطان خواهد بود و استکبار جهانی در زمان حاضر آن را برای کشتار مردم به خدمت گرفته است.", "text":"به گزارش ایرنا، سردار علی آزادی روز سه شنبه در آیین قرائت پیام مهر به مناسبت هفته نیروی انتظامی افزود: با وجود جان نثاری شهدای هشت سال دفاع مقدس، مدافع حرم و هسته ای هم اکنون در تمام کشور امنیت و آرامش حاکم است.وی با تاکید بر اینکه آموختن علم ارزشمند است، اظهارداشت: کسانی که در این راه قدم می گذارند باید آن را برای خدمت به  کشور و ملت ولایتمدار به کار گیرند.سردار آزادی خاطرنشان کرد: علم همراه ایمان ارزشمند است چرا که به آن ارزش می دهد، در غیر این صورت علم در خدمت شیطان خواهد بود.وی با تاکید بر اینکه در نظام جمهوری اسلامی در علم هسته ای پیشرفت و شهدایی را در این راه تقدیم کرده ایم، یادآور شد: علمی که دین اسلام بر آن تاکید دارد توام با ایمان است و موجب پیشرفت و توسعه می شود.فرمانده نیروی انتظامی استان زنجان به قرار گرفتن ایران در رتبه نخست پیشرفت علمی در منطقه اشاره کرد و گفت: به لحاظ نانوتکنولوژی در ردیف 15 کشور برتر دنیا و در علم پزشکی نیز سرآمد هستیم.سردار آزادی خاطرنشان کرد: حافظان نظم و امنیت و تعلیم و تربیت در جامعه 2 مقوله جدایی ناپذیر از هم هستند و امنیت شاخصه ای است که همه برای ارتقا و تامین آن سهیم هستیم.وی با تاکید بر اینکه نیروی انتظامی بر رعایت قانون و حفظ کرامت انسانی تاکید دارد، افزود: باید علم همراه با تزکیه باشد تا بتواند مسیرهای موفقیت را طی کرده و در تولید امنیت و آرامش اجتماعی جامعه نیز سربلند باشد.فرمانده نیروی انتظامی استان زنجان از دانش آموزان خواست، برای داشتن امنیت و آرامش اجتماعی در جامعه در کنار پلیس باشند تا پیشرفت های برنامه ریزی شده در کشور محقق شود.به گزارش ایرنا، این مراسم در دبیرستان دخترانه شهدای ناحیه یک زنجان برگزار شد.9505/6085            "}