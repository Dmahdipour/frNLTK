{"onTitr":"","titr":" وزیر امور خارجه آمریکا راهی کره شمالی شد","describe":" پکن- ایرنا- 'مایک پمپئو' وزیر امور خارجه آمریکا صبح امروز یکشنبه با هدف دیدار با 'کیم جونگ اون' رهبر کره شمالی و بحث در مورد خلع سلاح هسته ای شبه جزیره، ژاپن را به مقصد پیونگ یانگ ترک کرد.", "text":"به گزارش ایرنا او قبل از ترک توکیو، روز جمعه با 'شینزو آبه' نخست وزیر و 'تارو کونو' وزیر امور خارجه ژاپن در توکیو دیدار و گفت و گو کرد.مقامات کره جنوبی اعلام کردند که او امروز در کره شمالی ضمن دیدار با رهبر این کشور در مورد خلع سلاح هسته ای و برقراری رژیم صلح در شبه جزیره بحث و گفت و گو خواهد کرد.وزیر خارجه آمریکا بعد از پیونگ یانگ، عصر امروز به کره جنوبی سفر خواهد کرد تا 'مون جائه این' رییس جمهوری و 'کانگ کیوانگ وا' وزیر امور خارجه این کشور را از نتیجه دیدارش با رهبر کره شمالی آگاه کند.او قرار است در ادامه سفر سه روزه خود به آسیا روز دوشنبه به چین سفر کند.سفر 'مایک پمپئو' به کره شمالی چهارمین سفر وی به این کشور به منظور یافتن راهی برای خلع سلاح هسته ای است.ایالات متحد اعلام کرده است کره شمالی باید قبل از هرچیز زرادخانه های هسته ای خود را نابود کند اما کره شمالی درخواست کرده است پیش از آن؛ پایان رسمی جنگ دو کره اعلام شود.سفر 'مایک' به 'پیونگ یانگ' ضمن بحث در مورد خلع سلاح هسته ای کره شمالی می تواند جزییات دومین دیدار سران دو کشور کره شمالی و آمریکا را تعیین کند.پمپئو دیروز قبل از ورود به ژاپن در آلاسکا به خبرنگاران گفت دو طرف باید بتوانند اعتماد یکدیگر را جلب کنند تا بتوانند اقدامات لازم را برای رسیدن به این هدف مهم انجام دهند به دنبال آن ما قصد داریم که نشست دوم سران را برگزار کنیم.**آساق**1904**            "}