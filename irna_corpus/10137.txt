{"onTitr":"","titr":" 15 هزار بسیجی البرزی در رزمایش تهران شرکت می کنند","describe":" کرج- ایرنا- رئیس روابط عمومی سپاه امام حسن مجتبی (ع) البرز گفت که 15 هزار بسیجی این استان در رزمایش اقتدار ورزشگاه آزادی تهران شرکت می کنند.", "text":"سرگرد پاسدار مجتبی عبدالملکی روز چهارشنبه در گفت وگو با خبرنگار ایرنا افزود: این رزمایش در ادامه مرحله سوم رزمایش اقتدار عاشورایی بسیج سپاهیان حضرت محمد رسول‌الله(ص) 2 ‌که از یک ماه پیش در استان البرز آغاز شده، برگزار می‌شود. وی اظهار داشت: مرحله نخست این رزمایش به صورت مشترک در روز نهم شهریور ماه و مرحله دوم آن نیز به صورت اردوهای جهادی از دوازدهم تا سی و یکم شهریور ماه سال جاری در البرز شد.عبدالملکی گفت: مرحله سوم رزمایش اقتدار عاشورایی بسیج سپاهیان حضرت محمدرسول‌الله(ص) 2 صبح فردا پنجشبنه نیز با حضور یکصد هزار تن از بسیجیان استان البرز، شهرستان های استان تهران و تهران بزرگ در ورزشگاه آزادی برگزار می‌شود.وی افزود: هدف از برگزاری این همایش  نشان دادن آمادگی نیروهای بسیجی برای حفاظت و پاسداری از نظام مقدس جمهوری اسلامی خواهد بود. وی اظهار داشت: اعزام بسیجیان برای حضور در این رزمایش از امشب برای ایجاد هماهنگی بین نیروها در مقرهای مورد نظر آغاز می شود و صبح فردا در ورزشگاه آزادی گردهم می آیند.   صبح فردا، پنجشنبه رزمایش اقتدار عاشورایی 3 به صورت همزمان در سراسر کشور با حضور 700 هزار نفر از بسیجیان برگزار می شود.6156/ 6155            "}