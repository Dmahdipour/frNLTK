{"onTitr":" نماینده ولی فقیه در استان قزوین:    ","titr":" دوستی با دشمنان ما را به عزت نمی رساند","describe":" قزوین - ایرنا - نماینده ولی فقیه در استان و امام جمعه قزوین با بیان اینکه دوستی با دشمنان ما را به عزت نمی‌ رساند، گفت: تنها با اجرای محکمات قرآنی می توان به عزت دست یافت.", "text":"به گزارش روز دوشنبه ایرنا و به نقل از دفتر امام جمعه قزوین، آیت ‌الله عبدالکریم عابدینی در دیدار با نماینده ولی فقیه در سپاه پاسداران انقلاب اسلامی، اظهار داشت: در قرآن کریم آمده 'نه کسانی که از اهل کتاب کافر شده‌اند و نه مشرکان دوست نمی ‌دارند خیری از جانب پروردگارتان به شما برسد'.وی با تاکید بر اینکه نباید عزت را از کافران طلب کنیم، تصریح کرد: خداوند می‌فرماید 'منافقان را بشارت ده که بر آنان عذابی دردناک خواهد بود، آن گروه که کافران را دوست گیرند و مومنان را ترک گویند، آیا نزد کافران عزت می‌طلبند؟ عزت همه نزد خداست'.امام جمعه قزوین با بیان اینکه باید مسئولان مسلمات قرآنی را جدی بگیرند، افزود: در آیه 118 سوره بقره آمده 'ای کسانی که ایمان آورده‏ اید از غیر خودتان دوست و همراه مگیرید، آنها آرزو دارند که در رنج بیفتید و دشمنی از لحن و سخنشان آشکار است و آنچه سینه ‌هایشان نهان می‌دارد بزرگتر است'.آیت‌الله عابدینی با اشاره به اینکه این وعده خداوند است که اگر بر اساس دستورات قرآن عمل کنیم، دشمنان هیچ زیانی نمی‌توانند به ما وارد کنند، یادآور شد: اگر ما طبق دستورات الهی عمل کنیم به طور یقین وعده الهی محقق خواهد شد و نباید در این خصوص تردید داشته باشیم.امام جمعه قزوین در ادامه به حدیثی از امام حسن عسکری (ع) اشاره و اضافه کرد: آن حضرت می فرمایند 'هیچ فرد عزتمندی حق را رها نکرد، مگر آنکه ذلیل شد و هیچ انسان ذلیلی به سراغ حق نرفت، مگر آنکه عزت یافت' و اینها جزو محکمات دین است و باید مورد توجه همه مسئولان قرار گیرد.**دعوای دشمنان بر سر اصل دین و اصل انقلاب استنماینده ولی فقیه در سپاه پاسداران انقلاب اسلامی نیز در این دیدار با تاکید بر اینکه مسئولان باید براساس معیارهای قرآنی عمل کنند، گفت: خداوند می‌فرماید 'مؤمنان هرگز نباید با ظالمان همدست، دوست و به آنها دلگرم باشند'.حجت‌ الاسلام‌ والمسلمین عبدالله حاجی‌ صادقیی ادامه داد: در قرآن کریم آمده 'اگر بر کافران تکیه کنید آتش کیفر آنان شما را در بر می‌گیرد و در آن حال جز خدا هیچ دوستی نخواهید داشت و هرگز کسی یاری شما نخواهد کرد'.نماینده ولی فقیه در سپاه پاسداران انقلاب اسلامی با بیان اینکه این کلام رهبری که دعوای دشمنان با اصل دین و انقلاب است ریشه قرآنی دارد، خاطرنشان کرد: خداوند می‌فرماید 'آنان پیوسته با شما می‌‏جنگند تا اگر بتوانند شما را از دین تان برگردانند'.حجت‌ الاسلام ‌والمسلمین حاجی‌ صادقی در پایان اضافه کرد: اگر آیات قرآن را بیش از پیش در جامعه تشریح و تبیین کنیم و رفتارهای خود را با دستورات الهی هماهنگ کنیم، مشکلات جامعه برطرف خواهند شد.8054            "}