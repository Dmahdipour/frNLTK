{"onTitr":"","titr":" بیماران قلبی زمان طلایی درمان سکته را از دست ندهند","describe":" همدان- ایرنا- معاون درمان دانشگاه علوم پزشکی همدان با تاکید بر اینکه بیماران قلبی نباید زمان طلایی درمان سکته را از دست بدهند، گفت: در صورت انتقال به موقع این بیماران به مرکز پزشکی، می توان با مداخلات درمانی عوارض ناشی از سکته را کاهش داد.", "text":"محمدرضا عبادیان روز چهارشنبه در گفت و گو با ایرنا اظهارداشت: برای مدیریت سکته حاد قلبی، پزشکان 90 دقیقه وقت برای باز کردن رگ مسدود شده دارند و در صورت مراجعه بیماران در این زمان طلایی، عوارض سکته به شدت کاهش یافته و قلب فرد نارسا نمی شود.وی اضافه کرد: کار مدیریت سکته حاد قلبی از سال 94 در همدان شروع شد و به تدریج این کار در استان توسعه یافته و هم اینک بیمارستان قلب فرشچیان با تجهیز به 2 دستگاه آنژیوگرافی، بیماری سکته حاد قلبی یا برنامه 247 را پوشش می دهد.معاون درمان دانشگاه علوم پزشکی همدان بیان کرد: همدان از نظر شیوع بیماری های قلبی و عروقی همانند سایر استان ها شرایط مطبوبی ندارد.عبادیان اضافه کرد: طبق یافته های علمی «استرس» نقش اول را بیماری های قلبی و عروقی دارد از این رو باید با ایجاد آرامش روحی و ورانی در خانواده و جامعه بخشی از علت سکته های قلبی را از بین برد.معاون درمان دانشگاه علوم پزشکی همدان افزود: رژیم غذایی ناسالم، روش زندگی نادرست، کم تحرکی و بی تحرکی از دیگر دلایل بروز سکته های قلبی است.وی افزود: سکته قلبی موجب انسداد رگ های قلب شده و فرد بیمار را دچار تنگی مزمن و یکباره عروق می کند که این وضعیت منجر به ایست قلبی می شود.عبادیان از بیماران قلبی خواست در صورت احساس نشانه هایی همچون درد در قفسه سینه، تیرکشیدن دست چپ و احساس درد در قسمت بالای معده بی درنگ به نزدیک ترین مراکز بهداشتی یا بیمارستان مراجعه کنند تا در صورت تشحیص پزشکان مبنی بر بروز سکته حاد قلبی، زمان رسیدگی و درمان بیمار از دست نرود.وی اضافه کرد: اتلاف وقت و کاهش فرصت پزشک برای باز کردن رگ های مسدود شده، قلبی نارسا را برای فرد بیمار باقی می گذارد.معاون درمان دانشگاه علوم پزشکی همدان بیان کرد: با توجه به مجهز شدن بیمارستان قلب فرشچیان به دومین دستگاه آنژیوگرافی، این بیمارستان توان خدمات رسانی به تمامی استان را دارد. عبادیان از تیم سلامت درخواست کرد بیماران قلبی را بی درنگ با اورژانس زمینی یا هوایی به بیمارستان قلب فرشچیان منتقل کنند.بر اساس آمارهای منتشر شده، بیماری قلبی عروقی از بیماری های رایج کشور است و از هر سه مرگ یه مورد مربوط به این عارضه می شود.7526/2090            "}