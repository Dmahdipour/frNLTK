{"onTitr":"","titr":" روسیه طرح امکان سنجی خط لوله گاز به پاکستان را اجرا می کند","describe":" اسلام آباد- ایرنا - شرکت گاز پروم روسیه پس از گفت وگوی موفقیت آمیز مسئولان وزارتخانه نفت و انرژی پاکستان و روسیه،آماده آغاز طرح امکان سنجی احداث خط لوله انتقال گاز از عمق دریا به هند و پاکستان می شود.", "text":"به گزارش روز چهارشنبه ایرنا،چندی پیش مسئولان بخش انرژی و نفت پاکستان با کارشناسان وزارت انرژی روسیه برای آغاز عملیات امکان سنجی خط انتقال خط لوله انتقال گاز از اعماق دریا به توافق رسیدند.وزارت انرژی روسیه نیز پنجم مهرماه امسال با انتشار خبری اعلام کرد:روسیه و پاکستان یادداشتی را درباره همکاری در اجرای پروژه خط لوله دریایی برای انتقال گاز ایران به پاکستان و هند امضا کردند.خبرگزاری رسمی پاکستان (APP) در گزارشی به نقل از مدیرعامل شرکت ملی گاز پاکستان اعلام کرد در نشست اخیر دو کشور در مسکو توافق شد تا زمینه های همکاری دو کشور در حوزه های انرژی ،نفت و گاز مشخص  شود.«مبین صولت» افزود:طرف روسی همچنین توافق کرد تا طرح مطالعه امکانسنجی برای احداث طرح خط لوله گاز در پاکستان به ارزش 10 میلیارد دلار، را آغاز کند. این مقام پاکستانی گفت:قصد داریم فرآیند مطالعه امکانسنجی این طرح که شامل پارامترهای اولیه، فنی، مالی و مسیر خط لوله می باشد، را مدت 12 ماه به پایان برسانیم.مدیر عامل شرکت ملی گاز پاکستان افزود:احداث این خط لوله باعث افزایش ارتباطات منطقه ای می شود.به گزارش ایرنا بر اساس برخی اخبار منتشر شده در رسانه ها، شرکت «گاز پروم روسیه» به عنوان مجری قرارداد انجام مطالعات امکانسنجی انتقال گاز با اعتبار 10 میلیارد دلار تعیین شده است.دولت روسیه شرکت «گاز پروم» را نامزد اجرای این طرح کرده است و کابینه دولت پاکستان نیز به این شرکت اجازه آغاز مطالعات امکانسنجی را داده است. از سوی دیگر شرکت ISGS پاکستان در حال فعالیت برای عملی کردن خط لوله تاپی به ارزش 10 میلیارد دلار است.این خط که قرار است احداث آن از سال 2019 آغاز شود گاز ترکمنستان را به افغانستان پاکستان و سپس هند صادر انتقال می دهد. این دو خط انتقال گاز برای تامین نیازهای انرژی پاکستان نقش راهبردی دارد. پاکستان طی سال های اخیر به دلیل کاهش ذخایر گازی در این کشور در فصل زمستان به شدت با کمبود انرژی روبرو می شود. پاکستان همچنین توافقنامه خرید گاز مایع به مدت 15 سال با قطر را نیز امضاء کرده است. روسیه که بر اساس توافقات دو جانبه با ایران، همکاری های مطلوبی در این زمینه با ایران دارد، قصد دارد این منابع گازی را با احداث خط گازی دریایی به پاکستان و هند صادر کند. آساق*274*6125**1600            "}