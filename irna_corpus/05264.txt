{"onTitr":"","titr":" تل آویو مدعی برنامه ساخت بزرگ ترین مجتمع آب شیرین کن جهان شد","describe":" تهران- ایرنا- وزارت دارایی رژیم صهیونیستی مدعی شد که مناقصه ساخت بزرگ ترین تأسیسات آب شیرین کن جهان را با دریافت پیشنهاداتی از هفت شرکت خارجی و داخلی برگزار کرده است.", "text":"به گزارش روز دوشنبه رویترز، وزارت دارایی رژیم صهیونیستی در اطلاعیه ای مدعی شد: مناقصه برای ساخت طرح همچنان در مرحله ابتدایی قرار دارد. این مجتمع جدید قرار است در منطقه سوریک در مرکز اسرائیل؛ جایی که یک تأسیسات آب شیرین دیگری نیز وجود دارد، احداث شود.در ادامه این اطلاعیه آمده است؛ این هفت شرکت که در مناقصه مجتمع آب شیرین کن شرکت کرده اند، شامل شرکت های IDE Technologies ،GES Hutchinson اسرائیل، شرکت PMEC چین، شرکت SUEZ فرانسه، کنسرسیوم متشکل از شرکت اکسیونا اسپانیا و الاید اسرائیل و نیز کنسرسیوم دیگری شامل Aqualia اسپانیا و «وی.پی.آی» اسرائیل می شود.وزارت دارایی رژیم صهیونیستی مدعی شد: پس از بهره برداری از این مجتمع جدید آب شیرین کن، تأسیسات این بخش قادر خواهند بود، سالانه 200 میلیون متر مکعب که 85 درصد مجموع حجم آب مصرفی شهرک های صهیونیست نشین و ساکنان اسرائیل را تشکیل می دهد، تولید کند.شبس**9363**1504            "}