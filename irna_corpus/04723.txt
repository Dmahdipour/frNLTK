{"onTitr":"","titr":" تصمیم گیری ها برای مبارزه با قاچاق کالا و ارز به روز شود","describe":" کرمان – ایرنا- سرپرست معاونت سیاسی، امنیتی  و اجتماعی استانداری کرمان گفت: تصمیم گیری ها برای مبارزه با قاچاق کالا و سوخت به ویژه در حوزه سوخت قاچاق باید متناسب با شرایط روز انجام  گیرد.", "text":"به گزارش ایرنا، حمید ملانوری روز یکشنبه در کمیسیون برنامه ریزی، هماهنگی و نظارت بر قاچاق کالا و ارز استان کرمان افزود: همواره برای جلوگیری از قاچاق کالا و ارز در این استان  اقدام می شود زیرا با توجه به تغییرات نرخ ارز، قاچاق برخی کالاها سودهای کلانی را به دنبال دارد.ملانوری با اشاره به اینکه تصمیم ها و مداخله های ما برای مبارزه با قاچاق کالا و ارز نباید مانعی برای توسعه شود، بیان کرد: تمام امکانات کشور برای ایجاد اشتغال، رشد صنعت، توسعه و چرخیدن چرخ صنعت به کار گرفته شده است و نمی خواهیم که مانع کار برای این بخش شویم.وی با تاکید بر اینکه قاچاق خسارت های سنگینی را به امنیت، اجتماع و اقتصاد کشور وارد می کند، بیان کرد: مجموعه مس یکی از جامعه های بزرگ کارگری استان کرمان است و 20 هزار نفر در آن مشغول به کار هستند و اگر در حوزه مدیریت این مجموعه ها مشکلی ایجاد شود، در حوزه های امنیتی و اجتماعی با مشکلاتی روبرو خواهیم شد. ملانوری گفت: لازم است که مدیریت مس سرچشمه و خاتون آباد گزارشی از مصرف سوخت کنونی، برنامه خود برای استفاده از سوخت های مایع و گازی و برنامه های خود تا پایان سال 98 را اعلام کنند.وی اظهارداشت: همواره تلاش می کنیم که تولید در این مجموعه بزرگ کارگری به خوبی دنبال شود و امنیت و آسایش خاطر مدیران این مجموعه نیز حاصل شود و در این رابطه مدیران شرکت های گاز و سوخت نیز باید با مدیران برای مدیریت مصرف سوخت، همکاری لازم را داشته باشند.ملانوری با اشاره به اینکه باید نیازهای استان را تامین کنیم، ادامه داد: تامین سوخت چاه های کشاورزی نیز ضروری است.وی در ادامه سخنان خود ضمن گرامی داشت هفته نیروی انتظامی با اشاره به اینکه وضعیت کشور در حوزه امنیت، خوب و مطلوب است، گفت: بسیاری از پیشرفت ها و توسعه های رخ داده در کشور به دلیل وجود امنیت حاصل شده است.رئیس پلیس آگاهی استان کرمان نیز با اشاره به افزایش 66 درصدی ارزش کشفیات کالاهای قاچاق در 6 ماه امسال نسبت به مدت مشابه سال قبل، گفت: در زمینه کشفیات سوخت قاچاق نیز در سالجاری 178 درصد رشد نسبت به مدت مشابه سال قبل را شاهد بوده ایم.سرهنگ یدالله حسن پور اظهارداشت: اغلب بارهای سوخت قاچاق در مسیرهای اصلی در پوشش و با بارنامه های جعلی انجام می شود.7440/ 5054            "}