{"onTitr":" بازتاب رای دادگاه بین المللی در رسانه های غربی:    ","titr":" دیوان سازمان ملل از آمریکا خواست تحریم های ایران را لغو کند","describe":" تهران- ایرنا- خبرگزاری آسوشیتدپرس و شماری از رسانه های خارجی رای دیوان بین المللی دادگستری (ICJ) در تائید درخواست های ایران درباره تعلیق تحریم های ضد ایرانی واشنگتن را بازتاب دادند و نوشتند: دیوان سازمان ملل به آمریکا دستور داد بخشی از تحریم های ایران را لغو کند.", "text":"به گزارش روز چهارشنبه ایرنا، این خبرگزاری در بازتاب رای گیری روز چهارشنبه دیوان بین الملل دادگستری (ICJ) افزود: بالاترین دادگاه سازمان ملل به آمریکا دستور داده تا تحریم های ایران را که بر روی واردات کالاهای بشر دوستانه، محصولات و خدمات مرتبط با هوانوردی شهری تاثیر می گذارد، لغو کند.آسوشیتدپرس نوشت: حکم دیوان بین المللی دادگستری از نظر قانونی الزامی است اما باید دید آیا ترامپ از آن پیروی خواهد کرد یا نه.این گزارش افزود: دیوان در حکم ابتدایی خود اعلام کرد که واشنگتن باید هر گونه مانع ناشی از تحمیل دوباره تحریم ها در خصوص صادرات وسایل پزشکی و دارو، مواد غذایی و محصولات کشاورزی و قطعات یدکی و تجهیزات لازم برای ایمنی هوانوردی را بردارد. آسوشیتدپرس در گزارش بازتاب خود آورده است: تلویزیون دولتی ایران تصمیم دادگاه را «پیروزی تهران بر واشنگتن در دادگاه لاهه» عنوان کرد.این  گزارش افزود: انتظار می رود آمریکا در جلسه آینده استماع صلاحیت دادگاه را به چالش بکشد. در جلسه ماه آگوست، تهران تعلیق تحریم ها را خواستار شد. وکلای آمریکا در پاسخ گفته اند که تحریم ها قانونی و بر اساس اقدامات امنیت ملی قابل توجیه هستند و تهران نمی تواند آن را در دیوان جهانی به چالش بکشد.آسوشیتدپرس نوشت: دادگاه از ایران و آمریکا خواسته است از «هر گونه اقدامی که می تواند به این اختلاف دامن بزند یا آن راگسترش دهد؛ خودداری کنند.این گزارش افزود: روابط دیپلماتیک بین ایران و آمریکا بعد از انقلاب اسلامی سال 57 در ایران و بحران گروگان گیری قطع شد اما پیمان مودت بین دو کشور همچنان به قوت خود باقی ماند.این رسانه اضافه کرد: حکم روز چهارشنبه می تواند درگیری دیگری بین دولت ترامپ و یک دیوان مستقر در لاهه باشد. ماه گذشته «جان بولتون» مشاور امنیت ملی ترامپ دیوان بین المللی کیفری (ICC) را یک نهاد غیرمرتبط و جداگانه توصیف کرد. دیوان بین المللی کیفری نخستین دادگاه  دائمی بین‌المللی برای رسیدگی به جرائم نسل کشی، جنایت علیه بشریت و جنایت جنگی است و دیوان بین المللی دادگستری اختلافات بین کشورها را رفع می کند.خبرگزاری رویترز نیز در بازتاب رای روز چهارشنبه دادگاه آن را پیروزی برای تهران عنوان کرد و نوشت: دادگاه به این نتیجه رسید که اطمینان داده شده از سوی واشنگتن در ماه آگوست درباره این که تحریم ها تاثیری در شرایط انسان دوستانه ندارد، برای برطرف کردن نگرانی های ایران درباره تاثیر تحریم ها بر مسائل انسان دوستانه و ایمنی کافی نبوده است.این گزارش افزود: اقدامات یکجانبه آمریکا با مخالفت کشورهای طرف توافق هسته ای ایران از جمله نزدیک ترین متحدان آمریکا شامل انگلیس، فرانسه و آلمان و روسیه و چین مواجه شده است. با وجود انتقاد بین المللی، واشنگتن تلاش می کند به اقدامات خود ادامه دهد. مجموعه جدیدی از تحریم ها قرار است 4 نوامبر با هدف محدود کردن صادرات نفت ایران اعمال شوند.خبرگزاری فرانسه، رای امروز دادگاه را با تیتر «دستور توقف تحریم های بشر دوستانه ایران، ضربه به ترامپ» بازتاب داد و نوشت: قضات دادگاه لاهه به اتفاق آرا رای دادند که تحریم های برخی کالاها معاهده «مودت» بین ایران و آمریکا را که به قبل از انقلاب اسلامی باز می گردد، نقض می کند.دیوان اعلام کرد که تحریم کالاها «مربوط به نیازهای بشر دوستانه ممکن است تاثیر جدی بر سلامت و زندگی افراد در ایران داشته باشد.»تحریم های آمریکا همچنین می تواند ایمنی صنعت هوانوردی درایران و جان استفاده کنندگان از آن را به خطر بیندازد.خبرگزاری فرانسه نوشت: متحدان اروپایی آمریکا خواستار حفظ توافق هستند و سازوکاری را ایجاد کرده اند که به شرکت های این کشورها اجازه می دهد تحریم های آمریکا را دور بزنند. رسانه های صهیونیستی نیز تصمیم امروز دادگاه به نفع ایران را بازتاب دادند. روزنامه هاآرتص گزارش آسوشیتدپرس را بازنشر کرد و افزود: ایران روز چهارشنبه از رای دیوان استقبال کرد و وزارت خارجه این کشور در بیانیه ای اعلام کرد « این تصمیم  یکباردیگر ثابت کرد که حق با جمهوری اسلامی است و تحریم های آمریکا علیه مردم و شهروندان ما غیرقانونی و بیرحمانه است.»شبکه خبری سی بی سی نیوز آمریکا نوشت: دیوان سازمان ملل می گوید آمریکا باید تحریم های ایران در زمینه کالاهای «بشردوستانه» را لغو کند. این گزارش افزود: تهران ماه ژوئیه واشنگتن را به دیوان بین المللی دادگستری کشید و خواستار تعلیق فوری تحریم های اقتصادی به دلیل نقض پیمان دوستی سال 1955 ( 1334) بین دو کشور شد.سی بی سی نیوز افزود: از سال 2016، این دومین بار است که ایران علیه واشنگتن اقامه دعوی می کند. ایران درباره توقیف حدود 2 میلیارد دلار از دارایی هایش در خارج دادخواستی را به دیوان ارائه داده است که دادگاه های آمریکا می گویند این مبلغ باید به قربانیان آمریکایی حملات تروریستی داده شود. قرار است جلسات رسیدگی به این دادخواست ایران هفته آتی برگزار شود.ان بی سی نیوز گزارش آسوشیتدپرس را بازنشر و تاکید کرد که دیوان به واشنگتن دستور داد برخی تحریم های ایران را لغو کند.شبکه خبری بی بی سی نوشت: دیوان بین المللی علیه آمریکا رای داد.این گزارش افزود: دیوان با جانبداری از تهران اعلام کرد که باید اجازه صادارت کالاهای بشردوستانه از جمله مواد غذایی و دارو به این کشور را داد. این حکم خواستار لغو بخشی از اقدامات تنبیهی است که محصولات کشاورزی، دارو، تجهیزات پزشکی و غذا و امنیت هوانوردی را شامل می شود. این نخستین بار است که قضات بین المللی درباره آنچه که «جنگ اقتصادی» توصیف می شود، رای داده اند. این تصمیم دادگاه می تواند مشوقی برای شرکت های اروپایی باشد که به دلیل خودداری از قرار گرفتن در معرض تحریم های آمریکا، تجارت با ایران را متوقف کرده اند.اروپام**9158**1485            "}