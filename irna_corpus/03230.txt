{"onTitr":"","titr":" کودکان از موزه آبگینه و نقاشی پشت شیشه پایتخت بازدید کردند","describe":" تهران- ایرنا- موزه نقاشی پشت شیشه و موزه آبگینه و سفالینه تهران همزمان با روز جهانی کودک (16 مهر ماه) با شعار«آینده را باید ساخت» میزبان کودکان بودند.", "text":"به گزارش روز سه شنبه ایرنا امید شیوا مدیر موزه آبگینه تهران گفت: به مناسبت روز جهانی کودک(16مهر ماه) موزه آبگینه و سفالینه های ایران میزبان 500 کودک رده سنی 6 تا 12 سال بود که برنامه ریزی ویژه ای  برای بازدید هدفمند و برنامه جانبی مانند نقاشی و شعرخوانی کودکان اجرا شد.به گفته وی ارتباط مناسب کودکان و نوجوانان با موزه ها از اهداف کیفی موزه ها در سطح بین المللی و شورای جهانی موزه ها (ایکوم) است.*موزه نقاشی پشت شیشه میزبان کودکانهمچنین مهدی کارخانی مدیر موزه نقاشی پشت شیشه گفت: به مناسبت روز جهانی کودک موزه نقاشی پشت شیشه با همکاری شورایاری محله بهارستان در حرکتی نمادین و با توجه به شعار امسال کانون پرورش فکری کودکان و نوجوانان که «آینده را باید ساخت» نام گذاری شده است ، گفت: موزه نقاشی پشت شیشه با رویکردی متفاوت و با نگاه به آینده ای سربلند توجه ویژه خود را برای جلب و جذب کودکان که همانا آینده سازان ایران خواهند بود معطوف کرد و نمونه های آن را در پروژه هایی مثل برگزاری دور های تجسم خلاق و برنامه های هفته و روز جهانی کودک می توان مشاهده کرد.*همایش ملی چهره آبگینه در تاریخ معاصر ایران در موزه آبگینه و سفالینه تهرانموزه آبگینه و سفالینه های ایران برای نخستین بار اقدام به برگزاری «همایش ملی چهره آبگینه در تاریخ معاصر ایران» در 9 اردیبهشت ماه سال 98 می کند.مدیر موزه آبگینه و سفالینه ایران با اعلام این خبر گفت: این همایش ملی با هدف شناخت، آسیب شناسی و ارایه راه حل برای رفع بحران های کنونی در این حوزه برگزار خواهد شد.دبیر علمی این همایش با اشاره به این مطلب که همایش فوق با همکاری فرهنگستان هنر، پژوهشگاه میراث فرهنگی، بنیاد سینمایی فارابی و اداره کل میراث فرهنگی، صنایع دستی و گردشگری استان تهران، در اردیبهشت ماه سال آینده برگزار می شود.وی  اذعان داشت موزه آبگینه به عنوان مرجع و ماخذ آبگینه های ایران و بزرگترین موزه تخصصی در این باره در آسیا می تواند مرکز گفتمان محققان داخلی و خارجی دراین حوزه باشد تا هم افزایی بین اندیشمندان در این خصوص افزایش یابد.شیوا گفت: دبیرخانه این همایش موزه آبگینه واقع در خیابان سی تیر است و ارایه دهندگان مقالات می توانند از طریق مراجعه حضوری و نشانی الکترونیکی Abginehmuseum@yahoo.com نسبت به ارایه مطالب خود و حضور در این همایش براساس جدول زمان بندی اقدام کنند.مدیر موزه آبگینه و سفالینه ایران ،محورهای پژوهشی این رویداد را در زمینه تاریخ شیشه گری سنتی، تکنیک های شیشه گری سنتی و نقوش و طراحی در شیشه گری سنتی، مباحث فرهنگی و اسطوره های مرتبط با شیشه، آسیب شناسی شیشه گری سنتی ، آبگینه در آیینه دیگر هنرها و نگاه بینا رشته ای به آبگینه عنوان کرد.تهرام/7247/ 1539            "}