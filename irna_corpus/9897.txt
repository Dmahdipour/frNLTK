{"onTitr":"","titr":" کانون پرورش فکری به نمایشگاه فرانکفورت می رود","describe":" تهران- ایرنا- بیش از 100 عنوان از کتاب‌های پرمخاطب و جدید کانون پرورش فکری کودکان و نوجوانان در هفتادمین دوره نمایشگاه کتاب فرانکفورت 2018 عرضه می‌شود.", "text":"به گزارش روز چهارشنبه ایرنا از کانون پرورش فکری کودکان و نوجوانان، کانون نیز در این دوره کتاب‌های صوتی و تصویری، کتاب‌های انگلیسی، مجموعه‌ نیاکان ما و برگزیده‌ ‌آثاری که تاکنون حق نشر آنها را از ناشران خارجی خریداری کرده، به نمایش می‌گذارد.همچنین برای معرفی بیشتر کتاب‌های کانون به ناشران خارجی و بازدیدکنندگان از نمایشگاه بین‌المللی فرانکفورت دو کتابچه تدوین شده که در یکی از آنها نزدیک به 388 عنوان از کتاب‌های تازه کانون و آثاری که توانسته موفقیت‌های بین‌المللی به دست آورد به زبان انگلیسی و در کتابچه دیگر خلاصه نزدیک به 70 عنوان از رمان‌های نوجوان به زبان انگلیسی به چاپ رسیده است.هفتادمین دوره نمایشگاه کتاب فرانکفورت با حضور بیش از هزار و 200 ناشر کودک و نوجوان برپا می‌شود و امور بین‌الملل کانون پرورش فکری کودکان و نوجوانان نیز در این نمایشگاه تلاش می‌کند تا ضمن معرفی و عرضه ‌کتاب‌های خود، با ناشران سایر کشورها نیز برای خرید و فروش حق نشر آثار ارتباط‌های دوسویه برقرار کند.نمایشگاه فرانکفورت که قرار است روزهای 18 تا 22 مهر 1397 (10تا 14 اکتبر 2018) در کشور آلمان برگزار شود به عنوان یکی از معتبرترین نمایشگاه‌های بین‌المللی کتاب در دنیا همواره بستر مناسبی برای معاملات بازرگانی و تبادل تجربه‌ها و دستاوردهای حوزه صنعت نشر در دنیا است.غرفه‌ کانون پرورش فکری کودکان و نوجوانان در این نمایشگاه در سالن 3.0 شماره  G130 واقع شده است.* برگزاری هفته‌ سینمای کودک برای اهالی سینما و رسانههفته‌ سینمای کودک از 14 تا 20 مهر به همت کانون پرورش فکری و بنیاد سینمایی فارابی به صورت اکران خصوصی برای اهالی سینما، رسانه و تعدادی از کودکان‌ و نوجوانان برگزیده در جشنواره‌های فیلم کودک در محل سینما تئاتر کانون برگزار می‌شود.در این رویداد هر روز دو فیلم بلند سینمایی در دو سانس 17 و 19:30 در محل سینما تئاتر کانون واقع در خیابان خالد اسلامبولی (وزراء)، مجتمع کانون پرورش فکری اکران می‌شود.این هفته با نمایش فیلم سینمایی «دوچ» به نویسندگی و کارگردانی امیر مشهدی‌عباس به تهیه‌کنندگی کانون و «لالاکن» به کارگردانی و نویسندگی مصطفی قربان‌پور در روز یکشنبه 15 مهر آغاز به‌ کار می‌کند.برنامه‌ روز دوشنبه 16 مهر نیز به نمایش فیلم سینمایی «سیمین» به تهیه‌کنندگی و کارگردانی مرتضی آتش‌زمزم و «تپلی» به کارگردانی حسین قناعت اختصاص یافته است.فیلم‌های «وای آمپول» به کارگردانی علیرضا محمودزاده و «اردک لی» به نویسندگی و کارگردانی بهروز غریب‌پور نیز در روز سه‌شنبه 17 مهرماه اکران خواهد شد.در روز چهارشنبه 18 مهر نیز فیلم «لکنت» به کارگردانی محمدرضا حاجی‌غلامی و «پاستاریونی» به کارگردانی سهیل موفق نمایش داده می‌شود.همچنین روز پنج‌شنبه 19 مهر فیلم «سوم شخص غایب» اثر وحید نیکخواه‌آزاد و «ضربه فنی» به کارگردانی غلامرضا رمضانی و تهیه کنندگی کانون اکران می‌شود.این هفته با نمایش فیلم «آهوی پیشونی سفید 2» به کارگردانی، نویسندگی و تهیه‌کنندگی سیدجواد هاشمی در ساعت 19:30 در روز جمعه 20 مهر به کار خود پایان می‌دهد.ویژه‌برنامه‌های هفته‌ ملی کودک از 14 تا 20 مهر 1397 در تهران به میزبانی مرکز آفرینش‌های فرهنگی هنری کانون پرورش فکری کودکان ‌و نوجوانان در خیابان حجاب و همچنین مراکز فرهنگی هنری سراسر کشور برگزار می شود.* آفرینش دوباره در آثار هنرجویان کانون پرورش فکریهزار و 69 اثر از هنرجویان کارگاه‌های مرکز آفرینش‌های فرهنگی‌هنری کانون پرورش فکری کودکان و نوجوانان در قالب نمایشگاهی در معرض دید علاقه‌مندان قرار گرفت.در این نمایشگاه آثار هنری نقاشی، خوشنویسی، طراحی، چاپ، سفال دست، سفال چرخ، دوخت چرم، مجسمه مفتولی، ظریف‌بری، ملیله کاغذی و اریگامی، ساخت عروسک، ویترای، پتینه روی سفال، کلاژ، عکاسی، دوخت نمد، زیور آلات و نقاشی روی سفال به نمایش گذاشته شده است.این آثار حاصل یک فصل تلاش بی‌وقفه‌ هنرجویان و مربیان مرکز آفرینش‌های فرهنگی و هنری کانون در تابستان سال 1397 است که به دست کودکان و نوجوانان هنرمند رنگ و شکل گرفته است.نمایشگاه «آفرینش دوباره»  که از روز سوم مهر در مرکز آفرینش‌های فرهنگی‌هنری کانون در خیابان حجاب تهران برپا شده تا 19 مهر همه روزه به ‌جز جمعه‌ها صبح‌ها از ساعت 9 تا 30/12 و عصرها از 14 تا30/16 پذیرای بازدیدکنندگان و علاقه‌مندان است.* نمایش دو فیلم از سینمای «هنر و تجربه» در سینما تئاتر کانوندو فیلم «هندی و هرمز» و «پسر و جهان» از سینمای هنر و تجربه با موضوع و محوریت کودکان 14 مهرماه و در نخستین روز هفته‌ ملی کودک در سینما تئاتر کانون به نمایش در می‌آید.فیلم سینمایی «هندی و هرمز» به کارگردانی عباس امینی با بازی حامد علیپور، زهره اسلامی و محمد بانوج درباره‌ ازدواج کودکان است. فیلم داستان زندگی دو نوجوان 13 و 16 ساله را روایت می‌کند که طبق سنت مردم جزیره با هم ازدواج می‌کنند. آنها درکی از یکدیگر ندارند اما دنیای ناشناخته و جذاب ارتباط با همدیگر، آنها را به همبازی‌هایی صمیمی تبدیل می‌کند ولی این بازی که نامش زندگی است هر لحظه برای آنها خطرناک‌تر می‌شود. فیلم «هندی و هرمز» که در سال 1396 تولید شد در  بخش «نسل» شصت و ششمین دوره‌ جشنواره فیلم برلین و جشنواره‌ ونکوور به نمایش درآمده است. همچنین در جشنواره‌ جهانی فیلم فجر نیز جایزه نت‌پک (ترویج سینمای آسیا) را دریافت کرده و در جشنواره‌ سلامت جایزه‌ ویژه هیات داوران را به خود اختصاص داده است.انیمیشن «پسر و جهان» تولید سال 1393 به کارگردانی آله آبرئو از برزیل روایت پسر کوچکی است که در سفری ماجراجویانه به دنبال پدرش کل جهان را جست‌وجو می‌کند.اله آبرئو در سال 2013 با ساخت انیمیشن «پسر و جهان» توانسته 40 جایزه‌ بین‌المللی را به خود اختصاص دهد و نامزد جایزه‌ اسکار بهترین پویانمایی سال 2016 شود.انیمیشن 80 دقیقه‌ای «پسر و جهان»  ساعت 17 و فیلم سینمایی 88 دقیقه‌ای «هندی و هرمز» ساعت 19:30 شنبه (14 مهر) در سینما تئاتر کانون واقع در خیابان خالد اسلامبولی اکران می‌شود.ویژه‌برنامه‌های هفته‌ ملی کودک از 14 تا 20 مهر 1397 در تهران به میزبانی مرکز آفرینش‌های فرهنگی هنری کانون پرورش فکری کودکان ‌و نوجوانان در خیابان حجاب و همچنین مراکز فرهنگی هنری سراسر کشور برگزار می شود.علمی**1883**1440            "}