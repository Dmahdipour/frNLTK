{"onTitr":" مدیر گروه رشته ساخت و تولید دانشگاه تربیت مدرس:    ","titr":" کاربردی شدن دروس دانشگاهی در گرو تجربه صنعتگران است","describe":" تهران - ایرنا - مدیر گروه رشته ساخت و تولید دانشگاه تربیت مدرس می گوید: تمامی رشته های دانشگاهی در صورت استفاده از تجربه صنعتگران کاربردی می شود از این رو باید تدریس واحدهای عملی دروس دانشگاهی به صنعتگران ماهر و متخصص واگذار شود.", "text":"حسن مسلمی نائینی روز جمعه در گفت و گو با خبرنگار گروه دانشگاه ایرنا در باره برقراری تعامل میان صنعت و دانشگاه اظهار کرد: بهبود ارتباط میان صنعت و دانشگاه یکی از مهم ترین بحث های فعلی جامعه است که باید تلاش های بسیاری در این زمینه از جانب دانشگاهیان انجام شود.وی افزود: در کشورهای توسعه یافته میان صنعت و دانشگاه تعامل مناسبی برقرار است، بسیاری از سمینارها و پروژه های علمی در سایر کشورها با همکاری اهالی صنعت و استفاده از تجربه این افراد انجام شده است.این استاد دانشگاه با اشاره به آنچه که بسته بودن دایره فعالیت های علمی و دانشگاهی در ایران می نامد، یادآور شد: دانشگاهیان باید برای برقراری ارتباط مستمر و مناسب با صنعت، از اهالی صنعت برای حضور در موسسات مراکز عالی دعوت کنند.مسلمی نائینی با اشاره به ضرورت حضور صنعتگران در محیط دانشگاه، گفت: نباید دانشگاه راه خود را از صنعت جدا کند چرا که دانشجویان از بازدید مراکز صنعتی بسیار بیشتری نسبت به حضور در کلاس های درس استقبال می کنند.وی با اشاره به لزوم مشاوره و راهنمایی صنعتگران در کنار اعضای هیأت علمی یک دانشگاه اظهار کرد: صنعتگران علاوه بر انتقال دانش تجربی خود به دانشجویان، می توانند بسیاری از نیازهای دانشگاه مانند کمبود فضای آزمایشگاهی را نیز برای دانشگاه مرتفع کنند.مسلمی نائینی بهره مندی از تجربه کشورهای پیشرفته در زمینه بهبود ارتباط میان بازار کار و دانشگاه را لازم و ضروری دانست و از روسای دانشگاه در خواست کرد که به حضور صرف اعضای هیأت علمی در دانشگاه ها اکتفا نکنند.** دانشجویان رشته مکانیک به سرعت وارد بازار کار می شوندعضو هیأت علمی دانشگاه تربیت مدرس در ادامه درباره وضعیت بازار کار رشته مهندسی مکانیک اظهار کرد: مکانیک در میان سایر رشته های فنی و مهندسی رشته ای جامع محسوب می شود چرا که با تجمیع دیگر  رشته ها از جمله برق، عمران و مواد بوجود آمده است.مسلمی نائینی افزود: مهندسی مکانیک رشته ای کاربردی است که در رفع نیازهای جامعه نقش مهمی دارد.وی با اشاره به لزوم تقویت جنبه های عملی این رشته توسط دانشجویان گفت: مکانیک جنبه های عملی و نظری بسیاری دارد که با دیگر جنبه ها در فعالیت متفاوت است بنابراین دانشجویان پس از فارغ التحصیلی به سرعت در بازار کار فعال می شوند.** شبیه سازی به دقت نظر بانوان نیاز داردمدیرگروه رشته ساخت و تولید دانشگاه تربیت مدرس همچنین در باره نیاز جامعه به تحصیل دختران در رشته های فنی از جمله مهندسی مکانیک اظهار کرد: رشته های فنی جنبه های نظری و عملی بسیاری دارد که تأثیر نگاه و دقت نظر زنان در انجام امور را نمی توان نادیده گرفت.مسلمی نائینی یادآور شد: با توجه به حرکت جوامع به سمت فعالیت های آی تی، با اطمینان می توان گفت که دختران در مسائلی مانند شبیه سازی بسیار بهتر عمل می کنند.ن.م**1601**            "}