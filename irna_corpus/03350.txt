{"onTitr":"","titr":" 2 هزار میلیارد تومان برای توسعه و تجهیز فرودگاههای کشور هزینه شد","describe":" ساری- ایرنا- قائم مقام مدیرعامل شرکت فرودگاههای کشور گفت که امسال برای خرید تجهیزات و اجرای طرح های عمرانی توسعه فرودگاههای کشور 2 هزار میلیارد تومان اعتبار هزینه شده است.", "text":"حسین اسفندیاری روز سه شنبه در آیین راه اندازی نخستین خط پروازی بومی مازندران در فرودگاه ساری در گفت و‌ گو با خبرنگار ایرنا افزود: از این میزان یکهزار میلیارد تومان برای خرید تجهیزات ناوبری و راداری پیشرفته و به روز کردن امکانات فرودگاههای کشور صرف شد که تجهیزات برخی فرودگاهها تاکنون ارسال و برای بقیه هم در حال انتقال است.وی از توسعه باندهای پرواز و گسترش سالن های استقبال و انتظار به عنوان بخشی از طرح های عمرانی در فرودگاههای کشور نام‌برد و گفت که برای اجرای این طرح ها هم یکهزار میلیارد تومان اعتبار صرف شد که بخشی به بهره برداری رسید و بخش دیگر در حال اجرا است .اسفندیاری با اعلام این که در حال حاضر 54 فرودگاه در کشور وجود دارد، افزود: فرودگاه ساری از جمله فرودگاههایی است که در سال های اخیر زیرساخت های خوب توسعه ای در آن اجرا شده که آخرین آن راه اندازی شرکت هواپیمایی بومی بوده است.وی گفت که در حال حاضر تنها تعداد کمی از استان های کشور دارای خط پرواز بومی هستند و با راه اندازی آن در مازندران حمل و نقل هوایی استان متحول می شود.شرکت هواپیمایی ' وارش ایرلاین ' به عنوان اولین خط پروازی بومی مازندران امروز به صورت رسمی فعالیتش را در فرودگاه ساری آغاز کرد.این شرکت سال 96 مجوزهای لازم را کسب و پروازهایش را در مرحله اول با 2 فروند هواپیمای بوئینگ 737 در دو مسیر ساری - تهران و ساری - مشهد شروع کرد. وارش ایرلاین پنج فروند هواپیمای بوئینگ دارد و قرار است تعداد مسیرهای پروازیش را از ماه آینده افزایش دهد. در حال حاضر هر هفته 80 پرواز متعلق به هشت مسیر در فرودگاه ساری نشست و برخاست دارد.  2096/1654            "}