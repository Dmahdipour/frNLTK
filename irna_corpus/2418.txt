{"onTitr":"","titr":" لازمه حمایت ازکالای ایرانی ارتقا کیفیت و استاندارد سازی است","describe":" بروجرد - ایرنا - رئیس اداره استاندارد شهرستان بروجرد گفت: لازمه حمایت از کالای ایرانی ارتقا کیفیت و استاندارد سازی کالا و خدمات توسط تولید کنندگان داخلی است.", "text":"عنایت شرفی روز چهارشنبه در جمع خبرنگاران بروجرد و در تشریح  برنامه های هفته استاندارد افزود: رسیدن به کیفیت محصولات و خدمات گذر از استاندارد است و حمایت از کالای ایرانی با افزایش کیفیت کالاها واستاندارد سازی آنها محقق خواهد شد.وی اظهارداشت: در صورتی که کالاهای و محصولات تولیدی و خدماتی از استاندارد و کیفیت لازم برخوردار باشد بدون شک کالای بازار خارجی افت کرده و خریداری نخواهد داشت.رئیس اداره استاندارد شهرستان بروجرد بیان کرد: با توجه به تصویب قانون جدید استاندارد در ایران که هر کالا و خدمات براساس استاندارد سازی باشد  نشان دهنده توجه به مقوله استاندارد و احترام به مصرف کننده است.شرفی اضافه کرد: هر ساله در 14 اکتبر در سراسر جهان به افتخار تلاش های هزار تن از کارشناسانی که به صورت داوطلبانه در سازمان های توسعه استانداردها مانند ISO ، ITU ، IEC فعالیت نمودند، روز جهانی استاندارد نامگذاری و جشن گرفته می شود.وی ادامه داد: هدف از بزرگداشت روز جهانی استاندارد، افزایش آگاهی نسبت به اهمیت و تاثیر استاندارد در اقتصاد جهانی است. رئیس اداره استاندارد شهرستان بروجرد گفت: در نیمه نخست سال جاری 87 گواهی ایمنی و کیفیت آسانسور و درمجموع 76 مورد صدور، تمدید، تعلیق و ابطال پروانه کاربرد علامت استاندارد برای واحدهای تولیدی تحت پوشش انجام گرفت.شرفی بیان کرد: از این تعداد 11 مورد صدور پروانه کاربرد علامت استاندارد اجباری و تشویقی مربوط به فرآورده هایی از قبیل نمک خوراکی ید دار، حوله کاغذی، عرقیات گیاهی، کیک، ظروف آلومینیومی با پوشش نچسب، بتن آماده انجام شده است.وی اضافه کرد: همچنین دراین مدت 65 مورد تمدید، تعلیق و ابطال پروانه کاربرد علامت استاندارد صورت گرفته است.رئیس اداره استاندارد بروجرد یادآور شد: دیدار با امام جمعه بروجرد، حضور در مزار بهشت شهدای شهرستان و تجدید میثاق با آرمان های شهدا، سخنرانی پیش از خطبه های نمازجمعه، افتتاحیه آزمایشگاه افلاتوکسین و فلزات سنگین دانشگاه آزاد بروجرد به عنوان آزمایشگاه همکار سازمان ملی استاندارد ایران ازجمله برنامه های هفته استاندارد در بروجرد است.شرفی سخنرانی کارشناسان استاندارد در مدارس برای ترویج فرهنگ استاندارد، پاکسازی طبیعت، نشست مطبوعاتی را از دیگر برنامه های هفته استاندارد در بروجرد عنوان کرد.وی افزود: امسال آیین گرامیداشت روز جهانی استاندارد و تقدیر از واحدهای تولیدی نمونه ومدیران کنترل کیفیت نمونه استان پنج شنبه 19 مهرماه در محل سالن همایش اداره کل امور اقتصادی و دارایی استان لرستان برگزار خواهد شد.6052/7273            "}