{"onTitr":" امام جمعه موقت یاسوج:    ","titr":" اصابت موشک های ایران به مقر داعش پیام هایی برای دشمنان داشت","describe":" یاسوج- ایرنا- امام جمعه موقت یاسوج گفت: اصابت موشک های ایران به مقر گروهک تروریستی داعش در کشور سوریه که 9 مهر امسال انجام شد پیام هایی مهم برای دشمنان داشت.", "text":"به گزارش ایرنا، حجت الاسلام سید امان الله حسینی صدر در خطبه های نماز جمعه این هفته یاسوج اظهار داشت: این پیام ها شامل اعلام اقتدار دفاعی ایران، پاسخ کوبنده به هر نوع تهدید خارجی و قابل مذاکره نبودن مسائل موشکی کشور است.وی افزود: بر اثر اصابت این موشک ها تعداد زیادی از اعضای گروهک تروریستی داعش در کشور سوریه به هلاکت رسیدند. امام جمعه موقت یاسوج با اشاره به هفته نیروی انتظامی (13 تا 19 مهر)، بیان کرد: وظیفه مهم تأمین نظم، امنیت و آرامش در جامعه بر عهده مأموران نیروی انتظامی است.حجت الاسلام حسینی صدر عنوان کرد: امنیت جزو مهمترین و با ارزش ترین امور در زندگی انسان ها بوده و بدون وجود آن نیز دیگر فعالیت های اجتماعی مختل می شود.وی ابراز داشت: مردم ایران همواره قدردان خدمات و تلاش های مأموران نیروی انتظامی هستند و حمایت لازم را از آنان انجام می دهند و انتظار می رود که رسانه های کهگیلویه و بویراحمد نیز خدمات این نیرو را بیش از پیش تبیین کنند.امام جمعه موقت یاسوج گفت: پشتیبانی، همکاری، مشارکت و تعامل مردم ایران با نیروی انتظامی نقطه قوت و عامل اقتدار این نیرو خواهد بود.حجت الاسلام حسینی صدر اظهار داشت: نیروی انتظامی جمهوری اسلامی ایران با آمادگی و اقتدار کامل در حال مقابله با انواع فسادها و آسیب های اجتماعی است.وی با اشاره به آتش سوزی جمعه بازار شهر یاسوج در 10 مهر امسال، افزود: خطرآفرین بودن و ایمنی پایین آن بارها به متولیان امر و مسئولان اجرایی کهگیلویه و بویراحمد گوشزد شد اما تاکنون اقدام خاصی انجام نشده است.حجت الاسلام حسینی صدر بیان کرد: مکان جمعه بازار شهر یاسوج مناسب نیست و برای جلوگیری از بروز حوادث تلخ تر در آن باید به زودی چاره اندیشی شود.7535/6110            "}