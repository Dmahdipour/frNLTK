{"onTitr":"","titr":" رئیس بانک مرکزی: خرید دلار سرمایه گذاری خوبی نیست","describe":" مسکو - ایرنا - رئیس کل بانک مرکزی ایران اعلام کرد: خرید دلار و ارزهای خارجی سرمایه گذاری خوبی نیست و بانک مرکزی به دنبال جایگزین های بهتر برای سرمایه گذاری مردم است.", "text":"به گزارش روز جمعه ایرنا، عبدالناصر همتی در گفت وگوی با خبرگزاری روسی اسپوتنیک فارسی گفت: مردم باید توجه کنند که خرید دلار و ارزهای خارجی،سرمایه گذاری خوبی نیست.وی ابراز امیدواری کرد که کسی وارد این سرمایه گذاری ریسکی نشود و در عین حال گفت: بانک مرکزی در حال طراحی برنامه هایی است تا مردم بتوانند گزینه های بهتری برای سرمایه گذاری داشته باشند.همتی به جذاب کردن بازار بورس و ارایه محصولاتی از سوی بانک مرکزی که بتواند جایگزین بهتری برای سرمایه گذاری باشد و مردم بتوانند با ریسک کمتری در آنها سرمایه گذاری کنند، اشاره کرده است.رئیس کل بانک مرکزی در ادامه این مصاحبه به ارزیابی عملکرد های آتی آمریکا بر بازار ایران پرداخت و گفت: از پنج نوامبر (13 آبان) که آمریکا سری دوم تحریم های یکجانبه خود علیه صنعت نفت و گاز و بخش بانکی ایران را به مرحله اجرا خواهد گذاشت، 'فاجعه' ای رخ نخواهد داد.همتی افزود: دولت آمریکا هرکاری که می خواست انجام داد، آمریکا شبانه روز کار می کند تا جلوی فعالیت های مالی ایران و همچنین صادرات نفت ایران را بگیرد؛ به نظر من، دیگر بعد از شش نوامبر اتفاق خاصی نمی افتد.رئیس بانک مرکزی افزود: نتوانستند محدودیت هایی برای مبادلات مالی و صادرات نفتی ایران ایجاد کنند و زمینه ای نیز برای موفقیت آنها وجود ندارد و تلاش دولت جمهوری اسلامی ایران برای یافتن راه هایی برای حل این مشکل به نتیجه رسیده و اتفاق مهمی در نوامبر نخواهد افتاد.** توافقات خوبی با روسیه و ترکیه برای حذف دلار صورت گرفترئیس بانک مرکزی ایران در پاسخ به این پرسش که ایران برای عدم استفاده از دلار در معاملاتش با روسیه و ترکیه کدام گام های مشخص را برداشته یا خواهد برداشت؟ گفت: با بانک مرکزی ترکیه و رئیس بانک مرکزی روسیه ملاقات داشتم و توافقات خوبی کردیم برای اینکه بتوانیم دلار را حذف کنیم و بر اساس پول ملی مبادله کنیم. وی افزود: نزدیک 30 درصد مبادلات بین ایران و روسیه به پول ملی است و امیدواریم که روز به روز افزایش پیدا کند؛ اراده بانک مرکزی روسیه و ایران این است که این روند را توسعه دهیم، با ترکیه هم به توافقات اولیه دست یافتیم که امیدواریم در عمل هم بتوانیم آن را به نتیجه برسانیم.** در حال بررسی ارز رمزی هستیمرئیس کل بانک مرکزی ایران در واکنش به این پرسش که آیا ایران واقعا بطور جدی در حال بررسی استفاده از ارز رمزی به عنوان وسیله محاسبات متقابل است؟ گفت: در مورد ارز رمزی بحث های مفصلی در بانک مرکزی، دولت و در مجلس در جریان است، الان هم در کمیسیون اقتصادی دولت موضوع ارز رمزی بطور جدی در حال بحث و بررسی است. وی تصریح کرد: نتایج آن را در صورتی که به جمع بندی برسد به اطلاع مردم خواهیم رساند؛ قطعا در این زمینه به فکر انجام و اقدام هستیم و جمع بندی ها به زودی اعلام خواهد شد.** ارز درحال کنترل است همتی در پاسخ به این پرسش که دلیل سقوط شدید نرخ دلار چیست؟، افزود: دلیل این مساله به نظر من یک مقدار روانی بود، آثار روانی ایجاد کرده بودند که خوشبختانه کنترل شد و برنامه هایی داریم برای کنترل بیشتر ارزش پول ملی کشورمان؛ ظرف چند روز گذشته بانک مرکزی اقداماتی را در این باره شروع کرد.وی ادامه داد: آمادگی این را داریم که بتدریج کنترل لازم را انجام دهیم، من فکر می کنم آن تلاشی که آمریکا به اتفاق متحدانش برای ضربه زدن به ارزش پول ملی انجام داد، نتیجه مطلوبی نخواهد داشت.** امیدورایم بانک های روسیه و ایران از نظر نرم افزاری به توافق برسندوی در پاسخ به این پرسش که بحث اتصال سیستم بانکی روسیه و ایران در چه مرحله ای قرار دارد؟ گفت: این نیاز به زیرساخت هایی دارد، مباحث جدی بین دو کشور انجام شده است.همتی اظهار داشت: امیدواریم که بتوانیم به نتایج خوبی در این زمینه برسیم، این کاری شدنی است و می توانیم آن را عملیاتی کنیم؛ لازمه اجرای آن این است که بانک های دو کشور از نظر نرم افزاری بتوانند به توافق برسند. به گفته وی، یکی از دلایلی که این موضوع به عقب افتاده است، بحث اختلاف نظری بود که بین سیستم دو بانک مرکزی وجود داشته است. همتی ابراز امیدواری کرد که این اختلاف نظرها به سمت همگرایی بیشتر رفته و موضوع حل شود.** تهران و مسکو مشکلی در پرداخت های بانکی ندارندوی در واکنش به این پرسش که میان تهران و مسکو چه مشکلاتی برای راه اندازی سیستم پرداخت های بانکی وجود دارد؟ گفت: مشکلی وجود ندارد، تنها مشکل، نرم افزاری است که اگر حل بشود، این سیستم راه خواهد افتاد.رئیس کل بانک مرکزی ایران در پاسخ به این پرسش که همگرایی سیستم پرداختی میان دو کشور تا چه اندازه فشار تحریمی آمریکا را کاهش خواهد داد، گفت: می دانیم که هر چقدر بتوانیم با کشورهای همسایه از جمله روسیه روابط خود را گسترش دهیم و روابط بر مبنای دلار و ارزهای غیر ملی نباشد، حتما می توانیم بر این نوع تحریم ها غلبه کنیم. وی افزود: با رئیس بانک مرکزی روسیه در این باره به توافق رسیدیم، با کشورهای دیگر هم همین روند را طی خواهیم کرد، امیدواریم بتوانیم با ارزهای ملی خودمان مبادله کنیم، پوتین به تازگی گفته است که آمریکا عملا با اعمال تحریم ها، خودش در حال حذف دلار از معاملات بین المللی است و ما از این موضوع استقبال می کنیم.**حجم مبادلات تهران و مسکو افزایش خواهد یافتوی در واکنش به این پرسش که آیا راه اندازی سیستم پرداختی جدید حجم مبادله کالا بین روسیه و ایران را افزایش خواهد داد؟ گفت: حتما افزایش خواهد یافت، توافقاتی در تهران بین دو رئیس جمهوری صورت گرفت، مبادلاتی پیش بینی شده است که بزودی عملیاتی خواهد شد. رئیس کل بانک مرکزی ایران ابراز اطمینان کرد که با عملیاتی شدن این پیش بینی ها که در واقع درباره گسترش روابط مبادلاتی است، به تدریج حجم مبادلات ایران و روسیه افزایش چشم گیری پیدا کند.همتی درباره تعاملات ایران و افغانستان و قاچاق ارز از این کشور به ایران نیز گفت: حجم عظیمی از کالا بین دو کشور مبادله می شود و مبادله کالایی بین ایران و افغانستان خیلی گسترده و در سال چند میلیارد دلار است. بنابراین صادرکنندگان طبیعی است که دلارهای خود را برگردانند.وی ادامه داد: به این موضوع نمی توان گفت قاچاق؛ ما هم در ایران اجازه ورود ارز به کشورمان را داده ایم فقط به شرط رعایت مقررات پولشویی.همتی افزود: بنابراین ارزهایی که این افراد وارد کشور می کنند در واقع در مقابل کالاهایی که دارند به آن کشور می برند صورت می گیرد، عراق و هم افغانستان به کالاهای ایران نیاز دارند و این مبادله در سال در حد 10 میلیارد دلار است.وی گفت: این مبادلات بین ایران و افغانستان و ایران و عراق اتفاق می افتد بنابراین فکر می کنم ورود ارز از این کشورها به ایران قاچاق نباید باشد اما به هر حال اینکه از آن طرف چگونه بیاید بستگی به تدابیر دولت و بانک مرکزی افغانستان دارد که تشخیص بدهند کدام درست است و کدام درست نیست.همتی ادامه داد: از نظر ما این ارزها بیشتر در مقابل کالاهایی است که به این کشورها صادر می شود.شبد**اروپام ** 1346 **1379            "}