{"onTitr":"","titr":" کارگاه سرمربی تیم ملی تپانچه در همدان دایر شد","describe":" همدان- ایرنا- کارگاه آموزشی «الکساندر سماکین» سرمربی اوکراینی تیم ملی تپانچه ایران روز سه شنبه در همدان دایر شد.", "text":"سخنگوی هیات تیراندازی همدان در حاشیه این کارگاه آموزشی به خبرنگار ایرنا گفت: سرمربی تیم ملی تپانچه کشورمان همراه با محسن نصراصفهانی مربی تیم ملی به همدان سفر کرده تا یک دوره کارگاه آموزشی رشته تپانچه برای مربیان و ورزشکاران این رشته برگزار کند.حامد صیفی اظهار داشت: کارگاه تئوری این مربی سرشناس اوکراینی در سالن کنفرانس ورزشگاه شهید شمسی پور همدان آغاز شده و کلاس عملی نیز عصر امروز /سه شنبه/ در سالن تیراندازی شهید ضرابیانانجام خواهد شد.مربی تیم ملی تپانچه نیز در بدو حضورش در همدان به تمجید از وضعیت تیراندازی همدان پرداخت و گفت: تیراندازی همدان به ویژه در تپانچه وضعیت مطلوبی دارد.محسن نصراصفهانی افزود: هم اکنون رکورد هر 2 قسمت آقایان و بانوان در تپانچه در اختیار ورزشکاران همدانی است. وی اضافه کرد: این استان با برخورداری از ورزشکاران باسابقه ای همچون «پورصالحی» نشان داده که از پتانسیلی بالا برخوردار است.در حاشیه استقبال اعضای هیات تیراندازی استان همدان، نصر اصفهانی مربی تیم ملی همچنین خطاب به الکساندر سماکین سرمربی تیم ملی تپانچه گفت: مه لقا جام بزرگ مدال آور بازی های آسیایی اندونزی اصالت همدانی است و سماکین پاسخ داد: پس تنها مدال کاروان تیراندازی ایران در جاکارتا هم از دل همین شهر بیرون آمده است.همدان یکی از قطب های اصلی تیراندازی کشور است.هم اکنون 500 تیرانداز به صورت حرفه ای در این استان فعالیت دارند.7520/2087            "}