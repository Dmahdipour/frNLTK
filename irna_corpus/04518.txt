{"onTitr":"","titr":" نمایشگاه چهارمین سوگواره ملی عکس قاب شیدایی در سنندج برپا شد","describe":" سنندج - ایرنا - نمایشگاه چهارمین سوگواره ملی عکس عاشورایی قاب شیدایی در گالری سوره پردیس سینمایی بهمن سنندج برپا شد و تا 20 مهر علاقه مندان می توانند از آن دیدن کنند.", "text":"به گزارش خبرنگار ایرنا، آیین افتتاحیه این نمایشگاه با حضور مسئولین شورا و شهرداری بیجار، رئیس حوزه هنری کردستان، رئیس پلیس راهنمایی و رانندگی کردستان برگزار شد.شهردار بیجار در جمع خبرنگاران گفت: این سوگواره هر سال توسط شورا و شهرداری بیجار برگزار می شود که سال گذشته چهارمین دوره آن برگزار شد و امروز نمایشگاه عکس های برگزیده این سوگواره در گالری سوره برپا شده است.مهدی بیگ محمدپور اظهار داشت: 2 هزار عکس از سراسر کشور به این سوگواره ارسال شده بود که در نهایت 70 اثر برای نمایش انتخاب شد.وی اضافه کرد: بخش های کودک و محرم، مراسم و نذورات مربوط به عزاداری در شهرستان بیجار است و یک بخش آزاد نیز برای سراسر کشور بود.بیگ محمدپور یادآور شد: این سوگواره در بخش فیلم هم برگزار شد که از 30 فیلم ارسالی به آن پنج فیلم توسط داوران برگزیده شد.وی با اشاره به اینکه فراخوان پنجمین دوره سوگواره هم منتشر شد و علاقه مندان می توانند تا 20 مهر آثار خود را به این سوگواره ارسال کنند، گفت: مسعود مراد سلیمی و جمشید فرجوند فردا از اساتید و عکاسان برتر کردستان داوری این سوگواره را برعهده دارند.در آیین افتتاح این نمایشگاه، رئیس حوزه هنری کردستان، رئیس پلیس راهنمایی و رانندگی کردستان، مدیرکل اداره کتابخانه های عمومی کردستان و اعضای شورای شهر سنندج حضور داشتند.این نمایشگاه عکس از 16 تا 20 مهر در 2 نوبت صبح وعصر پذیرای علاقه مندان است و در این ایام می توانند صبح ها از ساعت 10 تا 12 و بعداز ظهر 16 تا 20 از نمایشگاه دیدن کنند.6108/9102            "}