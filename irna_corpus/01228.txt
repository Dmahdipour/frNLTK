{"onTitr":"","titr":" کشت کلزا با استقبال کشاورزان گلستان مواجه شد","describe":" گرگان – ایرنا – استان گلستان واقع در شمال کشور با داشتن 650 هزار هکتار زمین کشاورزی از قطب های مهم تولید محصولات کشاورزی به ویژه دانه روغنی کلزا است و کشاورزان این خطه از چند هفته قبل با بستن قرارداد به استقبال کشت این محصول رفته اند.", "text":"رییس اداره پنبه و دانه های روغنی جهادکشاورزی گلستان در این پیوند به خبرنگار ایرنا گفت: امسال برنامه کشت کلزا در استان در سطح 85 هزار هکتار توسط وزارتخانه تعیین شده که 24 درصد افزایش نسبت به سال زراعی قبل دارد.علی موسی خانی افزود: تاکنون کشاورزان استان برای کشت کلزا در سطح بیش از 70 هزار هکتار قرارداد با سازمان جهادکشاورزی بسته اند.این درحالیست که در سال زراعی گذشته کشاورزان گلستان 57 هزار هکتار کلزا کشت کردند که از این سطح 112 هزار و 500 تن محصول برداشت و به صورت تضمینی به دولت فروختند.رییس اداره پنبه و دانه های روغنی جهادکشاورزی گلستان در خصوص تامین نهادهای کشت کلزا هم گفت: با برنامه ریزی صورت گرفته و هماهنگی با دستگاه های مرتبط، حمل نهادها و توزیع آن میان کشاورزان طرف قرار داد به استان در حال پیگیری و انجام است.به گفته وی ارقام کلزا معرفی شده به کشاورزان استان شامل هفت رقم ویژه مناطق دشت و چهار رقم برای مناطق کوهستانی است.وی بهترین زمان کشت کلزا در استان گلستان را در صورت مساعد بودن شرایط جوی نیمه دوم مهر تا اواخر آبان اعلام کرد.رییس سازمان جهادکشاورزی گلستان نیز اعلام کرد: برای کشت کلزا در سال زراعی جاری ( 98 – 97) در این استان، بذر و سایر نهاده ها به اندازه کافی تامین شده و در حال توزیع بین کشاورزان طرف قرارداد است.مختار مهاجر افزود: توصیه مهم به کلزاکاران استان استفاده 2 تا حداکثر 4 کیلوگرم بذر در هکتار است که رعایت آن به افزایش محصول کمک زیادی خواهد کرد.به گزارش ایرنا کشت کلزا ضمن مشارکت در تولید روغن خوراکی موردنیاز کشور در داخل و تلاش برای بی نیازی از واردات این محصول، بهترین تناوب برای گندم و جو است که رعایت این امر علاوه بر افزایش تولید سال آینده، آفات، بیماری ها و نیز علف های هرز را کاهش می دهد.استان گلستان در تولید دانه روغنی کلزا، دو سال مداوم رتبه نخست کشور را به خود اختصاص داده است.6204/1860            "}