{"onTitr":" استاندار قزوین:    ","titr":" توسعه بدون امنیت معنا و مفهوم ندارد","describe":" قزوین - ایرنا - استاندار قزوین امنیت را امری واجب و ضروری برای جوامع امروزی بشر دانست و گفت: این مولفه تا آنجایی مهم است که هیچ توسعه ای بدون آن معنا و مفهومی پیدا نمی کند.", "text":"عبدالمحمد زاهدی روز شنبه و در حاشیه برگزاری مراسم صبحگاه مشترک نیروهای مسلح که به مناسبت هفته ناجا برگزار شد به خبرنگار ایرنا گفت: امروز همه ما با توجه به شرایط منطقه از شهدای سرافراز و جانبازان گرفته تا تلاشگران عرصه نیروهای نظامی و انتظامی که به شکل شبانه روزی خدمت و تلاش می کنند خود را مرهون تامین کنندگان امنیت می دانیم.این مقام عالی استان با بیان اینکه باید قبول کنیم که بدون حضور پلیس در جامعه امنیت شهروندان به مخاطره می افتد، اضافه کرد: در یک شرایط ناایمن امکان هیچ گونه فعالیت مناسب فرهنگی، سیاسی، اجتماعی و اقتصادی در جامعه وجود نخواهد داشت.زاهدی در ادامه با اشاره به تلاش نیروهای نظامی و انتظامی کشور در برقراری نظم و امنیت موجود، تصریح کرد: خوشبختانه قزوین یکی از امن ترین استان های کشور به شمار رفته و از این رو باید قدردان دستگاه ها و نهادهای پرتلاش عرصه تامین امنیت از جمله نیروهای زحمتکش انتظامی باشیم.استاندار قزوین با بیان اینکه همکاری مردم با پلیس به اقتدار این نیروی خدمتگذار افزوده و مایه مباهات نظام اسلامی را نیز فراهم آورده است، افزود: هفته ناجا فرصت خوب و مغتنمی برای گرامی داشت این نیرو و قدردانی از زحمات پلیس به شمار می رود.13 تا 19 مهر، هفته گرامیداشت نیروی انتظامی نامگذاری شده است.6104/8054            "}