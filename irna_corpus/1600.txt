{"onTitr":"","titr":" 70درصد وظایف کاری پست خوزستان برون سپاری شد","describe":" اهواز - ایرنا - مدیرکل پست خوزستان گفت: در راستای واگذاری امور به بخش خصوصی و بهره گیری از توان نیروی غیردولتی ، در مجموع تاکنون 70درصد وظایف کاری پست استان برون سپاری شده است.", "text":"به گزارش ایرنا مهران حموله روز چهارشنبه در نشست خبری با رسانه های گروهی به مناسبت هفته پست و 17مهر روز جهانی پست اظهار داشت: از مجموع 2 هزار و 400نیروی پست استان ، تنها 600حقوق بگیر در بخش دولتی و نظارتی فعال بوده و بقیه در دفاتر خصوصی و پیشخوان های عمومی کار می کنند.وی گفت: پست خوزستان در برون سپاری کارها به بخش خصوصی و ایجاد اشتغال و توسعه کسب و کار جزو استان های برتر و پیشرو کشور است.حموله با بیان اینکه پست امروز از حالت سنتی کاملا خارج شده و توسعه خدمات الکترونیکی رو به روز جایگزین کار دستی وسنتی شده است افزود:توسعه شبکه پستی و سرویس های الکترونیکی و اینترنتی در خوزستان به حذف مسافرت های غیرضروری ، بهره وری مناسب تر ، کاهش هزینه های شهروندان ، صرفه جویی در وقت و کمک به اقتصاد خانوارها منجر شده است.*جا به جایی 35میلیون مرسوله پستیمدیرکل پست خوزستان گفت: در یک سال اخیر 35میلیون مرسوله پستی در استان تجزیه و جا به جا شده و با وجود ثابت بودن نرخ های پستی در سه سال اخیر ، در پست پیشتاز 11درصد ، مرسولات پستی 21درصد و توسعه خدمات الکترونیکی 65درصد افزایش داشته ایم.به گفته وی این افزایش حجم کاری در نیمه نخست سال جاری منجر به افزایش 14درصدی فعالیت نسبت مدت مشابه سال گذشته شده است.حموله با اشاره به ظرفیت های اقتصادی خوزستان در بخش های مختلف و اینکه امکان ایجاد و توسعه اشتغال در بخش خدمات پستی در استان وجود دارد افزود:بجز خدمات گوناگون پستی ، هم اکنون 400 خدمت نیابتی توسط پست خوزستان انجام می شود که از این حیث استان رتبه سوم کشوری را دارد.وی از همکاری با 180فروشگاه مجازی و 15 بانک در استان خوزستان خبر داد و افزود: توسعه تجارت غیرحضوری و الکترونیکی به دلیل مزایای زیاد در اولویت کاری پست خوزستان در سال های آینده خواهد بود.مدیرکل پست خوزستان گفت: در یک سال اخیر 480هزار بسته خدمات الکترونیکی(اینترنتی)با 62درصد افزایش نسبت به دوره قبل در استان جا به جا شده است که این نوع فعالیت روز به روز در حال گسترش است.رضایت 95درصدی از پستمدیرکل پست خوزستان گفت: بر اساس نظرسنجی های انجام شده میزان رضایت مندی مردم از فعالیت های پستی خوزستان 95درصد است در حالی که در سال های قبل این میزان حدود 80درصد بود.حموله با بیان اینکه باید میزان رضایت مندی مردم با توجه به توسعه انواع سرویس های پستی تا دورترین نقاط استان بیش از این افزایش یابد افزود:در راستای پاسخگویی به مطالبات و شکایات مردم ، سامانه پاسخگویی به شکایت های مردمی در پست استان راه اندازی شده است.وی پرداخت 900میلیون ریال خسارت از پست استان به مشتریان در طول یک سال گذشته را نشانه اهتمام به مطالبات مردم بیان کرد.*ضرورت واگذاری بیشتر کارهای اداری به پست مدیرکل پست خوزستان با بیان اینکه میانگین سرانه پستی در کشور پایین است بر ضرورت واگذاری بیشتر کارهای اداری به پست و حذف کارهای موازی با پست تاکید کرد.حموله با اشاره به اینکه بسیاری از کارهای موازی با پست باید حذف شود افزود:بسیاری از مردم با خدمات متنوع پست چنانچه باید آشنا نیستند و در این پیوند باید رسانه ها با فرهنگ سازی و آگاه سازی به شناساندن خدمات پستی کمک کنند تا مردم بتوانند خدمات بهتر و بیشتری را از پست دریافت کنند.تجهیز ناوگان پست ، اصلاح خطوط پستی با هدف تسریع در رساندن مرسوله ها به مردم ، توسعه سرویس امانت ، همسان سازی پروژه ها با اقتصاد مقاومتی و حمایت از کالای داخلی ، توسعه خدمات فرهنگی و کمک به توزیع روزنامه ها و توسعه بازار الکترونیک از دیگر برنامه ها اداره کل پست خوزستان اعلام شد.6065/6002            "}