{"onTitr":"","titr":" بیش از سه میلیون متر فضا در مناطق زلزله زده مه پاشی شد","describe":" کرمانشاه - ایرنا - مدیر گروه بهداشت محیط معاونت بهداشتی دانشگاه علوم پزشکی کرمانشاه گفت: تاکنون بیش از سه میلیون و 128 هزار و 577 مترمربع از محل های دفع نخاله های ساختمانی، زباله و تلنبار فضولات دامی مناطق زلزله زده استان عملیات مه پاشی انجام شده است.", "text":"امیر کرمی روز پنجشنبه در گفت و گو با خبرنگار ایرنا ، با بیان اینکه عملیات مه پاشی در مناطق زلزله زده استان از 26 شهریور آغاز شده است، افزود: این عملیات با نظارت کارشناسان معاونت بهداشتی همچنان ادامه دارد.وی با اعلام اینکه این عملیات با هدف پیشگیری از بروز بیماری سالک انجام می شود، گفت: در راستای کنترل و پیشگیری از بیماری های منتقله از ناقلین و حشرات از جمله سالک در روستاها و حاشیه شهر مناطق زلزله زده و کانون های شناسایی شده ای که دارای آلودگی هستند، مرحله دوم مه پاشی در حال انجام است.کرمی در خصوص اهمیت و تأثیرگذار بودن این عملیات، اظهار داشت: اجرای این برنامه با نظارت کارشناسان بهداشت محیط و بیماری ها در حال اجراست و نقش بسیار مهمی در پیشگیری از بیماری های منتقله توسط ناقلین دارد.زمین لرزه 7.3 ریشتری 21 آبان در 11 کیلومتری بخش ازگله و 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی بنیاد مسکن انقلاب اسلامی حدود 100 هزار واحد مسکونی شهری و روستایی آسیب کلی و جزئی دید.3033/8066            "}