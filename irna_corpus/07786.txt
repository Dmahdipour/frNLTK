{"onTitr":"","titr":" باران شدید باعث آبگرفتگی معابر در برخی مناطق گلستان شد","describe":" گرگان - ایرنا- بارش شدید باران که عصر روز جمعه  از نواحی غربی استان آغاز شد باعث آبگرفتگی در برخی مناطق این استان شد و مشکلاتی را برای مسافران و شهروندان ایجاد کرد.", "text":"به گزارش شامگاه جمعه خبرنگار ایرنا، رعد و برق و بارندگی رگباری و سیل آسا که عصر امروز از مناطق کوهپایه ای غرب استان به ویژه شهرستان کردکوی آغاز شده بود، به سرعت به شهرهای دیگر استان نیز منتقل شد و باعث آبکرفتگی و لغزندگی سطح  معابر بین شهری به ویژه در مسیر گرگان به کردکوی شد. آبگرفتگی سبب وقوع تصادف در ورودی غربی گرگان و ایجاد ترافیک سنگینی در این بخش شد و در دیگر نقاط استان نیز خیابان ها و معابر عمومی برون و درون شهری تحت تاثیر بارش های شدید پاییزی قرار گرفته و در آمد و شد شهروندان و مسافران  اخلال ایجاد کرد.بارش های عصر و شامگاه امشب در محور ناهارخوران گرگان نیز موجب آبگرفتگی خیابان ها شد و انباشت آب در بعضی قسمت های این مسیر، موجب کندی تردد، سنگینی ترافیک و کاهش دید رانندگان را سبب شد.در برخی از نقاط شهر گرگان نیز جداول و مسیر های آبرو  کنار خیابان، مملو از آب شده و عبور شهروندان از عرض خیابان ها را غیر ممکن کرده است.در همین پیوند و بر اساس گزارشات دریافتی از منابع محلی، برق بخش هایی از شهر بندرترکمن در غرب استان گلستان قطع و  رفت و آمد در برخی از خیابان های این شهر مانند خیابان امیرکبیر به سبب تجمع بیش از حد بارش باران غیر ممکن گزارش شده است. مدیرکل مدیریت بحران استان گلستان در گفت و گو با ایرنا به مسافران و شهروندان گلستانی توصیه کرد تا از تردد غیر ضرور در حاشیه رودخانه ها و جاده ها خودداری کنند.مجتبی جمالی ادامه داد: با استناد به گزارشات پیش بینی هواشناسی، احتمال وقوع سیل و  بارش برف در برخی از مناطق کوهستانی جود دارد. به گزارش ایرنا و به نقل از هواشناسی استان، پهنه سرزمینی گلستان تا روز یکشنبه هفته آینده تحت تاثیر سامانه سرد و بارشی قرار گرفته که پیامد آن افزایش ابر، گاهی وزش شدید باد، مواج بودن دریا، رگبار و آذرخش (رعد و برق)، کاهش قابل ملاحظه دما ببین 10 تا 14 درجه سلسیوس، بارش برف پراکنده در ارتفاعات بالای 2500 متر و در برخی نقاط احتمال تگرگ و مه آلودگی است.7333/1860            "}