{"onTitr":"","titr":" 23 هزار راس دام سنگین در مهاباد مایه کوبی می شوند","describe":" مهاباد- ایرنا- معاون شبکه دامپزشکی مهاباد گفت: 23 هزار راس دام سنگین /گاو و گوساله/ در این شهرستان علیه بیماری تب برفکی مایه کوبی می شوند.", "text":"عباس آغاز روز پنجشنبه در گفت و گو با خبرنگار ایرنا افزود: مرحله دوم مایه کوبی دام های سنگین در این شهرستان از روز 15مهر آغاز می شود و یک ماه ادامه پیدا می کند.وی با اشاره به اینکه این مرحله مایه کوبی به صورت بهادار انجام می شود، اضافه کرد: اجرای این طرح با همکاری چهار مرکز واکسیناسیون غیردولتی و در آن دام های سنگین تمامی مراکز پرورش دام صنعتی و سنتی (روستایی) شهرستان مایه کوبی می شود.آغاز از دامداران خواست برای اجرای موفق این طرح با گروه های مایه کوبی همکاری لازم را داشته باشند تا از ابتلای دام ها به این بیماری جلوگیری کنند.معاون شبکه دامپزشکی مهاباد گفت: 21 هزار راس دام سنگین و 210 هزار راس دام سبک /گوسفند و بز/ در مرحله نخست اجرای این طرح در خرداد امسال مایه کوبی شدند.وی بیان کرد: مایه کوبی علیه بیماری تب برفکی هر سال در سه نوبت انجام می گیرد که نوبت نخست آن در خرداد ویژه دام های سبک و سنگین، در مهرماه ویژه دام های سنگین و در اسفند ماه نیز شامل دام های سبک و سنگین است.آغاز، همچنین از دامداران خواست از هرگونه جابه جایی دام بدون اخذ مجوز بهداشتی و قرنطینه ای و ورود افراد متفرقه به محوطه دامداری خودداری کرده و در صورت مشاهده هر گونه بیماری دامی با شماره تلفن های 42442228 و 42442229 شبکه دامپزشکی مهاباد تماس بگیرند.به گزارش ایرنا، بیماری تب برفکی یک بیماری مخصوص دام است که احتمال سرایت آن به انسان بسیار کم است، ایجاد تب شدید، آبریزش از چشم، وجود کف در دهان، زخم شدن دهان و سم و لنگش حیوان از علایم بیماری تب برفکی است.کاهش شیر در دام ها، کاهش تولید فرآورده های گوشتی، کاهش باروری و بروز تلفات در دام های جوان از جمله خسارت های اقتصادی ناشی از بیماری تب برفکی است.واکسیناسیون تب برفکی اهمیت زیادی در تغذیه و سیستم ایمنی بدن دام ها داشته و تب برفکی یک بیماری عفونی و به شدت واگیردار دامی است که باید از شیوع و بروز آن در بین دام ها به وسیله مایه کوبی جلوگیری کرد.شهرستان مهاباد دارای بیش از 250 هزار راس دام بوده که از این تعداد 230 هزار راس دام سبک و 23 هزار راس دام سنگین است. 3020/6185/2093            "}