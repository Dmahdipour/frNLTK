{"onTitr":"","titr":" 15 پروژه شرکت برق با اعتبار 20میلیارد ریال در تبریز اجرا شد","describe":" تبریز- ایرنا- مدیرعامل شرکت توزیع نیروی برق تبریز گفت: 15 پروژه به طول 17 هزار و 800 متر شبکه فشار ضعیف با اعتبار بیش از 20 میلیارد ریال درحوزه بهره‌برداری امور برق روشنایی در سال جاری به  بهره‌برداری رسیده است.", "text":"عادل کاظمی روز سه شنبه در گفت و گو با خبرنگاران افزود: با احداث چندین  پست هوایی، ساماندهی شبکه های فشار ضعیف، ایجاد و افزایش قدرت مانور در شبکه هوایی 20 کیلو ولت، ضعف ولتاژ مناطق حساس و پر مصرف مرتفع شد.وی ادامه داد: از این تعداد پروژه 9 پروژه مربوط به احداث پست هوایی بود که بیش از 10 میلیارد ریال هزینه در برداشت.کاظمی در مورد آمار ترانسفورماتور های احداث شده نیز گفت: پست هوایی واقع در تقاطع قره باغی ها و رضانژاد از حساسیت بیشتری برخوردار بود که با هزینه یک میلیارد ریال احداث شده است. وی با اشاره به نصب تابلو «آر.ام.یو» با اعتبار سه میلیارد ریال در خیابان امام تقاطع رضانژاد ادامه داد: یکی دیگر از این پروژه ها مربوط به افزایش قدرت مانور شبکه 20 کیلو ولت عون بن علی بود که با هزینه یک میلیارد ریال به انجام رسید.مدیرعامل شرکت توزیع نیروی برق تبریز با اشاره به اقدامات انجام شده در زمینه روشنایی معابر توسط  این شرکت، گفت: شبکه روشنایی معابر به طول یک هزار و 230 متر اجرا و به بهره برداری رسیده است.وی افزود: این شرکت شبکه فشار ضعیف زمینی و هوایی به طول دو هزار و 365 متر و نیز  شبکه 20 کیلو ولت هوایی و زمینی به طول سه هزار و 230 متر را احداث و به بهره برداری رسانده است.کاظمی اظهار داشت: در راستای همکاری با اجرای پروژه های رویداد 2018 و زیباسازی مبلمان شهری، کابل سرویس و جعبه فیوزهای بازار سرپوشیده تبریز شامل تیمچه های بازار کفاشان، بازار قیز بستی، راسته بازار، سرای میرزا شفیع، بازار امیر، بازار صادقیه، بازار پنبه فروشان، بازار سحر و پیه فروشان اصلاح شد.6120/518            "}