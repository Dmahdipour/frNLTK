{"onTitr":"","titr":" تفاهم ‌نامه همکاری‌ هنرهای اسلامی بین شیراز و قم امضا شد","describe":" شیراز- ایرنا- رئیس مدرسه اسلامی هنر قم و حوزه هنری فارس در زمینه هنر‌های اسلامی توافق نامه همکاری امضا کردند.", "text":"به گزارش ایرنا این توافق ‌نامه با محوریت گسترش فعالیت‌ها در زمینه احیا و گسترش فعالیت‌های هنر اسلامی، شنبه 14مهرماه در حوزه هنری فارس به امضا رسید. رئیس مدرسه هنر اسلامی در این مراسم گفت: شیراز و اصفهان دو شهر برجسته در زمینه هنر اسلامی هستند و شیراز در تمدن‌ آفرینی و احیای هنر اسلامی نقش بزرگی در جهان اسلام دارد و مامن اصلی هنر اسلامی به شمارمی رود که جایگاه آن باید دوباره زنده شود. حجت الاسلام محمدحسین نواب با بیان اینکه مسیر احیای هنر اسلامی سخت گذر است افزود: این موضوع مورد غفلت واقع شده است اما از سوی دیگر شیراز با وجود ملاصدرا شهر حکمت است وهمواره نیز حکمت خیز بوده است. این استاد حوزه و دانشگاه با اشاره به نقش کارکردی هنر در کاهش آسیب های اجتماعی ابراز داشت: افزون بر این، هنر همیشه زبان والای شیعی بوده و رهبران دینی و ائمه از این زبان الهی استفاده کرده‌اند. رئیس حوزه هنری فارس نیز در این مراسم گفت: در فضای عمومی هنر دیدگاه هایی مختلف وجود دارد که پس از انقلاب اسلامی برمبنای ارزش‌های اسلامی و انقلابی تجلی یافته است. محمد کرم ‌اللهی با بیان اینکه نگاه سلیقه ای و شخصی به هنر مانع رشد آن می شود، ابراز داشت: بسیاری از برداشت‌ها در رابطه با هنر و دین نادرست است و از همین روست که باید نشست‌ها و میز‌گرد‌های بسیاری برای اصلاح خوانش‌های موجود برگزار شود. وی با اشاره به متن این تفاهم ‌نامه بیان کرد: این سند در موضوعات متعدد تنظیم شده است که نیاز به ادامه ‌دادن دارد و نیازمند   همکاری و تعهد دست‌اندرکاران در دو استان فارس و قم در زمینه برگزاری جلسات تخصصی و کارگاه های آموزشی با هدف ارتقای سطح فرهنگ اعتقادی است. این تفاهم ‌نامه در حاشیه برگزاری نشست پژوهشی هنر اسلامی که طی سه روز با عنوان «خوانش ها و چالش ها» و با حضور صاحب نظران و اندیشمندان در حوزه هنری فارس برگزار شد، صورت گرفت.این سمینار با حضور صاحبنظران و اندیشمندان مدرسه اسلامی هنر در زمینه‌هایی همچون هنرهای سنتی در زندگی انسان معاصر، تحلیل عناصر کاربردی نگارگری ایرانی بر بنیاد مکالمه گرایی باختین، احیای هنرهای سنتی موانع و محدودیت ها، بررسی فقه موسیقی و... از دوازدهم مهر تا چهاردهم این ‌ماه در حوزه هنری فارس برگزار شد.7375 / 1876            "}