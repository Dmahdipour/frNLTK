{"onTitr":"","titr":" 17هزارلرستانی در طرح اوقات فراغت کانون های مساجد شرکت کردند","describe":" خرم آباد - ایرنا - سرپرست دبیرخانه کانون های فرهنگی هنری مساجد لرستان گفت: بیش از  17 هزار نفر در برنامه ها و فعالیت های اوقات فراغت کانون های فرهنگی هنری مساجد استان شرکت کردند.", "text":"به گزارش ایرنا محمد ابدالی پور روز دوشنبه در جمع خبرنگاران اظهار داشت: این برنامه امسال با مشارکت بیش از 100 کانون فرهنگی هنری مسجد لرستان برگزار شد.وی ادامه داد: بیش از 6 هزار و 500 جوان و نوجوان در برنامه های اوقات فراغت کانون های مساجد لرستان ثبت نام کرده بودند که  دوره های آموزشی، ورزشی، فرهنگی، مسابقات اردوهای درون استان و برون استانی برای آنها برگزار شد.وی همچنین بیان کرد: بیش از 2 هزار و 350 نفر در اردوهای سیاحتی و زیاتی درون و برون استانی کانون های فرهنگی هنری مساجد استان شرکت کرده اند.ابدالی پور گفت: 684 کودک، 2هزار و 963 نوجوان، یک هزار و 717 جوان و 915 بزرگسال از این برنامه ها استفاده کردند.سرپرست دبیرخانه کانون های فرهنگی هنری مساجد استان لرستان، با بیان اینکه  مراسم اختتامیه اوقات فراغت کانون‌های مساجد پنجشنبه، 26 مهر با حضور مسئولان و اعضای کانون در مجتمع فرهنگی و هنری ارشاد خرم آباد برگزار می شود، گفت: در این مراسم از برترین‌های طرح اوقات فراغت شامل کانون‌های فرهنگی و هنری و ائمه جماعات و اعضای کانون و کتابداران تجلیل خواهد شد.3210/6060            "}