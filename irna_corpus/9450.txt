{"onTitr":"","titr":" جاذبه های تاریخی البرز به دانش آموزان شناسانده می شود","describe":" کرج -ایرنا- مدیران نواحی هشتگانه آموزش و پرورش البرز در نشستی برای شناساندن جاذبه های تاریخی و طبیعی این استان به دانش آموزان برنامه ریزی کردند.", "text":"به گزارش ایرنا، رئیس اداره فرهنگی هنری اداره کل آموزش و پرورش البرزدر این نشست که روز چهارشنبه دراردوگاه شهید رجایی کرج برگزار شد، گفت: فضاهای فرهنگی، تاریخی، علمی، پژوهشی، ورزشی و تفریحی مختلفی در استان وجود دارد که دانش آموزان و خانواده ها از آن ها اطلاع کافی ندارند.عباس زمانیان با اشاره به اینکه آموزش و پرورش برای بازدید دانش آموزان از مراکز مختلف در حال انعقاد تفاهم نامه است، اظهارداشت: مدیران و مربیان برای برگزاری اردوهای دانش آموزی باید در ابتدا به ظرفیت های گردشگری البرز توجه کنند.وی بیان داشت: برگزاری اردوهای دانش آموزی باید با فضای  شاد و فراگیری  مهارت های زندگی و روابط اجتماعی همراه شود.زمانیان  با بیان اینکه امنیت در اردوها از اهمیت بالایی برخورداراست، یادآورشد: در اردوهای یک یا چند روزه باید همه قوانین و ضوابط رعایت شود و برای اعزام دانش آموزان در مسافت بالای 20 کیلومتر کد اردویی اختصاص یابد.وی  در ادامه به تقویم اجرایی برنامه های فرهنگی ، هنری در طول سال تحصیلی پرداخت و خاطرنشان شد: برنامه های ویژه دانش آموزان باید کیفیت مدارو شادی بخش باشد.مهدی بشری کارشناس مسئول اداره فرهنگی و هنری نیز در این نشست گفت: استان البرز در سی و ششمین دوره مسابقات  فرهنگی هنری کشور موفق به کسب 48 رتبه برتر در رشته های مختلف شد.وی یادآور شد: در این دوره از مسابقات دانش آموزان البرز موفق به کسب 8 رتبه اول شدند.وی با بیان اینکه از دانش آموزان رتبه آور در مسابقات کشوری و استانی در البرز تجلیل می شود، بیان داشت: دانش آموزان برای شرکت فعال در مسابقات فرهنگی هنری نیاز به انگیزه  و راهنمایی دارند که این مهم بر عهده همه فعالان این حوزه است.مهدی توسلی کارشناس مسئول کانون ها ی فرهنگی تربیتی و اردوها ی اداره کل آموزش و پرورش البرز نیز گفت: خارج شدن دانش آموز از مدرسه به دلیل شرکت در مسابقات، برنامه های فرهنگی، آموزشی , بازدید  یا اردو باید بر اساس قوانین و ضوابط انجام شود.وی تصریح کرد: برای پیشگیری از حوادث احتمالی و ایجاد ایمنی سفر برای دانش آموزان در اردوها باید به دستورالعمل مربوطه توجه کرد.وی اضافه کرد: در سال تحصیلی گذشته، 421 هزار و 882 دانش آموز در قالب 5 هزار و 506 اردوی یک یا چندروزه درون و برون استانی شرکت کردند.وی بیان داشت: برای دانش آموزان یک هزار و 839 بازدید از مراکز علمی، پژوهشی و باستانی برکزار شد.معاون اردویی راهیان نور دانش آموزی سپاه امام حسن مجتبی (ع) استان البرز نیزگفت: پنج هزار و 600 دانش آموز دختر و پسر این استان در چهار مرحله به سفر معنوی - آموزشی راهیان نور اعزام می شوند.سروان احسان جعفری اظهارداشت: در این اردو دانش آموزان پسر و دختر متوسطه دوره دوم متوسطه در قالب کاروان های راهیان نور از مناطق جنوب کشور دیدن خواهند کرد.وی افزود: هدف از این بازدید ها، آشنایی دانش آموزان با فرهنگ ایثار و شهادت ، تقویت روحیه خودباوری و جهاد، احساس مسئولیت در مقابل ارزش ها و دستاوردهای انقلاب اسلامی ، مشارکت پذیری ، بصیرت شناسی ، مهارت دفاعی و دانش افزایی است.وی تصریح کرد: اعزام دانش آموزان به این اردوی ارزشمند از بیستم مهر آغاز و تا بیستم اسفند ادامه دارد.وی با اشاره به اینکه اردوی راهیان نور دانش آموزان نواحی و مناطق هشتگانه آموزش و پرورش البرز پنج روزه است، خاطرنشان کرد: دانش آموزان در این سفر از نزدیک با حماسه آفرینی رزمندگان و شهدا در دوران هشت سال دفاع مقدس آشنا می شوند.وی خاطرنشان شد: در ترکیب کاروان های راهیان نور2 مربی، یک روای ، یک روحانی و یک امدادگر جمعیت هلال احمر و نیروی تامین امنیت حضور دارند.جعفری یادآورشد: دانش آموزان قبل از اعزام به مناطق جنوبی کشور در قالب کاروان های راهیان نور بیمه می شوند.وی تصریح کرد: برنامه های متنوعی در قالب نشست های آموزشی ، بازدید، نمایش ، صبحگاه مشترک ، مسابقات فرهنگی و ... برای راهیان نور پیش بینی شده است.وی اضافه کرد: دانش آموزان با شرایط اردویی و رعایت قوانین و ضوابط ایمنی به سفر معنوی راهیان نور اعزام می شوند.وی در بخش دیگری از سخنانش با بیان اینکه در فضاهای تفریحی و آموزشی سپاه استان خدمات کیفی با هزینه مناسب به دانش آموزان و فرهنگیان ارائه می شود، ادامه داد: معلمان و دانش آموزان در طول سال می توانند از این امکانات به خصوص در اردوهای یک یا چند روزه استفاده کنند. سال گذشته، هشت هزار دانش آموز البرزی از مناطق دفاع مقدس بازدید کردند.شرکت کنندگان در این نشست از فضا و امکانات اردوگاه شهید رجایی بازدید کردند.استان البرز 444 هزار و 500 دانش آموز  و حدود 25 هزار معلم دارد.2819/ 6155            "}