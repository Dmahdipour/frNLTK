{"onTitr":"","titr":" ائمه جمعه اردبیل بر رفع مشکلات مردم تاکید کردند","describe":" اردبیل - ایرنا - ائمه جمعه استان اردبیل با اشاره به اهمیت وحدت و همدلی مردم و مسئولان بر رفع مشکلات معیشتی مردم تاکید کردند.", "text":"به گزارش ایرنا ، امام جمعه خلخال گفت: تمام مسئولان، خواص، فرهیختگان، روحانیون و مردم باید بصورت یکپارچه با حفظ وحدت و همدلی برای توسعه و عمران منطقه تلاش کنند.حجت الاسلام کریم اسدی در نماز جمعه خلخال افزود: وجود اختلاف و پرداختن به مسائل حاشیه ای هرگز به نفع جامعه نبوده و به عنوان آفتی بزرگ در راه توسعه ، به دنیا و آخرت انسان صدمه زده است.وی با دعوت از همه اقشار و گروه های مردم برای تقویت وحدت و همبستگی در جامعه اظهار داشت: اختلاف از بلایای خداوند سبحان بوده و وجود اختلاف در بین مردم سودی به نفع جامعه نداشته و نخواهد داشت.او همچنین با اشاره به ظرفیت ‌ها و قابلیت های مختلف برای توسعه خلخال گفت: با پرهیز از پرداختن به مسائل حاشیه ‌ای و بصورت یکپارچه همه با هم برای آبادانی منطقه تلاش خواهیم کرد.وی در بخش دیگری از سخنان خود با گرامیداشت هفته نیروی انتظامی به سبز پوشان برقراری نظم وامنیت اجتماعی افزود: وجود امنیت پایدار امروزی کشور مرهون فداکاری بی نظیر نیروهای جان بر کف انتظامی است.****امام جمعه موقت مشگین شهر مسئولان را به تلاش در جهت بهبود  وضعیت معیشتی مردم در شرایط فعلی فراخواند.به گزارش ایرنا ، حجت الاسلام عبدالله رضایی در خطبه های این هفته نماز جمعه مشگین شهر با بیان ابعاد گسترده جنگ اقتصادی افزود: دشمن در تلاش است که با در مضیقه قرار دادن مردم ، انقلاب اسلامی ایران را تضعیف کند.وی با بیان اینکه طبق فرموده مقام معظم رهبری هیچ بن بستی در کشور وجود ندارد مسئولان را به پرهیز از اتخاذ تصمیمات آنی و غیر کارشناسی سفارش کرد.او یکی از راهکارهای توسعه کشور را استفاده از نیروهای جوان و خلاق برای اداره امور ذکر کرد.حجت الاسلام رضایی از رییس جمهوری به جهت موافقت با کاهش هزینه های سفر زائزان اربعین قدردانی کرد و پیاده روی بزرگ اربعین را از نظر سیاسی بسیار مهم دانست.****امام جمعه بیله سوار مغان  با اشاره به دیدار خصوصی مقام معظم رهبری با سران قوا در روزهای گذشته بیان کرد: مسائل مهمی در این جلسه مطرح شد که یکی از اصلی ترین محورهای آن ، حل مشکلات اقتصادی مردم و مبارزه با گرانی بود و این جلسات و تاکید های رهبری نشان می دهد که عمده ترین دغدغه ایشان مشکلات معیشتی مردم است.حجت الاسلام جدایی افزود: کارمندی که 2 سه میلیون حقوق می گیرد با چند برابر شدن قیمت ها طبعا روند زندگی اش به خطر می افتد، کارگران شهرداری چند ماهی است به شدت در بحران زندگی می کنند حقوقشان با قطره چکان پرداخت می گردد ، شهرداری که حقوق چند میلیونی خود را با تمام مزایای دیگر برداشت کند هیچ وقت درد کارگر خودش را درک نمی کند. امام جمعه بیله سوار همچنین با اشاره به مشکلات معیشتی معلمان ادامه داد: معلمان عزیز ما که مسئولیت سنگین، تربیت و آموزش فرزندان ما را به عهده دارند، با این گرانی چگونه نیازهای ضروری زندگی خودشان را تامین کنند. به گفته او ، معلمی که در تنگنای زندگی گرفتار شده، چگونه می تواند با آرامش و بدون درگیری ذهنی ، رسالت سنگین آموزش را ، انجام دهد. وی همچنین از تلاش مردم در زمینه کمپین زیباسازی شهربیله سوار  تشکر کرد و افزود: از همه کسانی که به کمپین زیباسازی شهر پیوستند و در این زمینه اقدام عملی کردند تقدیر می کنیم ، داشتن شهر زیبا نیازمند همت عمومی هست.****امام جمعه نیر  با گرامیداشت فرارسیدن هفته تربیت بدنی به اهمیت سلامت جسم و روح اشاره کرد و گفت: جوانان پرانرژی هستند و ورزش کردن یکی از راه های موثر در تخلیه انرژی جوانان است.حجت الاسلام میکائیل مقدسی تشریح کرد: همانطوری که جوانان به سلامت جسم اهمیت می دهند به سلامت روح نیز باید اهمیت دهند و نباید انرژی خود را دراه های بیهوده به هدر دهند.او ورزش را یکی از بهترین راهکارهای مبارزه با هجمه فرهنگی و اعتیاد دانست و گفت: اگر به ورزش در شهرستان نیر بیشتر توجه شود شاهد شکوفایی استعدادهای جوانان این شهرستان در بسیاری از رشته ها خواهیم بود.6016/7116/71197117/6018            "}