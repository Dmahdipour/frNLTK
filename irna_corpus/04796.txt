{"onTitr":"","titr":" تروریست ها در نفوذ به مواضع ارتش سوریه ناکام ماندند","describe":" دمشق - ایرنا - گروه‌های تروریستی بار دیگر به مواضع ارتش سوریه در شمال غرب استان 'حماه' یورش بردند که این بار نیز با ناکامی مجبور به عقب نشینی شدند.", "text":"به گزارش ایرنا، رسانه های سوری روز دوشنبه اعلام کردند که گروه تروریستی موسوم به 'حزب ترکستانی' برای نفوذ به مواضع ارتش سوریه در اطراف دو روستای 'المنصوره' و 'تل واسط' در شمال غرب حماه تلاش کرد.یگان‌های ارتش سوریه با سلاح های سنگین این گروه از تروریست ها را زیر آتش سنگین خود گرفتند و تلاش آنها را برای نفوذ به این روستاها ناکام گذاشتند.در این حمله شماری از تروریست ها کشته و زخمی شدند و باقی مانده های آنها به طرف مناطقی که حمله از آنجا آغاز شده بود، عقب نشینی کردند.این حمله که از میان زمین های کشاورزی و باغ های شمال غرب استان حماه انجام شد، با هوشیاری نیروهای ارتش سوریه ناکام ماند.هفته گذشته نیز گروهی از تروریست های گردان های 'العزه' تلاش کردند از محور شهر 'مورک' در شمال حماه به برخی از مواضع ارتش در این منطقه نفوذ کنند.ارتش و نیروهای مسلح سوریه حمله تروریست ها را با مقاومت دفع و یورش آن ها را ناکام گذاشتند.در این عملیات نیز شماری از تروریست ها زخمی یا کشته و تعدادی نیز متواری شدند و سلاح و مهمات همراه آن ها منهدم شد.شهر حماه از نظر جمعیت چهارمین شهر بزرگ سوریه پس از دمشق، حلب و حمص است که در مرکز این کشور و در کرانه رود 'العاصی' قرار دارد و مرکز استان حماه به شمار می رود.خاورم**8005**1651            "}