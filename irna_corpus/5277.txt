{"onTitr":"","titr":" ورزش وسیله گفت و گو بین فرهنگ ها و ملت ها است","describe":" کرمان - ایرنا - مدیر برنامه‌ ریزی ابرماراتن بین‌ المللی راه ابریشم ایران گفت: ورزش وسیله گفت و گو بین فرهنگ ها و ملت ها است و برگزاری مسابقات ابرماراتن، می تواند راهی برای معرفی بیشتر و شناخت واقعی فرهنگ ایران باشد.", "text":"به گزارش ایرنا، پائلو بارگینی شامگاه یکشنبه در حاشیه آیین اختتامیه سومین ابرماراتن بین المللی راه ابریشم ایران در گفت و گو با ایرنا افزود: اعتقاد دارم ایران کشور بزرگی است و رویدادهای ورزشی بزرگی در آن باید برگزار شود.وی تصریح کرد: کیفیت مسابقات ابرماراتن در طول سه دوره برگزاری بسیار بالا رفته است و همین ما را به ادامه کار دلگرم می کند.مدیر برنامه‌ ریزی ابرماراتن بین‌ المللی راه ابریشم ایران اظهار داشت: در نظر داریم پروژه های متنوع دیگری مانند مسابقات آفرود، دوچرخه سواری و پیاده روی طولانی در کویر لوت برگزار شود.وی با بیان اینکه هیجان و لذت را جز در کویر لوت در جای دیگر ندیدم تاکید کرد: از مسئولان تقاضا دارم که ما را در اجرای این مسابقات کمک کنند.در این آیین از نفرات برتر که مسیر مسابقه را به پایان رسانده بودند با اهدای هدایایی تقدیر به عمل آمد.سومین ابرماراتن بین المللی راه ابریشم ایران از نهم تا 14 مهر در منطقه کویر لوت شهداد برگزار شد.در پایان این رقابت ها اکبر نقدی از تبریز مقام اول، حسنعلی شیخ از سیستان و بلوچستان نفر دوم و آلبرتو از ایتالیا مقام سوم را کسب کرد.در این مسابقات و در مجموع 17 دونده‌ ایرانی و 18 دونده خارجی شرکت داشتند که در جریان این ابرماراتن، ۱۱ نفر از دوندگان ۱۵۰ کیلومتر در بیابان لوت دویدند و سایر‌ شرکت‌کنندگان مسیری ۲۵۰ کیلومتری را طی کردند.مسابقه فوق ماراتن به رقابت هایی گفته می شود که مسیر دوی آنها بیش از 42 کیلومتر باشد.بخشی از بیابان لوت در سال 95 به عنوان اولین جاذبه طبیعی ایران به ثبت جهانی رسیده است که قسمت عمده آن در استان کرمان قرار دارد.بخش شهداد تا کرمان 95 کیلومتر فاصله دارد.7437/ 5054            "}