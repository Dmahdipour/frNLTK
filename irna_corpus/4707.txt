{"onTitr":"","titr":" نمایشگاه آثار نقاشی 'سایه رنگ ها' در تکاب گشایش یافت","describe":" مهاباد- ایرنا- نمایشگاه آثار نقاشی هنرجویان آموزشگاه نسیم تکاب با عنوان 'سایه رنگ ها' با حضور اصحاب فرهنگ و هنر و جمعی از مسوولان امروز /دوشنبه/ گشایش یافت.", "text":"مدیر آموزشگاه نقاشی نسیم تکاب در گفت و گو با خبرنگار ایرنا گفت: در این نمایشگاه هنری 40 اثر نقاشی از 20 هنرجوی جوان و نوجوان این آموزشگاه به نمایش درآمده است.نسیم ویسی افزود: آثار ارائه شده در این نمایشگاه شامل طراحی و نقاشی پرتره، چهره های معاصر و مضامینی همچون طبیعت، مسایل اجتماعی و شهری و زیبایی های تکاب است.وی بیان کرد: هنرآموزان هفت تا 25 سال آموزشگاه نقاشی نسیم در خلق آثار خود در این نمایشگاه از تکنیک های سیاه قلم، مداد رنگی، رنگ و روغن، گواش، کنته و کار با زغال استفاده کرده اند.ویسی اضافه کرد: نمایشگاه آثار نقاشی 'سایه رنگ ها' به مدت یک هفته برای بازدید عموم علاقمندان دایر است.به گزارش ایرنا، بیش از 300 نفر در رشته های مختلف فرهنگی، هنری و ادبی در تکاب به صورت مستمر و مداوم مشغول فعالیت هستند؛ سالانه بیش از 30 نمایشگاه از آثار خلق شده هنرمندان این شهرستان دایر می شود.اعضای انجمن خوشنویسان، انجمن تئاتر و چند گروه موسیقی تکاب از هنرمندان شاخص و گروه های هنری فعال آذربایجان غربی به شمار می روند.تکاب با 81 هزار نفر جمعیت در جنوب آذربایجان غربی واقع شده است.7514/6185/2093            "}