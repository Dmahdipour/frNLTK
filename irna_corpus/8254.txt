{"onTitr":" برای نخستین بار؛    ","titr":" وزیر ورزش رژیم صهیونیستی به امارات می رود","describe":" تهران - ایرنا - منابع خبری رژیم صهیونیستی پنجشنبه شب مدعی شدند: وزیر فرهنگ و ورزش رژیم اشغالگر قدس به همراه یک مقام مسئول ورزشی دیگر، اواخر اکتبر(آبان)، تیم جودوی اسرائیل را در سفر به امارات متحده عربی همراهی می کنند.", "text":"به گزارش ایرنا، پایگاه خبری صهیونیستی «عکا» گزارش داد: قرار است، «میری ریگو» وزیر فرهنگ و ورزش، تیم جودوی اعزامی به مسابقات قهرمانی ابوظبی را همراهی کند.براساس گزارش منابع صهیونیستی همچنین اعلام شده است که «یوسی شرعافی» مدیرکل وزارت فرهنگ و ورزش اسرائیل، ریگو را در این سفر به ابوظبی همراهی می کند.این نخستین مسابقات بین المللی است که تیم جودوی رژیم صهیونیستی به صورت کاملا علنی و با پرچم این رژیم نامشروع و جعلی شرکت می کند.رسانه های عربی 14 مردادماه گذشته گزارش دادند: فدراسیون جهانی جودو پس از مذاکراتی که درباره برافراشته شدن پرچم اسرائیل و پخش سرود آن در مسابقات قهرمانی جهان با مقام های اماراتی داشت ، میزبانی این رقابت ها را به ابوظبی داده است.مساله دیگر مطرح شده درباره رقابت های بین المللی جودوی ابوظبی آن است که پرچم رژیم نامشروع اسرائیل باید در تمام اماکن رسمی که مسابقات در آن برگزار می شود از جمله، فضای محل برگزاری، تابلوی نتایج و لباس ورزشکاران شرکت کننده دیده شود.گزارش ها حاکی از آن است که دلیل تمایل فدراسیون جهانی جودو برای برگزاری این مسابقات در ابوظبی آن است که این رقابت ها، حدود یک میلیون دلار برای فدراسیون هزینه خواهد داشت و امارات پذیرفته است که تمامی هزینه مسابقات را بپردازد.عادی سازی روابط ابوظبی و تل آویو تنها به عرصه ورزشی محدود نمی شود، بلکه دو طرف در رزمایش های نظامی مختلفی که در کشورهای دیگر برگزار شده است ، مشارکت داشته اند.در همین راستا، ماه مارس سال جاری میلادی (اسفند/ فرودین ماه) &#39;خلف الحبتور&#39; بازرگان سرشناس اماراتی از کشورهای عربی خواست به مخالفت های خود درباره مشارکت تیم های ورزشی رژیم صهیونیستی در مسابقات پایان دهند.تلاش های امارات برای نزدیکی بیشتر به رژیم صهیونیستی در حالی است که ورزشکاران کشورهای اسلامی همچنان رویارویی با نمایندگان رژیم صهیونیستی را  به خاطر جنایت هایش علیه مردم مظلوم فلسطین و اشغال خاک این کشور تحریم کرده اند.شبس**9363**1859            "}