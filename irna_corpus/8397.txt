{"onTitr":"","titr":" متهمان قتل کودک چهار ساله قائمشهری دستگیر شدند","describe":" ساری- ایرنا- فرمانده نیروی انتظامی شهرستان قائمشهر گفت که پس از تایید مرگ یک کودک چهار ساله در این شهرستان از سوی پزشکی قانونی به خاطر ضرب و شتم، پدر و مادر وی به عنوان متهمان اصلی دستگیر شده اند.", "text":"به گزارش خبرنگار ایرنا، مرگ این کودک بی دفاع روز گذشته (چهارشنبه) رخ داد و پزشکی قانونی مازندران هم علت مرگ را ضرب و شتم اعلام کرده بود.سرهنگ محمد ولی مرادی شامگاه پنجشنبه به خبرنگار ایرنا گفت که بازجویی از متهمان در حال انجام است و جزییات بیشتر پس از پیشرفت قضایی پرونده در اختیار رسانه ها قرار خواهد گرفت.مدیرکل پزشکی قانونی مازندران نیز به خبرنگار ایرنا گفت که یک گروه از کارشناسان پزشکی قانونی شهرستان قائمشهر که برای پیگیری و علت مرگ به منطقه اعزام شده بودند، کودک آزاری را تایید کردند.دکتر علی عباسی افزود: اگر چه بررسی اولیه جسد این کودک نشان داد که کودک آزاری صورت گرفت، ولی روز گذشته به دستور مقام قضایی جنازه برای تعیین علت اصلی مرگ و انجام آزمایشات لازم تخصصی به سردخانه پزشکی قانونی قائمشهر انتقال یافت.وی ادامه داد: کارشناسان پزشکی قانونی امروز پس از انجام معاینات مختلف مرگ ناشی از کودک آزاری را تایید کردند.عباسی گفت که پرونده برای رسیدگی به دادگستری استان مازندران ارسال شده است.پهنوز مشخص نشده است پدر و مادر با همدستی یکدیگر کودک را مورد ضرب و شتم مرگبار قرار دادند یا تنها یکی از آنها در این کار دخیل بود.خبرنگار ایرنا از منابع آگاه کسب اطلاع کرد که پدر کودک در ضرب و شتم وی دخالت نداشت ولی تحقیقات و بازجویی در این باره ادامه دارد. این نخستین بار در سال های اخیر است که کودک آزاری در مازندران به مرگ قربانی می انجامد.گزارش های رسمی بهزیستی مازندران نشان می دهد بیشترین نوع کودک آزاری در این استان توسط والدین انجام می شود به گونه ای که در سه ماهه اول امسال 157 مورد کودک آزاری به اورژانس اجتماعی استان گزارش شد.همچنین آمار کودک آزاری گزارش شده به اورژانس اجتماعی مازندران در سال گذشته هم 450 مورد بود که 40درصد جسمی، 20 درصد غفلت خانواده، 12 درصد جنسی، 10درصد روانی و 13 درصد اعتیاد بوده است.همچنین در سال گذشته به دنبال اثرگذاری روحی و روانی کودک آزاری بر قربانیان، بهزیستی مازندران برای 170 کودک مشاوره روانشناسی گذاشته بود.  6990/1654            "}