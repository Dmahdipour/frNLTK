{"onTitr":"","titr":" رسانه پاکستانی از قاچاق ارز به ایران خبر داد","describe":" اسلام آباد - ایرنا - یک رسانه پرتیراژ پاکستانی در خبری اعلام کرد که میزان قابل توجهی ارز از جمله دلار، یورو و پوند توسط اتباع این کشور از مرز زمینی به ایران قاچاق می شود.", "text":"به گزارش چهارشنبه ایرنا از تارنمای خبری «اکسپرس تریبیون» پاکستان، در تحقیقات انجام شده از مسافرانی که عازم ایران از طریق مسیر زمینی بوده اند این موضوع منعکس شده است.بر اساس مدارک و شواهدی که روزنامه اکسپرس به آن دسترسی پیدا کرده است، بسیاری از اتباع پاکستان در کمتر از چهار ماه چند بار به ایران مسافرت کرده اند.آژانس تحقیقات فدرال پاکستان (FIA) بر اساس داده های «سیستم مدیریت یکپارچه مرزها»  لیست 100 نفر از افرادی را که به صورت متواتر از طریق گذرگاه تفتان به ایران سفر کرده اند را در اختیار وزارت دارایی و اداره درآمد فدرال قرار داده است.در این گزارش 21 صفحه ای نام و شماره کارت شناسایی و تاریخ عبور از مرز تفتان ذکر شده است .هدف از این اقدام، تحقیقات در خصوص کسب و کار این افراد و دسترسی به اسناد مالیاتی است.این افراد از 15 اوریل تا 17 ژوئیه 2018 از طریق مرز تفتان ده ها بار به ایران سفر کرده اند.بر اساس آمار موجود، در گزارش آژانس تحقیقات فدرال پاکستان  100 تن از این افراد بین 10 تا 117 بار طی این مدت به ایران سفر کرده اند.آساق**6125**1663**            "}