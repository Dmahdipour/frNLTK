به گزارش ایرنا، حجت الاسلام علیرضا رئیسی در سخنرانی پیش از خطبه های نماز جمعه این هفته سمنان در مصلای این شهر افزود: تقویت روحیه صمیمیت و تعاون و افزایش تعامل اثر بخش با دیگر نیروهای انقلابی از دیگر راهبردهای این سازمان است.وی ادامه داد: سازمان عقیدتی سیاسی ارتش جمهوری اسلامی ایران همواره با افزایش فعالیت های فرهنگی پشتیبان دیگر گروه های انقلابی در جنگ سخت در گذشته و جنگ نرم در زمان حاضر بوده است.وی اظهار داشت: در استان سمنان بیش از 17 هزار و 500 نشست و همایش بصیرت افزایی برای کارکنان ارتش با هدف افزایش آگاهی آن ها از جنگ نرم برگزار شده است.رئیسی تصریح کرد: 10 هزار تن از کارکنان ارتش نظام جمهوری اسلامی ایران حافظ قرآن هستند که این تعداد حافظ قرآن مبین تحقق راهبردهای سازمان عقیدتی سیاسی ارتش جمهوری اسلامی ایران در جهت بصیرت افزایی است.وی خاطر نشان کرد: این سازمان برای بیش از 25 هزار تن از کارکنان ارتش نظام جمهوری اسلامی ایران آموزش های دینی و احکام برگزار کرده است.وی یادآور شد: ارتش جمهوری اسلامی ایران بر اساس اصل 143 قانون اساسی وظیفه پاسداری از اسلام و تمامیت ارضی نظام جمهوری اسلامی ایران را برعهده دارد که در این زمینه خوش درخشیده است.رئیس عقیدتی، سیاسی مرکز آموزش و میدان تیر شهدای وظیفه پدافند هوایی استان سمنان گفت: ارتش بیش از 48 هزار شهید در راه دفاع از کشور، انقلاب و اسلام تقدیم کرده است.به گزارش ایرنا، سازمان عقیدتی سیاسی ارتش جمهوری اسلامی ایران 24 مهرماه سال 58 به فرمان حضرت امام خمینی (ره) بنیانگذار انقلاب تشکیل شد.7342/7408
      
      