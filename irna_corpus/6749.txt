{"onTitr":" معاون وزیر ارتباطات:    ","titr":" خرید و فروش اینترنتی یکی از رویکرد های پست نوین است","describe":" تهران - ایرنا - معاون وزیر ارتباطات همزمان با روز تهران و بازدید از موزه پست، خرید و فروش اینترنتی را یکی از رویکرد های پست نوین برشمرد.", "text":"به گزارش ایرنا حسین نعمتی روز شنبه همزمان با روز تهران و اجرای برنامه تهران گردی در موزه پست، با تبریک روز تهران و تقارن آن با 17 مهر روز جهانی پست، افزود: از گذشته های دور تاکنون ایران جزو کشورهای فعال در حوزه نامه رسانی و خدمات دهی در موضوع پست و ارسال مراسلات بوده است.وی با اشاره به تاریخچه پست در ایران، وظیفه اصلی پست را خدمات رسانی به شهروندان دانست و گفت:  در زمان قاجار و صدارت امیرکبیر پست دارای ساختار و تشکیلات منظم شد.معاون وزیر ارتباطات عنوان کرد: پس از پیروزی انقلاب اسلامی هم پست دارای موفقیت هایی بود و امروزه شبکه پستی کشور یکی از پست های پیشرو در بین کشورهای عضو اتحادیه پستی جهانی است.نعمتی با اشاره به تغییر رویکرد ارسال مراسلات، گفت: امروزه شاهد کاهش حجم پست نامه ها و در مقابل افزایش ارسال کالا و اسناد و مدارک هستیم.وی خرید و فروش اینترنتی را یکی دیگر از رویکرد های پست نوین عنوان کرد و گفت: در دنیای مدرن امروز که بخش زیادی از کالاها و خدمات به شیوه اینترنتی خرید و فروش می شود، پست با دارابودن شبکه گسترده و تخصصی توزیع و ارسال مراسولات؛ به عنوان یکی از اضلاع اصلی حوزه تجارت الکترونیک مطرح است.نعمتی در ادامه با اشاره به فعالیت پست در تهران گفت: در حال حاضر چهار هزار کارمند در این استان خدمات پستی ارایه می دهند که طی شش ماهه نخست امسال توانسته اند یکصد میلیون مرسوله را وارد و یا صادر کنند.به گفته معاون وزیر ارتباطات استفاده از خدمات پست، کاهش معضلات و چالش های اجتماعی، اقتصادی و سیاسی را در پی دارد.احمد مسجد جامعی عضو شورای اسلامی شهر تهران هم در این جلسه به نقش خبرنگاران و رسانه ها در نامگذاری روز تهران تاکید کرد و افزود: توجه به تاریخ و فرهنگ تهران توجه به کل ایران است.مسجد جامعی با اشاره به اینکه اهالی تهران فهم و استعداد ویژه ای در معرفت بویژه معرفت دینی دارند، افزود: ما به عنوان مسئولان و متولیان شهری و فرهنگی باید زمینه به فعلیت رسیدن این استعدادها را فراهم آوریم.تهرام/7244//1348            "}