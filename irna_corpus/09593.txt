{"onTitr":"","titr":" پوگبا: اجازه حرف زدن ندارم","describe":" تهران - ایرنا - «پل پوگبا» هافبک تیم فوتبال منچستریونایتد می گوید پس از تساوی بدون گل تیمش مقابل والنسیا در لیگ قهرمانان اروپا، اجازه حرف زدن ندارد.", "text":"به گزارش ایرنا، خبرگزاری فرانسه روز چهارشنبه نوشت: «خوزه مورینیو» سرمربی یونایتد با پذیرفتن شکست ناامید کننده 3 – 1 مقابل وستهام در لیگ برتر جزیره که در ادامه با شکست این تیم در بازی مقابل دربی کانتی و حذف آن ها از جام اتحادیه انگلیس همراه شد، بدترین شروع شیاطین سرخ را در 29 سال گذشته به نام خود ثبت کرده است.این در حالی است که شیاطین سرخ شب گذشته در لیگ قهرمانان اروپا بدون به ثمر رساندن گل در اولدترافورد مقابل والنسیا متوقف شدند تا چهارمین بازی بدون گل زده این تیم هم رقم بخورد.این تساوی موجب شد تا بسیاری از بازیکنان این تیم برای فرار از پرسش های عجیب و غریب در محل مصاحبه با خبرنگاران  حاضر نشوند.پوگبا هم از این قاعده مستثنی نبود. او به خبرنگاران گفت: به من گفته اند که اجازه حرف زدن ندارم.هافبک فرانسوی یونایتد که به دنبال اظهاراتش علیه مورینیو، هفته گذشته مطلع شد که دیگر بازوبند کاپیتانی این تیم را به بازو نخواهد بست و پس از تساوی اخیر قرمزها مقابل وولورهمپتون نیز سرمربی پرتغالی را به استفاده از تاکتیک های تدافعی متهم کرده بود، ظاهرا خون مورینیو را حسابی به جوش آورده است.این در حالی است که «آنتونیو والنسیا» کاپیتان اول یونایتد به همراه «مروان فلاینی» هافبک این تیم، به رغم وجود تنش و بحران در رختکن شیاطین سرخ، از مورینیو حمایت کرده اند.ورزشی**3991**1584            "}