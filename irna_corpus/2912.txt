{"onTitr":" مدیرکل پیشگیری های مردمی قوه قضاییه:    ","titr":" کودکان بدون شناسنامه از دریافت خدمات آموزشی محرومند","describe":" تهران- ایرنا- مدیرکل پیشگیری های مردمی قوه قضاییه گفت: آموزش و پرورش به کودکان بدون شناسنامه خدمات ارائه نمی دهد.", "text":"به گزارش ایرنا از واحد اطلاع رسانی معاونت اجتماعی و پیشگیری از وقوع جرم قوه قضاییه، سیدعلی اصغر رفاهی روز سه شنبه در حاشیه بازدید از محل نگهداری کودکان کار بعثت که به مناسبت روز جهانی کودک انجام شد، افزود: با توجه به تاکید مقام معظم رهبری مبنی براینکه «هیچ کودک افغانستانی، حتی مهاجرانی که به‌ صورت غیرقانونی و بی‌ مدرک در ایران حضور دارند، نباید از تحصیل باز بمانند و همه آنها باید در مدارس ایرانی ثبت ‌نام شوند»، متاسفانه آموزش و پرورش هنوز به بعضی از این کودکان خدمات آموزشی ارائه نمی دهد. مدیر کل پیشگیری های مردمی قوه قضاییه اضافه کرد: با توجه به حضور اتباع کشورهای دیگر در میان کودکان کار و بی شناسنامه بودن اکثر آنان، ارائه خدمات مناسب به آنها امکانپذیر نیست. همچنین تعداد زیادی از کودکان کار ایرانی نیز فاقد شناسنامه هستند که باید برای رفع این مشکل اقدام کرد.رفاهی با اشاره به ارائه خدمات پزشکی به اتباع خارجی با قیمت آزاد گفت: کودکان بی سرپرست که تحت حمایت سازمان بهزیستی هستند باید از این قانون مستثنی باشند و خدمات پزشکی رایگان دریافت کنند.مژگان شفاعی، مدیر مرکز نگهداری کودکان کار بعثت نیز در این بازدید، گفت: این مرکز در سال 96، تعداد 420 کودک پسر را پذیرش کرده است و در حال حاضر 29 کودک شامل 15کودک ایرانی و 14 کودک افغانی برای مشخص شدن وضعیتشان در این مرکز نگهداری می شوند.بر اساس این گزارش، شهرستان ری دارای یک شیرخوارگاه، یک مرکز ساماندهی کودکان کار، هفت مرکز شبه دولتی و یک مرکز اورژانس اجتماعی و مداخله در بحران تحت نظارت سازمان بهزیستی است و مرکز ساماندهی کودکان کار بعثت نیز تحت نظارت اداره بهزیستی شهرستان ری است.اجتمام* 7329*1193            "}