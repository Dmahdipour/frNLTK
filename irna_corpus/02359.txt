{"onTitr":"","titr":" شاکیان خراسانی 110 میلیارد ریال بدهی مالی را بخشیدند","describe":" مشهد- ایرنا- رئیس ستاد دیه خراسان رضوی گفت: 466 زندانی غیرعمد با 316 میلیارد ریال بدهی مالی طی شش ماهه نخست امسال در این استان آزاد شدند که 35 درصد بدهی آنان به مبلغ 110 میلیارد ریال با گذشت سخاوتمندانه شاکیان بخشیده شد.", "text":"جواد غفاریان طوسی روز چهارشنبه در گفت و گو با خبرنگار ایرنا افزود: از 206 میلیارد ریال بدهی باقیمانده 12 درصد از طریق پرداخت نقدی بدهی توسط خود محکومان، 8.5 درصد با ارائه تسهیلات بانکی برای پرداخت بدهی، 10 درصد  از طریق کمکهای بلاعوض ستاد دیه ، 20 درصد نیز از طریق پذیرش اعصار و تقسیط بدهی، 12 درصد از سوی صندوق تامین خسارات بدنی و 2.5 درصد توسط شرکتهای بیمه پرداخت شده است.وی به آمار زندانیان آزاده شده جرائم مالی غیرعمد در خراسان رضوی ظرف شش ماه نخست امسال اشاره و بیان کرد: 51 نفر از این افراد به دلیل پرداخت دیه رانندگی، حوادث کارگاهی و موارد مشابه، 273 نفر به واسطه بدهکاری مالی، 72 نفر به دلیل پرونده مهریه معوقه و56 نفر بخاطر نفقه در زندان به سر می بردند.رئیس ستاد دیه خراسان رضوی ادامه داد: 14 نفر از این زندانیان آزاد شده زن هستند. پارسال نیز با کمک مردم و خیران 13 میلیارد و 500 میلیون ریال برای آزادی هزار و 40 زندانی جرائم غیرعمد در خراسان رضوی جمع آوری شد که با کمکهای ستاد دیه کشور 50 میلیارد ریال برای آزادی این افراد هزینه شد.3221/1858            "}