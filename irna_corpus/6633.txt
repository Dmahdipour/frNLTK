{"onTitr":"","titr":" ساخت و ساز غیرمجاز در مشکین دشت فردیس کنترل شود","describe":" کرج-ایرنا- مدیرکل دفتر امور شهری و شوراهای استانداری البرز گفت: ساخت و ساز غیرمجاز در مشکین دشت فردیس باید کنترل شود.", "text":"به گزارش ایرنا، مجتبی عسگری روز شنبه در آیین تودیع و معارفه شهردار جدید مشکین دشت فردیس افزود: شهرداری و شورای شهربرای کنترل ساخت و سازهای غیر مجاز و هدایت شهروندان به اخذ پروانه ساخت از مجرای قانونی اقدام کنند.وی گفت: ساخت و سازهای غیرمجاز آسیب جبران ناپذیری به توسعه شهر و شهروندان وارد می کند که با افزایش  نظارت‌ها می توان از این نوع  ساخت و ساز جلوگیری کرد.مدیرکل دفتر امور شهری و شوراهای استانداری البرز افزود:  کارگروهی برای سامان دادن به وضعیت تعرفه عوارض در استان تشکیل شده است. در این مراسم از خدمات سیدعلیرضا مساعد شهردار سابق  و محسن مولایی اصل سرپرست شهرداری مشکین دشت تقدیر و سیدجعفر موسوی به عنوان شهردارجدید مشکین دشت فردیس معرفی شد.شهر مشکین دشت 70 هزار نفر جمعیت دارد.7413/ 6155            "}