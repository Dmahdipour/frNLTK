{"onTitr":"","titr":" نتایج نمایندگان ایران در روز نخست المپیک جوانان","describe":" تهران - ایرنا - ورزشکاران جوان ایران در روز نخست بازیهای المپیک 2018 بوئنوس آیرس در رشته های مختلف به مصاف حریفان رفتند و نتایج چندان خوبی کسب نکردند.", "text":"به گزارش ایرنا خبرنگار ایرنا؛ نمایندگان ایران یکشنبه و در نخستین روز از سومین دوره بازی های المپیک جوانان، تلاش خود را در رشته های گوناگون آغاز کردند.*«امیرحسین شاکر» نماینده شمشیربازی ایران در مرحله مقدماتی با چهار پیروزی برابر حریفانی از آمریکا، سنگال، عراق و مجارستان و پذیرش سه شکست از نمایندگان آلمان، کره جنوبی و مصر به جمع 16 نفر برتر رسید.وی در ادامه برابر رقیبی از کره جنوبی با حساب 15 بر 9 شکست خورد و حذف شد.*تیم بسکتبال سه‌نفره دختران کشورمان در گام نخست به مصاف مجارستان قهرمان اروپا رفت که در نهایت با نتیجه عجیب 22 بر صفر شکست خورد.این تیم سپس در دیدار دوم نیز مقابل رومانی با حساب 18 بر 14 مغلوب شد تا عملکرد نا امید کننده ای داشته باشد.تیم بسکتبال سه نفره دختران ایران، پنجشنبه شب به مصاف تیم های چین و آلمان خواهند رفت.*«امین احمدیان» در تنیس روی میز و در اولین دیدار با نتیجه چهار بر 2 مقابل حریفی از مالزی به پیروزی رسید.*در دور مقدماتی تیراندازی تفنگ ١٠ متر بادی پسران «امیرسیاوش ذوالفقاریان» موفق شد با امتیاز 628.5 در رده اول قرار بگیرد و راهی فینال شود. وی در فینال با ورزشکارانی از چین، هند، استرالیا، روسیه، صربستان، آلمان و اتریش به رقابت پرداخت که در پایان در رده هشتم قرار گرفت.*«مهلا مومن‌زاده» در وزن منهای ۴۴ کیلوگرم تکواندوی دختران در نخستین دیدار حریفی از جیبوتی را شکست داد، اما در ادامه نتیجه را 15 بر 14 به رقیبی از کره جنوبی واگذار کرد و به کار خود پایان داد.این بازی ها از سوی کمیته بین المللی المپیک هر چهار سال یک بار در رده سنی جوانان (14 تا 18 سال) برگزار و از آن به عنوان یکی از مهمترین رویدادهای ورزشی جهان یاد می شود. کاروان ورزشی ایران در سومین دوره بازی های المپیک جوانان در رشته هایی چون شمشیربازی (یک پسر)، وزنه برداری (2 پسر)، تنیس روی میز (یک پسر)، دوومیدانی (سه پسر)، سوارکاری (یک پسر)، ژیمناستیک (یک پسر)، تیراندازی (2 پسر)، فوتسال (تیم 10 نفره پسران)، بوکس (یک پسر)، شنا (یک پسر)، کشتی آزاد (2 پسر)، کشتی فرنگی (2 پسر)، کاراته (سه دختر و 2 پسر)، تکواندو (3 دختر و سه پسر)، جودو (یک دختر و یک پسر)، تیر و کمان (یک دختر و یک پسر)، قایقرانی (2 دختر و یک پسر) و بسکتبال سه بر سه (چهار دختر) شرکت کرده است.جوانان ایران در دومین دوره این بازی ها در چین با سه طلا و سه برنز در 13 رشته ورزشی در جایگاه بیست و چهارم ایستادند و در نخستین دوره حضور در المپیک 2010 سنگاپور هم با پنج مدال جایگاه بیست و ششم را به خود اختصاص داده بودند.بازی های المپیک جوانان 2018 آرژانتین روز 26 مهرماه پایان می یابد.ورزشی**9250**3783**شبس**1613            "}