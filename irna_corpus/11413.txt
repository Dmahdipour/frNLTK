{"onTitr":" دادستان عمومی و انقلاب:    ","titr":" سه نفر از مخلان نظم و امنیت جاده ها در میاندوآب دستگیر شدند","describe":" مهاباد- ایرنا- دادستان عمومی و انقلاب میاندوآب گفت: سه نفر از اشخاصی که در امر نظم و امنیت حمل و نقل جاده ای این شهرستان اخلال ایجاد کرده و به کامیون داران تعرض کرده بودند، دستگیر شدند.", "text":"حجت الاسلام مختار اصلانی روز سه شنبه در گفت و گو با خبرنگار ایرنا افزود: در پی اقدام هنجارشکنانه این افراد در امر حمل و نقل جاده ای، موضوع به صورت ویژه در دستور کار ماموران انتظامی این شهرستان قرار گرفت و ماموران پس از گشت زنی های محسوس و نامحسوس و اقدامات اطلاعاتی و فنی این افراد را شناسایی و دستگیر کردند.وی گفت: این افراد پس از تشکیل پرونده مقدماتی جهت سیر مراحل قانونی به مراجع قضایی تحویل داده شده و پس از صدور حکم محکومیت، روانه زندان شدند.حجت الاسلام اصلانی با اشاره به اینکه اکنون امنیت تردد جاده ای برای همه وسائل نقلیه برقرار است، گفت: پلیس با حساسیت و هوشیاری با کوچکترین عوامل ناامنی برخورد خواهد کرد و روند مقابله با مخلان نظم و امنیت در جاده ها و محورهای مواصلاتی به صورت روزانه تداوم خواهد داشت.وی به اخلال گران هشدار داد و افزود: دستگاه قضایی بدون هیچ ترحمی با این افراد برخورد می کند و در کمترین زمان ممکن آنان را به سزای اعمال که اشد مجازات است، می رساند.دادستان عمومی و انقلاب میاندوآب اضافه کرد: پلیس تمام جاده های این شهرستان را به صورت محسوس و نامحسوس تحت نظارت و کنترل دارد و قاطعانه با تمام مخلان نظم و امنیت در این محورها برخورد می کند.شهرستان میاندوآب با بیش از 277 هزار نفر جمعیت در جنوب آذربایجان غربی قرار دارد.9871/6185/3072            "}