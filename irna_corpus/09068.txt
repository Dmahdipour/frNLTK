{"onTitr":"","titr":" 19 هزار تن به ظرفیت فرآوری دانه های روغنی در گلستان افزوده شد","describe":" گرگان – ایرنا – سرپرست مدیریت صنایع غذایی و تبدیلی سازمان جهادکشاورزی گلستان با اعلام صدور یک فقره پروانه بهره برداری تولید روغن خام از دانه های روغنی شامل کلزا، سویا و آفتابگردان، افزود: این واحد تولیدی با ظرفیت اسمی 19 هزار تن در سال فعالیت خود را آغاز کرده است.", "text":"عیدمحمد فاروفی روز پنجشنبه در گفت و گو با خبرنگار خبرگزاری جمهوری اسلامی اظهار داشت: برای ساخت و تکمیل این طرح که برای 16 نفر شغل ثابت ایجاد کرده، 190 میلیارد ریال آورده شخصی سرمایه گذاری شده است.وی افزود: با ساخت و بهره برداری از این واحد، ظرفیت اسمی 15 واحد به بهره برداری رسیده در زمینه تولید روغن خوراکی از دانه های روغنی شامل کلزا، سویا و آفتابگردان و زیتون که دارای پروانه بهره برداری از سازمان جهادکشاورزی استان هستند به رقم 61  هزار تن افزایش یافت. وی با بیان اینکه 336 نفر در واحدهای تولید روغن خوراکی از دانه های روغنی دارای پروانه بهره برداری از سازمان جهادکشاورزی استان مشغول به کار هستند، گفت: این واحدها قادر به جذب 170 هزار تن ماده خام انواع دانه های روغنی شامل سویا، کلزا، آفتابگردان و زیتون برای فرآوری در طول سال هستند.استان گلستان واقع در شمال کشور با داشتن 650 هزار هکتار زمین کشاورزی از قطب های مهم تولید دانه های روغنی در کشور به شمار می رود که در سال زراعی 97 – 96  حدود 100 هزار هکتار از زمین های استان به زیر کشت پنبه، کلزا ، آفتابگردان و سویا رفته است.کشاورزان گلستان در تولید دانه های روغنی از جمله کلزا، پنبه و سویا رتبه های برتر کشوری را دارند به طوری که امسال رتبه نخست کشوری تولید کلزا را با برداشت 112 هزار و 500 تن محصول از سطح 56 هزار هکتار تکرار کردند.6204/1860            "}