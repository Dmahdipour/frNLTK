{"onTitr":"","titr":" هشتمین نمایشگاه بین المللی کتاب کردستان گشایش یافت","describe":" سنندج - ایرنا - هشتمین نمایشگاه بین المللی کتاب کردستان روز چهارشنبه با حضور دوستداران رسانه و فرهنگ گشایش یافت.", "text":"به گزارش خبرنگار ایرنا این نمایشگاه با حضور جمعی از مسئولان کشوری و استانی از جمله مشاور وزیر فرهنگ و ارشاد اسلامی، آیت الله سید محمد حسینی شاهرودی نماینده ولی فقیه در کردستان، بهمن مراد نیا استاندار کردستان، سید احسن علوی نماینده مردم سنندج، کامیاران و دیواندره در مجلس شورای اسلامی، معاون وزیر فرهنگ و جوانان اقلیم کردستان و اصحاب فرهنگ و هنر گشایش یافت.مدیرکل فرهنگ و ارشاد اسلامی کردستان در آیین افتتاح این نمایشگاه گفت: میزان استقبال بی نظیر مردم استان از هفتمین دوره این نمایشگاه در اواخر سال گذشته، ما را تشویق کرد دوره هشتم را در مهر همزمان با گشایش مدارس و دانشگاه ها برگزار کنیم.جلال قلعه شاخانی اظهار داشت: نمایشگاه های کتاب استانی از اوایل دهه هفتاد شکل گرفته که بسیاری از استان های دیگر امسال دوره 25 خود را سپری می کنند اما کردستان هم اکنون دوره هشتم خود را سپری می کند.وی اضافه کرد: برای جلوگیری از روند توقف دوره، تصمیم بر آن شد از سال گذشته توالی برگزاری آن رعایت شود و امروز پس از 6 ماه دوره هشتم آن به منطور سهولت دسترسی اصحاب فرهنگ و هنر به همه تازه های نشر در حال برگزاری است.وی با اشاره به استقبال گستره ناشران داخلی برای حضور در هشتمین دوره نمایشگاه کتاب کردستان گفت: حدود 700 ناشر از کشور برای این نمایشگاه ثبت نام کردند اما به علت محدودیت مکان تنها موفق به پذیرش 362 ناشر داخلی و 52 ناشر بین المللی شدیم.وی ضمن تشکر از حمایت های استاندار کردستان از برگزاری دوره های هفتم و هشتم نمایشگاه گفت: این حمایت ها از سوی تمامی مسئولان بوده و این روند باعث دلگرمی برای برگزاری این نمایشگاه به صورت متوالی است.به گزارش ایرنا، هشتمین نمایشگاه کردستان از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود.3034/6108            "}