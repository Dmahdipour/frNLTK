{"onTitr":"","titr":" وزیر بهداشت یمن خواستار مداخله سازمان ملل برای توقف بمباران الدریهمی شد","describe":" تهران- ایرنا- 'یوسف الحاضری' وزیر بهداشت یمن با ارسال پیامی به سازمان ملل خواستار توقف بمباران های ائتلاف سعودی به شهر الدریهمی و التحیتا برای امداد رسانی به زخمی ها شد.", "text":"به گزارش روز شنبه شبکه خبری المیادین، 'الحاضری' در گفت وگو با این رسانه گفت: ائتلاف سعودی بخش های عمومی ،زنان و کودکان و حتی آمبولانس های بیمارستان الدریهمی را به طور کامل ویران کرده است.وی تاکید کرد هواپیماهای متجاوز آمریکایی سعودی همچنان بمباران الدریهمی و التحیتا در الحدیده را ادامه می دهند .وزارت بهداشت یمن با صدور بیانیه ای اعلام کرد بمباران های پی در پی اتئلاف سعودی منجر به ویرانی کامل بیمارستان الدریهمی و بیماران و کادر پزشکی آن شد. بر اساس این بیانیه شمار قربانیان این جنایت رژیم آل سعود هنوز مشخص نشده و در حملات هوایی وحشیانه ائتلاف سعودی آمبولانس ها،  و تاسیسات بیمارستان و خانه های اطراف آن نیز تخریب شده است .بیانیه مذکور ضمن محکومیت جنایت وحشیانه ائتلاف سعودی که مبارزه طلبی آشکار با قراردادها و قوانین بین المللی است افزود: حملات پیاپی متجاوزان مانع امداد رسانی آمبولانس ها وخودروهای شخصی برای انتقال زخمی ها و شهدا شده است.وزارت بهداشت یمن از آزادگان جهان خواست تا با اتخاذ موضعی جدی و قاطعانه مانع تداوم نسل کشی و حملات غیر انسانی رژیم آل سعود به خاک و جان یمنی ها شوند.این وزارتخانه، جامعه بین المللی و سازمان ملل را مسئول تداوم جنایات دشمن متجاوز درحق مردم یمن دانست.رسانه های یمنی از کشته و زخمی شدن دهها تن در جنایت شب گذشته ائتلاف سعودی در حمله به شهرهای الدریهمی والتحیتا در الحدیده خبر دادند.وزارت بهداشت یمن از سازمان های جهانی در راس آنها از صلیب سرخ خواست برای امدادرسانی فوری اهالی التحیتا والدریهمی اقدام کنند. این بیانیه خواستار کمک اقشار مختلف مردم یمن برای مقابله با حملات خونبار دشمن شد. ** رئیس هیات ملی یمن با فرستاده سازمان ملل در مسقط دیدار کرد'محمد عبدالسلام' رئیس هیات ملی مذاکره کننده جنبش انصارالله و'عبدالملک العجری 'عضو این هیات روز گذشته با 'مارتین گریفتس' فرستاده سازمان ملل به یمن و'معین شریم' معاون وی در مسقط دیدار وگفت وگو کردند.در این دیدار 'عبدالسلام' خواستار بازگشایی فوری فرودگاه بین المللی صنعا و بررسی ساز و کار ویژه برای مدیریت اوضاع اقتصادی و مالی یمن جهت پرداخت حقوق کارمندان در راستای اعتماد سازی شد. در این دیدار درباره مهمترین مسائل حل بحران یمن که قرار است در مذاکرات ماه بعد مطرح شود بحث وگفت و گو شد.عربستان از روز ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیاده خواهی های سیاسی خود جامه عمل بپوشاند. بر اساس گزارش وزارت بهداشت یمن، تلفات انسانی حملات ائتلاف سعودی از 26 مارس 2015 (6 فروردین 94) تاکنون بالغ بر 35 هزار و 297بوده است.خاورم** 1453**1211            "}