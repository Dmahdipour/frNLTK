{"onTitr":"","titr":" اعزام تیم کشتی ساحلی به پیکارهای جهانی ترکیه منتفی شد","describe":" تهران - ایرنا - پس از لغو چندین اعزام تیم های کشتی ایران به تورنمنت های بین المللی به دلیل تامین نشدن هزینه های ارزی، این بار حضور تیم کشتی ساحلی در رقابت های جهانی در ترکیه منتفی شد.", "text":"به گزارش روز چهارشنبه ایرنا از فدراسیون کشتی، برای اعزام هر یک از تیم های کشتی ایران به مسابقات بین المللی در بودجه مصوب فدراسیون، اعتبار مشخصی پیش بینی شده است. متاسفانه افزایش چند برابری نرخ ارز، تخصیص نیافتن ارز با شرایط ویژه از سوی‌ بانک مرکزی به فدراسیون ها و هزینه‌های چند برابری خرید بلیت، فدراسیون‌ کشتی را به ناچار و ‌برخلاف برنامه ها و مصلحت‌های فنی، مجبور به اتخاذ سیاست انقباضی جدیدی کرده است. لغو تورنمنت‌های تدارکاتی تیم های ملی و برخی مسابقات اصلی، با هدف ذخیره منابع برای تهیه ارز، برای حضور در رقابت های جهانی بزرگسالان و امید از جمله سیاست های انقباضی مذکور است. بر این اساس حضور تیم ملی کشتی ساحلی در رقابت های جهانی، منتفی شد. پیش از این با تصمیم فدراسیون کشتی سفر تیم‌های منتخب بزرگسالان کشتی آزاد به تورنمنت سرکیسیان ارمنستان و مدوید بلاروس، کشتی آلیش مردان و زنان در جشنواره جهانی عشایری در قرقیزستان، کشتی آزاد امید در تورنمنت سرکسیان ارمنستان، کشتی فرنگی امید در جام صربستان و کشتی فرنگی بزرگسالان در جام اولگ کارایف در کشور بلاروس لغو شده بود. تیم ملی کشتی ساحلی ایران در چند سال گذشته در رقابت های جهانی مقام اول را کسب کرده بود.ورزشی**1067**1597            "}