{"onTitr":" نماینده مجلس:    ","titr":" گیلان نیازمند مرکز توانبخشی مجهز است","describe":" رشت - ایرنا - نماینده مردم رشت در مجلس شورای اسلامی با بیان اینکه گیلان پیرترین استان کشور است، گفت: این استان با برخورداری از بیشترین آمار سالمندی در کشور، نیازمند مرکز توانبخشی بزرگ و مجهز است.", "text":"به گزارش خبرنگار ایرنا، جبار کوچکی نژاد روز پنجشنبه در مراسم بزرگداشت روز جهانی سالمندان در رشت افزود: به جز گیلان، استان های دیگر در کشور از طریق جمعیت هلال احمر دارای مرکز بزرگ توانبخشی با امکانات و تجهیزات لازم هستند.وی با تاکید بر این مطلب که مرکز توانبخشی با امکانات مجهز برای خدمات دهی به سالمندان بایستی در استان گیلان نیز راه اندازی شود، اظهار داشت: دو سال گذشته در این باره نامه ای به هلال احمر نوشتم و خواستار راه اندازی مرکز توانبخشی مجهز در استان گیلان شده ام.نماینده مردم رشت در مجلس شورای اسلامی با بیان اینکه مدام پیگیر تحقق این مهم هستم، خاطرنشان کرد: بیان شده که تجهیزات برای راه اندازی مرکز توانبخشی به استان گیلان وارد شد اما هنوز افتتاح ندیده ام.وی در ادامه سخنانش با اشاره به ضرورت توجه به رشته توانبخشی و راه اندازی آن در دانشکده پزشکی استان گیلان تصریح کرد: ضروریست تا با فراهم کردن همه امکانات در حوزه های خدماتی، بهداشتی و درمانی در بخش سالمندان توجه شود.معاون توانبخشی بهزیستی استان گیلان نیز در این همایش در سخنانی بیان داشت: بر اساس سرشماری ها، هر ساله آمار سالمندی در کشو رو به افزایش است.رحیم تکاملی اظهار داشت: تا هشت سال آینده جمعیت سالمندی کشور 10 درصد و تا سال 2050 به حدود 30 درصد خواهد رسید.وی با اشاره به فعالیت آسایشگاه معلولان و سالمندان در گیلان به عنوان اولین مرکز سالمندی در کشور خاطر نشان کرد: در زمان حاضر 13 مرکز شبانه روزی برای سالمندان در این استان فعالیت دارد.وی محور گسترش مراکز سالمندی را مراکز روزانه عنوان و اظهار داشت: یکی از اصول کار ما در حوزه توانبخشی تکریم سالمندان (فرزانگان) است.بر اساس آخرین آمار، اسامی پنج هزار و 700 سالمند در بانک اطلاعاتی بهزیستی استان گیلان ثبت شده است.سازمان بهداشت جهانی، سن سالمندی را بالای 60 سال عنوان کرده است.اول اکتبر مصادف با نهم مهرماه، روز جهانی سالمندان بود.   7286/2007            "}