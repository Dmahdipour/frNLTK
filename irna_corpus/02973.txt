{"onTitr":"","titr":" 600 تن از اولیای مانه و سملقانی باسواد می شوند","describe":" بجنورد- ایرنا- رئیس اداره نهضت سوادآموزی مانه و سملقان گفت: 600 نفر از اولیای بی سواد دانش آموزان این شهرستان در برنامه سوادآموزی امسال قرار گرفتند.", "text":"محمد مروتی روز سه شنبه در گفت و گو با خبرنگار ایرنا اظهار داشت: برای آموزش هزار و 27 نفر هدفگذاری کرده ایم که 600 نفر آنان بی سواد و 427 نفر کم سواد هستند.وی افزود: پارسال سهمیه سوادآموزی شهرستان هزار و 250 نفر بود که توانستیم 765 نفر را زیر پوشش ببریم و از این تعداد 350 نفر موفق به کسب نمره قبولی شدند.وی شمار آموزش دهندگان را در هر سال متغیر دانست و گفت: پارسال 73 آموزش دهنده زیر نظارت موسسات و 18 نفر نیز از معلمان با سوادآموزی همکاری داشتند.مروتی، درصد باسوادی این شهرستان در گروه 10 تا 49 سال را 89.1 درصد عنوان و بیان کرد: 500 نفر از سوادآموزان شهرستان امسال در قالب طرح «نماز کلید بهشت»، صحیح خوانی نماز را توسط آموزش دهندگان فرامی گیرند.شهرستان 110 هزار نفری مانه و سملقان در 45 کیلومتری غرب بجنورد واقع است که 80 درصد جمعیت آن را روستایی هستند.7183/5132            "}