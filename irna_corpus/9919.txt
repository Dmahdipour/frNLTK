{"onTitr":"","titr":" نرخ خرید دلار در بانک ها به 9950 تومان رسید","describe":" تهران- ایرنا- نرخ خرید هر دلار آمریکا در بانک های مجاز به عملیات ارزی ظهر امروز (چهارشنبه) به حدود 9950 تومان و هر یورو به 11 هزار و 500 تومان رسیده است.", "text":"به گزارش ایرنا، در شرایطی که به دلیل کاهش شدید نرخ ارزهای عمده در بازار آزاد بیشتر صرافی ها از خرید ارز مردم خودداری می کنند، بانک مرکزی دیروز در اطلاعیه ای اعلام کرد که همه بانک های مجاز به انجام عملیات ارزی آماده خرید ارز از مردم هستند.با توجه به اینکه بانک مرکزی در گذشته به بانک ها اجازه داده براساس نرخ بازار آزاد نسبت به خرید و فروش ارز اقدام کنند، نرخ ها در شبکه بانکی از ابتدای صبح امروز حرکت نزولی داشته به شکلی که از حدود 10 هزار و 500 تومان در ساعات آغازین معاملات اکنون به 9 هزار و 950 تومان بابت هر دلار رسیده است.هر یورو نیز حدود 11 هزار و 500 تومان از سوی بانک ها خریداری می شود.البته به دلیل نوسان در بازار، نرخ ها به صورت مقطعی تعیین می شود به شکلی که نرخ هر دلار برای دقایقی در بانک ها به قیمت 9500 تومان رسید اما سپس به محدوده 9950 تومان بازگشت.در کنار آغاز موج ریزش نرخ ها در بازار که از دو روز پیش آغاز شده، امروز قضات دیوان لاهه شکایت ایران از آمریکا بابت اعمال مجدد تحریم ها علیه کشورمان را وارد دانستند و به لغو تحریم های دارویی، غذایی، بشردوستانه و هوایی آمریکا علیه ایران رای دادند که همین امر اثر روانی خود را بر بازار ارز نیز گذاشته و به کاهش قیمت ها کمک کرده است.اقتصام*2025 ** 2023            "}