{"onTitr":"","titr":" مونسان: اثر مشابه سردیس هخامنشی شناسایی شده است","describe":" تهران- ایرنا- معاون رئیس جمهوری و رئیس سازمان میراث فرهنگی، صنایع دستی و گردشگری گفت: اثر دیگری چون سردیس هخامنشی شناسایی شده ولی به دلایل امنیتی بدون ذکر مشخصات و محل نگهداری آن پیگیرش هستیم.", "text":"علی اصغر مونسان ظهر چهارشنبه پس از جلسه هیات دولت در گفت و گو با خبرنگار ایرنا افزود: سردیس هخامنشی که دکتر روحانی در بازگشت از سفر نیویورک به ایران آورد، یکشنبه آینده، 15 مهرماه با حضور نمایندگان رسانه ها رونمایی می شود.وی افزود: این سردیس پس از این مراسم با انتقال در شهرهای مختلف کشور در معرض دید مردم قرار خواهد گرفت.مونسان گفت: فعلا این سردیس در موزه ملی ایران است ولی در نهایت در محل اصلی خود در تخت جمشید نصب خواهد شد.او در مورد تعطیلات زمستانی مدارس هم تصریح کرد: وزیر آموزش و پرورش برای پیگیری این تعطیلات، قول داده است اما باید دید چه تدابیر قانونی برای آن باید اندیشید.مونسان گفت: این طرح باید در شورای عالی آموزش و پرورش تصویب و یا در مجلس مطرح شود ولی حتی اگر قرار باشد به مجلس ارجاع شود در صورت تصویب هم زمستان امسال اجرایی نمی شود.به اعتقاد وی، طرح تعطیلات زمستانی، محاسنی چون کاهش آلودگی هوای تهران در این فصل و نشاط اجتماعی را به همراه خواهد داشت.به گزارش ایرنا، نقش برجسته سردیس هخامنشی (سر سرباز هخامنشی) حدود 80 سال پیش به صورت غیر قانونی از ایران خارج شده بود که چندی پیش با رایزنی های بین المللی و نیز پیگیری های حقوقی، ایران موفق شد این نقش برجسته ارزشمند را از دادستانی نیویورک تحویل بگیرد.این اثر 90 سال پیش در ایران کشف شد و چند سال بعد از ایران خارج شد و از کانادا و آمریکا سر در آورد.سردیس سرباز هخامنشی در سال 1933 میلادی به دست باستان شناسان موسسه شرق شناسی دانشگاه شیکاگو کشف شد و در سال 1936 به سرقت رفت.این اثر، از سال 1951 تا 2011 در کانادا بود و پس از چند بار دست به دست شدن در پاییز 2017 برای حراج از کانادا به نیویورک رسید.پس از انتقال این اثر به حراجی نیویورک، شواهدی از دزدی این اثر به پلیس و دادستانی گزارش شد و دادستانی نیز با اذعان به مسروقه بودن آن دستور توقیف داد.جمهوری اسلامی ایران در اکتبر 2017 با ارائه مدارک مالکیت، استرداد این اثر تاریخی را از دادگاه نیویورک درخواست کرد.بازرسان این پرونده اعلام کرده‌اند این نقش‌ سنگی که یک میلیون و 200 هزار دلار ارزش دارد و در اختیار 2 فرد ساکن لندن بود.دادگاه در یازدهم جولای 2018 رای نهایی خود را برای استرداد اثر به ایران اعلام کرد و سرانجام در چهارم سپتامبر (سیزدهم شهریور 97) تحویل نمایندگی ایران در سازمان ملل متحد شد.سردیس سرباز هخامنشی که به صورت غیرقانونی از ایران خارج شده بود، از دادستانی نیویورک تحویل گرفته شد و با بازگشت رییس جمهوری اسلامی ایران از هفتاد و سومین مجمع عمومی سازمان ملل متحد در نیویورک این اثر را به میهن بازگردانده شد.فراهنگ**3079** 1055            "}