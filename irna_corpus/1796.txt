{"onTitr":"","titr":" امام جمعه شیراز: قضایی سازی، آسیب جامعه امروز است","describe":" شیراز-ایرنا-نماینده ولی فقیه در استان فارس و امام جمعه شیراز گفت: با توجه به حجم ورودی پرونده ها به دادگستری، در می‌یابیم که فضای جامعه بسیار قضایی شده است که این قضایی سازی آسیب جامعه ماست.", "text":"به گزارش ایرنا آیت‌الله لطف‌الله دژکام، چهارشنبه در ششمین روز از هفته نیروی انتظامی در دیدار با جمعی از فرمانده هان این نیرو در استان فارس افزود: اگر میدان حرفه ای گرایی در نیروی انتظامی وسیع شود، بسیاری از پرونده ها قبل از ورود به دادگستری توسط آنان حل می شود.وی بیان داشت: در این زمینه، تمدن رقیب یک قدم از ما جلوتر است، به طور مثال بسیاری از مسایل آنها با حضور پلیس حل می شود و نیاز به ورود به فضای قضایی و دادگاه ندارد اما ما در جامعه قضایی سازی کرده، تشکیل پرونده، احضاریه و کار اداری را اضافه کردیم.امام جمعه شیراز با بیان اینکه مسیر نظم، ایجاد عدالت و امنیت در جامعه رو به پیشرفت است، گفت: در وضعیت کنونی درصدد ساختن یک تمدن هستیم و نباید تنها اندیشه ما این باشد که یک مملکت داریم و اداره اش می کنیم، بلکه بحث اصلی ما تمدن سازی اسلامی است.نماینده ولی فقیه در استان فارس گفت: همه نیروهای جامعه اسلامی با همکاری هم باید برای خدا قیام کنند تا تمدن اسلامی درست شود، در این تمدن سازی، همه گروه‌ها باید با هم هماهنگ شوند از جمله خبرنگاران، زیرا نقش آنها بسیار مهم است. امام جمعه شیراز، همچنین به لزوم مشارکت همگان با نیروی انتظامی اشاره کرد و گفت: لازمه به ثمر رسیدن تلاش نیروی انتظامی این است که بقیه نهادهای اجتماعی با هدف کاهش جرم با این نهاد انتظامی همراهی کنند.وی افزود: روحانیت نیز مانند سایر نهادها در این زمینه نقش دارند و اگر بسیاری از مسایل را ما طلبه ها به مردم آموزش دهیم، کار به ورود نیروهای انتظامی نمی کشد.آیت‌الله دژکام بر نوع ابلاغ روحانیان نیز تاکید کرد و اظهار داشت: این ابلاغ باید براساس آموزش، تذکر و تاثیرگذار باشد.وی با بیان اینکه تربیت اخلاقی وظیفه نیروی انتظامی نیست، گفت: به دلیل نبود آموزش ها امروزه نیروی انتظامی در‌گیر بسیاری از مسایل است که باید از بروز آنها جلوگیری کند.آیت الله دژکام با بیان اینکه غربی ها که رقیب ما در تمدن هستند، برای آموزش جوانان مستند سازی می کنند، افزود: متاسفانه ما این کار را نمی کنیم و این مهم باید در بخش‌های های فرهنگی و عقیدتی صورت پذیرد. ** خبرنگاران به فکر گیشه نباشندنماینده ولی فقیه در استان فارس در بخش دیگری از سخنان خود بیان داشت: با توجه به اینکه امروز در یک جنگ نرم و رسانه ای قرار داریم، گاهی خبری منتشر می‌شود که زمینه سوء استفاده دشمنان را فراهم می‌کند بنابراین خبرنگاران نباید فقط به فکر گیشه و فروش روزنامه ها باشند. آیت‌الله دژکام افزود: یکی از نقاط ضعف ما در اطلاع رسانی این است که عده ای تنها به فکر گیشه و فروش و دیده شدن رسانه شان هستند در حالیکه باید به فکر این باشند که خداوند چه چیزی را می پسندد و رضای الهی در چیست.سیزدهم تا نوزدهم مهرماه به عنوان هفته نیروی انتظامی نامگذاری شده است. 7375 /6118            "}