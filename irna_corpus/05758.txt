{"onTitr":"","titr":" سیلاب راه قلعه رودخان را بست","describe":" رشت - ایرنا - رئیس پلیس راه فرماندهی انتظامی گیلان گفت:  براثر سیلاب  و تخریب پل مسیر فومن – قلعه رودخان تا اطلاع ثانوی برای عموم بسته است.", "text":"سرهنگ حسین محمدپور عصر یکشنبه در گفت و گو با ایرنا افزود: با تلاش  اداره کل راهداری استان پل به طور موقت و فقط برای تردد اضطراری و افراد محلی بازسازی شده اما بدیل شدت جریان آب، همچنان این مسیر خطرناک و از مسیر فومن به قلعه رودخان برای عموم مردم بسته است.وی تصریح کرد: مسیر پیربازار - ضیابر تا چمثقال باز است اما بعد از این منطقه تا ضیابر بدلیل آبگرفتگی مسدود شده و مسیر جایگزین آن، چمثقال به صومعه سراست.به گفته سرهنگ محمدپور ، محور پونل - خلخال بدلیل رانش جاده که از قبل اتفاق افتاده بود و در بارش های کنونی ریزش پل و ریزش کوه نیز به آن افزوده شد ، حتی برای محلی ها نیز  تا اطلاع ثانوی مسدود است.وی با بیان اینکه  روز گذشته در مسیر چینی جان  در محور رودسر - لنگرود آبگرفتگی داشتیم  ، گفت: اکنون این مسیر عادی است و مشکلی وجود ندارد.رئیس پلیس راه فرماندهی انتظامی گیلان  خاطرنشان کرد: در حال حاضر تمامی راه های  اصلی استان باز و ترافیک عادی و روان است اما رانندگان سرعت مطمئنه را رعایت کنند و به جلو توجه کافی داشته باشند.بارش شدید باران که از بعدازظهر جمعه در استان شروع و با شدت و ضعف به تناوب تا کنون در استان ادامه داشته، موجب آبگرفتگی در شهرها ، روستاها و واحدهای مسکونی و وقوع سیلاب و آسیب به راه ها و تخریب چندین دهنه پل و دشواری هایی برای مردم استان شده است. 7296/2007            "}