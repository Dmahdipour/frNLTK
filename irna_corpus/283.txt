{"onTitr":" امام‌جمعه نوشهر:    ","titr":" اتکا به توانمندی‌های داخلی مشکلات کشور را حل می کند","describe":" نوشهر – ایرنا – امام‌جمعه نوشهر با اشاره به دیدار اخیر رهبر معظم انقلاب و سران سه قوه گفت: اگر به توانمندی‌های داخلی متکی باشیم، مشکلات کشور، به‌ویژه معضلات اقتصادی، حل می‌شود.", "text":"به گزارش خبرنگار ایرنا، حجت‌الاسلام محمود مشایخ در خطبه‌های نماز جمعه نوشهر افزود: دشمنان می‌خواهند با تبدیل نارسایی‌های اقتصادی به آشوب، موجودیت نظام جمهوری اسلامی را به خطر بیندازند و نباید اجازه دهیم چنین اتفاقی بیفتد.وی تأکید کرد: کشور ایران قابلیت‌های فراوانی دارد که اگر به‌ درستی شناسایی و از آن استفاده شود، بدون اتکا به بیگانگان می‌توانیم مشکلات اقتصادی را پشت سر بگذاریم.امام‌جمعه نوشهر ادامه داد: امید بستن به خارجی‌ها برای حل مشکلات اقتصادی، کار عاقلانه‌ای نیست زیرا آنان فقط به منافع خود می‌اندیشند.مشایخ اظهار داشت: تمرکز بر تحقق اقتصاد مقاومتی یکی از مهم‌ترین راه‌های عبور از تنگنای فعلی است که باید مورد توجه مسؤولان و مردم قرار گیرد.او گفت: نباید استحکام اقتصادی کشور به گونه‌ای باشد که برای مثال به‌سادگی قیمت ارز و دیگر کالاها به میزان زیادی بالا رود.وی با تأکید بر لزوم توجه به آموزش و پرورش مناسب در مدارس افزود: ما هرچقدر در این زمینه سرمایه‌گذاری کنیم کم است.امام‌جمعهٔ نوشهر بیان کرد: تأثیر برنامه‌های ما برای دانش‌آموزان، درازمدت است و باید بچه‌ها را با تربیت درست، برای آینده آماده کنیم.مشایخ همچنین با اشاره به سیل اخیر در منطقه افزود: با اینکه چند روز قبل از حادثه، هشدارهای لازم داده شده بود، این سیل منجر به خسارات مالی و جانی و تخریب پل کمربندی نوشهر شد.او گفت: در نوشهر هرچند سال یک بار سیل رخ می‌دهد؛ ازاین‌رو نباید اشتباهات گذشته تکرار گردد و با کوتاهی‌ها باید برخورد شود./7517/ 1602/1654            "}