{"onTitr":"","titr":" تفاهم نامه دانشگاه های بوشهر و آلمان اجرایی شد","describe":" بوشهر- ایرنا- رئیس دانشگاه علمی کاربردی استان بوشهر گفت: تفاهم نامه امضا شده با دانشگاه 'اف اچ ام ' آلمان با برگزاری کارگاه آموزشی سه روزه 'مدیریت جهانی کسب و کارهای متمرکز بر صنایع کوچک' اجرایی شد.", "text":"به گزارش ایرنا، حسین اسکندری روز چهارشنبه در گفت و گو با خبرنگاران افزود: هدف از تشکیل چنین کارگاه هایی تبادل علمی با دانشگاه های مهارتی است تا دانش دانشجویان و مدرسان در این زمینه به روز شده و از تجارب کشورهای پیشرفته برای نیازمندی های بومی استان بوشهر استفاده شود.وی اضافه کرد:اجرای این تفاهم نامه  اکنون گام نخست است و در قدم های بعدی دوره های دیگری در مقاطع کاردانی تا دکترای حرفه ای و فوق دکترا نیز برگزار می شود.اسکندری ادامه داد: افزایش تعاملات در عرصه بین الملل از رویکردهای جدی دانشگاه علمی کاربردی استان بوشهر است که نسبت به تحقق آن اهتمام جدی داریم.نماینده دانشگاه ف اچ ام آلمان گفت: همکاری با دانشگاه جامع علمی کاربردی بوشهر و علمی کاربردی پلیمر در زمینه طرح های تحقیقاتی و توسعه ای و عملیاتی کردن پایان نامه های علمی از دیگر برنامه های تفاهم نامه های آتی است.ویدبرگ یادآور شد: زمان اجرای این تفاهم نامه سه ساله است اما دانشگاه اف اچ ام آلمان تمایل دارد این همکاری را در آینده هم ادامه دهد.وی گفت: همچنین این دانشگاه در صورت انعقاد تفاهم نامه در زمینه طرح های دانش بنیان در حوزه های پسماند و محیط زیست حمایت های مالی تا سقف سه میلیون دلار را انجام خواهد داد.دانشگاه اف اچ ام آلمان و دانشگاه علمی کاربردی استان بوشهر چندی پیش تفاهم نامه همکاری در زمینه آموزش و صنعت و تبادل دانشجو و استاد به امضا رساندند.7212/6043            "}