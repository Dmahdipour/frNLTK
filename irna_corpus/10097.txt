{"onTitr":"","titr":" 60 هکتار از زمین های ملی زنجان رفع تصرف شد","describe":" زنجان - ایرنا - مدیرکل منابع‌ طبیعی و آبخیزداری استان زنجان گفت: نزدیک به 60 هکتار از زمین های ملی استان با همت و نظارت یگان حفاظت این نهاد، در سالجاری رفع تصرف شده است.", "text":"خلیل آقاجانلو روز چهارشنبه در گفت وگو با خبرنگار ایرنا افزود: این رفع تصرف ها با 30 عملیات یگان حفاظت انجام شده است.آقاجانلو خاطرنشان کرد: سال گذشته با نظارت و تلاش یگان حفاظت منابع طبیعی استان، حدود 316 هکتار از زمین های منابع طبیعی رفع تصرف شده بود.وی تصریح کرد: ارزش ریالی زمین هایی رفع تصرف شده در سال گذشته، بیش از سه میلیارد ریال برآورد شده است.مدیرکل منابع‌ طبیعی و آبخیزداری استان زنجان تاکید کرد: در مجموع ارزش ریالی زمین های ملی رفع تصرف شده در این مدت زمان قریب 21 میلیارد ریال است.وی به ضرورت و اهمیت حفظ زمین های ملی در استان زنجان اشاره کرد و گفت: طی سالجاری حدود 60 هکتار از مراتع سطح استان طعمه آتش شد، که در صورت توجه ویژه مردم این آمار روند صعودی پیدا نخواهد کرد.این مقام مسئول خاطرنشان کرد: سال گذشته با نظارت یگان حفاظت، حدود 316 هکتار از زمین های منابع طبیعی رفع تصرف شد.آقاجانلو ادامه داد: امسال با تلاش یگان حفاظت و گزارش های مردمی، نزدیک به 80 خودروی در حال تخریب منابع طبیعی این استان توقیف شد.وی افزود: سال گذشته تعداد عملیات های این مجموعه در مبارزه و پیشگیری از تصرف زمین های ملی، 456 مورد بود، که این عملیات ها باعث شد از تصرف حدود چهار هزار هکتار زمین های ملی پیشگیری شود.به گزارش ایرنا، کل زمین های مرتعی، کشاورزی و زراعی استان زنجان 2 میلیون و 200 هزار هکتار است که از این میزان یک میلیون و 200 هزار هکتار شامل مراتع و جنگل ها است.طی سال گذشته 83 دستگاه ماشین آلات سنگین متعرضان به منابع طبیعی توقیف شد.3216/6085            "}