{"onTitr":" فرمانده  انتظامی و دریابانی کیش:    ","titr":" آرامش نیاز امروز جامعه است","describe":" کیش -ایرنا- فرمانده  انتظامی و دریابانی کیش گفت: جامعه ماه از نظر امنیت در شرایطی خوب قرار داد اما با توجه به فشارهای روانی و شرایط اقتصادی نیازمند آرامش فکری  است.", "text":"به گزارش ایرنا، سرهنگ رحیم جهانبخش چهارشنبه شب طی سخنانی در همایش پلیس، امنیت و اصناف افزود: رویکرد دشمن برای رسیدن به اهداف خود برهم زدن آرامش مردم از طریق فشارهای روانی، اقتصادی و بی ثباتی در بازار است  به همین جهت همگان بویژه اصناف، دست اندرکاران امور اقتصادی، مراکز تجاری و بازاریان نقشی مهم و اثرگذار در مقابله با این رویکرد  دشمن برعهده دارند. وی با تشریح ابزار ها و اهداف آمریکا گفت:  امریکا با هدف برهم زدن آرامش جوامع،  دلار را به عنوان ابزار و جریان استیلا جویانه مورد استفاده قرار داده و به دنبال ایجاد حکومت های دست نشانده و مطیع است و از اینگونه حکومتها بشدت حمایت می کند. در این همایش که اصناف بازاریان و تشکل های صنفی و تجاری و مسؤلان جزیره کیش حضور داشتند، فرمانده انتظامی کیش اضافه کرد:  تشکل های صنفی و مراکز تجاری کیش، سنگر دفاع از آرامش اقتصادی و به تبع آن آرامش روحی محسوب می شوند و نقشی مهم در مدیریت و هدایت شرایط فعلی به سمت شرایط مطلوب دارند. جهانبخش در ادامه با اشاره به پیوند آرامش و ثبات بازار با امنیت عمومی و اجتماعی از تعامل و همکاری و اصناف و مراکز تجاری جزیره کیش با پلیس قدردانی و از این همکاری به عنوان سرمایه اجتماعی این جزیره در ابعاد محلی و ملی یاد کرد.وی تصریح کرد: جزیره کیش با قابلیتهای و ظرفیت های اقتصادی، فرهنگی و اجتماعی مسیر تنفس اقتصادی کشور محسوب می شود و بهره برداری هرچه بیشتر از ظرفیت های بی بدیل این جزیره در ابعاد اقتصای، گردشگری و تجاری نیازمند آرامش و ارتباطات وسیع با جهان  و معرفی هرچه بیشتر این ظرفیت ها است.در پایان این همایش  اصناف و تشکل صنفی و تجاری کیش با اهدای لوح تقدیر از فرمانده و پرسنل نیروی انتظامی جزیره کیش تقدیر کردند.  13 تا 19 مهرماه  به عنوان هفته گرامیداشت  نیروی انتظامی  نام گذاری شده است، شعار امسال این هفته «پلیس مقتدر، امین مردم»  بود. فرمانده نیروی انتظامی و پایگاه دریابانی جزیره کیش، هفته گذشته  ضمن اعلام برنامه های گرامیداشت هفته ناجا  گفت : مردم محوری ومردمیاری مهمترین رویکرد و راهبرد اقتدار نیروی انتظامی و رسیدن به اهداف خود مبنی بر افزایش ارتباطات و اعتبار اجتماعی است. رحیم جهانبخش، تصریح کرد: هفته گرامیداشت نیروی انتظامی ، فرصتی مغتنم برای تقویت و تجلی ارتباطات مردمی نیروی انتظامی به عنوان سرمایه اجتماعی و مؤلفه اقتدار است . وی اضافه کرد: اصل مردمداری و مردمیاری در کارکرد و روشهای نیروی انتظامی از ارکان اقتدار پلیس است و محور قرار دادن این اصل یکی از عوامل و مؤلفه های موفقیت، امنیت فیزیکی و آرامش در جزیره کیش است. 1339            "}