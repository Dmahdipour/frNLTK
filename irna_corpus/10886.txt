{"onTitr":" نماینده مجلس در گفت وگو با 'العهد':    ","titr":" ایران فعالیت تروریست ها را در هر نقطه جهان زیر نظر دارد","describe":" تهران - ایرنا - نماینده مجلس شورای اسلامی در گفت وگو با پایگاه خبری 'العهد' با بیان اینکه جمهوری اسلامی ایران در برابر تروریست ها هیچ ملاحظه ای ندارد، افزود: ایران همه فعالیت تروریست ها را در هر نقطه از جهان زیر نظر دارد.", "text":"'ابوالفضل حسن بیگی' در این گفت وگو حمله موشکی سپاه پاسداران انقلاب اسلامی ضد تروریست ها را حاوی چند پیام مهم دانست و تصریح کرد: نخست آنکه نیروهای نظامی و امنیتی ایران ضمن اطلاع از مکان های تمرکز تروریست ها، همه فعالیت های آنها را در هر نقطه از دنیا زیر نظر دارند، از این رو هر اقدامی که آنها بخواهند انجام دهند، جمهوری اسلامی می تواند از آن اطلاع یابد و با آن مقابله کند. وی ادامه داد: پیام دوم آن است که ایران با توجه به امکانات دفاعی خوب، می تواند مراکز تجمع تروریست ها را با موشک های دقیق خود هدف قرار دهد و هرکس بخواهد امنیت ملی را تضعیف کند، باید منتظر نابودی باشد.عضو کمیسیون امنیت ملی و سیاست خارجی مجلس شورای اسلامی افزود: پیام سوم متوجه آمریکایی هایی است که اکنون در دو منطقه شمال و شمال غرب سوریه متمرکز هستند و تروریست ها را حمایت تاکتیکی، لجستیکی، مادی، اطلاعاتی و نظامی می کنند. از این رو تاکید می کنیم که جمهوری اسلامی ایران می تواند از خود دفاع کند و نسبت به کشورهایی که این تروریست ها را حمایت می کنند، هیچ ملاحظه ای ندارد.حسن بیگی پیام چهارم عملیات موشکی علیه تروریست ها را متوجه مردم قهرمان ایران دانست و گفت: نیروهای امنیتی ایران با همه تروریست هایی که مردم بی گناه و امنیت آنها را هدف قرار داده اند، مقابله می کنند.نماینده مردم دامغان در مجلس شورای اسلامی در گفت وگو با پایگاه خبری العهد با تاکید بر اینکه جمهوری اسلامی مانند دوران رژیم گذشته نیست و با قدرت در مقابل آمریکا و عربستان می ایستد، گفت: این ها نباید با دم شیر بازی کنند.وی روابط خوب با کشورهای همسایه را از اولویت های همیشگی ایران عنوان کرد و گفت: ایران همچنین می تواند به تمام کشورها در مقابله با تروریست کمک کند.یگان موشکی نیروی هوافضای سپاه پاسداران انقلاب اسلامی بامداد دوشنبه 9 مهر ماه در عملیاتی با عنوان 'ضربت محرم' و با رمز مقدس 'یا حسین(ع)'، با شلیک 6 فروند موشک بالستیک میان برد از پایگاه های موشکی نیروی هوافضای سپاه در غرب کشور، مقر سرکردگان جنایت تروریستی اهواز در سوریه را هدف قرار داد که در نتیجه این اقدام، افزون بر انهدام زیرساخت های آمادی و انبار ذخیره مهمات تروریست های تکفیری، شمار زیادی از آنها به هلاکت رسیده و یا زخمی شدند.متعاقب این عملیات و به دنبال خروج تروریست ها از مراکز خود و تجمع آنان هفت فروند پهپاد رزمی نیرو هوافضای سپاه پاسداران انقلاب اسلامی، مواضع و مقرهای تجمع و پشتیبانی تروریست های مزدور استکبار جهانی را بمباران کردند.بر اساس اطلاعیه روابط عمومی سپاه پاسداران انقلاب اسلامی، این عملیات موشکی در پی جنایت تروریستی 31 شهریور ماه شهر اهواز در استان خوزستان در جنوب ایران که به شهادت 25 تن و مجروح شدن 69 تن از مردم مظلوم و بی دفاع و نیروهای مدافع میهن اسلامی منجر شد، صورت پذیرفت.سپاه پاسداران انقلاب اسلامی در این اطلاعیه تاکید کرد: امنیت ملت ایران خط قرمز نیروهای مسلح بوده و سپاه پاسداران انقلاب اسلامی در صیانت ازمیهن اسلامی و تامین امنیت و آرامش مردم عزیز از هیچ تلاشی فروگذار نکرده و مشت آهنین خود را همچنان مهیای پاسخ قاطع و کوبنده به هر گونه شرارت و شیطنت دشمنان قرار خواهد داد.خاورم*3224*1071*1436*            "}