{"onTitr":" واکنش نماینده بولیوی در سازمان ملل به استعفای هیلی:    ","titr":" سیاست های آمریکا مخالف چندجانبه گرایی است","describe":" نیویورک- ایرنا- نماینده بولیوی در سازمان ملل متحد از نظر انسانی نسبت به استعفای همتای آمریکایی خود ابراز تاسف کرد اما گفت: آمریکایی ها مخالف چندجانبه گرایی هستند که نمونه آن خروج از برجام است.", "text":"به گزارش خبرنگار ایرنا، ساچا یورنتی که ریاست دوره ای شورای امنیت سازمان ملل را هم برعهده دارد، عصر سه شنبه پیش از نشست غیرعلنی این شورا در جمع خبرنگاران این مطلب را در پاسخ به سوالی درباره استعفای نیکی هیلی مطرح کرد.وی با بیان اینکه این مساله یک تصمیم درون حاکمیتی آمریکا است اما شخصا از شنیدن این خبر متاسف شدم و برای او آینده خوبی آرزو می کنم.نماینده بولیوی در سازمان ملل متحد درباره مخالفت های رئیس جمهوری کشورش با سیاست های آمریکا در نشست 26 سپتامبر شورای امنیت، هم اظهار کرد: ناراحتی من از نظر انسانی است اما همه می دانید که سیاست های ما که رئیس جمهوری بولیوی هم مطرح کرد با سیاست های آمریکا بسیار متضاد است.یورنتی تاکید کرد: این سیاست ها در زمینه های گوناگونی است، سیاست هایی که در حدود 20-30 سال گذشته در خاورمیانه اعمال شده که باعث درگیری بوده است.وی یادآور شد: آنها مخالف چندجانبه گرایی هستند، آنها از توافق هسته ای ایران، از شورای حقوق بشر و از معاهده تغییرات آب و هوایی خارج شدند.نیکی هیلی نماینده فعلی آمریکا در سازمان ملل متحد صبح سه شنبه با حضور در دفتر دونالد ترامپ رئیس جمهوری این کشور از استعفای خود خبر داد.ترامپ هم اعلام کرد استعفای او را پذیرفته است و به زودی جایگزین وی معرفی خواهد شد.اروپام**1429            "}