{"onTitr":"","titr":" تجمع حدود50 نفره مخالفان لایحه CFT مقابل مجلس","describe":" تهران – ایرنا – همزمان با بررسی لایحه الحاق جمهوری اسلامی ایران به کنوانسیون مبارزه با تامین مالی تروریسمCFT در مجلس شورای اسلامی، کمتر از 50 از مخالفان این لایحه دقایقی قبل مقابل ساختمان بهارستان تجمع کردند.", "text":"به گزارش روز یکشنبه خبرنگار پارلمانی ایرنا، تجمع کنندگان که شمار آنان از 50 نفر فراتر نمی رود با در دست داشتن پلاکاردهایی، خواهان تصویب نشدن لایحه کنوانسیون مبارزه با تامین مالی تروریسم هستند.به گزارش ایرنا، هم اکنون در جلسه غیر علنی کمیسیون امنیت ملی مجلس شورای اسلامی این لایحه با حضور نمایندگان دولت و مجلس درحال بررسی است. همچنین نمایندگان مجلس شورای اسلامی از ساعت 8 صبح امروز در جلسه علنی این لایحه را بررسی می کنند.به گزارش ایرنا، دولت برای بهبود جایگاه خود در گروه ویژه اقدام مالی، به تازگی لوایح الحاق ایران به کنوانسیون مبارزه با تامین مالی تروریسم و جرائم سازمان یافته، اصلاح قانون مبارزه با پولشویی و اصلاح قانون مبارزه با تامین مالی تروریسم را برای طی تشریفات قانونی به مجلس ارسال کرده است. گروه اقدام مالی (Financial Action Task Force) یا همان FATF در سال 1989 میلادی از سوی کشورهای گروه 7 شکل گرفت و یک گروه بین دولتی است که هدف توسعه و پیشرفت واکنش بین المللی نسبت به پولشویی را دنبال می کند. گروه بین المللی اقدام مالی (FATF) تیرماه سال 95 و به دنبال اجرای برجام و نیز برخی اقدام های ایران در مبارزه با پولشویی و تامین مالی تروریسم، نام ایران را از فهرست کشورهایی که لازم است علیه آنها اقدام های متقابل اتخاذ شود برای مدت یک سال تعلیق کرد. این گروه در نشست تیرماه امسال خود در والنسیای اسپانیا اعلام کرد که با توجه به پایبندی ایران به تعهدات خود برای شفاف سازی نظام پولی و بانکی، یکسال دیگر به ایران فرصت داد تا اصلاحات قانونی لازم را برای جرم انگاری پولشویی، جرایم سازمان یافته و تامین مالی تروریسم انجام دهد.سیام*9121 * 9122            "}