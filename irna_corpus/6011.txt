{"onTitr":"","titr":" 942 اخلالگر بازار ارز و سکه به پلیس پایتخت احضار شدند","describe":" تهران- ایرنا- رئیس پلیس پایتخت اعلام کرد: 942 سوداگر و اخلالگر بازار ارز و سکه به درخواست بانک مرکزی و با همکاری دستگاه قضا احضار شده اند.", "text":"به گزارش ایرنا ،سردار حسین رحیمی روز یکشنبه در نود و دومین جلسه شورای پنجم شهر تهران با اشاره به برخورد قاطع پلیس با سوداگران ارز و سکه افزود: 147 نفر از دانه درشت ها و مفسدان بازار نیز شناسایی و دستگیر شدند.به گفته وی همچنین 33 انبار بزرگ احتکار کالا طی چند وقت اخیر در تهران کشف شده است.وی با بیان اینکه در 6 ماه نخست امسال 900 محکوم فراری در تهران دستگیر و 442 هزار پرونده در پلیس پیشگیری تشکیل شده است، گفت: در این مدت 600 محکوم فراری نیز شناسایی و دستگیر شدند.به گفته رحیمی ،شهروندان تهرانی 6 میلیون تماس در 6 ماه نخست امسال با سامانه 110 داشتند که ماموران  سه و نیم میلیون بار برای انجام ماموریت از کلانتری ها خارج شدند.رحیمی تاکید کرد: 70 درصد جرایم 6 ماه نخست امسال کشف شده که این از آمار از متوسط بین المللی بالاتر است.** ۳۰ درصد جرایم رانندگی کشور در تهرانرئیس پلیس تهران بزرگ در بخش دیگر سخنان خود گفت که ۳۰ درصد از تخلفات و جرایم راهنمایی و رانندگی کشور در تهران رخ می دهد.رحیمی خاطرنشان کرد: پلیس تلاش می کند در اعمال قانون هدفمند باشد تا مدیون شهروندان نشویم و در این راستا نسبت به سال گذشته شرایط مطلوبتری داریم.وی ادامه داد: پلیس راهور برای رانندگان و راکبان متخلفی که وسیله نقلیه آنها به پارکینگ منتقل شده است کلاس آموزشی برگزار می کند و پس از طی دوره آموزشی مالک می تواند وسیله خود را ترخیص کند.**خودروهای فرسوده به پارکینگ منتقل می شوندرئیس پلیس پایتخت همچنین با اشاره به تذکر یک عضو شورا مبنی بر جمع آوری خودروهای فرسوده کنار خیابان سطح شهر گفت: پلیس آمادگی انتقال این خودروها را به پارکینگ دارد و شهروندان در صورت مشاهده با ۱۱۰ تماس بگیرند.*مشکلات معیشتی بر کارکرد ماموران تاثیر نداشته استرحیمی در بخش دیگر سخنان خود با بیان اینکه نیروی انتظامی مسئول ایجاد نظم و امنیت در جامعه است گفت: باوجود سرمایه گذاری های کلان دشمنان برای برهم زدن نظم و امنیت جامعه با تلاش ماموران انتظامی و دیگر نیروهای امنیتی تیرهای آنها به سنگ خورده است.وی با بیان اینکه به اذعان بسیاری از صاحبنظران امروز بهترین وضع امنیتی در کشور برقرار است، گفت: پلیس از نظر امکانات و معیشت نیروهای خود با مشکلاتی روبرو است اما این موضوع در کارکرد آنها تاثیری نداشته است.رئیس پلیس پایتخت ادامه داد: پلیس با مجرمان قاطع و به صورت تهاجمی برخورد می کند اما رفتار نیروی انتظامی با شهروندان به صورت ایجابی و ارشادی است چرا که نقطه اتکای پلیس اعتماد مردم و مردم محوری است.رحیمی خاطرنشان کرد: تا جایی که مقدور است بزهکاران را با استفاده از توان مشاورهای خود در معاونت اجتماعی پلیس به جامعه بر می گردانیم که با تلاش های انجام شده ۳۳ هزار و ۸۴۲ پرونده را پیش از ارجاع به مراجع قضایی در کلانتری ها به صلح رساندیم.** پلیس همکار و همیار شهرداری تهرانبه گفته رئیس پلیس پایتخت، همکاری نیروی انتظامی با شورای شهر و شهرداری تهران در بهترین وضع ممکن است و روزانه دهها مورد ماموریت از سوی شهرداری به پلیس اعلام می شود.وی همچنین ادامه داد: یکی از بهترین همکاری ها در مدیریت هزاران نفر از دستفروشان شب عید در خیابان های تهران انجام شد.رحیمی تاکید کرد: پلیس برای خدمت رسانی به شهروندان در کنار شهرداری تهران قرار گرفته است.** تسهیلات پلیس برای شهروندان در هفته ناجارئیس پلیس پایتخت همچنین در جمع خبرنگاران گفت که به مناسبت هفته گرامیداشت نیروی انتظامی، پلیس خدمات مضاعفی را به شهروندان  ارایه می کند.وی تشریح کرد: پلیس تسهیلاتی برای مالکان موتور و خودروهایی که بالای یک میلیون تومان خلافی دارند و توقیف شده اند را ارائه می کند تا بتوانند وسایل نقلیه خود را ترخیص کنند.به گفته رحیمی، این تسهیلات و قسط بندی جریمه ها در ستاد ترخیص زنجان و خلیج فارس انجام می شود.رئیس پلیس پایتخت ادامه داد: همچنین واحدهای تشخیص هویت و گذرنامه پلیس نیز با توجه به موضوع اربعین از ساعت ۸ تا 17 عصر به شهروندان به صورت ویژه خدمت رسانی می کنند.تهرام//7247/۹۳۴۳/ 1008            "}