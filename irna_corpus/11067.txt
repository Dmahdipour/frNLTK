{"onTitr":"","titr":" انتخابات انجمن اولیا و مربیان در مدارس کردستان آغاز شد","describe":" سنندج - ایرنا - انتخابات انجمن اولیا و مربیان مدارس شهری و روستایی همزمان با سراسر کشور از روز سه شنبه در مدارس این استان آغاز شده و تا هفته پیوند نیز ادامه دارد.", "text":"رئیس اداره انجمن اولیا و مربیان آموزش و پرورش کردستان در گفت و گو با خبرنگار ایرنا اظهار داشت: تمام مدارسی که دارای حداقل 10 دانش آموز باشند ملزم به برگزاری انتخابات و تشکیل انجمن اولیا و مربیان هستند.محمدایوب فیض پور با بیان اینکه تا 24 مهرماه و آغاز هفته پیوند، انجمن اولیا و مربیان در تمام مدارس تشکیل می شود، افزود: چنانچه برخی مدارس بدلایل موجه قادر به برگزاری انتخابات در این مدت نباشند حداکثر تا پایان مهر ماه می توانند انتخابات را برگزار کنند.وی با اشاره به نحوه انتخاب نمایندگان اولیای عضو انجمن گفت: در مدارس دارای جمعیت دانش آموزی 300 نفر، پنج نفر به عنوان عضو اصلی و سه نفر نیز به عنوان علی البدل انتخاب می شوند.رئیس اداره انجمن اولیا و مربیان آموزش و پرورش کردستان با بیان اینکه با افزایش هر 50 نفر دانش آموز به مدارس یک نفر به اعضای اصلی اضافه می شود، یادآور شد: در مدارسی که بیشتر از 700 نفر دانش آموز دارند تعداد اعضای اصلی 13 نفر خواهد بود.وی تاکید کرد: تعرفه های انتخابات انجمن از سوی آموزش و پرورش استان برای توزیع در مدارس پیشتر به شهرستان ها و مناطق 16 گانه استان ارسال شد.فیض پور گفت: در این انتخابات از میان اولیای دانش آموزان باید افرادی دلسوز و آگاه به عنوان نماینده انتخاب و در طول سال تحصیلی در کنار مربیان مدرسه، مسئولیت برنامه ریزی، اجرا و نظارت را بر عهده گیرند.وی از مدیران مدارس خواست در زمینه برگزاری هر چه بهتر انتخابات تلاش کرده و زمان برگزاری را به گونه ای انتخاب کنند که امکان حضور تمام اولیا وجود داشته باشد.انجمن اولیا و مربیان در مدارس ایران بیش از 70 سال سابقه دارد و در ابتدای تاسیس در سال 1326 نام  انجمن خانه و مدرسه را بر خود داشت.این انجمن به استناد اساسنامه ای که برای آن تنظیم شده، وظایفی از جمله آگاهی بخشی بیشتر به خانواده ها و مربیان‌ در زمینه های ‌رشد و پرورش‌ کودکان‌، نوجوانان‌ و جوانان‌ با توجه‌ به ‌نیازهای آنان‌، تبیین‌ مسئولیت‌ ها و تقویت‌ احساس‌ آن‌ در اولیاء و مربیان‌ نسبت‌ به‌ مسایل‌ پرورشی، ایجاد و تقویت‌ و تحکیم‌ رابطه‌ صمیمی بین‌ اولیا و مربیان ‌و همچنین فرزندان را بر عهده دارد.24 تا 30 مهرماه هفته پیوند اولیا و مربیان نامگذاری شده است. سال تحصیلی جدید در استان کردستان با حضور 290 هزار دانش آموز و بیش از 24 هزار نفر پرسنل در سه هزار و 800 مدرسه با 15 هزار کلاس درس آغاز شده است.7348/9102            "}