{"onTitr":"","titr":" واقعه عاشورا در باغ موزه هنر ایرانی به تصویر کشیده می شود","describe":" تهران-ایرنا- نمایشگاه و کارگاه نقاشی قهوه خانه ای با عنوان «واقعه عاشورا» به مناسبت ایام سوگواری محرم و صفر با حضور سیدمحمدرضا حسینی در باغ موزه هنر ایرانی برگزار می شود.", "text":"به گزارش ایرنا، سیدمحمدرضا حسینی از سال 1366 به صورت حرفه ای هنر نقاشی روی گچ، پتینه و نقاشی قهوه خانه ای را در محضر استاد عباس بلوکی فر آموخت.وی تاکنون بیش از 30 پرده عاشورایی و 50 پرده کوچک با موضوع های مختلف را به تصویر کشیده و در نمایشگاه های انفرادی و گروهی متعددی حضور داشته است.یک فیلم مستند با موضوع نقاشی قهوه خانه ای و با عنوان «راویان عشق» از آثار حسینی ساخته و سال 1396 از شبکه چهار سیما به روی آنتن رفت. آخرین پرده نقاشی این هنرمند با عنوان «واقعه عاشورا» به مناسبت ایام سوگواری محرم و صفر 17مهر تا هفتم آبان ماه در گالری پردیس باغ موزه هنر ایرانی به تصویر کشیده می شود و روز اربعین حسینی با حضور هنرمندان و هنر دوستان رونمایی خواهد شد.علاقه مندان می توانند همه روزه به جز روزهای سه شنبه و پنجشنبه از ساعت 10 تا 17  به تماشای مراحل خلق این اثر بنشینند.باغ موزه هنر ایرانی در چهارراه پارک وی، خیابان شهید فیاضی، خیابان بوسنی هرزگوین، سه راه دکتر حسابی واقع شده است. تهرام/7245//1348            "}