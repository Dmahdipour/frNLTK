{"onTitr":"","titr":" الاخبار: مغرب صدور روادید برای لبنانی ها را متوقف کرد","describe":" تهران - ایرنا - روزنامه لبنانی 'الاخبار' گزارش داد که مغرب پس از تحولات اخیر درباره آنچه ارتباط میان حزب الله و جبهه 'پولیساریو' خوانده شده، صدور روادید برای شهروندان لبنان را متوقف کرده است .", "text":"به نوشته روز دوشنبه این روزنامه لبنانی، مقامات مغرب از زمان متهم کردن حزب الله به حمایت از جبهه پولیساریو در صحرای غربی، از صدور روادید  این کشور برای شهروندان لبنانی را متوقف کرده است .رسانه های مغربی گزارش دادند که مقامات این کشور خواستار صدور بیانیه ای از سوی دولت لبنان در خصوص محکوم کردن دخالت در امور داخلی کشورهای عربی بویژه مغرب شده اند.جبهه پولیساریو سازمان سیاسی - نظامی در صحرای غربی - منطقه ای در شمال غربی آفریقا و جنوب کشور مغرب که این جبهه و پادشاهی مغرب بر سر کنترل آن مناقشه دارند - است. اسپانیا در سال ۱۸۸۳ میلادی صحرای غربی را به قلمرو خود ملحق کرد و این روند ادامه داشت تا اینکه در سال ۱۹۷۳ جبهه پولیساریو تشکیل و این گروه نبرد با دولت مادرید را آغاز کرد.مجمع عمومی سازمان ملل متحد در سال ۱۹۷۵ میلادی از دیوان بین‌المللی دادگستری خواست درباره وضعیت صحرا رای صادر کند. این دادگاه وجود روابط تاریخی بین صحرا با مغرب و موریتانی را تائید، اما وجود رابطه حاکمیت و سیطره قانونی میان آنها را رد کرد. در همین حال، توافق سه گانه مغرب، اسپانیا و موریتانی منجر به خروج اسپانیا شد.پس از خروج اسپانیا از صحرای غربی در سال ۱۹۷۵ میلادی، صحرای غربی به مغرب الحاق شد. این امر با مخالفت شدید نیروهای جبهه پولیساریو مواجه شد و درگیری های شدیدی بین طرفین در گرفت که در سال ۱۹۹۱ میلادی با میانجیگری سازمان ملل، متوقف شده است .جبهه پولیساریو در سال ۱۹۷۶ از تشکیل کشوری به نام جمهوری صحرا به مرکزیت 'العیون' خبر داد که این خود با درگیری هایی در منطقه همراه بود، زیرا مغرب و موریتانی مخالف این امر بودند.مغرب نوعی خودمختاری به صحرای غربی پیشنهاد داده، اما جبهه پولیساریو خواستار برگزاری همه پرسی با نظارت سازمان ملل برای استقلال جمهوری دمکراتیک عربی صحرا است.مقام های مغربی چند ماه پیش مدعی شدند که حزب الله لبنان به جبهه پولیساریو کمک می کند.حزب الله لبنان ادعاهای مغرب مبنی بر حمایت و آموزش جبهه پولیساریو را کاملا تکذیب کرد. حزب الله اعلام کرد: از اینکه مغرب تحت فشارهای آمریکا، اسرائیل و عربستان متوسل به چنین اتهامات باطلی شده و بهتر بود دلایل قانع کننده تری برای قطع روابط می آورد.خاورم**9366**1651            "}