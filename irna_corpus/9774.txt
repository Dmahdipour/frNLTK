{"onTitr":" ستادکل نیروهای مسلح:    ","titr":" نیروی انتظامی مظهر اقتدار و صلابت در برابر اخلالگران است","describe":" تهران- ایرنا- ستادکل نیروهای مسلح در بیانیه ای با گرامیداشت روز نیروی انتظامی آورده است: نیروی انتظامی به عنوان مظهر اقتدار و صلابت در برابر اخلالگران و اغتشاشگران و نماد مهربانی و رحمت در تعامل با مردم شناخته می شود.", "text":"به گزارش ایرنا از مرکز ارتباطات و تبلیغات دفاعی ستادکل نیروهای مسلح، در این بیانیه که روز چهارشنبه منتشر شد آمده است: جایگاه برجسته این نیروی مردمی و متعهد در ایجاد امنیت فراگیر و پایدار اجتماعی و نظم و آرامش عمومی جامعه قابل تقدیر و ستودنی است.ستادکل نیروهای مسلح آورده است: نیروی انتظامی با رویکردهای انقلابی و رفتارهای حرفه ای و متناسب با ماموریت ذاتی و رسالت خطیر خود به عنوان حافظان امنیت، آسایش و آرامش جامعه، جایگاه برجسته و ممتازی در عرصه امنیت اجتماعی و ایجاد فضای بانشاط برای مردم داشته و به عنوان مظهر اقتدار و صلابت در برابر اخلالگران و اغتشاشگران و نماد مهربانی و رحمت در تعامل با مردم شناخته می شوند.این بیانیه می افزاید: نیروی انتظامی با گذر از مقاطع پرفراز و نشیب تاریخ شکوهمند 40 ساله انقلاب اسلامی به یک سازمان کارآمد و موثر برای نظام و جامعه اسلامی تبدیل گشته و امروز با برخورداری از اشراف و تسلط کامل اطلاعاتی و بهره مندی از توانمندی ها و قابلیت های متناسب با مولفه های انتظامی و ضرورت ها و نیازمندی های ماموریتی، توانسته است به عنوان یک نیروی مقتدر نظامی به ایفای نقش خود بپردازد.ستاد کل نیروهای مسلح در بخش دیگری از این بیانیه اضافه می کند: کاهش جرائم جنایی، تصادفات و خسارات، ارتقای مقابله موثر با قاچاق و مواد مخدر، مبارزه قاطع با ناامنی و شرارت و صلابت و جدیت در برخورد با اغتشاشگران و آشوبگران، تقویت امنیت اجتماعی و اخلاقی و بسیاری پیشرفت های چشمگیر دیگر در حوزه های سخت افزاری و نرم افزاری، نیروی انتظامی را به مجموعه ای اقتدارآفرین و نیرویی محکم و باصلابت تبدیل کرده که توانسته رضایت مندی مردم و آسایش و آرامش عمومی جامعه را به دنبال داشته باشد.در این بیانیه با اشاره به تعامل، هماهنگی و هم افزایی نیروی انتظامی با سایر ارگان ها، سازمان ها و نهادهای اطلاعاتی امنیتی و نظامی کشور تصریح شده است: اهتمام و نقش سازنده نیروی انتظامی در تعامل فرابخشی و هم اندیشی و همکاری در دستیابی به الگوها و شیوه های موفق اجرای ماموریت های خطیر محوله از الزامات اجتناب ناپذیری است که بسترهای حرکت پیش رونده و موفقیت های روزافزون این نیرو را فراهم و بیش از پیش تضمین خواهد کرد.این بیانیه با تاکید بر جایگاه حساس نیروی انتظامی در عرصه مقابله با جنگ نرم دشمنان انقلاب اسلامی و ملت ایران خاطرنشان می سازد: در شرایطی که پروژه اهریمنی استکبار جهانی از طریق ترویج ناامنی، اغتشاش، آشوب های خیابانی، تجمعات غیرقانونی و هجمه به بنیان های فکری و اخلاقی جامعه اسلامی و سلب اعتماد و اطمینان مردم به مسئولان نظام با طراحی و هدایت اتاق های فکر نظام سلطه و برخی کشورهای مرتجع منطقه شکل می گیرد، حضور هوشمندانه و توام با بصیرت دلاورمردان نیروی انتظامی برای رویارویی با آن، جهاد مقدسی را رقم زده است که فرجام آن بی تردید، شکست مذبوحانه دشمنان و سرافکندگی عناصر نفوذی و ساده لوح داخلی و اقتدار روزافزون نظام مقدس جمهوری اسلامی ایران خواهد بود.ستاد کل نیروهای مسلح همچنین بر ضرورت حرکت نیروی انتظامی در راستای چشم انداز و راهبردهای تعیین شده و تلاش همه جانبه برای تحقق منویات و انتظارات مقام معظم رهبری و فرماندهی کل قوا تاکید کرده است.اجتمام**7029*1834            "}