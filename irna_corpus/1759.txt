{"onTitr":"","titr":" ادعای اخاذی با سلاح گرم در تبریز رد شد","describe":" تبریز - ایرنا - معاون اجتماعی فرمانده انتظامی آذربایجان شرقی اخبار منتشره مبنی بر اخاذی فردی با سلاح گرم در یکی از باشگاه های بدنسازی تبریز را رد کرد.", "text":"سرهنگ هاشم شعفی روز چهارشنبه به ایرنا گفت: در پی ادعای مدیر یکی از باشگاه های بدنسازی در خصوص اخاذی فردی ناشناس در ساعت ورزشی بانوان این باشگاه، ماموران پلیس به محل اعزام و بررسی های اولیه را آغاز کردند. وی افزود: مدیر باشگاه مدعی است که این فرد با ورود به باشگاه و تهدید 5 میلیون ریال از وی اخاذی کرده و متواری شده است. معاون اجتماعی فرمانده انتظامی آذربایجان شرقی با اشاره به اینکه متهم سلاح گرم به همراه نداشته است، گفت: تلاش پلیس برای دستگیری متهم فراری ادامه دارد. 3071/6120            "}