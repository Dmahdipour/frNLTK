{"onTitr":"","titr":" 110 برنامه هفته ناجا در مرند اجرا می شود","describe":" تبریز-ایرنا- فرمانده انتظامی شهرستان مرند گفت: در طول هفته ناجا تعداد 110 برنامه در شهرستان مرند اجرا می شود.", "text":"سرهنگ کاظم دهقانی روز چهارشنبه در جمع خبرنگاران، افزود: نیروی انتظامی همراه با دیگر نیروهای مسلح همیشه در راه حفظ و حراست از دستاوردهای انقلاب و دفاع از میهن اسلامی آماده بوده است.وی با اشاره به آغاز هفته نیروی انتظامی از روز جمعه 13 مهر، شعار این هفته را «پلیس مقتدر - امین مردم» اعلام کرد و گفت: برگزاری صبحگاه مشترک با حضور ارتش، سپاه و اعضای شورای تامین و شورای اداری، تقدیر از پلیس های نمونه و خانواده های شهدا و جانبازان، برپایی کارگاه های آسیب اجتماعی و فضای مجازی در مساجد و مدارس از جمله برنامه های هفته نیروی انتظامی است.دهقانی با اشاره به دستگیری سارق حرفه ای کف زن در مرند، اظهار داشت: اعضای باند کلاهبرداری که از طریق ارسال پیامک اقدام به انجام 30 فقره کلاهبرداری به مبلغ 3 میلیارد ریال در شهرستان کرده بود، توسط نیروی انتظامی مرند دستگیر شدند.وی از کشف شکلات خارجی قاچاق به ارزش 500 میلیون ریال و دستگیری فردی که اقدام به کلاهبرداری 500 میلیون ریالی از طلافروشان کرده بود  نیز خبر داد و افزود: در رابطه با سارقین خانه باغ نیز در شهرستان مرند تعداد 10 نفر با 100 مورد سرقت دستگیر شدند.فرمانده انتظامی مرند در خصوص بحث احتکار نیز تشریح کرد: در این مورد تاکنون 220 کیسه شکر، 88 حلب روغن مایع 17 کیلویی و 50 جعبه روغن جامد احتکار شده کشف و تحویل دستگاه قضایی شده است.9916/518            "}