{"onTitr":"","titr":" باند قاچاق انسان در هرمزگان متلاشی شد","describe":" بندرعباس- ایرنا- فرمانده انتظامی هرمزگان گفت: اعضای یک باند 14 نفره جعل اسناد و مدارک هویتی و قاچاق انسان توسط پلیس امنیت عمومی استان دستگیر شدند.", "text":"به گزارش ایرنا، سردار عزیزالله ملکی روز چهارشنبه در جمع خبرنگاران افزود: این افراد که شماری از آنان از کارکنان ادارات دولتی یکی از شهرستان های استان هستند، پس از یک ماه عملیات پلیسی و اطلاعاتی دستگیر شدند.رییس پلیس استان ادامه داد: دستگیرشدگان که 3 نفر از آنان زن هستند، به صورت سازمان یافته و با استفاده از مدارک فوت شدگانی که فوتشان به ثبت نرسیده با تبانی برخی کارکنان ادارات متولی، نسبت به تهیه اسناد هویتی جعلی به صورت کاملا حرفه ای اقدام می کردند.به گفته سردارملکی اعضای این باند برای کسانی که قصد خروج غیرقانونی از کشور داشتند و یا اتباع خارجی که قصد اقامت در داخل کشور را داشتند، اسناد و مدارک مورد نیاز را تهیه می کردند.وی اضافه کرد: روش کار این باند بسیار حرفه ای بود و شناسنامه و کارت ملی هوشمند را  بر اساس سن، جنس و چهره افراد تهیه کرده و از متقاضیان مبالغ هنگفتی تا 600میلیون ریال دریافت می کردند.سردار ملکی یادآور شد: از مخفیگاه 14متهم این پرونده که در 4عملیات جداگانه دستگیر شدند، بیش از 350 فقره اوراق هویتی کشف شد.فرمانده انتظامی هرمزگان خاطرنشان کرد: این اوراق شامل شناسنامه، کارت هوشمند ملی، کارت تردد اتباع خارجی و اوراق تایید اشتغال به تحصیل و مدارک تحصیلی، مدارک اتباع ایرانی و خارجی،21 دستگاه تلفن همراه، 2 دستگاه کیس رایانه و یک دستگاه رایانه دستی (لب تاپ)  با برنامه ها و نرم افزارهای جعل اسناد است.سردار ملکی یاد آور شد: تحقیقات درباره این پرونده همچنان ادامه دارد و احتمال دستگیری افراد دیگری در هرمزگان و سایر استان ها وجود دارد.2094 /6048            "}