{"onTitr":"","titr":" مسابقات بدمینتون جوانان پسر کشور در دیواندره آغاز شد","describe":" سنندج - ایرنا - رئیس اداره ورزش و جوانان دیواندره از آغاز دومین مرحله از مسابقات رنکینگ رده سنی جوانان پسر قهرمانی کشور در بخش یک و دو نفره در سالن ورزشی اندیشه این شهرستان خبر داد.", "text":"به گزارش خبرنگار ایرنا، گلاله محمدسلیمی عصر چهارشنبه در مراسم افتتاح این مسابقات اظهار داشت: این دوره از مسابقات با حضور 94 بدمینتون باز از 21 استان کشور برگزار می شود.وی افزود: 82 بازیکن در قسمت یک ‌نفره و 34 تیم بخش دو نفره در قالب 21 تیم از استان های سراسر کشور در این دوره از مسابقات با یکدیگر رقابت می کنند.محمدسلیمی تاکید کرد: همزمان با برگزاری رقابت‌های رنکینگ بدمینتون جوانان، کلاس ارتقای داوری درجه سه به 2 این رشته ورزشی نیز با حضور داوران استان‌های کردستان، تهران، مرکزی، آذربایجان ‌شرقی و آذربایجان ‌غربی برگزار می‌شود.وی یادآور شد: رقابت‌های دومین مرحله رنکینگ بدمینتون جوانان کشور از 18 تا 20 مهر ماه جاری به مدت سه روز در سالن ورزشی اندیشه دیواندره برگزار می شود.شهرستان دیواندره با جمعیت 80 هزار نفری در 85 کیلومتری جنوب غربی شهر سنندج مرکز استان کردستان قرار دارد.7353/9102            "}