{"onTitr":"","titr":" کمبود فضای کتابخانه از مشکلات اساسی در کردستان است","describe":" سنندج - ایرنا - مدیر کل کتابخانه های عمومی کردستان گفت: یکی از مشکلات اساسی در این استان، کمبود فضای کتابخانه ایی است بطوریکه بسیاری از شهرها و روستاها کتابخانه عمومی ندارند.", "text":"به گزارش خبرنگار ایرنا، محمد عبدالملکی روز سه شنبه در شورای فرهنگ عمومی و انجمن کتابخانه های عمومی بانه اظهار داشت: نهاد کتابخانه عمومی تغییراتی در خود ایجاد کرده و برنامه های فرهنگی مرتبط با کتاب و کتابخوانی شامل نشست کتابخوان، جمع خوانی، بلند خوانی، آموزش قصه گویی برای مادران، جلسات نقد کتاب و رونمایی کتاب برگزار می کند.وی افزود: برای افزایش سرانه مطالعه باید دسترسی مردم به کتابخانه ها آسان شود و همه اقشار جامعه از خدمات کتابخانه ای برخوردار شوند.عبدالملکی با بیان اینکه سرانه کتابخانه ها در بانه بسیار پایین است، تاکید کرد: باید با تلاش و همکاری فعالان حوزه فرهنگی سرانه کتابخانه را افزایش دهیم.وی یادآور شد: باید ساختمان های بلا استفاده که در تملک ادارات است شناسایی و در اختیار کتابخانه های عمومی قرار گیرد.عبدالملکی با اشاره به ظرفیت ویژه خیرین در بانه گفت: با توجه به اینکه بانه یک شهر اقتصادی است مهمترین عنصر برای توسعه کتابخانه ها باید استفاده از ظرفیت خیرین باشد.وی با بیان اینکه در تمام دنیا کتابخانه ها کانون توجه مردم و مسئولین هستند، اضافه کرد: باید بخشی از فضاهای عمومی شهر به کتابخانه اختصاص داده شود و تلاش کنیم اوقات فراغت شهروندان را به کتابخوانی سوق دهیم.رئیس نهاد کتابخانه های عمومی بانه نیز با بیان اینکه سرانه فضای استاندارد برای مطالعه به ازای هر 100 نفر هشت متر مربع است، گفت: زیربنای کتابخانه های عمومی بانه یک هزار و 480 مترمربع و سرانه فضای کتابخانه ها به ازای هر 100 نفر یک و یک دهم متر مربع است.صفر حسین زاده افزود: در کتابخانه های عمومی بانه 73 هزار و 824 جلد کتاب وجود دارد که نسبت به نیمه اول سال گذشته 2 و نیم درصد رشد داشته است.وی با بیان اینکه سرانه کتاب برای هر نفر 46 صدم است، اظهار داشت: برای هر 100 نفر در بانه نیم جلد کتاب وجود دارد در حالیکه برابر استاندارد باید به ازای هر 100 نفر چهار جلد کتاب داشته باشیم.حسین زاده با اشاره به اینکه 30 درصد جمعیت باید عضو فعال کتابخانه ها باشند، یادآور شد: اکنون 2 هزار و 559 نفر عضو فعال داریم.وی تاکید کرد: امسال در کتابخانه های عمومی بانه 11 هزار و 87 جلد و در سال گذشته 10 هزار و 84 جلد کتاب به امانت داده شده که امانت دادن کتاب امسال نسبت با پارسال 9.94 درصد رشد داشته است.وی یکی از مهمترین مشکلات کتابخانه های عمومی بانه را کمبود نیروی انسانی عنوان کرد و گفت: هشت نیروی کتابدار در پنج کتابخانه عمومی فعالیت می کنند و کتابخانه شهید نصرالهی و نبی اکرم (ص) به صورت 2 شیفت با این نیروها اداره می شوند.به گزارش ایرنا، نخستین کتابخانه عمومی بانه در سال 1349 تاسیس شد و کتابخانه عمومی تخصصی اداره فرهنگ و ارشاد اسلامی نیز سال 72 ایجاد شد.هم اکنون شهرستان مرزی بانه 5 کتابخانه عمومی دارد که 2 کتابخانه در شهر بانه و 3 کتابخانه در شهرهای تابعه قرار دارند، ساختمان این کتابخانه ها بیش از 35 سال قدمت دارد.شهرستان مرزی بانه با 158 هزار نفر جمعیت در 270 کیلومتری غرب سنندج مرکز استان کردستان واقع شده است.7496/9102            "}