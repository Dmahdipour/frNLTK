{"onTitr":" امام جمعه اهل سنت اینچه برون:    ","titr":" مردمی بودن مهمترین ویژگی مرزبانان گلستان است","describe":" گنبدکاووس - ایرنا - امام جمعه اهل سنت شهر مرزی اینچه برون گنبدکاووس با تجلیل از تلاش ها و خدمات نیروهای مرزبانی در این منطقه محروم، مردمی بودن را مهمترین ویژگی پرسنل این یگان نظامی دانست.", "text":"به گزارش خبرنگار ایرنا، آخوند مدد هوشمند شنبه شب درنشست فرمانده مرزبانی گلستان و فرمانده هنگ مرزی اترک گنبد با علما، ریش سفیدان، دهیاران، اعضای شوراها و مرزنشنیان بخش داشلی برون، گفت: حضور نیروهای مرزبانی در بین مردم و پیگیری مسائل و مشکلات آنان، از برکات انقلاب اسلامی است.وی افزود: نیروهای مرزبانی دراین منطقه لباس خدمت پوشیده اند و انصافا از هیچ کوششی برای کمک به حل و فصل مسایل و مشکلات مرزنشنیان و یا پیگیری آن دریغ نمی کنند.آخوند هوشمند اضافه کرد: امنیت و آرامش موجود در جامعه بویژه مناطق مرزی در سایه تلاش نیروهای مرزبانی و دیگر نیروهای مسلح تحت امر فرماندهی کل قوا حضرت آیت الله خامنه ای است. وی گفت: ما باید قدردان این امنیت و آرامش و نظام جمهوری اسلامی باشیم و برای تقویت و حفاظت آن در مقابل توطئه های دشمنان، بیش از پیش وحدت و همدلی خود را حفظ کنیم.امام جمعه اهل سنت شهر اینچه برون، مرزنشنیان و مرزبانان را به دو بال یک پرنده تشبیه کرد و اظهار داشت: این دو بال بایستی در کنار هم از مرزهای کشور در برابر دشمنان صیانت کنند.به گزارش ایرنا، فرمانده هنگ مرزی اترک گلستان نیز دراین مراسم با قدردانی از همراهی و مشارکت خوب مرزنشینان با نیروهای مرزبانی، گفت: این همراهی بی نظیر باید الگویی برای دیگر مناطق مرزی کشور قرار گیرد.سرهنگ محمدرضا سراوانی افزود: مرزبانی همواره در کنار مرزنشنیان است زیرا اعتقاد دارد که تنها در سایه همراهی و مشارکت این دو، امنیت پایدار محقق می شود.وی به مشکلات مرزنشنیان در گذر مرزی نیز اشاره کرد و گفت: قبلا مرزنشنیان تا شعاع 45 کیلومتری قادر به تردد در کشور ترکمنستان بودند اما این کشور از چند سال پیش، به صورت یکجانبه این محدوده تردد را لغو کرد. سرهنگ سراوانی اضافه کرد: این مشکل باید از طریق وزارت امور خارجه و روابط دیپلماتیک رفع شود که در این خصوص پیگیری های لازم انجام شده اما کشور همسایه همچنان در این حوزه سخت گیری می کند.وی به ابلاغ رعایت حریم امنیتی مرز ازسوی وزارت کشور نیز اشاره کرد و گفت: درحوزه این یگان نظامی 35 کیلومتر خط مرزی تا شعاع 50 متر مشمول این قانون می شود که فعلا در مرحله اطلاع رسانی به مرزنشنیان و کشاورزان است.فرمانده هنگ مرزی اترک گلستان ادامه داد: تلاش می شود، کشاورزانی که به دلیل عقب نشینی حریم امنیتی مرز، دچار خسارت می شوند، خسارت آنان جبران شود اما رعایت این قانون الزامی است و در همه کشورها نیز اعمال می شود.به گزارش ایرنا، دراین مراسم به سوالات حاضرین توسط فرمانده مرزبانی گلستان نیز پاسخ داده شد.هنگ مرزی اترک گلستان، مسئولیت حراست از مرزهای زمینی جمهوری اسلامی ایران با کشور ترکمنستان را درمحدوده این استان به طول تقریبی 350 کیلومتر برعهده دارد و مقر آن در شهرستان 350 هزار نفری گنبدکاووس واقع درشرق گلستان است./3039/1860            "}