{"onTitr":"","titr":" مجلس امروز جلسه علنی نداشت","describe":" تهران - ایرنا - مجلس شورای اسلامی امروز - سه شنبه- به دلیل برگزاری چهار ساعته جلسه غیر علنی درباره موضوعات اقتصادی کشور و وضعیت بازار، جلسه علنی نداشت.", "text":"به گزارش خبرنگار پارلمانی ایرنا، نمایندگان مجلس امروز سه شنبه و در اقدامی بی سابقه 4 ساعت جلسه غیر علنی برگزار کردند و در این جلسه با حضور محمد باقر نوبخت رییس سازمان برنامه و بودجه، محمود حجتی وزیر جهاد کشاورزی، معاون اقتصادی وزیر صنعت، معدن و تجارت و رییس سازمان تعزیرات حکومتی گزارشی از وضعیت اقتصادی کشور و نحوه کنترل بازار، وضعیت کالاهای اساسی مردم به نمایندگان ارائه شد.جلسه غیر علنی مجلس به ریاست مسعود پزشکیان نایب رییس اول مجلس به مدت 4 ساعت به طول انجامید و نهایتا بهروز نعمتی سخنگوی هیات رییسه در جمع خبرنگاران حاضر شد و توضیحاتی در مورد این جلسه به خبرنگاران ارائه کرد.محمدعلی وکیلی عضو هیات رییسه مجلس نیز اعلام کرد: قرار بود دولت وزیران پیشنهادی برای چند وزارتخانه را امروز به مجلس معرفی کند اما گویا برخی نمایندگان خواهان سرکشی به حوزه های انتخابیه در هفته آینده بودند، از این رو بنا شد که دولت امروز وزیران پیشنهادی را به مجلس معرفی نکند.وی گفت: از این رو مجلس هفته آینده جلسه علنی نخواهد داشت و نمایندگان برای سرکشی به حوزه های انتخابیه می روند.سیام*9121**1058**1535            "}