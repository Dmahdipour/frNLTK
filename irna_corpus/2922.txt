{"onTitr":"","titr":" 2 دستگاه آمبولانس به ناوگان اورژانس هرمزگان اختصاص یافت","describe":" بندرعباس- ایرنا- رییس دانشگاه علوم پزشکی و خدمات بهداشتی و درمانی هرمزگان گفت: از 120 دستگاه آمبولانس پیشرفته ای که امروز در گمرک باهنر ترخیص شد، دو دستگاه به ناوگان اورژانس استان اختصاص یافت.", "text":"دکتر سید حسین داودی عصر سه شنبه در گفت و گو با ایرنا اظهار داشت: امروز مراسم رونمایی از 400 دستگاه آمبولانس جدید وارداتی طی مراسمی به صورت ویدیو کنفرانس و با حضور وزیر بهداشت در گمرک شهید باهنر بندرعباس برگزار شد.وی افزود: از این شمار آمبولانس ، 120 دستگاه آن طی امروز ترخیص شد، که دو دستگاه آن به هرمزگان اختصاص یافته است.دکتر داودی خاطرنشان کرد: 280 دستگاه دیگر از این 400 دستگاه امبولانس طی 14 روز آینده از گمرک باهنر ترخیص خواهد شد که قرار است پنج دستگاه از آن به ناوگان اورژانس هرمزگان اختصاص یابد.رییس دانشگاه علوم پزشکی هرمزگان تصریح کرد: این آمبولانس ها مخصوص مناطق سخت گذر و برفی است که سهمیه استان با توجه به شرایط آب و هوایی آن تعیین شده است.دکتر داودی بیان داشت: در برنامه طرح تحول سلامت 60 دستگاه آمبولانس به این استان اختصاص یافته که 20 دستگاه آن پارسال به ناوگان اورژانس هرمزگان اضافه شد و مابقی نیز تا پایان امسال افزوده می شود.**140 دستگاه آمبولانس در ناوگان اورژانس هرمزگان فعال استرییس مرکز اورژانس هرمزگان در حاشیه برگزاری مراسم رونمایی از 400 دستگاه آمبولانس جدید به خبرنگار ایرنا اظهار داشت: هم اکنون 140 دستگاه آمبولانس در استان مشغول به فعالیت است که شماری از آنها فرسوده هستند.دکتر محمود حسین پور بیان داشت: با اضافه شدن آمبولانس های جدید و پیشرفته ، آمبولانس های فرسوده از مدار فعالیت خارج خواهد شد.وی افزود: هم اکنون 66 پایگاه اورژانس با 430 نیرو در هرمزگان فعال است که راه اندازی 17 پایگاه دیگر در دستور کار است.مراسم رونمایی و توزیع 700 دستگاه آمبولانس وارداتی و ساخت داخل روز سه شنبه 17 مهرماه طی مراسمی با حضور وزیر بهداشت ، درمان و آموزش پزشکی و رییس سازمان اورژانس کشور و جمعی دیگر از مسوولان به صورت ویدئو کنفرانس در شرکت ایران دیزل خودرو در تهران و گمرک شهید باهنر در بندرعباس برگزار شد.از این شمار 400 دستگاه آمبولانس وارداتی و 300 دستگاه نیز تولید شرکت ایران دیزل خودرو است. 120 دستگاه از آمبولانس های وارداتی امروز در گمرک شهید باهنر بندرعباس ترخیص شد.7198/6048            "}