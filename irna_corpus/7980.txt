{"onTitr":" امام جمعه اهل سنت کرمانشاه:    ","titr":" مسئولان از حقوق ملت در برابر اختلاس گران و محتکران دفاع کنند","describe":" کرمانشاه - ایرنا - امام جمعه اهل سنت کرمانشاه با اشاره به انتظارات مردم از مسئولان به وظایف و مسئولیت های مهم مدیران دولتی در شرایط کنونی پرداخت و دفاع از حقوق ملت در مقابل محتکران، گرانفروشان، اختلاس گران و رانتخواران را مبحثی جدی و ضروری در مدیریت اجتماعی دانست.", "text":"به گزارش خبرنگار ایرنا؛ ماموستا مُلا محمد محمدی در خطبه های نماز جمعه این هفته کرمانشاه در مسجد جامع امام شافعی، همه افراد جامعه را دارای مسئولیت های قراردادی و ذاتی دانست و افزود: پذیرفتن این مسئولیت ها وظیفه شرعی هر فردی است.وی مسئولیت های متقابل والدین و فرزندان و توجه ویژه به آن را مهم و نگاه دارنده هسته اولیه اجتماع دانست و از برخی سستی ها و در بنیان خانواده ها و فرار از مسئولیت های عاطفی از سوی فرزندان انتقاد کرد.خطیب جمعه اهل سنت کرمانشاه در ادامه با اشاره به بیانات صریح و روشن رهبر معظم انقلاب در جمع بسیجیان، گفت: امروز تک تک افراد جامعه برای مقابله با حربه های دشمن مسئول هستند و با اعتماد به نفس و فهم درست تهدیدات دشمن و اتکا به توانایی ها در جبهه ای جدید مردانه مبارزه کنند.او جوانان را بخش بزرگی از جامعه دانست که می توانند با هوش، توانایی و استعداد منحصر به فرد خود در شرایط کنونی تاثیرگذار باشند.وی همچنین از مسئولان خواست از این نیروی عظیم به درستی استفاده کنند و زمینه های بروز توانایی های آنان را فراهم کنند و با کسانی که در زمینه ترویج یاس و ناامیدی جوانان را در دستور کار دارند با شدت و جدیت برخورد کنند.امام جمعه اهل سنت کرمانشاه از آشفتگی هایی که شایعات بی اساس در جامعه ایجاد کرده انتقاد کرد و از مردم خواست با مشورت و صبر با مسائل برخورد کنند تا با کمبودها مواجه نشوند و فضای روانی جامعه متشنج نشود.ماموستا محمدی تاکید کرد که اقلام اساسی مورد نیاز مردم باید از سوی دولتمردان تهیه شده و کمبودها ریشه روانی و شایعه دارد.3033/8068            "}