{"onTitr":"","titr":" نخستین جشنواره ورزش و محیط زیست برپا می شود","describe":" تهران- ایرنا- رئیس کمیسیون ورزش و محیط زیست کمیته المپیک از برپایی نخستین جشنواره ورزش و محیط زیست در مهر ماه جاری خبر داد و گفت: محیط زیست رکن سوم جنبش المپیک است و باید در تمامی فعالیت‌های ورزشی حضوری فعال داشته باشد.", "text":"به گزارش ایرنا، «مهرافزا منوچهری» روز سه شنبه در گفت و گو با خبرنگاران درباره برپایی نخستین جشنواره ورزش و محیط زیست افزود: این جشنواره 25 مهر ماه جاری در آکادمی ملی المپیک برگزار می شود.وی گفت: فراهم کردن محیط سالم برای ورزشکاران مهم تلقی می شود زیرا یک ورزشکار حرفه‌ای 20 برابر بیشتر از یک فرد عادی در محیط‌ های ورزشی تنفس می‌کند و اگر این محیط ‌ها آلوده باشند 20 برابر بیشتر متضرر خواهند شد. رئیس کمیسیون ورزش و محیط زیست در توضیح جزئیات این جشنواره گفت: در این زمینه از تعدادی از انجمن‌ها، سازمان های مردم نهاد (سمن‌ها) و فدراسیون‌هایی که در کنار ورزش فعالیت‌های زیست‌محیطی دارند، تجلیل می شوند و در حاشیه آن 9 کارگاه آموزشی برپا خواهد شد.سازمان‌های المپیک، آلاینده‌های غذایی، چالش‌ها و غذاهای ارگانیک برای ورزشکاران، حصول و ضوابط بهداشت استخرها در مجموعه‌های ورزشی، ملاحظات محیط زیست در رویدادهای ورزشی، حصول کاربردی آموزش و ورزش و محیط زیست در مدارس ویژه‌ نوجوانان، بهداشت هوا در مجموعه ورزشی، نظارت و بازرسی در فضاها و اماکن ورزشی، ارزیابی و ممیزی ریسک در مجموعه های ورزشی و روش‌ها و تکنیک‌های بهره مندی از رویدادهای ورزشی و شخصیت‌های ورزشی در جهت حفظ محیط زیست 9 کارگاه آموزشی در این جشنواره هستند.به گفته مهرافزا در کنار برنامه ها، از 300 دانش‌آموز دختر و پسر برای حضور در این جشنواره دعوت شده است و فدراسیون های شمشیربازی، تنیس روی میز، تنیس خاکی، بدمینتون، ‌والیبال و ‌بسکتبال به این دانش آموزان آموزش می دهند. وی گفت: البته در برپایی این جشنواره کمیسیون ورزش و محیط زیست کمیته المپیک نظارت مستقیمی روی این مسئله ندارد و وظیفه این کار بر عهده بهداشت و محیط زیست وزارت بهداشت، درمان و آموزش پزشکی است. اما در هر کدام از فدراسیون‌های ورزشی یک نماینده از محیط زیست حضور دارد که فعالیت‌های زیست محیطی آن فدراسیون را هدایت می‌کند. رئیس کمیسیون ورزش و محیط زیست افزود: ورزشکاران به عنوان الگوهای موثر در جهان می‌توانند در قالب سفیران در بخش محیط زیست معرفی شوند.ورزشی**9250**1597            "}