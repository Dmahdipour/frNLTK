{"onTitr":"","titr":" فعالان صنایع دستی سبزوار 15 میلیارد ریال تسهیلات گرفتند","describe":" سبزوار- ایرنا- رئیس اداره میراث فرهنگی، صنایع دستی و گردشگری سبزوار گفت: ظرف شش ماه نخست امسال 15 میلیارد ریال تسهیلات قرض الحسنه در قالب 14 طرح به فعالان صنایع دستی و گردشگری در این شهرستان پرداخت شد.", "text":"سیدرضا حسینی روز پنجشنبه در گفت و گو با خبرنگار ایرنا افزود: این تسهیلات با کارمزد چهار درصد برای حمایت و رونق صنایع دستی در رشته های تولیدات چرمی، معرق، گلیم بافی، زیورآلات سنتی و تذهیب پرداخت شده است. وی به تولید 15 نوع صنایع دستی منحصر به فرد در سبزوار اشاره و بیان کرد: هم اینک 30 رشته در حوزه صنایع دستی این شهرستان با فعالیت 150 استادکار دارای پروانه، مشغول فعالیت هستند.رئیس اداره میراث فرهنگی، صنایع دستی و گردشگری سبزوار همچنین یکی از مطالبات فعالان صنایع دستی را پوشش بیمه ذکر و بیان کرد: در همین چارچوب تفاهمنامه ای بین اداره میراث فرهنگی و صندوق بیمه روستایی وعشایر منعقد شده و تاکنون30 هنرمند برای بیمه معرفی شدندمنبت کاری، معرق چوب، معرق کاشی، زیورآلات سنتی، خراطی، مسگری، تذهیب، سوزن دوزی، رنگرزی، تور بافی، تنور مالی، پشم ریسی، قلم زنی و جاجیم بافی از صنایع دستی سنتی شناسایی شده در شهرستان سبزوار هستند. سبزوار در فاصله 230 کیلومتری غرب مشهد قرار دارد.8145/7495/1858            "}