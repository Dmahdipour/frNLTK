{"onTitr":"","titr":" اختلاف بر سر تشکیل انجمن آموزشگاه های آزاد اهواز","describe":" اهواز - ایرنا - اختلاف 2 گروه از نمایندگان آموزشگاه های آزاد در اهواز برای تشکیل انجمن آموزشگاه های آزاد این شهر، باعث انجام تجمع و اعتراض جداگانه از سوی این 2 گروه برای رسیدن به خواسته خود شده است.", "text":"به گزارش ایرنا روز یکشنبه حدود 30 نفر از نمایندگان آموزشگاه های آزاد اهواز که بیشتر از اعضای انجمن قدیم آموزشگاه های آزاد اهواز هستند در اعتراض به آنچه که تایید نشدن انتخابات این انجمن از سوی اداره کل تعاون، کار و رفاه اجتماعی خوزستان که در مرداد ماه امسال برگزار شد، عنوان کردند در مقابل این اداره کل تجمع کردند.افراد معترض با نشستی که امروز با مدیر کل تعاون، کار و رفاه اجتماعی خوزستان تشکیل دادند مقرر شد که نماینده ای از وزارت تعاون، کار و رفاه اجتماعی برای رسیدگی به این موضوع در هفته جاری در اهواز حضور یابد.معاون روابط کار اداره کل تعاون کار و رفاه اجتماعی خوزستان در گفت و گو با خبرنگار ایرنا بیان کرد: انجمن قدیم آموزشگاه های آزاد اهواز زمانی که منحل شد طبق قانون به مدت 6 ماه فرصت داشت که برای برگزاری انتخابات و تشکیل انجمن جدید اقدام کند که پس از 9 ماه اقدام کردند و در نهایت انتخابات این اعضا در مرداد برگزار شد.احمد شجیرات گفت: انتخاباتی که در مرداد برگزار شد بین 2 گروه و بدون حضور تمامی نمایندگان آموزشگاه های آزاد در یک جلسه بود؛ طبق قانون تمامی نمایندگان آموزشگاه آزاد برای تشکیل انجمن باید در یک مجمع عمومی برای انتخابات حضور یابند به همین منظور و به دلیل اختلافاتی که ایجاد شد این انتخابات از سوی اداره کار خوزستان منحل اعلام و تایید نشد.وی افزود: برای دومین بار در نهم مهر جاری برای برگزاری انتخابات به اعضای انجمن قدیم فرصت داده شد که متاسفانه در زمان مقرر انتخابات انجام نگرفت.شجیرات بیان کرد: به گروه دومی که از اعضای جدید برای تشکیل انجمن درخواست داده بودند در تاریخ پنجم آبان زمان داده شد و با توجه به تجمع امروز اعضای انجمن قدیم از وزارت خانه درخواست اعزام یک نماینده برای رسیدگی به این موضوع در هفته جاری شدند.معاون روابط کار اداره کل تعاون کار و رفاه اجتماعی خوزستان افزود: طبق قانون برای برگزاری انتخابات باید تمامی نمایندگان آموزشگاه های آزاد در جلسه حضور داشته و رای دهند.هم اکنون بیش از 160 آموزشگاه آزاد در اهواز وجود دارد.** لزوم رسیدگی بیشتر به مشکلات امور صنفی آموزشگاه های آزادیکی از این تجمع کنندگان نیز در حاشیه این اعتراض در گفت و گو با خبرنگار ایرنا بیان کرد: ما خواستار رسیدگی بیشتر از سوی اداره کار ، تعاون و رفاه اجتماعی خوزستان، به امور صنفی آموزشگاه های آزاد اهواز هستیم.مهرداد کیکاووسی افزود: پس از منحل شدن انجمن قدیم آموزشگاه های آزاد اهواز خواستار تشکیل انجمن جدید هستیم که در مرداد گذشته برگزار شد.وی گفت: تعدادی از نمایندگان آموزشگاه های آزاد اهواز خواستار برگزاری دوباره انتخابات، و تغییر اعضای هیات رییسه این انجمن هستند و اداره کار با این موضوع موافقت کرده که با عملکرد اداره کار در این مورد اعتراض داریم.یکی از نمایندگان آموزشگاه های آزاد اهواز که در گروه دیگر تشکیل این انجمن فعالیت دارد در گفت و گو با خبرنگار ایرنا بیان کرد: با نحوه انتخابات اعضای انجمن قدیم آموزشگاه های آزاد اهواز که در مرداد برگزار شد مخالف هستیم.عباس طاهری اضافه کرد: در این انتخابات،تعدادی از نمایندگان آموزشگاه های آزاد اهواز شرکت نداشتند و این انتخابات بدون حضور تمامی نمایندگان آموزشگاه های آزاد برگزار شد.وی گفت: خواستار برگزاری انتخابات انجمن آموزشگاه های آزاد اهواز در یک مجمع عمومی هستیم.7158/ 6037            "}