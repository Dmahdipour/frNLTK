{"onTitr":" معاون امور اجتماعی بهزیستی یزد :    ","titr":" توزیع یک وعده‌غذای گرم در روستا مهدهای اردکان آغاز شد","describe":" یزد - ایرنا - معاون امور اجتماعی اداره کل بهزیستی استان یزد بابیان اینکه طرح توزیع یک وعده‌غذای گرم در روستا مهدهای اردکان آغاز شد، گفت: به همین مناسبت مراسم نمادینی با حضور مسئولان این شهرستان در مهدکودک روستای ترک آباد برگزار شد .", "text":"به گزارش ایرنا جمال پایدار روز سه‌شنبه در حاشیه برگزاری این طرح در اردکان به خبرنگاران افزود: در سومین روز هفته ملی کودک شاهد شروع طرح یک وعده‌غذای گرم در مناطق روستایی و محروم شهرستان‌های استان باشیم . وی اضافه کرد: این طرح اساسی می‌تواند در پیشرفت جسمی کودکان در سن کم مؤثر باشد و در آینده هم فرهنگ استفاده از غذای خوب و مفید ادامه خواهد یافت. پایدار بابیان اینکه این طرح ملی در 120 روستا مهد مناطق محروم استان آغاز شد، بیان کرد: 2 هزار و 575 کودک از مزایای این طرح بهره‌مند خواهند شد و تا 120 روز ادامه خواهد داشت . معاون امور اجتماعی بهزیستی استان یزد یادآور شد: طرح یادشده با همکاری این اداره کل و مراکز بهداشتی استان و شوراها در روستاها به نحو بسیار مطلوب آغاز شد و انتظار می‌رود به بهترین نحو پایان یابد . به گفته پایدار اجرای طرح یک وعده‌غذای گرم از پانزدهم مهرماه جاری در سراسر کشور شروع‌ شد و تا اسفندماه ادامه دارد . همچنین معاون سیاسی، امنیتی و اجتماعی فرمانداری اردکان افزود: بهزیستی با این طرح به دنبال آموزش و همچنین غنی‌سازی غذای مصرفی کودکان و خانواده‌ها و مبارزه علیه سوءتغذیه در کودکان به‌عنوان نسل آینده جامعه است. رقیه کرمانیان افزود: در صورت تأمین و ارتقا سلامت کودکان به‌طورقطع، در آینده شاهد حضور افراد سالم در بدنه خدمت‌رسانی جامعه خواهیم بود. در استان یزد افزون بر 120 روستا مهد وجود دارد که 2 هزار و 575 کودک در این مهدها نگهداری می‌شوند. سال گذشته نیز 2 هزار و 239 نفر از مزایای این طرح استفاده کردند. 16 مهدکودک شهری و روستایی و یک آدینه مهد تحت نظارت بهزیستی اردکان فعالیت دارد که در این مهدها بیش از 420 کودک و نوباوه ثبت‌نام‌شده‌اند. مرکز شهرستان 98 هزارنفری اردکان در 60 کیلومتری شمال شهر یزد قرار دارد. 7544/ 2047/            "}