{"onTitr":"","titr":" درخواست قهرمان بازی های پاراآسیایی از وزیر بهداشت","describe":" جاکارتا- ایرنا- دارنده 2 مدال طلا و برنز بازی های پاراآسیایی 2018 اندونزی از وزیر بهداشت درخواست کرد تا به ازای هر 2 مدالش، 2 آمبولانس در اختیار اورژانس زرین شهر اصفهان قرار دهد.", "text":"به گزارش خبرنگار اعزامی ایرنا به جاکارتا، علیرضا مختاری که در مساباقت دو و میدانی صاحب 2 مدال طلا و برنز شده بود، با بیان اینکه درخواستی از وزیر بهداشت دارد، گفت: اصلیت من اصفهانی است و از توابع شهرستان زرین شهر هستم اما متاسفانه این منطقه به لحاظ تجهیزات پزشکی و داشتن آمبولانس با سختی روبرو است. وی افزود: درخواستی از وزیر بهداشت دارم؛ در این دوره 2 مدال گرفتم که هر 2مدال را می دهم و به جای آن 2 تا آمبولانس به روستای همام از توابع شهرستان زرین شهر بدهند؛ تا وضعیت اورژانس بهبود پیدا کند.دارنده مدال طلای بازی های پاراآسیایی اندونزی درباره کسب مدال برنز مسابقات پرتاب دیسک، گفت: از سال 2014 که در اینچئون 2 مدال طلا در پرتاب وزنه و پرتاب دیسک گرفتم توقع داشتم که در این دوره هم این مدال ها را تکرار کنم اما نشد. بدنم سنگین بود و نتوانستم به میزان کافی آماده شوم.مختاری ادامه داد: معمولا قبل از مسابقه اندکی زودتر در ورزشگاه حاضر می شوم تا بتوانم خودم را با شرایط ورزشگاه وفق دهم اما متاسفانه این بار نتوانستم این کار را انجام بدهم. شاید یکی از دلایل شکستم همین بود. وی درباره کسب مدال طلا در رشته پرتاب وزنه هم گفت: از دیروز که مسابقات پرتاب دیسک شروع شد، رقابت خودم را شروع کردم اما امروز نسبت به دیروز بسیار بهتر بودم. امروز هم طلا گرفتم و هم رکوردی را شکستم که 15 سال بود جابه جا نشده بود. این رکورد از 15 سال پیش در اختیار یک ورزشکار مکزیکی بود.دارنده مدال طلای بازی های پاراآسیایی با اشاره به میزبانی اندونزی هم ادامه داد: گرما و غذا در اندونزی به هیچ وجه به ما نساخت. البته اندونزی کشور خوبی است اما در بعضی از موارد میزبان ضعیف عمل کرد و همین برای مشکل ساز شد.** عظیمی:نه از عملکرد خودم راضی هستم نه از میزبانی اندونزیهمچنین اسدالله عظیمی قدیمی ترین عضو تیم ملی دو و میدانی در بازی های پاراآسیایی درباره حضورش در جاکارتا گفت: در مسابقات پرتاب وزنه به مدال نقره رسیدم. خوشبختانه در این کلاس مدال طلا و نقره به ایران رسید که همین نکته برای ما خیلی مهم بود اما با این حال توقع داشتم که بسیار بهتر از این کار کنم.عظیمی همچنین ادامه داد: البته من نه از خودم راضی هستم و نه از میزبانی اندونزی اما با این حال باید بگویم که همه تلاشم را کردم تا بتوانم بهترین مدال را بگیرم اما به هر حال همیشه کم و کاستی های در مسابقات وجود دارد که این بار هم حتما مشکلاتی وجود داشته که باید در آینده به فکر رفع آنها بود.ورزشی**ع.ک**2052**9129            "}