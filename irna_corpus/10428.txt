{"onTitr":"","titr":" مهمترین عناوین خبری ایرنا از شامگاه سه شنبه تا صبح چهارشنبه","describe":" تهران-ایرنا-برهم صالح رئیس جمهوری عراق شد،سوریه به اس 300 مجهز شد،ابراز نگرانی آمریکا از تحویل اس 300 به سوریه،عادل عبدالمهدی مامور تشکیل کابینه عراق شد،پمپئو به آسیا می رود،ظریف: استفاده از دلار در تجارت دوجانبه رو به کاهش است ازمهمترین خبرهای 12ساعت گذشته ایرنا بود.", "text":"اخبار داخلی*********تهران-سخنگوی وزارت خارجه ایران گفت: در بسیاری از نقاط دنیا خشونت بی محابایی را شاهدیم که دامن زنان و کودکان بی گناه را گرفته است. اندیشه خشونت پرهیزی گاندی دقیقا همان چیزی است که امروز به آن نیازمندیم. تهران-رئیس اتاق تعاون ایران گفت: ما به دنبال گرفتن پول از دولت و مجلس شورای اسلامی نیستیم فقط می خواهیم قوانینی که برای تعاونی ها تصویب شده است به اجرا دربیاید. دوحه-&#39;والدو ویرا&#39; سرمربی تیم السد قطر با بیان اینکه بازی بسیار مشکلی در مقابل تیم فوتبال پرسپولیس داشته است،گفت: تیم ایرانی با قدرت بدنی خود راه های نفوذ ما را بسته بودند. دوحه-&#39;زلاتو ایوانکوویچ&#39; مربی تیم پرسپولیس بعد از پیروزی شیرین مقابل تیم السد قطر گفت: اگر چه السد مالکیت بیشتری در میدان داشت اما تیم ما با دوندگی زیاد تیم السد قطر را غافلگیر کرد. رشت-عملیات روسازی بتنی (اسلب ترک) پل منجیل به دست متخصصان ایرانی و با زحمات شبانه روزی مهندسان، تکنسین های فنی و کارگران شرکت خدمات مهندسی خط و ابنیه فنی راه آهن به اتمام رسید. بندرعباس-2 فروند زیردریایی کلاس غدیر با حضور فرمانده نیروی دریایی ارتش جمهوری اسلامی، فرماندار و امام جمعه جاسک و جمعی از مسوولان محلی عصر سه شنبه به ناو تیپ منطقه دوم نیروی دریایی ولایت الحاق شد. تهران-رییس کمیسیون انرژی مجلس شورای اسلامی گفت: فاز سوم پالایشگاه ستاره خلیج فارس در آذرماه به بهره برداری می رسد. شیراز-معاون اجتماعی مرکز امور اجتماعی و فرهنگی وزارت کشور با بیان اینکه جامعه نیازمند اعتمادسازی مدیران است،گفت: اگر اطمینان نسبت به آینده و اعتماد اجتماعی وجود داشت مردم به سمت خرید دلار هجوم نمی آوردند. اخبار خارجی*********تهران-«حازم قاسم» سخنگوی جنبش مقاومت اسلامی فلسطین (حماس) در واکنش به تلاش صهیونیست ها برای تخریب روستای خان احمر در شرق قدس اشغالی گفت: اتحاد مردم فلسطین در برابر رژیم اشغالگر، این غده سرطانی را نابود می کند. تهران-نمایندگان پارلمان اروپا سه شنبه با اکثریت آراء کمک مالی 70 میلیون یورویی اتحادیه اروپا به ترکیه را به خاطر نقض حقوق بشر در این کشور لغو کردند. تهران-یک مقام نظامی آمریکایی گفت: وزارت دفاع دونامه مشکوک دریافت کرد که به سم«ریسین» آلوده بوده است. تهران-وزارت خارجه آمریکا سه شنبه شب از انتشار اخباری مبنی بر تحویل سامانه پدافند دفاعی موشکی «اس 300» به ارتش سوریه ابراز نگرانی کرد. بغداد-&#39;برهم صالح&#39; بعد از اولین تجربه ناموفق خود در رسیدن به پست ریاست جمهوری در 2014، روز سه شنبه توانست در دومین تجربه اش به این پست مهم نائل شود و بر کرسی ای تکیه بزند که پیش از او همفکران و معلمان سیاسی او امثال جلال طالبانی و فواد معصوم بر آن نشسته بودند. تهران-بهرام قاسمی سخنگوی وزارت خارجه با استقبال از انتخاب برهم صالح به عنوان رئیس جمهور جدید عراق از سوی پارلمان این کشور،برای توسعه و تعمیق هرچه بیشتر روابط بین دوکشور در دوره جدید ابراز امیدواری کرد.بغداد-&#39;برهم صالح&#39; رئیس جمهوری عراق، &#39;عادل عبدالمهدی&#39; را مامور تشکیل کابینه جدید این کشور کرد. تهران-112 تن از اعضای کنگره آمریکا طی نامه ای به مایک پمپئو وزیر خارجه از وی خواستند تا دولت از تصمیم خود برای قطع کمک های مالی به آژانس امدادرسانی و کاریابی آوارگان فلسطینی (آنروا) صرف نظر کند. نیویورک-فعالان مدنی در نیویورک با به گردش درآوردن ماشینی حاوی تصاویر فعالان مدنی بازداشت شده ازسوی سعودی ها و اماراتی ها،خواستار محاکمه سران این کشورها به جرم جنایات جنگی شدند. مسکو-وزیر دفاع روسیه به رئیس جمهوری این کشور گزارش داده است که سامانه پدافند دفاعی اس300 در سوریه مستقر شده است. نیویورک-وزیر خارجه ایران، روند استفاده آمریکا از تحریم ها را عاملی برای کاهش استفاده از دلار در تجارت های دوجانبه دانست و گفت: این رفتار آمریکا باعث ازدست رفتن قدرت دلار در نظام مالی بین المللی شده است. تهران-«جروم پاول» رئیس فدرال رزرو (بانک مرکزی آمریکا) هشدار داد که جنگ تجاری واشنگتن با کشورهای دیگر ممکن است موجب افزایش قیمت ها در ایالات متحده شود. بغداد-&#39;برهم صالح&#39; رئیس جمهوری جدید عراق در اولین اظهارنظر پس از انتخاب خود گفت که ماموریتش پایبندی به سوگند قانون اساسی و حفظ استقلال و تمامیت ارضی عراق خواهد بود. نیویورک-سخنگوی وزارت خارجه آمریکا از سفر وزیر خارجه این کشور به ژاپن،کره شمالی،کره جنوبی و چین در آخر این هفته خبر داد.تهران-دونالد ترامپ رئیس جمهوری آمریکا بار دیگر گفت به «سلمان بن عبدالعزیز» پادشاه عربستان هشدار داده است که او بدون حمایت نظامی ایالات متحده «تا دو هفته» دوام نخواهد آورد.شبک**1392            "}