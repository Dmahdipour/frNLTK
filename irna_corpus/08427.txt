{"onTitr":"","titr":" معاون اول رئیس جمهوری آمریکا: چین می خواهد ترامپ نباشد","describe":" نیویورک- ایرنا- معاون اول رئیس جمهوری آمریکا با تکرار ادعای دونالد ترامپ درباره دخالت چین در انتخابات آتی کشورشان گفت: تردیدی نیست که چین می کوشد تا آمریکا رئیس جمهوری دیگری داشته باشد.", "text":"به گزارش خبرنگار ایرنا، مایک پنس روز پنج شنبه در موسسه هادسن به تشریح سیاست آمریکا در قبال چین پرداخت و گفت: روابط آمریکا و چین از 1972 به گرمی گرائید، پس از سقوط شوروی فکر کردیم که چین هم سقوط می کند. آمریکا موافقت کرد که به چین دسترسی اقتصادی بدهد و عضو تجارت جهانی شود.وی با بیان اینکه بیشتر قدرت اقتصادی چین به دنبال سرمایه گذاری آمریکا در آن کشور انجام شد، ادامه داد: انتظار می رفت چین همانطور که در اقتصاد پیشرفت داشت، برای اصول لیبرالی هم اقدام کند و آزادی را به مردم خود بدهد اما اینگونه نشد. معاون اول رئیس جمهوری آمریکا اضافه کرد: این سیاست های پکن به زیان رقبا به ویژه ایالات متحده آمریکا بوده است. چین باعث کسری تراز بازرگانی آمریکا به ارزش 375 میلیارد دلار شده است. ما چین را در 25 سال گذشته بازسازی کردیم اما اکنون پکن با برنامه ساخت چین 2025 سعی می کند 90 درصد صنایع جهان را در اختیار بگیرد.پنس خاطرنشان کرد: چین کسب و کار را به نحوی پیش برد که حق مالکیت کالاهای آمریکایی را به خود اختصاص دهد، شرکت های آمریکایی را مجبور کرده است اسرار خود را به آنها اعلام کنند. سازمان اطلاعاتی چین، سرقت فناوری امریکا را طراحی کرده و چین یک رقابت ساده را به یک جنگ اقتصادی تبدیل کرده است.وی مدعی شد: چین کمتر از این نمی خواهد که آمریکا را از غرب اقیانوس آرام بیرون براند اما آنها ناکام خواهند شد. معاون اول ترامپ اظهار کرد: چین تجار آمریکایی را مجبور کرده است تا اسرار کسب و کارشان را بگویند تا با آنها تجارت انجام دهند. از همه بدتر سازمان های اطلاعاتی چین برای سرقت فناوریهای آمریکایی را برنامه ریزی کرده است. با این سرقت، چین یک رقابت ساده را به یک جنگ تمام عیار تبدیل می کند.پنس به بودجه نظامی چین اشاره کرد و گفت: این بودجه به اندازه تمام بودجه آسیا است و آنها در زمین، دریا، هوا و فضا فعالیت دارند و چیزی کمتر از اخراج آمریکا از غرب اقیانوس آرام رضایت ندارد اما آنها شکست خواهند خورد.وی درباره فعالیت ناوهای چین هم اظهار کرد: چین گفته بود که در دریای جنوبی چین فعالیت نخواهیم داشت اما امروز موشک های ضد هوایی و شناورهای پیشرفته خود را به آنجا آورده است تا این جزایر را تحت کنترل گیرد. معاون اول رئیس جمهوری آمریکا تاکید کرد: نیروی دریایی آمریکا در هرجایی که قوانین بین المللی اجازه دهد و منافع ملی ما درگیر باشد، حضور خواهد داشت. ما نمی هراسیم و از پای نمی نشینیم.پنس با بیان اینکه آمریکا امیدوار بودیم که لیبرالیسم اقتصادی، چین را به شریکی برای جهان تبدیل کند، افزود: چین تجاوز و خشونت اقتصادی را انتخاب کرد که می توانیم در ترویج قدرت اقتصادی آن ببینیم. چین هیچ گاه به سمت آزادی مردم خود نرفته است.وی به مساله حقوق بشر اشاره کرد و گفت: در سال های اخیر چین کاملا به همان مسیر سرکوب و فشار بر مردم روی آورده است. امروز دولت چین کاملا به کار مردم نظارت می کند و البته بیشتر آنها به کمک فناوری ایالات متحده انجام می شود.معاون اول ترامپ افزود: تا سال 2020 چین می تواند تمام شئون زندگی مردم را زیر نظر بگیرد و با این برنامه اجتماعی اجازه می دهد که آنهایی که به آنها اطمینان دارند، می توانند همه جا بروند و آنهایی که به آنها اطمینانی نیست نمی تواند حتی قدمی بردارند.پنس به مساله آزادی های دینی در چین هم اشاره کرد و گفت: در ماه گذشته یک کلیسای زیرزمینی بسته شد و نیروهای امنیتی کلیساها را می بندند و انجیل ها را به آتش می کشند. این زمان بسیار دشواری برای مسیحیان چین است. پکن با بودایی گری هم مبارزه می کند.وی افزود: بیش از 150 راهب بودایی تبتی خود را در اعتراض به اقدامات چین به آتش کشیدند، در بخشی از چین، دولت بیش از یک میلیون مسلمان چینی را در ارودگاه های دولتی اسیر کرده است. معاون اول رئیس جمهوری آمریکا تصریح کرد: پکن سعی می کند بازوهایش را به جاهای دیگر هم برساند، چین با اقدامات و اهداف دولت آمریکا مخالفت کرده است و خودش با دشمنان و هم پیمانان آمریکا روابط مخصوص خود را برقرار می کند تا اهداف خود را دنبال کند.پنس راهبرد چین را دیپلماسی بدهی توصیف کرد و ادامه داد: چین میلیاردها دلار به کشورهای مختلف وام می دهد اما شرایط آن وام ها بسیار بی رحمانه هستند و منافع آن برای چین بسیار بالا است. سریلانکا یک وام بسیار بزرگ گرفت تا بتواند بندری را بسازد، از دو سال پیش این کشور توان بازپرداخت بدهی ها را نداشت و پکن فشار آورد تا بندر را به چین تحویل دهند.وی به حمایت چین از ونزوئلا هم اشاره و خاطر نشان کرد: چین گفته است که 5 میلیارد دلار به مادورو پرداخت کند، چین کاری کرده است که ونزوئلا 50 میلیارد دلار به چین بدهی داشته باشد. پکن همچنین با ارائه کمک به برخی نامزدهای انتخاباتی به دنبال پیشبرد راهبردهای خود هستند.معاون اول رئیس جمهوری آمریکا اظهار کرد: آمریکا این اقدامات را محکوم می کند، آمریکا همواره بر این باور است که تمایل و احترام تایوان به دمکراسی راه بهتری است برای چیزی است که تمام مردم چین می توانند در پیش بگیرند.پنس از تصمیم دولت های گذشته آمریکا و بی توجهی به اقدامات چین انتقاد کرد و گفت: آن روزها تمام شده است، تحت رهبری ترامپ، امریکا از منافع خود با یک ارتش قدرتمند دفاع می کند. ما قدرتمندترین ارتش جهان را می سازیم. بیش از 700 میلیارد دلار برای توسعه و بازسازی ارتش تخصیص دادیم.وی با اشاره به نوسازی و تقویت زرادخانه های هسته ای آمریکا افزود: نسل جدیدی از جنگ افزارها را طراحی می کنیم و طرحی برای نیروی فضایی ایالات متحده داریم. می خواهیم در فضای سایبری هم تقویت شویم تا موارد پیشگیرانه را انجام دهیم.معاون اول ترامپ به اعمال 250 میلیارد دلار تعرفه بر کالای چینی هم اشاره کرد و ادامه داد: این بالاترین مبالغی است که شرکت های چینی که می خواهند فناوری ما را به سرقت ببرند، تحت تعرفه قرار می دهند. شاید افزایش هم یابد مگر اینکه یک توازن تجاری متقابل و منصفانه به دست آید.پنس اظهار کرد: بزرگترین سهام چین در 9 ماه گذشته، سقوط کرده است. همانطور که ترامپ گفته است ما نمی خواهیم بازار چین آسیب ببیند اما امریکا می خواهد پکن سیاست های بازرگانی آزادانه، منصفانه و متقابل را در پیش بگیرد. ما به پافشاری بر این خواسته خود ادامه می دهیم.وی با بیان اینکه حاکمان چین تاکنون حاضر نشده اند این مسیر را در پیش بگیرند، گفت: پکن کارزار گسترده و فراگیری را شروع کرده است تا بتواند برنامه های رئیس جمهوری ترامپ را تضعیف کند.معاون اول رئیس جمهوری آمریکا به ارزیابی های سازمان های اطلاعاتی خود درباره رفتارهای چین در کشورش اشاره کرد و افزود: پکن از یک رویکرد کاملا جامع دولتی استفاده می کند تا منافع خود را به پیش ببرد، پکن از قدرتش برای دخالت در سیاست داخلی و مداخله در سیاست های آمریکا استفاده می کند.پنس ادامه داد: حزب کمونیست چین به دانشگاه ها، مراکز علمی، مقامات محلی کمک می کند و می کوشد تا بر نظر مردم در انتخابات پارلمانی 2018 و انتخابات ریاست جمهوری 2020 آمریکا اثر بگذارد.وی تصریح کرد: چین می خواهد آمریکا رئیس جمهوری دیگر داشته باشد و تردیدی در این نیست. چین در دمکراسی آمریکا مداخله می کند، همانطور که ترامپ در هفته گذشته گفت، ما چینی را ایجاد کردیم که توانسته است در انتخابات آینده ما دخالت کند.معاون اول ترامپ گفت: جامعه اطلاعاتی ما می گوید چین در دولت های محلی نفوذ می کند تا از هرگونه اختلاف نظر سیاسی برای افزایش نفوذ خود استفاده می کند. در ماه ژوئن چین سندی را درباره راهبردهای خود منتشر کرد و گفته بود که چین باید به دقت و با مراقبت بخش های مختلفی از گروه های داخلی آمریکا را هدف قرار دهد.پنس افزود: در این رابطه پکن اقدامات مخفیانه و تبلیغاتی انجام می دهد تا اهداف چین را پیش ببرد. یکی از اعضای ارشد جامعه  اطلاعاتی در هفته گذشته به من گفت کاری که روسیه انجام می دهد در برابر کار چین هیچ است.وی ادامه داد: چین می خواهد بر رهبران اقتصادی ما نفوذ کنند تا از آنها به عنوان اهرم های خود استفاده کند. چین چندی پیش تهدید کرد به یک شرکت آمریکا اجازه کار نمی دهد مگر اینکه با سیاست های دولت آمریکا مخالفت کند. تعرفه هایی که چین بر ما اعمال کرده است، ایالت هایی را هدف قرار داده است که نقش مهمی را در انتخابات دارند.معاون اول رئیس جمهوری ایالت هایی که مورد تعرفه چین واقع شده اند را حامیان ترامپ دانست و گفت: چین می خواهد آنها خلاف نظرشان عمل کنند. چین سعی کرد که بر سفیر ما در پکن تاثیر بگذارد اما خوشبختانه آمریکایی ها فریب آن را نمی خورند. کشاورزان آمریکایی در کنار رئیس جمهوری ترامپ ایستاده اند و نتایج کار او را می بینند.معاون اول رئیس جمهوری آمریکا گفت: ما دخالت چین در امور داخلی خود را افشا می کنیم. ما می بینیم که اجماع جدید علیه چین در سراسر آمریکا در حال شکل گیری است. رهبران اقتصادی بیشتر از گذشته برای ورود به بازار چین فکر می کنند.پنس افزود: گوگل باید خیلی زود برنامه کاربردی اجرای پرنده را متوقف می کرد، برنامه ای که دولت چین را قادر می سازد به حریم خصوصی مشتریان آن تجاوز کند. امیدواریم همه شبکه ها و سازمان های خبری نسبت به عملکرد چین اطلاع رسانی کنند.وی با تاکید بر اینکه رقابت به معنای دشمنی نیست، اظهار کرد: هر دو حزب نسبت به رفتار پکن حساسیت دارند. ما می خواهیم با پکن روابط دوستانه ای داشته باشیم. حاکمان چین می توانند مسیرشان را تغییر دهند و به اصلاح و گشودن بازار بازگردند.رئیس سنای آمریکا اظهار کرد: امروز آمریکا دستش را به سوی چین دراز می کند و امیدواریم پکن با عمل و احترامی متقابل به آن پاسخ دهد. ما تا زمانی که روابط ما با چین بر اساس انصاف، احترام به حاکمیت و متقابل نباشد، آرام نخواهیم بود.اروپام*1429            "}