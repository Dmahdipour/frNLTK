{"onTitr":" مدیرکل راه و شهرسازی استان تهران:    ","titr":" 15 درصد جمعیت تهران در بافت های فرسوده ساکن هستند","describe":" تهران- ایرنا- مدیرکل راه و شهرسازی استان تهران با اشاره به اهمیت نوسازی بافت های فرسوده شهری گفت: در سه هزار و 268 هکتار از بافت های فرسوده در 196 محله شهر تهران، 15 درصد جمعیت پایتخت ساکن هستند.", "text":"به گزارش ایرنا از پایگاه خبری وزارت راه و شهرسازی «نادر محمدزاده» در چهل و نهمین جلسه ستاد ملی بازآفرینی شهری ایران افزود: 85 درصد بافت های فرسوده شهری در تهران در پایین میدان انقلاب قرار دارند.وی با بیان اینکه از این تعداد 20 محله به عنوان محلات تاریخی واجد ارزش، هشت محله سکونتگاه غیررسمی و 168 محله عنوان مناطق میانی دارند، افزود: در مجموع 14 هزار و 792 هکتار از مساحت شهر تهران (که معادل 24 درصد سطح شهر است) را بافت‌های ناپایدار شهری تشکیل می‌دهند که در این بافت ها 37 درصد جمعیت تهران سکونت دارند.مدیرکل اداره راه و شهرسازی استان تهران اظهار داشت: تاکنون برای 149 محله، سند توسعه محله تهیه و از این میان 139 سند مورد تایید شهرداری‌های مناطق مختلف شهر تهران قرار گرفته است.وی گفت: اسناد توسعه محله‌ای به منظور نوسازی محلات دارای بافت های فرسوده و تدوین چارچوب‌ مناسب برای برنامه‌ریزی و اقدامات اجرایی هماهنگ بین دستگاه‌های مختلف با رویکرد همه جانبه توسط دفاتر خدمات نوسازی، ذیل سند ملی بازآفرینی و ستادهای بازآفرینی در سطوح ملی و محله‌ای تهیه و تدوین شده‌اند.محمدزاده یادآورشد: پس از راه اندازی ستاد بازآفرینی پایدار کلانشهر تهران و طبق مصوبات نظارت ستادی شهرداری تهران مبنی بر ایجاد رده منطقه ای در ساختار کلان مدیریت بازآفرینی محدوده ها و محلات هدف، 'ستاد بازآفرینی پایدار منطقه' در مناطق 7 تا 20 شهرداری تهران تشکیل شد.وی در تشریح درخواست‌های ستاد بازآفرینی استان نیز بیان کرد: تامین و تخصیص سهم 70 درصدی دولت در تامین خدمات و ارتقای کیفیت عرصه‌های عمومی، اعمال تخفیفات عوارض صدور پروانه در محدوده بافت‌های فرسوده، واگذاری اراضی مورد نیاز پروژه‌های مسکن امید به شهرداری تهران، شناسایی 15 قطعه ملکیِ در اختیار شهرداری و دولت به منظور تأمین مسکن جایگزین برای پیشبرد فرآیند نوسازی، واگذاری رایگان انشعابات از سوی دستگاه های خدمات رسان، کاهش حق بیمه اجتماعی کارگران ساختمانی در محدوده بافت های فرسوده، تصویب چارچوب برنامه توسعه محله ای از مهمترین درخواست‌های این ستاد برای تسریع هرچه بیشتر اقدامات نوسازی و بهسازی بافت‌های ناکارآمد شهر تهران است.بیش از 2 هزار و 700 محله در سطح کشور در بافت های فرسوده شهری قرار دارند و دولت تدبیر و امید در نظر دارد سالیانه 270 محله نوسازی کند؛ نوسازی سالیانه 100 هزار واحد مسکونی در این بافت ها در دستور کار شرکت بازآفرینی شهری قرار دارد.اقتصام**1108*1834            "}