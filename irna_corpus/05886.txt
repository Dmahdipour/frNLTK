{"onTitr":"","titr":" 36 هزار مسکن روستایی خراسان جنوبی نیاز به مقاوم سازی دارد","describe":" بیرجند - ایرنا - مدیرکل بنیاد مسکن انقلاب اسلامی خراسان جنوبی گفت:  طبق سرشماری نفوس و مسکن سال 95 از 88 هزار و 835 واحد مسکونی استان 36 هزار و 422 واحد کم دوام و بی دوام نیاز به مقاوم سازی دارد.", "text":"به گزارش ایرنا علی اصغر آسمانی مقدم روز یکشنبه در جمع خبرنگاران اظهار داشت: از مجموع مسکن روستاییان استان 42 درصد دارای استحکام بسیار مناسب در مقابل حوادث، 14.5 درصد دارای مصالح تقریبا با دوام بدون رعایت اصول فنی و حدود 40 درصد از مصالح کم دوام یا بی دوام استفاده کرده اند که تاکنون 4.5 درصد مقاوم سازی شده اند.وی بازسازی و بهسازی بافت های روستایی را از مهمترین اقدامات بنیاد مسکن در مناطق روستایی دانست و افزود: روستاییان می توانند برای بهسازی و مقاوم سازی مسکن خود از تسهیلات مورد نیاز بهره مند شوند.مدیرکل بنیاد مسکن انقلاب اسلامی خراسان جنوبی عنوان کرد: در سال های اخیر و امسال تسهیلات 25 میلیون تومانی در اختیار روستاییان قرار می گیرد تا منازل مسکونی خود را تبدیل به مسکن مستحکم و ایمن کنند.وی به روستاییان تاکید کرد از این تسهیلات کم بهره برای مقاوم سازی منازل خود اقدام کنند و گفت: در شهرهای زیر 25 هزار نفر جمعیت نیز ه استانی ها می توانند از تسهیلات کم بهره بین چهار تا پنج درصد با بازپرداخت 15 سال برخوردار شوند.آسمانی مقدم در ارتباط با واگذاری مسکن به اقشار کم درآمد استان یادآور شد: در حال حاضر در مرکز استان 250 واحد مسکونی در شهرک معصومیه با استفاده از تسهیلات مسکن مهر در اختیار متقاضیان قرار گرفته است.وی قیمت تمام شده هر مترمربع زیربنای این واحدها را بین یک تا یک میلیون و 100 هزار تومان اعلام کرد و افزود: در مجموع برای هر مترمربع با مشاعات کمتر از 700 تا 720 هزار تومان هزینه شده است.مدیرکل بنیاد مسکن انقلاب اسلامی خراسان جنوبی اظهار داشت: تمامی امکانات از جمله آب، برق، گاز و حتی آماده سازی محوطه، پیاده رو و سایت ها توسط بنیاد مسکن انجام شده است.وی با بیان اینکه تقریبا این واحدهای مسکونی با تمام امکانات تحویل متقاضیان شده است گفت: در 99 درصد از واحدها مردم سکونت پیدا کرده اند و افرادی که سکونت دارند از اقشار متوسط و متوسط به پایین هستند.آسمانی مقدم در ارتباط با نحوه واگذاری مسکن به متقاضیان افزود: مبلغ 30 میلیون تومان نقدی، بین 30 تا 50 میلیون تومان تسهیلات 15 ساله و با توجه به مساحت زیربنا باقیمانده مبلغ بین 2 تا سه سال از منابع داخلی بنیاد مسکن تقسیط شده است.وی گفت: اکنون بیش از 250 خانوار صاحب خانه شیک و کاملا مقاوم در مقابل حوادث شدند امید است با استفاده از برکات حساب 100 امام در کشور تمامی افراد از مسکن خوب و مقاوم برخوردار شوند.7557 * 6054            "}