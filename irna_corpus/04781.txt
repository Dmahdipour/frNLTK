{"onTitr":"","titr":" اقتصاد فرهنگ و هنر نیازمند بازنگری است","describe":" کاشان- ایرنا- مدیرکل فرهنگ و ارشاد اسلامی استان اصفهان گفت: شرایط بودجه ای رضایت بخش نیست و اقتصاد حوزه فرهنگ و هنر نیاز به بازنگری و بازسازی دارد.", "text":"به گزارش ایرنا، حجت الاسلام محمدعلی انصاری روز دوشنبه در آیین معارفه رئیس جدید اداره فرهنگ و ارشاد اسلامی کاشان بیان کرد: اهالی فرهنگ و هنر تا زمانی که در انتظار تخصیص اعتبارهای دولتی باشند، شرایط تغییر نمی کند.وی با تاکید بر ضرورت فعالیت در زمینه ارتقای فرهنگ عمومی افزود: فرهنگ پیشران سایر حوزه ها محسوب می شود و تاکید رهبر معظم انقلاب در این چند سال بر مسائل اقتصادی و مقدم دانستن حوزه فرهنگ بر آن نشان می دهد که تغییر فرهنگ جامعه، مردم و فرد بسیاری از مسائل را برطرف می کند.  مدیرکل فرهنگ و ارشاد اسلامی استان اصفهان در ادامه تشریح اهمیت حوزه فرهنگ و هنر اضافه کرد: بخشی از مشکلات اقتصادی کنونی ناشی از تحمیل دشمن است اما برخی نیز ناشی از فرهنگ حاکم بر تولید و مصرف در کشور می باشد.وی با اشاره به فعالیت 30 دستگاه و نهاد در حوزه فرهنگی عنوان کرد: این همه توجه به اقتصاد مقاومتی برگرفته از فرهنگ دینی و از سوی دیگر هر جا که ضربه ای وارد آمده از ناحیه رخنه فرهنگی بوده است. انصاری در ادامه گفت: هنر یک سنت الهی و ظرفیتی می باشد که خداوند به برخی آفریدگان شایسته خود اعطا کرده و هیچ یک از ادیان الهی مخالفتی با آن ندارند اما هنر در خدمت بی بند و باری و بی اخلاقی مورد پسند نیست.وی تصریح کرد: سلیقه ها در حوزه فرهنگ و هنر به طور قطع متفاوت بوده اما هنر آن است که در کنار اختلاف ها برای رسیدن به هدفی مشترک تعامل برقرار شود.سرپرست فرمانداری ویژه کاشان نیز در این آیین اظهار کرد: این شهرستان با توجه به ظرفیت هایی که دارد، با برنامه ریزی و حمایت می تواند از شرایط کنونی حوزه فرهنگ و هنر ارتقا یابد.علی اکبر مرتضایی قهرودی افزود: فرهنگ بسترساز توسعه است که نیاز به برنامه ریزی دقیق، بلند مدت و پیچیده دارد زیرا هنرمندان حلقه ارتباط دولت و جامعه هستند.به گزارش ایرنا، میثم نمکی در ادامه این آیین به عنوان رئیس جدید اداره فرهنگ و ارشاد اسلامی شهرستان کاشان معرفی شد.افزون بر یک هزار نفر فعال در شاخه های فرهنگی و هنری گوناگون در شهرستان کاشان فعالیت دارند.کاشان با جمعیت افزون بر 365 هزار نفر در فاصله نزدیک به 200 کیلومتری شمال اصفهان واقع است.    8123/6026/            "}