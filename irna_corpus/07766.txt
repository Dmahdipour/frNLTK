{"onTitr":"","titr":" بازیکنان پارس جنوبی به بردی ارزشمند دست یافتند","describe":" بوشهر-ایرنا- سرمربی تیم فوتبال ساحلی پارس جنوبی بوشهر گفت: بازیکنان این تیم در این بازی امشب خود مقابل تیم شهرداری بندر عباس بسیار خوب ظاهر و مطابق انتظار به بردی ارزشمند دست پیدا کردند.", "text":"به گزارش ایرنا، مسلم مسیگر جمعه شب پس از برد 4 بر 2 تیمش برابر تیم شهرداری بندرعباس در جمع خبرنگاران افزود: در نیمه های دوم و سوم بازی با گل هایی که دریافت کردیم بازی گره خورد ولی در ادامه بازیکنان به خوبی توانستند در زمین میدان داری کنند.وی در ارتباط با نحوه قضاوت داور این دیدار  اظهار داشت: در این بازی تیم داوری به دلایلی از جمله تسلط نداشتن بر قوانین و یا از روی عمد چندین سوت اشتباه برای پارس جنوبی زد.مسیگر یادآور شد: در یکی از صحنه ها نیز به اشتباه به سود حریف اعلام پنالتی کرد و این هم در شرایطی بود که دست بازیکن ما با توپ برخوردی نداشت.وی در ارتباط با هواداران پارس جنوبی گفت: آنها در طول فصل همواره همراه تیم بودند و نقش قابل توجهی در کسب سومین عنوان قهرمانی تیم پارس جنوبی ایفا کردند.سرمربی تیم فوتبال ساحلی پارس جنوبی ادامه داد: این سومین قهرمانی متوالی تیم فوتبال ساحلی پارس جنوبی بود که در ابتدای فصل نیز قول آن را به هواداران داده بودیم.مسیگر افزود: رویکرد تیم فوتبال ساحلی پارس جنوبی استفاده روز افزون از بازیکنان بومی است که در این ارتباط امسال بازیکنان بومی زیادی به تیم دعوت شدند.وی در ارتباط با بازی هفته آینده تیمش برابر شهرداری سمنان گفت: در این دیدار بیشتر به بازیکنان رده سنی امید میدان می دهیم تا برای رقابت های امیدهای کشور به آمادگی کامل دست یابند.وی در بخش دیگری از سخنان خود افزود: بازی های تیم فوتبال ساحلی پارس جنوبی بوشهر که قهرمان مقتدر لیگ برتر فوتبال ساحلی کشور است باید بصورت زنده از شبکه استانی بوشهر پخش شود.مسیگر یادآور شد: در بسیاری از استان ها که حاضر می شویم به دلیل داشتن هشت بازیکن ملی پوش، بازی های این تیم بصورت مستقیم پخش می شود ولی با این حال طی سه سال گذشته هیچکدام از بازی های فوتبال ساحلی پارس جنوبی بصورت مستقیم در بوشهر پخش نشد.وی بیان کرد: با این وجود از صدا و سیمای مرکز بوشهر انتظار می رود برای سال های آینده تحقق این مهم را با هدف حمایت از تیم فوتبال ساحلی استان در دستور کار جدی خود قرار دهد.تیم فوتبال ساحلی پارس جنوبی در این بازی 53 امتیازی شد و در یک هفته مانده به پایان رقابت ها قهرمانی زود هنگام خود را جشن گرفت.تیم شهرداری بندر عباس در هفته پایانی رقابت ها با منطقه آزاد چابهار دیدار می کند و پارس جنوبی نیز در دیداری تشریفاتی به مصاف شهرداری سمنان می رود.7212/6047/6045            "}