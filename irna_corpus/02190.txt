{"onTitr":" با حکم رهبر معظم انقلاب اسلامی؛    ","titr":" حجت الاسلام کریمی تبار نماینده ولی‌فقیه و امام‌جمعه ایلام شد","describe":" ایلام - ایرنا - حضرت آیت‌الله خامنه‌ای رهبر معظم انقلاب اسلامی با صدور حکمی حجت الاسلام الله نور کریمی تبار را به‌ عنوان نماینده‌ ولی ‌فقیه در استان و امام جمعه‌ شهر ایلام منصوب کردند.", "text":"به گزارش ایرنا، متن حکم رهبر انقلاب اسلامی به این شرح است:بسم الله الرحمن الرحیمجناب حجت ‌الاسلام آقای حاج شیخ الله نور کریمی تبار دامت‌افاضاتهدر پی استعفای جناب حجت ‌الاسلام آقای لطفی دامت توفیقاته از امامت جمعه‌ی ایلام، با قدردانی و تشکر از خدمات چندین ساله‌ی ایشان، جنابعالی را که از میان مردم مؤمن و وفادار آن استان برخاسته و مدتها به خدمت در آن سامان اشتغال داشته و بحمدالله از صلاحیت لازم برخوردار میباشید، به امامت جمعه و نمایندگی خود منصوب میکنم.مردم عزیز آن استان مرزی، دوران های دشواری را در سال های دفاع مقدس و پس از آن گذرانیده و با همه‌ مشکلات، وفاداری خود به نظام اسلامی را حقاً به اثبات رسانیده‌اند. اکنون جنابعالی در میان این مردم بزرگوار و فداکار به قبول وظیفه سنگینی مفتخر گشته‌اید. انتظار میرود با همه‌ توان در خدمتگزاری به آنان کوشیده و با تقویت مجموعه‌های دلسوز و انقلابی به مجاهدات فکری و عملی در زمینه‌های گوناگون مدد رسانید. ارتباط نزدیک و صمیمی با جوانان و سلوک مردمی با همگان و بهره‌گیری از نخبگان و دانشگاهیان را توصیه میکنم و مزید توفیقات الهی را برای جنابعالی مسألت مینمایم.سیّدعلی خامنه‌ای7171/6119            "}