{"onTitr":"","titr":" پیکر مادر مغنیه در جوار فرزند شهیدش به خاک سپرده شد","describe":" بیروت-ایرنا-پیکر «آمنه سلامه» مادر شهید «عماد مغنیه» فرمانده ارشد نظامی حزب الله لبنان عصر امروز (سه شنبه) پس از تشییع در جوار فرزند و نوه شهیدش در روضه الشهدای بیروت به خاک سپرده شد.", "text":"به گزارش سه شنبه شب ایرنا، «ام المقاومه» که علاوه بر عماد، دو فرزند دیگرش (جهاد و فواد) نیز به شهادت رسیده بودند، شب گذشته دار فانی را وداع گفت.مراسم تشییع و خاکسپاری «ام عماد» عصر امروز با حضور قشرهای مختلف مردم لبنان بویژه هواداران مقاومت برگزار شد.شیخ «نعیم قاسم» معاون دبیرکل حزب الله لبنان در سخنانی در مراسم تشییع، مادر مغنیه را «ام الشهدا» لقب داد و گفت: او به این مساله ایمان داشت که راه مقاومت نیازمند جانفشانی و فداکاری است.وی افزود: ام عماد آشکارا راه خود را انتخاب کرد و جزو جدایی ناپذیر حامیان مقاومت شد.معاون دبیرکل حزب الله تاکید کرد که مقاومت از راه خود در ضرورت آزادسازی کامل خاک لبنان از چنگ رژیم صهیونیستی کوتاه نخواهد آمد. آذرماه سال گذشته نیز حاج «فایز مغنیه» پدر شهیدان مغنیه به دیار باقی شتافت.عماد مغنیه معروف به «حاج رضوان» که معروفترین فرزند حاج فایز و ام عماد بود، در سال 2008 میلادی (1386) در انفجاری در دمشق به شهادت رسید.شهیدان جهاد و فواد مغنیه دو فرزند دیگر آنها نیز سال ها پیش از آن در لبنان به شهادت رسیدند.همچنین فرزند عماد مغنیه (جهاد) در سال 2015 میلادی براثر حمله رژیم صهیونیستی در قنیطره سوریه به شهادت رسید. شبد**خاورم**2054 **1010            "}