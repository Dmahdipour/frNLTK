{"onTitr":" شیخ نعیم قاسم:    ","titr":" نمایش نتانیاهو تاثیری در کار حزب الله ندارد","describe":" بیروت-ایرنا- شیخ «نعیم قاسم» معاون دبیرکل حزب الله لبنان با اشاره به سخنرانی اخیر «بنیامین نتانیاهو» نخست وزیر رژیم صهیونیستی در مجمع عمومی سازمان ملل گفت: نمایش نتانیاهو و تهدیدات او هیچ تاثیری بر تلاش شبانه روزی مقاومت برای افزایش قدرت خود ندارد.", "text":"به گزارش ایرنا، وی این سخنان را سه شنبه شب در بیروت و در مراسم رونمایی از جدیدترین شماره ماهنامه بین المللی «مرایا» با موضوع محور مقاومت عنوان کرد.معاون دبیرکل حزب الله تاکید کرد که ما گرچه تجاوز رژیم صهیونیستی به لبنان را بعید می دانیم، اما همیشه آماده مقابله با هرگونه تجاوزی هستیم.نخست وزیر رژیم صهیونیستی پنجشنبه پیش در سخنرانی خود در مجمع عمومی سازمان ملل با نشان دادن نقشه هایی مدعی شد که حزب الله، موشک های خود را در نقاطی از جمله فرودگاه بیروت و اطراف آن در یک ورزشگاه و در چند سوله در محله «الاوزاعی» یعنی ورودی جنوبی شهر بیروت، پنهان کرده است.در ادامه سخنگوی ارتش رژیم صهیونیستی تهدید کرد که اسرائیل مراکز موشکی حزب الله را مورد هدف قرار خواهد داد.قاسم در سخنان خود به روند شکل گیری مقاومت اشاره کرد و گفت: محور مقاومت در برابر وجود دو چالش استکبار آمریکا و اشغالگری اسرائیل شکل گرفت، و هدف و دشمن واحد ما را گرد هم جمع کرد تا در یک محور باشیم.وی درباره بحران سوریه اظهار داشت: در هفت سال گذشته محور مقاومت در سوریه با خطر بزرگی به نام تروریسم تکفیری روبرو شد که فرزند نامشروع آمریکا بود. آنها با به کارگیری تروریست های تکفیری قصد داشتند که نقشه منطقه را طبق همان طرح خاورمیانه جدید تغییر دهند. بنابراین محور مقاومت در برابر خطرناکترین نبرد قرار گرفت، اما پیروز شد و همه طرح ها و برنامه و تلاش های آنها به شکست انجامید.معاون دبیرکل حزب الله خاطرنشان کرد: آنها پیش بینی می کردند که طی سه ماه کار را یکسره خواهند کرد، اما نشد و اجرای این طرح را تا امروز هر بار تمدید کرده اند، اما سوریه و محور مقاومت ایستادند. از هشتاد کشور تروریست ها به سوریه سرازیر شده بودند و به جای اینکه سوریه پایگاه انها شود، گور آنها شد.قاسم تصریح کرد: شکست تروریست های تکفیری روی اقتصاد عربستان سعودی و تنزل جایگاه آن در منطقه اثرگذار بوده است.وی آنچه را که عربستان سعودی در یمن انجام می دهد جنایت جنگی توصیف کرد که نه به سیاست ربطی دارد، نه به اینده و نه به اسلام.معاون دبیرکل حزب الله اضافه کرد: این مساله باعث شده تا همه به ویژه فلسطینی ها دریابند که چه کسی در کنار آنهاست و چه کسی دشمن آنها.شیخ قاسم یاداور شد: مردم و مقاومت یمن با دیدن پیروزی های محور مقاومت روحیه بیشتری گرفتند و در برابر پیمان سعودی-اسرائیلی ایستادند؛ همینطور فلسطینی ها در برابر طرح «معامله قرن» ایستاده اند و می گویند که فلسطین هم باید مانند محور مقاومت، روی دور پیروزی ها باشد و راه مقاومت، راه نصرت و پیروزی است، و ان شاءالله پیروزی های بعدی در یمن و فلسطین خواهد بود.وی ادامه داد: اسرائیل روی فرسایش مقاومت در سوریه حساب بازکرده بود، اما هرگز رویای این رژیم به واقعیت تبدیل نشده و نمی شود. صهیونیست ها می خواستند زرادخانه موشکی سوری را نابود کنند، اما این ارزویشان بر باد رفت.معاون «سیدحسن نصرالله» تاکید کرد: امریکا دیگر قادر به حفظ قواعد بازی روی زمین نیست از این رو همواره با هرگونه راه حل سیاسی مخالفت می کند و در برابر هر اقدامی سنگ اندازی می کند.شیخ نعیم قاسم درمورد نقش جمهوری اسالامی در محور مقاومت نیز گفت: ایران ثابت کرد که همچنان در راه حمایت از ملت های مستضعف جهان در کنار مقاومین برای آزادسازی فلسطین حرکت می کند. ایران در خطرناکترین روزهای بحران سوریه در کنار آن ایستاد و سهم بزرگی در پایداری و پیروزی های آن داشت. امام خامنه ای از همان روز نخست اعلام کرد که سوریه باید در برابر این بحران بماند و بایستد، و ملت ایران و سپاه پاسداران این خواسته را با متحدانشان عملی کردند.وی همچنین به نقش روسیه نیز اشاره کرد و اظهار داشت: روسیه با مشارکت در میدان، پایه های خیمه هیمنه آمریکا بر منطقه را به لرزه دراورد و نقش خود را در نظام نوین جهانی اثبات کرد ، ما با این کار موافقیم چرا که منجر به اجرای اراده ملت ها می شود.معاون دبیرکل حزب الله لبنان، نقش مقاومت عراقی ها را نیز برجسته دانست و عناصر قدرت و پیروزی مقاومت در ان کشور را مرجعیت، بسیج مردمی و ارتش عنوان کردند که با همکاری و هماهنگی میان خود توانستند نسخه دولت تکفیری ها را بپیچد.شیخ قاسم در بخش دیگری از سخنان خود گفت: حزب الله از روز نخست ناقوس خطر را در سوریه به صدا درآورد و با علم به اینکه آنچه در سوریه رخ می دهد، با هدف ضربه به جایگاه حمایت سوریه از مقاومت و اسرائیلی کردن این کشور می باشد، در نبرد علیه تروریسم شرکت کرد.وی افزود: اگر حزب الله در سوریه با تروریست ها نمی جنگید باید در سراسر لبنان با آنها می جنگیدیم. پیروزی محور مقاومت، پیروزی کل لبنان بود، و گزینه های محور مقابل همه گزینه های صهیونیستی ضد مردم فلسطین است.خاورم**2054**1144            "}