{"onTitr":" رئیس سازمان صنعت قم:    ","titr":" 300 شغل در قم ایجاد شده است","describe":" قم - ایرنا - رئیس سازمان صنعت، معدن و تجارت قم گفت: در سال جدید با اجرای طرح های مختلف و رونق تولید، 300 شغل در بخش صنعت این استان ایجاد شده است.", "text":"به گزارش ایرنا، محمود سیجانی روز سه شنبه در پنجمین جلسه ستاد اقتصاد مقاومتی در استانداری قم اظهار داشت: تاکنون از 111 واحدی که در استان تسهیلات دریافت کرده اند بازدید به عمل آمده و شاهد ایجاد اشتغال جدید و بهبود وضعیت اقتصادی هستیم.وی افزود: کارگروه تسهیل و رفع موانع تولید با مشارکت دستگاه های مختلف در جهت حل مشکلات واحدهای صنعتی و تولیدی توانسته است نقش مهمی در رونق تولید قم ایجاد کند، در همین راستا از ابتدای سال جاری تا پایان شهریورماه 24 جلسه برگزار شده است.وی ادامه داد: این کارگروه 379 مصوبه را به تصویب رسانده است که بیش از 55 درصد از مصوبه ها اجرایی شده و در حال حاضر 136 مصوبه در دست انجام و 15 مصوبه نیز هنوز به مرحله اجرایی نرسیده است.رئیس سازمان صنعت، معدن و تجارت قم با بیان این که سهم رونق تولید در سال گذشته پنج هزار میلیارد ریال بوده است گفت: امسال این سهم به 9 هزار میلیارد ریال افزایش پیدا کرده است.وی ادامه داد: این اعتبار به بخش صنعت و تجارت، جهاد کشاورزی و دستگاه های اجرایی استان اختصاص یافته است که شامل 6 هزار و 300 میلیارد ریال در حوزه سرمایه در گردش و 2 هزار و 700 میلیارد ریال در بخش سرمایه ثابت می باشد.سیجانی در ادامه به مشکلات بخش صنعتی استان اشاره کرد و گفت: واحدها به دلیل نوسان های ارزی در تامین مواد اولیه با مشکل مواجه شده اند. وی ادامه داد: افزایش قیمت مواد پتروشیمی که مواد اولیه بسیاری از واحدهای صنعتی استان است نیز مشکلاتی به وجود آورده که باید راهکارهایی در این زمینه اندیشیده شود.2 هزار و 300 واحد صنعتی کوچک، متوسط و بزرگ در قم وجود دارد که از این تعداد 2 هزار و 256 واحد مربوط به صنایع کوچک، 75 واحد مربوط به صنایع متوسط و 63 واحد مربوط به صنایع بزرگ است؛ همچنین بیش از 53 هزار تن در واحدهای صنعتی استان فعالیت می کنند.8138/ 1175            "}