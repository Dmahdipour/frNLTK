به گزارش روز جمعه ایرنا، این خبرگزاری نوشت: پنج کشور عضو اتحادیه اطلاعاتی متشکل از آمریکا، کانادا، انگلیس، نیوزیلند و استرالیا از آغاز سال جاری درباره فعالیت های خارجی چین اطلاعات محرمانه ای را تبادل کرده اند.رویترز افزود که این همکاری فزاینده اتحادیه با کشورهایی از جمله آلمان و ژاپن، نشانه وجود یک جبهه جهانی گسترده علیه سرمایه گذاری ها و عملیات نفوذی چین است. برخی از مقام های مطلع گفتند این اقدام به گسترش غیر رسمی همکاری گروه پنج چشم در مساله دخالت خارجی منجر شد.چند تن از مقامات همچنین اظهار داشتند درحالیکه تمرکز اصلی بر روی چین بوده اما در گفتگوها به موضوع روسیه هم اشاره شده است.یک مقام آمریکایی به رویترز گفت: چگونگی واکنش به راهبرد بین المللی جسورانه چین، مکرر در رایزنی ها با متحدانمان مطرح شده است. چیزی که شاید به عنوان گفتمان یک منظوره آغاز شده بود، اکنون منجر به مذاکرات جزیی تر درباره بهترین روش ها و فرصت های بیشتر برای همکاری شده است.   چین که با واکنش های شدید آمریکا، استرالیا و دیگر کشورها روبرو بوده، اتهامات درباره تلاش برای نفوذ در دولت های خارجی و همچنین سیاسی کاری در سرمایه گذاری ها را رد کرده است.رویترز ادامه داد: این افزایش همکاری بین شبکه پنج چشم نشان می دهد که علیرغم اخطارهای دونالد ترامپ رئیس جمهوری آمریکا در مورد آمادگی مواجهه یک سویه با چین، اعضای دولت وی پشت پرده سخت در تلاش هستند تا یک ائتلاف غیر رسمی برای مبارزه با پکن ایجاد کنند.این مساله همچنین نشانگر ضربه دیگری به امیدهای چین برای ترغیب کشورهای اروپایی است تا از واشنگتن دوری کرده و به پکن نزدیک شوند.اروپام**3234**1485
      
      