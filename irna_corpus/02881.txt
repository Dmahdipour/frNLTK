{"onTitr":" سخنگوی کمیسیون برنامه و بودجه مجلس:    ","titr":" بخشودگی جرایم بانکی تا پایان سال تمدید شد","describe":" تهران- ایرنا- سخنگوی کمیسیون برنامه، بودجه و محاسبات مجلس شورای اسلامی از تمدید بخشودگی جرایم بانکی تا پایان سال در نشست امروز کمیسیون خبر داد و گفت: افراد یکبار از بخشودگی وام های زیر 100 میلیون بهره مند می شوند.", "text":"به گزارش ایرنا، محمدمهدی مفتح با اشاره به نشست امروز سه شنبه کمیسیون برنامه، بودجه ومحاسبات مجلس اظهار داشت: در این جلسه برخی از احکام و تبصره های قانون بودجه سال 97 اصلاح شد، این اصلاحیه برای تصویب نهایی به صحن علنی ارسال می شود.عضو هیات رئیسه کمیسیون برنامه، بودجه ومحاسبات مجلس ادامه داد: با جابجایی در اوراق مندرج در بند ب تبصره 5 قانون بودجه سال 97 ، 500 میلیارد تومان برای تسویه بدهی پیمانکاران توسعه و تکمیل راه روستایی درنظر گرفته شد.**تمدید بخشودگی جریمه وام های تولید کنندگان تا پایان سالنماینده مردم تویسرکان در مجلس دهم شورای اسلامی بیان داشت: بند و تبصره 16 قانون بودجه سال 97 اصلاح شد، در این بند تاکید شده بود به منظور تشویق تولیدکنندگان و تسویه مطالبات بانک ها و مؤسسات مالی و اعتباری چنانچه مشتریان بدهی معوق خود را که تا پایان سال 1396 سررسید شده باشد از تاریخ سررسید تا پایان شهریورماه 1397 تسویه کند، بانک ها و مؤسسات مالی و اعتباری مکلفند اصل و سود خود را مطابق قرارداد اولیه و بدون احتساب جریمه دریافت و تسویه کنند.مفتح گفت: در اصلاحیه آمد که اگر تولیدکنندگان بدهی سررسید شده تا پایان سال 96 خود را تا پایان سال 97 تسویه کنند، بانک ها موظف هستند اصل و سود جود را طبق قرارداد بدون احتساب جریمه، دریافت و تسویه کنند، در واقع مهلت شهریور ماه این حکم تا پایان سال تمدید شد.**افراد یکبار از بخشودگی وام های زیر 100 میلیون بهره مند می شونداین نماینده مجلس درخصوص اصلاح بند ط تبصر16 قانون بودجه عنوان کرد: در این بند اصل سود و جریمه وام های زیر 100 میلیون تومان بخشوده می شود، در ابتدا نمایندگان اعتبار 50 هزار میلیارد ریالی در نظر داشتند که در اصلاحیه این رقم به 73 هزار میلیارد تومان افزایش یافت و تاکید شد افراد تنها یکبار می توانند از این حکم برای تسویه وام هایشان استفاده کنند.**نهادهای غیر دولتی با تعرفه خود خدمات درمانی ارائه می کنندعضو هیات رئیسه کمیسیون برنامه، بودجه و محاسبات مجلس با بیان اینکه بند ز تبصره 17 در اصلاحیه جدید قانون بودجه سال 97 حذف شد، بیان داشت: در این بند آمده بود که  سازمان‌ها و ارگان‌های غیردولتی که به هر نحوی از منابع عمومی دولت استفاده می‌کنند باید از تعرفه بخش دولتی تبعیت کند. مفتح اضافه کرد: همچنین در مناطقی که سایر بخش ها از جمله سازمان تأمین اجتماعی، شهرداری و نیروهای مسلح امکانات بیمارستانی و ارائه خدمات دارند باید به کلیه افراد بیمه‌شده با تعرفه دولتی خدمت ارائه کند.وی توضیح داد: با حذف این بند، نهادهای غیردولتی برای ارائه خدمات درمانی خود به افراد آزاد که بیمه ندارند با ساز و کار خود عمل می کنند و دیگر نیاز نیست از تعرفه های دولتی تبعیت کنند.** موافقت استمزاجی مجلس با کلیات طرح جمعیت و تعالی خانوادهنایب رییس کمیسیون فرهنگی مجلس شورای اسلامی نیز قرائت گزارشی درباره وضعیت کاغذ و بررسی کلیات طرح جمعیت و تعالی خانواده را از اهم محورهای جلسه امروز این کمیسیون برشمرد.سیده فاطمه ذوالقدر در تشریح دستور کار امروز کمیسیون فرهنگی مجلس شورای اسلامی گفت: آقایان وکیلی و قاضی‌زاده به عنوان اعضای کمیسیون فرهنگی مجلس در کمیته کنترل بحران کاغذ، گزارشی از بررسی‌های این کمیته ارائه دادند که در آن بر ضرورت تقویت تولید داخلی تاکید شدند و اعلام کردند باید جلوی احتکار کاغذ گرفته شود.**وزارت فرهنگ و ارشاد اسلامی یارانه لازم را به کاغذ تخصیص دهدنماینده مردم تهران، ری، شمیرانات، اسلامشهر و پردیس در مجلس شورای اسلامی اظهار داشت: کمیسیون فرهنگی مجلس پیگیر است که کنترل قیمت کاغذ را داشته باشد، جلوی محتکران را بگیرد و از وزارت فرهنگ و ارشاد اسلامی خواهیم خواست که یارانه لازم را به کاغذ تخصیص دهد.وی با اشاره به اینکه نرخ ارز در قیمت کاغذ اثرگذار است، ادامه داد: اکنون که فصل بودجه‌نویسی است، باید وزارتخانه تلاش کند تا حتما برای کاغذ و مطبوعات یارانه4200 تومانی اختصاص داده شود.**گزارشی از جلسه‌ای با محوریت بودجه دستگاه‌های فرهنگیذوالقدر همچنین با اشاره به دومین دستور کار کمیسیون فرهنگی گفت: مدیرانی از سازمان برنامه و بودجه گزارشی از جزئیات جلسه دیروز که با حضور نمایندگانی از دستگاه‌ها و اعضای کمیسیون فرهنگی مجلس درباره بودجه دستگاه‌های فرهنگی برگزار شد، ارائه کردند.**موافقت استمزاجی با کلیات بررسی طرح جمعیت و تعالی خانواده به گزارش خانه ملت، وی در ادامه افزود: موافقان و مخالفان و نمایندگان مرکز تحقیقات اسلامی مجلس درباره کلیات طرح جمعیت و تعالی خانواده اظهار نظر کردند ولی با توجه به اینکه حد نصاب لازم برای حضور اعضا وجود نداشت، رای‌گیری استمزاجی انجام شد که رأی لازم را کسب کرد.نایب رییس کمیسیون فرهنگی مجلس بیان کرد: البته باید مجددا در جلسه رسمی کمیسیون فرهنگی، درباره کلیات این طرح رای‌گیری شود تا در صورت تصویب وارد جزئیات آن شویم.سیام*3061*1535            "}