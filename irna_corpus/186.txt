{"onTitr":"","titr":" ستاد اربعین آستارا برای استقبال از زائران خارجی آماده شد","describe":" آستارا - ایرنا - فرماندار آستارا گفت: ستاد اربعین با هفت کمیته برای استقبال و خدمت به زائران خارجی آماده است و از چند روز آینده، ورود اتباع خارجی از مرز زمینی این شهرستان برای شرکت در پیاده روی اربعین حسینی آغاز خواهد شد.", "text":"گزارش خبرنگار ایرنا از روابط عمومی فرمانداری آستارا حاکی است  یونس رنجکش عصر جمعه در نهمین جلسه هماهنگی ستاد اربعین حسینی در فرمانداری آستارا افزود: اقدامات و هماهنگی های لازم برای استقبال و پذیرایی زائران خارجی پیاده روی جهانی اربعین حسینی در این شهرستان انجام گرفته است.وی برگزاری نمایشگاه فرهنگی، پذیرایی، اسکان، خدمات گذر مرزی و پزشکی، توزیع دفترچه آداب زیارت و معرفی جاذبه های گردشگری مذهبی و طبیعی استان گیلان را از اقدامات پیش بینی شده برای استقبال از زائران خارجی عنوان کرد و همراهی مسئولان استانی را خواستار شد.وی ادامه داد: پیاده روی جهانی اربعین حسینی در ابعاد مختلف، اهمیت خاصی دارد و در روزهای آینده، نخستین همایش بررسی فرصت ها و چالش های حضور زائران خارجی اربعین حسینی در آستارا برگزار خواهد شد.رنجکش گفت: در چند سال اخیر با برگزاری پیاده روی اربعین، فرصت های جدیدی در حوزه گردشگری مذهبی کشور ایجاد شده است و نقش مهمی در حفظ و توسعه ارزش‌های دینی و مذهبی دارد.فرماندار آستارا افزود: پیش بینی می شود امسال بیش از 12 هزار زائر خارجی از مرز آستارا وارد شوند و در سال گذشته بیش از 9 هزار زائر از کشورهای روسیه، جمهوری آذربایجان و گرجستان برای عزیمت به کربلا از مرز آستارا گذر کرده بودند.شهرستان مرزی بندر آستارا با 91 هزار نفر جمعیت، در شمال غربی استان گیلان و نوار مرزی جمهوری آذربایجان، سومین مرز پرتردد ایران است و سالانه نزدیک به 800 هزار مسافر داخلی و خارجی از مرز آن تردد می کنند.7105 / 7124 /6030            "}