{"onTitr":" بخش اول/ پیدایش تحریم نفتی؛ اعراب علیه غرب    ","titr":" سلاح نفت؛ از اکتبر سیاه آمریکا تا نوامبر خاکستری ایران","describe":" تهران - ایرناپلاس - سلاح نفت تا دهه 90 میلادی عمدتاً از سوی تولیدکنندگان برای فشار بر مصرف‌کنندگان اعمال می‌شد. سه تحریم بزرگ نفتی قرن 20، یادآور این واقعیت است که در اثر هم‌گرایی نسبی تولیدکنندگان، نفت استراتژیک‌ترین سلاح در مواجهه با غرب بوده است.", "text":"**13 آبان، افزایش فشار بر ایران یا افزایش فشار بر بازار نفت؟بازار نفت دنیا در آستانه&#173; روز اجرای تحریم‌&#173;های نفتی آمریکا علیه ایران (13 آبان- 4 نوامبر)، ملتهب و دچار افزایش قیمت شده است. این درحالی است که در چهار سال گذشته با کاهش شدید قیمت‌&#173;ها، بازارهای جهانی هیچ&#173; گاه شاهد کانال 80 دلار برای هر بشکه نفت خام نبوده است. فشارهای آمریکا به‌منظور قطع کامل صادرات نفت خام ایران از یک &#173;سو و ناتوانی تولیدکنندگان عمده&#173; نفت در جایگزینی این میزان عرضه&#173; نفت خام از سوی دیگر سبب شده است بازار حساس نفت با معضل افزایش قیمت مواجه شود. پیش &#173;بینی می&#173;‌شود تا پیش از پایان سال جاری میلادی روند فعلی افزایش قیمت&#173;‌ها تا آستانه&#173; 100 دلار به‌ازای هر بشکه پیش برود.«تریک پویانه» مدیر عامل شرکت توتال فرانسه ازجمله افرادی است که قیمت 100 دلار را آستانه&#173; اجرای تحریم‌&#173;های ایران پیش‌&#173;بینی کرده است. تأثیر افزایش&#173; قیمت&#173;‌ها مستقیماً خود را در بازار بنزین آمریکا نشان می‌&#173;دهد؛ آنجا که قیمت بنزین در ماه سپتامبر 2018 تا سطح سه دلار به ازای هر لیتر افزایش یافته است که برای دونالد ترامپ در آستانه انتخابات ماه نوامبر کنگره، معضلی اساسی به‌شمار&#173; می&#173;‌رود.**اروپا در مسیر حفاظت از صادرات نفت ایران هنوز مشخص نیست تحریم‌&#173;های نفتی آمریکا علیه ایران قابلیت اجرای کامل خواهد داشت یا خیر؛ چه این&#173;که اقدامات ادعایی اروپا به‌منظور حفاظت از برجام، ازجمله شامل تضمین صادرات نفت ایران و انتقال ارز حاصله نیز می‌&#173;شود. ارزیابی این&#173;که اقدامات مذکور تا چه حد قابلیت مقابله با تحریم‌&#173;های نفتی آمریکا را خواهد داشت، هنوز میسر نیست. با این حال، می‌&#173;توان رضایت طرف ایرانی را از پیشنهادهای متأخر طرف اروپایی به‌منظور حفاظت از برجام در آخرین گفت‌وگوی محمدجواد ظریف با بی‌&#173;بی‌&#173;سی در نیویورک مشاهده کرد. اخیراً نیز هند به‌عنوان یکی از مشتریان عمده&#173; نفت ایران توانست معافیت&#173;‌های لازم را از ایالات متحده دریافت کند. اما سویه&#173; دشوار تحریم نفتی آن است که گزارش‌&#173;های مختلفی وجود دارد که برخی مشتریان آسیایی از واردات نفت ایران دست شسته&#173;‌اند، یا با کاهش خرید به‌دنبال اجرای بخشی از تحریم&#173;‌های آمریکا هستند.**توطئه&#173; آمریکا، همراهی رقبااخبار تأیید نشده&#173; از توافق افزایش تولید نفت میان روسیه و عربستان که دو تولید‌کننده&#173; عمده&#173; نفت جهان هستند، حکایت از آن دارد که توطئه&#173; نفتی آمریکا علیه ایران نه فقط با حمایت دولت&#173;‌های متخاصم عربی مواجه شده است، بلکه روسیه نیز خواهان بهره&#173;‌برداری از آن به‌منظور تحکیم جایگاه خود در بازار نفت است. هرچند توافق کاهش تولید کشورهای اوپک و غیراوپک کماکان پابرجاست، اما ظاهراً طمع، دوست و دشمن را به تکاپو انداخته است تا سهم از دست رفته&#173; ایران را به چنگ بیاورند. تحریم نفتی ایران به شکل فعلی، پیش&#173;تر در سال&#173;‌های 2010 تا 2013 اجرایی شده بود. برخلاف دوره&#173; اخیر در آن سال&#173;‌ها، دولت اوباما تلاش داشت که صادرات سومین صادرکننده بزرگ نفت دنیا را تدریجی و در چند مقطع زمانی مشخص به صفر برساند. ترامپ اما ظاهراً بی‌&#173;حوصله&#173;‌تر از سلف خود است و برای تحریم کامل نفتی ایران قائل به‌تدریج نیست. همین تعجیل او سبب شده است که توفیق دولت او در قطع صادرات نفت از ایران، حداکثر به کاهش 800 هزار بشکه&#173;‌ای منجر شود.**تحریم نفتی؛ سلاحی که از دست تولیدکنندگان گرفته شد!التهاب این روزهای بازار ارز کشور در مقابل انتظارات روانی حاصل از تحریم&#173;‌های نفتی نشان از آن دارد که سلاح نفت که روزگاری در دست تولیدکنندگان آن قرار داشت، در اثر اهمال‌&#173;های سیاسی تولیدکنندگان، امروز در دست مصرف‌کنندگان آن قرار گرفته است. مصرف&#173;‌کنندگانی که خود در روزگاری نه‌چندان دور با شوک بزرگ حاصل از تحریم مواجه شدند. سلاح نفت تا دهه نود میلادی عمدتاً از سوی تولیدکنندگان برای فشار بر مصرف&#173;‌کنندگان اعمال می‌&#173;شد. سه تحریم بزرگ نفتی قرن 20، یعنی 1956، 1967 و 1973 که هر سه به‌دلیل تنش میان اعراب و غرب پدید آمده بودند یادآور این واقعیت است که در اثر هم&#173;گرایی نسبی میان تولید&#173;کنندگان، نفت استراتژیکی‌ترین سلاح در مواجهه با غرب بوده است. چه این&#173;که نفت در جایگاه خون برای اقتصاد دوران مدرن قرار دارد. در اثر تجربه&#173; این سه تحریم نفتی، علی‌الخصوص تحریم 1973، غرب به ایجاد پیمان‌&#173;های دوجانبه با تولیدکنندگان عرب مصمم شد. بازخوانی این تجربه‌&#173;ها به‌منظور درک دقیق‌&#173;تر جایگاه نفت در روابط بین‌الملل راهگشا و برای فهم وضعیت امروزی کشور ضروری است.**جنگ هشت‌روزه؛ تبدیل نفت به سلاحتحریم 1956 ناشی از ملی شدن کانال سوئز توسط دولت جمال عبدالناصر و حمله&#173; تلافی‌جویانه‌ انگلیس، فرانسه و اسرائیل به مصر در 29 اکتبر 1956 بود. این جنگ با تجاوز اسرائیل به صحرای سینا آغاز شد و کمتر از یک&#173; هفته با مداخله&#173; فرانسه و انگلیس، ارتش مصر از مواضع خود عقب‌نشینی کرد. با این حال، کانال سوئز بسته شد و فشارهای شوروی و آمریکا موجب شد تا سه دولت متجاوز در 7 نوامبر آتش‌&#173;بس را بپذیرند. در واکنش به تجاوز هشت‌روزه‌ سه کشور مذکور عربستان‌ تحت زعامت ملک سعود که یک سال پیش توافق‌نامه&#173; امنیتی با مصر به امضا رسانده بود، ممنوعیت صادرات نفت به بریتانیا و فرانسه را اعمال کرد. از سوی دیگر، یک گروه ملی‌گرای سوری خط لوله کرکوک - بانیاس را منفجر کرد. این خط لوله به عراق امکان می‌&#173;داد تا نفت خود را به دریای مدیترانه برساند. این عمل هم تنبیهی علیه ملک فیصل دوم عراق بود و هم اقدامی علیه متحد او یعنی بریتانیا. اگرچه این تحریم، آغاز استفاده از نفت در مخاصمات بین‌&#173;المللی بود با این حال کارشناسان بر این باورند که تأثیر اقتصادی آن حداقلی بوده‌ است.**جنگ 6 روزه؛  صف&#173;‌کشی اعراب علیه غربجنگ 6 روزه بین 5 تا 10 ژوئن 1967 میان اسرائیل و کشورهای مصر، اردن و سوریه به وقوع پیوست. پس از گسترش شایعات مبنی‌بر این&#173;که هواپیماهای آمریکا، بریتانیا و آلمان غربی در آغاز جنگ 1967 هواپیماهای نظامی مصر را بمباران کردند، تحریم نفتی از سوی برخی کشورهای عربی علیه غرب اعلام شد. هدف اعلام ‌شده تحریم این بود که کشورهای غربی را از اعطای کمک نظامی به اسرائیل در جنگ با کشورهای عربی برحذر دارد. تحریم در 4 ژوئن 1967 آغاز شد و رسماً در تاریخ 29 آگوست 1967 به پایان رسید. در میان کشورهای عربی، عربستان ‌سعودی و کویت استدلال می‌کردند که اگر تحریم را ادامه دهند، درآمدهای نفتی‌&#173;ای را که برای بازسازی اقتصاد و ارتش‌ خود به‌شدت مورد نیاز بود، از دست خواهند داد. همچنین به باور آن&#173;ها برداشتن تحریم، غرب را تشویق خواهد کرد تا به‌عنوان عامل توازن در برابر نفوذ کمونیسم در خاورمیانه عمل کند. تحریم 1967 نتوانست به اهدافش دست یابد. این تحریم توازن نظامی یا اعاده&#173; حیثیت اعراب را پس از شکست در جنگ نتوانست به ارمغان بیاورد. ازجمله دلایل شکست تحریم در این دوره، استفاده&#173; اعراب از آن برای خنثی‌کردن مشکلات سیاسی داخلی شامل اخلال مدنی و خشم عمومی بود. به این معنا، تحریم این دوره را باید اقدامی تبلیغاتی در راستای نشان دادن همبستگی با عوامل عرب ارزیابی کرد و نه یک جنگ واقعی اقتصادی.ادامه دارد...گزارش از سید محمدجواد حسینی**اداره کل اخبار چندرسانه‌ای**ایرناپلاس**            "}