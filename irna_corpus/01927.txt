{"onTitr":" رئیس صندوق نوآوری و شکوفایی مطرح کرد:    ","titr":" حمایت از حوزه دانش بنیان راه برون رفت ریشه ای از مشکلات کشور","describe":" تهران - ایرنا -رئیس صندوق نوآوری و شکوفایی ریاست جمهوری، یکی از بنیادی ترین اقدامات برای سرعت بخشیدن به خودکفایی ملی و گذر از بحران ها در شرایط حساس کنونی، اعتماد و حمایت از شرکت های دانش بنیان دانست.", "text":"به گزارش روز چهارشنبه گروه علمی ایرنا از صندوق نوآوری و شکوفایی، دکتر بهزاد سلطانی اظهارکرد: شناسایی، حمایت، نظارت و تسریع در رشد شرکت های دانش بنیان می تواند ضمن ارتقای سرعت دستیابی به فناوری های پایه و اساسی کشور، شرایط بسیار مناسبی را برای جلوگیری از خروج ارز و وابستگی به خارج و افزایش ضریب امید را فراهم آورد.وی افزود: وقتی دانش، تخصص، علم و انگیزه در قشر دانشگاهی کشور وجود دارد، تامین سرمایه و ارائه خدمات مالی-حمایتی می تواند بستر بسیار مناسبی در جهت شکوفایی این استعدادها ایجاد کند.سلطانی با بیان اینکه 71 درصد شرکتهای دانش بنیان از تسهیلات حمایتی بهره مند شده اند، بیان کرد: بر این اعتقادیم که حمایت از شرکت های دانش بنیان، ریشه های علم و اقتصاد کشور را تقویت می کند و با فعال تر شدن بخش خصوصی، زمینه های رشد ملی فراهم می شود.رئیس صندوق نوآوری و شکوفایی گفت: با توجه به نوسانات نرخ ارز، صندوق نوآوری و شکوفایی اقدامات خود را در دو زمینه «افزایش میزان حمایت ها بر اساس افزایش نرخ ارز و نیازهای شرکت ها» و« بررسی ویژه پروژه های مورد نیاز کشور» تحکیم بخشیده است.رئیس هیات عامل صندوق نوآوری و شکوفایی با اعلام این که از زمان آغاز به کار صندوق تاکنون هیچ یک از درخواست های شرکت های دانش بنیان به دلیل نبود منابع مالی رد نشده است، افزود: صندوق نوآوری و شکوفایی در راستای ارائه خدمات مطمئن به شرکت های دانش بنیان، از دقیق ترین سازوکار های نظارتی و حمایتی استفاده کرده است.به گفته وی، شفافیت همه اقدامات صندوق نوآوری و شکوفایی، همواره با بررسی مستمر، دوره ای و دقیق توسط دیوان محاسبات کشور و سازمان بازرسی کل کشور تایید شده است.علمی ** 1836 **1440            "}