{"onTitr":" بازی های پارآسیایی 2018؛    ","titr":" مدال نقره پرتاب نیزه زنان جاکارتا به گردن متقیان آویخته شد","describe":" جاکارتا- ایرنا- مسابقات دو و میدانی بازی‌های پاراآسیایی 2018 برای تیم ایران با دستیابی هاشمیه متقیان به مدال نقره پرتاب نیزه ادامه پیدا کرد.", "text":"به گزارش خبرنگار اعزامی ایرنا به جاکارتا، مسابقات دو و میدانی بازی‌های پاراآسیایی جاکارتا عصر امروز (سه‌شنبه) با رقابت زنان پاراآسیایی دو و میدانی‌کار در ماده پرتاب نیزه در کلاس F55/56 پیگیری شد. تیم ایران در این بخش 2 نماینده به نام‌های هاشمیه متقیان و پروین مقدم داشت که در این بین متقیان با پرتابی به طول 20.19 متر به مدال نقره رسید. در این رقابت لین میتونگ از چین با رکورد 18.79متر اول شد و ناتالیا سمینوا از ازبکستان با حدنصاب 17.29 متر به مدال برنز دست یافت.پروین مقدم نیز با رکورد 15.33 به رتبه‌ای بهتر از ششمی آسیا نرسید.سومین دوره بازی‌های پاراآسیایی از 14 تا 21 مهر با حضور بیش از سه هزار و 500 ورزشکار از 43 کشور در 18 رشته برگزار می شود و کاروان ورزشی ایران با 209 ورزشکار در این رقابت ها شرکت کرده است. ورزشی **2052**9129            "}