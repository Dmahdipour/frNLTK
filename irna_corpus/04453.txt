{"onTitr":"","titr":" 33 روستای خراسان جنوبی در طرح توانمندسازی قرار گرفت","describe":" بیرجند - ایرنا - مدیرعامل موسسه خیریه امام علی (ع) شهر ری گفت: 33 روستای خراسان جنوبی در طرح توانمندسازی این موسسه قرار گرفته است و این طرح در سراسر استان اجرا می شود.", "text":"سید مهدی کسایی زادگان روز دوشنبه در گفت و گو با خبرنگار ایرنا در حاشیه اهدای یکهزار و 500 بسته لوازم تحریر و ورزشی به دانش آموزان روستای شوشود بیرجند افزود: با اجرای الگوی توانمندسازی روستاییان کشور همه روستاهای خراسان جنوبی در این طرح قرار گرفت که امیدواریم جلوی مهاجرت بی رویه به حواشی شهرها گرفته شود.وی ادامه داد: تاکنون در چهار استان لرستان، هرمزگان، کرمانشاه و خراسان جنوبی فعالیت های توسعه روستایی را آغاز کردیم و این طرح در سراسر کشور متمرکز خواهد شد.وی فرهنگ سازی، سلامت، توانمندسازی و اشتغال را از مهمترین اقدامات خیریه امام علی (ع) بیان کرد و گفت: همکاری دولت و خیران در کنار هم بدون شک این مهم را محقق خواهد کرد.کسایی زادگان، اشتغال های خرد خانگی را از مهمترین راهکار های توانمند سازی ذکر کرد و افزود: پرورش مرغ، شترمرغ، بز سانن، درخت کاری و صنایع دستی از جمله این اقدام هاست.وی اظهار داشت: ایجاد صندوق های همیاری در روستاها مشکلات بانکی روستاییان را از بین می برد و در توانمند سازی آنها نقش تاثیر گذاری دارد که به این طریق می توان با کمک خود روستاییان روستایی توانمند را به ارمغان آورد.** محرومیت با وجود نزدیکی به مرکزدهیار روستای شوشود هم گفت: این روستا در 35 کیلومتری بیرجند مرکز استان واقع شده اما با وجود نزدیکی محروم واقع شده است.حسن خازنی فر اظهار داشت: شوشود یکی از روستاهای بزرگ شهرستان بیرجند و دارای 2 مدرسه ابتدایی و متوسطه نوبت اول است و بررسی های انجام شده نشان از مهاجرت معکوس دارد.وی تعصب خاص مردم منطقه را علت ماندن و رشد جمعیت مناسب دانست و افزود: مردم شوشود با مشکلات معیشتی به صورت ویژه دست و پنجه نرم می کنند زیرا خشکسالی های پی در پی کشاورزی و دامداری را از بین برده است.خازنی فر اظهار داشت: مسئولان بارها محرومیت مردم این منطقه را به صورت میدانی بررسی کرده اند اما اعتبارات محدود است.به گفته وی حضور خیران و سازمان های مردم نهاد به این مناطق کارساز است اما باید فکری اساسی برای توانمندسازی این مردم برداشت.وی خواستار نگاه ویژه به مردم این منطقه شد و افزود: به غیر از مشکلات آموزشی، خانواده های این روستاها با مسائل مختلف روبه رو هستند که مسائل درمانی با توجه به اینکه بیشتر آنها با یارانه زندگی می کنند بیشتر به چشم می خورد.در این آیین حجت اشرف زاده هنرمند و خواننده کشوری خراسان جنوبی به همراه جمعی از مسئولان استانی حضور داشتند.روستای شوشود دارای 190 خانوار و 500 نفر جمعیت است.3215 * 6054            "}