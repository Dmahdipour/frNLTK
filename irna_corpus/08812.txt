{"onTitr":"","titr":" تجمع با شکوه بسیجیان نمایش اقتدار ایران اسلامی است","describe":" قزوین – ایرنا - امام جمعه موقت تهران گفت: تجمع باشکوه بسیجیان نمایش اقتدار ایران اسلامی است و پیام صلابت، ایستادگی و استقامت در راه انقلاب را به جهان مخابره می کند.", "text":"به گزارش ایرنا، حجت الاسلام و المسلیمن سید محمد حسن ابوترابی فرد روز پنجشنبه در تجمع 20 هزار نفری بسیجیان قزوین در ورزشگاه سردار آزادگان افزود:  ملت بزرگ ایران مثل همیشه در سایه رهنمودهای مقام معظم رهبری با عظمت و اقتدار گام برداشته و دشمنان را در دستیابی به اهداف خود نا امید و مایوس ساخته اند.وی افزود: امروزه انقلاب اسلامی با اقتدار و صلابت بیشتر از 40  سال گذشته به راه خود ادامه می دهد و همواره درس مقاومت،آزادگی و سربلندی را به کشورهای مظلوم منطقه و جهان انعکاس می دهد.امام جمعه موقت تهران اضافه کرد: پیروزی ایران اسلامی در جنگ تحمیلی و حضور موثر در جبهه مقاومت سوریه، یمن و... نشان دهنده اقتدار ایران است که از بصیرت و جانفشانی شهدا نشات گرفت.ابوترابی فرد اضافه کرد: طبق آموزه های قرآنی باید برای خلق قدرت اقدام کنیم و با تبدیل دانش و تجاری سازی علم اقتدار نظام اسلامی را بیفزاییم.وی گفت: اگر می خواهیم فقر از جامعه اسلامی ریشه کن شود و کشور ایران در جایگاه زیننده آن در جهان قرار گیرد باید در توسعه علمی کشور قدم های استواری برداریم .این خطیب نماز جمعه تهران با بیان اینکه باید ملت ایران زیر پرچم مقام معظم رهبری با ثبات قدم به مسیر خود ادامه دهد، افزود: این تجمع بزرگ الهام بخش بسیجیان و فتح راه های اقتدار و پیروزی است که باید با شکوه و اقتدار مثل گذشته برگزار شود.این مسئول با بیان اینکه بسیجی باید نماد اخلاق و قانون در جامعه باشد، افزود: امروزه به خود می بالیم که در سایه توجهات حضرت ولی عصر (عج) نسلی جوان در مکتب عاشورای حسینی تربیت شده اند که خالق این چنین اجتماع های عظیم بوده و موجب افزایش قدرت دفاعی و بازدارنده کشور هستند. ابوترابی فرد اضافه کرد: اقتدار ما در تربیت نیروی انسانی عالم و با اخلاق نهفته است چون نیروی انسانی رمز اقتدار ایران اسلامی خواهد بود.وی با بیان اینکه دشمنان، اقتدار ایران اسلامی را هدف قرار داده اند، گفت: افزایش قدرت دفاعی و بازدارنده کشور رمز امنیت منطقه است و موجب می شود دشمنان از دست اندازی و فکر تجاوز به کشور و منطقه خارج شوند. امام جمعه موقت تهران اضافه کرد: نظام اسلامی در رویارویی با نظام سلطه در آستانه پیروزی جدیدی است که از طریق وحدت به دست آمده و در مسیر خلق قدرت برای ایران اسلامی قرار دارد.وی با بیان اینکه ما باید برای حل مشکلات جامعه وحدت داشته باشیم و در مسیر مقام معظم رهبری گام برداریم افزود: تمسک به ریسمان توحید و وحدت پیام قرآن برای امت اسلامی است که موجب شکست دشمنان ایران و انقلاب اسلامی خواهد شد.این مسئول گفت: آنچه دفاع مقدس را به اقتدار ملت ایران تبدیل کرد پیوند معنویات با ذخایر علمی کشور بود و می توان گفت اسلام، معنویت و اخلاق راه پیروزی انقلاب بوده و هستند.6101* 6104            "}