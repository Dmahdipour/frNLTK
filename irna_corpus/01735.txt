{"onTitr":" با تعیین دو مسئول؛    ","titr":" دانشگاه آزاد به مشکل پذیرفته شدگان رشته پزشکی رسیدگی می کند","describe":" تهران- ایرنا- پس از لغو ثبت نام داوطلبان رشته پزشکی دانشگاه آزاد و بالاگرفتن اعتراض این افراد در چند روز گذشته، حال این دانشگاه اعلام می کند که افرادی را برای بررسی مراحل پذیرش دانشجو در این رشته تعیین کرده است .", "text":"به گزارش روز چهارشنبه گروه دانشگاه ایرنا، در روزهای گذشته لغو ثبت نام پذیرفته شدگان رشته پزشکی دانشگاه آزاد اسلامی در رسانه ها خبرساز شد. تعداد بسیاری از داوطلبان پذیرفته شده به دلیل ممانعت از حضور آنها در کلاس های درس و همچنین لغو ثبت نام خود، مقابل واحد علوم پزشکی این دانشگاه تجمع کرده اند.این افراد پیشتر به خبرنگار گروه  دانشگاه ایرنا گفته بودند که دانشگاه آزاد در تماس های مکرر آنها را به عنوان پذیرفته شدگان در رشته های پزشکی معرفی کرده اما پس از ثبت نام، پرداخت شهریه و اخذ شماره دانشجویی نام این افراد از فهرست پذیرفته شدگان خارج شده است.با توجه به اینکه بسیاری از این دانشجویان با اطمینان به در دست داشتن مدارک مراحل انجام ثبت نام در رشته های پزشکی دانشگاه آزاد از ادامه تحصیل در سایر رشته ها و دیگر دانشگاه ها خودداری کرده اند از این رو برای گرفتن حق خود دست به اعتراض زده اند.به دنبال فراگیرشدن این اخبار در رسانه ها و فضای مجازی و همچنین بالاگرفتن اعتراضات داوطلبان و خانواده های آنها، افرادی حال دانشگاه آزاد اعلام کرده است که دو نفر مأمور رسیدگی به حل مشکلات داوطلبان آزمون پزشکی دانشگاه آزاد اسلامی تعیین کرده است .در ابتدا محمد مهدی طهرانچی سرپرست دانشگاه آزاد اسلامی در توضیح مشکلات پیش آمده در واحد علوم پزشکی گفت که این داوطلبان جزء پذیرفته شدگان قطعی نبوده اند اما به صورت اشتباه شهریه پرداخت کردند که البته قابل برگشت است.حال با افزایش تعداد شاکیان و ادامه دار بودن این اعتراضات، از سوی سرپرست دانشگاه آزاد با صدور حکمی عنایت الله ملکی تبار رئیس مرکز نظارت، بازرسی و رسیدگی به شکایات دانشگاه را مأمور حل مشکلات داوطلبان آزمون پزشکی وعبدالرسول پورعباس را به عنوان مأمور تشکیل شورای نظارت بر سنجش و پذیرش دانشگاه آزاد اسلامی تعیین کرد .ن.م**1601            "}