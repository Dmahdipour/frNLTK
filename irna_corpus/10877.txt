{"onTitr":" یک پژوهشگر لبنان:    ","titr":" محور رساله حقوق امام سجاد(ع) خدا محوری است","describe":" بندرعباس - ایرنا - یک پژوهشگر شیعه اهل لبنان گفت: خدا محوری، معنویت و توجه به کرامات انسانی در رساله حقوق امام سجاد (ع) اصل قرار گرفته است.", "text":"به گزارش ایرنا، زینب عیسی عصر سه شنبه در نشست بررسی رساله حقوق بین الملل در دانشگاه هرمزگان افزود: این درحالی است که در قوانین حقوق مجامع بین الملل غربی به این اصول توجهی نمی شود. وی بیان داشت: گرچه عنوان های قانون های حقوقی مجامع بین المللی غربی مشابه عنوان های رساله حقوق امام سجاد (ع) است، اما از نظر محتوایی کاملا متفاوت است.این پژوهشگر لبنانی هم چنین درخصوص نقش صحیفه سجادیه در ترویج معنویت گرایی در دنیای امروز گفت: صحیفه سجادیه صحیف علومی را گرد خود آورده که موضوعات متعددی را شامل می شود.عیسی افزود: مطالعه محتوای این کتاب باعث می شود مردم با خالق خود از هر طریقی که بخواهند چه از طریق فرهنگی، سیاسی، اجتماعی و دینی ارتباط بگیرند. وی، با اشاره به این که عمق معنویت در بشر از طریق صحیفه سجادیه گسترش پیدا می کند، یاد آور شد: صحیفه سجادیه یکی از منبع های بسیار مناسب برای تعیین ارتباط انسان با خدا، ارتباط انسان با درون خود و ارتباط انسان با سایر انسان هاست. این پژوهشگر لبنانی فایده و نتیجه این ارتباط ها را گسترش معنویت در جوامع بشری شکل گیری یک جامعه معنوی با شعور دینی دانست. &#39;زینب عیسی&#39; نیز صاحب نگارش 2 عنوان کتاب مرتبط با شخصیت امام سجاد(ع) را در کارنامه پژوهشگری خود در زمینه معرفی اهل بیت(ع) دارد. *رساله حقوق امام سجاد(ع) با توجه به تجلی وجود خدا در انسان  پژوهشگرکشور الجزایر نیز دراین نشست گفت: رساله حقوق امام سجاد(ع) با توجه به تجلی وجود خدا در انسان حقوق بشر را معرفی می کند .شیخ فضیل الریال افزود: در حالی که جوامع غربی با نگاه به انسان و اصل سودجویی و منافعی که برای خودشان متصور است حقوق بشر را معرفی می کنند.به گزارش ایرنا، نشست بررسی رساله حقوق بین الملل با حضور &#39;زینب عیسی&#39; ، پژوهشگر شیعه اهل لبنان و شیخ فضیل ریال&#39; محقق اهل کشور الجزایر به میزبانی کانون بسیج اساتید در دانشگاه هرمزگان برگزار شد. کنگره بین المللی امام سجاد(ع) از 8 سال پیش به مناسبت گرامیداشت شهادت امام سجاد(ع) از سوی دبیرخانه کانون های مساجد هرمزگان و سایر نهادهای فرهنگی و با حضور اندیشمندان داخلی و خارجی در بندرعباس درحال برگزاری است. این کنگره فردا چهارشنبه 11 مهرماه مصادف با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی استان هرمزگان در بندرعباس برگزار می‌ شود.مراسم هشتمین کنگره بین المللی امام سجاد (ع) از شبکه های سراسری قرآن، شما، رادیو قرآن و سیمای خلیج فارس به صورت زنده پخش می شود. 9887 /6048            "}