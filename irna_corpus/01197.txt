{"onTitr":"","titr":" ظرفیت منابع تامین آب در کردستان 75 میلیون مترمکعب است","describe":" سنندج - ایرنا - مدیر شرکت آب و فاضلاب شهری کردستان با بیان اینکه حداکثر ظرفیت منابع تأمین آب در شهرهای استان 74،98 میلیون مترمکعب در سال است، گفت: هیچگونه مشکلی از لحاظ تامین آب در مناطق شهری نداریم.", "text":"به گزارش روز پنجشنبه روابط عمومی شرکت آبفا کردستان، محمدحسین محمدی اظهار داشت: طول کل شبکه توزیع و انشعابات آب شهری استان بیش از چهار هزار و 700 کیلومتر است.وی اضافه کرد: طول شبکه اصلاح و بازسازی شبکه توزیع آب بیش از 7 کیلومتر و طول خطوط انتقال آب نیز بیش از 383 کیلومتر است.مدیر شرکت آبفا کردستان با اشاره به اینکه بیش از یک میلیون و 140 هزار نفر از خدمات این شرکت در حوزه فاضلاب بهره‌مند هستند، افزود: تعداد کل مشترکان فاضلاب این شرکت نیز بیش از 338 هزار فقره است که بیش از 309 هزار مورد آن مربوط به مشترکان خانگی است.محمدی یادآور شد: طول کل شبکه جمع‌آوری فاضلاب بیش از یک هزار و 700 کیلومتر، طول شبکه اصلاح و بازسازی شبکه جمع‌آوری فاضلاب بیش از 11 کیلومتر و طول خطوط انتقال فاضلاب نیز 150 کیلومتر است.به گزارش ایرنا، تعداد مشترکان شرکت آبفا کردستان بیش از 357 هزار فقره است که حدود 326 هزار فقره آن مربوط به مشترکان خانگی است.یک میلیون و 150 هزار نفر جمعیت شهرنشین این استان در حال حاضر از خدمات شرکت آبفا در حوزه تأمین آب شرب سالم و بهداشتی بهره‌مند هستند.7355/9102            "}