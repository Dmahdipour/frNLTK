{"onTitr":"","titr":" 6 فروند اسکله مسافری در قشم تولید شد","describe":" قشم - ایرنا - مدیرعامل شرکت مکین دریای قشم گفت: ٦ فروند  اسکله فلزی با هدف پهلوگیری شناورهای مسافربری به ارزش ٣٣ میلیارد ریال توسط مهندسان ایرانی در قشم ساخته شد.", "text":"به گزارش ایرنا، مهدی زارع روز سه شنبه در جمع خبرنگاران افزود: هر یک از این اسکله ها به طول ٢٠ متر، عرض پنج متر و ارتفاع 160 سانتی متر و از جنس آهن ساخته شد.وی ادامه داد: این اسکله ها به سفارش اداره کل بنادر و دریانوردی استان هرمزگان تولید شد که ٤٠ درصد در صرفه جویی ارزی به همراه داشت و از واردات آن‌ها جلوگیری شد.مدیرعامل شرکت مکین دریای قشم تصریح کرد: اسکله های شناور یاد شده در مدت کمتر از 6 ماه با دانش داخلی و به دست توانمند نیروی های متخصص بومی و همچنین با استفاده از مواد اولیه صد در صد ایرانی ساخته شد.وی افزود: این اسکله ها برای نصب در بندرهای شهید حقانی بندر عباس، شهید ذاکری قشم، لاوان، جاسک، چارک و لنگه بارگیری شدند.زارع خاطرنشان کرد: از سال 95 تا کنون 8 اسکله 69 متری و 6 اسکله 20 متری در مکین دریای قشم تولید و  بهره برداری شد.وی ادامه داد: همچنین تا پایان سال جاری نیز 6 اسکله 69 متری نیز احداث می شود و به بهره برداری می رسد.** مهندسان ایرانی در تهیه نقشه های اجرایی اسکله ها توانمند هستندعضو هیات مدیره شرکت مکین دریا گفت: مهندسان بخش طراحی این شرکت به یکی از کشورهای صاحب سبک در ساخت اسکله‌ها اعزام شدند و دانش فنی لازم را کسب کردند.وی اظهار داشت: امروزه با توجه به توانمندی مهندسان ایرانی در این شرکت، همه نقشه‌ های اجرایی و تحلیل اسکله‌ها توسط تیم فنی انجام می‌شود و پس از تایید کارفرما، مورد اجرا و بهره ‌برداری قرار می‌ گیرد.زارع ادامه داد: سازمان شیلات، اداره بنادر و کشتی‌رانی و استانداری‌ها در طرح‌های حمایتی خود از صیادان و مردم ساحل نشین، به عنوان کارفرما ساخت اسکله‌های فلزی و آلومینیومی را سفارش می‌دهند.وی گفت: 2 هزار و 300 کیلومتر ساحل در جنوب کشور وجود دارد که طرح های مختلفی توسط شرکت مکین دریا انجام شده است.عضو هیات مدیره شرکت مکین دریا افزود: فعالیت اصلی این شرکت، ساخت اسکله های شناور آلومینیومی است که در نقاط مختلف کشور از جمله در استادیوم آزادی تهران، سد کرج، استان بوشهر، استان گلستان، بندرعامری ، جزیره کیش، بندر انزلی، بندر ابوخضیر و جزیره هندورابی طرح هایی را اجرا کرده است.زارع از ساخت و نصب سه اسکله شناور آلومینومی تفریحی در مجموع با صد و ده متر طول در سال ٩٦ خبر داد و گفت: این سه اسکله در مجموعه گردشگری منطقه آزاد انزلی نصب شده است.وی همچنین به ساخت یک اسکله آلومینیومی با طول 110 متر و عرض پنج متر اشاره کرد و افزود: این اسکله به سفارش سازمان شیلات ایران در خور ابوخضیر واقع در تالاب شادگان استان خوزستان با جزر و مد 6 متر، در سال ٩٦ نصب شد.عضو هیات مدیره شرکت مکین دریا ادامه داد: از دیگر تولیدات این شرکت، اسکله آلومینیومی ابوخضیر به عنوان نمونه ‌ای بی مانند از مهندسان ایرانی در خاورمیانه است که از 2 پل دسترسی به طول ١٥ و ١٦ متر برخوردار است.زارع درباره طرح مارینا در کیش نیز گفت: هفت اسکله در این طرح تعبیه شد که در آن 288 پارکینگ طراحی و اجرا شده است.وی افزود: همچنین در بندر میرمهنا چهار اسکله جهت پهلو گیری 80 فروند شناور ماهیگیری برای صیادان بومی تعبیه شده است.عضو هیات مدیره شرکت مکین دریا ادامه داد: در راستای توسعه گردشگری در جزیره هندورابی 2 اسکله به طول 40 متر برای حمل و نقل مسافر به کیش ساخته و نصب شده است.** اشتغال 30 نیروی بومی در قشموی با اشاره به فعالیت 200 نفر در مجموعه مکین دریا، اظهار داشت: 57 نفر در شرکت مکین دریای قشم به مساحت 22 هزار مترمربع در قشم اشتغال دارند که 30 نفر از آنان را نیروهای بومی جزیره تشکیل می دهند.عضو هیات مدیره شرکت مکین دریا خاطرنشان کرد: شرکت مکین دریای قشم  زیر مجموعه شرکت هلدینگ مکین دریاست که با هدف ساخت اسکله ‌های تخصصی آلومینیومی و فلزی از سال ١٣٩٥ با 100 میلیارد ریال سرمایه ریالی و 2 میلیون یورو سرمایه ارزی در شهرک صنعتی طولای قشم آغاز به کار کرد.193 شرکت صنعتی با 14 هزار و و 99 میلیارد و 66 میلیون ریال در جزیره قشم فعال است.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500            "}