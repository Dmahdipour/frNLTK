{"onTitr":"","titr":" معتاد سابقه دار با 46 فقره سرقت دستگیر شد","describe":" سمنان - ایرنا - فرمانده انتظامی استان سمنان از دستگیری یک معتاد سابقه دار با 46 فقره سرقت سیم و کابل هوایی در استان های سمنان و خوزستان خبر داد.", "text":"سردار روح الامین قاسمی شامگاه چهارشنبه به خبرنگاران اظهارداشت: با توجه به افزایش موارد سرقت سیم و کابل در چند ماه گذشته در شهرستان شاهرود، موضوع در دستور کار پلیس آگاهی این شهرستان قرارگرفت.وی بیان کرد: ماموران مبارزه با سرقت پلیس آگاهی با انجام اقدام های خاص و پیگیری های گسترده موفق به شناسایی یک سارق معتاد در این زمینه شدند و پس از هماهنگی با مرجع قضایی، متهم را که در کمپ ترک اعتیاد واقع در چشمه علی دامغان حضور داشت، دستگیر کردند.قاسمی تصریح کرد: متهم که دارای سابقه های کیفری از جمله سرقت و حمل و نگهداری سلاح غیر مجاز است در بازجویی ها به 46 فقره سرقت سیم و کابل هوایی در شهرستان های شاهرود، دامغان، اندیمشک و دهلران اعتراف کرد.وی با بیان این که متهم، اموال سرقتی را در بازار ضایعات تهران به منظور تامین هزینه مصرف مواد مخدر به فروش می رساند، افزود: اعتیاد به مواد مخدر به صورت مستقیم و بی واسطه بر وقوع جرایم و آسیب های اجتماعی تاثیرگذار است.فرمانده انتظامی استان سمنان، همکاری و همراهی آحاد مردم، دستگاه ها و نهادها را برای ریشه کنی این پدیده شوم و بلای خانمان سوز، ضرورتی انکار ناپذیر برشمرد.9891/7408            "}