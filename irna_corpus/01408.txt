{"onTitr":" فرمانده انتظامی آذربایجان غربی:    ","titr":" مشارکت مردم حلقه اصلی ایجاد امنیت اجتماعی است","describe":" ارومیه- ایرنا- فرمانده انتظامی آذربایجان غربی گفت: مشارکت مردم، حلقه اصلی ایجاد امنیت اجتماعی است و باید همه اقشار به ویژه سازمان های مردم نهاد به کمک پلیس بیایند.", "text":"سردار ناصر اصلانی روز سه شنبه در دیدار با مسوولان سازمان های مردم نهاد آذربایجان غربی که به مناسبت هفته ناجا برگزار شد، افزود: پلیس به تنهایی و بدون مشارکت مردم و سایر نهادهای دولتی و غیر دولتی نمی‌تواند در برقراری امنیت و پیشگیری از جرم موفق باشد.وی اضافه کرد: در این راستا سازمان های مردم نهاد به علت استفاده بهینه از ظرفیت های جوانان در راستای اهداف خاص به ویژه در حوزه ایجاد امنیت اجتماعی و ارتقای سرمایه اجتماعی نقش بسزایی دارند.وی&#160;با اشاره به نقش محوری مشارکت مردمی در پیشگیری از جرایم بیان کرد: تعامل پایدار و هدفمند سازمان های مردم نهاد با پلیس، راهبردی موثر در پیشگیری از آسیب های اجتماعی است.فرمانده انتظامی آذربایجان غربی ادامه داد: توسعه و پیشرفت کشور در سایه اقتدار و امنیت حاصل می شود و بزرگترین سرمایه نیروی انتظامی، سرمایه اجتماعی است که در سایه آن امنیت تداوم می یابد.سردار اصلانی گفت: پلیس امروز، پلیس فرهنگی بوده و نشست مستمر پلیس با سازمان های مردم نهاد و دیگر اقشار جامعه نیز نشانه جامعه محور بودن این نیرو است.به گزارش ایرنا، در این نشست روسای سازمان های مردم نهاد ضمن ارائه و بیان دیدگاه ها، برنامه ها و دغدغه های خود را در راستای ارتقای امنیت و احساس امنیت در جامعه مطرح کردند.هفته ناجا که از جمعه هفته گذشته آغاز شده، پنجشنبه به پایان می رسد.8137/7129/3072            "}