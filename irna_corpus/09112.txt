{"onTitr":"","titr":" کشت محصول در قطب تولید کلزای خراسان شمالی آغاز شد","describe":" بجنورد- ایرنا- مدیر جهاد کشاورزی مانه و سملقان گفت: کشت محصول کلزا در این شهرستان، به عنوان قطب کاشت و تولید کلزای استان خراسان شمالی، آغاز شده است.", "text":"هادی قهرمانیان روز پنجشنبه به خبرنگار ایرنا اظهار داشت: تاکنون 70 هکتار از کشتزارهای این شهرستان زیر کشت کلزا قرار گرفته که انتظار می رود این سطح به سه هزار و 600 هکتار برسد.وی افزود: پارسال 2 هزار هکتار از کشتزارهای منطقه زیر کشت کلزا رفته بود که از این سطح سه هزار تن محصول برداشت، به مراکز خرید تحویل و تمام مطالبات کشاورزان نیز پرداخت شد.وی با اشاره به آغاز کشت کلزا از نیمه دوم شهریورماه گفت: نیمی از 70 هکتار کشت کلزا در شهرستان با استفاده از 70 دستگاه ریزدانه کار و به صورت کاملا مکانیزه انجام شده است.وی با اشاره به توصیه های فنی گفت: استفاده از بذر اصلاح شده، رعایت دقیق تاریخ کشت، مبارزه به موقع با آفات و علف های هرز، آبیاری به موقع و عملیات خاک ورزی مناسب موجب افزایش تولید محصول می شود.شهرستان 110 هزار نفری مانه و سملقان با 85 هزار هکتار کشتزار و 4 هزار هکتار باغ، قطب کشاورزی خراسان شمالی است و یکسوم گندم این استان را تولید می کند.پارسال سه هزار و 583 هکتار از کشتزارهای استان خراسان شمالی زر کشت پاییزه کلزا قرار گرفته بود که از این سطح سه هزار و 655 تن محصول برداشت شد که نسبت به سال قبل از آن 2.5 برابر رشد داشت.7183/5132            "}