{"onTitr":" سخنگوی کمیسیون امنیت ملی مجلس:    ","titr":" دولت بر تلاش برای تامین نیازهای مردم تاکید دارد","describe":" تهران- ایرنا- سخنگوی کمیسیون امنیت ملی و سیاست خارجی مجلس از بررسی و ارزیابی وضعیت بودجه دستگاه های مرتبط با این کمیسیون خبر داد و به نقل از نوبخت رییس سازمان برنامه و بودجه گفت: دولت در تامین نیازمندی های مردم و تامین منابع مالی لازم، تلاش وافر را معمول خواهد داشت.", "text":"به گزارش ایرنا از خانه ملت، علی نجفی خوشرودی در توضیح نشست کمیسیون امنیت ملی و سیاست خارجی مجلس شورای اسلامی که امروز سه شنبه برگزار شد، گفت: نشست مذکور با حضور نوبخت رییس سازمان برنامه و بودجه برگزار شد.نماینده مردم بابل در مجلس شورای اسلامی اظهار داشت: گزارش آخرین وضعیت بودجه ای کشور اعم از درآمدها و هزینه ها و موضوعات مرتبط با آن ارائه شد.وی ادامه داد: رییس سازمان برنامه و بودجه تاکید کرد علیرغم محدودیت ها و مشکلات، می توانیم از این شرایط عبور کنیم و برای شرایط مختلف سناریوهای متفاوت وجود دارد.این نماینده مردم در مجلس دهم تصریح کرد: نوبخت اطمینان داد که دولت در تامین نیازمندی های مردم و تامین منابع مالی لازم، تلاش وافر را معمول خواهد داشت و مشکلی در این زمینه وجود نخواهد داشت.نجفی خوشرودی یادآور شد: همچنین اعضای کمیسیون امنیت و سیاست خارجی مجلس نیز نقطه نظرات و دیدگاه های خود را پیرامون موارد فوق الذکر ارائه کردند.سخنگوی کمیسیون امنیت ملی و سیاست خارجی مجلس شورای اسلامی خاطرنشان کرد: همچنین در ادامه وضعیت بودجه دستگاه های مرتبط با این کمیسیون مورد بررسی و ارزیابی قرار گرفت.سیام*3061*1535            "}