{"onTitr":" رییس فدراسیون فوتبال فرانسه:    ","titr":" دوران بنزما در جمع آبی ها تمام شده است","describe":" تهران- ایرنا- «نوئل لوگرت» رییس فدراسیون فوتبال فرانسه معتقد است دوران حضور «کریم بنزما» مهاجم باشگاه رئال مادرید در تیم ملی به پایان رسیده است.", "text":"به گزارش ایرنا، تارنمای خبری گل روز چهارشنبه نوشت: امیدهای بنزما برای بازگشت به تیم ملی فرانسه با اظهارات رییس فدراسیون فوتبال فرانسه مبنی بر پایان فوتبال ملی مهاجم رئال به یاس تبدیل شد.مهاجم کهکشانی ها به دنبال گزارش های مبنی بر مشارکت در پرونده اخاذی از «متیو والبوئنا» هم تیمی وی در تیم ملی فرانسه، از اکتبر 2015 از جمع آبی ها کنار گذاشته شد.این در حالی است که قرار بود اوایل نوامبر تصمیمی در مورد حضور مجدد وی در تیم ملی فرانسه اتخاذ شود اما گزارش رسانه های فرانسوی حاکی از آن است که تصمیم مذکور به دلیل دخالت یک پلیس مخفی که خود به جرم تحریک ارتکاب به جرم مذکور (اخاذی) متهم است، خارج از دستور کار بوده و نتیجه مثبتی برای بنزما در پی نخواهد داشت.«دیدیه دشان» سرمربی تیم ملی فرانسه پس از افشای پرونده رسوایی مذکور، از دعوت بنزما به تیم ملی خودداری کرد؛ تصمیمی که منجر شد تا مهاجم الجزایری الاصل رئال، دشان را به «تاثیر پذیری از نژادپرستان فرانسوی» متهم کند.با این حال، صرف نظر از روند قانونی پرونده اخاذی؛ رییس فدراسیون فوتبال فرانسه تصور نمی کند بنزما بتواند بار دیگر به تیم ملی کشورش بازگردد.وی در این باره اظهار داشت: هفته گذشته ماجرای والبوئنا و بنزما وارد فاز تازه ای شد، اما هنوز به طور کامل بسته نشده و پرونده باز است؛ این داستان چند سالی است که ادامه دارد و تصمیم نهایی در مورد آن باید زودتر اتخاذ می شد، در واقع کش آمدن موضوع ما را به ستوه آورده است.وی ادامه داد: مشکلی با کریم بنزما ندارم، او همواره در تیم ملی رفتار خوبی داشته است اما فکر می کنم دوران او در این تیم به پایان رسیده به ویژه که مدتی هم از فرم ایده آل دور مانده است.بنزما 81 بار پیراهن تیم ملی فرانسه را به تن کرده و از زمان حضور در تیم رئال مادرید در سال 2016 – 2017، تنها 20 گل برای سفیدپوشان به ثمر رسانده است.این بازیکن در حال حاضر با مصدومیت دست و پنجه نرم می کند و این مصدومیت می تواند مانع رسیدن وی به ال کلاسیکو شود.ورزشی**3991**9129            "}