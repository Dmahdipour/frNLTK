{"onTitr":" مدیرعامل منطقه آزاد تجاری ماکو:    ","titr":" 3 مدرسه بین المللی در منطقه آزاد ماکو احداث می شود","describe":" تهران- ایرنا- مدیرعامل سازمان منطقه آزاد تجاری ـ صنعتی ماکو گفت: مطالعات احداث 3 مدرسه بین المللی در شهرستان های ماکو، شوط و پلدشت آغاز شده و اکنون در حال تهیه محتوا و برنامه ریزی برای راه اندازی این مدارس هستیم.", "text":"غلامرضا سلیمانی روز دوشنبه در گفت و گو با خبرنگار حوزه آموزش ایرنا با بیان اینکه هنوز مطالعات ساخت این مدارس و اینکه در چه مقاطع تحصیلی باشد، تکمیل نشده است، افزود: با راه اندازی این مدارس بین المللی هم بچه های مناطق آزاد و هم بچه هایی که به واسطه سرمایه گذاری های خارجی با خانواده در این مناطق اقامت می کنند، می توانند ادامه تحصیل دهند.وی ادامه داد: در سال تحصیلی جاری هنرستان بعثت با مشارکت خیرین مدرسه ساز در ماکو به بهره برداری رسید و اکنون در حال تحقیق و مطالعه هستیم تا مشخص شود چه مهارت هایی در این منطقه مورد نیاز است تا دانش آموزان ضمن فراگرفتن دروس تئوری در مدارس بتوانند در کارخانجات نیز دوره های عملی را بیازموند و به صورت هدفمند و بومی شده در آینده فعالیت کنند.مدیر عامل سازمان منطقه آزاد تجاری - صنعتی ماکو بیان داشت: در منطقه آزاد طبق قانون باید تمامی وزارتخانه ها وظایف خود را به ما تفویض کنند که در این میان وزارت آموزش و پرورش نیز امور را به مناطق آزاد ماکو واگذار کرده است.سلیمانی تاکید کرد: مناطق آزاد ماکو با هماهنگی وزارت آموزش و پرورش بنا دارد بر اساس استعداد منطقه ای و هنرستان های تخصصی ایجاد کند و در این رابطه مجوز احداث هنرستان هایی با محوریت کشت و صنعت، کشاورزی صنعتی و لجستیک گرفته شده است.وی یادآورشد: با اعتبار مناطق آزاد در دو سال گذشته حدود 8 میلیارد تومان برای بازسازی، نوسازی، سلامت و بهداشت مدارس مناطق محروم و آزاد هزینه شده و هدفگذاری بر این است با وجود 40 مدرسه روستایی در مناطق آزاد ماکو تا سال 1400 هیچ مدرسه کاه گلی و کانکسی نداشته باشیم و 22 مدرسه خشتی و کانکسی را به مدارس مناسب برای تحصیل دانش آموزان تبدیل کنیم.به گفته وی امسال همچنین با کمک خیرین مدرسه ساز 4 مدرسه در مناطق آزاد ماکو و 6 مدرسه نیز به صورت مشارکتی با اعتبار خیرین مدرسه ساز و مناطق آزاد در دست احداث است.علمی**1883**1440            "}