{"onTitr":" سخنگوی سازمان ثبت احوال در گفت و گو با ایرنا:    ","titr":" نخستین کارت هوشمند ملی تولید داخل وارد بازار می شود","describe":" تهران- ایرنا- سخنگوی سازمان ثبت احوال گفت: نخستین کارت هوشمند ملی تولید داخل در آینده نزدیک وارد بازار می شود و با ورود این کارت، مشکلات صدور کارت هوشمند ملی حل خواهد شد.", "text":"سیف الله ابوترابی روز شنبه در گفت و گو با خبرنگار اجتماعی ایرنا افزود: تولیدکننده داخلی قول داده است که نخستین محموله را به زودی تحویل دهد، این کارت مشابه نمونه خارجی است و تمام نکات ایمنی و فنی در تولید آن رعایت شده است.وی ادامه داد: در دی و بهمن ماه سال گذشته حدود 9 تا 11 میلیون نفر برای دریافت کارت هوشمند ملی به سازمان ثبت احوال مراجعه کردند که این میزان مراجعه کننده زیاد و ظرفیت تولید کارت نیز محدود بود.ابوترابی اعلام کرد: از ابتدای پروژه کارت هوشمند ملی از سال 94 به دنبال تولید داخل بودیم تا اینکه اکنون تولید این کارت به نتیجه رسید. چناچه اعتبارات لازم مالی که منتظر آن هستیم به موقع تامین شود، پیش بینی می شود تا پایان سال 97 همه جامعه هدف (واجدان دریافت کارت هوشمند ملی) تحت پوشش قرار گیرند.سخنگوی سازمان ثبت احوال گفت: در حال حاضر هیچگونه تغییری به دلیل تغییرات ارزی در هزینه کارت هوشمند ملی نداریم و مراجعه کنندگان برای دریافت این کارت باید همان مبلغ گذشته را که از سوی سازمان ثبت احوال اعلام شده بود، پرداخت کنند.ابوترابی گفت: مراجعه کنندگان برای دریافت کارت هوشمند ملی حداکثر 31 هزار تومان باید پرداخت کنند؛ از این رقم 11 هزار تومان بابت هزینه صدور کارت و تحویل آن است و 20 هزار تومان هم به خزانه دولت واریز می شود. دریافت هزینه بیشتر خلاف است و مردم می توانند موارد خلاف را به ادارات ثبت احوال اعلام کنند.وی خاطر نشان کرد: متقاضیان دریافت کارت هوشمند ملی می توانند برای دریافت این کارت به ادارات پست، ثبت احوال و دفاتر پیشخوان در سراسر کشور مراجعه کنند.صدور کارت هوشمند ملی به عنوان کلید ورود به دولت الکترونیک که موجب توزیع عادلانه فرصت‌ها، کاهش بسیاری از هزینه‌های دولت و مردم خواهد شد، از سال 1391 آغاز شده است و بر اساس هدف گذاری، قرار بود این کارت تا پایان سال 1397 برای تمام واجدان شرایط صادر شود.همچنین کارت هوشمند ملی مهمترین کارت هویتی افراد است و افراد باید برای دریافت آن خود به مراکز اعلام شده مراجعه کنند زیرا اثر انگشت آنها به منظور احراز هویت اخذ می‌شود. همچنین در این کارت‌ها امضای الکترونیکی نیز درنظرگرفته شده است که باید توسط خود افراد ثبت شود.حدود 64 میلیون نفر بالای 15 سال در کشور واجد دریافت کارت هوشمند ملی هستند.اجتمام*2181*1834            "}