{"onTitr":"","titr":" سارق حرفه ای موتورسیکلت و خودرو در نیشابور دستگیر شد","describe":" مشهد- ایرنا- فرمانده انتظامی نیشابور گفت: سارق حرفه ای موتورسیکلت و خودرو با هفت فقره سرقت در این شهرستان شناسایی و دستگیر شد.", "text":"به گزارش روز سه شنبه پایگاه خبری پلیس، سرهنگ حسین دهقان پور افزود: در پی وقوع چند فقره سرقت خودرو در شهر نیشابور کارآگاهان با بررسی زمان و مکان سرقت ها فرد سابقه دار را دستگیر کردند.وی اظهار داشت: متهم دستگیر شده در بازجویی های به عمل آمده به هفت فقره سرقت شامل سرقت 2 دستگاه خودرو پراید، یک دستگاه خودرو وانت پیکان، سه موتورسیکلت و یک فقره سرقت محتویات داخل خودرو اعتراف کرد.وی گفت: متهم پس از تشکیل پرونده برای سری مراحل قانونی به مراجع قضایی معرفی شد.شهرستان 450 هزار نفری نیشابور در 127 کیلومتری غرب مشهد واقع است. 9869 / 6053            "}