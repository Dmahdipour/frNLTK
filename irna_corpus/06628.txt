{"onTitr":" معاون استانداری سمنان:    ","titr":" هویت یابی محور برنامه ریزی های حوزه کودکان باشد","describe":" سمنان - ایرنا - معاون اجتماعی، سیاسی و امنیتی استانداری سمنان گفت: مسوولان هویت یابی و قوام بافت فکری کودکان را محور برنامه ریزی های این حوزه قرار دهند.", "text":"به گزارش ایرنا، سعید ناجی روز شنبه در نشست کارگروه بانوان استان سمنان با موضوع کودک در سالن غدیر استانداری، افزود: برای تقویت قوام فکری و هویت یابی کودکان در گام اول ضروریست نیازها استخراج شود.وی ادامه داد: برنامه ریزی ها در حوزه کودکان در سال های اخیر بهبود یافته است اما دستیابی به نتیجه مطلوب در گرو هم افزایی و انسجام دستگاه های اجرایی بایکدیگر است.وی اظهار داشت: کودکان محور شکل گیری خانواده در آینده هستند و باید متولیان فرهنگی در حوزه های مختلف در کنار آموزش و سلامت جسم، معنویت و روان کودکان را نیز مد نظر قرار دهند.ناجی تصریح کرد: متولیان فرهنگی در زمان حاضر در مواجهه با کودکان دچارآشفتگی در برنامه ریزی هستند و این حوزه نیاز به ساماندهی تخصصی دارد.وی یادآورشد: سردگمی ذهنی به مراتب بدتر از سردرگمی رفتاری در کودکان است، متولیان امر از برنامه ریزی حوزه کودکان به صورت سلیقه ای برای این قشر آینده ساز جامعه پرهیز کنند.معاون سیاسی، امنیتی و اجتماعی استانداری خاطر نشان کرد: تصمیم های کلان و عمومی کشور در فضای پایین جامعه اثر گذاشته و این موضوع آسیب جدی به نسل آینده وارد می کند.به گزارش ایرنا، جمهوری اسلامی ایران درسال 1372 با مصوبه مجلس شورای اسلامی به کنوانسیون حقوق کودک ملحق شده است.به گفته کارشناسان، کودک به فرد زیر 18 سال اطلاق می شود و براساس آمار  30 درصد جمعیت کشور معادل 25 میلیون نفر را این گروه تشکیل می دهند.7342/6103            "}