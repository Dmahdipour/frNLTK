{"onTitr":" نعمتی در گفت و گو با ایرنا اعلام کرد؛    ","titr":" وزیران پیشنهادی امروز در مجلس","describe":" تهران- ایرنا- سخنگوی هیات رئیسه مجلس شورای اسلامی از معرفی وزیران پیشنهادی تعاون، کار و رفاه اجتماعی و امور اقتصادی و دارایی به مجلس خبر داد.", "text":"بهروز نعمتی عصر دوشنبه در گفت و گو با خبرنگار پارلمانی ایرنا، گفت: طی صحبتی که با محمود واعظی رئیس دفتر رئیس جمهوری داشتم، بنا شده که وزیران پیشنهادی دولت روز سه شنبه به مجلس معرفی شوند.وی افزود: پس از معرفی وزیران پیشنهادی دولت، مجلس 10 روز فرصت دارد تا جلسه رای اعتماد را برگزار کند.سخنگوی هیات رئیسه مجلس ادامه داد: احتمالا جلسه رای اعتماد وزیران پیشنهادی سه شنبه یا چهارشنبه هفته آینده برگزار می شود.نعمتی یادآور شد: اگر دولت فردا وزیران پیشنهادی را به ما معرفی کند ما از نمایندگان می خواهیم که هفته آینده برای سرکشی به حوزه های انتخابیه نروند و مجلس جلسه علنی داشته باشد.نماینده مردم تهران در مجلس اظهار داشت: در این صورت سرکشی نمایندگان به حوزه های انتخابیه به 2 هفته آینده موکول خواهد شد. سیام*9121*3061*1535            "}