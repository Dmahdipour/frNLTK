{"onTitr":" فرماندار اردکان:    ","titr":" جشن عاطفه ها جلوه ای از تفاهم و همدلی است","describe":" یزد - ایرنا - فرماندار اردکان گفت: یکی از بهترین مناسبت ها که درآن تفاهم ، مشارکت و همدلی حس می شود جشن عاطفه ها است .", "text":"به گزارش ایرنا هادی مقیمی روز چهارشنبه در آیین جشن عاطفه در دبیرستان دخترانه 17 شهریور اردکان افزود: مهر باید با مهرورزی ، محبت و لبخند همراه باشد و دانش آموزی که به مدرسه می آید باید از حداقل امکانات برخوردار باشد .فرماندار اردکان با بیان اینکه  فضای کلاس زمانی برای دانش آموزان با آرامش و لذت بخش است که همه دانش آموزان در یک سطح از لحاظ امکانات استفاده نمایند تصریح کرد: متاسفانه در کشور ما به دلایل مختلف ، گاها فاصله طبقاتی زیاد است که برخی از فرزندان دانش آموز از تامین حداقل ها بی بهره و یا کم بهره اند .مقیمی اظهار داشت: بدین منظور کمیته امداد امام خمینی (ره)  با همکاری آموزش و پرورش جشن خوبی  را در سراسر کشور برنامه ریزی کرده اند تا دانش آموزان و همه مردم به کمک هم نوعان خود بشتابند و در راستای تحقق برابری و با دغدغه کمتر به دانش آموزان یاری برسانند .وی افزود: در شهرستان اردکان به رغم وسعت زیاد و جمعیت بالا به خاطر حس نوعدوستی که وجود دارد این مشکلات، کمتر است ولی متاسفانه در برخی از نقاط کشور مشکلات زیادی دیده می شود .فرماندار اردکان یادآور شد: مشارکت برای تامین نیاز دانش آموزان بی بضاعت سبب خیر و برکت در زندگی تان می شود و آینده ایران با دستان و فکر خلاق و تلاشگر شما ساخته خواهد شد .در سال 1396 در جشن عاطفه ها مردم اردکان 450 میلیون ریال کمک نقدی ، 350میلیون ریال کمک  غیرنقدی و در قالب کمک های مستقیم 460 میلیون ریال به دانش آموزان بی بضاعت اهدا کردند.در شهرستان اردکان 225 دانش آموز و 34 دانشجو و نیز یک هزار و 500 خانوار در قالب 2 هزار و 100 نفر تحت پوشش کمیته امداد امام خمینی (ع) هستند .مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}