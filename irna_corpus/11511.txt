{"onTitr":"","titr":" رئیس شورای تهران:در نامه به رهبری تقاضای پول نکرده ایم","describe":" تهران-ایرنا- رئیس شورای اسلامی شهر تهران در خصوص جزئیات نامه اش به رهبری گفت که در این نامه تقاضای پول نکردیم بلکه چالش های پایتخت را برای ایشان مطرح کردیم.", "text":"به گزارش ایرنا، محسن هاشمی روز سه شنبه در ابتدای نود و یکمین جلسه علنی شورای پنجم شورای شهر تهران در جمع خبرنگاران افزود: در این نامه همچنین کمک هایی که می توان برای حل این چالش ها به تهران کرد نیز آمده بود.وی با رد این ادعا که اعضای شورا در این نامه ،تقاضای 2 میلیارد دلار کرده اند، تاکید کرد: در این نامه بحثی از تقاضای پول نشده بود.رئیس شورای شهر ادامه داد: چالش های شهر تهران را در این نامه مطرح و خواستار رهنمودهای ایشان شدیم و همچنین درخواست دیداری با ایشان داشتیم.وی در خصوص اینکه آیا وقتی برای این دیدار داده شده است، گفت: همچنان منتظریم چرا که خصلت شیعه این است که همیشه منتظر باشد. هاشمی در پاسخ به پرسش دیگری در خصوص وقت دیداری که وی و الویری با لاریجانی رئیس مجلس شورای اسلامی داده اند به چه سرانجامی رسید، افزود: هنوز جوابی داده نشده و اگر وقت ملاقاتی داده شد همه با هم می رویم.* شورا منتظر نظر وزارت کشور در مورد قانون منع بکارگیری بازنشستگانهاشمی در بخش دیگری از سخنان خود با اشاره به نامه ای که شورای شهر به وزیر کشور ارسال کرده است، گفت: در این نامه خواستار نظر وزارت کشور در خصوص قانون منع به کارگیری بازنشستگان هستیم و شخص وزیر در حال تدقیق قانون با وضعیت فعلی انتخاب شهرداران است.به گفته این مقام مسئول، تا زمانی که وزیر کشور نظر خود را در این خصوص اعلام نکند ما نیز در شورا کاری فکری برای انتخاب شهردار جدید نمی کنیم.وی ادامه داد: حل مشکلات تهران نیاز به همیاری دولت دارد به خصوص در قوانینی مانند برنامه پنجساله و قانون بودجه که در آنها مواردی برای کمک به شهرداری ها پیش بینی شده است.هاشمی افزود: در برخی از این قوانین دولت باید به شهرداری ها کمک کند مانند بازآفرینی بافت فرسوده یا یارانه مترو و اتوبوس. به گفته رئیس شورای شهر تهران، در قانون به دولت اجازه داده شده تا 50 درصد به توسعه مترو کمک کند.وی ادامه داد: موضوع کمک وزارت نفت به حمل و نقل عمومی نیز وظیفه قانونی است زیرا مترو باعث صرفه جویی سوخت می شود و بر اساس یکی از بندهای قانون این وزارتخانه مکلف است بر اساس تفاهم نامه ای که در مدیریت گذشته و مدیریت فعلی به امضا رسیده، این کمک ها را از محل صرفه جویی سوخت به شهرداری بدهد.تهرام/9343 / 1539            "}