{"onTitr":" بازی های پاراآسیایی 2018؛    ","titr":" بتول جهانگیری: پیش‌بینی مدال طلا را می‌کردم","describe":" جاکارتا- ایرنا- «بتول جهانگیری» پرتابگر طلایی ایران در سومین دوره بازی‌های پاراآسیایی 2018 ضمن اشاره به بالا بودن سطح مسابقات این دوره نسبت به گذشته اظهار داشت: پیش بینی می کردم مدال طلا را به چنگ بیاورم.", "text":"به گزارش خبرنگار اعزامی ایرنا از اندونزی، بتول جهانگیری بعد از دستیابی به مدال طلای ماده پرتاب وزنه کلاس F33 مسابقات دو و میدانی بازی‌های پاراآسیایی 2018 با بیان این مطلب اظهار داشت: مسابقات خیلی خوب و سطح بالا بود. خوشبختانه استرس من نسبت به گذشته کمتر بود و راحت‌تر بودم.وی افزود: حریفانم خیلی قوی بوده و پیشرفت زیادی کرده بودند، همه ما تقریباً هم سطح بودیم اما من پیش‌بینی می‌کردم به مدال طلا دست پیدا کنم و خوشبختانه به این عنوان رسیدم.پرتابگر طلایی ایران در سومین دوره بازی‌های پاراآسیایی با اشاره به بالا بودن سطح مسابقات دو و میدانی این بازی‌ها خاطر نشان کرد: سطح مسابقات دو و میدانی پاراآسیایی خیلی بالا رفته است، از نظر من میزبانی اندونزیایی‌ها کیفیت بسیار بالایی داشتند.جهانگیری همچنین اظهار داشت: ماده اصلی و تخصصی من پرتاب وزنه است که خوشبختانه در آن به مدال طلا رسیدم؛ در پرتاب نیزه تمرین زیادی نداشته‌ام و شانس مدال‌آوری‌ام کمتر از پرتاب وزنه است اما امیدوارم در این ماده هم مدال بگیرم.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است. ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است. ورزشی**2052**3991**9129            "}