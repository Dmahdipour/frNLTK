{"onTitr":"","titr":" یمنی ها مواضع سعودی ها را در نجران با موشک هدف قرار دادند","describe":" تهران - ایرنا - یگان موشکی و توپخانه ای ارتش و کمیته های مردمی یمن، مواضع مزدوران سعودی در استان نجران را با موشک و چندین خمپاره هدف قرار داد.", "text":"به گزارش شبکه خبری 'المسیره'، یک منبع نظامی یمن گفت: یگان موشکی و توپخانه ای ارتش و کمیته های یمن صبح سه شنبه با شلیک موشک و پرتاب همزمان چند خمپاره، مواضع نظامیان سعودی در صحرای 'البقع' در نزدیکی گذرگاه 'الخضراء' در استان نجران و مزدوران آنان را هدف قرار داد که در جریان این حمله خسارات زیادی به آنان وارد شد.یگان های مهندسی ارتش و کمیته های مردمی یمن روز یکشنبه هفته جاری نیز دو خودروی نظامی و یک زره پوش ارتش سعودی را با قرار دادن چند بمب در مسیر آنها در صحرای 'الاجاشر' در استان نجران منهدم کرده و سرنشینان آنها را به هلاکت رساندند.** هشدار درمورد افزایش مبتلایان به وبا در الحدیده سازمان حقوقی غیردولتی 'کودکان را نجات بدهید' نیز در اطلاعیه ای نسبت به افزایش شمار مبتلایان به وبا بر اثر تشدید درگیری ها در بندر 'الحدیده' هشدار داد. در این بیانیه آمده است: شمار مبتلایان به بیماری وبا مراجعه کننده به مراکز بهداشتی در بندر الحدیده تقریبا سه برابر شده است.سازمان 'کودکان را نجات بدهید'، افزایش شمار مبتلایان به وبا را ناشی از آغاز درگیری های مجدد در بندر الحدیده دانست و این استان را مرکز شیوع وبا در یمن ذکر کرد.این سازمان پیشتر نسبت به سرنوشت 100 هزار کودک یمنی که از سوءتغذیه شدید رنج برده و در معرض ابتلا به وبا ومرگ هستند، هشدار داده بود.  در بیانیه سازمان مزبور تاکید شده است: افزایش شمار مبتلایان به وبا در استان الحدیده، بیانگر شیوع این بیماری در سراسر یمن است و از ابتدای سال جاری تاکنون بیش از 23 هزار مورد ابتلا به وبا در این کشور گزارش شده است. دفتر امور انسانی سازمان ملل متحد نیز پیشتر شمار مبتلایان به وبا در یمن را چهار هزار و 551 تن اعلام کرد و افزود ، 1.2 میلیون مورد مشکوک به وبا در مدت زمانی آوریل / فروردین تا سپتامبر/ شهریور سال 2018 میلادی گزارش شده است.استان الحدیده از زمان آغاز جنگ، در کنترل کمیته های انقلاب مردمی یمن وابسته به جنبش 'انصارالله' است و به سبب برخورداری از موقعیت خاص سیاسی و اقتصادی نقش تعیین کننده ای نزد طرف های درگیر در تفوق و برتری نبرد میدانی دارد.بندر الحدیده در 265 کیلومتری صنعا پایتخت یمن و نوار ساحلی دریای سرخ واقع است و تحلیلگران سیاسی، از این بندر به عنوان کلید تصرف پایتخت یاد می کنند و معتقدند پیروزی ائتلاف عربی در جنگ الحدیده و شکست نیروهای مقاومت یمنی، تکلیف نهایی نبرد در این کشور بحران زده را روشن خواهد کرد.همچنین از نظر اقتصادی بندر الحدیده به خاطر برخورداری از نوار ساحلی 300 کیلومتری، پس از بندر عدن، دومین نقطه پر اهمیت تجارت بین المللی این کشور محسوب می شود.بندر الحدیده از زمان تشدید جنگ در یمن، محل ورود بیش از 70 درصد کمک های بین المللی و کالاهای اضطراری برای مردم جنگ زده این کشور بوده، اما ائتلاف عربی بدون توجه به این موضوع و فقط با انگیزه های سیاسی و با این ادعا که جنبش انصارالله از طریق الحدیده سلاح وارد می کند، از 23 خرداد سال جاری این بندر را مورد بزرگ ترین عملیات نظامی با عنوان 'پیروزی طلایی' از زمان آغاز جنگ در یمن قرار داد اما تا کنون موفق به تصرف آن نشده است.عربستان از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن منصور هادی رئیس جمهوری مستعفی این کشور به قدرت، به اهداف و زیاده خواهی های سیاسی خود جامه عمل بپوشاند.تجاوز سعودی ها به یمن تاکنون منجر مرگ و زخمی شدن حدود 40 هزار یمنی و آوارگی هزاران نفر از این کشور شده است.خاورم*1453*1071*1436*            "}