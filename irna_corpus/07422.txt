{"onTitr":" صبح شاهدیه:    ","titr":" مرگ اخلاق","describe":" هفته نامه محلی صبح شاهدیه در صفحه نخست تازه ترین شماره خود در مطلبی با عنوان مرگ اخلاق به قلم محمدعلی وزیری نوشت: سالهای دوری نیست شاید چهل و پنج سال قبل در بازار تهران بود که در معیت مرحوم پدرم تعدادی از تجار بزرگ را دیدم که پابرهنه راهی تجارتخانه هستند.", "text":"در ادامه این مطلب آمده است: در عالم کودکی علت را از ایشان پرسیدم گفتند به احترام محرم دهه اول نه تنها پا برهنه اند که غذای گرم و آب سرد هم نمی خورند و نمی نوشند حتی تجار ارامنه و زرتشتیان هم حرمتداری و همراهی می کنند.یادتان هست بر شیشه در میکده ها و بالای سردر کاباره ها و سینماها هم جمله (به احترام ایام سوگواری تعطیل است) نصب بود ولی امروز شرمسارم که آمار مسمومیت و حتی مرگ ناشی از مصرف مشروبات تقلبی را آن هم در سراسر ایران عرض کنم و شرمسارتر که بخواهم آمار را تعمیم دهم وعرض کنم چند برابر آنها کلاه سرشان نرفته و ساقی آشنا جنس مرغوب را تحویل داده است.کمی نزدیک تر در دوران انقلاب و سالهای شرف و جهاد ایام دفاع مقدس را یاد آور نمی شوم که کسی سوخت و مایحتاج را نه تنها انبار نمی کرد که چون پاک باختگان اندک اندوخته سوخت و غذا را که داشته با همسایه ها و رزمندگان سهیم می شدند ولی امروز شوربختانه با مرگ اخلاق جوانمردی ایثار و یک ملت همراه و همدل بودن روبرو شده ایم.بعضی مردم دارا و غنی با ولع و حرص به احتکار خانگی مشغول هستند و هرکس به هر طریقی و روزانه بر نرخ کالا و خدمات او می افزاید نه تنها حرمت و حمیت در اقتصاد واخلاق رخت بربسته که در صحنه ورزش هم مرگ اخلاق را می بینیم.درچند هفته اخیر اگر از سیمای ملی دیده اید یا خود به میادین ورزشی رفته اید همانجا که روزی نمایشگاه فتوت بود و دم یا علی و ایران ایران می گرفتند امروز دشنام است و دشنه! و شعارها حتی علیه اسطوره ها و قومیت ها. گویا یک ملت یک خانواده نیستیم بر سر هویت ملی چه آمده است؟! آیا قرار نبود علاوه بر معاش و زندگی مادی به تقویت معنویت و برکشیدن اخلاق و معنویت ایرانیان بپردازند. چه شد که (از قضا سکنجبین صفرا فزود) چرا؟. شاید ریشه در دروغ و نفاق و نفس پرستی آزمندی نسل بعضی از اکابر قوم و مدیران و اصحاب قدرت دارد که به اطمینان نظام مقدس و مردم شریف و مقام رهبری به آنها خیانت کرده اند. این مزوران خائن دروغگوی دنیا طلب چه بر سر انقلاب نظام مقدس اسلامی و ایران آوردند قطعا حل مشکل قبل از راهکار اقتصادی و سیاسی وامنیتی نیاز به بازگرداندن اطمینان و باور مردم به راستگویی مدیران و رسانه های ملی و رسمی داریم. اخلاق، ادب، هویت و غرور ملی و ایمان دینی را باز گردانید.هفته نامه صبح شاهدیه به صاحب امتیازی و مدیرمسئولی سید محمدمهدی میرجلیلی در گستره استان یزد منتشر و توزیع می شود.166 رسانه در استان یزد مجوز دارند که از این تعداد ١١8 مجوز متعلق به نشریات چاپی، 30 مورد متعلق به رسانه‌ های برخط (خبرگزاری و پایگاه خبری) و ١8 مجوز هم مربوط به رسانه‌های الکترونیک غیر برخط است.7532/ 6197            "}