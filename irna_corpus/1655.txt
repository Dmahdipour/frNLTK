{"onTitr":" رئیس قوه قضاییه:    ","titr":" توان موشکی ایران برای آمریکا مساله شده است","describe":" تهران- ایرنا- رئیس قوه قضاییه گفت: جمهوری اسلامی امروز از چنان قدرت دفاعی بهره مند است که توان موشکی ایران برای آمریکا به یک مساله تبدیل شده است.", "text":"به گزارش روز چهارشنبه ایرنا از اداره کل روابط عمومی قوه قضاییه، آیت الله صادق آملی لاریجانی در جلسه مسئولان عالی قضایی افزود: موشک، نماد اقتدار دفاعی جمهوری اسلامی است و ما هیچ گاه مبادرت به جنگ نکرده ایم اما همیشه برای دفاع آماده بوده ایم.رئیس قوه قضاییه یادآور شد: همه فشارها، شایعات، تخریب ها، تهدیدها و تحریم ها با به صحنه آمدن مردم، باطل و خنثی می شود و در این میان حضور پرشور جوانان بانشاط، مصمم و متدین در کنار سخنان غرور آفرین مقام معظم رهبری از جایگاه ویژه ای برخوردار است.وی افزود: امروز تحریم و عملیات روانی تنها کاری است که از دست دشمن برمی آید. دشمنان و اذناب منطقه ای آنان می دانند که جمهوری اسلامی قدرتمندتر از همیشه در منطقه حضور دارد و این همان چیزی است که موجب نگرانی آنهاست.آیت الله آملی لاریجانی گفت: تحقیرهای مکرر بزرگترین کشور مدعی منطقه از سوی آمریکا و پذیرش این میزان تحقیر توسط این کشور تعجب برانگیز است. وی افزود: دشمن می خواهد بین مردم و نظام فاصله بیندازد و با فشار اقتصادی، مردم را ناراضی کند اما مردم به خوبی می دانند که این فشارها و تهدیدها بهایی است که بابت استقلال و عزت خود می پردازند و دشمن نمی تواند آن گونه که برخی کشورهای ثروتمند منطقه را تحقیر می کند، با ملت ما نیز همان گونه رفتار کند.رئیس قوه قضاییه گفت: مقابله عملی با خباثتهای دشمن طی چهل سال اخیر نشان دهنده اقتدار حقیقی این ملت است.* حمله موشکی سپاه به مواضع تروریست ها حامل پیام برای حامیان آنها بود آیت الله آملی لاریجانی با تقدیر از اقدام سپاه پاسداران انقلاب اسلامی در حمله موشکی به مواضع تروریست ها در پی حمله اخیر تروریستی در اهواز، تاکید کرد: حمله موشکی به تروریست ها فقط به آن نقطه خاص محدود نمی شود بلکه پیام هایی را برای دشمنانی دارد که پشت این تروریست ها قرار دارند و باید بدانند اگر کوچکترین ضربه ای بخواهند به کشور ما وارد کنند، 10 برابر آن آسیب خواهند دید.رئیس قوه قضاییه خاطرنشان کرد: جمهوری اسلامی هیچ تردیدی در پاسخ به دشمنان نخواهد داشت و همه ملت ایران چنانکه در حوادث اهواز مشاهده کردید با اتحاد و انسجام در صحنه حضور خواهند یافت.آیت الله آملی لاریجانی همچنین هفته نیروی انتظامی را به نیروهای حافظ امنیت و نظم کشور تبریک گفت و اظهار کرد: همه می دانیم که پیشرفت های علمی و اقتصادی نیز متکی به امنیت است و بدون امنیت در هیچ محوری نمی توان پیشرفت معقول و قابل توجهی داشت. وی افزود: بخشی از امنیت کشور را نیروی انتظامی تامین می کند و ما باید از این مظهر امنیت و اقتدار کشور قدردانی کنیم و به گونه ای رفتار نکنیم که خدای ناکرده قدر این بزرگواران دانسته نشود.رئیس قوه قضاییه در عین حال به نیروی انتظامی تذکر داد که همانند همیشه مردم را از خود بدانند و در عین قاطعیت، ملاطفت و رأفت به خرج دهند.آیت الله آملی لاریجانی گفت: به هیچ عنوان برخوردهای قانونی پلیس نباید توام با توهین یا رفتار ناشایست باشد. خوشبختانه پلیس در این مسیر گام های بسیار خوبی برداشته است و تعامل نیروی انتظامی به عنوان ضابط دستگاه قضایی با قوه قضاییه همواره خوب بوده، چنانکه در صحنه مبارزه با فساد اقتصادی نیز کارهای مهمی را انجام دادند و در راستای ایجاد آرامش در بازار به خوبی ورود کردند.رئیس قوه قضاییه همچنین بر ضرورت انجام وظایف نیروی انتظامی به صورت جدی تر و همراه با رعایت اصول دینی و اخلاقی در برخورد با مردم تاکید کرد.آملی لاریجانی همچنین با اشاره به همایش سراسری خدمت بسیجیان در سراسر کشور، این گردهمایی را نمایشی عظیم از اقتدار جوانان متدین، باعزم و با نشاط کشور دانست.وی تصریح کرد: اجتماع صدهزار نفری در تهران و حضورمقام معظم رهبری با آن سخنان و بیانات ارزشمند و عزتمندانه، تجلی اقتدار نظام جمهوری اسلامی بود و بسیاری از آثار عملیات روانی دشمن را خنثی کرد.اجتمام * 1193 * 3063            "}