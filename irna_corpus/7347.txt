{"onTitr":"","titr":" کارکنان شرکت آبفار خوزستان خواستار پرداخت مطالبات خود شدند","describe":" اهواز - ایرنا - تعدادی از نیروهای تاسیسات آبداری پیمانکاری شرکت آبفا روستایی خوزستان روز شنبه با تجمع مقابل ساختمان این شرکت در اهواز خواستار پرداخت حقوق و مطالبات خود شدند.", "text":"یکی از این کارکنان که خواست نامش در خبر ذکر نشود به خبرنگار ایرنا گفت: حقوق و مطالبات کارکنان پیمانکاری شرکت آبفا روستایی خوزستان حدود 10 ماه است که پرداخت نشده است.وی با انتقاد از پایین بودن حقوق خود ادامه داد: برای دریافت همین حقوق اندک نیز باید ماه ها منتظر باشیم، و این مساله فشار بسیاری را بر ما تحمیل کرده است.یکی دیگر از معترضان گفت: کارکنان پیمانکاری این شرکت سابقه ای بین 10 تا 30 سال دارند؛ و حقوق ماهیانه ما حدود 12 میلیون تا 14 میلیون ریال است اما برای دریافت آن مشکل داریم.رییس روابط عمومی شرکت آبفا روستایی خوزستان در این باره گفت: این نیروها پیمانکاری هستند و حدود هفت ماه حقوق معوقه دارند.دانیال احمدی با اشاره به اینکه پیمانکار موظف به پرداخت حقوق آنها است ادامه داد: هفته گذشته معادل 2 ماه از حقوق این کارکنان به حساب پیمانکار واریز شد اما پیمانکار به بهانه طلب از شرکت از پرداخت طلب کارکنان امتناع کرد.وی به مشکلات مالی آبفا روستایی خوزستان اشاره کرد و افزود: برای پرداخت طلب کارکنان پیمانکاری باید دولت مبلغی را به حساب شرکت واریز کند تا ما نیز بدهی خود را به پیمانکار و نیروها بپردازیم.گفتنی است این نیروها در اعتراض به پرداخت نشدن حقوق خود درب ورودی شرکت آبفا روستایی خوزستان را در اهواز با سیم مفتول بستند.این نیروها مرداد امسال نیز در اعتراض به پرداخت نشدن حقوق خود و منعقد نشدن قرارداد جدید مقابل شرکت آبفا روستایی خوزستان تجمع کرده بودند.9887/ 6037            "}