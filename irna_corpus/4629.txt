{"onTitr":"","titr":" 6 هزار تن برنج در بازار خوزستان توزیع می شود","describe":" دزفول - ایرنا - معاون سازمان صنعت، معدن و تجارت استان خوزستان گفت: 6 هزار تن برنج در ماه های اخیر تهیه شده است که به محض حل مشکل سامانه در استان خوزستان توزیع می شوند.", "text":"به گزارش ایرنا ابراهیم نجفیان روز دوشنبه در چهارمین نشست ستاد تنظیم بازار شهرستان دزفول در سالن جلسات فرمانداری افزود: از حدود 40 روز پیش سامانه پشتیبانی امور دام استان خوزستان بسته شده است که به رغم تهیه 6 هزار تن برنج در استان امکان توزیع آن وجود ندارد.وی اظهار داشت: به محض حل مشکل سامانه، این میزان برنج در سطح بازار استان خوزستان توزیع می شود و مشکلی در این خصوص نخواهیم داشت.معاون سازمان صنعت، معدن و تجارت خوزستان با اشاره به وضعیت اخیر بازار در کشور و استان گفت: طرح ساماندهی توزیع کالاهای اساسی در استان اجرا شده که طبق آن عوامل توزیع باید مورد تایید فرمانداری، صنعت، معدن و دیگر نهادهای مربوطه باشند و درصورت تایید نکردن این نهادها، هیچ کالایی به توزیع کنندگان داده نمی شود.وی افزود: در حال حاضر جنگ اقتصادی  دشمن بصورت علنی آغاز شده که باید ساز و کار دفاعی ویژه ای در مقابل این جنگ اقتصادی در نظر گرفته شود.نجفیان اضافه کرد: اگر تلاش بسیجی مسئولان در ماه های اخیر نبود مشکلات زیادی برای تامین اقلام ضروری مردم پیش می آمد.وی اظهار داشت: متاسفانه برخی کوتاهی ها و تصمیمات غیرکارشناسانه مسئولان اثرات بدی در وضعیت کنونی اقتصادی داشته است با این وجود به محض حل مشکل سامانه، توزیع برنج در سطح استان آغاز خواهد شد.معاون سازمان صنعت، معدن و تجارت خوزستان درخصوص تامین گوشت قرمز در این استان گفت: در شرایط عادی و غیرخشکسالی، 41 هزار تن گوشت قرمز در استان خوزستان تولید می شود این درحالی است که میزان مصرف گوشت قرمز مردم خوزستان 65 هزار تن است که اگر روند توزیع به خوبی مدیریت نشود در شرایط عادی نیز با مشکلاتی مواجه خواهیم شد.وی خرید و فروش دام زنده، قاچاق دام و صادرات را از عوامل برهم زننده موازنه تولید و تقاضا دانست و افزود: میزان تولید مرغ در استان خوزستان در شرایط عادی 79 هزار تن و میزان مصرف 129 هزار تن است که این آمار مدیریت درست توزیع در این استان را می طلبد.نجفیان افزایش بالای صد درصدی نهاده های دامی و کالاهای موردنیاز مرغداران را از دیگر دلایل گرانی های اخیر دانست و گفت: اعتصاب اخیر کامیون داران نیز در افزایش گرانی ها تاثیرگذار بود.وی افزود: اکنون حمل و نقل از طریق ریلی در حال انجام است و می توان از این ظرفیت برای حمل بار در شهرستان دزفول استفاده کرد.وی درخصوص وضعیت لاستیک کامیون داران نیز گفت: 20 درصد لاستیک کشور در داخل تولید و 80 درصد تولید خارجی است که با توجه به اینکه هر 2 ماه یکبار یک جفت لاستیک باید برای خودروهای سنگین تعویض شود مشکلاتی در این زمینه بوجود آمد.معاون سازمان صنعت، معدن و تجارت خوزستان افزود: بزودی با توزیع حدود 700 لاستیک بین کامیون داران امیدواریم این مشکل برطرف شود.وی ناوگان خودوری سنگین کشور را حدود 11 هزار دستگاه عنوان کرد و گفت: سهم استان خوزستان از لاستیک کشور 3،4 است.** با عوامل گران فروشی در دزفول برخورد می شودسرپرست فرمانداری ویژه شهرستان دزفول نیز در این نشست اظهار داشت: افزایش نرخ ارز به افزایش قیمت در بازار کشور و دزفول منجر شد که در این راستا واحدهای متخلف زیادی به تعزیرات حکومتی معرفی شدند.امیر عیسی زاده افزود: شورای تامین شهرستان دزفول موظف به در اختیار گذاشتن اطلاعات و اختیارات درخصوص برخورد با گران فروشان شده است.وی گفت: برای آرام شدن شرایط بازار با اخلالگران اقتصادی در بازار دزفول برخورد جدی می شود.سرپرست فرمانداری ویژه دزفول افزود: کل استان خوزستان در روزهای اخیر با کمبود روغن مواجه شده بود که با تلاش های صورت گرفته روغن مورد نیاز استان از کارخانه روغن ساعی در دزفول تامین و سهمیه گوشت نیز از تهران در نظر گرفته شده است.وی با بیان اینکه کنترل بازار از حساسیت های زیادی برخوردار است، گفت: امید است با ثبات نسبی بازار مردم دچار کمترین لطمه شوند.** حجم تخلفات در بخش معدن دزفول بالاستعیسی زاده با اشاره به تخلف در بخش معدن دزفول اظهار داشت: حجم تخلفات در بخش معدن شهرستان دزفول بالاست و با وجودی که 81 واحد معدن در دزفول موظفند هشت ساعت در طول روز فعالیت داشته باشند به صورت شبانه نیز فعالیت می کنند که این فعالیت آنها به محیط طبیعی لطمات زیادی وارد می کند.وی با بیان اینکه شهرستان دزفول ظرفیت این میزان معدن را ندارد، افزود: اخذ مجوزهای بی رویه معدن در دزفول خیانت به آیندگان است که باید جلوی آن گرفته شود.سرپرست فرمانداری ویژه شهرستان دزفول درخصوص میدان میوه و تره بار این شهرستان نیز گفت: متاسفانه نظارت بر میدان میوه و تره بار دزفول کار بسیار دشواری است زیرا برخی افراد روبروی حجره و خیابان را با قیمت های سرسام آوری اجاره می دهند.وی افزود: وجود این دلال ها مشکلات زیادی در میدان تره بار دزفول ایجاد کرده و باعث شده است قیمت ها به دلخواه آنها افزایش یابند.عیسی زاده با انتقاد از نظارت ضعیف بر میدان میوه و تره بار دزفول اظهار داشت: با توجه به اینکه میدان بار دزفول میوه و تره بار سایر شهرستان ها را تامین می کند هرگونه ضعف در نظارت در کل استان نمود پیدا می کند و بازار کل استان را تحت تاثیر قرار می دهد.** واحدهای صنفی متخلف در دزفول 68 میلیارد ریال جریمه شدندرئیس اداره صنعت، معدن و تجارت دزفول نیز در این نشست گفت: در 45 روز گذشته، 2 هزار و 43 مورد بازرسی از اصناف دزفول انجام شده است که این بازرسی ها منجر به تشکیل 78 پرونده گران فروشی،عدم درج قیمت و عدم ارائه فاکتور خرید شد.مهراب عبدالهی افزود: علاوه بر این در این مدت، 98 فقره شکایت مردمی نیز به این سازمان ارائه و 31 پرونده تقلب سازی نیز از طرف صنعت و معدن به تعزیرات حکومتی دزفول ارسال شد.وی همچنین از کشف 2 محموله قاچاق سیگار در این مدت خبر داد و گفت: احتکار لاستیک، نوشابه و دلستر از دیگر فعالیت های صورت گرفته در 45 روز اخیر است.عبدالهی انسجام و هماهنگی در نظارت در میدان میوه و تره بار دزفول را ضروری دانست و افزود: درخصوص احتکار باید با جدیت بیشتری برخورد شود.7278/3022            "}