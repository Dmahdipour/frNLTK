{"onTitr":" تا پایان امسال :    ","titr":" 50 طرح نیمه تمام در چهارمحال و بختیاری بهره برداری می شود","describe":" شهرکرد- ایرنا- مدیرکل صنعت، معدن و تجارت چهارمحال و بختیاری گفت: تا پایان امسال  50 طرح نیمه تمام بالای 60 درصد پیشرفت فیزیکی در استان تکمیل و به بهره برداری می رسد.", "text":"سید نعیم امامی روز سه شنبه در گفت و گو با خبرنگار ایرنا تاکید کرد: برای تکمیل و بهره برداری از این طرح ها دو هزار و 470 میلیارد ریال اعتبار نیاز است.وی افزود: با بهره برداری از این تعداد طرح صنعتی، زمینه اشتغال مستقیم افزون بر 600 نفر در نقاط مختلف چهارمحال و بختیاری فراهم می شود.امامی تصریح کرد: در نیمه نخست امسال 39 طرح صنعتی نیمه تمام در چهارمحال و بختیاری به بهره برداری رسید.وی یادآور شد: برای بهره برداری از 39 طرح تکمیلی چهارمحال و بختیاری در نیمه نخست امسال یکهزار و 290 میلیارد ریال هزینه شده است.مدیرکل صنعت، معدن و تجارت چهارمحال و بختیاری اظهار داشت: با تکمیل و بهره برداری از این تعداد در نیمه نخست سال جاری زمینه اشتغال مستقیم 438 نفر فراهم شد.امامی گفت:در نیمه نخست امسال 78 درصد اهداف صنعت، معدن و تجارت چهارمحال و بختیاری محقق، 73 درصد پیش بینی اشتغال انجام و 52 درصد تعهد سرمایه گذاری اجرایی شد.به گزارش ایرنا، براساس پیش بینی های صورت گرفته تمامی تعهد سازمان صنعت، معدن و تجارت چهارمحال و بختیاری مبنی بر تکمیل و بهره برداری از 60 طرح نیمه تمام تا پایان سال جاری اجرایی می شود.اعتبارات دولتی پاسخگوی اجرا و تکمیل طرح ها و پروژه های سرمایه گذاری نیست و جذب بخش خصوصی در این حوزه می تواند به رفع بسیاری مشکلات مؤثر باشد.7362/2097            "}