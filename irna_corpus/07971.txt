{"onTitr":"","titr":" فوتسال برتر بانوان / صدرنشین در شیراز متوقف شد","describe":" شیراز- ایرنا- تیم صنعت فجر شیراز در رقابت های فوتسال برتر بانوان کشور، تیم نامی نو اصفهان صدرنشین مسابقات را متوقف کرد.", "text":"به گزارش ایرنا، این بازی که از هفته نهم این رقابت ها جمعه در سالن نصیری شیراز برگزار شد، تیم میزبان به نتیجه مساوی یک بر یک بسنده کرد.شاگردان ستاره زارع سرمربی تیم فجر که از حریف با قدرت خود که از چند ملی پوش سود می بُرد، شناخت کافی داشتند ، بازی خوبی را به نمایش گذاشتند و توانستند این تیم را متوقف کنند.نیمه نخست این بازی با نتیجه یک برصفر و با گل سارا شیربیگی به سود تیم میهمان پایان یافت اگرچه میزبان تلاش زیادی کرد تا گل تساوی را در نیمه اول به ثمر برساند اما اینگونه نشد و با باخت به رختکن رفتند.در نیمه دوم تیم صنعت فجر که نمی خواست بازنده  باشد حملات بسیار زیادی روی دروازه حریف خود تدارک دید و سرانجام  توسط الهام عسکری به گل تساوی  دست یافت و مزد برتری خود را گرفت.تیم فجر در ادامه  این نیمه عطش زیادی برای بردن داشت و حریف را تحت فشار قرار داد و  بر روی یک ضربه کاشته زیبا هم به گل برتری دست یافت اما در حالی که  داور اول این گل را قبول کرد داور دوم گل رانپذیرفت.اعتراض زیاد بازیکنان تیم نامی نو اصفهان و به جنجال کشیدن بازی در رای داور تاثیر گذاشت و موجب شد که گل شیرازی ها مردود اعلام شود و اعتراض بازیکنان فجر هم به جایی نرسید.سرانجام این بازی با نتیجه یک بر یک مساوی تمام شد و تیم فجر از رسیدن به پیروزی بازماند و تیم اصفهان هم با این تساوی صدر جدول را از دست داد.تیم پارس آرا شیراز دیگر نماینده فارس در رقابت های فوتسال برتر بانوان در این هفته استراحت داشت.با پایان یافت هفته نهم تیم ملی حفاری اهواز با 24 امتیاز در صدر جدول جای گرفت، تیم نامی نو اصفهان با 22 امتیاز دوم شد و تیم کویر کرمان هم با 15 امتیاز در جای سوم قرار گرفت.تیم صنعت فجر شیراز هم با 12 امتیاز همچنان در رده چهارم جدول باقی ماند.در رقابت‌های فوتسال لیگ برتر بانوان کشور 11 تیم شرکت دارند و به صورت دوره‌ای با هم رقابت می‌کنند و در پایان این مرحله، تیم های اول تا چهارم جدول به مرحله حذفی (پلی آف) صعود خواهند کرد.7368 /1876            "}