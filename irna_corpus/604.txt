{"onTitr":" رئیس شورای شهر تهران:    ","titr":" 19هزار دستگاه اتوبوس در کشور تولید می شود","describe":" تهران- ایرنا- رئیس شورای شهر تهران گفت: مقرر شده قطعات مورد نیاز 19 هزار دستگاه اتوبوس وارد کشور شود تا در داخل ساخته شده و در نهایت بین شهرداری ها و ناوگان حمل و نقل برون شهری توزیع شود.", "text":"«محسن هاشمی» روز جمعه در گفت وگو با خبرنگار اقتصادی ایرنا از موضوع ورود اتوبوس های دست دوم و کارکرده به داخل کشور اظهار بی اطلاعی کرد و افزود: رئیس جمهوری در موضوع تغییر سیستم اتوبوسرانی و استفاده از اتوبوس های با مصرف سوخت پایین حساسیت ویژه ای دارند و دستوری در این خصوص صادر کرده که شامل کامیون ها نیز می شود.به گفته وی، اکنون بدنه و حتی شاسی اتوبوس در داخل کشور ساخته می شود و بجز گیربکس، موتور و در پاره ای موارد ترمز که از خارج تامین می شود، به توان داخلی سازی بیش از 60 درصدی در این زمینه دست یافته ایم.هاشمی با بیان اینکه تاکنون درخصوص واردات 10 هزار دستگاه اتوبوس کارکرده خارجی بحثی در شورای شهر مطرح نشده است، تصریح کرد: «برای شهر تهران به هیچ عنوان به دنبال اتوبوس دست دوم نبوده و نیستیم».رئیس شورای شهر تهران همچنین ادعای قیمت تمام شده 2 برابری ساخت اتوبوس در داخل به نسبت واردات آن به کشور را رد کرد و گفت: در این مساله نرخ ارز عامل اصلی و اثرگذار است و اگر اتوبوس در داخل ساخته شود، هزینه گمرکی چندانی ندارد، اما اگر بخواهیم به واردات اقدام کنیم آنگاه هزینه گمرکی بالایی خواهد داشت.وی ادامه داد: روال بر این است که برای تولید اتوبوس ارز ارزان قیمت در اختیار تولیدکنندگان قرار می گیرد که در این صورت افزایش قیمت چندانی نخواهد داشت.به گزارش ایرنا، روزهای گذشته برخی رسانه ها اعلام کردند که شرکت های فعال در صنعت حمل و نقل شهری به دنبال واردات اتوبوس به کشور هستند؛ این در حالی است که خطوط تولید اتوبوس‌های داخلی به‌ دلیل کمبود تقاضا، با کمتر از ظرفیت اسمی خود کار می کنند و ظرفیت تولید کنندگان داخلی بلااستفاده مانده، به دنبال واردات آن هم در اتوبوس‌های دست دوم درون شهری هستند.کارشناسان معتقدند، مشکل اصلی در این ماجرا، کم توجهی دولت و همچنین شهرداری‌ها به تولیدات داخل است؛ زیرا اتوبوس به‌عنوان کالایی گران قیمت و سرمایه ای، چندان امکان فروش به‌ صورت شخصی به افراد نداشته و باید در قالب قراردادهای کلان به فروش برسد.در این زمینه، وزارت صنعت، معدن و تجارت، ورود اتوبوس های کارکرده به کشور را شایعه ای بی پایه و اساس دانسته و اعلام کرده است که وزارتخانه هیچ مجوزی برای واردات اتوبوس دست دوم و کارکرده صادر نکرده و 100 درصد با این موضوع مخالف است.«امیرحسین قناتی» مدیرکل دفتر صنایع خودرو و نیرو محرکه وزارت صنعت، معدن و تجارت به ایرنا گفته است: «کشور جای خودروهای اسقاطی نیست و اگر چنین اتفاقی افتاده باشد، به شدت با آن برخورد خواهیم کرد.»در مرداد ماه امسال 183 دستگاه مینی بوس و میدل باس و 59 دستگاه اتوبوس در داخل کشور تولید شد؛ گرچه تولید اتوبوس در این ماه در مقایسه با مرداد ماه پارسال (162 دستگاه) کاهش فاحشی نشان می دهد اما در تیرماه امسال 78 دستگاه اتوبوس در کشور تولید شد.همچنین در بهار امسال یک هزار و 2 دستگاه اتوبوس، مینی بوس و ون در کشور تولید شد.اقتصام*3065**2025            "}