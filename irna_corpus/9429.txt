{"onTitr":"","titr":" بزرگترین کشور مسلمان در تله عادی سازی روابط با رژیم اشغالگر","describe":" تهران - ایرنا - به گفته تحلیلگران، برقراری روابط تجاری میان رژیم صهیونیستی و اندونزی می تواند سرانجام به گرفتار شدن بزرگترین کشور مسلمان در تله عادی سازی روابط با این رژیم اشغالگر منجر شود.", "text":"رادیو ارتش رژیم اشغالگر قدس اخیرا از برقراری روابط با اندونزی پرده برداشته است.به گزارش الوطن سرب به نقل از رادیو ارتش رژیم صهیونیستی بنیامین نتانیاهو در حاشیه نشست مجمع عمومی سازمان ملل در نیویورک با معاون رئیس جمهور اندونزی یوسف القلا دیدار و گفت و گو داشته است.  پیش از این نیز، تسیبی حوطوبلی معاون وزیر خارجه این رژیم نیز از برقراری روابط با اندونزی، بزرگترین کشور اسلامی جهان پرده برداشت.وی با بیان اینکه این روابط شامل مسائل متعددی است، گفت: ما همواره تلاش داشته ایم روابط اندونزی و اسرائیل را توسعه بخشیم.حوطوبلی ادامه داد: روابط ما با کشورهایی در سراسر آسیا به نحو بی سابقه ای در حال پیشرفت است.وی همچنین مدعی شد که برقراری این روابط در حالی است که تشکیلات خودگردان فلسطین و رئیس آن برای جلوگیری از این روابط هرکاری می کنند و در این راه به خدشه دار کردن وجهه اسرائیل در محافل بین المللی نیز متوسل شدند.به گزارش الوطن سرب، اندونزی با رژیم اشغالگر دارای روابط تجاری و توریستی است اما هیچگونه روابط دیپلماتیکی میان دو کشور به استثناء برهه ای از دهه 1990 تا کنون رخ نداده است و بعد از آن به دلیل توجه عموم مردم اندونزی به مسئله فلسطین اشغالی روابط میان دو کشور بیشتر در سطح محرمانه ادامه یافت. براساس نظر تحلیلگران، اندونزی به عنوان کشوری که بیشترین جمعیت مسلمان جهان را در خود جای داده است، به دلیل روابط نزدیکش با اسرائیل شناخته نمی‌شود. اما وقتی که از دیدگاه حامی فلسطین به مسئله نگاه شود، اندونزی از روابط صمیمی با اسرائیل بهره‌مند است.اگرچه دو طرف تلاش کرده‌اند تا روابط ‌شان مخفیانه و بی‌سرو صدا باشد، اما آنها تعامل با یکدیگر را با فاصله اندکی پس از پیدایش ؤزیم اشغالگر در سال 1948 آغاز کردند. این روابط در ابتدا بسیار محدود بود، و حداقل این محدودیت تا ظهور رژیم نظام جدید باقی ماند، و در این زمان رئیس جمهور سوهارتو برقراری رابطه با اسرائیل، به ویژه روابط نظامی را موثر و مفید دانست. در دوره پس از ریاست جمهوری سوهارتو، یعنی در دوره عبدالرحمان وحید روابط بین دو طرف به تدریج گسترش یافتند. پس از آن، چندین ملاقات بین مقامات عالی رتبه جاکارتا و تل آویو صورت گرفته است. رابین، نخست وزیر رژیم صهیونیستی در سال 1993 از اندونزی بازدید کرد و در سال بعد، هم شیمون پرز، وحید را به اورشلیم دعوت کرد تا شاهد توافق صلح بین اسرائیل و اردن باشد.این ملاقات‌ها در سال‌های بعد هم ادامه پیدا کرد. انتقادات سازمان‌های اسلامی نظیر محمدیه هم نتوانست وحید را ارسال هیئت‌های اندونزیایی به اسرائیل یا پذیرایی از هیئت‌های اسرائیلی باز دارد.اگرچه هیچ رابطه دیپلماتیک رسمی بین دو کشور وجود ندارد، اما روابط تجاری بین اندونزی و اسرائیل در سال‌های اخیر توسعه یافته است. آساق**ع.ه**1663**            "}