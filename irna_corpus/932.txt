{"onTitr":"","titr":" مار سمی در حیاط منزل مسکونی در سنندج زنده گیری شد","describe":" سنندج - ایرنا - رئیس سازمان آتش نشانی و خدمات ایمنی شهرداری سنندج گفت: شب گذشته یک حلقه مار 150 سانتی متری در داخل حیاط یک منزل مسکونی در ناحیه منفصل شهری نایسر زنده گیری شد.", "text":"به گزارش روز پنجشنبه شهرداری سنندج، سهیل فضل وزیری افزود: شب گذشته ساکنان یک منزل مسکونی در ناحیه منفصل شهری نایسر در تماس با سامانه 125 از ورود یک حلقه مار به داخل حیاط منزل خود خبر دادند.وی با بیان اینکه بلافاصله نیروهای امدادی ایستگاه آتش نشانی نایسر به محل اعزام شده و عملیات جستجو را آغاز کردند، اظهار داشت: پس از 10 دقیقه جستجو نیروهای عملیاتی این مار یک و نیم متری را زنده گیری کرده و در دامن طبیعت رها سازی کردند.رئیس سازمان آتش نشانی و خدمات ایمنی شهرداری سنندج با اشاره به اینکه مار صید شده در دامن طبیعت رها شد، به شهروندان توصیه کرد در صورت ورود هر گونه حیوان بویژه مار به منازل مسکونی از اقدام به گرفتن آن خودداری کرده و مراتب را از طریق سازمان 125 اطلاع دهند.به گزارش ایرنا، هشت ایستگاه آتش نشانی فعال و مجهز در سنندج وجود دارد که سه ایستگاه در نواحی منفصل و پنج ایستگاه در مناطق مرکزی قرار دارد.ایستگاه های آتش نشانی این شهرستان با 153 نفر نیرو، خدمات مختلفی را به شهروندان ارائه می دهد که 130 نفر از این نیروها، عملیاتی هستند.7348/9102            "}