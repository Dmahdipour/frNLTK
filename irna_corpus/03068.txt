{"onTitr":"","titr":" چین: آمریکا از مداخله در امور داخلی کشورهای دیگر دست بکشد","describe":" پکن- ایرنا- سخنگوی وزارت خارجه چین در نشستی خبری به آمریکا توصیه کرد از افترا زدن و انتقاد بی‎پایه از چین و مداخله در امور داخلی دیگر کشورها از جمله رفتارها و گفتارهای مضر برای روابط دوجانبه با چین دست بکشد.", "text":"به گزارش ایرنا 'لوکانگ' روز سه شنبه در پکن در پاسخ به انتقاد اخیر آمریکا نسبت به «مداخله چین در امور داخلی و انتخابات آمریکا» تاکید کرد چین از همان ابتدا این ادعا را واهی خواند و آن را رد کرد. او گفت: چین همواره بر عدم مداخله در امور کشورهای دیگر پایبند بوده است و به مداخله در امور داخلی و انتخابات آمریکا هم علاقه‎ای ندارد.سخنگوی وزارت خارجه چین درباره اتهام آمریکا علیه پکن درباره به اصطلاح «تاثیرگذاری بر انتخابات آمریکا از طریق ارتقا تعرفه عوارض گمرکی» تصریح کرد بر همه معلوم است که جنگ تجاری را آمریکا آغاز کرده و چین تنها به آن پاسخ لازم را داده و از خود دفاع کرده است.لوکانگ تاکید کرد برای کل دنیا معلوم است چه کشوری به راحتی در امور داخلی دیگر کشورها مداخله می‎کند.این اظهارات سخنگوی وزارت امور خارجه چین در حالی است که 'مایک پمپئو' وزیر امور خارجه آمریکا روز گذشته در دیدار با 'وانگ یی' همتای چینی خود در پکن تاکید کرد چین و آمریکا در زمینه های مختلف دارای اختلاف نگرش و دیدگاه هستند.**آساق**1904**            "}