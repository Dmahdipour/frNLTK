{"onTitr":" پرتابگر برنزی ایران:    ","titr":" رقابت نزدیک مانع از رسیدنم به مدال طلای پاراآسیایی شد","describe":" جاکارتا- ایرنا- پرتابگر برنزی ایران در سومین دوره بازی‌های پاراآسیایی، رقابت خود در ماده پرتاب نیزه را بسیار نزدیک خواند و این مساله را عامل اصلی نرسیدن به مدال طلا عنوان کرد.", "text":"به گزارش خبرنگار اعزامی ایرنا از اندونزی، علی امیدی پس از دستیابی به مدال برنز ماده پرتاب نیزه کلاس ادغامی F42-44/61-64 بازی‌های پاراآسیایی 2018 ضمن بیان این مطلب اظهار داشت: رقابت خوب و نزدیکی بود و در کلاس و ماده ما رکورد پارالمپیک جابه‌جا شد. رقابت ما تا پرتاب‌های آخر نفس گیر بود و بازهم خدا را شاکرم که به مدال رسیدم.وی با تمجید از حریف هندی خود گفت: او پدیده جدیدی بود که رکورد پارالمپیک را زد. من در پرتاب سوم هم رکورد بازی‌های پاراآسیایی را زده بودم و هم رکورد خودم در تمرینات را، اما رقبا در ادامه از من بیشتر پرتاب کردند و به مدال طلا و نقره رسیدند.برتابگر ایران که سومین حضور خود در بازی‌های پاراآسیایی را تجربه می‌کند، افزود: در این دوره کاستی‌هایی وجود دارد و در این زمینه می‌توانیم به مشکل حمل و نقل و اسکان اشاره کنیم.امیدی گفت: با هدف مدال طلای بازی‌های آسیایی تمرین کرده بودم اما رقبا به گونه‌ای عمل کردند که به این هدف نرسیدم. ورزشکار هندی رکورد پارالمپیک را بعد از شش سال شکست و حریف سریلانکایی هم فراتر از انتظار عمل کرد.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. اسامی مدال آوران ایران تا این لحظه به شرح زیر است: -طلاشاهین ایزدیار (شنا 100 متر پروانه)شاهین ایزدیار ( شنا ماده 100متر آزاد)عرفان سیفی پور(پرتاپ وزنه) ساره جوانمردی (تیراندازی)رقیه شجاعی (تیراندازی)علیرضا قلعه ناصری (پرتاپ دیسک)-نقرهبهزاد عزیزی (پرتاپ نیزه)جلیل باقری ( پرتاپ دیسک)-برنزعرفان حسینی ( پرتاپ نیزه)زهرا برناکی (پرش طول)حسن جانفشان ( تنیس روی میز)حامد امیری (پرتاپ دیسک)میثم بنی طبا (جودو)علی امیدی(پرتاپ نیزه)رضا غلامی (جودو)ورزشی **9118**9129            "}