{"onTitr":" مشاور استاندار کرمانشاه:    ","titr":" عراق برای بازگشایی مرز خسروی پنجشنبه اعلام نظر می کند","describe":" قصرشیرین - ایرنا - مشاور ارشد استاندار کرمانشاه و جانشین ستاد اربعین استان گفت: دولت عراق پنجشنبه هفته جاری نظر قطعی خود را برای بازگشایی مرز رسمی خسروی در ایام اربعین امسال اعلام می کند.", "text":"به گزارش خبرنگار ایرنا ، جعفر همتی روز سه شنبه در جلسه بررسی زیرساخت های اربعین در فرمانداری قصرشیرین افزود: پارسال تلاش های زیادی برای تقویت زیرساخت های اربعین در این شهرستان قصرشیرین انجام شد که به مراتب بیشتر از مرزهای سه گانه تردد زائران اربعین در کشور بود.وی اظهار داشت: تلاش های وزارت نیرو در بحث ایجاد زیرساخت های اربعین در مرز خسروی قابل تقدیر است.به گفته مشاور استاندار کرمانشاه ، پارسال تلاش های خوبی در مرز خسروی در حوزه ایجاد توقفگاه های خودرو و نصب برج های نوری صورت گرفت و هرجا موکبی دایر شد ، آب و برق آن تامین شد.همتی افزود: با هدف تقویت زیرساخت های موجود ، باید نسبت به احداث یک سوله برای دپوی آبرسانی و استقرار آب جرعه ای در مرز خسروی اقدام شود.این مقام مسئول ادامه داد: براساس توافق انجام شده ، زائران هفت استان کشور از مرز خسروی به عتبات عالیات عزیمت می کنند که با توجه به زیرساخت های مطلوب مرز خسروی و راه مناسب ، ممکن است زائران سایر استان ها هم از این مرز به عراق تردد کنند.وی گفت: براساس پیش بینی ها امسال در صورت بازگشایی مرز خسروی بیش از 500 هزار زائر از این مرز به عتبات عالیات تردد خواهند کرد.همتی بیان کرد: امسال نیازمند 20 دستگاه تانکر سیار برای آبرسانی به زائران هستیم ضمن اینکه تانکرهای ثابت نیز باید در مسیر قصرشیرین به مرز خسروی مستقر شوند.** بازگشایی خسروی مطالبه مردم است فرماندار قصرشیرین هم گفت: بازگشایی مرز خسروی از خواسته های به حق مردم استان کرمانشاه است.مرادعلی تاتار با اشاره به سابقه طولانی مرز خسروی در مقایسه با سایر مرزهای کشور برای تردد زائران عتبات عالیات ، اضافه کرد که 140 هکتار زمین برای احداث توقفگاه های خودروهای شخصی زائران در قصرشیرین احداث شده است.وی اظهار داشت: این تعداد توقفگاه خودرو در چهار نقطه از مسیر خسروی ایجاد شده است.به گفته فرماندار قصرشیرین ، کار ترمیم آسفالت مسیر ، روشنایی معابر و احداث سرویس های بهداشتی مسیر قصرشیرین به خسروی نیز در حال انجام است.تاتار ، کلید توسعه و رونق شهرستان قصرشیرین را بازگشایی مرز رسمی خسروی و استفاده از ظرفیت بزرگ این مرز برای حضور و پذیرایی از زائران عتبات عالیات عنوان کرد.شهرستان قصرشیرین دارای 14 واحد اقامتی شامل هتل و مهمانپذیر درجه یک تا سه با 322 اتاق و یک هزار و 200 تخت است که بیشتر این اماکن در اوایل دهه 80 ساخته شده است تا زائران عتبات عالیات در مسیر تردد خود به عراق یک شب را در این منطقه مرزی اقامت داشته باشد. مرز خسروی نزدیکترین نقطه از کشورمان به بغداد، کربلا، کاظمین و سامراست که این مرز رسمی تا بغداد پایتخت کشور عراق 190، نجف 380، کربلا 300، کاظمین 203 و تا سامرا 326 کیلومتر فاصله دارد. عملیات ساخت پایانه بین المللی مرز خسروی از سال 77 در نقطه صفر مرزی آغاز شد و این مجموعه در سال 81 با 75 میلیارد ریال اعتبار به بهره برداری رسید. قصرشیرین با 27 هزار تن جمعیت در غرب کرمانشاه، بیش از 186 کیلومتر مرز با عراق دارد و در امتداد این مرزهای طولانی 2 مرز رسمی خسروی و پرویزخان قرار دارد که اولی هم مرز با حوزه حکومت مرکزی (بخش عربی) و دومی هم مرز با اقلیم کردستان عراق است. مرز خسروی در 20 کیلومتری شهر قصرشیرین واقع شده است.در تقویم رسمی کشورمان ، هشتم آبان ماه امسال مصادف با اربعین حسینی است.7079/3012/8066            "}