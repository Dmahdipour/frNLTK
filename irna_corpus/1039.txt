{"onTitr":" رسانه های الجزایری هشدار دادند؛    ","titr":" آمریکا گوانتانامو دیگری در نیجر ایجاد می کند","describe":" الجزیره-ایرنا- تارنمای روزنامه «الشروق » الجزایر امروز پنجشنبه در گزارشی در خصوص ساخت پایگاه نظامی آمریکایی در نیجر نوشت، بیم آن می رود که این کشور حملات به غیرنظامیان را افزایش دهد و گوانتانامو جدیدی در شمال نیجر به وجود آورد.", "text":"به گزارش ایرنا، الشروق افزود، هواپیماهای جاسوسی آمریکا نزدیک مرزهای الجزایر به پرواز در می آید و خبرنگاران مستقل و از جمله برخی خبرنگاران آمریکایی می گویند ایجاد پایگاه نظامی آمریکایی در منطقه ساحل آفریقا خبر خوشحال کننده ای برای مردم آن منطقه نیست.این تارنمای الجزایری در ادامه نوشت، «لیسلی فاران» پژوهشگر مشهور و مدیر مرکز روابط بین الملل و راهبردی بیداری می گوید، آمریکا کنترل منطقه ساحل را در دست گرفته است و سازمان اطلاعات آمریکا با ایجاد یک پایگاه نظامی برای هواپیماهای بدون سرنشین خود در نیجر حضور خود را در منطقه ساحل و صحرای آفریقا تقویت کرده است که این البته خبر خوشحال کننده ای برای ساکنان این مناطق نمی تواند باشد  زیرا ممکن است مردم این مناطق نیز به سرنوشت مردم افعانستان و پاکستان دچار شوند و در معرض حملات هواپیماهای بدون سرنشین آمریکایی قرار گیرند.این پژوهشگر غربی افزود، آمریکا با ایجاد این پایگاه به عملیات در مناطق میان لیبی، جنوب الجزایر،چاد، مالی، بورکینافاسو و نیجریه می پردازد .فاران گفته است، هرج و مرج در لیبی نمی تواند توجیهی درست برای حمله هواپیماهای بدون سرنشین آمریکایی به این کشور شود ، جدا از این، آمریکایی ها از پایگاه «دیرکو» در نیجریه به عنوان بازداشتگاه سری استفاده می کنند و هیچ چیز مانع این نمی شود آن ها افرادی را که ( به بهانه های مختلف ) می ربایند، به این پایگاه منتقل نکنند و اینگونه این پایگاه به گوانتانامو دیگری تبدیل شود  و حتی یک افسر آمریکایی نیز گفته است سازمان اطلاعات آمریکا می تواند هرکاری بخواهد در این پایگاه انجام دهد.رسانه های محلی الجزایر اوایل شهریور نوشتند، آمریکا در حال به پایان رساندن کار ساخت یکی از بزرگترین پایگاه های هوایی خود در خارج برای هواپیماهای بدون سرنشین در کشور آفریقایی نیجر است.روزنامه البلاد آن زمان در این خصوص نوشت، این پایگاه هوایی مخصوص هواپیماهای بدون سرنشین، در منطقه «اغادیز» جمهوری نیجر واقع است و فقط 300 کیلومتر با مرزهای جنوبی الجزایر فاصله دارد و آمریکا نام آن را پایگاه &#39;201&#39; گذاشته و اعلام کرده است . تارنمای الجزایری «النهار» نیز چندی پیش نوشت، عکس های هوایی و تصاویر ماهواره ای حاکی از آن است که آمریکا در حال ساخت یک پایگاه جاسوسی و محلی برای استقرار پهپادهایش در نزدیک مرزهای الجزایر است.این تارنما افزود، از این پایگاه هوایی واقع در جنوب شرق نیامی پایتخت نیجر، هواپیماهای بدون سرنشین به پرواز در می آیند و محلی برای امداد رسانی به نیروهای آمریکایی است و مخازن سوخت بزرگی در آن پیش بینی شده است.تارنمای «نون پست» نیز چندی پیش در این خصوص نوشت، آمریکا از طریق درگاه نیجر در حال تهاجم به آفریقا است و علاوه بر این 12 پایگاه نظامی مخفیانه دیگر در آفریقا دارد و این کشور می خواهد با روش جدید، این قاره را به اشغال خود درآورد.تارنمای آمریکایی «اینترسپت » اواخر مرداد گذشته در این خصوص نوشت، این پایگاه نظامی که بزرگترین مجتمع نظامی آمریکا در خارج محسوب می شود، هزینه ای بالغ بر 110 میلیون دلار داشته و از پایگاه «الظفره» امارات و «فانفان رانگ» در جنوب ویتنام که سال 1969 ساخته شده و ظرفیت پذیرش 150 هواپیما را دارد، بزرگتر است.آمریکا پس از جیبوتی، بیشترین نیروی نظامی را در آفریقا در کشور نیجر دارد. اکنون حدود چهارهزار نظامی آمریکایی در جیبوتی حضور دارند.خاورم **2041**1337            "}