{"onTitr":" در واکنش به اتهامات رژیم صهیونیستی علیه ایران:    ","titr":" آمانو: استقلال آژانس از همه چیز مهم تر است","describe":" تهران - ایرنا - «یوکیا آمانو» مدیرکل آژانس بین المللی انرژی اتمی امروز سه شنبه دربیانیه ای اعلام کردکه استقلال آژانس در خصوص اجرای اقدامات راستی آزمایی بیشترین اهمیت را دارد؛ اظهاراتی که به دنبال اتهامات نخست وزیر رژیم صهیونیستی علیه ایران مطرح شد.", "text":"به گزارش ایرنا، بنیامین نتانیاهو نخست وزیر رژیم صهیونیستی هفته گذشته در مجمع عمومی سازمان ملل ادعا کرده بود که ایران انبار هسته‌ای مخفی دارد.این در حالی است که آژانس بین‌المللی انرژی اتمی تاکنون در 12 گزارش خود تایید کرده که ایران به تعهدات خود در چارچوب توافق هسته‌ای سال ۲۰۱۵ پایبند بوده است.خبرگزاری رویترز گزارش داد: آژانس بین المللی انرژی اتمی اعلام کرد که استقلال این سازمان بیشترین اهمیت را دارد و به ظاهرِ اطلاعاتی که به این سازمان ارائه می شود توجهی ندارد؛ اظهاراتی که به نظر می رسد پاسخ به توصیف «بنیامین نتانیاهو» نخست وزیر اسرائیل درباره «انبار هسته ای مخفی» در ایران را هدف قرار می دهد.آمانو در بیانیه امروز خود گفت: آژانس، فقط وقتی نیاز باشد بازرسان خود را به تاسیسات و اماکن اعزام می کند. آژانس، از همه پادمان های مرتبط با اطلاعات در دسترس این سازمان استفاده می کند اما فقط به ارزش ظاهری اطلاعات توجهی ندارد. وی افزود: استقلال آژانس در اجرای فعالیت های راستی آزمایی به منظور حفظ اعتبار آن حائز اهمیت فوق العاده است. همه اطلاعات بدست آمده از جمله از سوی طرف های ثالث به دقت بررسی و در کنار دیگر اطلاعات در دسترس ارزیابی می شوند.اروپام**9158 ** 1590            "}