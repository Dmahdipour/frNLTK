{"onTitr":"","titr":" معاون رئیس جمهوری: 7 آبان به رویداد گردشگری تبدیل شود","describe":" شیراز- ایرنا- معاون رئیس‌جمهوری و رئیس سازمان میراث‌فرهنگی، صنایع‌دستی و گردشگری به تشریح برنامه‌های این سازمان برای روز 7 آبان پرداخت و اظهار داشت: در نظر است که این روز به رویداد گردشگری تبدیل شود.", "text":"به گزارش ایرنا، پایگاه اطلاع رسانی دولت چهارشنبه به نقل از علی‌اصغر مونسان نوشت: «تلاش شده است در سطح استان فارس شورای تامین استان تصمیم نهایی را بگیرد و مدیرکل میراث فرهنگی ما نیز این آمادگی را دارد که برای اجرای تصمیمات مناسب همکاری کند.»رئیس سازمان میراث فرهنگی، صنایع دستی و گردشگری ادامه داد: «مهم این است که حاشیه را از این روز کم کنیم تا یک عده ای ناخودآگاه از چنین روزی سو استفاده نکنند.»مونسان تصریح کرد: «می‌توان این روز را به یک رویداد گردشگری تبدیل کرد ولی در شرایط آرام و بدون حاشیه؛ و به هیچ عنوان حواشی به چنین روزی کمک نمی‌کند و اتفاقا آسیب نیز وارد می‌کند.»رئیس سازمان میراث فرهنگی، صنایع دستی و گردشگری در تشریح آمادگی سازمان برای اجرای برنامه‌های روز 7 آبان تاکید مجدد کرد که اداره کل میراث فرهنگی استان فارس برای این روز برنامه‌های فرهنگی و اجتماعی دارد.بنا بر گزارش پایگاه اطلاع رسانی دولت به نقل از روابط عمومی سازمان میراث فرهنگی، صنایع دستی و گردشگری، هفتم آبان، سالروز ورود کوروش بزرگ به بابل است. بر اساس رویدادنامه نبونعید، در 29 اکتبر (7 آبان) سال 539 پیش از میلاد کوروش وارد بابل شد.9873/ 2027            "}