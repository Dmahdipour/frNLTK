{"onTitr":" بازیهای المپیک جوانان آرژانتین؛    ","titr":" پاداش مدال آوران تکواندوی المپیک جوانان پرداخت شد","describe":" تهران -ایرنا- «اصغررحیمی» سرپرست کاروان ورزشی ایران پاداش مدال آوران تکواندوی سومین دوره بازیهای المپیک جوانان را پرداخت کرد.", "text":"به گزارش روز جمعه ایرنا از کمیته ملی المپیک؛پاداش مدال آوران تیم ملی تکواندوی ایران طی مراسمی در محل دفتر کادر سرپرستی کاروان توسط اعضای سرپرست و معاونین کاروان اهدا شد.این مراسم که با حضور رحیمی ، هادی ساعی و عاطفه اسلامیان معاونین کاروان، کادر فنی و ورزشکاران تیم ملی تکواندو‌ برگزار شد، علی اشکوریان، یلدا ولی نژاد و محمدعلی خسروی (طلایی های تکواندو) هر کدام 2000 دلار و کیمیا همتی 1000 دلار پاداش نقدی دریافت کردند و به کادر فنی تیم تکواندو نیز 3500 دلار پاداش اهداء شد.طبق تصمیم هیات اجرایی کمیته ملی المپیک به مدال آوران المپیک جوانان به ترتیب طلا، نقره و‌ برنز 2000، 1000 و 500 دلار پاداش نقدی پای سکو و به کادر فنی نیز 50 درصد کل پاداش تیم اهداء می شود.سومین دوره بازی های المپیک 2018 آرژانتین از 15 مهرماه آغاز شده و 26 همین ماه با معرفی برترین جوانان ورزش جهان به کار خود پایان می دهد .ایران با 49 ورزشکار دختر و پسر د ر 17 رشته ورزشی در این رقابت ها شرکت کرده است .** 1528 **1601**            "}