{"onTitr":" رئیس ستاد کل نیروهای مسلح:    ","titr":" دکترین قدرت هوایی ایران باید بومی باشد","describe":" تهران- ایرنا- رئیس ستاد کل نیروهای مسلح گفت: دکترین قدرت هوایی ایران در صورتی کارآمد است که بومی باشد، با تاثیر ناپذیری از تحریم های نظامی، دارای تداوم و پایداری و تجهیزات آن نیز در دسترس باشد.", "text":"به گزارش ایرنا از روابط عمومی کل سپاه، سردارسرلشکر پاسدار محمد باقری روز سه شنبه در نخستین همایش «نقش قدرت هوایی در اقتدار ملی که در سالن همایش های نمایشگاه هوایی سازمان صنایع هوایی نیروهای مسلح وابسته به وزارت دفاع و پشتیبانی نیروهای مسلح برگزار شد، این مطلب را عنوان کرد.وی با قدرانی از ایثارگران و جهادگران عرصه های هوایی در سطوح مختلف عملیاتی و تعمیراتی، گفت: این گونه همایش ها ارزشمند است و بستر مناسبی در خصوص قدرت هوایی و هم اندیشی و هم افزایی در مسیر روشنی برای آینده کشور فراهم می کند.رئیس ستاد کل نیروهای مسلح اظهار داشت: در این ایام حوادث مهمی در پیش رو داشتیم از جمله تلاش ارزشمند و مقتدرانه  عملیات «ضربت محرم» که توسط نیروی هوافضای سپاه با موشک های ساخت وزارت دفاع و پشتیبانی نیروهای مسلح به قلب تروریست ها صورت گرفت و نشان داد که جمهوری اسلامی ایران در برابر تجاوز و ظلم ساکت نمی نشیند و امنیت کشور را خط قرمز خود می داند و بدین وسیله از ترویست ها انتقام سختی گرفتند.سرلشکر باقری توضیح داد: بسیج مستضعفین شهریور را با رنگ بوی دیگری در کشور متجلی کرد و در سراسر کشور همایش و رزمایش عاشوراییان را با حضور یکصد هزار نفر در حضور فرمانده معظم کل قوا حضرت امام خامنه ای (مد ظله العالی) برگزار و اقتدار، آمادگی و در صحنه بودن ملت را به نمایش گذاشتند و نشان دادند مجموعه بسیج مظهر قدرت ملت ایران اسلامی است.وی اضافه کرد: قدرت هوایی به عنوان بخشی از قدرت کشور که با هدف ارائه اراده ملی متجلی می شود، در راستای منافع کشور است و برگزاری نخستین همایش «نقش قدرت هوایی در اقتدار ملی» از اهمیت و ارزش بسیاری برخوردار است و باید به آن توجه شود.رئیس ستاد کل نیروهای مسلح تصریح کرد: در قرن بیستم و بعد از جنگ جهانی اول و دوم هواپیماهای دورپرواز 2 و 3 هزارکیلومتر قدرت پروازی شوروی و آمریکا را افزایش داد به گونه ای که به یکی از عوامل قدرت تغییر کننده مبدل شد و نظریه پردازی در این جنگ قدرت ، نقشه جدیدی از کره زمین ارائه کرد و نشان داد که پرواز از قطب شمال و قطب جنوب اهداف را نزدیکتر می کند.سرلشکر باقری با بیان اینکه در بخش هوایی در سالهای بعد، بازدارندگی نقش اساسی خود را در نیروهای مسلح جهان نشان می دهد گفت: در جنگ 1990 آمریکایی ها با بهره گیری از بمب های حجم بالا با بمباران عراق، آنها را وادار به تسلیم کردند، اما در جنگ 2003 تعداد پروازها کاهش پیدا کرد و در کنار آن از بمب های هوشمند کنترل از راه دور استفاده شد، البته درست است که این نوع قدرت هوایی نقش تعیین کننده ای در نبرد کلاسیک داشته، اما این نوع قدرت هوایی در جنگ 33 روزه رژیم اشغالگر قدس علیه حزب الله نشان داد که کارایی خود را از دست داده است.وی خاطرنشان کرد: بحث ریزپرنده ها و تجهیزات نوین هوایی در حال پیشرفت است و هواپیماهای بدون سرنشین رادارگریز مسیر پیشرفت خود را طی می کند. خوشبختانه ریزپرنده ها و تجهیزات نوین هوایی در دسترس ایران اسلامی قرار دارد به گونه ای که هزینه کمتر و کارآمدی بالایی دارد.* ایران یکی از 7 قدرت دارای تکنولوژی پهپادرئیس ستادکل نیروهای مسلح با اشاره به اینکه پهپادها امروز هم در جبهه استکبار و هم در کشور عزیز ما در حال توسعه است، عنوان کرد: خوشبختانه در این مسیر توسعه متوازن و خوبی داشته ایم. این توسعه به سالهای دفاع مقدس برمی گردد که از سال 1363 آغاز شد و امروز ایران اسلامی جزو 7 قدرت اول جهانی در این زمینه محسوب می شود.سرلشکر باقری افزود: در مسئله توسعه قدرت هوایی نظامی کشور هیچ تردیدی وجود ندارد و این پیشرفت باید به گونه ای باشد که در صورت درگیری با دشمن به آنها اجازه ندهیم حاکمیت هوایی ما را به مخاطره بیندازند و نیروهای هوایی بتوانند عملیات خود را انجام داده، از نیروهای دریایی و زمینی پشتیبانی نزدیک کنند.وی گفت: در زمان صلح قدرت هوایی ماموریت های زیادی دارد از جمله اگر مجموعه تروریستی در نزدیکی مرزهای کشور مقر ایجاد کند، ما ساکت نخواهیم نشست و ماموریت های از این دست برای حفاظت از مرزهای هوایی و همکاری با پدافند که موضوع بدیهی است بسیار حائزاهمیت است.رئیس ستادکل نیروهای مسلح تصریح کرد: بهره گیری از مزیت های اساسی مانند نیروی انسانی متخصص از جمله دانشمندان کوشا، شرکت های دانش بنیان و مراکز پژوهشی باید در حوزه قدرت هوایی مورد توجه قرار گیرد.سرلشکر باقری عنوان کرد: در این زمینه توجه به شیوه های خلاقانه بسیار با اهمیت است و فقط نباید دنبال تقلید یا مهندسی معکوس باشیم و خروج از راه های سنتی و خودداری از مسابقات تسلیحاتی از موضوعاتی است که بایستی در این راستا مورد توجه قرار گیرد.رئیس کل نیروهای مسلح تأکید کرد: دبیرخانه همایش «نقش قدرت هوایی در اقتدار ملی» باید دائمی شود و دبیرخانه علمی به مسیر خود ادامه دهد، باید پژوهش های نیروی هوایی، طرح سوال و میزگرد علمی خود را در طول سال ادامه دهد و دو سال یک بار این همایش برگزار شود. در جمع های تخصصی روی موضوعات آن باید کارکرد و جمع بندی ها را مورد بررسی قرار داد. اجتمام *7029 * 3063            "}