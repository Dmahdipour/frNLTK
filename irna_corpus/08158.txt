{"onTitr":" استاندار :    ","titr":" اتاق سرمایه گذاری در بخشداری های هرمزگان ایجاد شود","describe":" بندرعباس- ایرنا- استاندار هرمزگان با تاکید بر حمایت ویژه از طرح های کارآفرینان روستایی، گفت: در راستای بهبود روند سرمایه گذاری در روستاها، باید اتاق سرمایه گذاری در بخشداری های هرمزگان ایجاد شود.", "text":"به گزارش ایرنا، فریدون همتی روز جمعه در نشست با کارآفرینان روستایی هرمزگان اظهار داشت: بخشداران شرایطی را فراهم کنند که طرح های کارآفرینی و اشتغالزایی روستاییان در اتاق سرمایه گذاری بخشداری ها ثبت و پیگیری های لازم جهت اخذ مجوزهای اجرای آن توسط بخشداران انجام شود.وی ادامه داد:  یکی از مهمترین اصول در جهت ایجاد اشتغال در مناطق روستایی ارایه آموزش های فنی و حرفه ای به روستاییان به منظور تربیت نیروی انسانی ماهر در این مناطق است.همتی افزود: روستاها دارای ظرفیت های متعددی در جهت اشتغالزایی هستند که باید این ظرفیت را شناسایی و از آنها خلاقانه در جهت ایجاد اشتغال بهره برد.استاندار هرمزگان با تاکید بر آشنایی روستاییان با شیوه های کارآفرینی، تصریح کرد: در همین راستا باید آموزش های لازم به روستاییان ارایه شود.همتی بیان داشت: زمینه های بسیاری برای کار و ایجاد اشتغال در روستاها وجود دارد که باید بر روی آنها متمرکز شد و رسانه ها نیز اهتمام ویژه ای در معرفی و انعکاس فعالیت های کارآفرینان روستایی داشته باشند.وی بازاریابی برای فروش محصولات را بسیار مهم دانست و افزود: در این خصوص می توان تشکلی ایجاد و از بستر اینترنت و دانش و فناوری روز برای بازاریابی و فروش محصولات تولیدی در روستاها استفاده کرد.استان هرمزگان دارای یک هزار و 829 روستا با جمعیتی بیش از 750 هزار نفر است.7198/6048            "}