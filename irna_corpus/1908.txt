{"onTitr":"","titr":" 700 تن عسل در شاهین دژ تولید شد","describe":" مهاباد- ایرنا- مدیر جهاد کشاورزی شاهین دژ گفت: امسال 700 تن عسل مرغوب و باکیفیت در زنبورستان‌های این شهرستان تولید شده است.", "text":"سعید خدایی روز چهارشنبه در گفت و گو با خبرنگار ایرنا افزود: شاهین دژ به دلیل داشتن مناطق ییلاقی مستعد و گیاهانی از قبیل آویشن، زولا، مرزه و گون یکی از مهم‌ترین قطب‌های تولید محصول عسل ارگانیک و با کیفیت بسیار خوب در آذربایجان غربی است.وی با بیان اینکه میزان تولید عسل از هر کندو به طور متوسط 18 کیلوگرم است، اضافه کرد: 45 هزار کندوی زنبور عسل در این شهرستان مستقر است که 40 هزار از این کندوها به صورت مدرن و پنج هزار دیگر به صورت بومی است.وی ادامه داد: حدود یکهزار و 700 نفر به صورت مستقیم و غیرمستقیم در امر تولید عسل فعالیت می کنند که ارزش ریالی عسل تولیدی حدود 350 میلیارد ریال برآورد می شود.مدیر جهادکشاورزی شاهین دژ گفت: عسل تولیدی این شهرستان علاوه بر اینکه به کشورهای همجوار از جمله جمهوری آذربایجان، عراق و ترکیه صادر می‌شود، مشتریانی در کشورهای حاشیه خلیج فارس نیز دارد.وی افزود: در طول هفته دولت کلنگ زنی یک واحد بسته بندی عسل در شهرستان شاهین دژ انجام شد که امیدواریم با راه اندازی این واحد بسته بندی، میزان صادرات عسل به بازارهای مصرف افزایش یابد.به گزارش ایرنا، مصرف عسل جذب کلسیم را بهبود بخشیده از پوکی استخوان جلوگیری می‌کند و در درمان بیماری‌های تیروئیدی، گوارشی، کلیوی، دیابتی و در بهبود زخم‌ها و سوختگی‌ها بسیار مفید است.شاهین دژ در جنوب آذربایجان غربی قرار دارد.3020/7510/2093            "}