{"onTitr":" همزمان با هفته ناجا:    ","titr":" آموزشگاه رانندگی موتورسیکلت در قشم به بهره برداری رسید","describe":" قشم - ایرنا - همزمان با ویژه برنامه های هفته ناجا در شهرستان قشم، نخستین آموزشگاه رانندگی موتورسیکلت با هدف کاهش هزینه های سفر به بندرعباس در شهر قشم به بهره برداری رسید.", "text":"به گزارش ایرنا، رییس پلیس راهور شهرستان قشم در مراسم بهره برداری از آموزشگاه رانندگی موتورسیکلت در قشم گفت: این مرکز یکی از مطالبات مردم این منطقه بود که به همت فرمانده نیروی انتظامی شهرستان قشم و موافقت فرمانده انتظامی استان هرمزگان راه اندازی شد.ستوان یکم احمد احدی افزود: مردم شهرستان قشم از روز شنبه 21 مهر ماه می توانند با مراجعه به این آموزشگاه  و گذراندن مراحل قانونی ثبت نام، نسبت به اخذ گواهینامه موتورسیکلت اقدام کنند.وی ادامه داد: شهروندان قشمی فرزندان خود را برای دریافت گواهینامه موتور سیکلت ترغیب کنند تا در صورت بروز حوادث و تصادفات، نداشتن گواهینامه باعث مشکلاتی بیشتر از خود حادثه نباشند. رییس پلیس راهور شهرستان قشم تصریح کرد: هزینه ثبت نام و دریافت گواهینامه در این مرکز حدود یک میلیون و 700 هزار ریال است که در مقایسه با هزینه دریافت گواهینامه در دیگر نقاط با توجه به افزوده شدن هزینه سفر، مقرون به صرفه است.نخستین آموزشگاه موتورسیکلت در قشم با حضور سرهنگ حسین الهی فرمانده انتظامی، سرهنگ پاسدار رحمت الله دهقانی فرمانده ناحیه مقاومت بسیج سپاه، احمد رحیمی هلری شهردار و جمع دیگری از مسوولان محلی در شهرک بوستان شهر قشم افتتاح شد.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500            "}