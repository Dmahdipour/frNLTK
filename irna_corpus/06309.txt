{"onTitr":"","titr":" 32 اثر تاریخی و پلاک مسکونی و تجاری قزوین نیازمند تملک است","describe":" قزوین - ایرنا -  مدیرکل میراث فرهنگی، صنایع دستی و گردشگری قزوین گفت: 32 مجموعه شامل آثار تاریخی، پلاک های مسکونی و تجاری استان برای اجرای طرح های میرات فرهنگی نیازمند تملک هستند.", "text":"محمد علی حضرتی ها روز یکشنبه در گفت و گو با خبرنگار ایرنا افزود: برخی از این مجموعه ها آثار تاریخی هستند که برای مرمت و بهسازی و ساماندهی آنها نیازمند تملک شان هستیم.این مسئول گفت: همچنین برخی از این مجموعه ها منازل مسکونی و واحدهای تجاری هستند که باید برای اجرای طرح های میراث فرهنگی از جمله ساماندهی دولتخانه صفوی قزوین به تملک دربیایند.مدیرکل میراث فرهنگی، صنایع دستی و گردشگری قزوین اظهار داشت: برای تملک این مجموعه ها به اعتبارات قابل توجهی نیازمند هستیم که درخواست تامین آنرا در جریان سفر هفته گذشته معاون رییس جمهوری و رییس سازمان برنامه و بودجه به وی تقدیم کردیم.خضرتی ها گفت: امیدواریم با تامین اعتبارات مورد نیاز کار تملک مجموعه های یاد شده را بزودی آغاز کنیم.وی همچنین از تملک گرمابه تاریخی سردار توسط میراث فرهنگی خبر داد و افزود: این مجموعه مورد مرمت و ساماندهی قرار می گیرد. 3013            "}