{"onTitr":" رئیس صندوق رفاه دانشجویان:    ","titr":" تکلیف 50 هزار دانشجوی در انتظار خوابگاه مشخص شد","describe":" تهران - ایرنا - رئیس صندوق رفاه دانشجویان با اعلام سه سناریو  از تعیین تکلیف 50 هزار دانشجوی دچار کمبود خوابگاه خبر داد.", "text":"ذوالفقار یزدان مهر روز پنج شنبه در گفت و گو با خبرنگار گروه دانشگاه ایرنا با بیان اینکه 50 هزار نفر به علت کمبود سراهای دانشجویی با مشکل اسکان مواجه هستند، اظهار کرد: احداث 200 خوابگاه 250 نفره راه حل رفع این مسئله است.وی در باره وضعیت خوابگاه دانشجویان توضیح داد: دانشجویان در مکان هایی خارج از دانشگاه اسکان دارند و عده ای هم با تراکم در خوابگاه ها مواجه هستند به عنوان مثال برای جبران فضای ناکافی، خوابگاه های چهار نفره به پنج نفره افزایش یافت.یزدان مهر در مورد راهکارهای حل مشکل خوابگاه ها اظهار کرد: نخست، مبلغ 27 میلیارد تومان کمک رهن با این امید که هیچ دانشجویی پشت در خوابگاه نماند، از طریق صندوق رفاه دانشجویان به دانشگاه ها پرداخت شد تا مشکل اسکان دانشجویان برطرف شود.به گفته رئیس صندوق رفاه دانشجویان، طبق یکی از مفاد برنامه ششم توسعه این صندوق با کمک بخش خصوصی، توانست یارانه ای را به دانشگاه ها اختصاص دهد. وی ادامه داد:سومین راهکار، ورود خیرین و کمک های صندوق رفاه دانشجویان به دانشگاه ها برای ظرفیت سازی جدید است.**حمایت از تولیدات دانشجویی این مقام مسئول در وزارت علوم، تحقیقات و فناوری در ادامه گفت و گو از امضای تفاهم نامه ای با تعدادی از  دانشگاه های کشور با هدف برگزاری کارگاه های مهارت محور در راستای اقتصاد مقاومتی و حمایت از تولیدات داخلی و کالای ایرانی خبر داد.یزدان مهر، افزود: طبق تفاهمنامه امضا شده با دانشگاه های فنی حرفه ای، هنر و صنعتی، کارگاه های مهارت محور فعال شده تا دانشجویان به کار تولید داخلی بپردازند. به هر کارگاه 100 میلیون تومان تسهیلات قرض الحسنه برای حمایت از آثار و تولیدات دانشجویی اختصاص یافت.ف.ز** 1200            "}