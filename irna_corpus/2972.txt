{"onTitr":"","titr":" افزون بر هزار میلیارد تومان وام به بخش تولید یزد پرداخت شد","describe":" یزد - ایرنا - رئیس سازمان صنعت، معدن و تجارت (صمت) یزد گفت: از ابتدای فعالیت کارگروه تسهیل و رفع موانع تولید تاکنون یک هزار و 6 میلیارد تومان تسهیلات به یک هزار و 240 واحد تولیدی صنعتی ، معدنی و کشاورزی استان پرداخت‌شده است.", "text":"به گزارش ایرنا ، محمدرضا علمدار یزدی روز سه‌شنبه در حاشیه شصت و یکمین جلسه کارگروه تسهیل و رفع موانع استان در گفت‌وگو با خبرنگار ایرنا افزود: تاکنون 60 جلسه اصلی ، 83 جلسه تخصصی ، 832 جلسه کارشناسی برای تصویب سه هزار و 587 مورد در قالب سه هزار و 411 فقره پرونده در این کارگروه برگزارشده است. وی بابیان اینکه 84 درصد درخواست‌ها و مشکلات واحدهای تولیدی بانکی بود ، افزود: این مسائل در دسته‌های نساجی ، صنایع شیمیایی و سلولزی ، معدنی ، فلزی ، برق ، غذایی و دارویی بررسی‌شده است. دبیر کارگروه تسهیل و رفع موانع تولید یزد تصریح کرد: امروز 64 مورد درخواست با 111 میلیارد و 250 میلیون تومان تسهیلات با تأیید قبلی کمیته‌های پایش و بررسی به تصویب اعضای کارگروه رسید که 21 مورد مربوط به بانک صادرات ، 15 مورد بانک ملی ، 9 مورد بانک تجارت و مابقی مربوط به بانک‌های سپه ، رفاه کارگران ، ملت، توسعه تعاون و کشاورزی است. علمدار یزدی اضافه کرد: در پرداخت تسهیلات از سوی بانک‌ها ، سرمایه ثابت 30 درصد و سرمایه در گردش 70 درصد در نظر گرفته شد و اگر سرمایه ثابت 40 درصد باشد همان میزان سرمایه‌گذاری در صنایع خواهد بود. یزد چهارمین استان صنعتی و دومین استان معدنی کشور است که سه هزار و 700 واحد تولیدی در آن فعال است . 1968/ 2047            "}