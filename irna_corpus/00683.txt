{"onTitr":"","titr":" چند خبر کوتاه از استان اصفهان","describe":" اصفهان - ایرنا - تصادف در جاده اصفهان - داران 5 مصدوم برجا گذاشت ،  یازده شکارچی غیرمجاز در اصفهان دستگیر شدند و مزار شهدای گلپایگان عطر افشانی شد از جمله اخبار روز پنجشنبه استان اصقهان است.", "text":"** تصادف در جاده اصفهان - داران 5 مصدوم برجا گذاشت  اصفهان - ایرنا - برخورد 2 دستگاه خودروی پژو 405 و نیسان در جاده اصفهان به داران نرسیده به پلیس راه دامنه موجب مصدوم شدن  پنج نفر شد.    مدیر حوادث و فوریت های پزشکی استان اصفهان پنجشنبه شب به ایرنا گفت: در این سانحه رانندگی که ساعت 18 و 34 دقیقه امروز رخ داد 2 خانم 14 و 42 ساله و سه پسر 7، 16 و 19 ساله  مصدوم شدند. غفور راستین افزود : مصدومان پس از دریافت خدمات درمانی اولیه به وسیله یک دستگاه آمبولانس اورژانس 115 و یک واحد امدادی هلال احمر به بیمارستان شهید رجایی داران منتقل شدند. فوریت‌ های پزشکی شهرستان فریدن با برخورداری از 2 پایگاه شهری و جاده‌ ای، یک اتاق فرمان مشترک با بویین میاندشت، 14 نفر نیرو و 2 دستگاه آمبولانس بنز اسپرینتر عملیاتی و یک دستگاه رزرو به صورت 24 ساعته در حال ارائه خدمات اورژانس پیش‌ بیمارستانی به مصدومان و بیماران اورژانسی است. داران مرکز شهرستان فریدن یکی از شهرستانهای استان اصفهان است. 6026// 7135** 11شکارچی غیر مجاز در اصفهان دستگیرشدند  اصفهان - ایرنا - فرمانده یگان حفاظت محیط زیست استان اصفهان گفت: 11 متخلف شکار و صید در زیستگاه های این منطقه در 10 روز اخیر شناسایی و دستگیر شدند.    مرتضی جمشیدیان روز پنجشنبه در گفت و گو با ایرنا افزود : شکارچیان یاد شده با تلاش و همت شبانه روی محیط بانان استان در زیست گاه های شهرضا چهار نفر، چادگان 2 نفر وبوئین میاندشت 5 نفر دستگیر در اختیار مراجع قضایی قرار گرفتند. وی اظهارداشت : از دستگیر شدگان بیش از 30 قطعه پرنده از نوع کبک، ادوات شکار شامل سلاح شکاری، دوربین، فشنگ و تجهیزات شکار کشف و توقیف شد. وی با بیان اینکه شکارچیان در این فصل بیشتر به شکار روی می آورند، تصریح کرد: حتی برخی از آنها از استان های دیگر در ایستگاه های استان در حین شروع به شکار توسط محیط بانان دستگیر می شود که جای تامل دارد. به گفته وی محیط بانان یگان حفاظت محیط زیست استان با جدیت گشت های شبانه روزی خود را دنبال می کنند تا حیات وحش استان آسیب نبیند. وی به متخلفان این زمینه شکار هشدار داد شکار و اقدام شروع به شکار در زیستگاه های حیات وحش توسط جُرم و طبق ماده 10 و 15 قانون شکار و صید، قابل تعقیب و مجازات است. استان اصفهان دارای یک اثر طبیعی ملی، سه پارک ملی و پناهگاه حیات وحش، 2 پناهگاه حیات وحش، چهار منطقه حفاظت شده ، 11 منطقه شکار ممنوع و یک تالاب بین المللی است. مناطق تحت مدیریت حفاظت محیط زیست استان اصفهان شامل مناطق چهارگانه و شکار ممنوع با وسعت بالغ بر 2 میلیون هکتار است. 8114**مزار شهدای گلپایگان عطر افشانی شد  اصفهان - ایرنا - گلزار شهدای شهرستان گلپایگان عصر روز پنجشنبه به مناسبت هفته نیروی انتظامی با حضور خانواده معظم شهدا، نیروهای نظامی و انتظامی مردم و مسئولان، غبار روبی و عطر افشانی شد.    به گزارش ایرنا، در آخرین روز هفته نیروی انتظامی، قشرهای مختلف مردم و مسئولان، خانواده معظم شهدا، فرمانده و پرسنل نیروی انتظامی و جمعی از نیروهای سپاه پاسداران شهرستان گلپایگان  با خواندن فاتحه و نثار گل بر مزار شهیدان با آرمان های امام خمینی(ره)، شهدای انقلاب اسلامی و جنگ تحمیلی و شهدای نیروی انتظامی تجدید پیمان کردند. فرمانده نیروی انتظامی در حاشیه برگزاری این آیین در گفت و گو با ایرنا گفت : تجدید عهد و پیمان با شهیدان برای رهروی از راه آنان در خدمت رسانی بهتر به مردم از اهداف برگزاری این مراسم است. سرهنگ حسین بساطی با اشاره به برگزاری برنامه های متنوع در هفته نیروی انتظامی در شهرستان گلپایگان گفت: سخنرانی در نماز جمعه ،برگزاری صبحگاه مشترک با حضور نیروهای مسلح و مسئولان، برگزاری نمایشگاه، تجلیل و دیدار از خانواده معظم شهدا، ایثار گران و بازنشستگان و آموزش همگانی در مدارس، مساجد و محلات از جمله این برنامه بود. وی خاطرنشان کرد: نیروی انتظامی شهرستان گلپایگان در راستای فرامین رهبری و وظایف محوله، اقتدار، تکریم مردم، رعایت حقوق شهروندی و حفظ و ارتقای امنیت در این شهرستان را سرلوحه وظایف خود قرار داده است. بساطی گفت: با تلاش گسترده و مستمری که در راستای فعالیت این نیرو در حوزه راهور، کشف و پیشگیری از جرایم در شهرستان گلپایگان صورت گرفته در شرایط کنونی شهرستان به لحاظ امنیتی شرایط مطلوبی بین شهرستان های استان اصفهان دارد. هفته نیروی انتظامی از 13 مهرماه آغاز شد،&#39;پلیس مقتدر، امین مردم&#39; به عنوان شعار هفته ناجا در سال جاری انتخاب شده است. شهرستان گلپایگان در دوران انقلاب اسلامی و دفاع مقدس 372 شهید تقدیم اسلام کرد. این شهرستان با جمعیتی افزون بر 90 هزار نفر در 180 کیلومتری شمال غرب اصفهان واقع است. ت/7138**&#39;سنگسار&#39; در سینما فرهنگ فریدن به روی صحنه رفت  اصفهان- ایرنا- نمایش آئینی &#39;سنگسار&#39; به کارگردانی میثم عبدالهی روز پنجشنبه، در سینما فرهنگ فریدن به روی صحنه رفت.    به گزارش ایرنا، این نمایش به کارگردانی سید میثم عبدالهی تا 25 مهر سال جاری در سینما فرهنگ واقع در مجتمع فرهنگی هنری کوثر شهر &#39; داران&#39; اجرا می شود. &#39;سنگسار&#39; در مدت 120 دقیقه با مضمونی سوگناک، روایتگر بخش هایی از واقعه کربلا است. متن این نمایش بر اساس برداشتی آزاد از نمایش &#39;شمعون وشهرزاد&#39; به نویسندگی فرهاد ارشاد است. &#39;شمعون و شهرزاد&#39; داستان یک زن زرتشتی و یک مرد یهودی است که در کوفه زندگی می‌کنند و پس از آن که از بدی ‌های مردم کوفه در حق ائمه اطهار(ع) مطلع می ‌شوند؛ تصمیم می ‌گیرند مسلمان شوند و وقایع کربلا را در میدان شهر کوفه به نمایش بگذارند که ماموران حکومتی آنها را دستگیر و سنگسار می‌کنند. سید میثم عبدالهی کارگردان نمایش آئینی &#39; سنگسار&#39; افزود: در این نمایش با به کارگیری سبک نمایش فرم و استفاده تلفیقی از هنر نمایش و تعزیه و نیز با بهره گیری هدفمند از موسیقی ونور تلاش شده است تا قسمت هایی از داستان سوزناک کربلا به روی صحنه اجرا شود. وی با اشاره به اهتمام جدی اهالی فرهنگ شهرستان برای تقویت پیوند هنر و مذهب در تولیدات نمایشی مناسبتی، افزود: افراد به طور معمول به طور فطری با هنر بیشتر ارتباط برقرار می کنند؛ بنابراین می توان از این ظرفیت برای آگاهی، آموزش و ارزش آفرینی بهره برد. این کارگردان با بیان این که کاربردی کردن هنر؛ نیازمند تغییر نگرش به این حوزه است، افزود: در این میان حمایت مردم و مسئولان از هنرمندان و اعتماد به فعالان این حوزه گام بزرگی در راستای اعتلای هنر است. سید میثم عبدالهی کارگردان این اثر؛ تاکنون بیش از 20 نمایش حرفه ای و تئاتر در فریدن به اجرا در آورده است. به گفته کورس بدیعی رئیس اداره فرهنگ و ارشاد اسلامی فریدن بیش از 30 نمایش با موضوعات مختلف اجتماعی و مناسبتی در  2 سال گذشته در این شهرستان به روی صحنه رفته است. به گزارش ایرنا، &#39;تئاتر&#39; یا &#39;نمایش&#39; در زمره هنرهای هفتگانه به شمار می رود و افراد بسیاری آیین ها و داستان سرایی در گذشته را از جمله عوامل شکل گیری آن دانسته اند. این هنر ابعاد فراوانی دارد اما بیان واقعیت های مهم جامعه از مهم ترین کارکردهای تئاتر است که می توان با تکنیک ها و سیاستگذاری های مناسب آنها را بازگو کرد. &#39;داران&#39; مرکز شهرستان فریدن است. فریدن با جمعیت بیش از 49 هزار نفر در 140 کیلومتری غرب استان واقع است. 9861/6026/**            "}