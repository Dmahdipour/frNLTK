{"onTitr":"","titr":" 72 هزار تن کالای استاندارد از مرز مهران صادر شد","describe":" ایلام - ایرنا - مدیرکل استاندارد ایلام گفت: در نیمه نخست سال جاری بیش از 72 هزار تن کالای استاندارد از مرز بین المللی مهران به عراق صادر شده است.", "text":"به گزارش ایرنا، مهناز همتی روز یکشنبه در نشست با خبرنگاران استان اظهار داشت: عمده کالاهای صادر شده تحت نظارت و کنترل کیفی این اداره کل شامل سنگ های ساختمانی، مواد شیمیایی و مواد لبنی بوده است.وی افزود: در این مدت (6 ماهه اول امسال) 11 واحد تولیدی استان موفق به دریافت پروانه کاربرد علامت استاندارد ملی ایران شده اند.مدیرکل استاندارد ایلام تاکید کرد: 276 مورد بازرسی از واحدهای تولیدی و خدماتی، 430 مورد بازرسی از نازل های جایگاه های سوخت، 75 مورد گواهی اولیه آسانسور برای مالکان بهره بردار و 273 مورد بازرسی از تجهیزات شهربازی های استان را از دیگر اقدامات این اداره کل در نیمه نخست سال جاری بوده است.همتی در بخش دیگری از سخنان خود با اشاره به کار پویش &#39;من کالای ایرانی استاندارد ایرانی می خرم&#39; در ایلام گفت: این پویش مردادماه سال گذشته و با هدف کمک به پیشبرد سیاست های اقتصاد مقاومتی و کمک به تولید ملی در استان ایلام ایجاد شد که تا کنون نقش بسیار مهمی را در راستای ترویج استفاده از کالای ایرانی داشته است.وی بر لزوم ترویج فرهنگ استاندارد در جامعه و اجرای منویات رهبر معظم انقلاب در این راستا تاکید کرد و گفت: نقشه راه سازمان ملی استاندارد ایران برای ادامه مسیر فعالیت‌های این سازمان که ارتقای سطح کیفیت، سلامت و ایمنی جامعه است، برای همه دستگاه‌های مرتبط ترسیم شده است.مدیرکل استاندارد ایلام با اشاره به تاکیدهای معظم له در زمینه استفاده از کالای ایرانی و با کیفیت افزود: با ابلاغ سیاست های کلی اقتصاد مقاومتی و برنامه ‌ریزی‌ برای اصلاح الگوی مصرف، موضوع استفاده از کالاهای ایرانی اهمیت دوچندانی پیدا کرده و یکی از ابعاد مشارکت عموم مردم در پیشرفت اقتصادی، مصرف کالای داخلی در نظر گرفته می شود.همتی تاکید کرد: با خرید کلای استاندارد ایرانی قدمی در راستای پویایی اقتصاد کشور، شکوفایی تولید ملی، اشتغالزایی، افزایش صادرات، جلوگیری از تعطیلی صنایع و به طور کل تحقق دغدغه های رهبر معظم انقلاب در حوزه مقوله مهم اقتصاد مقاومتی برداشته ایم.در این نشست و با حضور مدیر کل استاندارد ایلام، خبرنگاران رسانه های مختلف استان به پویش کالای استاندارد ایرانی می خرم پیوستند.چهاردهم اکتبر برابر با 22 مهر به نام روز جهانی استاندارد تعیین و نامگذاری شده است.3032/6034            "}