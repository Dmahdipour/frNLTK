{"onTitr":"","titr":" اعضای فعال کتابخانه های تایباد 95 درصد افزایش یافت","describe":" مشهد- ایرنا- رئیس اداره کتابخانه‌های عمومی تایباد گفت: تعداد اعضای فعال کتابخانه های عمومی این شهرستان در شش ماه نخست امسال نسبت به پارسال با 95 درصد افزایش از سه هزار و 214 نفر به شش هزار و 266 نفر رسید.", "text":"حسن سالاری روز چهارشنبه در گفت و گو با خبرنگار ایرنا افزود: 50 درصد از این اعضا دانش آموز، 12 درصد دانشجو و 38 درصد دیگر مربوط به حوزه ها همچون پزشکان، طلاب و کارمندان ادارات هستند. وی ادامه داد:  64 هزار و 457 نسخه کتاب در سطح چهار کتابخانه نهادی و مشارکتی تایباد در دسترس عموم قرار دارند.رئیس اداره کتابخانه‌های عمومی تایباد گفت: امسال تاکنون 29 هزار کتاب به اعضاء کتابخانه های این شهرستان امانت داده شد که این رقم نسبت به مدت مشابه پارسال نیز که 26 هزار و 96 نسخه بود 11 درصد بیشتر شده است. وی همچنین به فعالیت کتابخانه سیار نور رحمت اشاره و بیان کرد مسیر راه این کتابخانه سیار در سطح 10 روستای بخشهای مرکزی و میان ولایت است. این واحد سیار هم اکنون 24 هزار و شش عضو دارد که نسبت به پارسال 87 درصد رشد نشان می دهد.مرکز شهرستان 120 هزار نفری تایباد در فاصله 225 کیلومتری جنوب شرقی مشهد قرار دارد. 7494/1858            "}