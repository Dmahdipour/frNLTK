{"onTitr":"","titr":" کسی که هنوز به دشمنی آمریکا با ایران ایمان ندارد ابله است","describe":" تهران – ایرنا – رئیس شورای هماهنگی تبلیغات اسلامی استان تهران با اشاره به دشمنی دیرینه آمریکا با اسلام و جمهوری اسلامی گفت: کسی که با تمامی توطئه های آمریکا هنوز به دشمنی آن با ایران ایمان ندارد ابله است.", "text":"به گزارش ایرنا ، حجت الاسلام سید محسن محمودی روز چهارشنبه در جلسه هماهنگی برگزاری مراسم 13 آبان ، روز ملی  مبارزه با استکبارجهانی که در محل شورای هماهنگی تبلیغات اسلامی ورامین برگزار شد اظهار داشت: اگر کسی تا پیش از این به کینه توزی و دشمنی آمریکا شک داشت، امروز باید به این باور رسیده باشد که آمریکا دشمن اصلی اسلام و ایران است.وی گفت: موضع گیری های رئیس جمهور و مسئولان آمریکا در قبال ایران اسلامی این دشمنی را علنی ساخته و اگر هنوز کسی به این دشمنی ایمان پیدا نکرده ابله است.امام جمعه موقت ورامین با اشاره به این که شعار مرگ بر آمریکا با مردم ایران عجین شده افزود: مردمی که شعار انزجار از آمریکا سر می دهند باید این امر را با پوست و گوشت خود حس کنند و آن را به عنوان باوری قلبی بیان کنند چرا که دشمن شماره یک اسلام و نظام مقدس جمهوری اسلامی آمریکاست.محمودی ازتسخیر لانه جاسوسی توسط دانشجویان پیروخط امام به عنوان حرکتی ماندگار در تاریخ انقلاب اسلامی یاد کرد و افزود: کار بزرگی که توسط دانشجویان در راستای تکمیل پیروزی انقلاب اسلامی صورت گرفته باید به درستی تبیین شده و ابعاد مختلف آن به ویژه در ایام روز دانش آموز بیان شود.وی گفت: دشمن با تمام توان به جنگ ارزش ها و باورهای مردم و به ویژه جوانان ایران اسلامی آمده است و برای این مهم ، شبکه مجازی را به عنوان ابزاری کارآمد در دست گرفته که بی توجهی به آن ، ما را از غافله مقابله با جنگ نرم دشمنان عقب می اندازدرئیس شورای هماهگی تبیلغات اسلامی استان تهران تأکید کرد: دشمن جنگی تمام عیار در فضای مجازی علیه ایران اسلامی تدارک دیده و باید این فضا را جدی گرفت ، فرموده رهبر معظم انقلاب در آتش به اختیار در خصوص فضای مجازی صدق می کند و همه باید با استفاده از این فضا شبه افکنی و هجمه ای که دشمن علیه مقدسات ایجاد کرده را خنثی کنند.بیان نکردن دستاوردهای نظام مردم را دلسرد می کندامام جمعه خیرآباد ورامین نیز در این جلسه با تأکید بر بیان دستاوردهای نظام برای مردم گفت : مردم باید عزت و اقتدارمثال زدنی ایران را در منطقه و جهان به خوبی بدانند و این مهم زمانی میسر می شود که دستاوردهای 40 ساله نظام برای آنان بازگو شود.حجت الاسلام جعفر طزری گفت : یکی از مشکلات جامعه این است که همواره منتظریم تا به ما هجمه ای وارد شود بعد به فکر دفاع از خود بر آئیم که این کار هزینه های زیادی را به ما تحمیل می کند.وی تصریح کرد: یکی از راه های جلوگیری از چنین هجمه هایی ، بیان دستاوردهای نظام است که البته نباید به زمان و یا ایام خاصی محدود شود.طزری گفت : امروز نظام مقدس جمهوری اسلامی از مظلومیتی خاص در مواجهه با توطئه های دشمن و کوتاهی دوستان در بیان توانمندی های آن مواجه است و باید از فرصت 13 آبان برای جبران این کاستی ها استفاده کرد.روز 13 آبان در تقویم رسمی کشور بعنوان روز مبارزه با استکبار نامگذاری شده است و یادآور سه واقعه مهم در تاریخ معاصر ایران می باشد.تبعید امام خمینی(ره) به ترکیه در 13 آبان 1343، شهادت دانش آموزان معترض به دست نظامیان رژیم شاهنشاهی در 13 آبان 1357 که روز دانش آموز نام گرفت و تسخیر لانه جاسوسی در 13 آبان 1358 عنوان این سه واقعه تاریخی است.تهرام/7254//1348            "}