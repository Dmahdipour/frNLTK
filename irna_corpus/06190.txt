{"onTitr":" تحلیلگر لبنانی در گفت و گو با ایرنا    ","titr":" رای دیوان لاهه نشانگر تضعیف قدرت و منطق آمریکا است","describe":" بیروت - ایرنا - «زیاد الحافظ» تحلیلگر لبنانی مسائل آمریکا در گفت و گو با ایرنا رای اخیر دیوان کیفری بین المللی در لاهه هلند در مخالفت با بازگشت تحریم های آمریکا علیه ایران را نشانگر تضعیف قدرت و منطق کاخ سفید در جهان دانست.", "text":"به گزارش ایرنا، الحافظ که دانش آموخته دانشگاه «سنت ژوزف» بیروت تحت نظارت دانشگاه «لیون» فرانسه است، از شخصیت هایی به شمار می رود که به مکتب فکری «جمال عبدالناصر» منتسب و تا اوایل مرداد ماه به عنوان دبیرکل «کنفرانس ملی گرایی عربی» فعالیت داشت.وی با اشاره با اعلام پایبند نبودن آمریکا به رای دادگاه لاهه گفت: این حکم قضایی بسیار مهم است و اینکه واشنگتن اعلام به عدم پایبندی به آن می کند، نشان دهنده این است که اصلا آمریکا به احکام و توافق های بین المللی التزام ندارد و همه پیمان ها را به دیوار می کوبد. بنابراین چنین مساله ای حاکی از آن است که نخبگان آمریکا از توهم سیطره بر جهان خارج می شوند. این در گذشته سابقه نداشته است. قدرت آمریکا در جهان کاهش یافته است.الحافظ افزود: دولت ایران می تواند این حکم را به عنوان سلاحی علیه واشنگتن به کار گیرد. این حکم می تواند در کشورهای جهان برای بلوکه کردن اموال آمریکا استفاده شود. مثلا در دادگاه فرانسه شکایتی انجام شود و به حکم دادگاه بین المللی استناد کنند، تا حکم بلوکه کردن اموال آمریکا و بازگردانده شدن اموال بلوکه شده ایران از این راه صورت گیرد. این مساله ساده ای نیست و می تواند اساس و قاعده یک تحرک قانونی و مالی قرار بگیرد.** تحریم های آمریکاتحلیلگر مسائل آمریکا در ادامه گفت و گو با ایرنا، درباره در پیش بودن دور دوم تحریم های آمریکا علیه ایران گفت: این تحریم ها به نتایج مورد انتظار واشنگتن نمی انجامد. قطعا این تحریم ها برای ایران آزاردهنده خواهد بود، ولی تصمیم تهران را تغییر نخواهد داد. تحریم ها جدید نیستند و زیرساخت های اقتصادی ایران به روشنی نشان می دهند که تحریم های آمریکا نمی تواند به ساختار اقتصاد این کشور آسیب بزند.وی با اشاره به ذخایر ارزی ایران تاکید کرد که این کشور می تواند با کمترین پیامد در مقابل تحریم های آمریکا بایستند.الحافظ تصمیم به خفه کردن اقتصادی ایران از سوی آمریکا را به مثابه اعلام جنگ دانست و  تصریح کرد: واشنگتن قادر به تحمل پیامدهای این اقدام نیست. بستن احتمالی تنگه هرمز از سوی ایران، تهدیدی از روی هوا نیست.وی در پاسخ به پرسشی درباره قیمت نفت و ارتباط آن با تحریم های ایران گفت: رئیس جمهوری آمریکا تلاش دارد تا قیمت نفت را برای مناقع انتخاباتی خود هم که شده پایین نگه دارد، اما به نظر من قیمت ها پایین نخواهد آمد. همه تولید کنندگان نفت به ویژه روسیه و عربستان به این جمع بندی رسیده اند که پایین بودن قیمت نفت به نفع آنها نیست و وضعیت اقتصادی کنونی به این کشورها اجازه پایین نگه داشتن قیمت را نمی دهد. عدم دستیابی تحریم ها به نتایج مورد انتظار، رفته رفته افول قدرت واشنگتن را از نظر اقتصادی نشان خواهد داد.** همکاری ایران و اروپاالحافظ در ادامه، همکاری ایران و اروپا در مقابل تحریم های آمریکا را مهم توصیف و تصریح کرد: توافق میان اتحادیه اروپا و ایران برای معامله اما با گذر از دلار، نشان دهنده این است که یک تنش بین المللی علیه واشنگتن وجود دارد و تلاش می شود که رژیم پولی و مالی موازی و جایگزین دلار شود. این چیزی است که کشورهای «بریکس» (اقتصادهای نوظهور برزیل، روسیه، هند، چین و آفریقای جنوبی) از چندی پیش مطرح می کنند. صحبت هایی هست که یک موسسه ایجاد شود تا به عنوان واسطه میان ایران و کشورهایی که خواهان تجارت با آن هستند، ایفای نقش کند.به گفته وی، همین که اتحادیه اروپا جرات کرده تا تصمیم به این کار بگیرد، یک امر مثبت ارزیابی می شود و امیدوار کننده است.خاورم**388**2054**1651            "}