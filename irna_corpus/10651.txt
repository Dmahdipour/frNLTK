{"onTitr":"","titr":" چرایی هجوم مردم برای خرید کالا","describe":" شماره جدید هفته نامه مینودر تیتر اول خود را با عنوان 'هجوم مردم برای خرید کالا' به تب و تاب این روزهای مردم برای خرید اجناس اختصاص داده است.", "text":"در این گزارش که به قلم نسرین رحیمی نوشته شده است، یکی از شهروندان در حال خرید در خصوص افزایش بی رویه قیمت کالاهای تولید داخل به خبرنگار مینودر گفته است از چند ماه پیش تاکنون قیمت بسیاری از کالاها از پودر رختشویی و دستمال کاغذی گرفته تا رب گوجه فرنگی، روغن نباتی، گوشت و پوشک بچه تا لوازم یدکی خودرو چندین برابر شده است.علیرضا توکلی افزود: متاسفانه بسیاری از فروشندگان در پاسخ به گرانی کالا تنها می گویند تولید کم است و با افزایش قیمت دلار بسیاری از محصولات بیش از قیمت کالا عرضه می شود و اغلب خریداران اجناس مورد نیاز خود را هر روز متفاوت از قیمت روز قبل خرید می کنند.زهرا رشوند یک شهروند دیگر به خبرنگار مینودر گفته است: شایعات کم بودن کالا و نایاب شدن برخی از اقلام و مایحتاج ضروری خانوار باعث شده تا بصورت خانوادگی به فروشگاه ها مراجعه کنیم و  با گرفتن چند نوبت بتوانیم حداقل چند ماه کالای مورد نظر را ذخیره داشته باشیم.در این مطلب کارشناس مسایل اقتصادی رفتار کنونی مصرف‌کنندگان در بازار را ناشی از بی‌اعتمادی به آینده بازار، مسایل سیاسی و اجتماعی عنوان کرد و گفت: این بی‌اعتمادی در 2 جهت تامین به موقع کالاها و قیمت است که مردم را روانه خریدهای کلان کرده است.مریم طاهری افزود: اکنون مردم بیش از حد نیاز خود، به بازار مراجعه کرده و خرید می‌کنند به نحوی که خانه‌ها انبارهای کوچک ذخیره‌سازی کالاهای اساسی و مواد اولیه مورد نیاز شده است.رییس سازمان صنعت، معدن و تجارت استان قزوین نیز در این خصوص گفته است: مردم اطمینان داشته باشند که دولت با تامین کالاهای اساسی مورد نیاز، تمهیدات لازم را از پیش اندیشیده و امکانات لازم برای تامین این نیازها در ماه های آتی حتی در بعضی اقلام بیش از نیازسال هم فراهم شده است.علی پرزحمت افزود: نباید با جوسازی، مردم را به خرید بیش از نیازکالاها دعوت کنیم.دستگیری باند تبهکاران جاعل با دروغ درآمدن ادعای متهم، درخشش تکواندو کار قزوینی در رقابت های بین المللی و دستگیری آتش زنندگان لاستیک های فرسوده از دیگر عناوین این شماره مینودر است.سخنان سید عباس صالحی وزیر فرهنگ و ارشاد اسلامی در سفر به قزوین نیز از دیگر عناوین نشریه مینودر است که در آن به تاثیر نوسانات ارزی بر کاهش سبد محصولات فرهنگی اشاره کرده است.هفته نامه مینودر به مدیرمسئولی عاطفه مشایخ در قزوین منتشر می شود.7388*3013            "}