{"onTitr":" مدیر ستاد اقامه نماز قم،    ","titr":" یادمان شهدای گمنام بهترین مکان برای فعالیت های فرهنگی است","describe":" قم - ایرنا - مدیرکل ستاد اقامه نماز قم گفت: یادمان های ساخته شده برای شهدای گمنام علاوه بر فضای معنوی خاص خود، بهترین مکان برای انجام فعالیت های فرهنگی است.", "text":"محمد خامه یار روز شنبه درگفت وگو با خبرنگار ایرنا، با اشاره به این که مزار شهدای گمنام در هر منطقه ای که باشد، روحیه ایثارگری را ترویج می کند، افزود: برگزاری برنامه های فرهنگی در این یادمان ها، بهترین شرایط را برای تبیین ارزش های انقلاب اسلامی و دوران دفاع مقدس به وجود می آورد که باید به نحو احسن از آن استفاده کرد.وی بیان کرد: اقامه نماز جماعت و تشکیل جلسات هیات های مذهبی در جوار یادمان شهدای گمنام از دیگر اقدام های فرهنگی است که می توان آن را با استفاده از معنویت مزار شهدا برگزار کرد و شوری خاص بدان بخشید.وی ادامه داد: هرکدام از مزار شهدای گمنام فلسفه ای جذاب دارد که حضور راویان دوران دفاع مقدس در آن می تواند به عنوان یک برنامه فرهنگی مستمر تعریف شود.خامه یار گفت: رسانه های جمعی نقش موثری در تشویق مردم برای حضور در یادمان شهدای گمنام و استفاده از فضای معنوی و برنامه های فرهنگی آن دارند که باید از این ظرفیت به شکل مطلوب استفاده شود.وی افزود: انجام فعالیت های فرهنگی در جوار یادمان های شهدای گمنام احتیاج به برنامه ریزی و مدیریت منسجم دارد که در این زمینه می توان از ظرفیت خادمان افتخاری برای ساماندهی امور استفاده کرد.وی با اشاره به این که حفظ فرهنگ ایثار و شهادت بزرگترین عامل شکست دشمن است، ادامه داد: یادمان های شهدای گمنام در کنار مزار سایر شهدای دوران دفاع مقدس، بهترین مکان برای مقابله با جنگ نرم دشمن و حفظ روحیه حماسی مردم هستند که باید از این ظرفیت معنوی به نحو احسن بهره برد.7405/ 6133/            "}