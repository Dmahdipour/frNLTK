{"onTitr":"","titr":" گوجه فرنگی قاچاق به مقصد نرسید","describe":" کیش- ایرنا- ماموران گمرک در شهرهای قصر شیرین و دیر موفق به کشف محموله های قاچاق گوجه فرنگی شدند که قرار بود در قالب صادرات پیاز و تره بار از کشور خارج شود.", "text":"به گزارش روز چهارشنبه ایرنا، «محمد شریعتمداری» وزیر صنعت، معدن و تجارت بیست و هفتم شهریورماه در نامه ای از رییس کل گمرک جمهوری اسلامی ایران خواست برای تنظیم بازار داخلی تا اطلاع بعدی صادرات گوجه فرنگی را از همه مبادی ممنوع کند. البته صادرات گوجه فرنگی گلخانه ای با توجه به اینکه در تهیه رب استفاده نمی شود، با تشخیص جهادکشاورزی استان ها مجاز است. صادرات گوجه فرنگی در پنج ماهه نخست امسال نسبت به مدت مشابه پارسال 175 درصد رشد کرد. ممنوعیت صادرات این محصول سبب شده تا برخی سودجویان به فکر قاچاق آن به کشورهای همسایه باشند و از این رو متخلفان با بارنامه جعلی و اظهار کالا تحت عنوان کالای دیگر، گوجه فرنگی را زیر کارتن های پیاز جاسازی و قصد داشتند دو‌ کامیون گوجه فرنگی را از مرز خسروی از کشور خارج کنند. بنا بر اعلام گمرک ایران، ماموران گمرک پس از کشف این محموله، آن را به سازمان تعزیرات حکومتی شهرستان قصر شیرین تحویل دادند.** توقیف بیش از 13 تن گوجه فرنگی قاچاق در گمرک دیرهمچنین ناظر گمرکات استان و مدیرکل گمرک بوشهر از توقیف دو کامیون یخچالی 40 فوت حامل 13 هزار و 600 کیلو گرم گوجه فرنگی قاچاق صادراتی خبر داد.منصور بازیار گفت: قاچاقچیان قصد داشتند این میزان گوجه فرنگی را در قالب محموله صادراتی تره بار به خارج از کشور صادر کنند اما ماموران گمرک دیر پس از رصد اطلاعات و بازرسی فیزیکی از کالای صادراتی اظهار شده متوجه جاسازی 16 پالت به وزن 13 هزار و 600 کیلوگرم محصول گوجه فرنگی کشورمان در این محموله صادراتی شدند.ناظر گمرکات استان و مدیرکل گمرک بوشهر یادآور شد: در همین راستا با توجه به ممنوعیت صادرات گوجه فرنگی بوته ای و جاسازی صورت گرفته پس از تنظیم صورتجلسه کشف، تشکیل پرونده و به مراجع قضایی ارجاع شده است. اقتصام**9132*2025 / بازنشر: 1339            "}