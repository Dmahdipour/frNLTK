{"onTitr":"","titr":" نمایندگان مجلس برای توسعه زیرساخت های فرهنگی تلاش می کنند","describe":" سنندج - ایرنا - نماینده مردم سنندج، کامیاران و دیواندره در مجلس شورای اسلامی گفت: تلاش نمایندگان مردم در مجلس برای اعتلای فرهنگ کتاب و کتابخوانی و توسعه زیرساخت های فرهنگی در کشور است.", "text":"به گزارش ایرنا، سید احسن علوی روز چهارشنبه در حاشیه گشایش هشتمین نمایشگاه کتاب کردستان در گفت و گو با خبرنگاران با اشاره به اهمیت زیرساخت فرهنگی در توسعه فرهنگ مطالعه و کتابخوانی اظهار داشت: تلاش مجلس شورای اسلامی در این زمینه سوق دادن اعتبارات برای توسعه زیرساخت ها است.وی اضافه کرد: برای توسعه در هر زمینه ای نیازمند آن هستیم که زیرساخت فرهنگی را آماده کنیم تا راهکارهای اعتلای دیگر بخش ها در جامعه بستر سازی شود.نماینده مردم سنندج، کامیاران و دیواندره در مجلس شورای اسلامی نمایشگاه کتاب را محل نمایش رقص قلم، فکر و اندیشه دانست و افزود: هر کشوری که بخواهد در تمدن امروز رقابت کند و زیر چرخ تمدن له نشود باید در فرهنگ خود مطالعه داشته و پیوسته علم، دانش و آگاهی خود را به روز رسانی کند.وی تاکید کرد: هشتمین نمایشگاه کتاب کردستان که در کمتر از هشت ماه بعد از دوره هفتم برگزار شده نشان می دهد تلاش برای حفظ کردستان به عنوان استان فرهنگی همچنان در عرصه های مختلف ادامه دارد.علوی با اشار به میانگین 13 دقیقه ای مطالعه در کشور یادآور شد: این نمایشگاه ها زمینه ساز خوبی برای توسعه علم و دانش در جامعه هستند تا بتوانیم شعار هر کشوری که مطالعه دارد آرامش و امنیت دارد را در جامعه بیشتر از گذشته محقق کنیم.به گزارش ایرنا، هشتمین نمایشگاه بین المللی کتاب روز چهارشنبه با حضور جمعی از مسئولان کشوری و استانی از جمله مشاور وزیر فرهنگ و ارشاد اسلامی، آیت الله سید محمد حسینی شاهرودی نماینده ولی فقیه در کردستان، بهمن مرادنیا استاندار کردستان، سید احسن علوی نماینده مردم سنندج، کامیاران و دیواندره در مجلس شورای اسلامی، معاون وزیر فرهنگ و جوانان اقلیم کردستان عراق و اصحاب فرهنگ و هنر کردستان گشایش یافت.این نمایشگاه از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود.3034/9102            "}