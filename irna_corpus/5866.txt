{"onTitr":" سرپرست استانداری کرمان:    ","titr":" فعالیت دستگاه ها در راستای آگاهی بخشی جامعه باشد","describe":" کرمان - ایرنا - سرپرست استانداری کرمان گفت: گزارش ها و فعالیت دستگاه های اجرایی باید در راستای آگاهی بخشی، اطلاع رسانی و توجیه عموم در خصوص پدافند غیرعامل باشد و به نقش مردم در راس برنامه های این دستگاه ها توجه شود.", "text":"به گزارش ایرنا ، محمدجواد فدایی روز یکشنبه در نشست ستاد بزرگداشت هفته پدافند غیرعامل در استانداری کرمان افزود: استفاده از رسانه ها در راستای پدافند غیرعامل باید تکیه بر آموزش عمومی جامعه باشد.وی اظهار داشت: فعالیت های دستگاه های اجرایی به خصوص در زمینه امور مرتبط به عموم مردم و تاسیسات عمومی به طور دقیق بر اساس برنامه زمان بندی کوتاه مدت، میان مدت و بلند مدت تعریف شود.سرپرست استانداری کرمان ادامه داد: باید بر اساس پیش بینی آسیب های اقدامات دشمن، برنامه ریزی و فعالیت کرد زیرا شناسایی اقدامات دشمن خسارت ها را کاهش می دهد.به گفته فدایی باید فعالیت فیزیکی دستگاه ها بر اساس سند جامع و در راستای برنامه زمان بندی برای کاهش آسیب های اقدامات دشمن در هفته پدافند غیرعامل انجام شود. وی عنوان کرد: فعالیت های هفته پدافند غیرعامل بر اساس برنامه جامع، سند ریز و توافق کارشناسی اجرایی شود.7420/ 5054            "}