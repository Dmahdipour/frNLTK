{"onTitr":"","titr":" انرژی های تجدیدپذیر برای هند پول و آبرو آورد","describe":" دهلی نو - ایرنا -  هند سال گذشته با پشت سر گذاشتن ژاپن، چین و آمریکا توانست به چهارمین بازار بزرگ انرژی خورشیدی جهان تبدیل شود. این در حالیست که نارندرا مودی نخست وزیر این کشور هدف تولید 100 گیگا وات برق از منابع خورشیدی در سال 2022 را مطرح کرده است.", "text":"به گزارش ایرنا ، با مروری کوتاه بر سیاست های هند در زمینه انرژی های تجدیدپذیر می توان دریافت که تلاش این کشور برای جبران کمبود منابع سوخت باعث ایجاد وضعیتی شده است که هم برای آن در عرصه جهانی آبرو خریده و هم درآمد سرشاری نصیبش کرده است.دولت هند در راستای کاهش وابستگی این کشور به سوخت های فسیلی مانند ذغال سنگ و نفت در حال ایجاد بزرگترین نیروگاه خورشیدی جهان است. دهلی نو در حال حاضر بر روی ساخت یک پارک خورشیدی وسیع به نام پاواگادا در جنوب این کشور کار می کند که انتظار می رود پس از بهره برداری با تولید دو هزار مگاوات، بزرگترین ایستگاه نیروی برق خورشیدی جهان باشد.برای ساخت این پارک میلیون ها قطعه پانل خورشیدی کنار هم قرار گرفته اند تا برق مورد نیاز حداقل 700 هزار خانوار روستایی را تامین کنند. ساخت این نیروگاه های خورشیدی تنها بخشی از برنامه های هند برای مطرح کردن خود به عنوان یک قطب اصلی مبارزه با آلودگی های کره زمین در غیاب آمریکا است. واشنگتن با نادیده گرفتن توصیه های کارشناسان سال گذشته با دستور مستقیم دونالد ترامپ رئیس جمهوری این کشور تصمیم گرفت از معاهده بین المللی آب و هوا خارج شود.به دلیل هزینه پایین تولید و نصب پانل ها و همچنین یارانه های دولت برای ارتقا انرژی های تجدید پذیر،نارندرا مودی نخست وزیر هند روز چهارشنبه در اولین نشست ائتلاف بین المللی خورشیدی در دهلی نو بر تلاش های فزاینده کشورش برای کسب جایگاه برتر بین المللی و کسب درآمد سرشار از آن تاکید کرد.وی اعلام کرد که کشورش به دنبال استفاده از ظرفیت عظیم انرژی خورشیدی و بادی به عنوان جایگزین مناسب برای ذغال سنگ آلوده کننده جهت تامین نیاز خود به انرژی برق است.به گزارش ایرنا، وی این سخنان را تنها چند روز پس از دریافت جایزه ویژه محیط زیست سازمان ملل متحد ایراد کرد. هند در سالهای اخیر با هدف تبدیل شدن به یک قدرت جهانی و با تکیه بر آموزه های اجتماعی تاریخی ملت خود که طبیعت را ارج می نهند گامهای بزرگی در جهت حفظ محیط زیست به نفع جامعه بشری و منافع اقتصادی مردم خود برداشته است.مودی در صحبت های اعلام کرد که کشورش تا سال 2030 بیش از 40 درصد از انرژی خود را با از  استفاده سوخت غیر فسیلی بدست خواهد آورد.نخست وزیر هند تاکید کرد که  ائتلاف بین المللی خورشیدی اکنون بسیار اهمیت یافته است دارای 120 کشور عضو است .او گفت: معقتد است این سازمان در آینده نزدیک مانند سازمان اوپک عمل کرده و نیاز جهان به انرژی را برطرف خواهد کرد. وی خاطرنشان کرد انرژی خورشیدی نقشی مشابه چاه های نفت در تامین نیاز جهان به انرژی خواهد داشت.وی در ادامه گفت: انسان ها در 150 تا 200 سال گذشته وابسته به استفاده از انرژی زیر سطح زمین بودند. اما برای یک آینده امن، منابع انرژی بالاتر از سطح زمین مانند انرژی خورشیدی و بادی باید مورد استفاده قرار گیرند. استفاده از انرژی تجدید پذیر باید مورد تمرکز قرار گیرد. نارندرا  مودی در ارتباط با ظرفیت انرژی خورشیدی هند گفت: به زودی 50 گیگا وات انرژی تجدید پذیر به ظرفیت برق هند اضافه خواهد شد و 20 درصد از نیاز کل هند به انرژی از طریق منابع تجدید پذیر تامین خواهد شد. اکنون زمان مناسب برای سرمایه گذاری در انرژی خورشیدی است.هند که از جمله کشور های امضا کننده توافق اقلیمی پاریس است متعهد شده تا سال 2030، 40 درصد از ظرفیت انرژی خود را از طریق منابع غیر فسیلی تامین و همچنین با درخت کاری کافی 2.5 تا 3 گیگاتون دی اکسید کربن را از جو خارج کند.سازمان جهانی انرژی در گزارش خود اعلام کرده است که هند برای رسیدن به این اهداف اقداماتی مانند ساخت ساختمان های کم انرژی، هوشمند سازی شهر ها و کنترل آلودگی هوا را انجام می دهد.هند در سال 2011 برنامه ملی این کشور برای انرژی خورشیدی با هدف جبران بخشی از کمبود انرژی بدون افزایش آلودگی در سومین اقتصاد بزرگ قاره آسیا را آغاز کرد.برنامه های دولت برای توسعه برنامه 'انرژی پاک' باعث شده است هم هند به صف اول مبارزان حفظ محیط زیست راه یابد و هم به دلیل سرمایه گذاری آسان در این صنعت کم خرج به گسترش شبکه برق در این کشور پهناور که باعث رونق کشاورزی و صنایع کوچک در نقاط دوردست می شود صرفه جویی خوبی به عمل آید.با کناره گیری آمریکا از معاهده محیط زیست بین المللی اکنون کشورهای دیگر جهان از جمله هندوستان پرچم رهبری حرکت به سوی هدف دوردست تغییرات انرژی را به دوش می کشند.سال گذشته آمریکا از توافق پاریس درباره تغییرات اقلیمی و آب و هوایی کنار کشید.تنها چند روز پس از این اتفاق تاریخی نارندرا مودی نخست وزیر هند در دیدار با امانوئل مکرون رئیس جمهوری فرانسه بر حمایت کشورش از توافق آب و هوایی پاریس تاکید کرد.در همین دیدار بود که مودی بر پای بندی کشورش بر لزوم تلاش های بین المللی برای مبارزه با تغییرات اقلیمی تاکید کرده و گفت که هند در این زمینه به فراتر از تعهدات خود می اندیشد.مودی با ذکر این دلیل که توافقنامه پاریس توانایی آن را دارد که از نسل های آینده محافظت کرده و امیدواری تازه ای به وجود آورد، از آن به عنوان &#39;میراث مشترک&#39; یاده کرده و گفت همه هندی ها بر محافظت از محیط زیست و کره زمین تاکید دارند و به آن اعتقاد دارند.هند در حالی خود را به عنوان یک بازار عمده برای انرژی های تجدیدپذیر در حال ظهور مطرح می کند که در حوزه سرمایه گذاری در انرژی خورشیدی و باد طرح های کوبنده زیادی در دست دارد. اینکه هند اکنون به عنوان رهبر جنبش استفاده از انرژی های تجدیدپذیر مطرح شده است مرهون تلاشهایی است که از مدتها پیش برای تغییرات اقتصادی در حوزه انرژی شروع شده است.آنچه نخست وزیر هند در دستور کار دارد افزایش ظرفیت این کشور در حوزه انرژی های تجدیدپذیر است. بیشترین میزان این افزایش از طریق گسترش استفاده از انرژی خورشیدی خواهد بود. ذغال سنگ در حال حاضر حدود 60 درصد از منابع برق هند را تامین می کند اما دولت در حال برنامه ریزی است که با افزایش استفاده از انرژی خورشیدی اتکا به این منبع انرژی فسیلی را به شکل عمده ای کاهش دهد. هند در زمینه مدیریت هزینه تولید برق از منابع تجدیدپذیر نیز موفق بوده است به طوریکه در حال حاضر هزینه تولید برق از منابع خورشیدی و باد نه تنها از منابع فسیلی و هسته ای بیشتر نیست بلکه در بدترین حالت با آن برابری می کند.*** ملاحظات اقتصادیهر چند قیمتی چنین پایین برای برقی که از منابع تجدیدپذیر تولید شده است آنهم در کشوری که جزو اقتصادهای نوظهور حساب می شود کاملا بی سابقه و در عین حال هیجان انگیز است اما به خاطر رقابت شدیدی که بین شرکت های ارائه دهنده این نوع الکتریسیته در گرفته است همین هزینه نیز روند نزولی به خود گرفته است.عامل عمده دیگری که در اشتیاق بیشتر هند برای استفاده از انرژی های تجدیدپذیر تاثیرگذار است هزینه زیاد استخراج، انتقال، پالایش ومصرف ذغال سنگ و مهمتر از همه مبارزه با آلودگی های زیست محیطی ناشی از استفاده از این نوع سوخت است. همچنین استفاده از منابع انرژی تجدید پذیر باعث می شود پولی که برای واردات نفت و گاز صرف می شود در جیب خود ملت باقی بماند.*** ملاحظات اجتماعی البته اجرای موثر طرح های دولت در این زمینه با مشکلاتی نیز همراه است. به عنوان مثال، به دلیل جمیعت بسیار زیاد هند و نیاز مبرم به زمین برای برآورده کردن نیازهای مردم، دولت باید در مورد شناسایی و استفاده از زمین های کشاورزی برای نصب تجهیزات نیروگاههای خورشیدی با دقت و ظرافت زیاد عمل کند.***دیپلماسی انرژیعلاوه بر منافع اقتصادی زیادی که استفاده از منابع انرژی تجدیدپذیر برای &#39;کشورهای خورشیدی&#39; جهان در بر دارد ائتلاف های مختلفی که در بین آنها در حال شکل گیری است قدرت چانه زنی و انجام بازی های سیاسی در عرصه های جدید ترهم را برای آنها فراهم می کند به طور مثال ائتلافی که در جریان دیدار مودی از فرانسه شکل گرفت عرصه های جدیدی را به روی هر دو ملت گشود.در همین رابطه یک فعال زیست محیطی هند در تایید سیاست های کشورش در این حوزه تاکید کرد که  دنیا هیچ راهی بغیر از استفاده از منافع انرژیهای تجدید پذیر برای تضمین بقایای خود ندارد.بارکا ورشا در مصاحبه با خبرنگار ایرنا در دهلی نو بر این اعتقاد خود تاکید کرد که منابع انرژی های فسیلی در جهان دیر یا زود خواهند خشکید و جامعه انسانی به منابع انرژی های تجدید پذیر از قبیل خورشید، باد و آب برای تضمین بقایای خود نیاز خواهد داشت.وی در گفت و گوی خود در مورد اهمیت منابع انرژی های تجدید پذیر برای حفظ سلامتی طبیعت از سویی و دسترسی به انرژیهای مقرون به صرفه از سوی دیگر، گفت: 'برخی محاسبات نشان می دهند که ذخایر سوخت فسیلی در طول 50 سال آینده تمام خواهند شد. برخی محاسبات دیگر این مدت را 100 الی 120 سال ذکر کرده اند. ولی واقعیت این است که هیچیک از این محاسبات برای جامعه بین المللی که به شدت به سوختهای فسیلی برای رفع نیاز خود به انرژی وابسته می باشد چندان جذاب نیست. حرف آخر این است که ذخایر انرژی های فسیلی روزی به پایان خواهند رسید و ما، با توجه به امکان افزایش قطعی نیاز به انرژی، هیچ راهی بغیر از تولید انرژی های نوین برای تضمین بقایای خود نداریم.'وی که یک نویسنده و یک عضو یونسکو می باشد افزود: ' امروزه علاقه زیادی در میان جامعه بین المللی برای ابداع منابع جدید برای رفع نیاز جهانی به انرژی مشاهده می شود. انرژی خورشیدی، برق بادی و آب روان منابع مهم انرژی های تجدید پذیر هستند که بخوبی پیشرفت می کنند. علاقه و اشتیاقی که همه کشورها به توسعه این منابع نشان می دهند این احساس را بوجود آورده است که نیاز ما به انرژی در آینده براحتی رفع خواهد شد.'این کارشناس امور زیست محیطی به جامعه جهانی در مورد عواقب وخیم کمبود سوخت فسیلی در آینده هشدار داده و گفت: یک عامل بسیار مهم وجود دارد و آن افزایش تعداد جمعیت است. تعداد جمعیت جهان در طول 50 سال آینده به 9 میلیارد نفر خواهد رسید و نیاز جامعه بین المللی به انرژی نیز به همین نسبت افزایش خواهد یافت. بنابراین، تولید انرژی های تجدید پذیر نه تنها باید مطابق رشد جمعیت افزایش یابد بلکه آن باید جای انرژیهای فسیلی را به منظور تضمین رفع نیاز ما به انرژی در آینده بگیرند.'بارکا ورشا، در مورد نقش ائتلاف بین المللی خورشیدی در رفع نیاز جامعه بین المللی به انرژی در آینده، گفت: 'ائتلاف بین المللی خورشیدی می تواند جای اوپک را در آینده در تامین انرژی برای جهان بگیرد. کشورهای عضو این ائتلاف همان نقشی را در آینده ایفا خواهند کرد که کشورهای عضو اوپک اکنون ایفا می کنند. نخست وزیر هند نارندرا مودی خواستار تدارک یک شبکه جهانی برای انتقال انرژی خورشیدی بین کشورهای مختلف شده است.'وی، در مورد چشم انداز تولید انرژی های تجدید پذیر در هند در آینده گفت: هند 40 درصد از نیاز خود را به انرژی تا سال 2030 از محل منابع غیرفسیلی تامین خواهد کرد. انتظار می رود که ارزش تجارت انرژی های تجدید پذیر در هند در طول چهار سال آینده به 70 الی 80 میلیارد دلار بالغ گردد و به همین جهت اکنون زمان مناسبی برای سرمایه گذاری هند در تولید انرژی های تجدید پذیر می باشد. هند می رود که انقلابی را در زمینه انرژی های تجدید پذیر براه اندازد و خورشید در کانون این انقلاب قرار دارد.'بارکا ورشا، استفاده را از انرژی های جدید پذیر به عنوان تنها راه ممکن برای نجات طبیعت توصیف کرده و گفت: خیلی از کشورهای توسعه یافته تلاشهای شدیدی را در جهت تدارک منابع انرژی تجدید پذیر انجام می دهند. من معتقدم که آن باید جایگزین اصلی برای سوخت های فسیلی باشد. برق حاصله از راکتورهای هسته ای در ژاپن ارزانتر از برق حاصله از نفت است.'وی افزود: ' لازم است که ما، با توجه به امکان افزایش نیاز جهانی به انرژی و نگرانی های زیست محیطی، حداکثر استفاده را از انواع انرژی های تجدید پذیر به منظور رفع مشکلات مربوط به تغییر آب و هوا بکنیم. انسانها دارای یک سرنوشت مشترک هستند و من امیدوارم که پیشرفت فناوری و اتخاذ سیاستهای مناسب برای استفاده از انرژی های تجدید پذیر برای جامعه جهانی و سلامتی طبیعیت مفید واقع گردد.'بررسی برنامه های هند در این حوزه بسادگی آشکار می کند که این کشور گام های بلندی برداشته به گونه ای که انرژی خورشیدی و بادی، 90 درصد از ظرفیت رشد این کشور در بخش انرژی تجدید پذیر را به خود اختصاص داده اند. هند اعلام کرده است که صنعت انرژی تجدیدپذیر این کشور می تواند فرصت های تجاری به ارزش 160 میلیارد دلار در یک دهه ایجاد کند که این امر آن را به یک بازار بسیار جذاب تبدیل می کند.بانک جهانی پیش از این اعلام کرده بود که در راستای اهداف توسعه انرژی خورشیدی هند، به این کشور بیش از 1 میلیارد دلار وام ارائه خواهد داد. دولت دهلی نو در حال حاضر بر روی ساخت یک پارک خورشیدی وسیع به نام پاواگادا در جنور این کشور کار می کند که انتظار می رود پس از بهره برداری با تولید دو هزار مگاوات، بزرگترین ایستگاه نیروی برق خورشدی جهان باشد.برای ساخت این پارک میلیون ها قطعه پانل خورشیدی کنار هم قرار گرفته اند تا برق مورد نیاز حداقل 700 هزار خانوار روستایی را تامین کنند.تلاش های هند برای ساخت مزارع متعدد نه تنها به پیشرفت این کشور بخصوص در بخش کشاورزی و کاهش اتکای آن به منابع خارجی تامین سوخت خواهد انجامید بلکه به بهبود اوضاع محیط زیست در جهان و کاهش آلودگی ها کمک خواهد کرد.لازم به ذکر است ساخت این نیروگاه های خورشیدی تنها بخشی از برنامه های هند برای مطرح کردن خود به عنوان یک قطب اصلی مبارزه با آلودگی های کره زمین در غیاب آمریکا است. واشنگتن با نادیده گرفتن توصیه های کارشناسان سال گذشته با دستور مستقیم دونالد ترامپ رئیس جمهوری این کشور تصمیم گرفت از معاهده بین المللی آب و هوا خارج شود. در حال حاضر، درست زمانی که آمریکا صندلی خود را در این معاهده خالی کرده است، هند با برنامه ریزی درست به سوی جایگزینی آن پیش می رود.  آساق**1424 **1663**            "}