{"onTitr":"","titr":" مراکزی در امتداد سلامت  روان دانشجویان","describe":" تهران - ایرنا- سلامت و بهداشت روان دانشجویان در کنار تحصیل علم، همواره برای متولیان آموزش عالی از اهمیت زیادی برخوردار بوده، از این رو نامگذاری هفته ای به این نام نیز نشان از درجه اهمیت آن در محیط های علمی دانشجویی دارد .", "text":"به گزارش خبرنگار گروه دانشگاه ایرنا، فراز و فرودهای دوران دانشجویی یکی از تجربیاتی است که قشر دانشجو تنها در بطن دانشگاه آن را تجربه می کنند و این موضوع به ندرت در سایر مکان ها تجربه می شود.رویارویی با چالش های زندگی دانشجویی که تحصیل، آموزش، افسردگی، ازدواج، طلاق و گاه مواجهه با مخاطرات مواد روانگردان را به دنبال دارد، راه اندازی مراکز مشاوره و سلامت را در تمام دانشگاه های کشور ضرورتی اجتناب ناپذیر می کرد.**روز جهانی سلامت رواندهم اکتبر هر سال (18 مهرماه ) روز جهانی سلامت روان، روز اطلاع رسانی درباره اختلالات روانی و زدودن ذهنیات منفی درباره این اختلالات است.سازمان امور دانشجویان وزارت علوم ، تحقیقات و فناوری هم روزهای 18 تا 24 مهرماه را هفته بهداشت روان در دانشگاه ها با شعار  «سلامت روان جوانان:جهان در حال تغییر» نامگذاری کرده است.هفته بهداشت روان در دانشگاه ها بر آن است دانشجو را تا حد امکان از مسائلی مانند خشونت، سوءاستفاده، مصرف مواد، افسردگی، خودکشی برهاند و با هدایت در مسیر واقعی تحصیلی، دانشجویان بتوانند به سلامت از گذرگاه مخاطراتِ درون دانشگاهی، رد شوند.این مداخله گری در تقویت بهداشت روان دانشجویان، تا جایی میسر شد که سال گذشته بنا به اعلام سازمان امور دانشجویان، 75 هزار دانشجو به مراکز مشاوره دانشگاه ها به دلیل مختلف مراجعه کردند.طبق آمارهای رسمی بیش از 120 مرکز مشاوره دانشجویی در دانشگاه های دولتی به همراه بیش از 300 شعبه خوابگاهی و دانشکده مشغول ارائه خدمات هستند .**سلامت روان چیست؟ابتدا برای آشنایی با سلامت روان باید بدانیم چه تعریفی از بهداشت روان ارائه می شود. بر اساس تعاریفی که کتابچه های مشاوره ای بیان می کنند و توسط سازمان امور دانشجویان برای دانشجویان به چاپ رسیده است، سلامت روان شامل بهزیستی هیجانی، روان شناختی و اجتماعی است که نحوه تفکر، نوع احساس و شیوه عملکرد فرد را تحت تاثیر قرار می دهد. با توجه به نقش موثر و تعیین کننده دانشجویان در پیشرفت و اعتلای جوامع، موضوع سلامت روانی در این قشر از اهمیت ویژه ای است. **مشکلات روان شناختی محیط های دانشجوییدانشجویان به خاطر ماهیت انتقالی زندگی خود همواره در معرض اضطراب هستند. این عوامل می تواند ترکیبی از محرک های درونی مانند شخصیت و عوامل بیرونی مانند عوامل فشار زای محیطی باشد. فشارها و استرس های مفرط در بین دانشجویان اغلب به شکست تحصیلی، بیکاری، مشکلات سلامت، ضعف در عملکرد، ترک تحصیل و در برخی موارد حتی به خودکشی و دیگر کشی منجر می شود.**مزایای استفاده از مراکز مشاوره دانشجوییمشاوره و روان درمانی در مراکز خصوصی، به نسبت گران است و شامل بیمه هم نمی شود. در مراکز مشاوره دانشجویی، افرادی برای ارائه خدمات انتخاب می شوند که تجربه کار کافی و تحصیلات بالایی دارند. با اطمینان کافی می توان گفت کیفیت مراکز مشاوره دانشجویی از سایر مشاوره هایی که در همان شهر یا استان ارائه می شود به مراتب بالاتر است.در مراکز مشاوره، انواع خدمات مختلف مشاوره، روان درمانی، روان سنجی، مددکاری، روان شناسی، دارو درمانی و غیره ارائه می شود. نه تنها به شخص دانشجو بلکه به خانواده نیز مشاوره خانواده ارائه می شود.پیگیری دانشجویانی که مشکلات مختلف دارند، چه دانشجویان مشروط، چه دانشجویانی که مراجعات مختلف به این مراکز دارند در بسیاری از مراکز مشاوره دانشگاه ها وجود دارد.علاوه بر کارگاه های آموزش مهارت های زندگی و آموزش قبل از ازدواج، دوره های آموزشی دیگری نیز برای دانشجویان برگزار می شود مانند کارگاه های آموزش پیشگیری از اعتیاد، پیشگیری از ایدز، مهارت های تحصیلی و غیره.با وجود توجه جدی مراکز مشاوره دانشجویی به حل مسائل دانشجویان با این حال نمی توان مسائلی که آنها در طول تحصیل دست به گریبان هستند و در مواردی منجر به بروز مشکلاتی جدی می شود را نادیده گرفت .مسائلی همچون تصمیم به خودکشی ، اعتیاد به مواد مخدر و شکست های عشقی .** خودکشی در دانشجویانبر اساس آماری که مرکز مشاوره سازمان امور دانشجویان در این کتابچه های راهنما به چاپ رسانده است، خودکشی جوانان دانشجو یکی از انواع آسیب هایی است که به دلیل پیامدهای بسیار مخرب فردی، روانی و اجتماعی توجه زیادی را به خود معطوف داشته است.نتایج حاصل از پایش های ملی(طرح سیمای زندگی)در سال های اخیر نشان داده است که حدود 2.5 درصد از دانشجویان اقدام به خودکشی داشته اند و حدود 19 درصد (13 درصد فکر خودکشی و 6 درصد نقشه خودکشی)فکر یا نقشه برای خودکشی داشته اند.طبق اعلام سازمان پزشکی قانونی در پنج سال اخیر به صورت میانگین سالی 120 دانشجو بر اثر خودکشی جان خود را از دست می دهند. این معضل زمانی بزرگتر می شود که بدانیم خیلی از افراد در معرض این خطر می توانستند با شناسایی مناسب توسط دیگران، کمتر در معرض رفتار خودآسیب رسانی خودکشی قرار گیرند.تعداد قابل توجهی از دانشجویان نیاز به خدمات بهداشت روانی دارند. این غیر از دانشجویانی است که به دلایل مسائل تحصیلی و ازدواج و ارتباط عاطفی و مواردی از این دست نیاز به خدمات مشاوره ای و روانشناختی دارند. **اعتیاد دانشجویان به 6 ماده مخدر و دخانیاتقطع به یقین نمی توان استنباط کرد که تمام دانشجویان در دوران دانشگاه به سمت مواد مخدر و دخانیت سوق پیدا کرده اند چرا که به گواه آمار در بسیاری از موارد سن شروع به اعتیاد در جوانان به روزهای قبل از دانشگاه باز می گردد.مواد اعتیادآور بسیاری با نام ها و اشکال مختلف وجود دارد که کنجکاوی یا عدم اطلاعات کافی ممکن است منجر به مصرف آنها و مشکلات بعد از آن شود. شایع ترین مواد اعتیادآور در بین دانشجویان (سیگار و قلیان، الکل، کانابیس،ترامادول و ریتالین) است.اینکه دانشجویان چه دلایلی برای مصرف مواد مخدر دارند، از سوی مرکز مشاوره سازمان امور دانشجویان شامل این موارد می شود: لذت بخش بودن، حس کنجکاوی در مورد اثرات آن، مهمانی و پارتی و دور هم جمع شدن، فشارهای روانی، عزت نفس پایین و در دسترس نبودن مراکز مشاوره و درمان.**شکست های عاطفی  محیط دانشگاه یک محیط آموزشی است و هدف اصلی آن آموزش علم و دانش است. بدیهی به نظر می رسد ارتباطات انسانی در این مجموعه باید در راستای هدف اصلی آن شکل گیرد. از آنجایی که شروع دانشگاه با استرس های خاص خود توأم است و سازگاری جدیدی را می طلبد، ایجاد ارتباطات عاطفی، عاشق شدن و درگیر شدن به لحاظ عاطفی موقعیت دانشجویی را پیچیده تر و پر تنش تر می سازد.نتایج حاصل از تحقیقات در سال اخیر نشان داده است که حدود 33 درصد از دانشجویان تجربه شکست عاطفی داشته اند. ف.ز**1601**            "}