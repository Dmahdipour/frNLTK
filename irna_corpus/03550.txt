{"onTitr":"","titr":" تولید انار در فردوس به نصف کاهش یافت","describe":" ایرنا - بیرجند - مدیر جهاد کشاورزی فردوس گفت: امسال میزان تولید انار در این شهرستان به دلیل کف بر شدن درختان و نداشتن رشد و محصول دهی لازم به نصف کاهش یافته است.", "text":"علیرضا مهمیز روز سه شنبه در گفت و گو با خبرنگار ایرنا اظهار داشت: تا قبل از سرمازدگی سال 86 و کف بر شدن درختان انار، در شرایط طبیعی 30 هزار تن‌ انار از باغات شهرستان فردوس برداشت و به بازارهای داخلی و خارجی عرضه می شد. وی ادامه داد: امسال پیش بینی می شود 15 هزار تن انار از باغات این شهرستان برداشت شود.مدیر جهاد کشاورزی فردوس گفت: اکنون 2 هزار و 100 هکتار از اراضی فردوس زیر کشت محصول انار قرار دارد‌ و رقم شیشه کپ بیشترین انار تولیدی باغات این شهرستان است.وی با اشاره به وجود آفت کرم گلوگاه در باغات انار فردوس، از کشاورزان خواست تا در طول فصل، نسبت به مبارزه همگانی با این آفت اقدام کنند.مهمیز گفت: در حال حاضر افت کرم گلوگاه 10 درصد باغات انار فردوس را در برگرفته است و کشاورزانی که درصد خسارت آنها زیاد است می تواند به صورت مشارکتی به جهاد کشاورزی مراجعه و برای مبارزه با این آفت، زنبور تریکوگراما را دریافت کنند.9865 * 6054            "}