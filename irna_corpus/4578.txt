{"onTitr":"","titr":" خیر آبدانانی 110 میلیون ریال برای ترویج کتابخوانی اهدا کرد","describe":" ایلام - ایرنا - مسئول اداره کتابخانه های عمومی آبدانان گفت: یکی از افراد خیر و فرهنگ دوست این شهرستان 110 میلیون ریال به منظور توسعه کتابخانه های عمومی این شهرستان اهدا کرد.", "text":"اردشیر بوستانی روز دوشنبه در گفت وگو با ایرنا اظهار کرد: به دنبال نشست های مستمر با نخبگان و خیرین منطقه و جلب مشارکت آنها بخش زیادی از مخارج و نیازمندی های تدارکاتی کتابخانه های عمومی این شهرستان توسط انجمن کتابخانه ها و خیرین و معتمدین تامین و اداره می شود.وی تعداد کتابخانه های شهری و روستایی آبدانان را هفت مورد اعلام کرد و افزود: یکی از خیرین و فعالان عرصه کتاب و کتابخوانی 110 میلیون ریال به این اداره هدیه کرده تا برای تهیه کتاب های مرجع در مقاطع درسی و دانشگاهی هزینه شود.مسئول اداره کتابخانه های عمومی آبدانان تعداد اعضای ثابت کتابخانه های این شهرستان را هفت هزار نفر اعلام کرد و یادآورشد: هم اکنون 44 هزار جلد انواع کتاب در زمینه های علمی، فرهنگی، هنری، تاریخی، ادبی، اعتقادی ، احکام ، قرآن و سیاسی در دسترس علاقه مندان به مطالعه قرار دارد.بوستانی اضافه کرد: طرح تاسیس کتابخانه سیار نیز در دست اقدام است و با هماهنگی و مشارکت انجمن کتابخانه ها و شورای شهر و شهرداری بزودی اجرا می شود و با تحقق این طرح فرهنگی، زمینه دسترسی آسان کلیه اقشار بدون صرف وقت و تحمل هزینه به کتاب و کتابخوانی تسهیل می شود.آبدانان با 55 هزار نفر جمعیت در 171 کیلومتری جنوب شرق ایلام قرار دارد و یکی از شهرستان های فرهنگی و علمی استان و کشور است. 7174/6119            "}