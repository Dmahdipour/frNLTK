{"onTitr":" همزمان با هفته کودک/    ","titr":" نشست‌ آموزشی «فلسفه برای کودک» در مهریز برگزار شد","describe":" یزد - ایرنا - همزمان با بزرگداشت هفته کودک، نشست آموزشی «فلسفه برای کودک» در کتابخانه عمومی مجتمع فرهنگی هنری شهر مهریز برگزار شد.", "text":"به گزارش روز جمعه روابط عمومی اداره کتابخانه&#173;های عمومی مهریز، نخستین جلسه از سلسله نشست‌های دوره آموزشی فلسفه برای کودک با هدف ارتقای مهارت‌ های تفکر انتقادی، خلاقانه، خود مراقبتی،‌ خوب شنیدن، گفت و گوی منطقی و مهارت‌ های اخلاقی و تصمیم‌ گیری برگزار شد.در این نشست‌ ها که قرار است به صورت هفتگی برگزار شود، توانایی خوب دیدن، درست گوش دادن و احترام به نظر و انتقاد دیگران تبیین می ‌شود.«قصه‌گویی» نوشته زهره پریرخ، عنوان کتابی است که مباحث آن توسط ایمان مطهری ‌نیا، کتابدار مهریزی و مدرس این دوره به مخاطبان هشت تا 11 ساله ارائه می ‌شود.در این نشست‌ها، از شرکت ‌کنندگان خواسته می‌ شود سئوالات خود را از محتوای کتاب قصه ‌گویی مطرح کرده و با تسهیل &#173;گری کتابداران به بیان نظرات خود بپردازند.هفته کودک از 14 مهرماه 1397 آغاز شده است.مهریز 11 باب کتابخانه عمومی و 120 هزار نسخه کتاب دارد.مرکز شهرستان 50 هزاری نفری مهریز در 30 کیلومتری جنوب شهر یزد  قرار دارد.7541/ 2047/            "}