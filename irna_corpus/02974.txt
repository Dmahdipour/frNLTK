{"onTitr":"","titr":" پیاده روی اربعین مظهر اقتدار مسلمانان است","describe":" بوشهر- ایرنا- معاون سیاسی، امنیتی و اجتماعی استاندار بوشهر گفت: بعد سیاسی راهپیمایی اربعین حسینی به عنوان بزرگترین گردهمایی جهان قدرت و اتحاد مسلمانان است.", "text":"به گزارش ایرنا، مجید خورشیدی روز سه شنبه در همایش فرهنگی آموزشی طلایه‌داران اربعین حسینی استان بوشهر افزود: سنت ارزشمند اربعین حسینی همواره پس از شهادت حضرت اباعبدالله‌ الحسین(ع) جاری و ساری بوده و تا قیام حضرت مهدی موعود(عج) ادامه دارد.وی بیان کرد: سنت اربعین در سال‌های حکومت بعث عراق در کربلا تعطیل شد که با تلاش حکومت کنونی عراق و مسئولان نظام جمهوری اسلامی به جایگاه خودش بازگشت.معاون سیاسی، امنیتی و اجتماعی استاندار بوشهر ادامه داد: باید در برگزاری این سنت پسندیده ابعاد الهی و معنوی آن از جمله زیارت اربعین بیشتر تبیین و مورد توجه قرار گیرد.خورشیدی تاکید کرد: شرکت کنندگان و زائران حسینی در مراسم اربعین باید با کمال آراستگی مشرف شوند.وی گفت: در همایش و  گردهمایی بزرگ اربعین حسینی علاوه بر شیعیان، دیگر مسلمانان و ادیان الهی حضور دارند که این مهم جایگاه این سنت الهی و حسنه را ارتقا می‌دهد.مدیرکل تبلیغات اسلامی بوشهر و رئیس کمیته فرهنگی آموزشی ستاد اربعین استان بوشهر نیز در این همایش بر لزوم گسترش برنامه های بصیرت بخشی به زائران اربعین حسینی تاکید کرد.حجت‌الاسلام عبدالرضا سروستانی با تبیین ابعاد و فضیلت های زیارت اربعین حسینی اظهار داشت: عشق و علاقه مردم ما به حضرت امام حسین (ع) باعث شده شیعیان و شیفتگان آن حضرت در هر شرایطی خود را مکلف به برگزاری زیارت اربعین بدانند.7212/6043            "}