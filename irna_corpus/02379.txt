{"onTitr":"","titr":" مرکز قلب آباده؛ مرهمی بر زخم بیماران کشور","describe":" شیراز- ایرنا - مرکز قلب و عروق آباده که ساخت آن در سال 88 کلید خورد؛ این روزها پذیرای بیماران از نقاط مختلف کشور است.", "text":"رئیس شبکه بهداشت و درمان آباده چهارشنبه در گفت و گو با ایرنا بیان کرد: این مرکز شامل درمانگاه قلب، اتاق عمل، اکوگرافی، اورژانس،CCU، ICU ، شصت و پنج تخت بستری و بخش داخلی قلب است و با راه اندازی بخش آنژیوگرافی کامل خواهد شد.کامران مهدوی با بیان اینکه این مرکز یکی از موثرترین مراکز درمانی در شمال استان فارس است، افزود: ساخت این بیمارستان از سال 88 آغاز شد و بیش از 110میلیارد ریال در این بیمارستان هزینه شده است.رئیس شورای خیرین سلامت آباده هم در گفت و گو با ایرنا اظهار کرد: خیرین سلامت شهرستان آباده 70 میلیارد ریال برای ساخت این بیمارستان کمک کرده اند.ایرج فرخی با بیان اینکه با فعالیت این مرکز مردم شمال فارس برای پیگیری بیماری های قلبی خود دیگر نیازی به سفر به مرکز استان و شهرهای دیگر ندارند.بیمارستان قلب آباده با مساحت سه هزار و ششصد و چهل متر مربع در سه طبقه ساخته شده است و با مجهز شدن آن به دستگاه آنژیو تمام جراحی های قلب دراین بیمارستان انجام می شود.این بیمارستان از سراسر شمال فارس و استا نهای همجوار پذیرش دارد و در یکسال گذشته بیش از بیست هزار نفر از امکانات بستری و سراپایی این بیمارستان استفاده کرده اند.آباده در 278 کیلومتری شمال شیراز است.9864 /1876            "}