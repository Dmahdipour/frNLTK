{"onTitr":"","titr":" 155 پروژه ورزشی در خراسان رضوی نیمه تمام هستند","describe":" مشهد- ایرنا- رئیس گروه نظارت فنی بر اماکن ورزشی اداره کل ورزش و جوانان خراسان رضوی گفت: تکمیل 155 پروژه ورزشی نیمه تمام در این استان نیازمند تامین چهار هزار و 100 میلیارد ریال اعتبار است.", "text":"فرزاد آقابیگی روز یکشنبه در گفت و گو با خبرنگار ایرنا افزود: عمده طرحهای نیمه تمام ورزشی در خراسان رضوی شامل پروژه هایی هستند که که ساخت آنها در اختیار شرکت توسعه و تجهیز اماکن ورزشی کشور است.وی ادامه داد: سالن شش هزار نفره مجموعه ورزشی ثامن الائمه(ع) مشهد از جمله طرحهای کلان ورزشی نیمه تمام است که اجرای آن مقداری پیشرفت داشته است. ورزشگاههای پنج هزار نفره نیشابور و 15 هزار نفره سبزوار نیز در این فهرست قرار دارند که اخیرا از اعتبار سفر رئیس جمهوری به خراسان رضوی مبالغی برای تکمیل آنها تخصیص یافته است.معاون امور توسعه ورزش اداره کل ورزش و جوانان خراسان رضوی نیز گفت: این استان 87 هزار و 600 ورزشکار سازمان دهی شده دارد که در سه هزار مکان ورزشی عمومی، خصوصی و دولتی فعالیت دارند. امیر زارعی افزود: فعالیتهای ورزشی که در این اماکن مسقف و روباز صورت می گیرد شامل رشته های رزمی و توپی، فردی و گروهی است. اماکنی نظیر ورزشگاهها، استخرها و پارکهای آبی نیز در این فهرست قرار دارند.هزار و 300 باشگاه در 30 رشته ورزشی در سطح کلانشهر سه و نیم میلیون نفری مشهد فعالیت دارند. بر اساس تخمینها 320 هزار نفر در باشگاههای ورزشی استان شش میلیون و 400 هزار نفری خراسان رضوی ورزش می کنند.3221/1858            "}