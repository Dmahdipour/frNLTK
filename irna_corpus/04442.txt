{"onTitr":" الجزیره:    ","titr":" اقدامات بن سلمان تاثیر منفی بر وجهه کشورش می گذارد","describe":" تهران – ایرنا – شبکه خبری 'الجزیره' در گزارشی با اشاره به بحران های مختلفی که بن سلمان از مدت به قدرت رسیدن خود ایجاد کرده است، تاکید کرد که نحوه برخورد وی با این پرونده ها بر روابط خارجی ریاض و وجهه کشورش در عرصه بین الملی تأثیر منفی می گذارد.", "text":"شبکه خبری 'الجزیره' امروز دوشنبه در گزارشی نوشت، ولیعهد عربستان سعودی از زمان به قدرت رسیدن خود با بحران های مختلفی در زمینه داخلی و خارجی مواجه شده است. کارشناسان معتقدند نحوه برخورد وی با بحران ها تصوریر کشورش را در سطح بین المللی خدشه دار می کند و اثراتی منفی بر روابط خارجی کشورش دارد حالا هم بحران ربوده شدن ' جمال خاشقجی' روزنامه نگار معروف سعودی و احتمال قتل وی در کنسولگری عربستان در استانبول پایتخت ترکیه نیز به لیست بلند بالای بحران های بن سلمان افزوده شده و وی را در آماج انتقادات قرار داده است.در همین راستا 'کریستین اولریشسن' پژوهشگر دانشگاه 'رایس' آمریکا با اشاره به پرونده هایی چون: محاصره قطر، بازداشت خانگی 'سعد الحریری' نخست وزیر لبنان، اختلاف با کانادا و حمله به یمن تاکید کرد که ممکن است واشنگتن به این نتیجه برسد که عربستان سعودی با رهبری بن سلمان در معرض اقداماتی  قرار گرفته است بی آن که به عواقب آن توجهی شود.الجزیره در ادامه افزود: بحران دیپلماتیک بی سابقه عربستان سعودی و کانادا بعد از پیام توئیتری سفارت کانادا که در آن خواستار آزادی فوری فعالان حقوق بشر شده بود، نمونه ای از این بحران های بین المللی است. عربستان شبیه چنین بحرانی را با آلمان نیز تجربه کرده آن زمان که 'زیگمار گابریل ' وزیرخارجه پیشین  آلمان از سیاست عربستان سعودی درخصوص سرنوشت نخست وزیر لبنان انتقاد کرد و عربستان سعودی هم در پاسخ سفیر خود در برلین را فراخواند. همچنین عربستان سعودی پس از بازداشت سعد الحریری در اکتوبر سال گذشته و اجبار وی به استعفا، خود را در معرض انتقادات بسیاری قرار داد.درباره جنگ یمن هم بسیاری از سازمان های حقوق بشری بین المللی و در صدر آن ها سازمان 'دیده بان حقوق بشر' عربستان و امارات را به ارتکاب جرائم جنگی در یمن و جنایت در حق بازداشت شدگان در زندان های مخفی و دست داشتن در کوچ اجباری صدها هزار شهروند متهم کرده اند.پرونده محاصره قطر و بسیاری از نقض های اجتماعی، حقوقی و اقتصادی حاصل از آن هم که بر همگان آشکار است و تمام دنیا، به استثنای کشورهای محاصره کننده و برخی کشورهایی که منافع آن ها با کشورهای محاصره کننده همسو است، از آن انتقاد کرده اند. در زمینه داخلی نیز موج دستگیری های مخالفان بن سلمان و زندانی کردن آن ها در هتل 'ریتزکارلتون' مورد نقد و مخالفت بسیاری از سوی مراکز و مؤسسات بین المللی حقوقی قرار گرفت .اکنون هم موضوع ربوده شدن خاشقجی خبرنگار منتقد سعودی، روابط ترکیه و عربستان را تحت شعاع قرار می دهد و تحلیلگران معتقدند در صورت اثبات به قتل رسیدن خاشقجی وجهه ولیعهد سعودی به ویژه در نگاه واشنگتن و دیگر پایتخت های غربی زیر سؤال رفته و روابط عربستان و ترکیه در پی این قضیه رو به تیرگی می رود.در همین راستا 'جیمز دورسی ' تحلیلگر سیاسی با اشاره به مشکلات عربستان در یمن و احتمال به توافق رسیدن برخی کشورها در خصوص عدم فروش اسلحه به ریاض، تاکید کرد که موضوع خاشقجی عواقب زیان باری برای عربستان سعودی در خارج به بار خواهد آورد.خاشقجی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته است و از معدود کسانی است که توانسته با اسامه بن لادن مصاحبه کند و مدتی نیز در افغانستان ماموریت داشته و در اوایل سالهای 1990 برای آشتی میان بن لادن و خاندان سعود تلاش کرده است.خاشقجی با کمک ولید بن طلال یک شبکه تلویزیونی در بحرین به نام &#39;العرب&#39; تاسیس کرده بود ولی مدت کوتاهی پس از فعالیت بسته شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.مقامات ترکیه تاکنون واکنش نرم و محتاطانه ای در برابر ناپدید شدن خاشقجی از خود نشان داده اند ولی با مشخص شدن ابعاد مخفی این رویداد، پیش بینی می شود که واکنش مقامات ترکیه تندتر شود.خاورم**3224*1049            "}