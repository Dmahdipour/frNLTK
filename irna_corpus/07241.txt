{"onTitr":" استاندار چهارمحال و بختیاری:    ","titr":" ایثار خانواده شهدا تداوم بخش نهضت انقلاب اسلامی است","describe":" شهرکرد - ایرنا - استاندار چهارمحال و بختیاری با بیان اینکه خانواده شهدا برکت جامعه هستند، گفت: استقامت و ایثار خانواده شهدا تداوم نهضت انقلاب اسلامی است.", "text":"به گزارش ایرنا، اقبال عباسی روز شنبه به مناسبت هفته نیروی انتظامی با حضور در منزل شهیدان لطف الله ایزدی و علی علیپور با قدردانی از خانواده شهدا افزود: تجلیل، تکریم و سرکشی از خانواده شهدا، رشادت‌ها و جانفشانی‌های رزمندگان دفاع مقدس را برای مسئولان یادآوری می‌کند.وی ادامه داد: امنیت و آرامش حاکم بر کشور، مرهون تلاشها و رشادت نیروهای نظامی، انتظامی و امنیتی است که همواره با از خودگذشتگی این موهبت ارزشمند را برای ملت ایران فراهم کردند.عباسی تصریح کرد: نیروی انتظامی در حفظ نظم، امنیت داخلی و برقراری فضای آرام جامعه نقش اساسی و کلیدی بر عهده دارد و همیشه ثابت کرده که به عنوان یار و یاور مردم از هیچ خدمتی کوتاهی نکرده است.استاندار چهارمحال و بختیاری خاطرنشان کرد: نیروی انتظامی در راه برقراری امنیت جامعه شهیدان و جانبازان زیادی را تقدیم ایران اسلامی کرده است، که همواره بر دلاوری ها و ایثارگری‌های این قشر ارزشمند افتخار می کنیم.به گزارش ایرنا، 13 تا 19 مهر به عنوان هفته نیروی انتظامی نامگذاری شده است.چهارمحال و بختیاری بیش از دو هزار و 400 شهید را تقدیم انقلاب اسلامی ایران کرده است که تعدادی از این شهیدان در نیروی انتظامی خدمت کرده اند.7363/2097            "}