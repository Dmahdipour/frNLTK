{"onTitr":" بازی های پارا آسیایی 2018؛    ","titr":" سلطانی فر: جوانمردی با اراده ای ویژه طلا گرفت","describe":" جاکارتا- ایرنا- «مسعود سلطانی فر» وزیر ورزش و جوانان با بیان این که ساره جوانمردی قهرمانانه و با اراده ای ویژه به مدال طلا رسید، افزود: ورزشکارانی که طی دیروز و امروز با آنها گفت و گو کردم بسیار با انگیزه و با اراده بوده و تمامی روحیه بالایی برای افتخار آفرینی برای کشور داشتند.", "text":"به گزارش خبرنگار اعزامی ایرنا از اندونزی، مسعود سلطانی فر کسب مدال طلای تپانچه 50 متر خفیف از سوی ساره جوانمردی را به وی تبریک گفت و افزود: ساره جوانمردی قهرمانانه و با اراده ویژه ای در بین تمامی شرکت کنندگان که چند ورزشکار مرد نیز در آن حضور داشتند به مرحله آخر این رشته صعود و در پایان مدال طلای این رشته را کسب کرد.وی که از نزدیک رقابت ساره جوانمردی را به تماشا نشسته بود، ادامه داد: واقعا احساس غرور کردم و به تمامی ایرانیانی که قلبشان برای عزت و سربلندی ایران می تپد، این موفقیت را تبریک می گویم.وزیر ورزش و جوانان ابراز امیدواری کرد: روند مطلوب کسب مدال و افتخار آفرینی ورزشکاران ایران در بازی های پاراآسیایی 2018 استمرار داشته باشد.سلطانی فر همچنین به حضورش در محل مسابقات تیراندازی با کمان بازی های پارا آسیایی اشاره کرد و افزود: در آنجا رقابت خوب ورزشکاران مان که به فینال صعود کردند را از نزدیک شاهد بودم. امیدواریم در فینال نیز در این رشته دستاوردهای مطلوبی داشته باشیم.وی با بیان اینکه بازی های پاراآسیایی اندونزی از امروز وارد مرحله جدیدی شد، افزود: صبح و بعد از ظهر در رشته های مختلف با ورزشکاران سایر کشورها دیدار داریم و در مجموع ورزشکارانی که طی دیروز و امروز در هتل و دهکده بازی ها و محل مسابقات با آنها گفت و گو کردم بسیار با انگیزه و با اراده نشان دادند.به گفته وی ورزشکاران ایران اعزامی به این بازی ها شرایط مطلوب و روحیه بالایی دارند و بدنبال کسب افتخار برای کشور هستند.سلطانی فر درباره دیدار با وزیر ورزش اندونزی نیز گفت: در این دیدار به نقطه نظرات خوبی رسیدیم و امیدوارم هر چه سریع تر مراحل اجرای آن فراهم شود.وی در پایان از تمام مسئولان و دست اندرکاران، اصحاب رسانه و سفارت ایران در اندونزی تشکر کرد و افزود: همه  تلاش ویژه‌ای دارند تا بتوانیم نتیجه تاریخی در بازی‌های پاراآسیایی اندونزی کسب کنیم.سومین دوره بازی‌های پاراآسیایی از 14 تا 21 مهر با حضور بیش از سه هزار و 500 ورزشکار از 43 کشور در 18 رشته برگزار می شود و کاروان ورزشی ایران با 209 ورزشکار در این رقابت ها شرکت کرده است. ورزشی **9144**9129            "}