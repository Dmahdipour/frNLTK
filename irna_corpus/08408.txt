{"onTitr":"","titr":" روسیه: 73 گرجستانی در آزمایشگاه آمریکایی جان باختند","describe":" مسکو - ایرنا - رئیس نیروی دفاع بیولوژیکی، شیمیایی و رادیواکتیو وزارت دفاع روسیه اعلام کرد: در آزمایش هایی که بر روی اتباع گرجستان در مرکز بیولوژیکی «ریچار لوگار» آمریکا در گرجستان صورت گرفته، 73 تن جان خود را ازدست دادند.", "text":"به گزارش ایرنا به نقل از ریانووستی، «ایگور کریلوف» روز پنجشنبه اعلام کرد: این افراد بر اثر آزمایش دارویی که توسط شرکت متعلق به دونالد رامسفلد وزیر دفاع پیشین آمریکا بر روی اتباع گرجستان در مرکز ریچار لوگار در گرجستان انجام گرفته است، جان باخته اند.مقام وزارت دفاع روسیه خاطرنشان کرد: 24 نفر از افرادی که در آزمایش شرکت کردند در ماه دسامبر سال 2015 جان سپردند و 49 نفر دیگر بعدا فوت کردند.کریلوف افزود: به رغم اینکه در ماه دسامبر سال 2015 بر اثر استفاده از دارو 24 شهروند گرجستانی جان خود را ازدست دادند، آزمایش های کلینیکی دارو با نقض معیارهای بین المللی و برخلاف میل بیماران ادامه یافت و در نتیجه ادامه این وضعیت 49 نفر دیگر جان سپردند.   به گزارش ایرنا، « ایگور گئورگادزه» وزیر امنیت دولتی اسبق گرجستان، به تازگی اعلام کرد: اسنادی در مورد توسعه سلاح های بیولوژیکی در مرکز «ریچارد لوگار» آمریکا در نزدیکی تفلیس در دست دارد.وی که در مسکو بسر می برد به تازگی در گفت و گو با خبرنگاران خاطرنشان کرد که اسنادی در مورد انجام آزمایش های خطرناک در این مرکز دارد.به گفته گئورگادزه، مبتکر این مرکز بهداشتی در خارج از آمریکا موسسه کاهش تهدیدات وابسته به وزارت دفاع آمریکا است. وزیر امنیت اسبق گرجستان، در ادامه سخنان خود مدعی شد که نهادهای رسمی آمریکا آزمایشات بر روی افراد زنده با هدف توسعه سلاح های بیولوژیکی انجام می دهند. وی همچنین از دونالد ترامپ رئیس جمهوری آمریکا خواستار صدور دستور برای انجام تحقیقات درباره مشروعیت آزمایشات انجام گرفته در این مرکز شد. به گفته گئورگادزه این مرکز با مجوز باراک اوباما رئیس جمهوری سابق آمریکا و میخائیل ساآکاشویلی همتای گرجستانی وی در نزدیکی تفلیس تاسیس شده است.اروپام*391*1346**شبس**1613            "}