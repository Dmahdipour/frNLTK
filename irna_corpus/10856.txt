{"onTitr":"","titr":" ترکیب تیم ملی کشتی آزاد در پیکارهای جهانی مشخص شد","describe":" تهران- ایرنا- ترکیب تیم ملی کشتی آزاد ایران در رقابت های جهانی سال 2018 مجارستان، امروز (سه شنبه) بعد از برگزاری جلسه شورای فنی تیم های ملی مشخص شد.", "text":"به گزارش ایرنا از فدراسیون کشتی، جلسه شورای فنی تیم های ملی کشتی آزاد برای تعیین نفرات اعزامی به رقابت های جهانی مجارستان، عصر امروز (سه شنبه) برگزار شد و یکی از مصوبات این نشست همچون کشتی فرنگی، اختیار به مدیر تیم های ملی برای انتخاب نفرات در صورت اعزام تیم با ترکیب ناقص به رقابت های جهانی بود.بنابر اعلام فدراسیون کشتی ترکیب تیم ملی کشتی آزاد در رقابت های جهانی به این شرح است:57 کیلوگرم: رضا اطری61 کیلو گرم: باقر یخکشی 65 کیلو گرم: امیرحسین مقصودی 70 کیلوگرم: یونس امامی 74 کیلوگرم: مصطفی حسین خانی 79 کیلوگرم :عزت الله اکبری 86 کیلوگرم : حسن یزدانی 92 کیلوگرم : علیرضا کریمی 97 کیلوگرم : مجتبی گلیج 125 کیلوگرم: پرویز هادیبا استناد به مفاد بند 13 از بخش توضیحات فرآیند انتخاب تیم های ملی کشتی کشور، مبنای اصلی پوشیدن پیراهن تیم ملی، حضور در رقابت های انتخابی تیم ملی و کسب نتایج برتر در رقابت‌های مذکور خواهد بود. علاوه بر آن رعایت ضوابط نظم اردویی، فقدان آسیب دیدگی های جدی و دستیابی به آمادگی فنی، جسمی و روانی مناسب برای حضور در رقابـت های بـین المللی اصلی (جهانی و آسیایی) و داشتن سوابق و عملکرد فنی قابل اطمینان از رقابت های بین المللی در تعیین نفرات برتر برای پوشیدن پیراهن تیم ملی ملاک عمل است.شورای فنی تیم های ملی اجازه دارد بر مبنای عملکرد بین المللی کشتی گیران برتر در هر وزن در رقابت های انتخابی ملی بر اساس پیشهاد کادر فنی مربوطه، نسبت به تعیین کشتی گیر واجد شرایط برای پوشیدن پیراهن تیم ملی اقدام کند.همچنین با توجه به شرایط و تنگنا های مالی و هزینه های غیر قابل پیش بینی ارز، بلیت و تدارکات اعزام تیم ها، در صورت محدودیت منابع جهت اعزام تیم های ملی بزرگسالان، مدیر تیم های ملی بزرگسالان مجوز دارد نسبت به انتخاب کشتی گیران برتری که شانس کسب نتیجه و ارائه عملکرد فنی مناسب تری را در مسابقات جهانی دارند، بر اساس پیشنهاد کادر فنی اقدام نماید.به منظور توجه به نفرات اول انتخابی تیم ملی، حسن مرادقلی، میثم نصیری، محمدجواد ابراهیمی و علیرضا گودرزی در صورت واجد شرایط بودن از نظر کادر فنی تیم ملی کشتی آزاد در فرآیند انتخابی تیم ملی در سال فنی 97 – 98 مجوز حضور در مرحله اول انتخابی تیم ملی را دارا باشند.رقابت های کشتی بزرگسالان قهرمانی جهان روزهای 28 مهر تا 6 آبان ماه در سالن اسپورت هال بوک شهر بوداپست مجارستان برگزار می شود.ورزشی**1067**9129            "}