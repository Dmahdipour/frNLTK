{"onTitr":"","titr":" همایش جراحی پلاستیک و بازسازی صورت در اصفهان آغاز شد","describe":" اصفهان - ایرنا - همایش سراسری جراحی پلاستیک و بازسازی صورت با حضور اساتید،  پژوهشگران و متخصصان گوش، حلق، بینی و زیبایی کشور روز چهارشنبه در بیمارستان میلاد اصفهان آغاز شد.", "text":"دبیر اجرایی همایش جراحی پلاستیک  در آیین افتتاح این رویداد علمی گفت: در این همایش اساتید برتر کشور به ارائه مباحث روز جراحی زیبایی می پردازند.علیرضا مومنی  بحث و تبادل نظر در خصوص آخرین دستاوردهای علمی در رشته جراحی پلاستیک و ترمیمی را از جمله برنامه های این همایش سه روزه برشمرد و افزود: جراحان فک و صورت، متخصصان پوست، چشم و ترمیم در طول برگزاری این همایش علمی به  ارائه آخرین مقالات علمی در این حوزه می‌ پردازند.دبیر اجرایی این همایش موضوعات مورد بررسی در این همایش را شامل معرفی آخرین تکنیک ‌های بازسازی و زیبایی صورت، جراحی بینی، پلک، گونه و چانه اعلام کرد و گفت: علاوه بر این در خصوص آخرین روش‌های درمانی زیبایی و بازسازی صورت بیمارانی که در اثر تصادف، بیماری‌های مادرزادی و یا تومور و توده قسمتی از صورت خود را از دست داده‌اند، نیز بررسی و ارائه می شود.به گزارش ایرنا ، این همایش با همکاری دانشگاه علوم پزشکی، انجمن گوش و حل و بینی و جراحان فک و صورت و سر و گردن اصفهان تا سیزدهم مهر ادامه دارد.جراحی پلاستیک با اصلاح و ترمیمی شکل و کارکرد اعضای بدن سر و کار دارد.ترمیم کاربردی، ساختاری و زیبایی هر گونه نقص یا بد شکلی بدن انسان در حیطه  کاری جراحان پلاستیک است  که  به  زیبایی و بازسازی تقسیم می شود.6٩٩٤/ 0222            "}