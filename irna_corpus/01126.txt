{"onTitr":"","titr":" رونمایی از کتاب و نشست کتابخوان با گویش شاهرودی برگزار شد","describe":" شاهرود- ایرنا - نشست کتابخوان با گویش محلی ، آیین رونمایی از کتاب 'سفرنامه کربلا ' اثر نویسنده شاهرودی و پرده خوانی قیام عاشورا در شاهرود برگزار شد .", "text":"رئیس اداره کتابخانه های عمومی شهرستان شاهرود پنجشنبه در این خصوص به خبرنگار ایرنا گفت : نشست کتابخوان هر ماه یک بار با حضور علاقمندان به حوزه کتاب ، در کتابخانه های سطح شهرستان برگزار می شود.  سید ابراهیم موسوی با بیان این که نشست کتابخوان با گویش شاهرودی برای سومین بار برگزار می شود، افزود: جلوگیری از فراموشی گویش محلی و آشنا کردن کودکان و نوجوانان با فرهنگ قدیم شاهرود از اهداف این نشست هاست.  وی افزود: کتاب 'سفرنامه کربلا' ، اثر علی ناصحی خاطرات سفرش  به همراه خانواده به عتبات عالیات است. به گفته وی ، برنامه های نشست کتابخوان و آیین های رونمایی از کتاب ها باعث معرفی بیشتر آثار مکتوب به علاقمندان کتاب و کتابخوانی است.همچنین در این نشست ، کتاب ' فرهنگ مردم شاهرود ' اثر علی اصغر شریعت زاده و کتاب ' میغان نامه ' اثر علی اصغر نادری نیز رونمایی و پرده خوانی قیام عاشورا توسط سید حسین بی طرف با گویش شاهرودی انجام شد. در شهرستان شاهرود 16 باب کتابخانه عمومی نهادی، یک باب کتابخانه عمومی مستقل و پنج باب کتابخانه عمومی مشارکتی وجود دارد که حدود330 هزار جلد کتاب دارند.شهرستان شاهرود با 53هزار کیلومتر مربع مساحت و 230 هزار نفر جمعیت در شرق استان سمنان قرار دارد.7358/6167            "}