{"onTitr":" معاون فرماندار پلدختر:    ","titr":" دستگاه های اجرایی در جهت رفع بیسوادی مشارکت کنند","describe":" خرم آباد – ایرنا- معاون فرماندار پلدختر گفت: تمام دستگاه های شهرستان باید در جهت رفع بیسوادی و شتاب بخشی به برنامه های سواد آموزی مشارکت کنند.", "text":"به گزارش خبرنگار ایرنا ،علیرضا ملکشاهی روز چهارشنبه در جلسه ستاد پشتیبانی اداره سواد آموزی شهرستان پلدختر اظهار داشت: با توجه به اینکه انسان های با سواد دنیا را آن طوری که هست درک می کنند و علاوه بر این که به حق و حقوق خود آشنا هستند از نظر اقتصادی و اجتماعی نیز جایگاه بالایی پیدا کرده و برای جامعه مفید واقع می شوند لازم است به این امر مهم توجه بیشتری شود.معاون فرماندار پلدختر بر اهمیت موضوع سواد آموزی تاکید کرد و گفت: بیسوادی در هر جامعه ای آفتی برای پیشرفت آن است بر این اساس ترغیب و بازگرداندن افراد بازماندن از تحصیل به امر سواد آموزی مهمترین اقدام برای ریشه کنی بیسوادی در جامعه است.ملکشاهی خاطرنشان کرد : مدیران دستگاه های اجرایی نسبت به شناسایی افراد بی سواد که اساس کار اداره سواد آموزی است اقدام و نسبت به این امر مهم اهتمام ورزند.مدیر آموزش و پرورش پلدختر نیز گفت: با توجه به نقش مهم سواد در زندگی فردی و اجتماعی به عنوان یکی از مهارت های مهم تلاش می شود بستر حضور افراد بیسواد در گروه سنی 10 تا 49 ساله را در شهرستان فراهم کنیم .رضا شاهمرادی افزود: والدینی که از نعمت سواد برخوردار باشند می توانند مهارت های زندگی را به دانش آموز بیاموزند و با یادگیری سبک های فرزند پروری می توانند بهترین سبک را برای تربیت فرزند خود به کار گیرند.  وی خاطرنشان کرد : 140 آموزش دهنده در رشته های سواد آموزی پس از گذراندن دوره های توانمند سازی با نمرات بالا تحت آموزش جهاد دانشگاهی کار آموزش 560 نفر را در شهرستان به عهده دارند.مدیر آموزش و پرورش پلدختر گفت: در این دوره از سواد آموزی ابتدا کار شناسایی افراد بیسواد گروه سنی 10 تا 49 ساله توسط آموزش دهنده و به کمک همه ادارات صورت می گیرد.وی افزود: افراد بیسواد پس از طی این مرحله جذب و در مراحل بعدی آموزش و سواد آموزی صورت می گیرد که اداره آموزش و پرورش در این رابطه از همه ادارات شهرستان می خواهد که با اداره سواد آموزی همکاری کنند .مدیر اداره سواد آموزی پلدختر نیز در این جلسه از اداره هایی که در شناسایی و معرفی افراد 10 تا 49 سال بی سواد  با اداره سواد آموزی شهرستان همکاری کردند تقدیرکرد.مجتبی عزیزی افزود: پایان آذرماه سال جاری موعد مقرر ثبت نام اداره سواد آموزی است که جواب و بازخورد نامه ارسالی ادارات مربوطه را خواهیم داد.وی خاطرنشان کرد : ظرفیت و حجم ابلاغی اداره سواد آموزی در سال جاری 350 نفر مربوط به دوره سواد آموزی ، 160 نفر دوره انتقال و 70 نفر دوره تحکیم است که در دوره انتقال و تحکیم با همکاری ادارات و نهادها افراد واجد شرایط به سامانه اداره سواد آموزی ارسال وتکمیل شده است . مدیر اداره سواد آموزی پلدختر گفت: دوره سواد آموزی حدود 180 نفر تا کنون تکمیل شده و مابقی آن همکاری ادارات با اداره سواد آموزی را می طلبد تا این اداره بتواند این حجم ابلاغی را تکمیل کند . شهرستان پلدختر در 120 کیلومتری جنوب غربی مرکز استان لرستان واقع شده است . /6060/7272            "}