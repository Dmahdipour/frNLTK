{"onTitr":"","titr":" نگاهی به جای خالی بازیکنان تیم فوتبال پدیده در ترکیب تیم ملی","describe":" مشهد- ایرنا- کارلوس کی روش، سرمربی تیم ملی فوتبال ایران در آستانه بازی تدارکاتی با بولیوی 28 فوتبالیست از پنج تیم باشگاهی داخلی و 14 باشگاه خارجی را به اردوی تیم ملی دعوت کرد که جای بازیکنان تیم پدیده به عنوان تیم صدر جدول لیگ برتر فوتبال در این ترکیب خالی است.", "text":"هر چند برخی بردهای نخست تیم پدیده درلیگ برتر را اتفاقی و مقطعی دانستند اما تداوم پیروزیهای این تیم با وجود مشکلات مالی فراوان نشان داد صدرنشینی پدیده با قدرت و از روی شایستگی صورت گرفته لذا این سئوال در ذهن بسیاری از هواداران پدیده نقش بست که چرا صدرنشین لیگ برتر نماینده ای در تیم ملی ندارد؟رئیس هیات فوتبال خراسان رضوی در این خصوص به خبرنگار ایرنا گفت: کی روش حتی یکبار برای دیدن بازی تیم پدیده به عنوان صدرنشین لیگ برتر به مشهد نیامده و به این تیم بی توجه است.مهدی برادران افزود: برخی تیمهای لیگ برتر که امروز چند بازیکن در ترکیب تیم ملی دارند وقتی برای بازیهای لیگ برتر به مشهد آمده بودند از نتیجه تساوی با تیم پدیده اظهار رضایت می کردند که این امر نشان می دهد پدیده از نظر فردی و تیمی دارای یک فوتبال سطح بالاست که مظلوم واقع شده است.وی با بیان اینکه پدیده خود را به مردم ثابت کرده است اظهار داشت: ما همیشه از تیم ملی و سرمربی آن حمایت کرده ایم اما برای اثبات پدیده به کارلوس کی روش، صدرنشینی این تیم در لیگ برتر باید تداوم یابد.کاپیتان تیم فوتبال پدیده نیز به خبرنگار ایرنا گفت: پدیده توان، استعداد و بازیکنان خوبی برای حضور در ترکیب تیم ملی دارد. محمدرضا خلعتبری که تمایل چندانی به اظهارنظر در باره تیم ملی فوتبال نداشت افزود: به نظر سرمربی تیم ملی و انتخاب وی احترام می گذارم.سرمربی تیم ملی فوتبال نوجوانان نیز که به فوتبال مشهد اشراف کامل دارد گفت: کارلوس کی روش همچون بسیاری از مربیان بزرگ و صاحب نام به بازیکنان قدیمی خود اتکا دارد و اهل تغییر دادن فهرست تیمش نیست.عباس چمنیان افزود: در ترکیب جدید تیم نیز تغییرات زیاد به چشم نمی خورد لذا انتظاری نیز نباید برای حضور بازیکنان تیم پدیده در ترکیب جدید تیم ملی داشت.وی ادامه داد: از طرفی تیم پدیده در فصل جاری نشان داد موفقیتهایش به بازیکنان و مهره های فردی و شاخص تیم متکی نیست و کار تیمی و ویژگی های جمعی پدیده موجب موفقیتها و صدرنشینی این تیم شده است.این مربی باسابقه مشهدی اظهار داشت: طبیعی است مربیان در تشکیل تیم های ملی ترجیح دهند از بازیکنان تک ستاره و شاخص هر تیم دعوت نمایند هر چند این موضوع به معنای نداشتن بازیکن شایسته در پدیده نیست اما واقعیت این است صدرنشینی پدیده نتیجه تلاش تیمی آن است تا حضور چهره های شاخص. تلاش خبرنگار ایرنا برای تماس با یحیی گلمحمدی سرمربی تیم فوتبال پدیده و جویا شدن نظر وی دراین خصوص به نتیجه نرسید.گلمحمدی در نشست مطبوعاتی پس از بازی جمعه گذشته تیمش با فولاد خوزستان گفته بود: عدم حضور بازیکنان پدیده در تیم ملی برای ما بهتر است، هر چند بازیکنان باید با بازیهای بهتر زمینه تغییر عقیده سرمربی تیم ملی و حضور خود در آن تیم را فراهم کنند. بر اساس اعلام فدراسیون فوتبال، تیم ملی ایران قرار است به منظور کسب آمادگی بیشتر برای حضور در جام ملتهای آسیا در دومین دیدار تدارکاتی خود به مصاف بولیوی برود. کارلوس کی روش از 28 نفر برای شرکت در اردوی آمادگی تیم ملی دعوت نمود که شش بازیکن از تیم استقلال تهران، سه نفر از تیم تراکتورسازی تبریز، دو نفر از تیم پرسپولیس تهران و یک بازیکن از هر یک از تیمهای ذوب آهن و سایپا به این اردو دعوت شده اند. تیم فوتبال پدیده با 17 امتیاز صدر نشین لیگ برتر فوتبال است و تیمهای سایپا، پرسپولیس، تراکتورسازی تبریز، ذوب آهن و استقلال به ترتیب در رده های دوم، سوم، ششم، هشتم و یازدهم لیگ جای دارند.3221/6053            "}