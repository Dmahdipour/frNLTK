{"onTitr":"","titr":" 96830 تن فرآورده خام دامی در زنجان تولید شد","describe":" زنجان – ایرنا – معاون بهبود تولیدات دامی سازمان جهاد کشاورزی استان زنجان گفت: طی 6 ماهه نخست سالجاری 96 هزار و 830 تن فرآورده خام دامی در مراکز صنعتی و سنتی این استان تولید و روانه بازار مصرف شد.", "text":"سید محمدعلی صادقی روز دوشنبه در گفت و گو با خبرنگار ایرنا افزود: طی این مدت 88 هزار و 870 تن شیر در مراکز صنعتی و سنتی استان زنجان تولید شد.به گفته وی، از این میزان تولید شیر خام 34 هزار و 570 تن در مراکز صنعتی و 54 هزار و 300 تن دیگر نیز در مراکز سنتی روستایی تولید شده است.معاون بهبود تولیدات دامی سازمان جهاد کشاورزی استان زنجان، از تولید هفت هزار و 960 تن گوشت قرمز در استان خبرداد و گفت: از این میزان 980 تن در مراکز صنعتی و 6 هزار و 980 تن دیگر در مراکز سنتی روستایی تولید و وارد بازار مصرف شده است.صادقی با بیان اینکه در 6 ماهه امسال گوشت طیور و عسل نیز در استان تولید شده است، افزود: رقم تولیدات این بخش ها در دست جمع آوری و سرشماری قرار دارد.وی خاطرنشان کرد: شهرستان های خدابنده و زنجان به ترتیب بیشترین، ایجرود و خرمدره نیز کمترین تولید گوشت قرمز را به خود اختصاص داده اند.معاون بهبود تولیدات دامی سازمان جهاد کشاورزی استان زنجان یادآوری کرد: شهرستان های خدابنده، ابهر و زنجان نیز به ترتیب در تولید شیر خام بیشترین عملکرد را دارندبه گزارش ایرنا، طی سال گذشته 252 هزار و 926 تن انواع فرآورده های خام دامی در این استان تولید شد که نسبت به مدت مشابه سال قبل 1.6 دهم درصد رشد یافت.طی سال 96 انواع محصولات دامی، باغی و زراعی تولید شده در استان زنجان به 16 کشور دنیا صادر شد.سال 95 نیز، 50 هزار تن انواع محصول کشاورزی از این استان صادر شد.این میزان، نسبت به صادرات محصولات کشاورزی ثبت شده در سال 94، رشد 34 درصدی داشت.9505/6085            "}