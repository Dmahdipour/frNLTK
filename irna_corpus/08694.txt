{"onTitr":" فرمانده سپاه قم:    ","titr":" بسیجیان در وسط میدان کارزار با دشمن قرار دارند","describe":" قم - ایرنا - فرمانده سپاه امام علی بن ابی طالب(ع) استان قم گفت: بسیجیان ایران اسلامی در وسط میدان کارزار با دشمن قرار دارند و این حقیقت به خوبی روشن است.", "text":"به گزارش ایرنا، سردار غلامرضا احمدی روز پنجشنبه در رزمایش اقتدار بسیجیان استان قم در مصلای قدس این شهر، افزود: حضور بسیج در میدان کارزار با دشمن مانند دوران دفاع مقدس و عملیات های آن حائز اهمیت است؛ بنابراین بسیجیان باید دشمن را به خوبی شناخته و به تکلیف خود در عرصه های مختلف عمل کنند.وی بیان کرد: رفع نیازهای نظام جمهوری اسلامی و پیگیری مطالبات مردم از جمله مهمترین وظایف بسیج است که باید توسط این نیروی انقلابی و ارزش مدار مورد توجه قرار گیرد.وی ادامه داد: امروز که دشمنان انقلاب اسلامی برای فشار وارد کردن به ملت ایران دست به دست هم داده اند، بسیج با تمام توان برای رفع مشکلات مردم و آبادانی کشور وارد میدان شده است.احمدی گفت: امروز هزاران تن از نیروهای بسیج در سراسر کشور آمادگی خود را برای پشتیبانی از انقلاب اسلامی به نمایش گذاشتند و نشان دادند هچون عرصه های نظامی، برای خدمت رسانی به مردم و آبادانی کشور نیز در صحنه حاضرند.همزمان با مرحله سوم رزمایش بزرگ سپاهیان محمد رسول الله (ص)، بسیجیان استان قم با حضور در مصلای قدس این شهر، اقتدار و اوج آمادگی خود را برای آبادانی کشور و مقابله با توطئه های دشمنان به نمایش گذاشتند.7405/ 1175            "}