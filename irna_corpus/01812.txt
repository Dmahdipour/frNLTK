{"onTitr":"","titr":" جنگ اقتصادی دشمن را با هوشیاری و همدلی، خنثی کنیم","describe":" یزد - ایرنا - معاون سازمان قضایی نیروهای مسلح گفت: دشمنان با جنگ تمام عیار اقتصادی برای ضربه زدن به نظام و انقلاب اسلامی به میدان آمده اند، بنابر این باید با همدلی و هوشیاری توطئه آنها را خنثی کنیم.", "text":"به گزارش خبرنگار ایرنا، محمود صفری روز چهارشنبه در آیین معرفی دادستان نظامی یزد با اشاره به اینکه دشمنان به صورت علنی، جنگ روانی و اقتصادی را انجام می دهند افزود: بصیرت و داشتن برنامه موجب شکست اهداف استکبار جهانی به سرکردگی آمریکاست.وی علت اصلی دشمنی آمریکا و سایر قدرت های شیطانی علیه انقلاب را تکیه بر اصول و ارزش های نظام ذکر کرد و اظهار داشت: داشتن روحیه انقلابی و مدیریت جهادی نیاز کشور است و باید بر اساس آن فعالیت کرد.این مسئول، اقتدار نیروهای مسلح را سرمایه ارزشمندی ذکر کرد که باید همچنان با حفظ آمادگی و ولایتمداری در برابر توطئه های دشمنان قسم خورده نظام اسلامی تلاش جدی داشت.صفری تصریح کرد: نیروهای مسلح ما قدرت دارند و تحت زعامت مقام معظم رهبری و در سایه ایثار و فداکاری به جایگاه شایسته ای دست یافته اند و باید این وضعیت تداوم یابد.وی یادآور شد: جایگاه نظام مقدس جمهوری اسلامی در سطح دنیا برجسته است و این نعمت والا را باید همواره مردم و مسئولان قدردانی کنند و برای تعالی دین و ارزش های انقلابی فداکاری نمایند.معاون سازمان قضایی نیروهای مسلح گفت: باید در قوه قضائیه و در نیروهای مسلح خوب به مردم خدمت رسانی کنیم و با تلاش، سختی های مردم را از روی دوش آنها برداریم.صفری همچنین از فعالیت دادستان نظامی یزد که با همکاری بخش های مختلف، وظایف خود را انجام می دهد قدردانی کرد و بر تداوم برنامه ها در استان تاکید نمود.در این آیین  محمد حسین حکیمی فرد به عنوان دادستان نظامی استان یزد معرفی شد.استان یزد یک میلیون و 138 هزار نفر جمعیت دارد.7536/ 6197            "}