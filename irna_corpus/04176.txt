{"onTitr":" شهردار:    ","titr":" طرح جامع اردستان با واقعیت مطابقت ندارد","describe":" کاشان- ایرنا- شهردار اردستان گفت: طرح جامع این شهر که در سال 94 تصویب شده، مطابق واقعیت موجود نیست و باید مشکلاتش در کارگروه استانی برطرف شود.", "text":"محسن حیدری روز دوشنبه به خبرنگار ایرنا بیان کرد: بسیاری از ساخت و سازها در محدوده انجام شده و حتی حکم ماده 100 دریافت کرده اما امروز خارج از محدوده قرار گرفتند که در طرح جامع باید مورد بازنگری قرار بگیرد.وی افزود: یکی از مشکل های موجود شهرداری بحث حریم شهر اردستان با بخش زواره است که باید از سوی مسئولان ذیربط مورد رسیدگی قرار بگیرد؛ مانند منطقه صنعتی و حاشیه آن که متصل به اردستان بوده ولی به بخش زواره الحاق شد.شهردار اردستان با اشاره به مشکل های بحث حریم شهری در بخش زواره عنوان کرد: آمادگی مطرح و برطرف کردن مشکلات بین طرح هادی و طرح جامع در صورت تغییر کاربری وجود دارد اما هنوز بازرسی و نظارت استان، آن را نپذیرفتند. وی اضافه کرد: 17 مورد اشکال نیز در طرح تدقیق دیده شده اما هنوز ابلاغ نشده است.حیدری تصریح کرد: برای تهیه طرح تفصیلی هم با اداره راه و شهرسازی مذاکره شد اما به نتیجه لازم نرسید.وی در ادامه ماده 100 را ابزار مناسبی برای جلوگیری از ساخت و ساز غیرمجاز ندانست و گفت: این ابزار بیشتر به سمت جریمه کردن پیش می برد؛ باید برای اجرای آن دستورالعمل اجرایی تهیه شود تا ساخت و سازها سامان یابد. شهر 16 هزار نفری اردستان با 670 هکتار وسعت و برخورداری از 250 هکتار بافت تاریخی و فرسوده در فاصله نزدیک به 118 کیلومتری شمال شرقی اصفهان واقع است.7431/8123            "}