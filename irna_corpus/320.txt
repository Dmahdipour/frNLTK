حمدالله چاروسایی روز جمعه در گفت وگو باخبرنگار ایرنا اظهار داشت: در این رقابت ها ورزشکاران استان موفق به کسب سه نشان طلا و یک مدال نقره شدند.وی بیان کرد: وحید علی نجیمی دونده مستعد نابینای همدان در این رقابت ها صاحب 2 نشان ارزشمند طلا در مواد 200 و 400 متر شد و حمید اسلامی نیز در ماده هزار و 500 متر مدال دو ومیدانی نابینایان دیگر مدال طلای پاراآسیایی را تصاحب کرد.چاروسایی افزود: زهرا نجاتی عارف والیبالیست همدانی نیز موفق به کسب مدال نقره والیبال نشسته بانوان بازی های پاراآسیایی شد.وی یادآور شد: حمید اسلامی در ادامه این رقابت ها قرار است عصر امروز در ماده هزار و 500 متر به مصاف حریفان خود برود.مدیر روابط عمومی اداره کل ورزش و جوانان همدان اظهار داشت: تاکنون ورزشکاران همدانی نتایج بسیار درخشان را در بازی های پاراآسایی اندونزی کسب کرده اند.به گزارش ایرنا، سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.همدان در این دوره از بازی ها دارای چهار ملی پوش در رشته های دو ومیدانی، والیبال و شنا است.7520/2090
      
      