{"onTitr":"","titr":" تنگه هرمز و دریای عمان تا پایان هفته متلاطم است","describe":" بندرعباس- ایرنا- کارشناس پیش بینی اداره کل هواشناسی هرمزگان از متلاطم شدن تنگه هرمز و دریای عمان ازامروز دوشنبه تا پایان هفته خبر داد.", "text":"مرضیه سی سی پور روز دوشنبه در گفت و گو با ایرنا اظهار داشت: براساس نقشه های جدید هواشناسی ، از امروز شاهد تاثیر زبانه های سامانه پرفشار بر جنوب شرق کشور خواهیم بود که این تاثیر در ساعت های صبح تا ظهر با افزایش سرعت باد موجب متلاطم شدن تنگه هرمز و دریای عمان تا پایان هفته می شود.وی افزود: با توجه به مواج بودن دریا، به شناورهای سبک و صیادی توصیه می شود در ترددهای دریایی احتیاط لازم را داشته باشند.کارشناس پیش بینی اداره کل هواشناسی هرمزگان تصریح کرد: به دنبال فعالیت این سامانه وضعیت جوی و دریایی هرمزگان تا روز چهارشنبه 18 مهرماه ناپایدار می شود و رطوبت نسبی و دمای کمینه نیز در طول هفته کاهش خواهد یافت.سی سی پور خاطرنشان کرد: تاثیر زبانه های سامانه پرفشار به صورت افزایش سرعت وزش بادهای شمال شرقی و احتمال وقوع گردوخاک به ویژه در مناطق شرقی و مرکزی استان نیز خواهد بود.7198/6048            "}