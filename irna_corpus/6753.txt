{"onTitr":"","titr":" مقام هندی خواستار کمک مودی برای آزادی 5ماهیگیر در ایران شد","describe":" دهلی نو - ایرنا - یک مقام هندی از نارندرا مودی نخست وزیر هند درخواست کرد تا به آزادی پنج ماهیگیر هندی که به دلیل ورود غیر قانونی به آب های ایران توسط گارد ساحلی این کشور بازداشت شده اند کمک کند.", "text":"به گزارش ایرنا، به نقل از روزنامه 'تایمز او  ایندیا' در روز شنبه،  اداپادی کی پالانیسوامی سروزیر ایالت تامیل نادو در نامه ای به مودی اظهار کرد که ماهیگیران هندی که توسط یک شرکت ماهیگیری در دوبی استخدام شده بودند در تاریخ 1 سپتامبر (10 شهریور) توسط گارد ساحلی ایران بازداشت شده و پس از بازداشت به جزیره کیش منتقل شده اند.سروزیر ایالت تامیل نادو در نامه خود به نخست وزیر هند نوشت: «خانواده های این ماهیگیران نگران سلامتی اعضای خانواده خود هستند. بنابراین من خواستار پیگیری شخصی از سوی نخست وزیر می باشم. من از شما ( نارندرا مودی) می خواهم تا به سفیر هند در ایران دستور دهید تا نیاز های ضروری این ماهیگیران را برطرف کند و اقدام قانونی لازم برای آزادی هرچه زودتر این ماهیگیران بی گناه اهل تامیل نادو را انجام دهد.»وی دلیل لزوم نامه نگاری خود با مودی را اینگونه اظهار کرد که بیش از یک ماه است که ماهیگیران در قایق خود نگاه داری می شوند و ذخیره غذایی آنها به اتمام رسیده است و آنها به امکانات پایه ای دسترسی ندارند. روادید این ماهیگیران نیز در دو ماه آینده به اتمام خواهد رسید  و زندانی کردن این افراد که برای حمایت از خانواده های خود به خارج سفر کرده اند از نظر اخلاقی صحیح نیست.این در حالیست که جمهوری اسلامی ایران در ماه جولای ( تیر) سال جاری  2 ماهیگیر هندی را که در زندان های کشور به سر می بردند ، آزاد کرد.ایران در دی ماه سال گذشته 15 ماهیگیر هندی و سپس در بهمن ماه 8 نفر دیگر را آزاد کرد. یک ماهیگیر دیگر نیز در خردادماه آزاد شد.به گفته مقامات هندی در دو سال گذشته 115 ماهیگیر هندی توسط ایران بازداشت شده اند.در سال های گذشته تعداد زیادی از ماهیگیران هندی برای ماهیگیری در آب های عمیق از سوی شرکت های حاضر در کشورهای حوزه خلیج فارس استخدام شده اند.اما این ماهیگیران در موارد بسیاری به دلیل ورود غیرقانونی به آب های سایر کشورها بازداشت شده اند.روند آزادی این ماهیگیران به دلیل قوانین مختلف کشورها و جریمه های نقدی درنظر گرفته شده گاه تا دو ماه به طول می انجامد.ایران در دو سال گذشته بیش از 50 ماهیگیر هندی را که به دلیل ورود غیرقانونی به آب های کشورمان بازداشت شده بودند ، آزاد کرده است.آساق**267**1424            "}