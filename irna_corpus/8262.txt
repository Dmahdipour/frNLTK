{"onTitr":" طرح تغییر بافت جمعیتی بحرین؛    ","titr":" سلب شهروندی ازشیعیان بحرینی واعطای تابعیت به بیگانگان","describe":" دوحه – ایرنا –  همزمان با افزایش شمار شیعیانی که از سوی رژیم  بحرین لغو تابعیت می شوند، نهادهای بین المللی نسبت به شکل گیری بحران حقوق بشری علیه اکثریت جمعیت این کشور و اجرای نقشه رژیم برای تغییر بافت جمعیتی ازطریق سلب شهروندی ازشیعیان واعطای تابعیت به بیگانگان هشدار می دهند.", "text":"لغو خودسرانه تابعیت بحرینی‌ها که باعث افزایش شمار افراد بی‌تابعیت شده است، نقض قوانین بین المللی محسوب می شود و با منشور حقوق بشر نیز در تناقض است چرا که اساساً قوانین و تعهدات بین‌المللی به مقامات اجازه نمی‌دهد  تا خودسرانه تابعیت شهروندان را لغو کنند و تعدادی از افراد جامعه بدون تابعیت باقی بمانند. علاوه بر قوانین بین‌المللی، در منشور حقوق بشر نیز که بحرین به عنوان یکی از اعضای سازمان ملل متحد آن را امضا کرده است و باید به آن متعهد باشد به صراحت اشاره دارد که هر فرد و شهروندی حق دارد که دارای تابعیت باشد.از سال 2012 میلادی تاکنون بیش از 742  فعال بحرینی که عمدتا از اکثریت شیعه این کشور هستند ، به خاطر فعالیت‌های صلح آمیز سیاسی، تابعیت خود را از دست داده‌اند که ابعاد این اقدام غیرانسانی، دامن هزاران نفر از اعضای خانواده‌های این فعالان را نیز گرفته است و متاسفانه مکانیزم های بین المللی نیز نتوانسته به پیشرفتی درخصوص حل مساله سلب تابعیت از شهروندان بحرینی دست یابدسازمان عفو بین الملل با اذعان به اینکه شمار زیادی از افرادی که از سوی رژیم آل خلیفه سلب تابعیت شده اند از شیعیان این کشور هستند ، تاکید دارد که این مساله باعث ایجاد بحران حقوق بشری علیه گروه خاصی می شود.در این میان نقش دادگاه‌ها در بحرین به زمینه‌سازی برای نظام حاکم جهت افزایش فشارها بر مردم تبدیل شده است. در حالی که دادگاهها و مراجع قضایی هر کشوری می بایست نهادی در خدمت عدالت و پناهگاهی برای افرادی باشد که حق آنان از سوی افراد یا نهادهای دولتی ضایع شده است ، این نهاد در رژیم آل خلیفه به ماشینی برای سرکوب مخالفین از طریق صدور رای در سلب تابعیت از اتباع این کشور شده است .سازمان دیده‌بان حقوق بشر،  در این زمینه طی گزارشی اعلام کرده است که حکومت بحرین تلاش می‌کند از دادگاه‌ها به عنوان ابزاری برای خفه کردن کامل مخالفان استفاده کند اما به ‌رغم آنکه اقدامات سرکوب‌گرانه رژیم بحرین همچنان ادامه دارد،‌ این رژیم با بازداشت و شکنجه، سلب تابعیت و اعدام مجاهدان هم نتوانسته مردم بحرین را از پیگیری خواست‌های مشروع خود باز دارد.روزنامه امریکایی ' واشنگتن پست '  گزارشی را درباره مجازات سلب تابعیت از مخالفان رژیم حاکم در بحرین منتشر کرده بود  که در آن با اشاره به اینکه شهروندان بحرینی به دلیل اعتراض به وضعیت زندگی شان و همچنان دلایل نامعلوم، سلب تابعیت شده اند، تایید کرد: دادگاه هایی که چنین احکامی را صادر کرده اند صلاحیت لازم را نداشته اند.شیخ جلال الدین الصغیر از روحانیون سرشناس عراق هم ضمن انتقاد از رژیم بحرین اعلام کرد که  این رژیم در حال اجرای الگوی رژیم صهیونیستی در تغییر بافت جمعیتی بحرین است.وی اظهارداشت : مقامات بحرین با سوء استفاده از اوضاع نابسامان منطقه و سکوت شرم‌آور بین‌المللی در قبال اوضاع بحرین، به اجرای الگوی اسرائیل در زمینه تغییر بافت جمعیتی و سیاسی روی آورده اند.سیاست رژیم بحرین در سلب تابعیت مردم این کشور با اعتراض فعالان و نهادهای حقوق بشری هم مواجه شده است. سازمان دیده‌بان حقوق بشر- که اجازه فعالیت در بحرین ندارد- در این زمینه با صدور بیانیه‌ای تاکید کرده دولت بحرین به طور گسترده و غیرقانونی به سیاست سلب تابعیت و تبعید مخالفان خود متوسل شده است.  بر اساس بیانیه سازمان صلح برای دمکراسی و حقوق بشر بحرین ، آمار سلب تابعیت مخالفان رژیم آل خلیفه با تشدید نابسامانی های کشور افزایش یافته و گروه های حقوق بشری شمار شهروندان سلب تابعیت شده تا سال 2016 را 578 تن اعلام کرد که 19 تن آنها روحانی شیعه از جمله &#39;شیخ عیسی قاسم&#39; رهبر شیعیان بحرین، آیت الله &#39;حسین نجاتی&#39; و آیت الله &#39;محمد سند&#39; بودند.فعالان حقوق بشر، غرب به خصوص آمریکا و انگلیس را به سکوت در برابر اقدامات حکومت بحرین علیه مخالفان متهم کرده و معتقدند که همین سکوت ، مقامات این کشور را به ادامه سیاست سرکوب در برابر مخالفان بیش از همیشه و تشدید آن در مقایسه با روزهای آغازین انقلاب مردمی در بحرین در سال 2011 میلادی کشانده است.'احمد الوداعی' مسئول مرکز مطالعات دموکراسی و حقوق بشر در بحرین که خود، تابعیتش سلب شده است می گوید که هیچ فشاری برای اصلاحات و توقف سرکوبگری بر حکومت این کشور وارد نمی شود.وی گفت: ترامپ، رئیس جمهور آمریکا در دیدار ماه می با 'حمد بن عیسی ' پادشاه بحرین در عربستان به وضوح مواضع خود را در این خصوص نشان داده و تأکید کرد که هیچگونه فشار و تنشی در روابط دو کشور نخواهد بود.الوداعی تصریح کرد که همین امر نشان می دهد که حقوق بشر جزء دغدغه های آمریکا نیست.سرکوب مردم و سلب تابعیت از آنها  در حالی است که رژیم بحرین تلاش دارد با اعطای تابعیت های سیاسی به اتباع سایر کشورها  ملتی متشکل از نژادها و تابعیت های مختلف را به جای ملت اصیل بحرین جایگزین کند.این جنایت خطرناک و فاجعه بار در عرصه های مختلف سیاسی، اجتماعی و اقتصادی بر اهمیت این موضوع تاکید دارد که نهادهای بین المللی و سازمان ملل باید موضع فوری در قبال آن اتخاذ کنند زیرا تهدیدی برای صلح داخلی و ثبات اجتماعی در بحرین به شمار می رود.حدود 80 درصد جمعیت بحرین شیعه هستند. تشیع توسط قبیله &#39;عبدالقیس&#39; وارد بحرین شده‌ است. بحرین پس از ایران و عراق و جمهوری آذربایجان چهارمین مرکز شیعی در جهان اسلام است. حوزه علمیهٔ بحرین از حدود 400 سال گذشته بسیار فعال بوده است.خاندان حاکم بر بحرین که از اکثریت شیعه این کشور به شدت احساس خطر می کنند مبارزه علنی را علیه شیعیان آغاز کرده اند تا بافت جمعیتی این کشور را از شیعه به سنی تغییر دهند و در این راستا خاندان حاکم در این کشور با پذیرفتن مهاجران سنی مذهب از دو کشور اردن و سوریه و اعطای گذرنامه بحرینی به آنان، کم کم تلاش می کنند تا جمعیت اهل سنت را افزایش دهد. گفته می شود بعد از حوادث 14 فوریه2011 نیز حدود 15 هزار بعثی عراقی طرفدار صدام از اردن به بحرین آورده شدند.نکته جالب توجه این است که کشور بحرین به رغم جمعیت حدود 600 هزار نفری از فرصت های شغلی بسیار کمی نیز برخوردار است و اکثر جوانان این کشور از بیکاری رنج می برند. این در حالیست که مهاجران اردنی و سوری تبار بلافاصله پس از دریافت گذرنامه بحرین در پست های مهم به ویژه در سازمان های نظامی مانند ارتش و پلیس مشغول به کار می شوند.این گروه که به «المجنسین » معروف هستند موجب کاهش نسبی جمعیت شیعیان بحرین شده اند. درصد جمعیت شیعیان این کشور در سال 2001 میلادی 85 درصد بود، اما در سال2008 به 65-70 درصد کاهش یافت.در همین راستا، گزارش‌ها حاکی از آن است که جمعیت بحرین در سال 1999 میلادی حدود700هزار نفر بوده اما در سال2012 به حدود یک ‌میلیون و 250 هزار نفر افزایش یافت که 350 هزار نفر از آنان را اتباع خارجی تشکیل می‌دهند. اکنون با توجه به این رویکرد کارشناسان بر این باور هستند که با توجه به رویه موجود در سال 2050 بیش از 80 درصد جمعیت کشور بحرین سنی مذهب خواهند بود.چندی پیش &#39;&#39;سید مرتضی السندی&#39; معارض بحرینی و از مسئولان جریان اسلامی &#39;الوفاء&#39; اعلام کرد که رژیم آل خلیفه به طور عمدی درحال تحریف تاریخ بحرین است.رژیم آل خلیفه برای این کار، برنامه ریزی و بودجه اختصاص داده و نویسندگان مزدوری اجیر کرده است.وی افزود: هدف آل خلیفه از تالیف برخی کتاب های درسی، تخریب مساجد و قبرستان ها و هرچیزی که ارتباطی با تاریخ واقعی بحرین دارد، بازنویسی تاریخ براساس عقده و اعتقاد خود است.السندی اضافه کرد: ملت بحرین یک ملت اصیل است که ریشه در پیش از بعثت پیامبر(ص) دارد و پیامبر در سال هفتم هجری ملت بحرین را به اسلام دعوت کرد.عضو جریان اسلامی الوفاء بحرین افزود: پیامبر اسلام(ص) با ارسال نامه به &#39;المنذر بن ساوی التمیمی&#39; حاکم وقت بحرین ساکنان این منطقه را به اسلام فراخواند و آن ها به طور داوطلبانه مسلمان شدند.شرایط کنونی در بحرین باعث شده است که فعالان مدنی و سیاسی این کشور ، رژیم را فاقد ظرفیت لازم برای اصلاح پذیری بدانند و متفق القول خواستار تغییر رژیم باشند.&#39;حسن قمبر&#39; فعال رسانه ای بحرینی در این زمینه می گوید : پایان یافتن حکومت قبیله ای و تشکیل شورای موسسان، راه حل بحران و خروج از بن بست سیاسی در کشور است.قمبر روز سه شنبه در صفحه توئیتر خود نوشت: آیا حاکم بحرین جرات پذیرفتن کمیته حقیقت یاب بی طرف سازمان ملل متحد را دارد؟وی اضافه کرد: اگر خاندان حاکم، صادقانه مایل به جلوگیری از وخیم تر شدن بحران های سیاسی، اقتصادی و امنیتی بودند، تشکیل شورای موسسان را برای برون رفت از بحران می پذیرفتند.قمبر افزود: راه حل بحران کشور، بیدارکردن سازمان ملل و اعزام کمیته بی طرف حقیقت یاب و آغاز تشکیل کشوری پیشرفته و برگزاری همه پرسی برای استقلال بحرین و تضمین حق تعیین سرنوشت توسط ملت و انتخاب نظام سیاسی موردنظر مردم براساس قانون اساسی مورد تایید عموم شهروندان است.وی بیان کرد: درصورت برگزاری همه پرسی قطعا ملت حکومت آل خلیفه را انتخاب نخواهند کرد.این فعال رسانه ای بحرین گفت: حمدبن عیسی در سال 2002 با صدور فرمان هایی برخلاف اراده ملت، شکاف سیاسی بزرگی را ایجاد کرد که زبانه های آتش اعتراضات را در 14 فوریه 2011 شعله ور کرد و این شکاف سیاسی همچنان وجود دارد.خاورم**1508**1586            "}