{"onTitr":"","titr":" آمریکا از تحویل سامانه اس 300 به سوریه ابراز نگرانی کرد","describe":" تهران–ایرنا– وزارت خارجه آمریکا سه شنبه شب از انتشاراخباری مبنی بر تحویل سامانه پدافند دفاعی موشکی «اس 300» به ارتش سوریه ابراز نگرانی کرد.", "text":"به گزارش ایرنا از شبکه خبری المیادین، هیدر نوئرت سخنگوی وزارت خارجه آمریکا گفت: واشنگتن نمی تواند اخبار منتشر شده در خصوص تحویل سامانه موشکی «اس 300» به ارتش سوریه را تایید کند؛ اما اگر این اخبار درست باشد مساله ای نگران کننده و بالاگرفتن تنش ها از جانب روسیه به شمار می آید.پیش تر سرگئی شایگو وزیر دفاع روسیه به رئیس جمهوری این کشور گزارش داده بود که سامانه پدافند دفاعی اس300 در سوریه مستقر شده است.وزیر دفاع روسیه یادآور شد که این اقدام ظرف 24ساعت گذشته تکمیل شده و هم اکنون تمام سوریه تحت پوشش سامانه پدافند دفاعی اس300 قرار گرفته است.نوئرت درخصوص تحولات فلسطین نیزگفت: امیدواریم که اسرئیل در خصوص استفاده بیش از اندازه ازخشونت درغزه بازنگری کند.نیروی دریایی ارتش رژیم صهیونیستی دوشنبه با حمله به قایق های فلسطینی در سواحل شمالی غزه که برای شکستن محاصره به حرکت درآمده بودند، دستکم 93 نفر را زخمی کردند.مردم غزه همچنین از 30مارس (10فروردین) با برگزاری تظاهرات بازگشت خواستار پایان اشغالگری رژیم صهیونیستی و شکست محاصره غزه شدند. تاکنون در این تظاهرات ، 191 فلسطینی شهید و بیش از 20 هزار نفر زخمی شده‌اند.شبک**9365**1708            "}