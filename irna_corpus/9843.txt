{"onTitr":" وزیر جهادکشاورزی:    ","titr":" کاهش نرخ ارز تاثیر بر قیمت کالاهای اساسی ندارد","describe":" تهران- ایرنا- وزیر جهادکشاورزی گفت: کاهش قیمت ارز تاثیری روی نهاده های وارداتی بخش کشاورزی و کالاهای استراتژیک ندارد زیرا این اقلام با نرخ ارز دولتی تهیه و وارد کشور می شود.", "text":"به گزارش خبرنگار اقتصادی ایرنا، «محمود حجتی» روز چهارشنبه در حاشیه جلسه هیات دولت درباره کاهش نرخ ارز و تاثیر آن بر روی نرخ نهاده های وارداتی بخش کشاورزی افزود: افزایش قیمت کالاهای اساسی همانند روغن، برنج، مرغ و لبنیات ناشی از نوسان نرخ ارز بی مورد است زیرا نهاده های دامی این محصولات با ارز دولتی وارد کشور می شود.وی اظهار داشت: نباید در قیمت گذاری محصولات کشاورزی انتظار بی موردی در خصوص افزایش یا کاهش نرخ ها داشته باشیم زیرا هزینه های تولید نقش مهمی در قیمت گذاری محصولات کشاورزی دارد و بنابراین بدون در نظر گرفتن آن نباید انتظار کاهش قیمت ها را داشت.حجتی اظهارداشت: امسال با افزایش قیمت مرغ نسبت به سال گذشته مواجه بودیم که امری طبیعی است زیرا سال گذشته نهاده های طیور همچون ذرت و کنجاله سویا با ارز 3200 تومان وارد کشور می شد، اما امروز این نهاد ها با ارز 4200 تومانی وارد کشور می شود که افزایش 30 درصدی قیمت این محصولات ناشی از نرخ ارز می تواند روی محصول نهایی مرغ اثر داشته باشد.** قیمت سیب زمینی و گوجه فرنگی کاهش می یابدوزیر جهادکشاورزی دولت تدبیر و امید گفت: نوسان نرخ ارز سبب رشد صادرات و در نهایت افزایش قیمت برخی محصولات همچون سیب زمینی و گوجه فرنگی شد و با این اوصاف کاهش نرخ ارز می تواند بر کاهش نرخ ها در بازار داخلی اثر بگذارد.حجتی یادآور شد: با ممنوعیت صادرات گوجه فرنگی تلاش شد تا قیمت این محصولات در بازار داخلی متعادل شود هرچند که تنها صادرات گوجه فرنگی گلخانه ای مشمول این ممنوعیت نیست.** برنج خشک برای کاهش مصرف آب در دستور کار استوزیر جهاد کشاورزی درباره استقبال نکردن کشاورزان از طرح نکاشت برنج به دلیل اعلام نشدن کشت های جایگزین گفت: کشت این محصول در برخی از استان هایی که در این طرح قرار دارند، کاهش یافته است اما برای اجرای این طرح باید الزام هایی از جمله درآمد کشاورزان مدنظر قرار گیرد.وی افزود: اکنون کشت های جایگزین چغندرقند، کلزا و دانه های روغنی به جای برنج به استان های مختلف کشور معرفی شده است به طوری که کشت جایگزین کلزا و دانه های روغنی در استان گلستان توسعه پیدا کرده است.به گفته حجتی، امسال بیش از 50 هزار هکتار کشت دانه های روغنی فقط در استان گلستان اتفاق افتاده که جایگزین کشت برنج شده است.وی تصریح کرد: وزارت جهاد کشاورزی برنامه کشت برنج خشک را در دستور کار دارد که با بکارگیری سیستم های تحت فشار می تواند کاهش فوق العاده ای را در مصرف آب به همراه داشته باشد.به گزارش ایرنا، طی هفته های اخیر به دلیل افزایش نرخ ارز و رشد صادرات رب گوجه فرنگی و سیب زمینی، قیمت این محصولات در بازار داخلی هر کیلوگرم گوجه فرنگی به بیش از هفت هزار تومان و سیب زمینی به بیش از 3 هزار و 500 تومان رسیده بود.طبق آمارهای وزارت جهاد کشاورزی سالانه بیش از 120 میلیون تن انواع محصولات کشاورزی زراعی، باغی، دام، طیور و شیلاتی در کشور تولید می شود.اقتصام**9186*2025            "}