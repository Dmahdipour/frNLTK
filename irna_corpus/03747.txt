{"onTitr":"","titr":" داوران نخستین جشنواره ادبیات سلامت تعیین شدند","describe":" تهران- ایرنا- داوران سه بخش داستان، نمایشنامه و فیلمنامه نخستین جشنواره ادبیات سلامت از سوی مدیران این بخش‌‌ها مشخص شدند.", "text":"به گزارش سه شنبه ایرنا از جشنواره ادبیات سلامت، داوران بخش داستان؛ «محمد شمس لنگرودی» شاعر، پژوهشگر، بازیگر و مورخ ادبی معاصر ایرانی، «ابوتراب خسروی» نویسنده و برنده هفتمین دوره جایزه ادبی جلال آل احمد برای رمان «ملکان عذاب» و «احمد آرام» مترجم و نویسندهٔ معاصر هستند.در بخش فیلمنامه نیز «مجید برزگر» نویسنده، کارگردان، تهیه‌کننده و عکاس، «آرش رصافی» کارگردان و تدوین‌گر، «فرنوش صمدی» کارگردان به عنوان داور انتخاب شدند.داوران بخش نمایشنامه نیز «محمد رحمانیان» نمایش‌نامه‌نویس، کارگردان تئاتر و مدرس تئاتر، «محمدامیر یاراحمدی» نمایشنامه نویس و کارگردان و «فارس باقری» نویسنده، کارگردان، مدرس و منتقدِ تئاتر انتخاب شدند.مدیر بخش داستان این جشنواره رامبد خانلری، مدیر بخش نمایشنامه اصغر نوری و مدیر بخش فیلمنامه این جشنواره مسعود امینی‌تیرانی است.نخستین جشنواره ادبیات سلامت در سه بخش داستان ‌کوتاه، نمایشنامه و فیلمنامه‌ کوتاه براساس سیاست‌های وزرات بهداشت، درمان و آموزش پزشکی قصد دارد تا با شناسایی و همچنین آگاه‌سازی و جلب توجه نویسندگان به حوزه سلامت بتواند زمینه اثربخشی در این حوزه‌ها را فراهم کند و با تولید آثار با کیفیت و معرفی آن‌ها به جامعه علاقه‌مند ادبیات در ترویج سلامت موثر واقع شود.این جشنواره از اوایل شهریورماه آغاز شد و تمامی متقاضیان شرکت در جشنواره باید به بخش ثبت‌ نام و ارسال اثر جشنواره به نشانی Adabiatsalamat.ir رجوع کنند و نسبت به ارسال اثر خود تا 30 مهرماه اقدام کنند.مراسم اختتامیه این جشنواره قرار است که هفته اول یا هفته دوم دی‌ماه سال 97 برگزار شود.فراهنگ**3009** 1055            "}