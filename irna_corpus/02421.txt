{"onTitr":"","titr":" 7200 کیلوگرم فرآورده خام دامی غیربهداشتی در شازند کشف شد","describe":" اراک - ایرنا - سرپرست شبکه دامپزشکی شهرستان شازند گفت: هفت هزار و 200 کیلوگرم فرآورده های خام دامی غیر بهداشتی امسال در این شهرستان کشف و از چرخه مصرف انسانی خارج شد.", "text":"«رضا معینی مقدم» روز چهارشنبه در گفت و گو با ایرنا افزود: این محصولات در جریان بازدید از سه هزار و 311 مورد واحدهای تولیدی، نگهداری و عرضه فرآورده های خام دامی شهرستان شازند کشف و معدوم شده است.وی ادامه داد:  12 پرونده افراد و مراکز متخلفدر جریان این بازرسی ها  به مراجع قضایی معرفی شدند.سرپرست شبکه دامپزشکی شهرستان شازند یادآور شد: 321 هزار راس دام سبک و سنگین امسال برای مقابله با بیماری های دامی و مشترک بین انسان و دام از جمله تب مالت، شاربن، تب برفکی و طاعون نشخوارکنندگان کوچک با همکاری بخش خصوصی و دولتی در این شهرستان واکسینه شدند.معینی مقدم افزود: 2 هزار و 987 مجوز برای حمل بهداشتی گوشت تازه و منجمد، مرغ، تخم مرغ خوراکی و نطفه دار، ماهی، آلایش خوراکی دام و طیور از ابتدای سال جاری تا کنون در این شهرستان صادر شد.وی ادامه داد:53 فقره پروانه دامداری کوچک روستایی نیز امسال در راستای افزایش اشتغال، درآمد اقتصادی و جلوگیری از مهاجرت به شهرها در شهرستان شازند صادر شده است.سرپرست شبکه دامپزشکی شهرستان شازند گفت: یک میلیون و 700 هزار قطعه جوجه ریزی در سال جاری با نظارت و مجوز بهداشتی این شبکه در واحدهای مرغ گوشتی، پولت تخمگذار و بوقلمون و چهار هزار و 600 قطعه تخم چشم زده ماهی قزل آلا در استخرهای این شهرستان انجام شده است.یک واحد مایه‌کوبی، 2 داروخانه دامپزشکی، 2 واحد درمانگاه تمام وقت، یک کشتارگاه صنعتی طیور و 2 کشتارگاه دام بخش خصوصی تحت نظارت دامپزشکی در شهرستان شازند فعالیت دارند.60 واحد پرورش طیور شامل 2 واحد مرغ تخمگذار و 58 واحد پرورش مرغ گوشتی در شازند فعال است و این شهرستان از نظر شمار واحدهای پرورش طیور رتبه نخست را در سطح استان مرکزی دارد. استان مرکزی با 12 شهرستان و یکهزار و 539 روستا، دارای 622 واحد مرغداری صنعتی، 491 واحد گاوداری صنعتی و 191 واحد کارگاه پرورش آبزیان است.1955/6013/            "}