{"onTitr":"","titr":" مردم خراسان شمالی 19 میلیارد ریال به جشن عاطفه ها کمک کردند","describe":" بجنورد-ایرنا- مدیرکل کمیته امداد امام خمینی (ره) خراسان شمالی گفت: مردم نوع دوست این استان در جشن عاطفه های امسال 19 میلیارد ریال کمک کردند.", "text":"عباس اهرابی روز دوشنبه در گفت و گو با خبرنگار ایرنا اظهار داشت: از مجموع کمک های جمع آوری شده افزون بر 2 میلیارد و 800 میلیون ریال به صورت نقدی بوده است.وی میزان کمک های پارسال مردم این استان به جشن عاطفه ها را 15 میلیارد ریال اعلام کرد و افزود: امسال در مرحله اول برگزاری جشن عاطفه ها 12 میلیارد و 600 میلیون ریال از طریق پایگاه های کمیته امداد استان جمع آوری شد.اهرابی یادآور شد: با توجه به اینکه جمع آوری کمک ها تا پایان  هفته ادامه دارد پیش بینی می شود میزان کمک های مردمی در جشن عاطفه های امسال به بیش از 25 میلیارد ریال برسد.وی گفت: کمیته امداد استان در اقدامی جدید از 2 ماه پیش رایزنی هایی را با خیران داخل و خارج استان آغاز کرد تا کمک آنان را برای دانش آموزان نیازمند جذب کند.مدیرکل کمیته امداد امام خمینی (ره) خراسان شمالی با اشاره به توزیع 100 هزار پاکت در مدارس استان، افزود: پارسال یک میلیارد و 560 میلیون ریال توسط دانش آموزان و اولیای آنان جمع آوری شده بود.هم اکنون 33 هزار خانوار با جمعیت 53 هزار نفر در خراسان شمالی زیر پوشش خدمات کمیته امداد هستند که بیش از 47 درصد این خانوارها، در مناطق محروم سکونت دارند.6 هزار و 500 نفر از افراد زیر پوشش کمیته امداد، فرزندان یتیم و محسنین، 17 هزار نفر زنان سرپرست خانوار و 30 هزار نفر نیز سالمندان هستند.خراسان شمالی با جمعیت 863 هزار نفری جزو استان های با سطح درآمدی پایین کشور است.ط/5132            "}