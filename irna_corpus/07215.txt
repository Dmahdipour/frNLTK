{"onTitr":" دبیر شورای فرهنگ عمومی :    ","titr":" هدایت تحصیلی نادرست سبب انتخاب غلط رشته های دانشگاهی می شود","describe":" اصفهان- ایرنا- دبیر شورای فرهنگ عمومی هدایت نادرست تحصیلی را مسبب ایجاد مشکل و به نوعی بحران در انتخاب رشته های دانشگاهی دانست.", "text":"به گزارش ایرنا، سید محمدرضا موالی زاده روز شنبه در جلسه شورای فرهنگ عمومی استان اصفهان با بیان اینکه از لحاظ انتخاب رشته در دانشگاه ها با مشکل مواجه هستیم، افزود : اینکه تعداد کثیری از دانش آموزان به دنبال رشته تجربی و پزشکی هستند  نشان می دهد در هدایت تحصیلی موفق نبودیم.دبیر شورای فرهنگی عمومی گفت: هدایت تحصیلی و انتخاب رشته دانش آموزان نیاز به بازنگری و اصلاح دارد، باید سایر مشاغل را غنی سازی کنیم چرا که جامعه به همه مشاغل نیاز دارد اگر این گونه پیش برویم جامعه دچار مشکل خواهد شد.وی همچنین با اشاره به مولفه گفتمان سازی اقتصاد مقاومتی گفت: در شرایط فعلی به چنین گفتمانی بیش از هر زمان دیگر نیاز داریم و این موضوع مورد تاکید رهبری هم بوده است.موالی زاده با اشاره به تقویت روحیه کار جمعی در کشور، اضافه کرد: باید در راستای گسترش و تقویت کار جمعی تلاش شود امروز بیش از هر زمان دیگر نیازمند انجام کارهای جمعی هستیم.وی همچنین طرح اخیر استاندار اصفهان مبنی بر جریان سازی آب در زاینده رود در قالب بازچرخانی آب را تائید کرد وگفت : بازچرخانی آب از اهمیت ویژه ای برای اصفهان برخوردار است چرا که نشاط در زنده رود با جاری بودن آب امکان پذیر می شود.نماینده ولی فقیه و امام جمعه اصفهان نیز در ادامه این جلسه گفت : عقب افتادگی و دوری از فرهنگ اصیل ایران  باید در اولویت و بررسی قرار بگیرد.آیت الله سید یوسف طباطبایی نژاد افزود: همه باید فکر و ایده خود را بیان کنند تا اساس نامه فضای مجازی در استان اصفهان به درستی تدوین شود.وی خواستار تشکیل گروه و سایتی در راستای ارائه پاسخ به تحریف و شایعه سازی در جامعه شد و گفت : صدها کانال در فضای مجازی علیه ایران، مسئولان رهبری، حکومت و کارآمدی آن مطلب منتشر می کنند در این راستا باید با پاسخ روشن و جواب قانع کننده این دروغ ها از ذهن مردم دور شود.9913/ 6022            "}