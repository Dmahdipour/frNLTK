{"onTitr":"","titr":" مردم ورامین در کربلا شش موکب برپا می کنند","describe":" تهران – ایرنا – سرپرست فرمانداری ورامین از برپایی شش موکب توسط مردم این شهرستان برای پذیرایی از زائران اربعین حسینی در کربلا و نجف خبر داد.", "text":"به گزارش ایرنا ، حسین کاغذلو روز سه شنبه در جلسه ستاد اربعین حسینی که در محل فرمانداری ورامین برگزار شد اظهار داشت: فرهنگ عاشورا احیا کننده اسلام ناب محمدی است و در این میان ، راهپیمایی اربعین به عنوان یکی از بزرگترین اجتماعات جهان می تواند با برنامه ریزی صحیح ، ارزش های اسلامی را در جهان احیا کند.کاغذلو تصریح کرد: همه افراد با محوریت فعالیت های مردمی وظیفه دارند تا در راستای اجرای با شکوه مراسم اربعین که مردم ورامین همواره در پذیرایی از زائران حسینی نقش به سزایی داشتند وارد میدان شده و سهم خود را در این اجتماع عظیم ادا کنند.وی گفت: شهرستان ورامین در ایام اربعین، شش موکب به نام های حضرت ابوالفضل(ع) در کربلا صحن حضرت زینب(س)، موکب احباب مالک اشتر در اتوبان نجف به کربلا ، موکب احباب الرضا(ع) در مسیر نجف به کربلا ، موکب جوادالائمه واقع در کربلا ، موکب مسلم ابن عقیل در نجف اشرف و موکب زینبیون در مسیر نجف به کربلا مستقر کرده و از زائران اربعین پذیرایی می کنند.سرپرست فرمانداری ورامین تصریح کرد: دستگاه های مختلف بر حسب وظیفه ای که در ستاد اربعین حسینی بر عهده گرفته اند باید نسبت به فراهم کردن شرایط حضور عوامل مواکب و جمع آوری کمک های مردمی اقدام کرده و تا پایان ماه محرم ، اقلام جمع آوری شده را به کشور عراق منتقل کنند.وی شماره حساب 0112240402002 ستاد اربعین نزد بانک ملی مجتمع ادارات ورامین را برای جمع آوری نذورات نقدی مردم اعلام کرد.ورامین با 300 هزار نفر جمعیت در 35 کیلومتری جنوب شرق تهران واقع شده است.تهرام/7254//1348            "}