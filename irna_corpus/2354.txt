{"onTitr":"","titr":" زهرا نعمتی مدال نقره بازی های پاراآسیایی جاکارتا را کسب کرد","describe":" کرمان - ایرنا - زهرا نعمتی ورزشکار کرمانی امروز (چهارشنبه) با شکست از نماینده چین در فینال رشته ریکرو مسابقات تیراندازی با کمان بخش زنان، عنوان نایب قهرمانی بازی های پاراآسیایی 2018 جاکارتا را کسب کرد.", "text":"به گزارش ایرنا، زهرا نعمتی در یک رقابت برابر امروز به مصاف حریفی از چین رفت و با نتیجه 6 بر چهار شکست خورد.بانوی کماندار کرمانی باشگاه مس ضمن دستیابی به یک مدال نقره فردا (پنجشنبه) برای کسب یک مدال طلای دیگر به میدان می رود.این ورزشکار همراه با غلامرضا رحیمی در فینال بخش میکس مسابقات تیراندازی با کمان، به مصاف حریفی از چین می رود که یکبار دیگر برای کسب مدال طلای این مسابقات تیرهای خود را شلیک کند.سومین دوره بازی های پاراآسیایی 2018 به میزبانی جاکارتای اندونزی در روزهای 14 تا 21 مهرماه امسال با حضور 2 هزار و 880 ورزشکار از 41 کشور در 18 رشته ورزشی در حال برگزاری است.نعمتی پیش از این مدال طلای بازی های پاراالمپیک لندن، ریو و پاراآسیایی اینچئون را کسب کرده بود.3029/7420            "}