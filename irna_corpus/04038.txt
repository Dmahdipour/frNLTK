{"onTitr":"","titr":" جرایم سایبری در قزوین 106 درصد افزایش داشته است","describe":" قزوین – ایرنا - فرمانده انتظامی استان قزوین گفت: طی 6 ماه سال جاری وقوع جرایم سایبری در استان شامل برداشت های غیرمجاز، امنیت اخلاقی، فضای مجازی، رایانه ای و... 106 درصد افزایش داشته که زنگ خطری برای خانواده ها و مسئولان است.", "text":"به گزارش ایرنا به نقل از پایگاه خبری پلیس، سردار مهدی محمودی شامگاه دوشنبه با اشاره به تخصص و اقتدار پلیس فتا در کشف جرایم سایبری افزود: طی این مدت 58 درصد کشف جرایم رایانه ای و فضای مجازی صورت گرفته که از مهمترین آنها کشف و انهدام گروه کلاهبرداری متشکل از 9 نفر با 240 مورد برداشت غیرمجاز از حساب افراد بوده است. محمودی با بیان اینکه همکاری مردم در تسریع ماموریت های پلیس بسیار موثر است ادامه داد: در این راستا سامانه 197 پل ارتباطی مستقیم با پلیس است و همچنین هر دو هفته یکبار ملاقات چهره به چهره با مردم استان در خصوص حل مشکلات در حوزه های مختلف انجام می شود.وی افزود: در شش ماهه نخست امسال 6 هزار و 403 تماس با مرکز نظارت همگانی پلیس ثبت شده که 2 هزار و 473 مورد از این تماس در سامانه 197 قابل رسیدگی بوده است.فرمانده انتظامی استان با اشاره به کاهش 53 درصدی شکایت از پلیس، اضافه کرد:  13 درصد از این تماس های قابل رسیدگی تقدیر از عملکرد پلیس، 2 درصد شکایت، 40 درصد انتقاد، 14 درصد درخواست و پیشنهاد و  44 درصد تقدیر از عملکرد پلیس بوده است.این مقام انتظامی گفت: در حوزه راهنمایی و رانندگی نیز میزان جرایم 17 درصد کاهش داشته و و میزان حوادث و تصادفات نیز به تبع کمتر شده است.محمودی ادامه داد: در شش ماهه نخست سال نسبت به مدت مشابه گذشته، میزان دستگیری 6  درصد و کشف قاچاق سوخت 111 درصد افزایش یافته و در مجموع 140 هزار قلم کالا کشف شده است. وی گفت:در این مدت هزار و 600 میلیارد ریال کالای احتکاری شناسایی شد و در حال حاضر نیز حدود 20 انبار کشف شده است.6101            "}