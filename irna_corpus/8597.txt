{"onTitr":" هاآرتص:    ","titr":" نتانیاهو انتشار اسناد محرمانه را 20 سال دیگر به تعویق می اندازد","describe":" بیروت- ایرنا- روزنامه صهیونیستی «هاآرتص» فاش کرد که  «بنیامین نتانیاهو» نخست وزیر رژیم صهیونیستی به دنبال به تعویق انداختن انتشار اسناد و اطلاعات محرمانه این رژیم از 70 به 90 سال است.", "text":"به گزارش ایرنا، این روزنامه صهیونیستی روز پنجشنبه نوشت که نتانیاهو می خواهد دستوری را امضاء کند تا مهلت انتشار اسناد محرمانه بایگانی شده اشغالگران برای جلوگیری از درز برخی اطلاعات مهم تمدید شود.وی این اقدام را یک بار دیگر در سال 2010 انجام داده و انتشار اسناد محرمانه امنیتی رژیم صهیونیستی را از 50 به 70 سال به تعویق انداخته بود.دستگاه امنیتی رژیم صهیونیستی مدعی شد که تمدید این مهلت برای جلوگیری از افشا شدن منابع برخی داده های اطلاعاتی و روش‌های دستیابی به اطلاعات است که هنوز به کار می آید. علاوه بر این برخی منابع خارجی خواسته اند تا این اطلاعات در حال حاضر منتشر نشود. روز چهارشنبه، «نعومی الدوبی» مشاور قانونی آرشیو اطلاعات دولت جعلی اسرائیل، به تمامی دستگاه ها و وزارتخانه ها دستوری جدید در این باره ابلاغ کرد. این دستور شامل حفظ اطلاعات دستگاه امنیت عمومی رژیم صهیونیستی (شاباک)، موساد، کمیته انرژی اتمی و همه مراکز پژوهشی هسته ای و بیولوژیکی نیز می شود. همین طور بخش حفاظت اطلاعات ارتش رژیم صهیونیستی و یگان های دیگر آن به علاوه وزارت اطلاعات تل آویو از انتشار هرگونه اطلاعاتی منع شدند.مورخان، پژوهشگران و روزنامه نگاران بیش از همه از چنین تصمیمی ناراحتند، چرا که این کار مانع آنها در دستیابی به اطلاعات مهمی مانند کشتار دیر یاسین در سال 1948 می شود که سازمان تروریستی صهیونیستی آرگون مرتکب شد.خاورم**388**2054**1144            "}