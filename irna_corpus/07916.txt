{"onTitr":"","titr":" نشان دانشگاه تربیت مدرس تغییر کرد","describe":" تهران- ایرنا- نشان (آرم) دانشگاه تربیت مدرس همزمان با آغاز سال تحصیلی 98-97 تغییر کرد.", "text":"به گزارش روز جمعه ایرنا از دانشگاه تربیت مدرس، نشان جدید این دانشگاه بر گرفته از سه شاخصه اصلی نشان سرو، فرم سردر ورودی و نام نوشته دانشگاه تربیت مدرس و تلفیقی از رنگ های سبز و طلایی معرفی شد.برندها عموما بیانگر هویت مستقل و ویژگی خاصی هستند که یکی از حوزه های شاخص و بارز هویت، هویت بصری است که شامل فرم و رنگ است. ماندگاری از ویژگی های مهم آرم ها به شمار می رود که در کنار آن با توجه به تغییرات و به روز رسانی هر مجموعه و سازمان، باید در آرم مجموعه نیز جوان سازی صورت گیرد.در نشانه جدید دانشگاه تربیت مدرس نیز سرو، 3 بار تکرار شده که یادآور 3 عنصر اصلی خرد، دانش و راستی در شعار دانشگاه تربیت مدرس (خرد باید و دانش و راستی) است. سرو در فرهنگ ایرانی- اسلامی سمبلی قدرتمند از رویش، راستی، آزادگی و جاودانگی است.همچنین در نشانه جدید دانشگاه تلفیقی از دو رنگ سبز و طلایی استفاده شده است. رنگ سبز نشان دهنده زندگی، رویش، زایش، نوآوری و خالقیت است که در فرهنگ ایرانی و اسامی نیز از قداست و حرمت خاصی برخوردار است.رنگ طلایی که به عنوان رنگ دوم در نشانه دانشگاه بـه کار رفته در فرهنگ ایرانی نور، خورشید، گرما و حقیقت را یادآوری می کند. ایـن رنگ در نگاره های ایرانی به فراوانی استفاده شده و از آن جا که جلوه فلزی رنگ طلایی ارزش آن را افزایش داده است جلوه ای گرانبها دارد.براساس این گزارش، نشانه جدید در نشست دوازدهم شهریورماه شورای دانشگاه تربیت مدرس به تصویب رسید.دانشگاه تربیت مدرس با انتشار تصویر این طرح از دانشگاهیان درخواست کرد نقطه نظرات خود را در این زمینه به نشانی ایمیل prtmu@modares.ac.ir (روابط عمومی دانشگاه) ارسال کنند.این دانشگاه در سال 1360 با عنوان مدرسه تربیت مدرس و با هدف تربیت کادر هیات علمی دانشگاه‌ها، به عنوان تنها دانشگاه تخصصی تحصیلات تکمیلی ایران تأسیس شد و در سال 1361 اقدام به پذیرش دانشجو در رشته مدیریت و برخی از رشته‌های علوم انسانی کرد، این مدرسه در سال 1365 به دانشگاه تربیت مدرس ارتقا یافت.این دانشگاه تنها در مقاطع کارشناسی ارشد و دکتری دانشجو می‌پذیرد.**9103** 1055            "}