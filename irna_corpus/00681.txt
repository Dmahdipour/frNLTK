{"onTitr":"","titr":" 63نفر راهی مرحله استانی جشنواره قصه گویی آذربایجان غربی شدند","describe":" ارومیه- ایرنا- مدیرکل کانون پرورش فکری کودکان و نوجوان آذربایجان غربی گفت: 63 نفر به مرحله استانی بیست و یکمین جشنواره بین المللی قصه گویی کانون در سه بخش رقابتی راه پیدا کردند.", "text":"جواد زاهدی روز پنجشنبه در گفت و گو با خبرنگار ایرنا با اشاره به اینکه این مرحله 21 و 22 مهر در ارومیه برگزار می شود، افزود: 24 نفر در بخش «دختر و پسر»، 33 نفر در بخش «زن و مرد» و 6 نفر در بخش «پدربزرگ  و مادربزرگ» با یکدیگر به رقابت می پردازند.وی با بیان اینکه مرحله منطقه ای این رویداد فرهنگی 19 و 20 آبان در اردبیل برگزار می شود، اضافه کرد: در پایان مرحله استانی سه نفر از بخش «دختر و پسر»، پنج نفر از بخش «زن و مرد» و سه نفر از بخش «پدربزرگ  و مادربزرگ» جهت حضور در مرحله منطقه ای این جشنواره انتخاب می شوند.وی با اشاره به اینکه رویکرد این دوره «تمرین زندگی» است، ادامه داد: 75 نفر از شهرستان های مختلف در بخش «قصه 90 ثانیه ای» این جشنواره شرکت کرده اند.مدیرکل کانون پرورش فکری کودکان و نوجوانان آذربایجان غربی زمان قصه گویی صحنه ای را بین پنج تا 15 دقیقه اعلام کرد و افزود: یک داور از آذربایجان غربی و 2 داور خارج از استان رقابت این قصه گویان را به قضاوت می نشینند.زاهدی افزود: برگزاری 2 نشست تخصصی و قصه گویی در مدارس توسط مربیان کانون در طول برگزاری این جشنواره از دیگر برنامه های مرحله استانی بیست و یکمین جشنواره بین المللی قصه گویی است.به گزارش ایرنا امروزه نقش قصه گویی در انتقال مفاهیم درسی، پرورش سبک زندگی اسلامی - ایرانی، احیا سنت ها و آیین های فرهنگی، تاریخی، بومی و محلی مورد توجه متولیان فرهنگی قرار گرفته است.قصه گویی علاوه بر ایجاد آرامش به شکوفایی، بیداری و نشاندن بذر مطالعه در استعدادهای بالقوه کودکان منجر می شود؛ قصه گویان به منظور تاثیرگذاری بهتر از ابزارها و رنگ های مختلف و فن بیان در این جشنواره استفاده می کنند.به گزارش ایرنا 23 مرکز ثابت و 10 مرکز سیار، روستایی و پستی کانون پرورش فکری کودکان و نوجوانان در آذربایجان‌غربی فعالیت‌های متنوع فرهنگی، هنری، ادبی، دینی و علمی را در قالب 40 نوع برنامه با محوریت ترغیب کودکان و نوجوانان به مطالعه کتاب ارائه می کنند. کانون پرورش فکری کودکان و نوجوانان آذربایجان غربی با 60 هزار نفر عضو مشغول ارائه خدمات به کودکان و نوجوانان این استان است.7129/2093            "}