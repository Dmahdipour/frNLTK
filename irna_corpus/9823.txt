{"onTitr":"","titr":" آتش نشانان تبریز زن میانسال گرفتار در آتش سوزی را نجات دادند","describe":" تبریز - ایرنا - مدیرعامل سازمان آتش نشانی و خدمات ایمنی شهرداری تبریز گفت: ماموران آتش نشانی این سازمان زن میانسالی را که در یک حادثه آتش سوزی در میان دود و آتش گرفتار شده بود بدون صدمه جانی نجات دادند.", "text":"آتش پاد داوود طالب نژاد روز چهارشنبه در گفت و گو با ایرنا افزود: این حادثه ساعت 9:18 دقیقه صبح امروز در طبقه دوم ساختمان 2 طبقه ای در محله پاسداران روی داد. وی اظهار داشت: با توجه به شدت آتش سوزی و خارج شدن دود غلیظ از این ساختمان نیروهای عملیاتی با واکنش سریع این آتش سوزی را به سرعت مهار کرده و از گسترش آن پیشگیری کردند. آتش پاد طالب نژاد با اشاره به اینکه اطلاع رسانی وقوع حادثه به سازمان آتش نشانی با تعلل انجام شده بود، ادامه داد: آتش نشانان با تقسیم بندی و هماهنگی گروهی و با استفاده از دستگاه‎های تنفسی به داخل ساختمان نفوذ کرده و اقدام به خاموش کردن آتش سوزی کردند.8023/3071            "}