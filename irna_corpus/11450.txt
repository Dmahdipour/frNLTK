{"onTitr":"","titr":" طرح احراز هویت الکترونیکی در کهگیلویه و بویراحمد اجرا می شود","describe":" یاسوج- ایرنا- مدیرکل فناوری اطلاعات استانداری کهگیلویه و بویراحمد گفت: طرح ملی احراز صلاحیت و هویت برخط در استان اجرایی می‌شود که بر اساس آن ارائه کپی شناسنامه و کارت ملی حذف خواهد شد.", "text":"به گزارش ایرنا، عباس رسولی روز سه شنبه در جلسه طرح احراز اصالت و هویت برخط در استانداری استان اظهار داشت: با اجرایی شدن این طرح ارائه کپی کارت ملی و صفحه اول شناسنامه از طرف مردم حذف می‌شود.وی بیان کرد: همه بانک‌ها و دستگاه‌های اجرایی ملزم هستند این طرح را پیگیری کنند تا روند انجام امور مردم تسهیل شود.رسولی عنوان کرد: مکاتبات لازم با بانک مرکزی انجام شده است و بانک‌ها از این نظر مشکلی نخواهند داشت. وی تصریح کرد: سامانه مربوط به احراز هویت الکترونیکی توسط استانداری تهیه شده است و حداکثر تا پایان مهر ماه در همه دستگاه‌ها اجرایی خواهد شد. رسولی ابراز داشت: کلیه بانک‌ها و دستگاه‌های اجرایی باید با توجه به نیازشان نام کاربری و کلمه عبور دریافت کنند. رسولی در ادامه گفت: در این سامانه با احراز اصل کارت ملی و شناسنامه، دیگر نیازی به ارائه کپی مدارک نیست.وی اظهار داشت: هم اکنون ادارات ورزش و جوانان، علوم پزشکی و کمیته امداد امام خمینی (ره) از این سامانه استفاده می‌کنند.رسولی گفت: از مزایای این طرح صرفه جویی در مصرف کاغذ و هزینه و احراز هویت با سرعت بیشتر است.6110            "}