{"onTitr":"","titr":" 30 پروژه آموزشی در گیلان به بهره برداری رسید","describe":" رشت - ایرنا - 30 پروژه آموزشی امروز (سه شنبه) همزمان با سراسر کشور در شهرستان های مختلف استان گیلان افتتاح و به بهره برداری رسید.", "text":"مدیرکل نوسازی، توسعه و تجهیز مدارس استان گیلان روز سه شنبه در این باره به خبرنگار ایرنا اظهار داشت: امروز همزمان با سراسر کشور، 30 پروژه آموزشی با 167 کلاس درس در گیلان به بهره برداری رسیده است.علی اوسط اکبری مقدم بیان داشت: برای افتتاح این پروژه های آموزشی با زیربنای 19 هزار و 200 مترمربع در مجموع بیش از 25 میلیارد تومان هزینه شده است.وی افزود: 50 پروژه آسفالت حیاط واحدهای آموزشی با 46 هزار مترمربع زیربنا با یک میلیارد و 200 میلیون تومان نیز به بهره برداری رسیده است.مراسم نمادین افتتاح این پروژه ها در کومله شهرستان لنگرود برگزار شد.امروز (سه شنبه) یک هزار و 700 فضای آموزشی، ورزشی و پرورشی در استان های کشور به بهره برداری رسید که گیلان نیز یکی از این استان هاست.استان گیلان دارای بیش از 375 هزار دانش آموز است که بر اساس آخرین آمار دریافتی، در بیش از 20 هزار کلاس درس مشغول به تحصیل هستند.7286 /6030            "}