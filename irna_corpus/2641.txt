{"onTitr":"","titr":" «دنیـا» زیرآوار غفلت ماند","describe":" تهران - روزنامه قانون در شماره روز چهارشنبه خود گزارشی از کشته شدن دختربچه کرد زیر آوار دیوار مدرسه منتشر کرده است.", "text":"گزارش «قانون» از کشته شدن دختربچه کرد زیر آوار دیوار مدرسهدنیا ویسی دختربچه هفت ساله سنندجی صبح روز دوشنبه زیر آوار مدرسه‌ای که در آن می خواند جان سپرد. معلوم نیست چه کسی جنازه او را پیدا کرده و به اطرافیان خبر داده است اما آنچه معلوم است اینکه وقتی بالای سر دنیا رسیدند او کشته شده بود. همچنین ابهاماتی درباره نحوه کشته شدن او وجود دارد که «قانون» بعد از دستیابی به مدارک محکم تر آن را منتشر خواهد کرد. این دختربچه هفت ساله 16 روز پس از پا گذاشتن به کلاس درس برای تحصیل علم و دانش بر اثر ریزش دیوار حیاط مدرسه، قربانی رویایی شد که این روزها دانش آموزان یک سوم مدارس کردستان را در معرض خطر و تهدید قرار داده است. می گویند ساختمان این مدرسه فرسوده و غیراستاندارد و ساخت آن به سال 59 بر می گردد و استفاده از آن از روی ناچاری و به دلیل نبود فضای آموزشی بوده است. محمد سعید کنعانی، مدیر آموزش و پرورش ناحیه دو سنندج در تشریح نحوه وقوع این حادثه گفت: قبل از ظهر روز دوشنبه بر اثر ریزش بخشی از دیوار حیاط آموزشگاه مدرسه روستایی به علت فرسوده بودن بنا، یکی از دانش‌آموزان پایه اول این آموزشگاه به نام دنیا ویسی مصدوم و سریعا توسط مدیر آموزگار و پدرنامبرده به بیمارستان بعثت سنندج اعزام شد. وی در ادامه با بیان اینکه متاسفانه بر اثر شدت جراحات وارده این دانش‌آموز در بیمارستان بعثت سنندج فوت کرد گفت: مدیر این دبستان دارای 13 نفر دانش‌آموز و یک کلاس چندپایه است او در ادامه افزود: اداره کل آموزش و پرورش استان کردستان این حادثه تلخ و فقدان این دانش‌آموز عزیز را به خانواده محترم وی تسلیت می‌گوید. طبق اعلام اداره کل آموزش و پرورش کردستان بر اثر ریزش بخشی از دیوار حیاط آموزشگاه روستایی به علت فرسوده بودن بنا، یک دانش آموز پایه اول به نام دنیا ویسی مصدوم و سریعا توسط معلم مدرسه و پدرش به بیمارستان بعثت سنندج منتقل شد ولی او بر اثر جراحات وارده فوت کرد. مدرسه روستای گرماش سال 1359 تاسیس شده و اکنون سی و هشتمین سال بهره برداری خود را سپری می کند. مسئولان آموزش و پرورش کردستان می گویند جزو مدارس فرسوده است حال به عنوان نگارنده سوال دارم: چرا به زعم اینکه مدرسه فرسوده است و احتمال وقوع یک حادثه در آن می رود نسبت به ایمن سازی آن با اندک هزینه ای اقدام نشده است؟ حادثه به نوعی شبیه حادثه آتش سوزی مدرسه دخترانه انقلاب اسلامی شین آباد در شهرستان پیرانشهر بود اما این بار جان دانش آموزی را گرفت که شاید در آینده با تلاش های خود تبدیل به شخصیتی مهم و تاثیر گذار می شد ولی با یک سهل انگاری، امروز بر دوش خانواده اش به خاک سپره می شود. داده‌های آماری آموزش و پرورش کردستان حاکی از آن است که در حال حاضر از سه هزار و 800 مدرسه این استان، یک هزار و 73 مدرسه نیازمند تخریب و نوسازی است.مشکل مدارس فرسوده را حل کنیدهمچنین سید محمد بطحایی؛ وزیر آموزش و پرورش نیز در جمع خبرنگاران درباره حادثه فروریختن ساختمان دیوار یک مدرسه گفت: این اتفاق در یکی از روستاهای سنندج به دلیل ضعف دیوار اتفاق افتاده است و متأسفانه یک دانش‌آموز فوت کرد که تیمی را برای بررسی این موضوع مأمور کردم. بطحایی با بیان اینکه این مدرسه جزو مدارس ناایمن است، گفت: تلاش خوبی در سال 97 برای تخریب و بازسازی مدارس فرسوده انجام شده است که از دو محل شامل یکی از محل ارزش افزوده نمایندگان تلاش دارند تا مشکل مدارس فرسوده را حل کنند و از محل برنامه ششم نیز اعتبار پیش‌بینی بینی شده است البته با افزایش هزینه‌ها مواجهیم و همچنان آموزش و پرورش نیازهای کمک‌های بیشتر است. این حادثه فعالان صنفی معلمان را نگران کرده است. اسکندر لطفی (فعال صنفی معلمان کردستان) با ابراز تاسف شدید از بروز این حادثه می‌گوید: تا زمانی که محرومیت‌زدایی از فضاهای آموزشی را با جدیت از فرادستان و مسئولان نخواهیم و مطالبه نکنیم، هر سال باید شاهد تکرار چنین ماجراهای دلخراشی باشیم. به خصوص در استان‌های محروم، خطر ریزش دیوار مدارس و مرگ معلمان و دانش‌آموزان بر اثر این دست حوادث، بسیار جدی‌ست. این عضو کانون صنفی معلمان مریوان تاکید می‌کند: شرایط دردناکی مانند مرگ این دختر روستایی ایجاب می‌کند که ما فعالان صنفی معلمان همصدا و متحد از مسئولان و برنامه‌ریزان بودجه‌ای کشور درخواست کنیم که نوسازی مدارس و تخصیص بودجه برای آن را در اولویت قرار دهند. او به شرایط مدارس استان‌های کردستان می‌پردازد: حتی دریک بررسی اجمالی می‌توان متوجه وضعیت فیزیکی نگران‌کننده ساختمان‌های مدارس در استانِ کردستان شد. انبوه فضای آموزشی غیراستاندارد، تخریبی و فرسوده و وجود مدارس خشتی و گلی و کانکسی و مشکل دیگری به نامِ تعدد مدارس دوشیفته، ازجمله مواردی است که بحرانی بودن وضعیت فضاهای آموزشی را فریاد می‌زند.وی ادامه می‌دهد: در غالب مدارس شهری و روستایی، خبری از تجهیز کلاس‌های درسی به سیستم هوشمند آموزشی نیست و میزان ساخت و سازهای جدید نیز هرگز امیدوارکننده نیست. براساس اظهاراتِ خود مسئولان آموزش و پرورش، سی درصد از مدارس کشور فرسوده هستند و نیاز به بازسازی و یا تخریب دارند. این را معاون وزیر آموزش و پرورش ابتدای مرداد ماه امسال اعلام کرده‌است. مهراله رخشانی مهر گفته‌ است؛ از این تعداد مدارس فرسوده کشور، ١٢ درصد تخریبی هستند و ١٨ درصد باید مقاوم‌سازی شوند. او اعلام کرده در مجموع ١١ استان زیر خط میانگین کشوری از نظر فضای آموزشی هستند. لطفی نیز این آمار را برای استان محل تدریس خود یعنی کردستان تایید می‌کند و می‌گوید: بالغ بر 30 درصد از فضاهای آموزشی کردستان، فاقد آیتم‌های استاندارد و ایمنی لازم هستند و هر لحظه امکان فرو ریختن ساختمان مدرسه وجود دارد در هر شهرستانی به دفعات شاهد نامه‌نگاری‌های مدیران مدارس و مدیران شهرستانی هستیم که نگرانی خود را خصوصا بابت احتمال فررویختن دیوارهای حیاط مدارس ابلاغ کرده‌اند و هر بار این نامه‌ها در انبوه مطالبات اولی‌تر گم می‌شوند و جوابی درخور نمی‌یابند. از سویی دیگر مسولان ارشد آموزش و پرورش در استان با این معضل جدی مواجه هستند که چنانچه فعالیت مدارس غیراستاندارد را متوقف کنند، با بحران فضای آموزشی مواجه خواهند شد، بحرانی که با وجود استفاده از مدارس استیجاری و کانکسی همچنان به قوت خود باقی است. لطفی می‌افزاید: معضل بحران کمبود فضاهای آموزشی استاندارد استان کردستان نیازمند عزم ملی مسولان است و با اعتبارات رایج به هیچ عنوان امیدی به بهبود شرایط نمی‌رود؛ باید قبول کنیم اعتبارهای قطره چکانی سازمان نوسازی مدارس به گونه‌ای است که زمان طولانی ساخت و تحویل هر ساختمان نوساز همزمان می‌شود با فرسوده‌تر شدن بافت مدارس قدیمی؛ بنابراین عملا نسبت ساخت ساختمان‌های جدید و فرسودگی مدارس قدیمی با هم برابری نمی‌کند.روزنامه قانون3001/            "}