{"onTitr":"","titr":" مدیریت شهری قزوین برای توسعه بوستان باراجین آمادگی دارد","describe":" قزوین - ایرنا - شهردار قزوین گفت: شهرداری و مجموعه مدیریت شهری برای توسعه بوستان ملی باراجین که از قطب های گردشگری استان و منطقه است، آمادگی دارد.", "text":"به گزارش ایرنا، علی صفری روز جمعه در جریان بازدید محمد باقر نوبخت معاون رییس جمهوری و رییس سازمان مدیریت و برنامه از بوستان ملی باراجین افزود: به منظور توسعه این فضا و اجرای برنامه های پیش بینی شده، 400 هکتار زمین در جوار آن باید به این مجموعه الحاق و متصل شود.وی اظهار داشت: در این خصوص از مسئولان استانی و همچنین سازمان برنامه و بودجه درخواست حمایت داریم.صفری با اشاره به ظرفیت های بوستان ملی باراجین برای جذب گردشگر،اظهار داشت: این مجموعه زیبا و کم نظیر در سطح کشور امروز بزرگترین تفرجگاه مردم استان است و زمینه خوبی برای اشتغال و رونق گردشگری قزوین فراهم کرده است. بوستان ملی باراجین با یک هزار و 400 هکتار وسعت در 2 کیلومتری شمال شرقی شهر قزوین قرار دارد و از تفرجگاه های مهم مردم این استان به شمار می رود.این بوستان دارای امکانات رفاهی و تفریحی چون شهربازی، باغ وحش (دهکده طبیعت)،زمین های ورزشی، جاده سلامت و اقامتگاه و آلاچیق است.3013            "}