{"onTitr":"","titr":" همه دستگاه ها به همکاری با سمن ها موظف هستند","describe":" قزوین – ایرنا - استاندار قزوین گفت: تمامی دستگاه های اجرایی استان موظف هستند با سازمان های مردم نهاد همکاری و همراهی لازم را برای پیشبرد امور آنها داشته باشند.", "text":"به گزارش ایرنا، عبدالمحمد زاهدی روز چهارشنبه در ستاد ساماندهی امور جوانان که در استانداری برگزار شد افزود: یکی از مشکلات جوانان و سازمان های مردم نهاد این است که فکر می کنند باید حتما مورد حمایت تمامی مسئولان و دستگاه های اجرایی باشند در حالیکه باید خود جوانان و سمن ها با جدیت و اهتمام بیشتری برای پیشبرد امورشان اقدام کنند.وی با بیان اینکه گلایه ها و شکایات سمن ها از دستگاه های اجرایی شنیده می شود افزود: همه دستگاه های اجرایی موظفند با سازمان های مردم نهاد همکاری لازم را داشته باشند تا برنامه ها و مطالبات آنها با سرعت بیشتری در جامعه عملیاتی شود.این مسئول ادامه داد: ساماندهی امور جوانان بدون تشکل ها و سمن های مردم نهاد ممکن نیست و باید به لحاظ کمی و کیفی سمن های مرتبط در موضوع جوانان رشد و توسعه یابند.زاهدی با بیان اینکه سمن ها نقش موثری درمقابله با آسیب های اجتماعی دارند افزود: مرز میان آسیب های اجتماعی مانند طلاق، افسردگی، ناهنجاری های رفتاری و... با فساد مشخص است و سمن ها نمی توانند به پرونده های فساد مانند زمین خواری ورود کنند چون سازوکار مشخصی در این زمینه تعریف نشده است.وی با اشاره به مشکل سمن ها برای دریافت شناسه ملی افزود: تمامی سمن هایی که از اداره ورزش و جوانان مجوزهای لازم را دریافت کرده باشند مشکل آنها در این زمینه رفع خواهد شد.6101            "}