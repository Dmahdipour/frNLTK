{"onTitr":"","titr":" سومین اجلاس مجالس اوراسیا در شهر آنتالیای ترکیه آغاز شد","describe":" آنکارا- ایرنا- سومین اجلاس بین المجالس اوراسیا با حضور رییسان و هیات های پارلمانی 38 کشور آسیایی و اروپایی با برگزاری مراسم رسمی افتتاحیه در هتل کایا پلازو شهر آنتالیای ترکیه آغاز شد.", "text":"به گزارش روز سه شنبه ایرنا، سومین اجلاس بین المجالس کشورهای اوراسیا طی امروز و فردا با حضور روسای مجلس 20 کشور و هیات های پارلمانی از 17 کشور آسیایی و اروپایی برگزار می شود.سومین اجلاس بین المجالس اوراسیا با پیام ویدئویی رجب طیب اردوغان رئیس‌جمهوری ترکیه رسما آغاز شد.در این اجلاس حدود 700 نفر به نمایندگی از مجالس 38 کشور مسائلی مانند همکاری اقتصادی، محیط زیست و توسعه پایدار را بررسی می کنند.موضوع اصلی این نشست &#39;همکاری اقتصادی در اوراسیا، محیط زیست، توسعه پایدار&#39; تعیین شده و هدف از آن نیز ارزیابی موانع توسعه پایدار در سطح جهانی و منطقه و افزایش همکاری بین‌المللی برای رفع آن است.بینالی یلدریم رییس مجلس ملی ترکیه در مراسم افتتاحیه رسمی این اجلاس به سخنرانی پرداخت و گفت: در این اجلاس شرکت کرده ایم که از طریق دیپلماسی برای حل مشکلات جهانی تلاش کرده و مسائل موجود را با همکاری مشترک حل کنیم.وی بیان کرد: همکاری های بین المجالس فوایدی دارد و در این دنیای پرماجرا لازم است که در خصوص موضوعات مختلف از جمله جنگ داخلی در سوریه و تلاش کنیم و برای حل مسائلی چون ترور در افغانستان، وضعیت مسلمانان آراکان، مساله فلسطین و حتی مسائل زیست محیطی مانند خشک شدن دریاچه ها از جمله دریاچه ارومیه، پدیده ریزگرد و تغییرات اقلیمی و آلودگی هوا به همکاری مشترک بپردازیم.یلدریم خواستار مقابله مشترک با پدیده ترور شد و خواستار خودداری کشورها از برخورد دوگانه با پدیده ترور شد.قرار است امروز هیات های پارلمانی کشورهای شرکت کننده در این اجلاس به سخنرانی بپردازند و عصر امروز بیانیه نهایی اجلاس منتشر شده و هیات رییسه اجلاس جلسه مصاحبه مطبوعاتی برگزار خواهد کرد.دکتر علی لاریجانی رییس مجلس شورای اسلامی ایران در راس یک هیات پارلمانی از طرف ایران در این اجلاس حضور یافته است و علاوه بر سخنرانی، دیدار دو جانبه ای با برخی از روسای مجالس کشورهای شرکت کننده خواهد داشت.لاریجانی که برای شرکت در سومین اجلاس مجالس اوراسیا دیروز وارد شهر آنتالیای ترکیه شده است، با روسای مجلس کشورهای روسیه، ترکیه و نائب رییس مجلس پاکستان دیدار و مذاکره کرد.افضلی (نماینده اقلید)، خامکانی (نماینده زرند وکوه بنان) و علیرضا بیگی (نماینده تبریز)، رئیس مجلس ایران را در این سفر همراهی می کنند.کشورهای ویتنام، ازبکستان، ترکمنستان، ترکیه، تایلند، تاجیکستان، سریلانکا، اسلواکی، صربستان، عربستان سعودی، روسیه، قطر، فیلیپین، پاکستان، مغولستان، لیتوانی، لائوس، کویت، قرقیزستان، کره جنوبی، قزاقستان، اردن، ژاپن، عراق، ایران، اندونزی، مجارستان، چین، کامبوج، بلغارستان، برونئی، بوسنی و هرزگوین، بلاروس، بحرین، جمهوری آذربایجان، ارمنستان، افغانستان برای حضور در این اجلاس اعلام آمادگی کرده اند.پیش از این دوره اول و دوم اجلاس مجالس اوراسیا در کره جنوبی و مسکو برگزار شده بود.خاورم/1905**1144            "}