{"onTitr":"","titr":" رزمایش نظامی مشترک 5 کشور در دریای جنوبی چین آغاز شد","describe":" کوالالامپور- ایرنا-رزمایش نظامی-امنیتی 17 روزه کشورهای استرالیا، مالزی، انگلیس،نیوزیلند و سنگاپور در دریای جنوبی چین آغاز شد.", "text":"به گزارش ایرنا از رسانه های استرالیایی، کانبرا اعلام کرده که این اقدام را در راستای آزادی رفت و آمد دریایی در این پهنه آبی انجام می شود.پکن با کشورهای مالزی، ویتنام، فیلیپین و برونئی در دریای جنوبی چین اختلاف ارضی دارد . چین 90 درصد این دریا را متعلق به خود می داند .دریای جنوبی چین با مساحت تقریبی 3.5 میلیون کیلومتر مربع با صدها جزیره در اقیانوس آرام واقع شده است. این پهنه آبی پس از پنج اقیانوس بزرگ آرام، اطلس، هند، منجمد جنوبی، منجمد شمالی بزرگترین منطقه آبی جهان محسوب می شود.آمریکا به عنوان یک قدرت فرامنطقه ای برای مقابله با چین به بهانه آزادی کشتیرانی بین المللی ناوهای جنگی خود را به منطقه اعزام و تاکنون با استرالیا در مانورهای متعدد نظامی با کشورهای همسایه این منطقه شرکت کرده است.گروههایی از ارتش های استرالیا، سنگاپور، مالزی، نیوزیلند و انگلیس در این رزمایش مشترک نظامی تحت عنوان 'برساما لیما 2018'  از امروز سه شنبه تا روز 19 اکتبر (27 مهرماه) در دریای جنوبی چین شرکت دارند.طبق گزارش شبکه ای بی سی استرالیا تمرینات مشترک نظامی شامل آموزش میدانی خاکی -آبی - هوایی انجام خواهد شد.پنج کشور یاد شده در قالب یک قرارداد مشترک نظامی تحت عنوان 'ترتیبات دفاعی 5 قدرت' از سال 1971 در این منطقه تشکیل شده است.استرالیا با 9فروند جنگنده مدل 'هورنیت'، چهار فروندمدل دیگر هواپیمای جنگی ، دو فروند کشتی دریایی و گروهی از سربازان نیروی دریایی ارتش این کشور در این مانور نظامی شرکت کرده است.فعالیت های نظامی استرالیا علیه چین در آبهای آسیا- اقیانوسیه در سال جاری بسیار افزایش یافته است.ارتش استرالیا در شهریور هدایت بزرگترین مانور نظامی با سه هزار نفر از از افسران و متخصصان ارشد نظامی از 27 کشور جهان را در بندر داروین برعهده داشت.امریکا و استرالیا در ماههای گذشته با چین در آبهای دریای جنوبی چین تنش های مختلفی داشتند.چند فروند کشتی جنگی استرالیا در ماه آوریل سال جاری (اردیبهشت97 ) هنگام عبور از دریای چین جنوبی توسط نیروهای نظامی چین در این آبهای استراتژیک را به چالش کشیدند.منابع نظامی استرالیا در این زمینه اعلام کردند ناوهای جنگی این کشور که درحال عبور از آبهای ویتنام بودند مجبور به رویارویی با نیروهای دریایی ارتش چین شدند.وزارت خارجه چین نیز با صدور بیانیه ای در اقدامی کم سابقه به استرالیا هشدار داد که راهبردهای ضد چینی آن کشور را بر نمی تابد.مقام های استرالیایی پیشتر اعلام کردند که چین در حال تقویت فعالیت های نظامی خود در اقیانوس آرام و در اطراف کشور واواناتو است که این امر باعث بروز مشکلاتی خواهد شد.استرالیا مدعی شده است که چین به دنبال ایجاد پایگاه های نظامی در این منطقه است و با مقام های &#39;وانواتوا&#39; در باره ایجاد یک پایگاه نظامی در این کشور گفت و گو کرده است.اما تاکنون بارها مسئولان چینی اعلام کردند آنچه استرالیا در این باره می گوید کاملا نادرست است و مقام های &#39;وانواتوا&#39; نیز این موضوع را کاملا روشن کرده اند.آساق**1599 **1600            "}