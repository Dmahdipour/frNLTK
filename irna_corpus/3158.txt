{"onTitr":"","titr":" کمیته فنی، وقوع سیل در مازندران را بررسی می کند","describe":" ساری-ایرنا- استاندار مازندران گفت: کمیته فنی برای بررسی علل وقوع سیل و خسارت های ناشی از آن بر زیرساخت های این خطه شمال کشور تشکیل شد.", "text":"محمد اسلامی عصر روز سه شنبه در گفت و گو با خبرنگار ایرنا افزود: این کمیته فنی پس از بررسی، علل وقوع سیل و خسارت های آن را به مدیریت بحران استانداری مازندران ارایه خواهد داد.نماینده عالی دولت در مازندران علت اصلی تشکیل این کمیته فنی را بررسی عملکرد دستگاه های اجرایی در حوزه عمرانی بیان کرده است.وی هرگونه اظهارنظر پیرامون علل خرابی ناشی از سیل در مازندران را پیش از اتمام کار این کمیته فنی را غیرکارشناسی شده بیان کرد.رئیس کارگروه مدیریت بحران مازندران خاطرنشان کرد: در سیل اخیر که از لحاظ شدت و میزان بارش ها در150سال اخیر بی سابقه بود، به برخی از تاسیسات زیربنایی ما خسارت های زیادی وارد شد که باید دلیل اصلی این خسارت ها در بررسی کارشناسی مشخص شود.اسلامی کشف نقاط ضعف و قوت مازندران در برخورد با حوادث و بلایای طبیعی به ویژه سیل را از دیگر اهداف تشکیل این کمیته فنی بیان کرده است.وی اظهارداشت: اگر اطلاع رسانی به موقع دستگاه های مسوول از جمله مدیریت بحران و هوشیاری مردم در مواجه با سیل نبود، شاید میزان خسارت های ناشی از این حادثه به خصوص تلفات چندین برابر می رسید.در حادثه سیل جمعه شب هفته گذشته که تا روز شنبه 15 مهرماه تداوم داشت، 5 نفر جان خود را از دست دادند و به تاسیسات زیر بنایی، کشاورزی و واحدهای مسکونی مازندران حدود 7 هزار میلیارد ریال خسارت وارد شد.طبق گزارش هواشناسی به طور میانگین در مازندران 100 میلمتر در کمتر از 24 ساعت بارید که بیشترین با 300 میلمتر در رامسر و کمترین با 44 میلمتر در بلده نوربود.6982/1899            "}