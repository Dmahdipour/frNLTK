{"onTitr":"","titr":" رویترز: ریاض و مسکو تولید نفت خود را افزایش می دهند","describe":" تهران-ایرنا-خبرگزاری رویترز به نقل از یک منبع مطلع اعلام کرد که روسیه و عربستان بر سر افزایش تولید نفت توافق کرده و این موضع را به آمریکا اعلام کرده اند.", "text":"به گزارش ایرنا به نقل از خبرگزاری رویترز،این منابع مطلع افشا کردند که روسیه و عربستان در ماه سپتامبر برای افزایش تولید نفت به یک توافق دست یافته‌اند و آنها به آمریکا هم اطلاع داده اند که قصد دارند تولید نفت خود را افزایش دهند.رویترز همچنین گزارش داد که «خالد فالح» وزیر انرژی عربستان امروز (چهارشنبه) در مسکو در حاشیه یک کنفرانس مشترک با ولادیمیر پوتین رئیس جمهوری روسیه و مسئولان بخش انرژی این کشور اعلام کرد که عربستان موفق به تامین نفت اضافی برای بازار جهانی شده است.وی افزود که عربستان تولید نفت خود را در ماه اکتبر (مهرماه) برای تامین نیاز بازار جهانی به 10 میلیون و 700 هزار بشکه در روز افزایش داد.رویترز همچنین گزارش داد که تولید نفت روسیه نیز در ماه گذشته میلادی به بالاترین سطح تولید در دوره پس از فروپاشی اتحاد جماهیر شوروی یعنی 11 میلیون و 360 هزار بشکه در روز رسیده است.آمریکا با نزدیک شدن دور دوم از تحریم های ایران در 4 نوامبر (13 آبان ماه ) که تحریم صادرات نفت ایران است عربستان و دیگر تولید کنندگان نفتی را تحت فشار قرار داده تا برای کنترل قیمت ها تولید نفت خود را افزایش دهند.اما با وجود اینکه روسیه و عربستان تولید خود را در ماه گذشته افزایش داده اند، قیمت های نفت این هفته به طور بی سابقه ای در طول چهار سال گذشته تا بشکه ای 85 دلار پیش رفت.خاورم**9366**1586            "}