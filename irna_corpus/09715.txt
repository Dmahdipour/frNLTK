{"onTitr":"","titr":" 2 بانوی قزوینی در بازی های المپیک جوانان حضور می یابند","describe":" قزوین – ایرنا – مدیر کل ورزش و جوانان استان قزوین گفت: 2 بانوی قزوینی به نمایندگی از ورزش استان در بازی های المپیک جوانان 2018 شرکت می کنند.", "text":"عباس علایی مقدم روز چهارشنبه در گفت و گو با خبرنگار ایرنا افزود: فاطمه صفرپور به عنوان سرمربی تیم ملی تکواندو بانوان امروز تهران را به مقصد آرژانتین محل برگزاری این رقابت‌ها ترک کرد.وی گفت: این نماینده استان طی سال‌های اخیر همواره به ‌عنوان مربی و سرمربی هدایت ملی پوشان ایران را در رقابت‌های برون‌ مرزی برعهده داشته است و سال گذشته از سوی فدراسیون جهانی تکواندو به ‌عنوان برترین مربی تکواندوی جهان انتخاب شد.این مسئول گفت: فاطمه آقازادگان دیگر نماینده استان در رشته بسکتبال به زودی به همراه تیم ملی به رقابت‌های المپیک جوانان 2018 آرژانتین اعزام می‌شود.علایی مقدم اضافه کرد: سومین دوره بازی‌های المپیک جوانان از 14 تا 26 مهرماه سال جاری در رشته های مختلف ورزشی به میزبانی آرژانتین برگزار خواهد شد.وی گفت: در بازی های آسیایی 2018 جاکارتا نیز 12 نفر از استان حضور داشتند که موفق شدند سه نشان طلا و یک مدال برنز کسب کنند.وی ادامه داد: در بازی های پاراآسیایی نیز 6 نماینده از استان حضور یافته اند و امیدواریم شاهد درخشش آنها در این رقابت ها باشیم.6101            "}