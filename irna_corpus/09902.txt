{"onTitr":" مدیرکل بیمه سلامت کرمان:    ","titr":" 50 میلیارد تومان ماهانه به مراکز درمانی پرداخت می شود","describe":" کرمان - ایرنا - مدیرکل بیمه سلامت استان کرمان با بیان اینکه ماهانه 50 میلیارد تومان تعهد مالی به مراکز درمانی این استان پرداخت می شود گفت: از این میزان 14 میلیارد تومان برای پزشکان خانواده روستاها هزینه می شود.", "text":"به گزارش ایرنا، محمد جعفری روز چهارشنبه در دیدار مدیرعامل بیمه سلامت کشور با سرپرست استانداری کرمان افزود: بیمه سلامت با یک یکهزار و 400 موسسه درمانی قرارداد دارد.وی اظهار داشت: مطالبات پزشکان تا فروردین ماه، داروخانه ها تا خردادماه و بیمارستان های دولتی تا مردادماه سال جاری پرداخت شده و نقدینگی خوب و پرداخت بموقع است.مدیرکل بیمه سلامت استان کرمان با اشاره به اینکه حدود 60 درصد از جمعیت این استان زیر پوشش بیمه سلامت قرار دارند و تعویض دفترچه بیمه کمتر از 20 دقیقه در کرمان انجام می شود گفت: یک میلیون و 800 هزار نفر از جمعیت استان زیر پوشش بیمه سلامت قرار دارند.جعفری تصریح کرد: در 17 شهرستان اداره بیمه سلامت دایر و در سایر شهرستان ها کارگزاری ها ارائه خدمت می کنند.وی با بیان اینکه با اجرای طرح تحول سلامت پوشش بیمه سلامت رایگان اجرا شد خاطرنشان کرد: در حال حاضر اگر کسی بخواهد بیمه شود، 50 درصد هزینه را باید بپردازد.مدیرکل بیمه سلامت استان کرمان بیان داشت: 10 درصد از جمعیت استان دارای چند دفترچه بیمه هستند که یکی از برنامه های سازمان حذف همپوشانی ها است.3029/9895            "}