{"onTitr":" رئیس بسیج زنان در گفت و گو با ایرنا:    ","titr":" بانوان بسیجی در مسیر اربعین 70 موکب ایجاد می کنند","describe":" تهران- ایرنا- رئیس سازمان بسیج جامعه زنان کشور گفت: 60 تا 70 موکب برای ارائه خدمات به زائران توسط بانوان بسیجی در استان های مختلف در مسیر راهپیمایان اربعین حسینی ایجاد می شود.", "text":"مینو اصلانی روز جمعه در گفت و گو با خبرنگار حوزه زنان ایرنا افزود: در استان های مختلف برنامه ریزی برای ایجاد موکب های ویژه خدمات رسانی به زائران اربعین انجام شده است تا بانوان بتوانند خدمات مطلوبی به زائران در طول این راهپیمایی عظیم اربعین حسینی ارائه دهند.وی تصریح کرد: در موکب ها ارائه خدمات به زائران، برپایی نماز جماعت و سخنرانی با موضوع احکام با حضور بانوان بسیجی برنامه ریزی شده است که امیدواریم بتوانیم بهترین خدمات را به زائران ارائه دهیم.اصلانی اعزام مبلغان زن با همکاری ستاد اربعین و بسیج طلاب به مناطق مرزی را از دیگر برنامه های بسیج زنان برای اربعین حسینی عنوان کرد و اظهار داشت: این مبلغان نیز در موکب هایی که در مسیر اربعین راه اندازی می شود، به زائران خدمت می کنند.وی همچنین به برگزاری سه نشست تخصصی در دانشگاه تهران با موضوع اربعین اشاره کرد و گفت: این نشست ها شامل اربعین و جهانی شدن، اربعین و امت سازی و نقش خانواده در اربعین است که با حضور اساتید دانشگاه، محققان و پژوهشگران حوزه اربعین برگزار خواهد شد.رئیس سازمان بسیج جامعه زنان کشور ادامه داد: برای عمق بخشی بیشتر اربعین در سطح کشور، در استان ها هم برنامه هایی برای اربعین حسینی پیش بینی شده است اما در سه دانشکده از دانشگاه های تهران این نشست ها برگزار می شود. اصلانی همچنین به برگزاری یک نشست با حضور 300 نفر از طلاب حوزه علمیه در بخش بانوان در روز شنبه در امامزاده صالح (ع) در تهران اشاره کرد و افزود: این طلاب هم به موضوعات اربعین خواهند پرداخت و در واقع بخشی از وقایع و قیام اباعبدالله الحسین (ع) را برای علاقه مندان تشریح خواهند کرد. وی خاطرنشان کرد: برگزاری نقش خانواده در اربعین با حضور حسن رحیم پور ازغدی در سازمان صدا و سیما از دیگر برنامه های بسیج  جامعه زنان برای مراسم اربعین حسینی است.بر اساس تقویم رسمی کشور، امسال اربعین شهادت سالار شهیدان، امام حسین (ع) امام سوم شیعیان، روز سه شنبه هشتم آبان (20صفر 1440 هجری قمری) است. اجتمام* 7268*1834            "}