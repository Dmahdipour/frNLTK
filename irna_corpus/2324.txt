{"onTitr":" مهرطلبان:    ","titr":" کودکی","describe":" هفته نامه سراسری مهرطلبان در سرمقاله شماره شانزدهم خود با عنوان «کودکی» نوشت: وقتی صحبت از کودکی می شود، نمی شود بازیگوشی ها، غم ها و شادی های گذشته را همراه با آن ها که بودند و امروز نیستند به خاطر نیاورد.", "text":"در ادامه این مطلب به قلم سیدحسین سعیدنامه صاحب امتیاز و مدیرمسئول نشریه آمده است: برای کودکی نمی توان زمان مشخصی در نظر گرفت. هر کس بخشی از زندگی خود را که شیطنت کرده یا ساده و بی آلایش بوده کودکی خود می نامد و اصولا با این جمله شروع می کند ((بچه که بودم)) بله بچه که بودیم دنیای دیگری داشتیم و دنیای ما آدم ها وقتی رنگ دیگری می گیرد که احساس می کنیم بزرگ شده ایم و باید نقشی را ایفا کنیم. دنیای بچگی دنیای بی رنگیست. دنیای بدون کینه و بدون حیله، دنیایی که در آن اگر ناراحت شوی زود می زنی زیر گریه و برایت فرقی نمی کند جلوی چه کسی گریه می کنی و وقتی خوشحالی چنان خنده از ته دل می کنی که صدایش می تواند گوش فلک را کر کند و طنین آن فرشته های خدا را به خنده وادارد. بله بچگی یا همان دوران کودکی یک عالم دیگری دارد چرا که انسان در آن دوران هنوز با طبیعت و زمین خود اخت است. خاک بازی و در کوچه دویدن و به هر چیز کم اهمیت، اهمیت دادن یکی از شاخصه های مهم کودکی ست. در کودکی اصلا برایت مهم نیست که دوست و همبازی و هم شهری تو چه نژاد و چه آیین و چه مقام و ثروتی دارد. حتی اگر تو را زد یا پس می زنی یا گریه می کنی و چند دقیقه بعد با هم دوباره بازی می کنید.انگار نه انگار که اتفاقی افتاده بلکه در دوران کودکی گذشته ها در همان گذشته می ماند و غم آینده اصلا وجود ندارد و زندگی کودکی فقط و فقط در حال در جریان است و الان هست که مهم می باشد و باید از این الانت نهایت استفاده و لذت را ببری و بچگی کنی، بله دوران کودکی تنها دورانی است که خودت خواسته ات را بی واسطه و بدون ترس می گویی حتی به خدای بزرگ ، هر آرزو که داری فقط به زبان می آوری و دیگر غمش را نمی خوری فقط می گویی ((خدایا می شه من هم ....)) به همین سادگی، به همین بچگی، ((می شه)) این کلمه خاصی است یعنی اگر تو بخواهی ، دوران کودکی نه اجبار می پذیرد و نه اجبار می خواهد. آن دوران، دوران آزادی انسان و شکست شیطان است. حتی او که وسوسه کننده ما انسان هاست در زمانه کودکی کار و کسبش کساد است. چرا که بر کودک تکلیفی نیست و یک بچه اگر بچگی کند فقط با یک ببخشید و عدم تکرار آن دیگر عقوبتی در انتظارش نیست. کودکی در این دنیا فقط دورانی ست که باید طی شود تا به انسان کامل و بالغ تبدیل شویم. پس کودکی زمان یادگیریست. زمان تلاش جهت فهم حقایق زندگی ست و کودکی زمانی ست که باید شاد باشی و از شادی خود دیگران را هم دل شاد کنی.عجب دورانی است کودکی که وقتی 60 الی 70 ساله هم که باشی و کلی پست و مقام و مدرک تحصیلی و ثروت هم داشته باشی باز تنها چیزی که می شود اکسیر جوانی همان کودک درون را فعال کردن است و یواشکی کودکی کردن است. پدربزرگ ها و مادربزرگ ها با نوه ها بازی می کنند نه این که آن ها را سرگرم کنند بلکه برای این است که خود را سرگرم کنند و کودکی خود را باز بیدار کنند و نشاط گیرند و به دنیا بگویند هر آن چه از من گرفتی از جسم فانی من بود و اگر مویم را سپید و قدم را خمیده و چین به صورتم انداختی ولی کودکیم هنوز در همان دوران است.و این یک موهبت الهی است که دست هیچ کسی به آن نمی رسد اما باید مراقب باشیم کودکی خود را زیر خروارها آرزوی محال و دنیا طلبی و رفتارهای کودک گریز پنهان نکنیم تا همیشه او در کنارمان باشد و هر وقت خواستیم اجازه بچه گی را صادر کنیم این تنها اجازه ایست که زمان و مکان آن دست خودمان است...هفته نامه مهرطلبان با مبدا انتشار یزد در گستره سراسری چاپ و توزیع می شود.166 رسانه در استان یزد مجوز دارند که از این تعداد ١١8 مجوز متعلق به نشریات چاپی، 30 مورد متعلق به رسانه‌ های برخط (خبرگزاری و پایگاه خبری) و ١8 مجوز هم مربوط به رسانه‌های الکترونیک غیر برخط است.7532/ 6197            "}