{"onTitr":" امام جمعه قصرشیرین:    ","titr":" ایران مایه امنیت برای جهان بشریت است","describe":" قصرشیرین - ایرنا - امام جمعه قصرشیرین گفت: جمهوری اسلامی ایران مایه امنیت برای جهان ، بشریت و منطقه خاورمیانه است که اسلام حقیقی را برای همه به ارمغان آورده است.", "text":"به گزارش خبرنگار ایرنا ، حجت الاسلام علی ملکی روز شنبه در آیین صبحگاه مشترک نیروهای نظامی و انتظامی قصرشیرین در محل هنگ مرزی افزود: ترامپ رئیس جمهوری آمریکا از سندی به نام راهبرد مبارزه با تروریسم رونمایی کرد که ایران را بانک مرکزی تروریسم بین المللی معرفی کرده است. وی اظهارداشت: رئیس جمهوری آمریکا و سردمداران کاخ سفید باید به این سئوال پسخ دهند که چه کسی طالبان را خلق کرد ؟ ، شما که به ایران تهمت می زنید خود داعش و طالبان را به وجود آوردید در صورتی که جمهوری اسلامی ایران نعمتی برای بشریت است. امام جمعه قصرشیرین گفت: امروز بشریت مدیون جمهوری اسلامی ایران است و این در حالیست که نه تنها برای ملت خودمان بلکه برای جهان امنیت را به ارمغان آورده ایم و اگر کشورمان در این منطقه حساس رهبری را به دست نمی گرفت ، اکنون شاهد انواع عملیات تروریستی در داخل اروپا بودیم. ملکی ادامه داد: هنگامی عملیات تروریستی دنیا را مطالعه می کنیم ، ریشه آن در کاخ سفید است ، امروز مادر تروریسم بین المللی و جهانی آمریکا است. وی اضافه کرد که جمهوری اسلامی ایران هزاران دلاور مرد را در عراق و سوریه فدای انسانیت کرد و امروز این نظام به برکت ولی امر مسلمانان جهان که سکاندار فکری بشریت در عصر حاضر و مایه امنیت برای تمام دنیا است. وی گفت: جمهوری اسلامی ایران استمرار نظام رسول خدا (ص) و امیرالمومنین (ع) و عاشورا است و اسلام حقیقی را بر روی کره زمین به رهبری امام خامنه ای جاری کرده و از این رو هر کس در این نظام اسلامی هر قدمی در راستای پیشبرد بردارد ، همانند جهاد در رکاب رسول الله (ص) است. مرزبان درجه یک و فرمانده هنگ مرزی قصرشیرین نیز با تبریک فرارسیدن هفته نیروی انتظامی ، گفت: امنیت حاکم در کشورمان ، حاصل فداکاری و جانفشانی های تمام نیروهای مسلح جمهوری اسلامی ایران است. سرهنگ پاسدار حجت الله کریمی افزود: جمهوری اسلامی ایران هشت هزار و 755 کیلومتر طول نوار مرزی با 15 کشور همسایه دارد که پیرامون این سرزمین ، ناامنی هایی وجود دارد اما با تلاش شبانه روزی نیروهای مسلح و نهادهای امنیتی و مردم ، هم اکنون کشورما امن است. قصرشیرین در غرب کرمانشاه بیش از 27 هزار تن جمعیت دارد و 186 کیلومتر مرز با عراق دارد. 7079/3012/8066            "}