{"onTitr":" رئیس پلیس فتا در گفت وگو با ایرنا:    ","titr":" 1700 پرونده شکایت علیه مدیر عامل سکه ثامن تشکیل شد","describe":" تهران-ایرنا- رئیس پلیس فتا گفت: تاکنون 1700 پرونده علیه مدیر عامل دستگیر شده شرکت تجارت الکترونیکی ثامن معروف به سکه ثامن تشکیل شده است.", "text":"سردار سید کمال هادیانفر روز شنبه در گفت وگو با خبرنگار ایرنا با بیان اینکه خبر دستگیری فرهاد زاهدی فر هدیه هفته ناجا به مالباختگان این شرکت است، افزود: پلیس فتا با اقدامات شبانه روزی فنی، اطلاعاتی و عملیاتی و پس از ماهها تلاش مخفیگاه زاهدی فر را در یکی از کشورهای ثالث شناسایی و با همکاری پلیس بین الملل و پلیس مبارزه با مواد مخدر ناجا او را دستگیر و ساعت سه بامداد امروز از طریق فرودگاه امام خمینی (ره) به ایران منتقل کرد.وی خاطر نشان کرد: زاهدی فر که متولد 1367 است از دو سال پیش به صورت رسمی کار خویش را آغاز و پس از کلاهبرداری از صدها نفر در تاریخ 23 شهریور امسال از کشور متواری شد.وی اضافه کرد: زاهدی فر در ابتدا به کشور دوبی گریخته و پس از آن به کشور ثالث فرار کرد. هادیانفر افزود: تاکنون و پیش از دستگیری مدیرعامل سکه ثامن 6 نفر دیگر نیز در رابطه با پرونده سکه ثمن دستگیر شدند و پس از تکمیل پرونده تحویل مقامات قضایی شده است.وی خاطرنشان کرد: پلیس فتا تاکنون حدود 80 میلیارد تومان از دارایی های نامبرده شامل زمین، مسکن و غیره را توقیف کرده است و پس از تکمیل نهایی پرونده به مقامات قضایی تحویل می شود.اجتمام * 1933* 3063            "}