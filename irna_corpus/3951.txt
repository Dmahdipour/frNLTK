{"onTitr":"","titr":" اعضای کتابخانه عمومی پلدشت 22 درصد افزایش یافت","describe":" ارومیه- ایرنا- مدیر کتابخانه عمومی پلدشت گفت: یکهزار و 343 نفر عضو کتابخانه‌ عمومی این شهرستان هستند که طی نیمه نخست امسال 400 نفر شامل حدود 22 درصد به این تعداد اضافه شده است.", "text":"طاهر زینالی روز سه شنبه در گفت و گو با خبرنگار ایرنا با بیان اینکه بیش از 14 هزار جلد کتاب در کتابخانه عمومی پلدشت موجود است، افزود: در این مدت همچنین 620 جلد کتاب توسط خیران و کتاب دوستان به کتابخانه عمومی این شهرستان اهدا شده است.وی از ایجاد بخش مجزا برای کودکان کتاب دوست خبر داد و اضافه کرد: بیش از چهارهزار نسخه کتاب در این بخش در دسترس مشتاقان کتاب نونهال است.وی بیان کرد: به تمامی اعضا، کارت عضویت یکساله صادر می شود که با استفاده از این کارت می توانند در هر جای کشورمان از امکانات کتابخانه‌ها برخوردار شوند.مدیر کتابخانه عمومی پلدشت ادامه داد: سالن مطالعه، بخش اینترنت، بخش کتاب مرجع و کودکان از قسمت های مختلف این کتابخانه است.وی افزود: فلسفه و روانشناسی، ادیان، علوم اجتماعی، زبان، علوم خاص، علوم محض، هنرو سرگرمی، ادبیات، تاریخ و جغرافیا از جمله عناوین و موضوعات کتاب های موجود در کتابخانه های پلدشت است.به گزارش ایرنا 67 کتابخانه عمومی و 40 کتابخانه مشارکتی در آذربایجان غربی وجود دارد و یک میلیون و 530 هزار جلد کتاب در کتابخانه های عمومی نگهداری می شود.نهاد کتابخانه های عمومی آذربایجان غربی از طریق ارائه منابعی چون کتاب و نشریه، آموزش و نرم افزار از کتابخانه های مشارکتی حمایت می کنند.شهرستان پلدشت با بیش از 42 هزار نفر جمعیت در شمال آذربایجان غربی واقع شده است.7132/2093            "}