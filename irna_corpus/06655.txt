{"onTitr":"","titr":" بحران مدیریتی دامن گیر پاس شد","describe":" همدان- ایرنا- ابهام در وضعیت مدیریتی و مشکلات مالی باشگاه پاس باعث خودداری کادر اجرایی و بازیکنان از تمرین شد.", "text":"به گزارش ایرنا، تمرین عصر امروز شنبه تیم فوتبال پاس همدان تنها با 12 بازیکن برگزار شد و سایر بازیکنان، عوامل پزشکی و تدارکاتی پاس در تمرین حاضر نشدند.پاسی ها از هفته ها قبل نسبت به غیبت امیر عظیمی مدیرعامل باشگاه که گفته می شود استعفا داده است، گلایه مند بوده و خواستار رسیدگی به وضعیتی مدیریتی تیمشان شدند.با این حال نبود مدیرعامل باشگاه پاس در هفته های اخیر باعث برهم زدن شرایط مالی و تدارکاتی این تیم شد تا جایی که حتی بدهی هایی را بابت امور روزمره برجای گذاشت.** مشکل تغییر زمین نیست!بازیکنان این تیم معتقدند مشکلات پاس فراتر از این است که مسئولان به دنبال تغییر زمین مسابقه تیم باشند.به گفته آنان، مشکل اصلی پاس مسایل مدیریتی و مالی است و اگر این شرایط ادامه یابد، پاس به بحران اساسی خواهد خورد.این صحبت ها به نامه هفته گذشته مسئولان ورزش همدان به هیات فوتبال استان مبنی بر تغییر زمین بازی تیم پاس از ورزشگاه شهدای قدس به ورزشگاه شهید حاجی بابایی مریانج اشاره دارد.بازیکنان پاس می گویند: ای کاش مشکل تیم زمین مسابقه بود؛ اکنون نیاز مالی بیش از پیش احساس می شود چرا که حتی برای نیازهای روزمره تیم از جمله آب معدنی و وعده غذایی نیز مشکل داریم.افزون بر این بازیکنان غیر بومی با گلایه مندی از وعده های مطرح شده، یادآوری می کنند که قبل از آغاز فصل مسئولان باشگاه اعلام کردند که درصدی از قراردادها را پیش از شروع مسابقات پرداخت می کنند اما با گذشت چهار هفته از بازی ها هنوز درصدی پرداخت نشده است.این عده که تمایلی به اعلام نام خود نداشتند، افزودند: خانواده بازیکنان غیربومی چشم انتظار پرداختی های مالی بازیکنان هستند تا امرار معاش کنند چرا که یک فوتبالیست شغل دیگری ندارد و تمام امید او همین قراردادهای فصلی است.* غیبت کادر اجرایی پاسامروز در تمرین تیم پاس کادر پزشکی و تدارکاتی پاس نیز حضور نیافت تا نسبت به پرداخت نشدن درصدهای مالی خود اینگونه اعتراض کنند.گفته می شود که پزشک و تدارکات تیم چندین ماه است بدون حقوق در تمرین و مسابقات حضور می یابند و ریالی بابت خدمات ارایه شده دریافت نکرده اند.همین مساله باعث شد تا افراد مورد اشاره صبح امروز از احمد جمشیدیان سرمربی تیم پاس بابت حاضر نشدن در تیم عذرخواهی و اعلام کنند که تا زمان پرداخت معوقات مالی از حضور در تمرین خودداری می کنند.افزون بر این نیز چندین بازیکن کلیدی پاس تمرین نکردند.* اوضاع باشگاه آشفته استسرمربی تیم پاس نیز با گلایه مندی از شرایط موجود گفت: چندین هفته بازیکنان را با زبان نگه داشته ام اما در نهایت آنها نیز حق دارند و انجام تعهد باشگاه را می خواهند.جمشیدیان افزود: بر حسب وظیفه همراه با سایر مربیان تمرین تیم را پیگیری کردیم اما با 12 بازیکن نمی توان به هماهنگی و آماده سازی مناسب جهت حضور در ادامه مسابقات رسید.وی اضافه کرد: از مسئولان اجرایی استان درخواست می کنم نسبت به مشکلات عدیده تیم اقدام لازم را انجام دهند تا تیم بیش از پیش دچار ضرر نشود.جمشیدیان بیان کرد: به هرحال بازیکن و کادر اجرایی تیم حق دارند چرا که برخی از آنها حتی قبل از حضور ما در تیم فعالیت داشته اند و چندین ماه است که پولی دریافت نکرده اند.وی اظهار داشت: انتظار ما حمایت از تیم است و برای رسیدن به هدفی که دنبال می کنیم، این موضوع بسیار حایز اهمیت است و در تمامی تیم ها نیز جزو نیازهای ضروری محسوب می شود.پاس همدان در لیگ 2 فوتبال کشور حضور دارد و از چهار بازی انجام شده در فصل جاری صاحب سه تساوی و یک باخت در گروه ب مسابقات شده است.7520/2090            "}