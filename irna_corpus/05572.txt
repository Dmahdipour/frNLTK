{"onTitr":"","titr":" روستایی ترین استان کشور در مسیر توسعه و آبادی","describe":" زاهدان - ایرنا - سیستان و بلوچستان به عنوان روستایی ترین استان کشور از معضلات مختلفی نظیر بیکاری و کم آبی ناشی از خشکسالی های پی در پی رنج می برد که با اجرای طرح هایی از سوی دولتمردان در سالهای اخیر تلاش شده روستاها جایگاه خود را در توسعه و آبادنی به دست آورند.", "text":"به گزارش ایرنا روستاها به عنوان قلب اقتصادی هر کشور از اهمیت زیادی برخورداراند به طوری که در صورت کم رنگ شدن نقش این مناطق در اقتصاد علاوه بر کاهش تولیدات داخلی شاهد پیامدهای ناگواری همچون حاشیه نشینی خواهیم بود.بر اساس آخرین سرشماری نفوس و مسکن از مجموع  2 میلیون و 775 هزار و 14 نفر جمعیت سیستان و بلوچستان یک میلیون و 427 هزار و 332 نفر یعنی بیش از 51 درصد جمعیت در نقاط روستایی این استان ساکن هستند.میانگین جمعیت روستایی در کشور 26.5 درصد است که سیستان و بلوچستان با مستقر بودن بیشتر جمعیت آن در روستاها در این زمینه در کشور پیشتاز است.پراکندگی مناطق روستایی، خشکسالی های پی در پی که پدیده کم آبی را در سیستان و بلوچستان به همراه داشته و مردم این استان را با مشکلاتی رو به رو کرده است که در این میان دولتمردان با پرداخت غرامت به کشاورزان و فعالان این حوزه، ارائه تسهیلات کم بهره برای اشتغال و تسریع در انجام طرح های عمرانی در روستاها در کنار آبرسانی سیار از منظر کارشناسان عزم خود را برای رفع این مشکلات جزم کرده اند.مدیرکل امور روستایی استانداری سیستان و بلوچستان به خبرنگار ایرنا گفت: 51 درصد جمعیت این استان در قالب 340 هزار خانوار در مناطق روستایی زندگی می کنند.آرش جمالزهی افزود: هم اینک 9 هزار و 861 نقطه آبادی در سیستان و بلوچستان وجود دارد که هفت هزار و 53 آبادی دارای سکنه هستند.وی ادامه داد: از مجموع روستاهای دارای سکنه سیستان و بلوچستان سه هزار و 408 روستا بیش از 20 خانوار جمعیت دارند که 2 هزار و 693 روستای آن دارای دهیاری هستند.مدیر کل امور روستایی استانداری سیستان و بلوچستان با بیان اینکه بیش از 75 درصد جمعیت استان تحت پوشش دهیاری قرار گرفته اند گفت: سال گذشته مجوز تاسیس هزار و 77 دهیاری این استان از وزارت کشور اخذ شده که تا پایان شهریور ماه حدود 950 دهیاری شروع بکار کردند.وی بحران آب و اشتغال را از مهمترین مشکلات روستاییان سیستان و بلوچستان ذکر کرد و افزود: دولت علاوه بر اقدامات عمرانی، برای جلوگیری از مهاجرت روستاییان پرداخت تسهیلات به این قشر را مورد توجه قرار داده به طوری که در 2 سال گذشته بیش از 450 میلیارد ریال تسهیلات کم بهره از محل تفاهم نامه معاونت روستایی و مناطق محروم ریاست جمهوری به 140 طرح این استان اختصاص یافته است.جمالزهی افزود: همچنین در زمینه مشکلات بحران آب در روستاها علاوه بر انجام طرح های عمرانی توسط شرکت آب و فاضلاب روستایی نظیر راه اندازی مجتمع های آبرسانی طرح نذر آب در 502 روستای دچار تنش آبی این استان در دستور کار قرار گرفت.وی ادامه داد: با توجه به نیاز این حوزه مرحله دوم طرح نذر آب نیز مورد توجه است تا بتوان آب سالم را در شرایط گذر از خشکسالی در دسترس این قشر قرار داد.مدیر کل امور روستایی استانداری سیستان و بلوچستان توجه ویژه به حوزه گردشگری روستایی را از دیگر اقدامات برای معرفی و بهبود وضعیت اقتصادی روستاهای استان ذکر کرد و اظهار داشت: همچنین از محل صندوق توسعه ملی دولت بیشترین تسهیلات اشتغالزایی را به روستاییان اختصاص داده به طوری که پرداخت بیش از 600 میلیارد تومان تسهیلات صفر تا چهار درصد در حال انجام است.جمالزهی تهیه و تدوین سند جامع روستاییان سیستان و بلوچستان را از برنامه های این نهاد برای شناسایی  ظرفیت ها و مشکلات روستاییان استان ذکر کرد و گفت: این سند تا 2 سال آینده تهیه می شود تا چراغ راهی برای برنامه ریزی های آینده در این حوزه باشد.**بیش از 2 هزار شغل پایدار اجتماع محور در سیستان فراهم می شودمدیر کل دفتر جذب و حمایت از سرمایه گذاری استانداری سیستان و بلوچستان گفت: بیش از 2 هزار شغل پایدار در حوزه مشاغل خانگی بر پایه توانمندی و ظرفیت های مناطق روستایی در راستای اجرای تفاهم نامه میان بنیاد برکت و استانداری در شمال این استان فراهم می شود.ماندانا زنگنه اظهار داشت: در راستای اجرای تفاهم نامه بین بنیاد برکت و استانداری سیستان و بلوچستان زمینه ایجاد این تعداد شغل پایدار در حوزه مشاغل خانگی با رویکرد طرح آسمان و سحاب بنیاد برکت فراهم می شود.وی با اشاره به آغاز بکار 25 نفر تسهیل گر اقتصادی و اجتماعی طرح آسمان و سحاب بنیاد برکت در پنج شهر شمالی سیستان و بلوچستان افزود: این تسهیل گران محلی به علت آشنایی به مناطق هدف به عنوان بازوان اجرایی بنیاد وظیفه آماده سازی و معرفی افراد جویای شغل را برای ورود به بازار کار برعهده دارند.مدیر کل دفتر جذب و حمایت از سرمایه گذاری استانداری سیستان و بلوچستان ادامه داد: در این طرح ها به هر متقاضی شغل براساس نوع طرح تا سقف 400 میلیون ریال تسهیلات با کارمزد چهار درصد و دوره تنفس چهار ماهه از سوی بانک عامل پرداخت خواهد شد.زنگنه هدف از اجرای این اقدام را ارتقای سطح معیشت خانوارهای روستایی و توسعه کسب و کار عنوان کرد و افزود: با توجه به اینکه جمعیت قابل توجه ساکن سیستان و بلوچستان در مناطق روستایی بسر می برند اجرای این طرح ها ضمن محرومیت زدایی و توانمندسازی اقتصادی و اشتغالزایی مانع از مهاجرت روستاییان نیز می شود.وی اظهار داشت: عملیات اجرایی طرح های اجتماع محور بنیاد برکت با حضور فرمانداران پنج شهرستان منطقه سیستان، نمایندگان بنیاد برکت و دفتر جذب و حمایت از سرمایه گذاری استانداری سیستان و بلوچستان و تسهیل گران اقتصادی و اجتماعی از هفته جاری آغاز می شد.مدیر کل دفتر جذب و حمایت از سرمایه گذاری استانداری سیستان و بلوچستان گفت: انتظار می رود با همکاری و مشارکت دستگاههای اجرایی متولی با تسهیل گران برای شناسایی قابلیت ها و استعدادهای محلی زمینه ایجاد اشتغال و توسعه پایدار مناطق روستایی فراهم شود.وی با بیان اینکه حدود 60 نفر تسهیل گر اقتصادی و اجتماعی سیستان و بلوچستان ماموریت شناسایی پتانسیل و معرفی افراد واجد شرایط در این طرح ها را بر عهده دارند افزود: این طرح ها تا پایان امسال در دیگر شهرهای این استان نیز اجرایی می شود.** 37 هزار روستایی در سیستان و بلوچستان بیمه شدندبه گفته مدیرعامل صندوق بیمه اجتماعی کشاورزان، روستاییان و عشایر کشور تاکنون 37هزار نفر روستایی در سیستان و بلوچستان از بیمه بهره مند شده اند اما جمعیت مشمول در این استان را می توان به 350 هزار نفر افزایش داد.محمدرضا واعظ مهدوی در سفر شهریورماه خود به سیستان و بلوچستان اظهار داشت: برای بیمه عشایر و روستاییان هیچ محدودیتی در این استان نداریم و از روستاییان دعوت می کنیم تا از امکاناتی که دولت برای بیمه آنها فراهم کرده استفاده کنند.وی افزود: دولت 2 برابر حق بیمه روستاییان را می پردازد و آنان فقط با پرداخت یک سوم حق بیمه یعنی ماهیانه 20 هزار تومان و سالیانه 240 هزار تومان می توانند از خدمات بیمه برخوردار شوند.مدیرعامل صندوق بیمه اجتماعی کشاورزان، روستاییان و عشایر کشور گفت: یک میلیون و 670 هزار نفر در کل کشور تا کنون زیر پوشش بیمه قرار گرفته اند.وی ادامه داد: نسبت بیمه شدگان در کشور از سیستان و بلوچستان بیشتر است که امیدواریم استفاده از بیمه عشایر و روستاییان با استقبال بیشتر مشمولان در این استان گسترش یابد.واعظ مهدوی اظهار داشت: سیاست های حمایتی دیگری را هم برای گسترش بیمه های اجتماعی در سیستان و بلوچستان پیگیری خواهیم کرد. 7316**3213            "}