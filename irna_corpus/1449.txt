{"onTitr":" معرفی شهدای هرمزگان(44)    ","titr":" شهید میرشکاری: مسجد را خالی نکنید","describe":" بندرعباس - ایرنا- شهید میرشکاری در وصیت نامه اش آورده است: مسجد را خالی نکنید، نماز را که ستون دین است به جماعت بخوانید چون این نماز جماعت هم انسان را می سازد و هم دشمنان را به لرزه درمی آورد.", "text":"به گزارش ایرنا، شهید محمد میرشکاری سال 42 در روستای فاریاب ایسین از توابع بندرعباس به دنیا آمد، وی تا 2 سالگی در همان روستا به سر برد و پس از آن با مهاجرت خانواده به بندرعباس عزیمت کرد.دوران کودکی وی مانند همه هم سن و سالان خود در کوچه پس کوچه های شهر بندرعباس با شادی و نشاط کودکانه طی شد. پدرشهید میرشکاری ماهی فروش دوره گرد بود و صدای&#39;ماهی تازه&#39; اش که با لحن کش دار و ممتد گفته می شد، مشتری های خاص خود را به جلوی درب منزلشان می کشاند. وی از همان کودکی، تلاش و زحمات پدر و عرق ریختن هایش در گرما و شرجی بندرعباس دیده بود و با دل و جان این تلاش ها را ارج می نهاد؛ به ‌طوری که وقتی کمی بزرگتر شد به پدر می گفت: &#39;شما دیگر کار نکنید، من خودم کار می کنم مخارج خانواده را می دهم&#39;.این شهید دوره ابتدایی را در دبستان &#39;خیام&#39; گذراند و به تحصیل در مدرسه راهنمایی مشغول شد. توصیه اش به برادران، خواهران و روستانشین این بود که &#39;حامی انقلاب باشید و امام را تنها نگذارید.&#39;وی در سال 1360 پس از گذراندن دوره آموزش نظامی، به عنوان &#39;کادر ویژه بسیج &#39; به &#39;آموزش و آماده سازی نیروهایی بسیجی&#39; پرداخت. شهید محمد میرشکاری سرانجام 23 شهریور سال 60 در حین&#39;آموزش و آماده سازی مانور نظامی&#39;، بر اثر سانحه ای به شهادت رسید.وی در بخشی از وصیت نامه اش آورده است: شهادت می دهم که آخرت و معادی هست آن روز که همه بندگان سر از خاک بیرون می آورند و شهادت می دهم رهبر ما نائب برحق ولی عصر(عج) است. شهید میرشکاری در ادامه این وصیت نامه می افزاید: چند کلمه ای به برادران حزب اللهی که همیشه به یاد خداوند بوده و هستند و در هر لحظه خواستار برقراری اسلام هستند و تمام تلاش شان برای زنده کردن اسلام است، می خواهم که اعمالتان خالص باشد.وی در ادامه وصیت نامه اش کرده است: از خداوند بخواهید تا ما را از کارها مرزهایی که انسان را به انحراف و بدکاری سوق می دهند جلوگیری نماید؛ یعنی مرزهایی که ما را می توانند به کارهایی از قبیل ریا، کینه، و به خصوص گناه و حرام و بدکاری وادار کنند، نگه دارد. شهید میرشکاری در وصیت نامه اش ضمن سفارش به نمازجماعت گفته است: برادران عزیز از شما می خواهم تا جایی که امکان دارد مسجد را خالی نکنید و نماز را که ستون دین است به جماعت بخوانید چون این نماز جماعت هم انسان را می سازد و هم دشمنان را به لرزه درمی آورد دیگر این که باهم متحد می شوید.وی وصیت نامه اش را با این جمله ادامه داده که؛ در تمام کارها باهم باشید و در مقابل تمام انحراف ها بایستید و طبق روال گذشته با منافقان کوردل که هر روز به یک رنگ درآیند مبارزه کنید...راهی که من انتخاب کرده ام راه حق است و در این راه سعادتمند هستم، از خواهرهایم می خواهم که حجاب خود را حفظ کنند.9887 / 6048            "}