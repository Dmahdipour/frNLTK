{"onTitr":"","titr":" یکی از قربانیان مصرف مشروب در بندرعباس نابینا شد","describe":" بندرعباس- ایرنا- مدیر روابط عمومی و امور بین الملل دانشگاه علوم پزشکی هرمزگان گفت: یکی از قربانیان مصرف مشروبات الکلی دست ساز در بندرعباس با وجود تلاش پزشکان، به علت شدت آسیب وارده به چشم، بینایی خود را از دست داد.", "text":"دکتر فاطمه نوروزیان روز سه شنبه در گفت و گو با ایرنا اظهار داشت: امروز یکی دیگر از مصرف کنندگان این مشروبات در بندرعباس جان خود را از دست داد و تعداد جانباختگان به 19 نفر رسید.وی افزود: از چهارشنبه شب هفته گذشته تاکنون 246 نفر به دلیل مصرف مشروبات الکلی دست ساز به مراکز درمانی هرمزگان مراجعه کردند که از این شمارهم اکنون هفت نفر شرایط شان وخیم است و تحت مراقبت های ویژه قرار دارند.دکتر نوروزیان بیان داشت: 131 نفر نیز به دلیل آسیب شدید به کلیه ، دیالیزی شده اند و از مجموع افراد پذیرش شده 10 نفر زن هستند.طبق اعلام اداره کل دادگستری هرمزگان ، تاکنون هفت نفر از عوامل اصلی تولید و فروش مشروبات الکلی در بندرعباس شناسایی و دستگیر شده اند و عملیات شناسایی و دستگیری سایر متهمان ادامه دارد.7198/6048            "}