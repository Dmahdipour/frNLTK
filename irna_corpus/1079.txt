{"onTitr":"","titr":" پروتئین های التهابی روده بزرگ با افزایش وزن بیشتر می شوند","describe":" تهران- ایرنا- مطالعات جدید محققان دانشگاه تافتس در آمریکا نشان می دهد پروتئین های التهابی موجود در روده با افزایش وزن افزایش می یابند. التهاب مهمترین دلیل بروز سرطان روده است.", "text":"به گزارش گروه اخبار علمی ایرنا از پایگاه خبری مدیکال ساینس، پروتئین های التهابی در افزایش احتمال بروز سرطان نقش دارند. این مطالعه نشان می دهد تعداد دو نوع پروتئین التهابی به موازات افزایش وزن و شاخص توده بدنی در روده افزایش می یابد. این پروتئین های التهابی سیتوکین نام دارند و ادامه مطالعات نشان می دهد دو مسیر سلولی پیش سرطانی به وسیله این پروتئین ها تحریک و فعال می شوند. در این مطالعه آمده است چاقی و اضافه وزن از طریق التهاب در افزایش احتمال بروز سرطان نقش دارد. مطالعات قبلی نشان داد داروهای ضد التهابی غیر استروئیدی بدون درنظرگرفتن وزن بیمار، در کاهش میزان پروتئین های التهابی روده نقش دارند؛ ولی این داروها عوارض جانبی مختلفی به دنبال دارند.سرطان روده سومین سرطان شایع در جهان و دومین علت مرگ ناشی از سرطان در آمریکا است. عوامل متعددی از جمله عدم تحرک، سیگار و مصرف بیش از اندازه گوشت قرمز، در افزایش احتمال بروز سرطان کولورکتال (روده بزرگ) نقش دارد.روده بزرگ آخرین بخش از سیستم گوارشی است. در این بخش از روده، آب، نمک و ضایعات غذا خارج می شوند و ضایعات آماده دفع می شوند. سرطان روده بزرگ از رشد غیرقابل کنترل سلول ها ناشی می شود. معمولا اولین مرحله سرطان روده بزرگ، ایجاد تومورهای کوچک به نام پولیپ های آدنوماتوز است که در دیواره داخلی روده بزرگ تشکیل می شوند. ممکن است این پولیپ ها به سرطان بدخیم تبدیل شوند. سلول های سرطانی می توانند از طریق سیستم گردش خون و لنف در سراسر بدن گسترش یابند و سبب متاستاز شوند.نتایج این مطالعه در نشریه Cancer Epidemiology, Biomarkers &amp; Prevention منتشر شده است.علمی*9259*1834            "}