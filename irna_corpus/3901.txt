{"onTitr":"","titr":" واکسیناسیون تب برفکی دام سنگین کمیجان آغاز شد","describe":" اراک - ایرنا - رئیس شبکه دامپزشکی شهرستان کمیجان گفت: واکسیناسیون  تب برفکی دام های سنگین این شهرستان روز سه شنبه آغاز شد.", "text":"«رضا رضایی» در گفت و گو با ایرنا افزود: واکسیناسیون رایگان دام های سنگین شهرستان کمیجان علیه بیماری تب برفکی از شانزدهم مهرماه امسال به صورت رایگان توسط 2 گروه چهار نفره آغاز شده است.وی ادامه داد: واکسیناسیون 100 درصدی دام های سنگین شهرستان کمیجان علیه بیماری تب برفکی از برنامه های شبکه دامپزشکی کمیجان در این مرحله است و پیش بینی می شود که در این راستا پنج هزار دام سنگین علیه این بیماری واکسینه شود.رئیس شبکه دامپزشکی شهرستان کمیجان گفت: برای مقابله با شیوع احتمالی تب برفکی دامداران باید علاوه بر انجام واکسیناسیون انجام مباحث قرنطیه، ضد عفونی و کنترل ورود و خروج دام را در دستور کار خود قرار دهند.رضایی خاطرنشان کرد:  تب برفکی بیماری ویروسی مهلک و کشنده در نشخوارکنندگان است که افت تولید شیر و گوشت در دامداری های بالغ و تلفات در گوساله ها و دام های جوان را به همراه دارد.وی، بی اشتهایی، زخم در دهان و بین سم ها، ترشحات کف آلود و کشدار از دهان دام ها را از جمله علائم بیماری تب مالت عنوان کرد و توضیح داد: به منظور مقابله با شیوع احتمالی این بیماری نیاز است دامداران در صورت مشاهده هرگونه علایم مشکوک در اولین فرصت به مرکز درمانی یا شبکه دامپزشکی شهرستان اطلاع رسانی کنند.رئیس شبکه دامپزشکی شهرستان کمیجان افزود: با توجه به سویه های متعدد ویروس تب برفکی به دامداران باید از هرگونه نقل و انتقال بی ضابطه دام پرهیز کرده و دام های مورد نیاز خود را از دامداری های صنعتی و پروانه دار خریداری کرده و قبل از حمل و نقل از سابقه مایه کوبی دام اطلاع داشته باشند.کمیجان از توابع استان مرکزی و دارای 39 هزار نفر جمعیت است که در 101 کیلومتری اراک واقع شده است. 1955/6013/            "}