{"onTitr":" بازی های پاراآسیایی 2018؛    ","titr":" ژاپن مغلوب مردان والیبال نشسته ایران شد","describe":" جاکارتا - ایرنا - تیم ملی والیبال نشسته مردان ایران در دومین دیدار خود در بازی های پاراآسیایی 2018 مقابل ژاپن به پیروزی رسید.", "text":"به گزارش خبرنگار اعزامی ایرنا، امروز (دوشنبه) مردان والیبال نشسته ایران در دومین دیدار خود برابر تیم ژاپن با نتیجه سه بر صفر به پیروزی رسیدند.تیم ایران این دیدار را با نتایج 25 بر 13، 25 بر 19 و 25 بر 18 با پیروزی پشت سر گذاشت.*پایان دور سوم مسابقات شطرنج نابینایان دور سوم رقابت های شطرنج نابینایان در بخش استاندارد ظهر امروز به پایان رسید و چهار شکست، چهار پیروزی و سه تساوی نصیب نمایندگان نابینا و کم بینای کشورمان شد.در مسابقات بخش مردان و در کلاس B1 حسن قدیری مقابل مهدی رومیفرد دیگر نماینده کشورمان به نتیجه تساوی رسید. عرفان محمدعلیزاده نیز برابر حریف میانماری به نتیجه تساوی دست یافت.در کلاس B2 و B3 مجید باقری نماینده فیلیپین را از پیش روی برداشت و علیرضا قورچی بیگی مغلوب نماینده میزبان شد. امید کریمی نیز مقابل حریف هندی خود به نتیجه تساوی رضایت داد.در مسابقات بخش بانوان و در کلاس B1 ملیحه صفایی مقابل شطرنجبازی از اندونزی شکست خورد، لیلا زارع زاده نماینده هندوستان را مغلوب کرد و زهرا محمدی راد برابر نماینده کشور ویتنام تن به شکست داد.در رقابت های کلاس B2 و B3 «فریبا زنده بودی» از نماینده ویتنام شکست خورد و عاطفه نقوی در مقابل دیگر نماینده کشور ویتنام به پیروزی رسید. «فاطمه برقول» نیز مقابل حریف مالزیایی خود به برتری دست یافت. دور چهارم این رقابت ها ساعت 14 به وقت محلی آغاز می شود.مسابقات شطرنج نابینایان و کم بینایان با حضور 61 شطرنجباز از 10 کشور آسیایی برگزار می شود.سومین دوره بازی های پاراآسیایی 2018 در روزهای 14 تا 21 مهر با حضور 2 هزار و 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**1067**1597            "}