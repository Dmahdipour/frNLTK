{"onTitr":"","titr":" رئیس شورای حمایت از راه اندازی کسب و کارهای فرهنگی و هنری منصوب شد","describe":" تهران - ایرنا - وزیر فرهنگ و ارشاد اسلامی در حکمی، علی اصغر کاراندیش معاون توسعه مدیریت و منابع این وزارتخانه را به عنوان رئیس شورای حمایت از راه اندازی کسب و کارهای فرهنگی و هنری منصوب کرد.", "text":"به گزارش روز سه شنبه خبرنگار فرهنگی ایرنا از وزارت فرهنگ و ارشاد اسلامی، در حکم سیدعباس صالحی خطاب به علی اصغر کاراندیش آمده است: «نظر به مسئولیت و تجارب ارزنده جنابعالی در توسعه مدیریت و منابع و ایجاد زمینه ای مناسب برای توسعه سرمایه گذاری در حوزه فرهنگ و هنر، وفق شرح وظایف آن معاونت و نیز به استناد ماده ٩ شیوه نامه حمایت از راه اندازی کسب و کارهای فرهنگی و هنری مصوب ١/٥/١٣٩٧ به موجب این حکم به عنوان رئیس شورای حمایت از راه اندازی کسب و کارهای فرهنگی، هنری وزارت متبوع تعیین می شوید.توفیق جنابعالی را در پشتیبانی از کارآفرینی و فعالیت های نوآورانه در حوزه فرهنگ و هنر از خداوند متعال خواستارم.»به گزارش ایرنا، وزیر فرهنگ و ارشاد اسلامی هشت کلان برنامه در قالب40 زیر برنامه را برای پیشبرد برنامه های فرهنگی و هنری طراحی و معرفی کرده است.این وزارتخانه 135نوع مجوز را صادر می کند که با بررسی قوانین بالا دستی، بخشی از این مجوزها حذف یا اقدام شده است.در مجموع وزارت فرهنگ و ارشاد اسلامی 38 نوع مجوز در بخش فرهنگ و هنر صادر می کند و یکی از مهمترین کارهای این بخش ایجاد سیستم هوشمند برای کاهش مراجعه حضوری به ادارات است.اجرای طرح دسترسی آزاد به اطلاعات از دیگر برنامه های وزارت فرهنگ و ارشاد اسلامی است که تمامی کمک ها در قالب این طرح شفاف اطلاع رسانی می شود.هم اکنون 20دستگاه متولی بخش فرهنگ و هنر کشور هستند، اعتبارات بخش فرهنگ و هنر 90 هزار میلیارد ریال است که تنها 12هزارمیلیارد ریال آن به وزارت ارشاد تعلق می گیرد.بهبود وضعیت کسب و کار بخش فرهنگ و هنر از مهمترین برنامه های این وزارتخانه است از این رو با تلاش های صورت گرفته تاکنون 80 مانع پیش روی کسب و کار فرهنگ و هنر شناسایی و در جهت رفع آن اقدام خواهد شد.وزارت فرهنگ و ارشاد اسلامی در دوره جدید و در دولت دوازدهم در صدد است ضمن کوتاه کردن فرایندها در مسیر شفاف سازی و رعایت حقوق شهروندان گام های رو به جلو بردارد.فراهنگ ** 1355 ** 1701            "}