{"onTitr":"","titr":" دانش آموزان گناوه تحت طرح مکمل ها قرار گرفتند","describe":" گناو- ایرنا- رئیس شبکه بهداشت ودرمان گناوه گفت: 11 هزار و 400 دانش آموز این شهرستان در سال تحصیلی جاری تحت پوشش طرح مکمل آهن یاری و ویتامین دی قرار دارند.", "text":"به گزارش ایرنا، محمد بازیاری روز یکشنبه در آیین افتتاح اجرای این طرح ها در دبیرستان دخترانه حضرت زینب(س) این شهرستان افزود: در این سه هزار و 800 دانش آموز دختر قرص آهن و هفت هزار و 600 دانش آموز دختر و پسر دوره های متوسطه اول و دوم قرص ویتامین دی دریافت می کنند.وی اظهارداشت: دانش آموزان دختر باید قرص های آهن را در مدت 16 هفته و هر هفته یک قرص و دانش آموزان دختر و پسر تحت پوشش طرح ویتامین دی هر ماه یک قرص تا پایان سال تحصیلی مصرف کنند.بازیاری گفت: باتوجه به اینکه دختران، مادران آینده هستند و بنابه شرایط خاص جسمی نیاز به خون بیشتری دارند، استفاده از قرص آهن کمک شایانی به سلامتی و رفع کمبود آهن بدن آنان در آینده خواهد کرد.وی افزود: آهن یکی از عناصر مستقیم درتشکیل و تامین گلبول های قرمز و خون به شمار می آید که در سبزی ها، میوه ها، گوشت و حبوبات وجود دارد.رئیس شبکه بهداشت ودرمان گناوه اظهارداشت: مصرف قرص ویتامین دی در استحکام و  ارتقای سیستم ایمنی بدن در برابر بیماری ها موثر است که در ماهی، نور آفتاب و قلوه یافت می شود.وی از دانش آموزان مشمول این طرح ها خواست تا در مصرف قرص ها که دولت هزینه های زیادی باهدف ارتقای سلامتی آنان کرده، کوتاهی نکنند و طبق برنامه زمان بندی شده استفاده ببرند.شهرستان گناوه در شمال استان بوشهر با جمعیت 103 هزارنفر بیش از 18 هزار دانش آموز دارد.6164/6043            "}