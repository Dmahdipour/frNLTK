{"onTitr":" بازی های پاراآسیایی 2018؛    ","titr":" آرزو رحیمی هم طلایی شد","describe":" جاکارتا - ایرنا - نماینده پرتاب وزنه زنان ایران مدال طلای بازی های پاراآسیایی 2018 را به ارمغان آورد.", "text":"به گزارش خبرنگار اعزامی ایرنا، امروز (پنجشنبه) در پنجمین روز بازی های پاراآسیایی 2018 جاکارتا و در ادامه رقابت های دوومیدانی، آرزو رحیمی در ماده پرتاب وزنه کلاس F32 با پرتابی به میزان 4 متر و 27 سانتی متر صاحب گردن آویز طلایی شد.رحیمی پس از کسب این مدال گفت: همه چیز عالی بود. فکرش را می کردم که مدال بگیرم و خوشحالم که پیش بینی ام درست از آب درآمد. بابت این مدال از خداوند تشکر می کنم. همین طور از خانواده ام ممنونم مخصوصا مادر دلسوزم. دوست دارم از همین جا به او بگویم مادر مهربانم همیشه دستت را می بوسم.پیش از مدال رحیمی، کاروان ورزشی ایران در رقابت های امروز 2 طلا و 2 برنز دیگر هم به دست آورده بود.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابتها شرکت کرده است.ورزشی ** 2052** 2024            "}