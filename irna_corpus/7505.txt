{"onTitr":"","titr":" اولین جشنواره فیلم و نقاشی کودک در قزوین برگزار می شود","describe":" قزوین - ایرنا - مدیرکل بهزیستی قزوین گفت:اولین جشنواره فیلم و نقاشی روز ملی کودک ویژه کودکان چهار تا هفت سال عادی، کودکان 4-12 سال دارای نیازهای ویژه و کودکان 4-12سال مراکز تحت نظارت سازمان برگزار می شود.", "text":"علیرضا وارثی روز شنبه در گفت و گو با خبرنگار ایرنا به مناسبت هفته ملی کودک افزود:این جشنواره با شعار توانمندی های کودک خود رابشناسیم درمحورهای فیلم مستند، نقاشی ، عکس از مراسم پایگاهها وجشنواره سرود ملی کودک  دردو بخش فردی وگروهی برگزار می شود.وی اضافه کرد:بخش فردی جشنواره شامل مواردی چون  توانمندیهای کودک در حوزه انجام امورشخصی واجتماعی، توانمندی های کودک در حوزه مراقبت از خود- توانمندیهای هیجانی وعاطفی – کتاب وکتابخوانی  و بخش گروهی نیز مربوط به مراکز تحت نظارت سازمان بهزیستی است.وارثی ادامه داد:علاقمندان به شرکت در این جشنواره می توانند از 14تا 25مهرماه  از طریق پیام رسان سروش به نشانی@jashnvarebehzisti97 و یا  سایت www.jashnvare.mahdportal.ir آثار خود را ارسال کنند.وی گفت: کودکی مهمترین وحساس ترین مرحله رشد وشکل گیری شخصیت وهویت انسان است و سلامت جسمی ، روانی وعقلی انسان و جامعه، وابستگی عمیق وغیرقابل انکاری به چگونگی وکیفیت این دوره از زندگی دارد.وارثی خاطرنشان کرد:محدودیت های جسمی وروند رو به رشد عقلی کودکان ایجاب می کند که حمایت های خاص ومراقبت های ویژه ای برای این گروه سنی مد نظر قرارگیرد.وی اظهار داشت:هفته ملی کودک فرصت مناسبی برای قدردانی از مقام کودک ، حمایت طلبی وحساس سازی جامعه نسبت به دوران کودکی واهمیت توجه به حقوق انسانی کودکان به عنوان سرمایه های ملی وآینده سازان ایران اسلامی است.وارثی افزود : وجه تمایز برنامه های امسال بهزیستی با سال های گذشته، تمرکز برفرهنگ سازی حضور کودکان دارای نیازهای ویژه درمحیط های اجتماعی وتشویق تعامل بیشتر این گروه از کودکان با همسالان خود است .این مسئول یادآور شد : به همین منظور حضور ومشارکت فعال کودکان وخانواده ها از طریق اجرای اولین جشنواره فیلم ونقاشی روز ملی کودک نیز پیش بینی شده است.مدیرکل بهزیستی قزوین افزود: درهمین راستا بهزیستی استان درنظر دارد پایگاه های روز ملی کودک به منظور برپایی ایستگاههای نقاشی با موضوع آرزوی من ، نمایش، سرود، قصه گویی وبازی های گروهی درراستای رشد و تکامل کودکان درمحوطه مهدهای کودک  رنگارنگ، مدادرنگی ، عاطفه ، آیدا، حوض نقاشی وحبه انگور درشهرستان قزوین دایر کند. وارثی افزود:همچنین مهدهای کودک قصرکوچولوها ، مهتاب وبه رنگ کودکی درشهرستان آبیک ومهد کودک کلبه شکلاتی در محمدیه شهرستان البرز از 14تا 19مهرماه همه روزه  صبحها از ساعت 10-12وعصرها از ساعت16-18چنین ایستگاه هایی را راه اندازی می کند.14  تا 20 مهر ماه  به عنوان هفته ملی کودک نامگذاری شده است.7388/6012            "}