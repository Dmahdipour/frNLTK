{"onTitr":"","titr":" صفحه اینستاگرام برخی عکاسان شیرازی بسته شد","describe":" شیراز- ایرنا- صفحه اینستاگرام برخی عکاسان شیرازی در 48 ساعت گذشته بسته شده و دسترسی کاربران به آنها امکان پذیر نیست.", "text":"این گروه از عکاسان و مخاطبان آنها هنگام مراجعه به اینستاگرام خود با صفحه ای مواجه شدند که حاکی از فیلتر صفحه شخصی آنها بود. در مراجعه به اینستاگرام این گروه از عکاسان که شمار آنها مشخص نیست، صفحه ای مشکی که پیامی با حروف قرمزرنگ روی آن درج شده به نمایش درآمده و نوشته است: با دستور مقام محترم قضائی، بدلیل انتشار محتوای مجرمانه این نشانی اینترنتی توقیف شده و عوامل دخیل در جرائم موضوع پرونده، تحت تعقیب قضایی قرار گرفتند. رصد شبکه های اجتماعی نشان می دهد برخی از صفحات بسته شده، عکس های موسوم به مدلینگ را منتشر کرده بودند. در همین حال برخی کاربرانی که حساب آنها بسته شده است گفتند که تنها یک یا دو عکس مرتبط با آقایان را به واسطه دوستی با آنها منتشر کرده بودند و در مدلینگ فعالیت نداشته اند. خبرنگار ایرنا تا لحظه ارسال این خبر موفق به کسب اطلاع از مقام قضایی دراین باره نشد. با این وجود، یک منبع مطلع به خبرنگار ایرنا گفت: پلیس فتا (فضای تبادل اطلاعات) در این زمینه اقدامی انجام نداده است. 6113/ 2027            "}