{"onTitr":"","titr":" 900 بیمارخاص در کهگیلویه و بویراحمد شناسایی شد","describe":" یاسوج - ایرنا - مدیرکل کمیته امداد امام خمینی کهگیلویه وبویراحمد گفت: 900 بیمارخاص و زمین گیر در این استان شناسایی شده که ماهانه خدمات مختلفی از این نهاد دریافت می کنند.", "text":"فرید محبی روز یکشنبه در گفت وگو با خبرنگار ایرنا اظهار داشت: از این تعداد 781 بیمار زمین گیر و مابقی بیمار خاص هستند.وی اضافه کرد: در نیمه نخست امسال 12 میلیارد و 500 میلیون ریال در سرفصل‌های بیمه و خدمات ویژه درمانی از جمله هزینه بستری، پاراکلینیک، دارو و همچنین هزینه نگهداری در منزل برای مددجویان این نهاد هزینه شده است.محبی تصریح کرد: در سال جاری هفت میلیاردو 750 میلیون ریال برای ارائه خدمات درمانی به پنج هزار و 174 نفر از مددجویان در زمینه‌های ایاب و ذهاب، هزینه بستری، دارو، آزمایشگاه، رادیولوژی، نگهداری در منزل سالمندان پرداخت‌شده است.وی افزود: 82 مرکز طرف قرارداد با کمیته امداد کهگیلویه و بویراحمد شامل بیمارستان‌های دولتی و خصوصی، پزشکان عمومی و متخصص، آزمایشگاه، درمانگاه، فیزیوتراپی، رادیولوژی و سونوگرافی خدمات درمانی به بیماران و مددجویان ارائه می دهند. 29هزار و 719 خانوار با جمعیتی افزون بر 70 هزار نفر مستمری بگیر کمیته امداد امام خمینی (ره) کهگیلویه و بویراحمد هستند و به سه هزار و 600 خانوار با جمعیت 12 هزار و 600 نیز خدمات تک یا چند موردی در طول سال ارائه می‌شود.75 درصد افراد زیر پوشش کمیته امداد امام خمینی (ره) کهگیلویه و بویراحمد روستایی، 23 درصد شهری و 2 درصد عشایر است.شهرستان لنده با 21 درصد و شهرستان گچساران نیز با سه درصد به ترتیب بیشترین و کمترین افراد زیر پوشش کمیته امداد امام خمینی (ره) در کهگیلویه و بویراحمد را به خود اختصاص داده‌اند.کهگیلویه و بویراحمد با 713 هزارنفر جمعیت دارای 17 شهر و یک هزار و 676 روستای دارای سکنه است که 720 روستای آن بالای 20 خانوار جمعیت دارد.7531/1662            "}