{"onTitr":"","titr":" مصلحی: اقدام موشکی اخیر، معادلات دشمن را به هم زد","describe":" یزد- ایرنا- جانشین دفتر عقیدتی سیاسی فرماندهی کل قوا و وزیر اسبق اطلاعات گفت: اقدام موشکی اخیر سپاه پاسداران انقلاب اسلامی در پاسخ به حادثه تروریستی اهواز، همه معادله های دشمنان در خصوص جمهوری اسلامی ایران را بر هم زد و در کاهش نرخ ارز نیز اثر داشت.", "text":"یگان موشکی سپاه پاسداران بامداد سه شنبه نهم مهر در پاسخ به حادثه تروریستی 31 شهریور ماه اهواز که منجر به شهادت 25 نفر شد، مقر پایگاه تروریست های تکفیری در شرق فرات (شرق سوریه) را هدف 6 فروند موشک بالستیک زمین به زمین قرار داد، اقدامی که در نوع خود سومین عملیات موشکی برون مرزی در 2 سال اخیر است. به گزارش ایرنا، حجت الاسلام 'حیدر مصلحی' شامگاه پنجشنبه در یادواره شهید گمنام، 264 شهید کارمند و شهدای وابسته به وزارت دفاع و پشتیبانی نیروهای مسلح در یزد افزود: دشمن برای رسیدن به اهداف خود از رسانه ها و فضای مجازی استفاده زیادی می کند اما اصابت موشک های سپاه پاسداران به اهداف مورد نظر در فاصله سه مایلی (هر مایل برابر 1.6 کیلومتر است) نیروهای آمریکایی، تحسین کاربران فضای مجازی را به دنبال داشت. وی ادامه داد: هدف دشمنان در حادثه تروریستی اهواز، ایجاد التهاب و ترس در بین مردم بود اما حضور گسترده اقشار مختلف مردم در تشییع پیکر شهدای این حادثه، ناکامی آنان در رسیدن به اهدافشان را اثبات کرد. وزیر اسبق اطلاعات با بیان اینکه دشمن با استفاده از نفوذ به دنبال رسیدن به اهدافش است، اظهار داشت: باید افرادی که تحت تاثیر نفوذ قرار می گیرند شناسایی و مراقبت شوند. مصلحی خاطر نشان کرد: رهبری حکیمانه و مدیریت دقیق رهبر معظم انقلاب در جهان اسلام، همواره دشمنان را در رسیدن به اهداف خود ناکام گذاشته است. استان یزد با یک میلیون و 138 هزار نفر جمعیت ، 40 هزار رزمنده ایثارگر دوران دفاع مقدس دارد و سه هزار و 850 شهید تقدیم انقلاب اسلامی کرده است. 7532/ 6197            "}