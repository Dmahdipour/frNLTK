{"onTitr":" به دنبال نشت خط لوله انتقال گاز؛    ","titr":" 6 نفر در باغملک باعارضه تنفسی راهی بیمارستان شدند","describe":" اهواز – ایرنا – معاون درمان دانشگاه علوم پزشکی اهواز گفت: به دنبال نشت گاز از خط لوله انتقال گاز در باغملک و وقوع آتش سوزی 6 نفر بر اثر دودگرفتگی و مشکل تنفسی راهی بیمارستان شدند.", "text":"دکتر مهران ورناصری سه شنبه در گفت و گو با خبرنگار ایرنا اظهار داشت: وضعیت عمومی این افراد خوب گزارش شده است و در حال حاضر تحت درمان هستند. از سوی دیگر جهانبخش زنگنه نژاد مدیر بیماستان شهید طباطبایی باغملک در گفت‌وگو با خبرنگار ایرنا اظهار داشت: صبح امروز ۱۰ نفر بر اثر استنشاق گاز ناشی از انفجار خط لوله انتقال گاز در باغملک دچار مسمومیت شدند که برای درمان به بیمارستان شهید طباطبایی این شهر  اعزام و به صورت سرپایی درمان شدند.وی افزود: تا این لحظه هشت نفر از این تعداد از بیمارستان مرخص شده و ۲ نفر دیگر نیز تا دقایقی دیگر ترخیص خواهند شد.فرماندار باغملک در دقایق اولیه حادثه هر گونه مراجعه افراد با عارضه تنفسی به مراکز درمانی را رد کرده بود. ساعت 6:40 صبح امروز خط لوله انتقال گاز در حد فاصل شهرستان باغملک به دلایل فنی دچار نشتی و منفجر شد که با حضور به موقع نیروهای امدادی و انجام اقدامات لازم مانند بستن شیرهای دو طرف، این آتش سوزی کنترل و دقایقی پیش به طور کامل خاموش شدو  هیچ گونه صدمه جانی و مالی به شهروندان وارد نشد.3004/6002            "}