{"onTitr":" سرمربی تیم فوتسال آذرخش بندرعباس:    ","titr":" بازی سختی در برابر پارسیان شهر قدس داریم","describe":" بندرعباس- ایرنا- سرمربی تیم فوتسال آذرخش بندرعباس گفت: تیم پارسیان شهر قدس در هفته های اخیر نتایج خوبی کسب کرده و امروز بازی سختی در برابر این تیم داریم.", "text":"عباس روز پیکر  روز پنجشنبه در گفت و گو با ایرنا اظهار داشت: تیم پارسیان در اوایل فصل نتایج چندان خوبی کسب نکرد اما در هفته های اخیر و با تغییر ایجاد شده در تیم، به نتایج خوبی دست یافته که این موضوع ، کار ما در برابر این تیم را سخت کرده است.وی افزود: البته تیم ما با وجود همه مشکلات، تمرین بسیار خوبی انجام داده و ما امیدواریم در بازی فردا با توجه به میزبانی ، به پیروزی دست یابیم و قلب هواداران تیم را شاد کنیم.روز پیکر پرداخت نشدن مطالبه مالی بازیکنان را یکی از مشکلات بزرگ تیم آذرخش عنوان کرد و گفت: بازیکنان تیم 60 درصد از مبالغ قرارداد فصل قبل را طلب دارند و هیچ رقمی از قرارداد فصل جدید نیز پرداخت نشده است.سرمربی تیم فوتسال آذرخش بندرعباس خاطرنشان کرد: البته مسوولان استانی قول هایی برای حل این مشکل داده اند که امیدواریم در آینده ای نزدیک این مساله حل و بخشی از قراردادهای بازیکنان پرداخت شود .روز پیکر بیان داشت: اگر مسوولان به وعده های خود عمل کنند و بخشی از مطالبه بازیکنان پرداخت شود، به طور یقین شرایط خوبی در این تیم حاکم خواهد شد.وی ابراز  داشت: در حال حاضر نیز با وجود همه کمبودها، بازیکنان و کادر فنی تمام تلاش خود را برای موفقیت تیم فوتسال آذرخش به عنوان نماینده هرمزگان در رقابت های لیگ برتر انجام می دهند.تیم فوتسال آذرخش بندرعباس فردا پنجشنبه 12 مهرماه در چارچوب رقابت های هفته دوازدهم لیگ برتر فوتسال باشگاه های کشور میزبان پارسیان شهر قدس در سالن فجر این شهر است.آذرخشی ها از ١١ مسابقه گذشته 3 پیروزی مقابل ارژن شیراز ، اهورا بهبهان و مقاومت قرچک ، 2 تساوی برابر مقاومت البرز و شهرداری ساوه و ٦ باخت مقابل شهروند ساری، حفاری اهواز ، سوهان محمد سیما قم ، گیتی پسند اصفهان ، سن ایچ ساوه و فرش آرا مشهد در کارنامه دارند.تیم فوتسال آذرخش بندرعباس در حال حاضر با 11 امتیاز در جایگاه دهم و پارسیان شهر قدس با 10 امتیاز در رده یازدهم جدول رده بندی قرار دارند.مسابقه لیگ برتر فوتسال باشگاه های کشور با شرکت 14 تیم به صورت دوره ای و رفت و برگشت برگزار می شود.تیم آذرخش بندرعباس در فصل گذشته مسابقه لیگ برتر فوتسال باشگاه های کشور با کسب 35 امتیاز در جایگاه هفتم جدول رده بندی جای گرفت.7198/6048            "}