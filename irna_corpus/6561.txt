{"onTitr":" حاشیه های دیدار استقلال تهران و نفت مسجد سلیمان؛    ","titr":" شفر و مرزبان از زمین بازی اخراج شدند","describe":" اهواز – ایرنا – دیدار بین تیم های نفت مسجدسلیمان و استقلال تهران از هفته ششم رقابت های لیگ برتر در حالی برگزار شد که شفر و مرزبان سرمربیان 2 تیم از زمین بازی اخراج شدند.", "text":"به گزارش ایرنا دیدار تیم‌های نفت مسجد سلیمان و استقلال از ساعت 20:45 در ورزشگاه شهید بهنام محمدی مسجد سلیمان در حضور پرشور تماشاگران  2 تیم برگزار شد که در پایان با برتری 2 بر یک تیم استقلال به پایان رسید.پیش از آغاز بازی میلاد میداوودی بازیکن محبوب تیم نفت مسجدسلیمان به شدت از سوی تماشاگران این تیم تشویق شد.این بازیکن به همراه اسماعیل شریفات که سابقه بازی در تیم مقابل را داشتند به سمت نیمکت تیم استقلال رفته و از بازیکنان این تیم استقبال کردند.با توجه به این که از قبل اعلام شده بود که تماشای این دیدار رایگان است بیش از 10 هزار هوادار از نزدیک نظاره گر بازی بودند و این امر حساسیت کار را برای هر 2 تیم بیشتر می کرد.الهیار صیادمنش در دقیقه 2 بازی با باز کردن دروازه نفت مسجد سلیمان رکورد 400 دقیقه گل نزدن بازیکنان این تیم در لیگ برتر را شکست، آبی پوشان آخرین بار در لیگ در بازی با تراکتورسازی موفق به گلزنی شده بودند همچنین مهدی قائدی در دقیقه 29 دومین گل آبی ها را به ثمر رساند.بازیکنان استقلال بعد از گلی که مهدی قائدی به ثمر رساند شادی عجیبی با این بازیکن انجام داده و با پا روی کمر قائدی رفتند و شادی خود را با این بازیکن تقسیم کردند که در نوع خود جالب توجه بود. در نیمه اول کادر فنی و بازیکنان 2 تیم بارها به تصمیمات داور اعتراض کردند که با تذکر جدی از سوی داور همراه بود. در بین دو نیمه یکی از تماشاگران مسجدسلیمانی قصد داشت با ویلچر و به صورت نمایشی به کنار زمین برود و نظاره گر بازی باشد که ماموران متوجه این موضوع شدند و با این تماشاگر برخورد کردند.میلاد زکی‌پور در دقیقه 47 بازی در حالی که از ناحیه پا مصدوم بود با دریافت کارت زرد دوم از زمین بازی اخراج شد.این بازیکن در حالی که روی برانکارد بود با کارت زرد دوم از زمین اخراج شد.میلاد میداوودی با حضور در نیمه دوم بازوبند کاپیتانی نفت مسجد سلیمان را بر بازو بست، این بازیکن به شدت از سوی تماشاگران تشویق شد.شفر و مرزبان سرمربیان 2 تیم استقلال و نفت مسجدسلیمان در طول 90 دقیقه بازی بارها با یکدیگر درگیر شدند و همین موضوع باعث شد تا داور هر 2 مربی را از روی نیمکت اخراج کند. این 2 مربی بعد از اخراج هم حاضر به ترک زمین نبودند و در نهایت با وساطت مسئولان برگزاری این بازی به بیرون از زمین رفتند.موسی کولیبالی بازیکن تیم نفت مسجد سلیمان در دقیقه 73 بازی با دریافت کارت زرد دوم از زمین اخراج شد، این بازیکن اهل کشور مالی بعد از اخراج از بازی به سمت علیرضا ایلدروم کمک داور اول این بازی رفت و اعتراض خود را نسبت به کارت زرد دومش اعلام کرد.در دقیقه 88 بازی بازیکن تیم نفت مسجدسلیمان در محوطه جریمه تیم استقلال سرنگون شد که داور نقطه پنالتی را نشان داد و حکیم نصاری از روی نقطه پنالتی دروازه سید مهدی رحمتی را باز کرد.در اواخر این بازی همچنین درگیری لفظی بین اسماعیل شریفات و آرمین سهرابیان بازیکنان دو تیم به وجود آمد که این امر باعث درگیری بین نیمکت 2 تیم شد.قضاوت این دیدار بر عهده سیدمهدی سیدعلی بود که علیرضا ایلدروم و تورج عیوض محمدی او را در امر قضاوت همراهی می کردند.در این دیدار که با حضور 10 هزار هوادار مسجدسلیمانی برگزار شد حکیم نصاری، سید محمد حسینی و اسماعیل شریفات از تیم نفت مسجدسلیمان و الهیار صیادمنش، روح الله باقری و فرشید محمدی مهر بازیکنان تیم استقلال از داور بازی کارت زرد دریافت کردند.موسی کولیبالی و علیرضا مرزبان  از تیم نفت مسجدسلیمان و میلاد زکیپور و وینفرد شفر بازیکن و سرمربی تیم استقلال با دریافت کارت از زمین بازی اخراج شدند.تیم های نفت مسجدسلیمان و استقلال با کسب سه و 11 امتیاز به ترتیب در مکان های هفتم و پانزدهم رده بندی قرار گرفتند.9879/6002            "}