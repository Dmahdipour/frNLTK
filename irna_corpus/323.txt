به گزارش خبرنگار ایرنا؛ ماموستا ملا محمد محمدی در خطبه های نماز جمعه این هفته در مسجد امام شافعی، فشارهای اخیر آمریکا را فشارهای روانی دانست که در عمل منجر به شکست می شود و از ملت خواست به مقامات کشور و بصیرت و برنامه آنان اعتماد کنند و از دامن زدن به شایعات خودداری نمایند.او همچنین تاکید کرد ملت ایران با درک شرایط کشور همچون تمام فراز و نشیب های 40 سال گذشته همراه و همگام با نظام، دشمنان را از رفتار خود پشیمان کنند.وی وحدت و یکپارچگی و مبارزه جدی با فساد و شکاف طبقاتی را از نیازهای کنونی کشور دانست و با اشاره به توصیه های جدی رهبر معظم انقلاب به مسئولان قوا، هرگونه کم کاری و بی مسئولیتی را محکوم کرد و روحیه خدمتگزاری و رضایت ملت را لازمه کاری برنامه مشکلات دانست.امام جمعه اهل سنت کرمانشاه در ادامه از پاسخگویی افراد در خصوص مسئولیت هایشان در محضر پروردگار سخن گفت و افزود: همه افراد جامعه دارای مسئولیت های مشخصی هستند که باید پاسخگوی عملکرد خود در پیشگاه خداوند باشند.ماموستا محمدی با برشمردن تکالیف افراد در خانواده و جامعه نسبت به هم برخی کوتاهی ها در حوزه تربیت دینی و مذهبی را در خانواده ها غیرقابل قبول برای جامعه اسلامی دانست و از برخی بی مسئولیتی های همسران نسبت به هم و عدم تمکین به قراردادهای شرعی را تقبیح کرد و بخشی از طلاق های امروز را حاصل عدم تعهد زوجین به مسئولیت های شرعی و قانونی خود دانست.ماموستا محمدی با نگاه به وظایف محوله قانونی و انسانی مشکلات دولتی و پذیرش سختی های مدیریتی از سوی آنها گفت: برخی از مسئولان سطح زندگی متفاوتی با آحاد جامعه دارند و این موضوع اجازه می دهند مشکلات مردم را که در مقابل آنها مسولیت دارند درک کنند.3033/8066
      
      