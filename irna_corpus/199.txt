{"onTitr":"","titr":" سناتور آمریکایی: درباره خاشقچی نیازمند پاسخ هستیم","describe":" نیویورک- ایرنا- سناتور ایالت اوهایو به جمع امضاکنندگان نامه بیش از 20 سناتور به رئیس جمهوری آمریکا درباره روزنامه نگار مفقود شده عربستانی پیوست و گفت: ما در این باره نیازمند پاسخ هستیم.", "text":"به گزارش خبرنگار ایرنا، راب پورتمن روز جمعه با انتشار یادداشت توئیتری نوشت: ناپدید شدن جمال خاشقچی به طور باورنکردنی نگران کننده است. وی افزود: من به جمع بیش از 20 تن از همکارانم که نامه ای را برای رئیس جمهوری فرستاده اند می پیوندم تا بخواهیم بر اساس قانون پاسخگویی جهانی به حقوق بشر این مساله را پیگیری کند.این سناتور جمهوریخواه تاکید کرد: ما به پاسخ نیاز داریم.بیش از 20 سناتور جمهوریخواه و دمکرات آمریکا خواستار تحقیق درباره ناپدید شدن &#39;جمال خاشقجی&#39;، روزنامه نگار عربستانی شدند.این تحقیق که 22 سناتور، به ریاست &#39;باب کورکر&#39;، رئیس کمیته روابط خارجی سنای آمریکا و &#39;باب منندز&#39;، عضو دمکرات این کمیته خواستار انجام آن شده اند، می تواند موجب اعمال تحریم های آمریکا علیه خارجیان مسبب ناپدید شدن و احتمالا کشته شدن خاشقچی شود.این سناتورها در نامه ای خطاب به رئیس جمهوری آمریکا نوشتند، طبق قانون فعلی کشور، رهبران کمیته روابط خارجی سنا اجازه دارند از رئیس جمهوری کشور بخواهند تا تعیین کند که آیا یک فرد خارجی مسوول قتل خودسرانه، شکنجه یا نقض حقوق بشر به رسمت شناخته شده در سطح بین المللی است یا خیر. در این نامه همچنین آمده است، انتظار داریم که در جریان روند تعیین مسوول این امر، همه اطلاعات مرتبط، از جمله اطلاعات مربوط به عالیرتبه ترین مقامات دولت عربستان، را در نظر بگیرید. خاشقچی هفته گذشته برای ثبت و دریافت مدارک مربوط به ازدواجش به کنسولگری عربستان در استانبول رفت اما از آنجا خارج نشده و هنوز خبری در مورد زنده بودن وی وجود ندارد.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود باز گشته اند. خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود.یک سال پیش خاشقچی در یادداشتی در واشنگتن‌پست نوشته بود: من خانه، زندگی و شغلم را برای اینکه صدایم شنیده شود در عربستان رها کردم... اکنون می‌توانم آزادانه سخن بگویم درحالی‌که خیلی‌ها نمی‌توانند.اروپام*1429            "}