{"onTitr":"","titr":" برگزاری دومین سمپوزیوم تازه های نقشه برداری مغز ایران","describe":" تهران-ایرنا-دبیراجرایی دومین سمپوزیوم تازه های نقشه برداری مغز ایران (ISBM2018)گفت:آزمایشگاه ملی نقشه برداری مغز این سمپوزیوم را با هدف ایجاد همگرایی در توسعه علوم و فناوری های نقشه برداری مغز و به روز رسانی اطلاعات پژوهشگران و اندیشمندان این حوزه 18 و 19 مهرماه برگزار می کند.", "text":"دکتر حسین قدیری روز شنبه در نشست خبری دومین سمپوزیوم تازه های نقشه برداری مغز ایران اظهار داشت: تاکنون 450 نفر برای حضور در این رویداد علمی ثبت نام کردند که نسبت به دوره اول آن افزایش یافته است.وی به برگزاری بزرگ ترین رویداد نقشه برداری مغز در مهر ماه امسال اشاره کرد و گفت: این سمیوزیوم یکی از برنامه های این رویداد بزرگ در کشور است که متخصصان داخلی و خارجی در آن به ایراد سخنرانی خواهند پرداخت.قدیری ادامه داد که بزرگ ترین رویداد نقشه برداری مغز کشور شامل 26 رویداد جانبی است که از اول مهر ماه تا بیست و هفتم این ماه ادامه خواهد داشت که از جمله آن نشست تخصصی با انجمن هایی مانند رادیولوژی، علوم اعصاب کودکان و جراحی مغز و اعصاب کشور است.وی افزود:در اختتامیه این سمپوزیوم از پژوهشگر برتر و همچنین مقالات برتر تقدیر خواهد شد و جوایر برگزیدگان مسابقات ملی واسط مغز و رایانه و ایده های کاربردی تصویربرداری تشدید مغناطیسی کارکردی اهدا خواهد شد.قدیری به برگزاری اولین جشنواره پژوهش و فناوری نقشه برداری معز همزمان با دومین سمپوزیوم اشاره کرد و گفت: این جشنواره با هدف حمایت از شرکت های دانش بنیانی که محصولات مرتبط دارند، برپا می شود.وی گفت: در این جشنواره شرکت های دانش بنیان حوزه نقشه برداری مغز، اقدام به معرفی محصولات و فناوری خود خواهند کرد. دبیر اجرایی دومین سمپوزیوم تازه های نقشه برداری مغز ایران گفت: 10 شرکت دانش بنیان که تولیداتی و محصولاتی مرتبط با حوزه علوم شناختی و نقشه برداری مغز داشتند انتخاب شدند تا محصولات و تولیدات خود را در معرض بازدیدکنندگان قرار خواهند داد.قدیری ادامه داد که به این شرکت های دانش بنیان غرفه های رایگان اختصاص داده می شود و در صورت تائید هیات داوران یک فناور برتر از بین آنها انتخاب خواهد شد.علمی ** 1201 **1440            "}