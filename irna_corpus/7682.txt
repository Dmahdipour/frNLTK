{"onTitr":"","titr":" مهمترین عناوین خبری ایرنا از شامگاه جمعه تا صبح شنبه","describe":" تهران-ایرنا-ظریف:آمریکا مذاکره کننده غیرقابل اعتماد است،پرواز شیراز-مسقط دچار نفص فنی شد،پمپئو:چین بخشی از راه حل مساله کره است،سعودی ها دستور ترامپ برای جبران کاهش عرضه نفت ایران را اجرا کردند و آمریکا معافیت از تحریم های نفتی علیه ایران را بررسی می کند ازمهمترین خبرهای 12ساعت گذشته ایرنا بود.", "text":"اخبار داخلی*********نوشهر-فرماندار تنکابن اعلام کرد: براثر بارش شدید باران و جاری شدن سیل در تنکابن، راه ارتباطی محورهای دو هزار و سه هزار این شهرستان به دلیل ناامن بودن مسیر تا اطلاع ثانوی بسته شد. شیراز-مدیرکل فرودگاه های استان فارس گفت: نقص فنی در پرواز شیراز-مسقط باعث شد تا هواپیمای شرکت آسمان در فرودگاه شهید دستغیب شیراز فرود اضطراری داشته باشد. قصرشیرین-معاون عمران و توسعه امور شهری و روستایی وزیر کشور با بیان اینکه حماسه بزرگ اربعین فرصتی برای خدمات رسانی به زائران اباعبدالله الحسین (ع) است، گفت که مسئولان همه تلاش خود را به کار گرفته اند تا مرز خسروی برای تردد زائران بازگشایی شود. تهران-تیم فوتبال برایتون در حضور «علیرضا جهانبخش» بازیکن ایرانی خود با نتیجه یک بر صفر مقابل وستهام به پیروزی رسید. اصفهان-تیم فوتبال سپاهان اصفهان توانست تیم نساجی مازندران را در ضربات پنالتی شکست دهد و به مرحله یک چهارم نهایی جام حذفی کشور صعود کند. بوشهر-تیم فوتبال ساحلی پارس جنوبی بوشهر در رقابت های هفته بیست ویکم فوتبال ساحلی کشور با برتری برابر شهرداری بندرعباس برای سومین بار متوالی به عنوان قهرمانی لیگ دست یافت. اخبار خارجی*********تهران-«محمدبن سلمان» ولیعهد سعودی که پدرش در روزهای اخیر با تحقیرها و هشدارهای مکرر دونالد ترامپ مواجه شده است،گفت: دستورات رئیس جمهوری آمریکا برای جبران کاهش نفت ایران را اجرا کرده است. نیویورک-وزیر خارجه آمریکا که قرار است به کشورهای آسیایی سفر کند ، می گوید:برخلاف برخی اختلاف نظرهایی که با چین در موضوعاتی همچون تجارت داریم، اما این کشور بخشی از راه حل مساله کره خواهد بود. تهران-محمدجواد ظریف وزیر خارجه ایران تاکید کرد که آمریکا یک مذاکره کننده قابل اعتماد نیست و ایران اشتیاقی به گفت وگو با آن کشور ندارد. لندن-تازه‌ترین آمار منتشرشده یک‌ نهاد انگلیسی نشان می‌دهد که براثر ابهامات اقتصادی ناشی از خروج انگلیس از اتحادیه اروپا، 9 میلیارد پوند سرمایه از این کشور طی دو سال گذشته خارج‌ شده است. نیویورک-اعضای شورای امنیت سازمان ملل برای بررسی شرایط جمهوری دمکراتیک کنگو به این کشور سفر کردند. تهران-رویترز به نقل از یک مقام دولت آمریکا نوشت که واشنگتن درحال بررسی معافیت های تحریمی برای کشورهایی است که واردات نفت خود را از ایران کاهش می دهند.تهران-«ژان کلود یونکر» رئیس کمیسیون اتحادیه اروپا تاکید کرد که این اتحادیه باید به تعهدات خود در برجام متعهد بماند. تهران-«برونو لومر» وزیر دارایی فرانسه با بیان اینکه آمریکا نمی تواند درباره همکاری تجاری اروپا با ایران تصمیم گیری کند،گفت: تحریم های واشنگتن علیه ایران فرصتی است تا اروپایی ها نهادهای مالی مستقل خاص خود را ایجاد کنند. تهران-در بیست و هشتمین راهپیمایی بزرگ بازگشت سه فلسطینی به دست نظامیان صهیونیست شهید و 376 نفر دیگر زخمی شدند. تهران-«جان کری» وزیر امور خارجه اسبق آمریکا درخصوص سیاست های افراطی کاخ سفید و متحدانش هشدار داد و با بیان ادعاهایی، احتمال مناقشه میان واشنگتن و ایران در منطقه را مطرح کرد. کوالالامپور-اتحادیه اروپا یک گروه حقیقت یاب شامل بازرسان ویژه این اتحادیه را برای بررسی مستقل بحران کشتار و سرکوب روهینگیایی ها توسط ارتش و نظامیان در ایالت راخین میانمار اعزام می کند تا براساس گزارش آنها ، تصمیم نهایی در مورد تحریم تجاری میانمار را اعلام کند. شبک**1392            "}