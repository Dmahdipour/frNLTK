{"onTitr":" رئیس ستاد بازسازی عتبات:    ","titr":" یزدی‌ها افزون بر 9 میلیارد ریال به عتبات عالیات اهدا کردند","describe":" یزد - ایرنا - رئیس ستاد بازسازی عتبات عالیات یزد گفت: مردم این استان در 6 ماهه نخست سال 1397، 9 میلیارد و 200 میلیون ریال برای بازسازی مکان‌های مذهبی شیعیان در عراق اهدا کردند.", "text":"محمدرضا جعفری خرمی روز سه‌شنبه در حاشیه دیدار با امام‌جمعه ابرکوه به خبرنگار ایرنا اظهار داشت: از این مبلغ 1.5 میلیارد ریال طلا و زیورآلات است. وی افزود: مردم بیش از 500 میلیون ریال کاشی ، سرامیک و سنگ‌های ساختمانی اهدا کردند. رئیس ستاد بازسازی عتبات عالیات یزد خاطرنشان کرد: پارسال بیش از 20 میلیارد ریال برای بازسازی مکان‌های مذهبی شیعیان در عراق کمک شد. این مسئول یادآور شد: در 6 ماهه نخست امسال 150 نفر کارگر ساده، آشپز و نیروهای متخصص از یزد در رشته‌های موردنیاز هرکدام به مدت 30 روز در بازسازی عتبات عالیات مشارکت داشتند. جعفر خرمی تصریح کرد: پارسال 250 کارگر، استادکار و نیروهای تخصصی ستاد در ساخت صحن‌های حضرت زهرا (س)، حضرت زینب (س) ، سرداب و خیمه‌گاه امام حسین (ع) مشارکت کرده بودند. وی از مردم خواست کمک‌های نقدی را به شماره‌حساب1-1100000-822-3428یا شماره کارت 6273811099593235 بانک انصار یزد واریز کنند و کمک‌های غیر نقدی را به ستاد تحویل دهند. 7540/ 2047/            "}