{"onTitr":"","titr":" سخنگوی وزارت کشور از ایرنا بازدید کرد","describe":" تهران-ایرنا- سخنگوی وزارت کشور با حضور در خبرگزاری جمهوری اسلامی (ایرنا) از قسمت های مختلف این رسانه دیدن کرد و در نشستی با مدیرعامل ایرنا راههای گسترش همکاریها میان «رسانه مادر» و وزارتخانه متبوعش را مورد بررسی قرار داد.", "text":"به گزارش خبرنگار سیاسی ایرنا، «سید سلمان سامانی»  در نشست عصر امروز -شنبه- با «سیدضیاء هاشمی» مدیرعامل ایرنا تاکید کرد مشکلات و مسائلی که در کشور پس از اعمال تحریمهای اقتصادی از سوی امریکا بوجود آمده است، را می توانیم با راهبرد امید و تدبیر حل کنیم.وی افزود: در مواجهه با مشکلات و بحران ها ابتدا باید صورت مساله را بشناسیم، واقعیتها را بپذیریم و سپس با راهبرد تدبیر و امید، مسائل را حل کنیم.سامانی که علاوه بر مسئولیت سخنگویی وزارت کشور، قائم مقام وزیر در امور مجلس و هماهنگی استان ها نیز هست، با اشاره به ضرورت همکاری های بین بخشی برای تدوین یک راهبرد رسانه ای اثربخش گفت: رسانه ها باید تحلیل درستی از شرایط موجود کشور داشته باشند، اتفاقات مثبت و دستاوردها را بخوبی منعکس کنند و برای نحوه مواجهه با مسائل و اتفاقات منفی نیز راهبرد و برنامه داشته باشند.وی افزود: رسانه ها باید روی «ذهنیت فردی» افراد جامعه تاثیر گذار باشند و افکار عمومی را نسبت به اهمیت و ترجیح «منافع عمومی» و «مصالح ملی» بر منفعت شخصی، بیشتر آگاه کنند.سخنگوی وزارت کشور خاطرنشان کرد: اقشار مختلف جامعه باید بپذیرند که حصول منافع جمعی، تامین کننده منافع فردی آنها نیز هست. سامانی گفت: برای حل مسایل کشور باید تمام جریان های سیاسی و فعالان حوزه های اجتماعی، نخبگان، علما و رسانه ها در کنار یکدیگر به میدان بیایند، دست به دست هم بدهند و در کنار دولت و مسئولان باشند.* هاشمی: با تقویت انسجام ملی می توانیم از همه مشکلات عبور کنیممدیرعامل خبرگزاری جمهوری اسلامی نیز در این نشست گفت: با تقویت اتحاد و انسجام ملی در جامعه از تمامی مشکلات و مسائل سیاسی و اقتصادی عبور می کنیم.سید ضیاء هاشمی در دیدار سید سلمان سامانی سخنگوی وزارت کشور، تقویت انسجام ملی و اعتماد متقابل میان جامعه و حکومت و نیز، مبارزه با فضاسازی رسانه های غربی را یک ضرورت مهم در شرایط امروز کشور دانست و تصریح کرد: جامعه ما این ظرفیت را دارد که به راحتی از تمام چالش ها و مسائل پیش روی خود عبور کند.وی با اشاره به تشکیل ستاد اطلاع رسانی و تبلیغات اقتصادی کشور در روزهای اخیر افزود: ایرنا به عنوان خبرگزاری رسمی کشور آمادگی کامل دارد تا از تمام ظرفیت های خود استفاده و به سایر دستگاه های عضو ستاد در مقابله با تحریم ها و فشارهای اقتصادی کمک کند.مدیرعامل ایرنا همچنین بر اهمیت معرفی و بهره گیری از ظرفیت های گردشگری و اقتصادی مناطق مختلف کشور در مقابله با تحریمها تاکید کرد.هاشمی گفت: ایرنا با اتکا به نیروهای متخصص و باتجربه خود و نقش و جایگاهی که به عنوان یک رسانه فراگیر دارد، می تواند جاذبه های گردشگری، فرهنگی و ظرفیت های اقتصادی استان ها را در منطقه و جهان معرفی کند.سخنگوی وزارت کشور پس از این نشست، از بخش های مختلف ایرنا از جمله اتاق خبر و گروه های خبری اداره کل اخبار داخلی و خارجی بازدید کرد و در جریان روند تهیه و تولید گزارش های خبری و تصویری و نیز انتشار آنها روی خروجی های خبرگزاری جممهوری اسلامی قرار گرفت.  سامانی همچنین به پرسشهای خبرنگاران در زمینه های مختلف پاسخ داد.سیام**3070**1336            "}