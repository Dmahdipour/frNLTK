{"onTitr":"","titr":" پروفسور مزدا حلقه اتصال پزشکان ایرانی با روش های نوین","describe":" تهران-ایرنا-عضو هیات علمی دانشگاه علوم پزشکی تهران با اشاره به اینکه مرحوم پروفسور مزدا حلقه اتصال پزشکان ایرانی با روش های نوین دنیا بود،گفت:وی در بازگشت از ایران تعدادی از جراحان ایرانی را برای فراگیری روش های درمانی جدید و ارتباط علمی همراه خود به فرانسه می برد.", "text":"سعید رضا مهریور یکی از شاگردان پروفسور مزدا روز یکشنبه در گفت و گو با خبرنگار علمی ایرنا افزود: استاد مزدا با ابداع روش های نوین در جراحی و انحراف های ستون فقرات به خصوص در کودکان، تحول بزرگی در این زمینه در دنیا به وجود آورده اند.وی ادامه داد: روش های ابداعی استاد مزدا در دنیا بی نظیر است و ایشان در دنیا به عنوان یکی از مطرح ترین جراحان ستون فقرات بودند و از اقصی نقاط جهان برای آموزش این روش های جدید، دعوت می شدند.عضو هیات علمی دانشگاه علوم پزشکی تهران اظهار داشت:انسان های وارسته ای مانند دکتر مزدا بی منت و بدون در نظر گرفت ارزش های مادی به ارائه خدمات می پرداخت و این فرد برجسته علمی انتظار تقدیر و تشکر از هیچ مجموعه ای نداشته و بدون هیچ هیاهوی رسانه ای به ارایه خدمت می پرداخت.مهرپور به همکاری ایشان با موسسه زنجیره ای امید در ایران اشاره کرد و گفت: عمده فعالیت ایشان در ایران از سال 1386 با همکاری موسسه زنجیره ای امید که مجموعه ای خیریه بود، آغاز شد و در این مجموعه عمل جراحی ستون فقرات کودکان را انجام می گرفت.وی افزود: این استاد برجسته پزشکی، سالی 4 تا 5 بار به ایران سفر می کرد و کودکان را به صورت رایگان معاینه می کرد و سالی 2 بار هم عمل های جراحی بسیار پیچیده کودکان را انجام می داد.این شاگرد استاد مزدا ادامه داد: در طی 9 سالی که با پرفسور کار می کردم یکبار هم این موضوع قطع نشد و به طور منظم یکبار در آذر و بار دوم در شهریور هر سال این عمل های جراجی انجام می گرفت.عضو هیات علمی دانشگاه علوم پزشکی تهران گفت: آخرین بار پرفسور مزدا شهریور ماه امسال به ایران آمد و تعداد 28 کودک را تحت عمل جراحی قرار داد تا از درد و آلام آنان بکاهد.وی افزود: ما دغدار یک مرد بزرگی هستیم که عمر خود را صرف ارائه خدمات به انسان ها اعم از هموطنان خود کرد و در این راه از هیچ کوششی دریغ نکرد تا باری از دوش بیماران بردارد.** تربیت پزشکان جوان از مهمترین اقدامان استاد مزدا در ایران بودوی افزود: یکی از مهمترین اقدامات این فرد برجسته، تربیت پزشکان جوان بود و افراد زیادی، اندوخته های علمی خوبی از ایشان به یادگار دارند و در حال حاضر بسیاری از پزشکان به صورت مستقل اینگونه خدمات درمانی را ارایه می کنند.مهرپور بیان داشت: استاد مزدا ارتباط خوبی با دانشگاه علوم پزشکی تهران داشت و علاوه بر ارایه خدمات درمانی به کودکان بی بضاعت، به تربیت پزشکان جوان هم می پرداخت.وی با اشاره به اینکه ایشان در کنار آموزش پزشکی به آموزش پرستاری هم می پرداخت، گفت: استاد مزدا جراحان زیادی را در ایران تربیت کرد و هربار که به کشور ما سفر می کرد، تعدادی از متخصصان فرانسوی را با خود به کشور می آورد و توانست یک ارتباط علمی خوبی با پزشکان ایرانی برقرار کند.عضو هیات علمی دانشگاه علوم پزشکی تهران گفت: ایشان تعدادی از جراحان ایرانی را به فرانسه می برد تا تکنیک های جدید را فرا گیرند، و ما به دنبال ارتباط قوی تر علمی با ایشان بودیم که متاسفانه پرفسور به صورت ناگهانی از بین ما رفت.فوق تخصص ستون جراحی فقرات با اشاره به اینکه اینگونه افراد در ارتقای علمی کشور ما و ارایه خدمات بهتر درمانی نقش موثری داشتند، گفت: ایشان برای ارتقا علمی، بسیاری از افراد را پرورش داد و بسیاری از عمل های جراجی که در ابتدا فقط توسط پرفسور انجام می شد در سال های بعد بدون حضور ایشان توسط شاگردانش انجام شد.مهرپور اظهار داشت: پرفسور شاگردان زیادی در ایران تربیت کرده و به امید خدا تلاش های ایشان بر زمین نخواهند ماند و توسط شاگردان، راه این استاد بزرگ ادامه خواهد یافت.پروفسور کیوان مزدا در 31 مرداد 1328 در شهر آبادان به دنیا آمد و از 7 سالگی در فرانسه بزرگ شد. او رشته پزشکی جراحی ارتوپدی و فلوشیپ جراحی ستون فقرات را در پاریس آموخت و روش‌های جدید و نوین جراحی ستون فقرات را بنا نهاد و در انتقال علم، دانش روز و نوآوری به ایران همواره کوشا بود.در 11 سال گذشته مزدا و تیمش بدون هیاهو و با دلی مملو از عشق، به ایران می‌آمدند و فرزندان بی‌بضاعت این سرزمین را رایگان عمل می‌کردند. در طول این مدت، همکاری دکتر مزدا با دانشگاه علوم پزشکی تهران، موجب آموزش جراحان بسیاری شد که در سراسر ایران مشغول به درمان بیماران هستند.علمی ** 1201 **1440            "}