{"onTitr":" رئیس سبک الیت کیک بوکسینگ کشور:    ","titr":" فقدان رضازاده شوک بزرگی به ورزش گیلان است","describe":" رشت - ایرنا - رئیس سبک الیت کیک بوکسینگ کشور گفت: فقدان مرحوم سید مصطفی رضازاده شوک بزرگی به ورزش استان گیلان است.", "text":"اردشیر داوطلب روز چهارشنبه در مصاحبه با خبرنگار ایرنا در رشت اظهار داشت: باور فقدان این مرحوم در ذهن نمی گنجد اما این امر ، تقدیر الهی است که باید سر تسلیم در برابر آن فرود آورد.   وی که برای حضور در مراسم سومین روز درگذشت مرحوم رضازاده در رشت حضور داشت، ادامه داد: آن مرحوم از ستون های اصلی ورزش رزمی استان گیلان بود که با اخلاق و منش والای ورزشی خود، طرفداران زیادی داشت و فعالیت های گسترده اش در عرصه ورزش رزمی، بیانگر این امر است.   وی ادامه داد: مرحوم رضازاده نخستین کاپیتان تیم ملی کیک بوکسینگ کشور بود که عناوین متعدد جهانی و آسیایی را در کارنامه ورزشی خود به عنوان ورزشکار و هم به عنوان مربی داشت که از آن جمله کسب مدال طلای مسابقات جهانی کیک بوکسینگ در کشور اتریش به عنوان بازیکن و کسب مدال نقره این رشته در مسابقات قهرمانی آسیا به عنوان مربی است.داوطلب اضافه کرد: مرحوم رضازاده برای جامعه ورزش از هیچ کوششی فروگذار نکرد و قهرمانان ارزنده ای را هم به جامعه ورزش تحویل داد که در این راستا ، یکی از مربیان بی نظیر و کم نظیری بود.   رئیس سبک الیت کیک بوکسینگ کشور خاطرنشان کرد: مرگ این مربی اخلاق مدار نیز در راستای کمک و امدادرسانی در تصادف جاده ای بود که نام و کار نیک او به یاد همه خواهد ماند.   مرحوم سید مصطفی رضازاده سرمربی اسبق تیم ملی کیک بوکسینگ و موی تای کشور شنبه هفته جاری بر اثر سانحه تصادف جان به جان آفرین تسلیم کرد. 7285/2007            "}