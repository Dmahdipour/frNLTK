{"onTitr":" در روز جهانی تخم مرغ عنوان شد؛    ","titr":" ظرفیت سرمایه گذاری تولید مرغ تخم گذار در گلستان تکمیل است","describe":" گرگان - ایرنا - رییس اداره طیور معاونت بهبود تولیدات دامی جهاد کشاورزی گلستان گفت: از آنجا که سرمایه گذاری تولید مرغ تخم گذار در این استان تقریبا به حد اشباع رسیده است؛ اولویت اصلی این سازمان به توسعه و افزایش کیفیت تولیدات تغییر جهت یافت.", "text":"غلامعلی هلاکو روز سه شنبه در گفت و گو با خبرنگار خبرگزاری جمهوری اسلامی اظهار داشت: تاکنون یک هزار و 200 میلیارد ریال سرمایه گذاری در تولید تخم مرغ استان گلستان انجام شده که نتیجه آن سهم چهاردرصدی این استان از تولید سالانه بیش از 950 هزار تن محصول کشور است.وی ابراز کرد: شرایط کنونی تولید تخم مرغ در استان گلستان بگونه ای است که ظرفیت بیشتری (برای عرضه) وجود ندارد. وی بیان کرد: چهاردرصد تخم مرغ مصرفی کشور در گلستان تولید می شود که این تولیدات به دلیل استفاده کم آنتی بیوتیک در زمان پرورش در مقایسه با محصول سایر واحدهای کشور از کیفیت بهتری برخوردار است.هم اکنون در استان گلستان 20 واحد مرغ  تخم گذار با ظرفیت دو میلیون و 240 هزار قطعه معادل سه درصد ظرفیت پرورش مرغ تخم گذار ایران مشغول فعالیت است. رییس اداره طیور معاونت بهبود تولیدات دامی جهاد کشاورزی گلستان افزود: علاوه بر آن، هفت واحد تولید پُولِت (مرغ تخم گذار) و معادل 12 درصد ظرفیت کشور در گلستان فعال بوده که همه اینها عاری از ابتلا به بیمارهای آنفلوآنزا و همه گیر است.وی ادامه داد: از ابتدای امسال 14 هزار تن تخم مرغ توسط واحدهای فعال گلستان تولید شد که 30 درصد محصول آنها مازاد بر مصرف بوده و به سایر استان ها عرضه می شود.هلاکو به سرانه مصرف تخم مرغ در گلستان اشاره کرد و گفت: مردم این استان سالانه حدود 11 کیلوگرم تخم مرغ مصرف می کنند که با میانگین کشوری برابر است. وی با یادآوری 17 مهر روز جهانی تخم مرغ اظهار داشت: توزیع بسته صبحانه حاوی تخم مرغ میان دانش آموزان پنج مدرسه در گنبدکاووس، گرگان، علی آباد و بندرگز با هدف ترویج فرهنگ مصرف این محصول و قرار گیری آن در سبد غذایی خانوارها از برنامه های این روز است.6204/3091/1648/2729            "}