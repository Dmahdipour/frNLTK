{"onTitr":" استاندار قم:    ","titr":" نیروی انتظامی دژ مستحکم کشور در برابر مجرمان است","describe":" قم - ایرنا - استاندار قم با صدور پیامی به مناسبت هفته ناجا گفت: نیروی انتظامی دژ مستحکم نظام مقدس جمهوری اسلامی در برابر مجرمان و قانون شکنان است.", "text":"در پیام سید مهدی صادقی که نسخه ای از آن روز شنبه در اختیار ایرنا قرار گرفت، آمده است: هفته نیروی انتظامی فرصت مغتنمی برای پاسداشت زحمات و تجلیل از خدمات تشکیلات مقتدر و با صلابتی است که نام پرافتخار آن به عنوان سروش امنیت و آسایش، مظهر اقتدار و رافت و رحمت نظام اسلامی را در اذهان تداعی می کند.پیام ادامه یافته است: دلاور مردان جان بر کفی که با تلاش و مجاهدت خستگی ناپذیر و سلحشوری های بی وقفه خود، زمیـنه اقتدار و امنیت کشور را فراهم می نمایند.استاندار قم ضمن گرامیداشت یاد و خاطره شهدا و ایثـارگران عزیز نـاجا، فرا رسیدن هفـته نیروی انتظامی را به فرمانده انتظامی استان و مجموعه همکاران، فرماندهان و کارکنان شجاع و زحمتکش این نیرو تبریک و تهنیت عرض نموده است.صادقی با قدردانی از زحمات و تلاش های ارزنده آن نیرو در راه  تامین و استقرار  نظم و امنیت و رفاه و آسایش زائران و مجاورین حرم کریمه اهل بیت(س) و مسجد مقدس جمکران، ابراز امیدواری کرده است: در پرتو الطاف ایزد منان و در ظل توجهات حضرت ولی عصر(عج) در انجام وظایف و رسالت های خطیر کاری و نیز فراهم ساختن زمینه های پیشرفت و توسعه روزافزون استان مقدس قم، موفق و سربلند باشید و توفیق الهی قرین راهتان باشد.سیزدهم تا نوزدهم مهرماه به عنوان هفته ناجا نامگذاری و «پلیس مقتدر، امین مردم» به عنوان شعار این هفته انتخاب شده است. بیش از 70 برنامه اجتماعی، فرهنگی، انتظامی، ترافیکی و غیره طی این هفته در استان قم اجرا می شود.8138 / 1175            "}