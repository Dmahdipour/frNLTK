{"onTitr":" عضو پژوهشکده گوارش و کبد دانشگاه تهران:    ","titr":" 30 درصد ایرانی ها کبد چرب دارند","describe":" تهران- ایرنا- عضو پژوهشکده گوارش و کبد دانشگاه علوم پزشکی تهران گفت: درحال حاضر 30 درصد ایرانی ها مبتلا به کبد چرب هستند و این بیماری در زنان بیشتر از مردان شایع است.", "text":"مهدی صابری فیروزی روز چهارشنبه در گفت و گو با خبرنگار حوزه سلامت ایرنا افزود: وجود چربی در کبد هر انسانی طبیعی است اما اگر کبدی دارای پنج تا 10 درصد چربی باشد، به آن کبد چرب می گویند که به رغم عوارض خطرناکی که دارد، هیچ علامت هشداردهنده‌ای در مراحل اولیه ابتلا ندارد.وی ادامه داد: زمانی که این بیماری تاثیرات منفی بر عملکرد کبد ایجاد می کند، با علایمی مانند احساس ضعف، خستگی و کاهش وزن بروز می‌کند. بی اشتهایی و درد شکمی نیز از علایم دیگر این بیماری است. به گفته صابری، بیماری کبد چرب همراه با التهاب است که این التهاب با از بین رفتن سلول های کبدی همراه می شود و اگر درمان نشود،  سیروز (سرطان) کبد را به دنبال دارد.وی خاطرنشان کرد: اگر کبد چرب به نارسایی کبد منجر شود، علایمی مثل شکم متورم و پر از مایع، زردی پوست و چشم، گیجی و خونریزی را ایجاد می کند. صابری افزود: مصرف کالری بیش از حد سبب ایجاد کبد چرب می شود، هنگامی که کبد، چربی ها را به طور معمول فرآوری و تجزیه نکند، چربی بیش از حد انباشته خواهد شد. اگر فرد بیماری خاصی از قبیل چاقی، دیابت یا تری گلیسیرید بالا داشته باشد، احتمال کبد چرب افزایش می یابد.عضو پژوهشکده گوارش و کبد دانشگاه علوم پزشکی تهران اضافه کرد: با وجود اینکه بیشتر بیماران کبد چرب، اضافه وزن دارند ولی 10 تا 20 درصد آنها در محدوده وزن طبیعی هستند.* کم تحرکی و ابتلای کودکان به کبدچرب  عضو پژوهشکده گوارش و کبد دانشگاه علوم پزشکی تهران با انتقاد از نبود تحرک بدنی کافی در بین کودکان گفت: چاقی، اضافه وزن و نبود فعالیت و تحرک بدنی، کودکان را در معرض ابتلا به کبد چرب قرار می دهد.صابری افزود: کبد چرب همان قدر که بزرگسالان را درگیر می کند، می تواند در کودکان نیز بروز یابد؛ به طوری که امروزه مواردی از ابتلا به این بیماری را در کودکان نیز شاهد هستیم.وی اظهار داشت: بسیاری از کودکان به دلیل استفاده از وسایلی مانند موبایل، تبلت و تماشای زیاد برنامه های تلویزیونی تحرک بدنی کمتری دارند و خطر ابتلا به کبد چرب در آنها بیشتر است.صابری، نوشیدن هشت لیوان آب در روز، پرهیز از مصرف غذاهای سرخ شده و آماده و نوشابه ها، افزایش مصرف سبزی ها و میوه های خام، مصرف محدود مواد نشاسته ای، کاهش مصرف کربوهیدرات ها از جمله قند ساده، نان، ماکارونی، کیک‌ها و استفاده از منابع غنی ویتامین C را از مواردی دانست که برای پیشگیری و درمان کبد چرب بسیار موثر هستند.اجتمام **9022*1834            "}