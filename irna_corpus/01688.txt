{"onTitr":" فرماندار ابهر:    ","titr":" تحریم ها اتفاق جدیدی برای کشور و مردم ایران نیست","describe":" زنجان - ایرنا - فرماندارابهر گفت: تحریم ها اتفاق جدیدی برای کشور و مردم ما نیست و 40سال است مردم ایران در برابر این تحریم ها مقاومت و ایستادگی می کنند.", "text":"به گزارش ایرنا، علی حیدری شامگاه چهارشنبه در جلسه ستاد بزرگداشت 13 آبان و اولین جلسه هماهنگی برگزاری جشن چهل سالگی انقلاب، افزود: نمی توان گفت که تحریم ها اثری ندارند، تحریم همیشه بوده است اما برخی، تحت تاثیر فضای مجازی قرار گرفته و دچار خود تحریمی شده اند که احتکار خانگی نمونه ای از این خود تحریمی است.وی اظهار کرد: در چهل سالگی انقلاب دشمنان بیش از گذشته متحد شده اند که به کشور و منافع ملی آسیب وارد کنند و باید بیش از گذشته هوشیار عمل کنیم.این مسئول ابراز کرد: هیچ مشکلی در تامین کالاهای اساسی در شهرستان وجود ندارد و آمارها نشان می دهد نسبت به سال های قبل مردم کالا بیش از نیاز خود خریداری کرده اند که علت اصلی آن تاثیر تبلیغات دشمن و فضای مجازی است.حیدری بیان کرد: متاسفانه نتوانسته ایم دستاوردهای انقلاب اسلامی را به خوبی مستند سازی کنیم تا با مقایسه آن با دوران قبل از انقلاب، پیشرفت ها، توانمندی ها و اقتدار انقلاب اسلامی را به نحو مطلوبی به مردم ارائه دهیم.فرماندار ابهر با اشاره به اینکه باید دستاوردهای انقلاب را بدون بزرگنمایی و منصفانه به مردم بیان کنیم، تاکید کرد: اگر بتوانیم فقط در حوزه صنعت توانمندی های شهرستان ابهر را با دوران قبل از انقلاب مقایسه کنیم خواهیم دید که صنعت شهرستان ابهر در حال حاضر با صنعت 10 استان در دوران طاغوت برابری می کند که این گونه اقدامات در سایر حوزه ها نیز باید انجام شود.حیدری تصریح کرد: انتخاب شهرستان ابهر بعنوان منطقه ویژه ای اقتصادی فرصت بسیار مناسبی برای سرمایه گذاران بخش خصوصی فراهم می کند و از سویی شهرستان ابهر در استان با توجه به موقعیت جغرافیایی، بهترین ظرفیت را نسبت به سایر نقاط استان برای استفاده از مزایای منطقه ویژه ی اقتصادی دارد.امام جمعه ابهر نیز در این جلسه با آسیب شناسی رفتار مسئولان و مردم در مقابل دشمن، افزود: نباید دشمن را ضعیف پنداریم، دشمن با تمام قدرت وارد میدان شده تا در 6ماه پایانی سال آرامش را از مردم ما سلب کند.جحت الاسلام جعغر رحیمی تصریح کرد: خوش بینی و اعتماد به دشمن از دیگر نقاط ضعف برخی از مسئولان نظام در مقابل دشمن است زیرا که ما هر اقدامی انجام دهیم دشمن از دشمنی خود دست بر نخواهد داشت.وی تاکید کرد: نباید در برابر دشمن بی برنامه و سهل انگار بود که در این صورت دشمن نفوذ خواهد کرد و باید تمام تمهیدات امنیتی را در روز 13 آبان را با تشکیل کارگروه امنیتی مدنظر قرار داد.امام جمعه ابهر خاطرنشان کرد: فضای مجازی از ابزارهای بسیار مهم دشمن برای ناامید کردن مردم است بنابراین باید به دقت از فضای مجازی مراقبت کنیم که بیشتر فتنه ها از این فضا برمی خیزد.وی با اشاره به اینکه باید همواره پشتیبان رهبر و ولایت فقیه باشیم، بیان کرد: همان گونه که دفاع مقدس ادامه جریان کربلا است، دهه فجر نیز ادامه غدیر خم است و باید تلاش کنیم تا این جشن با شادابی و محوریت مردم هرچه با شکوه تر برگزار شود.به گزارش ایرنا، از مصوبات این جلسه تشکیل و فعالیت بیش از 20 کارگروه تخصصی برای برگزاری مراسم 13 آبان و دهه فجر بود و همچنین برپایی نمایشگاه توانمندی های انقلاب اسلامی توسط دستگاه های مختلف شهرستان در ابهر از دیگر مصوبات جلسه بود.9556/6085            "}