{"onTitr":"","titr":" کردهای سوریه برای گفت و گو بار دیگر به دمشق رفتند","describe":" دمشق- ایرنا- هیاتی از شورای سوریه دموکراتیک متعلق به کردها برای از سرگیری گفت و گوها با دولت این کشور امروز (چهارشنبه) وارد دمشق پایتخت این کشور شدند.", "text":"به گزارش ایرنا، رسانه‌های سوریه روز چهارشنبه اعلام کردند: این هیات در ادامه نشست ها برای حل و فصل مسائل میان دو طرف درباره مناطق شرق رود فرات گفت و گو خواهد کرد.امینه عمر رئیس مشترک شورای سوریه دمکراتیک پیش از این گفته بود که این شورا همواره برای دستیابی به راه حل سیاسی، آماده مذاکره با دولت سوریه است.رسانه های کردی به نقل از عمر اعلام کردند: ایمان داریم که گفت و گوی سیاسی بهترین و کارآمدترین راه حل برای پایان دادن به بحران سوریه است.وی گفت: هدف شورای سوریه دمکراتیک پایان دادن به رنج های ملت و یافتن راه حل برای بحران از طریق مذاکره است.رئیس مشترک شورای سوریه دمکراتیک  بیان کرد: این شورا درخواست دولت را برای مذاکره به منظور حل و فصل مسائل فی مابین پذیرفته ولی این گفت وگوها تاکنون به نتیجه نرسیده است.وی افزود: مسیر مذاکرات طولانی است، ولی آینده و نتیجه این گفت وگوها به سود ملت سوریه و پایان یافتن بحران است.هیاتی از شاخه سیاسی نیروهای دمکراتیک کرد سوریه بیش از یک ماه قبل برای گفت و گو با دولت این کشور به دمشق سفر کرده بود که نتیجه ای نداشته است. عناصر موسوم به نیروهای دمکراتیک کرد سوریه با حمایت آمریکا و همپیمانانش با انجام عملیات نظامی توسعه طلبانه در شمال و شمال شرق سوریه قلمرو مناطق تحت اشغال خود را در دو استان الرقه و دیرالزور گسترش داده اند که موضع اخیر آمریکا در قبال کردها در حال تغییر است.خیانت های پیاپی آمریکا و توافق با ترکیه برای اشغال مناطق تحت تسلط کردهای سوریه، آنها را وادار کرده است برای جلوگیری از اشغال باقیمانده قلمرو خود این مناطق را به دولت تسلیم کنند.خاورم **8005**1586            "}