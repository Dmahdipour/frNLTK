{"onTitr":" استاندار لرستان:    ","titr":" مشکلات کشور با همدلی و انسجام برطرف می شود","describe":" خرم آباد - ایرنا - استاندار لرستان گفت: مشکلات اقتصادی کشور با همدلی و انسجام مردم و نظام برطرف می شود.", "text":"به گزارش ایرنا سید موسی خادمی روز شنبه در صبحگاه مشترک نیروهای مسلح لرستان به مناسبت هفته ناجا در ستاد فرماندهی انتظامی لرستان اظهار داشت: تصویری که دشمنان از امروز کشور دارند اشتباه بوده چرا که فکر می کنند به دلیل وجود مشکلات اقتصادی در ایران این مشکل به اوج خود می رسد وی ادامه داد: از طرفی دیگر دشمنان تحریم ها را نقطه آسیب پذیری در کشور می دانند و احساس می کنند می توانند بین مردم و نظام جدایی انداخته اما باید بدانند که نظام، مردم و دولت از هم جدا نخواهند شد.استاندار لرستان اضافه کرد: وجود مشکلات اقتصادی و آثار تحریم را نمی شود نادیده گرفت اما آثارشان به اندازه ای نبوده که نظام را دچار مشکل کند.وی نظام جمهوری اسلامی را نظامی مبتنی بر دین و مردم سالاری عنوان کرد و گفت: مردم به طور ذاتی در مقابل نظام نخواهند ایستاد، ایران به عنوان کشوری قدرتمند در منطقه از همه مولفه ها قدرت برخوردار بوده و در منابع استراتژیک جزو سه کشور برتر دنیا قرار دارد.استاندار لرستان افزود: ایران به لحاظ زیرساخت ها در حوزه بنادر و فرودگاه در جایگاه مناسب بوده و به لحاظ شاخص سخت دفاعی و قدرت بازدارندگی در جایگاه خوب قرار دارد که دشمن در مقابل آن ناتوان است.خادمی با بیان اینکه ایران جواب دشمنان را با پاسخی کوبنده تر می دهد گفت: قدرت برتر ایران در عرصه قدرت نرم، تولید گفتمان بوده و الگوی بسیج ایران در برخی نقاط دنیا استفاده می شود و این مهم یکی از دلایل استمرار نظام است.وی اضافه کرد: جمهوری اسلامی در مذاکرات برجام نشان داد کشوری به حقی است و به عهد خود وفادار ماند اما کشوری که خودش پیمان شکن است ایران را به کشوری هنجار شکن متهم می کند.استاندار لرستان با بیان اینکه آمریکا برجام را ترک کرد و متحدان او در مقابل آن ایستادند گفت: ترامپ در سخنرانی خود در سازمان ملل مورد تمسخر حاضرین قرار گرفت اما رییس جمهور کشورمان در سخنرانی خود در حوزه های مختلف مورد تحسین قرار گرفت.خادمی با اشاره به رای دادگاه لاهه اظهار کرد: پس صدرو رای این دادگاه آمریکا به جای پاسخ دهی، از آن خارج می شود، این تصویر درست ایران را نشان می دهد و نشان از تسلیم شدن آمریکا دارد.وی ادامه داد: لرستان به عنوان قطعه ای از پازل جمهوری اسلامی ایران در کنار نظام ایستاده و نیروی انتظامی در ایجاد همبستگی همواره در کنار مردم است.خادمی عملکرد ناجا را در لرستان مثبت ارزیابی کرد و گفت: رضایتمندی مردم از ناجا در بین دستگاه های دیگر بیشتر است و نیروی انتظامی اجازه نمی دهد دشمنان کوچکترین تحرکی داشته باشند.13 تا 19مهر به عنوان هفته نیروی انتظامی نامگذاری شده است.3210/6060            "}