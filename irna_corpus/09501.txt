{"onTitr":" نماینده ولی فقیه در لرستان:    ","titr":" انفاق در راه علم بهترین انفاق ها است","describe":" خرم آباد - ایرنا - نماینده ولی فقیه در لرستان گفت: انفاق در راه علم بهترین انفاق ها است زیرا کمک به علم‌آموزی در واقع کمک به ساختن آینده کشور است.", "text":"به گزارش ایرنا آیت الله سید احمد میرعمادی روز چهارشنبه در آیین جشن عاطفه ها در دبیرستان دخترانه فدک خرم آباد با بیان اینکه همه باید نسبت به سرنوشت نوجوانان و جوانان حساس باشند اظهار داشت: تجلی این حساسیت ها را می توان در مراسمی مانند جشن عاطفه ها دید از این رو می توان گفت که جشن عاطفه‌ها به‌ثمر رساندن نهال مستعد خلاقیت و ابتکار است.آیت‌الله میرعمادی افزود: معنای جشن عاطفه‌ها شریک بودن ما در غم و شادی یکدیگر است همچنان‌که پیامبر اکرم(ص) شریک غم و شادی مردم بودند.وی در ادامه سخنان خود از 2 نوع جهاد یکی جهاد با مال و دیگری جهاد با جان سخن گفت و اظهار داشت: در جهاد با جان شخص در راه اسلام می جنگد تا از حاصل خونش ارزش های دین زنده بماند اما در جهاد با مال که در واقع جنگ با نادانی است، انسان هم در سرنوشت دیگران سهیم می‌شود و هم زمینه را برای رشد و تعالی انسان‌ها نیز فراهم می‌کند.مدیرکل کمیته امداد استان لرستان  نیز در این مراسم بابیان اینکه یکی از برنامه‌هایی که کمیته امداد دنبال می‌کند ایجاد شرایط تحصیل برای دانش‌آموزان بی‌بضاعت است اظهار داشت: بیش از 11 هزار دانش‌آموز در استان لرستان تحت پوشش کمیته امداد است.جاسم محمدی فارسانی افزود: هشت هزار دانشجو و فارغ‌التحصیل در استان تحت پوشش کمیته امداد است به‌طوری‌که بیش از 700 دانشجو و فارغ‌التحصیل کارشناسی ارشد و دکترا است که به‌عنوان یک سرمایه بزرگ برای کشور تلقی می‌شوند.وی بیان کرد: اگر برنامه‌ریزی از دوران ابتدایی شکل بگیرد و مشارکت‌های مردمی باشد هیچ فرد با استعدادی به خاطر فقر و محرومیت از تحصیل و رسیدن به آرزوها و آرمان‌هایی که در ذهن دارد جا نمی‌ماند.فارسانی در سال 96 در طرح جشن عاطفه‌ها حدود 20 میلیارد ریال جمع‌آوری شد.مدیرکل کمیته امداد استان لرستان گفت: 77درصد رشد کمک‌های مردمی را در استان طی شش‌ماهه اول سال داشته‌ایم که نشان می‌دهد اعتماد مردم و تعامل با سازمان‌ها و دستگاه‌ها می‌تواند در رفع فقر و محرومیت بسیار کارگشا باشد.وی اظهار داشت: هدف اصلی از برگزاری این جشن موضوع فرهنگ‌سازی نوع‌دوستی و نیکوکاری است.فارسانی افزود: کمیته امداد شرایطی را فراهم کرده که بتوانیم از طریق سیستم‌های الکترونیکی به‌عنوان امداد الکترونیکی و یا از طریق تلفن‌های همراه به ساده‌ترین شکل و کمترین زمان بتوانیم کار خیر مردم را جذب و در راستا رفع فقر قدم برداریم./6060/1920/7264            "}