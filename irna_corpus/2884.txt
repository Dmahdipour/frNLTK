{"onTitr":" نماینده ایران در سازمان ملل:    ","titr":" هیلی دستاوردی جز انزوای آمریکا در جهان نداشت","describe":" نیویورک- ایرنا- نماینده دائم ایران در سازمان ملل متحد می گوید نماینده آمریکا در این سازمان فکر می کرد می تواند دستور کار یک سازمان چندجانبه گرا را تغییر دهد اما عملا جز انزوای بیشتر آمریکا دستاوردی نداشت.", "text":"غلامعلی خوشرو روز سه شنبه در گفت وگوی اختصاصی با خبرنگار ایرنا در واکنش به استعفای نیکی هیلی نماینده آمریکا در سازمان ملل متحد و پذیرش آن از سوی رئیس جمهوری آمریکا این مطلب را مطرح کرد.وی افزود: خانم هیلی فردی بود که با دیدگاه یکجانبه گرایی وارد سازمان ملل متحد شد و در همان شروع ورود خود اظهار کرد من کلانتر جدید هستم و تصور می کرد سازمان ملل یک پادگان یا زندان است. نماینده دائم ایران در سازمان ملل متحد ادامه داد: سازمان ملل متحد بر اساس حاکمیت مستقل کشورها تشکیل شده است، اما هیلی می خواست که او این کشورهای مستقل تحت فرمان او حرکت کنند.خوشرو اضافه کرد: او عملا در این کار شکست خورد و با مقاومت جامعه جهانی روبرو شد به گونه ای که در روز پایان کار وی در سازمان ملل متحد، کاملا آمریکا را منزوی کرده است و در مسایل مهمی همچون مساله فلسطین و رژیم صهیونیستی و مساله ایران که اولویت آمریکا بود هم کاملا منزوی شد.وی یادآور شد: هیلی در مورد برجام تلاش کرد تا جامعه جهانی را متقاعد کنند که خروج آمریکا از برجام یک کار قانونی است در حالی که همه کشورهای جهان و حتی دبیرکل سازمان ملل بارها تاکید کردند خروج یکجانبه آمریکا از برجام کاری خلاف مقررات بین المللی است و هیچ کشوری آن را تایید نکرد.نماینده آمریکا در سازمان ملل متحد تاکید کرد: درباره مساله برگزاری نشست سران شورای امنیت سازمان ملل هم دیدیم که آمریکا بزرگترین اشتباه تاریخی خود را مرتکب شد که جلسه ای را ریاست کند، در این جلسه همه کشورها خلاف خواسته آمریکا حرف بزنند و موضع بگیرند و جلسه بدون هیچ نتیجه ای پایان پذیرد.خوشرو با بیان اینکه این نشست 26 سپتامبر شورای امنیت بیش از پیش انزوای آمریکا را به رخ جهانیان کشاند، اظهار کرد: در مورد مساله فلسطین اینها با وجود همه حمایت های یکجانبه ای که از اسرائیل به عمل آوردند، نتوانستند در سازمان ملل متحد هیچ حمایتی از اقدامات خودشان برای اسرائیل کسب کنند.وی تصریح کرد: در این زمینه قطعنامه ای که خانم هیلی به شورای امنیت ارائه کرد فقط یک رای مثبت داشت و آن هم خودش بود. این در تاریخ شورای امنیت خیلی عجیب بود که یک کشور عضو دائم شورای امنیت با یک رای قطعنامه ای ارائه دهد و یک عضو دائم تا این حد انزوای خود را در منظر و دید جهانیان قرار دهد.نماینده ایران در سازمان ملل متحد تاکید کرد: خانم هیلی با دیدگاه یکجانبه گرایی وارد یک سازمان چندجانبه گرا شد و عملا خودش در فرایندهای چندجانبه گرایی ذوب و محو شد. او دستاوردی جز انزوای بیشتر آمریکا نداشت و ورود او با نگاه یک جانبه گرا و خروجش از این مسئولیت با تشدید انزوای آمریکا همراه بود.خوشرو ابراز امیدواری کرد «آمریکا با درس گرفتن از این مساله به سیاست های چندجانبه گرا برگردد و با پرهیز از اقدامات یکجانبه ای که فقط در جهان ماقبل مدرن وجود داشته است، خودش را با جامعه جهانی همراه سازد».وی از دولت آمریکا خواست تا «از تبعیض، فشار و تحریمی که علیه کشورهای دیگر به کار می گیرند، دست بردارد» و افزود: اساسا این سیاست های آمریکا، سیاست های مقابله با جهان است، آمریکا در همه عرصه ها همچون حقوقی، بین المللی، زیست محیطی که خواسته است با خواست جهانی مقابله کند، شکست خورده و بیشتر خود را منزوی کرده است.نماینده ایران در سازمان ملل متحد اضافه کرد: هر کسی هم این سیاست ها را دنبال کند به همین سرنوشت دچار می شود، مشکلی که خانم هیلی داشت این بود که فکر می کرد می تواند دستور کار سازمان ملل را عوض کند، فکر می کرد چون قدرت دارند می توانند جامعه جهانی را به شکلی که خودشان می خواهند اداره کنند، این دیدگاه بسیار خطرناک بود و عملا هم با شکست مواجه شد.خوشرو خاطرنشان کرد : آنها نتوانستند مساله فلسطین را از اولویت ساقط کنند، نتوانستند مساله خروج آمریکا از برجام را قانونی جلوه دهند و نتوانستند خروج آمریکا از مقررات و معاهدات بین المللی را قانونی جلوه دهند. بنابراین روز به روز بر تنهایی آمریکا افزوده شد.وی یادآور شد: خانم هیلی هم یکی از طرفداران پروپا قرص این سیاست ها بود که خوشبختانه هم این سیاست ها به شکست انجامید و هم پایان دوره ماموریت وی با انزوای بیشتر آمریکا همراه شد.نیکی هیلی نماینده آمریکا در سازمان ملل متحد صبح سه شنبه استعفای خود را به رئیس جمهوری آمریکا ارائه داد و دونالد ترامپ هم این استعفا را پذیرفت.اروپام*1429            "}