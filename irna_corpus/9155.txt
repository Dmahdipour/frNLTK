{"onTitr":" با اشاره به خروج واشنگتن از پیمان مودت؛    ","titr":" شرمن: دولت ترامپ هیچ تعهد بین المللی را دوست ندارد","describe":" تهران - ایرنا - معاون وزیر خارجه پیشین آمریکا و عضو تیم مذاکره کننده در برجام با انتقاد از خروج دولت ترامپ از پیمان مودت 1955 با ایران، گفت که این اقدام از دولتی که هیچ تعهد بین المللی را دوست ندارد، عجیب نیست.", "text":"به گزارش بامداد پنجشنبه ایرنا به نقل از شبکه خبری سی ان بی سی، «وندی شرمن» با بیان اینکه چنین اقدامی از دولت ترامپ عجیب نیست، گفت: جان بولتون مشاور امنیت ملی کاخ سفید هیچ پیمان بین المللی را دوست ندارد.شرمن گفت: در سخنرانی ترامپ در مجمع عمومی سازمان ملل در هفته گذشته شنیدیم که او تنها به ملی گرایی و حاکمیت ملی اعتقاد دارد و چندجانبه گرایی چیزی نیست که او دوست داشته باشد.این دیپلمات ارشد دولت باراک اوباما رئیس جمهوری پیشین آمریکا ریشه این رویکرد دولت ترامپ را در مقاله ای از مک مستر مشاور پیشین امنیت ملی ترامپ دانست که در آن صحنه بین الملل را عرصه ملت های رقیب توصیف کرده بود نه جامعه ملل.شرمن همچنین گفت که آنچه ترامپ درک نمی کند این است که کشورهای دیگر هم منافعی دارند.وی با انتقاد از خروج دولت ترامپ از پیمان مودت با ایران گفت: آمریکا مکانیسمی را از دست داد که خود پیشتر از آن استفاده کرده بود.اشاره شرمن به شکایت آمریکا از ایران در سال 1359 به دیوان بین المللی دادگستری با استناد به همین پیمان در موضوع تسخیر لانه جاسوسی بود.شرمن تاکید کرد که دولت ترامپ از فرصت کنونی تنها برای دمیدن در آتش تلاشهایش علیه ایران استفاده می کند.وی همچنین با اشاره به دومین پیمان بین المللی که دولت ترامپ در همان روز از آن خارج شد، تاکید کرد که خروج از پروتکل الحاق کنوانسیون 1961 وین درباره روابط دیپلماتیک، دیپلمات های آمریکا را نیز به خطر می اندازد.ساعاتی پس از اعلام خروج واشنگتن از پیمان مودت، بولتون نیز در کنفرانسی خبری پیرامون شکایت فلسطین علیه آمریکا برای خارج کردن سفارت این کشور از قدس، اعلام کرد که کشورش به دستور دونالد ترامپ از پروتکل الحاقی به کنوانسیون وین هم خارج می شود.فلسطین روز شنبه در شکایتی به دیوان لاهه با استناد به کنوانسیون سال 1961 وین، خواستار خروج دیپلمات های آمریکا از قدس به عنوان پایتخت فلسطین شد.این کنوانسیون مقرر می دارد که هر کشور ملزم به قراردادن سفارت خود در خاک کشور میزبان است؛ این در حالی است که رژیم صهیونیستی قدس را از طریق نظامی اشغال کرده و مدعی حاکمیت بر آن است و آمریکا باید دیپلمات های خود را از این شهر خارج کند.به گزارش ایرنا، قضات دیوان لاهه روز چهارشنبه به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی،بشردوستانه و هوایی آمریکا علیه ایران دادند.قضات دیوان بین المللی کیفری لاهه در قرائت رای خود اعلام کردند، دیوان دریافته است که برخی از تحریم های ضد ایرانی آمریکا مرتبط با برخی از حقوق و تعهدات طرفین در معاهده مودت است. آنان افزودند: دیوان دریافته که تحریم های آمریکا خسارت اقتصادی به ایران به خصوص در صنعت هوانوردی وارد کرده و به دلیل تحریم ها تهیه غذا و دارو دشوار تر شده و بانک ها مشغول خارج کردن دارایی خود از کسب و کارهای ایران هستند.شبد**9416**1379            "}