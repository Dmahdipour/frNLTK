{"onTitr":" استاد دانشگاه:    ","titr":" برخی پزشکان فقط نسخه می نویسند","describe":" تهران- ایرنا- استاد حوزه و دانشگاه گفت: برخی پزشکان فقط برای بیماران نسخه می نویسند و احساس مسئولیت در مقابل آنان ندارند درحالی که باید با گشاده رویی وضعیت بیماران را جویا شوند.", "text":"به گزارش خبرنگار اجتماعی ایرنا حجت الاسلام سید مصطفی محقق داماد روز شنبه در پنجمین همایش علمی کاربردی حقوقی دانشگاه های علوم پزشکی در مرکز همایش های رازی دانشگاه علوم پزشکی ایران اظهار داشت: مردم از پزشکان خرسند هستند و از اینکه متخصصان ارزشمندی در کشور به خدمت مشغول هستند، افتخار می کنند ولی برخی معتقدند اگر در معالجه ای به مردم ظلم شد، صدایشان به جایی نمی رسد.استاد حوزه و دانشگاه گفت: مردم در مراجعه به مراکز پزشکی و بیمارستان ها انتظار دارند علاوه بر مداوا با چهره مهربان پزشکان روبرو شوند. مردم می دانند صف های بیمارستان ها طولانی است و مشکلات بسیاری وجود دارد ولی از این مساله انتقاد دارند که پزشکان چهره مهربان ندارند. در واقع انتظار چهره خشن از آنان ندارند همچنان که از قاضی و روحانی هم انتظار چهره مهربان دارند.محقق داماد افزود: مدیران حقوقی دانشگاه های پزشکی بر قوانین مسلط باشند و با تفسیر و رویه های قضایی آشنا شوند. مسئولیت اداره های حقوقی از بسیاری ادارات دیگر سنگین تر است چون با حقوق پزشک و استاد پزشکی دانشگاه از یک طرف و حقوق بیماران از طرف دیگر سر و کار دارند.وی اضافه کرد: تشخیص حق میان بیمار و پزشک بسیار سخت است. مردم نیاز به مشاور حقوقی دارند ولی پزشکان نیز باید مشاور حقوقی داشته باشند.اجتمام*1003*1834            "}