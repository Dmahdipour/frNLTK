{"onTitr":"","titr":" فرماندار پردیس: رضایت مندی مردم برای ما بسیار مهم است","describe":" تهران – ایرنا -  فرماندار شهرستان پردیس با  تاکید بر اصل تکریم ارباب رجوع در بحث حقوق شهروندی گفت: رضایت مندی مردم در این شهرستان برای ما بسیار مهم است", "text":"به گزارش ایرنا، نخستین جلسه شورای اداری فرماندار جدید پردیس با حضور سید فرید موسوی و فاطمه سعیدی نمایندگان مجلس امروز در محل فرمانداری با حضور روسای ادارات شهرستان پردیس برگزار شد.امام جمعه شهرستان پردیس ضمن خیر مقدم به فرماندار جدید اظهارداشت: اولویت مهم مسئولان پردیس خدمت رسانی به مردم این شهرستان باشد، وظایف خود را به خوبی انجام بدهند و در راه کسب رضای خداوند قدم بردارند. وی افزود: در شرایط امروز کشور نیازمند تعامل، وحدت، همکاری و مشورت هستیم، نظام مقدس جمهوری اسلامی به برکت خون شهدا و صبر و استقامت ملت در طی 40 سال گذشته در برابر فشارها و تحریم‌ها ایستادگی کرده است. فرماندار پردیس در این جلسه ضمن تبریک هفته نیروی انتظامی گفت: مجمع نمایندگان حوزه انتخابیه ظرفیت بزرگی از نظر نظارتی و تعامل و همدلی برای شهرستان پردیس است و مانند گذشته از زحمات و حمایت آنها استفاده می کنیم. امیر اله حقیقی ضمن تقدیر از زحمات فرماندار پیشین اظهار داشت: فرماندار پیشین کارهای زیادی برای شهر جدید پردیس انجام دادند، حل برخی از مشکلات موجود نیازمند حمایت و کمک نمایندگان شهرستان است. وی در ادامه افزود: شهرستان پردیس که در نزدیکی تهران واقع شده و به عنوان سر ریز جمعیت تهران طی سال‌های آینده دومین شهر شهرستان از نظر جمعیت خواهد بود و تامین زیرساخت ها توسط دستگاه‌های متولی باید دراولویت قرار گیرد. فرماندار پردیس با اشاره به مشکلات شهرستان خاطر نشان کرد: مسکن مهر، تامین آب شرب سالم، حمل و نقل عمومی در فازهای جدید، بهداشت و درمان، احداث مراکز فرهنگی و ورزشی متناسب با جمعیت ، تاسیس ندامتگاه، تاسیس پزشکی قانونی، رفع مشکل محدودیت پروژه‎های عمرانی، کشاورزی، دامداری با اداره محیط زیست، تاسیس کمپ ماده 16، ایجاد پایش تصویری در شهر پردیس، مشکلات اصلی ما در این شهرستان هستند. حقیقی عنوان کرد: رتبه بندی شهرستان پردیس بر اساس نظر سازمان مدیریت کشور در رده سوم قرار گرفته است، از نمایندگان مجلس می خواهیم برای ارتقای رتبه این شهرستان از ما حمایت کنند تا با ارتقای این رتبه امکانات و تسهیلات بیشتری برای شهروندان دریافت کنیم.  وی با تاکید بر اصل تکریم ارباب رجوع در بحث حقوق شهروندی اظهار داشت: رضایت مندی مردم در این شهرستان برای ما اصل است و بی توجهی به مردم را از هیچ اداره‌ای نمی پذیریم، مسولین ادارات در جهت حل مشکلات مردم اهتمام جدی داشت باشند و در زمان غیبت خود جانشین تعیین کنند تا مردم در ادارات سرگردان نشوند و استقرار میز خدمت در ادارات و تسریع در پاسخگویی به خانواده معزز شهدا و جانبازان را در اولویت کاری خود قرار بدهند.تهرام/9441//1348            "}