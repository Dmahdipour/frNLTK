{"onTitr":" فرماندار هریس:    ","titr":" اقتصاد مقاومتی موجب برون رفت از بحران های اقتصادی می شود","describe":" تبریز - ایرنا - فرماندار هریس بیکاری و مسایل اقتصادی را منشا بسیاری از آسیب های اجتماعی خواند و گفت: اقتصاد مقاومتی موجب برون رفت از بحران های اقتصادی موجود در جامعه می شود.", "text":"به گزارش ایرنا، علی محمودی روز پنجشنبه در جلسه اقتصاد مقاومتی و سرمایه گذاری شهرستان هریس با تاکید بر لزوم برگزاری دوره های آموزش فنی و حرفه ای و تربیت نیروی ماهر، از اجرا نشدن طرح آمایش سرزمین و ایجاد کانال تبادل اطلاعات بین بخشی انتقاد کرد.وی با  اشاره به اینکه برخی از واحدهای تولیدی و صنعتی هریس از مشوق های مالیاتی نتوانسته اند استفاده کنند، افزود: علت این امر عدم اطلاع رسانی مناسب بوده و از مسوولان ذی ربط انتظار می رود در خصوص این موارد واحدها را مطلع کنند.فرماندار هریس با تاکید بر اینکه تولیدکنندگان و کارآفرینان، افسران خط مقدم جنگ اقتصادی به حساب می آیند، اظهار داشت: دستگاه های خدمات رسان و بانک های عامل این شهرستان با تولیدکنندگان مدارا کنند.وی یادآوری کرد: با پرداخت نشدن پول قبوض آب و برق نباید خدمات را قطع و باعث تعطیلی واحدهای تولیدی شد.فرماندار هریس از اداره فنی و حرفه ای این شهرستان و مرکز کاریابی خواست تا در زمینه آموزش افراد ماهر و فنی مرتبط با نیاز کارخانجات و برگزاری دوره های آموزشی اقدام کنند، زیرا به گفته وی استفاده از این افراد باعث کاهش هزینه های مازاد و کمک به کاهش قیمت تمام شده کالای تولیدی می شود.محمودی در زمینه استفاده از انرژی های نو از روسای ادارات مخابرات، آب و فاضلاب شهری و روستایی و جهاد کشاورزی خواست در استفاده از پنل های خورشیدی در برق رسانی به پمپ های آب و تاسیسات فنی کشاورزی و مخابراتی به کشاوزران و روستاییان کمک کنند.وی از اداره پست نیز خواست نسبت به ارسال محموله های تولیدی پنل های خورشیدی در این شهرستان نهایت همکاری را با تولیدکنندگان انجام دهد.شهرستان هریس با حدود 70 هزار نفر جمعیت در 70 کیلومتری تبریز، مرکز آذربایجان شرقی قرار دارد. 7227/8023/518            "}