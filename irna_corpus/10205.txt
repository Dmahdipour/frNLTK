{"onTitr":"","titr":" 59 عامل سنگپرانی به کامیونها در خراسان رضوی دستگیر شدند","describe":" مشهد- ایرنا- سرپرست فرماندهی انتظامی خراسان رضوی گفت: 59 عامل سنگپرانی و ایجاد مزاحمت برای  کامیونها در جاده های این استان دستگیر و برای رسیدگی قضایی به جرم آنها پرونده تشکیل شده است.", "text":"سرهنگ ابراهیم قربانزاده روز چهارشنبه در حاشیه نمایشگاه مواد مخدر در مشهد در جمع خبرنگاران افزود: تعدادی از دلالان بازار ارز نیز تاکنون در خراسان رضوی دستگیر شده اند.وی همچنین گفت: از ابتدای امسال تاکنون در عملیات مختلف پلیس مبارزه با مواد مخدر 19 تن مواد در سطح خراسان رضوی کشف و ضبط شده که نسبت به مدت مشابه پارسال 30 درصد بیشتر است. سرپرست فرماندهی انتظامی خراسان رضوی افزود: کشف سه تن و 180 کیلوگرم تریاک از یک دستگاه تانکر حمل گاز، 858 کیلوگرم تریاک از یک دستگاه پژو سواری، 447 کیلوگرم حشیش از یک دستگاه خودرو 405 و کشف هزار کیلوگرم تریاک در درگیری مسلحانه از مهمترین این رشته عملیات است.وی ادامه داد: خراسان رضوی بخاطر مرز طولانی مشترک با افغانستان که بزرگترین مرکز تولید مواد مخدر جهان است اقدامات بازدارنده خوبی در سطح مرزها اجرا کرده و کمترین ورود مواد از مرزها را داریم. بیش از 90 درصد کشفیات از محموله های سایر استانها به خراسان رضوی صورت می گیرد و حدود 10 درصد قاچاق مواد مخدر نیز در قالب مسافران و یا خودروهای ورودی به کشور با جاسازی سخت و پیچیده ای وارد این استان می شود.سرهنگ قربانزاده گفت: در مجموع ظرف یک سال اخیر 30 تن مواد مخدر در خراسان رضوی کشف شده است. در موضوع انهدام باندهای قاچاق نیز 14 درصد نسبت به مدت مشابه افزایش رخ داده است. وی افزود: پاکسازی اطراف مدارس از وجود خرده فروشان و معتادان متجاهر نیز به صورت جدی در دستور پلیس کار است و برخورد با قاچاقچیان و مبارزه با مواد مخدر در داخل و خارج از مرزها با جدیت دنبال می شود.7505/1858            "}