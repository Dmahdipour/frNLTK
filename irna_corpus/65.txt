اخبار داخلی*********** تهران- ایرنا- رئیس کل بانک مرکزی با اشاره به تاکیدات رهبر معظم انقلاب برای حل 5 مشکل کلیدی اقتصاد، گفت: همراهی اعضای دولت در پیشبرد سیاست های بانک مرکزی و پشتیبانی دو قوه دیگر، شرط اساسی عبور از مشکلات است.* تهران- ایرنا- قائم مقام وزیر امورخارجه کشورمان با تاکید بر ایستادگی ایران مقابل تحریم های جدید دولت ترامپ، از شکل گیری تدریجی اراده جهانی برای بی نتیجه ساختن تحریم ها خبر داد.* نیویورک- ایرنا- نماینده ایران در کمیته نخست مجمع عمومی سازمان ملل متحد در جدالی دیپلماتیک با همتایان آمریکایی و سعودی خود گفت که عربستان پادشاهی ترور است که حتی روزنامه نگاران هم از اقدام های تروریستی آن در امان نیستند.* بیرجند- ایرنا- رئیس نهاد نمایندگی مقام معظم رهبری در دانشگاه ها گفت: دشمن به دنبال نابود کردن نقاط قوت ماست و هجمه دشمن و تمرکز آنها بر ناامید کردن جامعه است.* بیرجند- ایرنا- وزیر علوم، تحقیقات و فناوری گفت: ساماندهی آموزش عالی در برنامه ها و وظایف وزارت علوم قرار دارد و از این رو توسعه و تقویت مراکز علمی کوچک در برنامه قرار گرفته است.اخبار خارجی*********** کوالالامپور- ایرنا- منابع خبری گزارش دادند: برخی مسئولان ارشد مالی کشورهای اروپایی در حاشیه نشست سالانه صندوق بین المللی پول و بانک جهانی در بالی اندونزی درحال رایزنی و بررسی وضعیت تحریم های آمریکا علیه ایران هستند.* نیویورک- ایرنا- مجمع عمومی سازمان ملل متحد در نشست روز جمعه خود درباره اعضای شورای حقوق بشر این سازمان رای گیری کردند که در اقدامی مضحکانه یک رای برای آمریکای خارج شده از این شورا به ثبت رسید.* آنکارا- ایرنا- رجب طیب اردوغان رئیس جمهوری ترکیه گفت که ارتش کشورش به زودی به شرق فرات در خاک سوریه حمله و لانه تروریست ها را در آنجا نابود خواهد کرد.* تهران- ایرنا- تهدید سناتورهای آمریکایی به توقف فروش سلاح به عربستان به دلیل وضعیت نامعلوم روزنامه نگار سعودی، نگرانی شرکت های تسلیحاتی آمریکا را به همراه داشته است.* تهران- ایرنا- وزیر جنگ رژیم صهیونیستی از ورود سوخت به نوار غزه از طریق گذرگاه «کرم ابوسالم» به بهانه ادامه راهپیمایی های بازگشت و درگیری با ارتش این رژیم جلوگیری کرد.* نجف اشرف- ایرنا- جمعی از شیوخ عشایر استان دیوانیه عراق با اعلام آمادگی کامل خود را برای پذیرایی از زائران ایرانی در ایام زیارت اربعین اعلام کردند چشم به راه برادران ایرانی خود هستند.* رم- ایرنا- یک نشریه ایتالیایی با اشاره به قتل &#39;جمال خاشقچی&#39; روزنامه نگار منتقد عربستانی در داخل کنسولگری ریاض در استانبول از سکوت رسانه های این کشور در رابطه با جنایات بی رحمانه رژیم عربستان انتقاد کرد.* مسکو- ایرنا- وزارت انرژی روسیه اعلام کرد که از سال 2019 به صورت آزمایشی به ایران برق صادر خواهد کرد.* مسکو- ایرنا- وزیر امور خارجه روسیه با بیان اینکه آمریکا می خواهد در سوریه محدوده ای شبیه به کشوری جدید ایجاد کند، افزود: بعید نیست که آنها بازی خطرناک دیگری با عنوان کردستان بزرگ را پیش ببرند.* تهران- ایرنا- مجلس سنای آمریکا دو طرح تحریم علیه حزب الله لبنان و افراد و نهادهای خارجی وابسته یا حامی آن را تصویب کرد.* مسکو- ایرنا- سفارت جمهوری اسلامی ایران در روسیه اعلام کرد: مقامات دو کشور در ششمین نشست مشترک کنسولی، در خصوص گشایش کنسولگری های جدید تبادل نظر خواهند کرد.* باکو- ایرنا- مسئولان گمرک جمهوری اسلامی ایران و جمهوری آذربایجان راهکارهای تردد سریعتر وسایل نقلیه و مسافران از گذرگاه های مرزی دو کشور را بررسی کردند.* تهران- ایرنا- شرکت فیسبوک اعلام کرد که در عملیات هک دو هفته گذشته که 50 میلیون کاربر این شبکه اجتماعی را هدف گرفت، اطلاعات 29 میلیون کاربر به سرقت رفته است.* آنکارا- ایرنا- آندرو برونسون کشیش آمریکایی که به اتهام جاسوسی و همکاری با گروه های تروریستی در ترکیه بازداشت شده بود، عصر امروز آزاد شد و به زودی به کشورش باز می گردد.* تهران- ایرنا- رئیس جمهوری فرانسه در نخستین واکنش به ناپدید شدن جمال خاشقچی روزنامه نگار منتقد سعودی این موضوع را پدیده ای بسیار خطرناک عنوان کرد.شبد**1953**1379
      
      