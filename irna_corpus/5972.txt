{"onTitr":" بعد از 80 سال دوری از وطن ؛    ","titr":" نقش برجسته هخامنشی رونمایی شد","describe":" تهران- ایرنا- نقش برجسته هخامنشی که قرار بود در حراجی نیویورک به قیمت 2.5 میلیون دلار به فروش برسد و با پیگیری های حقوقی فراوان به کشور بازگردانده شد، امروز در آیینی رونمایی شد.", "text":"به گزارش خبرنگار فرهنگی ایرنا، معاون رئیس جمهوری و رئیس سازمان میراث فرهنگی، صنایع دستی و گردشگری روز یکشنبه در آیین رونمایی از این اثر ارزشمند تاریخی، گفت: به ملت فرهنگ دوست ایران تبریک می گویم که یک قطعه مهم تاریخی بعد از 80 سال به وطن برگشته و موجبات شادی مردم را فراهم کرده است. علی‌اصغر مونسان افزود: ما در سال 2017، پنج روز قبل از یک حراج که قرار بر فروش نقش برجسته هخامنشی بود، متوجه شدیم که این شیی قرار است در حراجی شهر نیویورک به فروش برسد، بلافاصله با هماهنگی وزارت امور خارجه و دفترمان در سازمان ملل موفق شدیم مانع از حراج این قطعه ارزشمند تاریخی شویم. وی ادامه داد: همه تلاشمان را برای اثبات مالکیت ایران بر این قطعه انجام داده و اسناد را به دادگاه ارائه کردیم و موفق شدیم در 2018 حکم دادگاه عالی نیویورک را مبنی بر مالکیت ایران بر این شیی تاریخی و برگشت آن به کشور بگیریم و خوشبختانه در سفر رئیس جمهوری به نیویورک این قطعه که به نماینده ایران در نیویورک تحویل شده بود، توسط دکتر روحانی به کشور برگشت. مونسان افزود: این قطعه در حراج نیویورک با قیمت پایه 1.2 میلیون دلار ارائه شده بود و پیش بینی می شد بیش از دو میلیون دلار به فروش برسد که خوشبختانه مانع آن شدیم و برنامه این است که پس از نمایش چند روزه آن در موزه ملی ایران، مردم در شهرهای مختلف این قطعه را از نزدیک بازدید کنند و نهایتا این سرباز دور از وطن 80 ساله از همان محلی که جدا شده در تخت جمشید نصب خواهد شد. وی افزود: قطعات تاریخی دیگری هست که به دنبال بازگشت آنها به کشور هستیم و با همکاری دفتر حقوقی نهاد ریاست جمهوری با وزارت خارجه پیگیر آنها خواهیم شد. به گزارش ایرنا، نقش برجسته سردیس هخامنشی (سر سرباز هخامنشی) حدود 80 سال پیش به صورت غیر قانونی از ایران خارج شده بود که چندی پیش با رایزنی های بین المللی و نیز پیگیری های حقوقی، ایران موفق شد این نقش برجسته ارزشمند را از دادستانی نیویورک تحویل بگیرد.این اثر 90 سال پیش در ایران کشف شد و چند سال بعد از ایران خارج شد و از کانادا و آمریکا سر در آورد.سردیس سرباز هخامنشی در سال 1933 میلادی به دست باستان شناسان موسسه شرق شناسی دانشگاه شیکاگو کشف شد و در سال 1936 به سرقت رفت.این اثر، از سال 1951 تا 2011 در کانادا بود و پس از چند بار دست به دست شدن در پاییز 2017 برای حراج از کانادا به نیویورک رسید.پس از انتقال این اثر به حراجی نیویورک، شواهدی از دزدی این اثر به پلیس و دادستانی گزارش شد و دادستانی نیز با اذعان به مسروقه بودن آن دستور توقیف داد.جمهوری اسلامی ایران در اکتبر 2017 با ارائه مدارک مالکیت، استرداد این اثر تاریخی را از دادگاه نیویورک درخواست کرد.بازرسان این پرونده اعلام کرده‌اند این نقش‌ سنگی که یک میلیون و 200 هزار دلار ارزش دارد و در اختیار 2 فرد ساکن لندن بود.دادگاه در یازدهم جولای 2018 رای نهایی خود را برای استرداد اثر به ایران اعلام کرد و سرانجام در چهارم سپتامبر (سیزدهم شهریور 97) تحویل نمایندگی ایران در سازمان ملل متحد شد.سردیس سرباز هخامنشی که به صورت غیرقانونی از ایران خارج شده بود، از دادستانی نیویورک تحویل گرفته شد و با بازگشت رییس جمهوری اسلامی ایران از هفتاد و سومین مجمع عمومی سازمان ملل متحد در نیویورک این اثر را به میهن بازگردانده شد.فراهنگ**1085**3079** 1055            "}