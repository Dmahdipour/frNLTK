به گزارش خبرنگار ایرنا، در رای گیری انجام شده 18 عضو این شورا برای سه سال برگزیده شدند که از ابتدای ژانویه 2019 آغاز به کار می کنند.از مجموع 193 عضو سازمان ملل متحد، برای انتخاب پنج کرسی گروه آفریقا، 192 نماینده حاضر رای دادند که بورکینافاسو 183 رای، توگو 181 رای، کامرون 176 رای، سومالی 170 رای و اریتره 160 رای را به دست آوردند.در گروه آسیا-پاسفیک هم برای پنج کرسی رای گیری شد که از مجموع 193 کشور، 192 نماینده رای دادند که هند 188 رای، فیجی 187، بنگلادش 178، بحرین 165 و فیلیپین 165 رای را از آن خود کردند.بلغارستان با 180 رای و جمهوری چک هم با 178 دو کرسی گروه شرق اروپا را از 188 رای ماخوذه از آن خود کردند.در گروه آمریکای لاتین برای سه کرسی رای گیری شد که از مجموع 189 رای ماخوذه، باهاما 180 رای، اروگوئه 177 رای و آرژانتین 172 رای را کسب کردند.اما در گروه غرب اروپا و دیگر کشورها برای سه کرسی رای گیری شد اما رای چهار کشور خوانده شد به گونه ای که از 189 رای ماخوذه، ایتالیا 180 رای، اتریش 171 رای، دانمارک 167 رای را به دست آوردند و تک رای آمریکا هم خوانده شد. این در حالی است که آمریکا در ماه های گذشته در حمایت از رژیم صهیونیستی از شورای حقوق بشر خارج و ایسلند جایگزین آن کشور شد.از آنجایی که رای گیری مخفی بود و مشخص نیست تک رای آمریکا را کدام عضو سازمان ملل به صندوق انداخته است اما شمارش و قرائت آن در صحن مجمع عمومی سازمان ملل متحد جز استهزا یا تحقیر آمریکا نتیجه دیگری نداشت.بر اساس رای گیری به عمل آمده، آرژانتین، اتریش، باهاما، بحرین، بنگلادش، بلغارستان، بورکینافاسو، کامرون، جمهوری چک، دانمارک، اریتره، فیجی، هند، ایتالیا، فیلیپین، سومالی، توگو و اروگوئه، 18 کشوری هستند که در سه سال آینده کرسی شورای حقوق بشر سازمان ملل متحد را در اختیار خواهند داشت.اروپام*1429
      
      