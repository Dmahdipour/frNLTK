{"onTitr":"","titr":" همکاری صربستان و ناتو برای ثبات و صلح پایدار منطقه","describe":" بلگراد-ایرنا- صربستان به رغم پیگیری سیاست بی طرفی در دست یابی به تاکتیک های جدید دفاعی و همچنین بالا بردن ضریب صلح، ثبات و امنیت در منطقه بالکان غربی به ویژه در کوزوو اکنون همکاری های خود را با ناتو افزایش داده است.", "text":"به گزارش روز سه شنبه ایرنا: صربستان در این چارچوب بیشترین همکاری و همچنین تمرین های نظامی را با کشورهای عضو ناتو دارد و همین امر علاوه بر بالا بردن سطح توانایی، تاکتیکی و تضمین امنیت، موجب شده که کشورهای بزرگ ناتو در صربستان در حوزه های مختلف اقتصادی سرمایه گذاری بیشتری انجام دهند.در چارچوب همکاری و رزمایش صربستان با ناتو را می توان به رزمایش بین المللی هدایت پیامدهای ناشی از شرایط اضطراری تحت عنوان «صربستان 2018 » که از روز دوشنبه (8 اکتبر /16 مهرماه) در شهرهای مختلف این کشور آغاز شده و تا (11 اکتبر / 19 مهر) ادامه خواهد داشت، اشاره کرد.مردم صربستان به دلیل بمباران این کشور در چارچوب یوگسلاوی سابق در سال 1999 میلادی از سوی ناتو، خاطره خوبی از این سازمان نظامی ندارند و دلیل پیگیری سیاست بیطرفی صربستان عمدتا به این دلیل است.همکاری، رزمایش و نزدیکی صربستان با ناتو را به رغم مطالبی که ذکر آن رفت می توان بیشتر به خاطر کوزوو دانست، زیرا که از نیمه دوم سال 1999 میلادی پس از درگیری های مسلحانه میان آلبانیایی تباران و ارتش صربستان، نیروهای ناتو تحت عنوان 'کی فور' برای برقراری صلح و ثبات در کوزوو مستقر شدند. صرب ها که اکثرا در منطقه 'کوزووسکا میترویتسا' در شمال کوزوو سکونت دارند، اکنون در مقابل آلبانیایی تباران که در سال 2008 از صربستان اعلام استقلال کردند، در اقلیت هستند.صربستان تنها نیروهای بین المللی موسوم به کی فور در کوزوو را حافظ تامین امنیت این منطقه و صرب ها می داند و به همین دلیل بلگراد همکاری با ناتو را اولویت نخست خود تلقی می کند.از طرف دیگر باید به اهمیت راهبردی منطقه بالکان که بین آسیا و اروپا قرار دارد اشاره کرد و چنین موقعیت جغرافیایی- سیاسی برای قدرت های بزرگ چه به لحاظ سیاسی و اقتصادی بسیار مهم است.صربستان، کوزوو را استان جنوبی خود می داند و آن را به عنوان کشوری مستقل به رسمیت نمی شناسد. روسیه و چین به عنوان دو عضو دائم شورای امنیت سازمان ملل از این موضع صربستان حمایت می کنند.روسیه افزون براینکه حامی بزرگ صربستان در مساله کوزوو درمجامع بین المللی است، یکی از تامین کننده های عمده تسلیحات ارتش صربستان به شمار می رود. پس از فروپاشی یوگسلاوی و تشکیل 6 کشور مستقل (صربستان، کرواسی، بوسنی و هرزگوین، اسلوونی، مقدونیه و مونته نگرو) راه برای پیوستن این کشورها در ناتو و اتحادیه اروپا هموار گردید.اسلوونی و کرواسی از جمهوری های برآمده یوگسلاوی سابق، اکنون دو عضو ناتو و اتحادیه اروپا هستند و مونته نگرو که اخیرا به ناتو ملحق شده، در انتظار ورود به اتحادیه اروپا است. همچنین باید اشاره کرد که اکنون راه برای پیوستن مقدونیه به ناتو نیز در حال هموار شدن است.از طرف دیگر نباید این موضوع را نادیده گرفت که کشورهای این منطقه به طور سنتی با روسیه به دلایلی چند از جمله مذهبی گرایش خاصی دارند و در این میان می بینیم که صربستان تسلیحات نظامی خود را عمدتا از فدراسیون روسیه تامین می کند و علاوه بر همکاری نزدیک نظامی دارای روابط سیاسی و اقتصادی بسیار خوب با این کشور است.کمک 2 میلیون یورویی فدراسیون روسیه به صربستان برای آموزش خلبانان میگ 29 و همچنین اهدای 6 میگ 29 به این کشور را می توان از جمله همکاری های نظامی مسکو و بلگراد برشمرد.به عقیده کارشناسان، صربستان با اتخاذ سیاست بی طرفی به عضویت پیمان نظامی آتلانتیک شمالی (ناتو) &#39;نه&#39; می گوید و همچنین به صف کشورهایی که روسیه را مورد تحریم قرار دادند، ملحق نمی شود.صربستان در مورد پیوستن به کشورهای غربی تحریم کننده روسیه زیر فشارهای سیاسی قرار دارد اما بلگراد با توجه به روابط سنتی و همچنین مذهبی که با مسکو دارد، اعلام کرده است تحت هیچ شرایطی حاضر به تحریم این کشور نیست.صربستان هرچند براساس قانون اساسی خود سیاست بی طرفی برگزیده اما با اعضای ناتو در چارچوب طرح «مشارکت برای دوستی» همکاری و تمرین نظامی مشترک دارد. ارتش صربستان با نیروهای ناتو، رزمایش های مشترک بیشتری برگزار می کند تا با ارتش روسیه.صربستان از سال 2006 به این سو درچارچوب پیگیری سیاست بی طرفی، در بیش از 150 رزمایش مشترک با کشورهای عضو ناتو و در 6 سال اخیر در 14 تمرین نظامی با روسیه شرکت داشته است.بلگراد اعلام کرده است که با کشورهای زیادی رزمایش مشترک برگزار می کند. ارتش صربستان به شکل خوبی از اهرم های کنونی مشارکت با ناتو به لحاظ تمرینات نظامی و آموزشی، استفاده می کند. صربستان همچنین آمریکا را بزرگترین متحد خود در جهان می داند و با نیروهای ناتو در چارچوب طرح (مشارک برای دوستی) همکاری و با ناتو و فدراسیون روسیه رزمایش برگزار می کند. صربستان از لحاظ جغرافیایی در شبه جزیره بالکان و در ناحیه جنوب شرقی اروپا قرار دارد و در واقع آسیا و اروپا را به هم ارتباط می دهد. جمعیت صربستان براساس سرشماری نفوس در سال 2011 بالغ بر 7 میلیون و 565 هزار و 761 نفر است. مساحت آن 88 هزار و 407 کیلومتر مربع می باشد. اروپام**436**2040            "}