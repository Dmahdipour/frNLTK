{"onTitr":"","titr":" سرمربی تیم مس کرمان: تغییر تاکتیک دادیم و بازی را بردیم","describe":" شیراز-ایرنا- سرمربی تیم مس کرمان گفت: بازی سختی برابر تیم قشقایی شیراز داشتیم اما در نیمه دوم تغییر تاکتیک دادیم و بازی را بردیم.", "text":"به گزارش ایرنا نادر دست نشان، چهارشنبه پس از پیروزی تیمش افزود: هفته گذشته بازی سنگینی در جام حذفی مقابل تیم نود ارومیه داشتیم و فشار زیادی روی بازیکنان ما آمد که همین امر موجب شد یک مقدار خستگی در بازیکنان ما برای این بازی به وجود آید.وی ادامه داد: در نیمه نخست، مقابل تیم قشقایی شیراز بازی خوبی انجام دادیم، در نیمه دوم هم با تغییر تاکتیک توانستیم پیروز شویم و در این بازی همه بازیکنان ما خوب کار کردند که از آنها سپاسگزارم.دست نشان اظهار داشت: این بُرد را مدیون هواداران که تیم خود را در شیراز همراهی کردند، هستیم و حمایت آنها باعث شد با دست پُر شیراز را ترک کنیم.وی بیان کرد: بازیکنان ما باید قدر خود را بیشتر بدانند و صدر جدول را در ادامه بازی ها از دست ندهند.او همچنین گفت: به مسئولان اداره کل ورزش و جوانان فارس به دلیل ساخت چنین ورزشگاه (پارس) زیبایی تبریک می گویم.دیدار تیم های قشقایی شیراز و مس کرمان از هفته ششم رقابت های فوتبال دسته یک کشور، عصر چهارشنبه با نتیجه یک بر صفر به سود مس کرمان پایان یافت و این تیم به رده دوم جدول رفت.در پایان هفته ششم، تیم گل گهر سیرجان با 13امتیاز در صدر جدول قرار گرفت، تیم مس کرمان هم با همین تعداد امتیاز و تفاضل گل کمتر در جای دوم ایستاد و آلومینیوم اراک هم با 11 امتیاز سوم است.همچنین تیم قشقایی شیراز با 10 امتیاز در رده ششم و تیم فجر شهید سپاسی این شهر هم با پنج امتیاز سیزدهم است.در رقابت های فوتبال دسته یک کشور 16 تیم حضور دارند و به صورت دوره ای با هم بازی می کنند.7368 /6118            "}