{"onTitr":"","titr":" نیمی از مردم چین در تعطیلات روز ملی به سفر رفتند","describe":" پکن- ایرنا- طبق آمار پژوهشگاه گردشگری چین در تعطیلات روز ملی امسال که 7 روز به طول کشید 726 میلیون نفر برابر نیمی از جمعیت این کشور به مسافرت رفتند.", "text":"به گزارش ایرنا پژوهشگاه گردشگری چین روز دوشنبه در گزارشی اعلام کرد این تعداد مسافرت نسبت به تعطیلات روز ملی سال گذشته 9.43 درصد رشد داشته است.بر اساس این آمار درآمد گردشگری در این مدت در مقایسه با دوره مشابه سال قبل با رشد 9.04 درصد به 599 میلیارد و 80 میلیون یوان (هر دلار آمریکا 6.7 یوان) رسید.تعطیلات روز ملی چین یکی از مهمترین تعطیلات این کشور به حساب می آید.گردش شهری، گردشگری سرخ یا انقلابی که به بازدید از یادمان ها و مکان های حزبی می گذرد و گردشگری روستایی از مهمترین سفرهای چینی ها در تعطیلات امسال بود.تعطیلات روز ملی امسال با نخستین عید محصول کشاورزی چین نزدیک بود به این مناسبت مناطق مختلف کشور برنامه ها و فعالیت های گردشگری فرهنگی روستایی نیز برگزار کردند.علاوه بر آن، بسیاری از اماکن دینی و گردشگری چین به درخواست های مربوط به کاهش قیمت بلیط جواب مثبت دادند و در نتیجه 981 مکان دیدنی دولتی به صورت رایگان یا با تخفیف مناسب، پذیرای بازدید گردشگران بودند.**آساق**1904**            "}