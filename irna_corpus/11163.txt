{"onTitr":"","titr":" همکاری های ایران و عمان در زمینه شیلات گسترده تر می شود","describe":" دوحه – ایرنا – همکاری های جمهوری اسلامی ایران و سلطنت عمان در زمینه شیلات با سفر قائم مقام وزارت کشاورزی و شیلات این کشور به تهران گسترده تر می شود.", "text":"به گزارش روز سه شنبه سفارت ایران در مسقط ، در دیدار حجت الاسلام و المسلمین محمدرضا نوری شاهرودی سفیر ایران در مسقط با 'حمد العوفی' قائم مقام وزارت کشاورزی و شیلات عمان ضمن گفت وگو درباره همکاری های دو کشور در زمینه همکاری در زمینه آبزیان مقرر شد مقام عمانی در راس یک هیات از بخش خصوصی این کشور تا پایان سال جاری به ایران سفر کند.این گزارش می افزاید، سفیر ایران در این ملاقات با اشاره به تسهیلات اخیر دو کشور برای تردد اتباع خود ، این اقدام را گام مهمی برای توسعه روابط دو جانبه قلمداد کرد و طرف عمانی نیز آمادگی کشورش را برای توسعه و گسترش همکاری ها به خصوص در حوزه های آبزیان ، صیادی ، سرمایه گذاری مشترک ، فرآوری آبزیان و همچنین علاقه این کشور برای تاسیس کارخانجات مشترک کنسروسازی اعلام نمود.حسن صالحی رییس سازمان شیلات ایران دی ماه سال 1395 به عمان سفر و در دیدار با مقام های این کشور راههای توسعه همکاری های دو کشور را بررسی کرد.وی در این دیدار علاقه مندی کشورمان را نسبت به توسعه همکاری با بخش خصوصی این کشور ، همکاری در زمینه تحقیقات و ارزیابی ذخایر مشترک میان دو کشور اعلام کرد .صالحی همچنین از تمایل شناورهای صیادی ایران برای حضور در بندر صلاله و آمادگی بنادر صیادی چابهار، جاسک و بندرعباس برای همکاری با تجار عمانی در زمینه تجارت آبزیان و حضور سرمایه‌گذاران عمانی در این مکان‌ها برای پرورش آبزیان و تجارت و عمل‌آوری آبزیان خبر داد و از چند بندر صیادی مدرن این کشور بازدید کرد.خاورم**1508**1144            "}