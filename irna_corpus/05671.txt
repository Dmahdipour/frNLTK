{"onTitr":"","titr":" آمار لیگ قهرمانان آسیا در هفته ای گذشت","describe":" تهران - ایرنا - دور رفت مرحله نیمه نهایی لیگ قهرمانان آسیا مملو از لحظات هیجان انگیزی بود که البته به کام دو تیم از چهار تیم راه یافته به این مرحله تمام شد، در این بین نگاهی به آمار و  ارقامی که بازیکنان در این مرحله به ثبت رساندند، خالی از لطف نیست.", "text":"به گزارش ایرنا، تارنمای رسمی کنفدراسیون فوتبال آسیا (ای اف سی) روز یکشنبه نوشت: بازگشت استثنایی کاشیما آنتلرز و تعویض باخت 2 – صفر با پیروزی 3 – 2 در بازی مهیج منطقه شرق آسیا مقابل سوون سامسونگ کره جنوبی به همراه تک گل دقایق پایانی پرسپولیس که نخستین باخت خانگی را برای السد مدعی رقم زد، آمار و ارقام جالبی را از خود برجای گذاشت.13- شجاع خلیل زاده مدافع تیم پرسپولیس با 13 دفع موفق توپ در بازی این تیم مقابل السد در دور رفت مرحله نیمه نهایی لیگ قهرمانان، بار دیگر استحکام خود را در کار دفاعی اثبات کرد.6 - علیرضا بیرانوند سنگربان تیم پرسپولیس به عنوان آخرین خط دفاعی این تیم روز پرکاری را مقابل السد پشت سر گذاشت، او در جریان این بازی 6 مهار موفق داشت و خط حمله زهردار السد را ناکام گذاشت.3- سرجینیو مهاجم تازه وارد کاشیما آنتلرز با به ثمر رساندن گل مقابل سوون سامسونگ آمار گل های خود را در سه بازی به سه گل رساند.91- حسن عبدالکریم مدافع السد با 91 بار لمس توپ، از این حیث در رتبه اول بازیکنان قرار گرفت.35 - دژان دامیانوویچ مهاجم تیم سوون سامسونگ کره جنوبی همچنان به گلزنی ادامه می دهد، بطوری که آمار کلی گل های خود را در بازی مقابل کاشیما به 35 گل رساند.63 - گابی هافبک اسپانیایی تیم السد با 63 پاس صحیح، بیشترین آمار پاس سالم را در باخت مقابل پرسپولیس به نام خود ثبت کرد.5 - جانگ هو ایک بازیکن تیم سوون سامسونگ اگرچه با گل به خودی، موجب بازگشت کاشیما آنتلرز به بازی شد، اما در جریان این دیدار 5 بار توپ حریف را قطع کرد.تیم پرسپولیس که با پیروزی 1 - صفر مقابل السد در دوحه قطر، استثنایی ظاهر شد، فاصله خود را تا نخستین فینال معتبرترین رقابت باشگاهی قاره کهن، به 90 دقیقه کاهش داد؛ آن ها در بازی برگشت روز سه شنبه یکم آبان ماه در ورزشگاه آزادی تهران از نماینده قطر میزبانی خواهند کرد.ورزشی**3991**1584            "}