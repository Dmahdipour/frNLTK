{"onTitr":"","titr":" سانحه رانندگی در گناباد دو مصدوم داشت","describe":" گناباد- ایرنا- مدیر بحران و حوادث پیش بیمارستانی دانشگاه علوم پزشکی گناباد گفت: بر اثر واژگونی یک دستگاه خودروی پژو پارس عصر امروز در این شهرستان دو نفر مصدوم  شدند.", "text":"دکتر امین زمانی عصر چهارشنبه در گفت و گو با خبرنگار ایرنا افزود: بدنبال اعلام این گزارش که در کیلومتر 10 محور روستای گیسور به گناباد به وقوع پیوست دو دستگاه آمبولانس از پایگاههای اورژانس بیمرغ و گیسور به محل اعزام شدند.وی ادامه داد: مصدومان بعد از مراقبتهای اولیه به بیمارستان بهلول گناباد انتقال یافتند.شهرستانهای گناباد و بجستان با  15 پایگاه اورژانس و یک پایگاه اورژانس هوایی  تحت پوشش دانشگاه علوم پزشکی گناباد قرار دارند.روستای گیسور از توابع بخش مرکزی و در 72 کیلومتری گناباد واقع است. گناباد در 287 کیلومتری جنوب مشهد قرار دارد.2095/1858            "}