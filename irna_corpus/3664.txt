{"onTitr":" نتایج یک نظرسنجی:    ","titr":" آمریکایی ها به رسانه های خبری این کشور اعتماد ندارند","describe":" تهران - ایرنا - نتایج نظرسنجی جدید موسسه «سیمونز ریسرچ» نشان داد که 60 درصد مردم آمریکا به رسانه های مطرح خبری این کشور اعتماد ندارند.", "text":"به گزارش روز سه شنبه ایرنا از تارنمای این موسسه پژوهشی، صنعت خبری در آمریکا در بحران است. تنها 40 درصد مخاطبان به رسانه های خبری اعتماد دارند که به هیچ وجه آمار خوبی برای صنعت خبررسانی نیست.بریت بارت نیوز تارنمای خبری راستگرای حامی ترامپ که نقشی کلیدی در پیروزی وی داشت، با 27.4 درصد اعتبار میان مخاطبان در میان 6رسانه ی آخر رده بندی موسسه سیمونز ریسرچ و فاکس نیوز دیگر رسانه حامی ترامپ نیز با کسب امتیازی 44.7 درصدی در جایگاه هفدهم این رده بندی قرار گرفت.براساس نتایج منتشر شده از سوی این موسسه، شبکه «سی ان ان» که خود را به عنوان «قابل اعتمادترین برند خبری» معرفی می کند، با تنها 46.1درصد اعتبار در جایگاه چهاردهم قرار دارد و بی بی سی نیوز، ام اس ان بی سی(47.4 درصد) و بلومبرگ (46.3 درصد) به مراتب توفیق بیشتری در کسب اعتماد مخاطبان داشته اند. به نقل از تارنمای سیمونز ریسرچ، تنها روزنامه ای که در میان پنج رسانه صدر جدول اعتماد خبری قرار دارد، «وال استریت ژورنال» با آماری 57.7 درصدی است. از میان شبکه های خبری نیز «ای بی سی» با 55.9 درصد جایگاه دوم، «سی بی اس» با 55.4 درصد جایگاه سوم و «ان بی سی نیوز» با 54.1 درصد جایگاه ششم را کسب کردند. نشریه «فوربس» نیز که اغلب از منتقدان دولت ترامپ برشمرده می شود، با رای اعتماد 54.2 درصد مردم آمریکا به عنوان موثق ترین مجله آمریکایی، در میان 5 رسانه صدر جدول قرار گرفت. به گزارش ایرنا، آمریکا خود را به عنوان مهد آزادی مطبوعات معرفی می کند این درحالی است که هیچکدام از رسانه های خبری این کشور به طور مستقل فعالیت نمی کنند و هر کدام به جبهه ای وابسته بوده و خط و مشی ها و منافع سیاسی خود را دنبال می کنند. بدون شک همین امر اعتماد مردم آمریکا را به رسانه های مذکور سلب کرده است. اروپام**9418**1485            "}