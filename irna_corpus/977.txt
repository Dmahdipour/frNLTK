{"onTitr":"","titr":" یازده گردشگر ایتالیایی از آثار تاریخی ورامین بازدید کردند","describe":" تهران- ایرنا- مسئول دفتر میراث فرهنگی، صنایع دستی و گردشگری شهرستان ورامین گفت: یک گروه 11 نفره از گردشگران کشور ایتالیا از آثار تاریخی این شهرستان بازدید کردند.", "text":"ژیلا خدادادی روز پنجشنبه به خبرنگار ایرنا اظهارداشت: ورامین با قدمتی بالغ بر 7 هزار و 500 سال، از آثارتاریخی منحصر به فردی برخوردار است که در صورت اطلاع رسانی صحیح از ارزش این آثار، این شهرستان به مقصد گردشگری بسیاری از گردشگران داخلی و خارجی تبدیل می شود.وی افزود: طی سال های اخیر و با افزایش حضور گردشگران خارجی در کشور، حضور این افراد در شهرستان ورامین که از قابلیت های گردشگری ، صنایع دستی و زیست بوم منحصر به فرد برخوردار است نسبت به قبل بیشتر شده و تاکنون گردشگرانی از کشورهای آمریکا ، فرانسه ، ایتالیا ، اسپانیا ، ژاپن ، چین ، انگلیس ، استرالیا ، عراق ، ترکیه، هلند و کانادا از آثار تاریخی این شهرستان بازدید کرده اند.خدادادی تصریح کرد: با حضور گردشگران خارجی در ورامین که با خرید محصولات و صنایع دستی شهرستان از جمله بلور ، شیشه ، فرش و سفال نیز همراه است ، اقتصاد روستایی منطقه رونق پیدا می کند.وی افزود: در ادامه بازدید گردشگران خارجی از آثار باستانی ورامین ، یک گروه 11 نفر از گردشگران ایتالیایی با حضور در این شهرستان از مسجد جامع ، امامزاده یحیی و برج علاءالدوله بازدید کردند.ورامین از صدها اثر و محوطه تاریخی برخوردار است که از این تعداد 80 اثر در فهرست آثار ملی به ثبت رسیده است.ورامین با 300 هزار نفر جمعیت در 35 کیلومتری جنوب شرق تهران واقع شده است.تهرام/7254/ 1539 /            "}