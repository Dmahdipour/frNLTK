{"onTitr":" بازی های پاراآسیایی 2018؛    ","titr":" مدال های طلا و نقره پرتاب وزنه به ایران رسید","describe":" جاکارتا- ایرنا- پرتابگران وزنه ایران روز چهارشنبه و در ادامه بازیهای پاراآسیایی 2018 جاکارتا یک طلا و یک نقره دیگر برای ایران شکار کردند.", "text":"به گزارش خبرنگار اعزامی ایرنا از جاکارتا، در چهارمین روز بازی ها، سه دوومیدانی کار ایران در ماده پرتاب وزنه مردان کلاس F53 به مصاف حریفان خود رفتند که «علیرضا مختاری» با حدنصاب 8.73 ضمن شکستن رکورد آسیا و بازی های پاراآسیایی موفق به کسب مدال طلا شد.«اسدلله عظیمی» دیگر نماینده کشورمان در این ماده با 8.35 به مدال نقره دست یافت و پرتابگر سوری با 7.47 به مدال برنز رسید.«عبدالرضا جوکار» نیز با 5.08 از کسب مدال بازماند.سومین دوره بازی های آسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1584            "}