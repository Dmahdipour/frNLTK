{"onTitr":"","titr":" بارش برف در راه مازندران","describe":" ساری - ایرنا- هواشناسی مازندران روز چهارشنبه با انتشار اخطاریه ای از تغییرات شدید جوی در استان از روز جمعه خبر داد و پیش بینی کرد که روز شنبه مناطق کوهستانی مازندران شاهد بارش برف خواهد بود.", "text":"به گزارش خبرنگار ایرنا، در این اخطاریه از مسئولان استان خواسته شده است تا با توجه به بارش های رگباری و سیل آسا که با رعد و برق و وزش باد شدید همراه است، تدابیر لازم را اتخاذ کنند.بر اساس پیش بینی هواشناسی، با نفوذ سامانه سرد بارشی ، بارندگی از روز جمعه 13 ماه مهر جاری از غرب استان آغاز می شود و بتدریج به مناطق مرکزی و شرقی استان می رسد و از عصر جمعه تا پایان روز شنبه نیز بارش ها تشدید می شود.هواشناسی مازندران هشدار داد که در این مدت مناطق مختلف استان شاهد بارش های شدید همراه با رعد و برق و وزش باد تا سرعت بیش از 80 کیلومتر بر ساعت خواهد بود که نتیجه آن جاری شدن سیلاب و آبگرفتگی معابر سطح شهرها، سیلابی شدن رودخانه ها و مسیل ها خواهد بود.بر اساس این اخطاریه، روز شنبه 14 مهر ماه هم دمای هوای مازندران بشدت کاهش می یابد و در مناطق کوهستانی و مرتفع نخستین بارش برف تجربه خواهد شد.هواشناسی مازندران همچنین اخطار کرد که دریای خزر هم روز جمعه هفته جاری و شنبه هفته آینده طوفانی خواهد بود.پیش از این نیز کارشناس هواشناسی مازندران به ایرنا گفته بود که دمای هوای استان تا 12 درجه سانتی گراد کاهش خواهد یافت.بارش نخستین برف پاییزی برای مازندران در حالی در نیمه اول ماه مهر پیش بینی شده است که پارسال هم در روز سیزدهمین روز فصل پاییز بارش برف در مناطق کوهستانی راهداران استان را غافلگیر کرده بود.مازندران استانی در منطقه آب و هوایی معتدل است و به طور معمول دستگاههای متولی همه ساله از نیمه دوم آذر ماه برای اجرای طرح های مقابله با سرما و بارش برف برنامه ریزی می کنند.    1888/1654            "}