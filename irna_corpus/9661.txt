{"onTitr":"","titr":" 12 پرونده احتکار در زنجان مختومه شد","describe":" زنجان - ایرنا - مدیرکل تعزیرات حکومتی استان زنجان گفت: از مجموع 15 پرونده تشکیل شده در موضوع احتکار، 12 پرونده احتکار مختومه و سه فقره در حال رسیدگی است.", "text":"مرتضی ممیزی روز چهارشنبه در گفت و گو با خبرنگار ایرنا افزود: ارزش کل این کالاهای کشف شده بیش از 35 میلیارد ریال است.مدیرکل تعزیرات حکومتی استان زنجان تاکید کرد: از میان انبار های کشف شده، بیشترین انبار متعلق به شهرستان ابهر با هفت انبار است، همچنین در زنجان چهار انبار، خرمدره 2 انبار، ایجرود و هیدج نیز هر کدام یک انبار کشف شده است.وی تصریح کرد: پرونده هایی که احکام قطعی احتکار برای آنها صادر شده ارزش ریالی 17 میلیاردی داشتند و مابقی نیز تبرئه شدند.ممیزی تاکید کرد: در این مدت 39 تن برنج، یک هزار و 700 کارتن مواد شوینده، 757 دستگاه انواع یخچال فریزر، پکیج، ماشین لباس شویی و ظرفشویی و جارو برقی کشف شد.مدیرکل تعزیرات حکومتی استان زنجان خاطرنشان کرد: در احکام صادره عاملیت احتکار علاوه بر الزام به عرضه کالاهای احتکار شده به نرخ دولتی با نظارت سازمان های مربوطه از جمله بازرسی سازمان صمت استان، به پرداخت جریمه نقدی به میزان بیش از 12 میلیارد و 600 میلیون ریال شده اند.به گزارش ایرنا، در خواست پلیس آگاهی استان و مسئولان تنظیم بازار استان از عموم مردم این است که در صورت اطلاع از محل احتکار کالا، موضوع را در اسرع وقت با مرکز فوریت های پلیسی 110، 124 یا با شماره تماس 2182516 پلیس آگاهی این استان در میان بگذارند.گشت های سیار تعزیرات حکومتی استان با هماهنگی سایر ارگان ها همواره برای جلوگیری از هرگونه سوء استفاده احتمالی در حال نظارت هستند.3216/8068            "}