{"onTitr":"","titr":" زمان توقف قطار کشورهای مشترک المنافع در ایران 14 درصد کم شد","describe":" تهران - ایرنا - شرکت راه آهن جمهوری اسلامی ایران اعلام کرد: مدت زمان ماندگاری واگن های کشورهای مشترک المنافع (CIS) در شبکه ریلی کشور در نیمه نخست امسال 14 درصد نسبت به مدت مشابه سال قبل کاهش یافت.", "text":"به گزارش روز چهارشنبه ایرنا از شرکت راه آهن جمهوری اسلامی ایران، در نیمه نخست امسال 12 هزار و 400 دستگاه واگن از طریق مرز بین المللی سرخس وارد کشور شده و پس از تخلیه بار و یا بارگیری مجدد از این مرز خارج شده اند که میانگین زمان ماندگاری آنها در ایران نسبت به مدت مشابه سال قبل، 14 درصد کاهش یافته است.اتحادیه کشورهای مستقل یا کشورهای مستقل مشترک‌المنافع (CIS) اتحادیه‌ای شامل برخی از جمهوری‌های مستقل اتحاد جماهیر شوروی سابق است؛ جمهوری آذربایجان، ارمنستان، ازبکستان، بلاروس، تاجیکستان، روسیه، گرجستان، قرقیزستان ترکمنستان و قزاقستان از اعضای آن به شمار می روند.سرمایه‌گذاری در بخش توسعه زیرساخت‌ها شامل توسعه ایستگاه سرخس، افزایش خطوط مبادله، ارتقای ظرفیت تعویض بوژی و تقویت خطوط پارکینگ بوژی ها، احداث چندین سایت تخلیه و بارگیری، بهبود نسبی شرایط در مبادی تخلیه بویژه بندرعباس و همچنین راه اندازی قطارهای برنامه ای و مستقیم ترانزیتی سرخس - بندرعباس و بالعکس، موجب کاهش میانگین زمان ماندگاری واگن های CIS در ایران از 21 روز به 18 روز شده است.از زمان ورود واگن‌های آسیای میانه از مرز به کشور، واگن ها مشمول پرداخت حق استفاده بهره برداری در شبکه ریلی کشور می شود بنابراین کاهش ماندگاری واگن‌ها در کشور در شش ماهه سال جاری، صرفه جویی ارزی را به دنبال داشته است.نزدیک  50 درصد از واگن های ورودی و خروجی از مرز سرخس واگن های لبه بلند است که به طور عمده حامل گوگرد ترانزیتی و میانگین ماندگاری آن 17 روز است که نسبت به مدت مشابه سال قبل 19 درصد کاهش یافته، همچنین 33 درصد مربوط به واگن های مسقف با میانگین مدت زمان ماندگاری 20 روز است.به گزارش ایرنا، جابجایی ریلی کالا بین خراسان رضوی و آسیای مرکزی در نیمه نخست امسال نسبت به مدت مشابه پارسال 57 درصد افزایش یافته است؛ در این مدت یک میلیون و 254 هزار تن کالای صادراتی، وارداتی و ترانزیتی با 21 هزار دستگاه واگن از طریق مرز ریلی سرخس با کشورهای آسیای مرکزی مبادله شد.26 درصد کالاهای مبادله شده به میزان 322 هزار تن شامل صادرات غیرنفتی از جمله سیمان، مواد صنعتی، مواد پلاستیکی، مصالح ساختمانی، رنگ، مواد غذایی، انواع خاک صنعتی و معدنی و سایر کالاها بوده که با حدود پنج هزار دستگاه واگن از طریق مرز ریلی سرخس به کشورهای آسیای میانه به ویژه ترکمنستان، تاجیکستان، ازبکستان و قزاقستان صادر شده است.اقتصام**9186*2025            "}