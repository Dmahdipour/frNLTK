{"onTitr":"","titr":" 22 مرد بالای 75 سال در خراسان شمالی ازدواج کردند","describe":" بجنورد- ایرنا - مدیرکل ثبت احوال خراسان شمالی گفت: نیمه نخست امسال ازدواج 22 مرد بالای 75 سال در این استان به ثبت رسیده است.", "text":"علی زاهدی نیا روز یکشنبه در گفت و گو با خبرنگار ایرنا اظهار داشت: در این بازه زمانی همچنین 2 واقعه ازدواج زنان بالای 75 سال ثبت شده و چهار زن 65 تا 69 ساله به خانه بخت رفته اند. وی با بیان اینکه در نیمه نخست امسال پنج هزار و 32 مورد واقعه ازدواج در استان ثبت شده، گفت: بیشترین ازدواج خانم ها در 15 تا 19 سالگی با یکهزار و 784 مورد ثبت شده و در گروه 20 تا 24 ساله هم یکهزار و 206 مورد واقعه ازدواج زنان گزارش شده است. زاهدی نیا گفت: بیشترین ازدواج در مردان هم در گروه سنی 20 تا 24 سال به تعداد 2 هزار و 28 مورد و در گروه 25 تا 29 سال و یکهزار و 522 مورد بوده است. وی اظهار داشت: بیشترین ازدواج ها به تعداد یکهزار و 673 مورد در شهرستان بجنورد و کمترین آن در شهرستان جاجرم با 130 مورد به ثبت رسیده است.مدیرکل ثبت احوال خراسان شمالی در باره ثبت واقعه طلاق در استان نیز گفت: در نیمه نخست امسال یکهزار و هشت مورد واقعه طلاق در استان به ثبت رسیده است.وی افزود: در این مدت زنان 20 تا 24 ساله با ثبت 222 مورد، بیش از سایر زنان طلاق گرفته اند و بیشترین طلاق در میان مردان هم در گروه سنی 25 تا 29 با 282 مورد گزارش شده است.وی گفت: به ازای هر یکهزار نفر جمعیت استان، 11 واقعه ازدواج و 2.1 واقعه طلاق به ثبت رسیده که خراسان شمالی از این لحاظ رتبه نخست استان های کشور را در آمار ازدواج دارد و از نظر آمار طلاق در رده 16 استان های کشور است. 7185/5132            "}