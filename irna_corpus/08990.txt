{"onTitr":"","titr":" دوره جدید آموزش زبان فارسی در دمشق آغاز شد","describe":" دمشق- ایرنا- نود و پنجمین دوره آموزش زبان فارسی امروز (پنجشنبه) در رایزنی فرهنگی جمهوری اسلامی در دمشق، پایتخت سوریه آغاز شد.", "text":"به گزارش ایرنا، دوره جدید آموزش زبان فارسی با مشارکت 90 زبان آموز از کشورهای سوریه، ایران، لبنان، عراق و اردن در رایزنی فرهنگی جمهوری اسلامی ایران در دمشق برگزار می شود. این تعداد زبان آموز، این دوره جدید را در مدت سه ماه می گذرانند. دوره های آموزش زبان فارسی در رایزنی فرهنگی جمهوری اسلامی در دمشق همزمان با آغاز هر فصل سال آغاز می شود. همزمان با آغاز این دوره آموزش زبان فارسی در سوریه، نشست بررسی ادبیات معاصر (ایران) پس از انقلاب اسلامی نیز با حضور استادان و کارشناسان زبان و ادبیات فارسی برگزار شد. استاد ادبیات فارسی دانشگاه دمشق در حاشیه این دوره در گفت و گو با خبرنگار ایرنا با اشاره به استقبال دانشجویان سوری و دیگر کشورهای منطقه از آموزش زبان فارسی، گفت:90 دانشجوی در سه گروه، زبان و ادبیات فارسی را فرا می گیرند. دکتر محمد فراس حلباوی اظهار داشت: این افراد همچنین در دانشگاه های شهرهای دمشق، البعث حمص و تشرین لاذقیه در حال فراگیری زبان و ادبیات فارسی هستند. وی با اشاره به بهتر شدن اوضاع در سوریه گفت: شرایط این کشور هر روز بهتر می شود و به همین دلیل بازار کار فارغ التحصیلان زبان فارسی برای حضور بیشتر ایرانیان فراهم شده است. خاورم**8005**1144            "}