{"onTitr":"","titr":" برنامه وزارت ارشاد برای معرفی فضای مجازی سالم،ایمن و مفید","describe":" تهران - ایرنا - مشاور وزیر و رئیس مرکز رسانه های دیجیتال وزارت ارشاد از فراهم شدن ساز و کارهای معرفی و تبیین حضور در فضای مجازی سالم، ایمن و مفید برای خانواده ها و مردم خبرداد.", "text":"به گزارش خبرنگار فرهنگی ایرنا،سید مرتضی موسویان روز سه شنبه در مراسم آغاز بکار رسمی برنامه تلویزیونی 'تارگرد' در نشست با رسانه ها افزود: این برنامه کار مشترکی با همکاری مرکز رسانه های دیجیتال و شبکه دو سیما است که در برنامه های متنوع و چند قسمتی روی آنتن خواهد رفت.موسویان هدف از راه اندازی این برنامه را ارتقای سواد رسانه ای جامعه و ساماندهی آن و از سویی آموزش علاقه مندان و فعالان کسب و کارهای دیجیتال و فضای مجازی عنوان کرد. ** پخش 20 برنامه 30 دقیقه ای در گام نخستمشاور وزیر فرهنگ و ارشاد اسلامی با تشریح نحوه پخش و تولید این برنامه تلویزیونی  گفت: در گام نخست 20 برنامه 30 دقیقه ای با آیتم های مختلف و متنوع از شبکه دو سیما پخش خواهد شد.موسویان افزود: این برنامه ها شامل آموزش های کوتاه حداکثر چهار دقیقه ای میان برنامه، آموزش های حین برنامه، دعوت از چهره ها، کارشناسان، متخصصان و فعالان حوزه فضای مجازی، توصیه ها و ارائه راهکارهای استفاده از رسانه های دیجیتال و... خواهد بود.به گفته موسویان در برنامه تارگرد همچنین از فعالان موفق حوزه کسب و کارهای دیجیتال نیز دعوت خواهد شد تا از رمز و راز موفقیت و وضعیت فعلی خود برای مخاطبان و علاقه مندان فعالیت مشابه صحبت کنند و در ادامه نیز ضمن پاسخگویی به سوالات مطرح راهکارها و پیشنهادات لازم را به مخاطبان ارائه دهند.رئیس فناوری اطلاعات و رسانه های دیجیتال وزارت ارشاد، معرفی و توضیح درباره تازه های محصولات کابردی دیجیتال که برای این مرکز محرز شده باشند را نیز از دیگر برنامه های تارگرد در هنگام زمانبندی پخش تلویزیونی برشمرد که همراه با تصویر و دیگر مشخصات آنها اعلام خواهد شد.موسویان تاکید کرد: براین باوریم که برنامه تارگرد در عین آموزش و تنوع برنامه های خود با موضوع فضای مجازی و رسانه های دیجیتال در واقع راه موفقیت افراد برای بهره گیری دیگران را نیز ارائه خواهد کرد.** 520 هزار بستر محتوای دارای شامد فراهم شدموسویان در ادامه به فراهم شدن 520 هزار بستر محتوای دارای شامد (شناسه الکترونیکی محتوای دیجیتال) اشاره کرد و گفت: این شناسه در واقع پل ارتباطی بین ما و مردم برای رصد برنامه ها، سایت ها و کانال های موجود در شبکه های اجتماعی و فضای مجازی خواهد بود.وی ادامه داد: این شناسه درگاه تعاملی بین مردم و مرکز فناوری اطلاعات و رسانه های دیجیتال محسوب و به دنبال آن بسته های آموزشی آماده شده نیز از این درگاه در اختیار افراد قرار خواهد گرفت.عضو شورای عالی فضای مجازی کشور با بیان اینکه فرهنگ سازی در زمینه ایجاد فضای سالم، ایمن و مفید براساس مصوبه 193 شورای عالی فضای مجازی کشور از ماموریت های این مرکز است، به بررسی الگوی دیگرکشورها در این زمینه اشاره کردو گفت: در این بررسی ها مشخص شد که بسیاری از کشورها از جمله آمریکا راه نشان‌دار کردن را برای کنترل و ایمن سازی فضای مجازی انتخاب کرده و کشورشان در این مسیر به بلوغ رسیده است.رئیس رسانه های دیجیتال وزارت ارشاد همچنین با اشاره به اینکه در کشوری مانند آمریکا هفت فرمت برای نشان‌دار کردن بسترها وجود دارد، اظهار داشت: در صورتی که تحریم ها برداشته شوند، افرادی که دارای کد شامد هستند می توانند از طریق این کد برای ارتباطات بین المللی اقدام کرده و مطالب و تولیدات خود را ارائه کنند.** کوتاه شدن راه دریافت مجوز کسب و کارهای دیجیتالمشاور وزیر فرهنگ و ارشاد اسلامی در ادامه این نشست با اشاره به تاکید و توصیه  وزیر ارشاد مبنی بر کاهش ضوابط  و سخت گیری ها برای کسب و کارهای دیجیتال، از کاهش سن فعالیت در حوزه کسب و کارهای نوپا به 18 سال خبر داد.موسویان گفت: این مهم یکی از مرزشکنی های این وزارتخانه محسوب می شود که با جدیت در دستور کار قرار گرفته است.وی اضافه کرد: هم اکنون شرط های دارا بودن مدرک تحصیلی مرتبط و یا داشتن فضای فیزیکی برداشته شده و افراد با سن 18 سال می توانند از مرکز فناوری اطلاعات و رسانه های دیجیتال مجوز کسب و کار دریافت کرده و عضو شبکه ملی فرهنگ شوند و از زیرساخت های مورد نظر بهره مند شوند.** تاکید بر امن شدن فضای مجازی برای کودکانرئیس مرکز رسانه های دیجیتال وزارت ارشاد همچنین با بیان اینکه چگونگی امن شدن فضای مجازی برای کودکان و نوجوانان بسیارحائز اهمیت است، خاطرنشان کرد: در برنامه تارگرد با جدیت و تولید برنامه های متنوع به این مهم پرداخته خواهد شد.موسویان در خاتمه از عوامل و دست اندرکاران برنامه «تارگرد» خواست که در این برنامه تلویزیونی با طراحی زیر نویس هایی، جوانان و نوجوانان را به عضویت در شبکه ملی فرهنگ ترغیب کنند تا از این طریق چنانچه محصولی برای ارائه دارند بدون پرداخت هیچگونه هزینه ای بر بستر شبکه ملی فرهنگ عرضه کنند.** وجه مشترک تلویزیون و رسانه های دیجیتال «سواد رسانه ای» استدر ادامه این نشست معاون شبکه دو سیما و مدیر گروه فرهنگی این شبکه، تعامل و ارتباط  صدا و سیما با مرکز فناوری اطلاعات و رسانه‌های دیجیتال وزارت ارشاد را خوب و مثبت ارزیابی کرد و افزود: مهمترین وجه مشترک ما «سواد رسانه ای» است.بهزاد عادلی به فعالیت مشترک دو مرکز از سال گذشته تاکنون در عرصه سیاسی و اقتصادی اشاره کرد و گفت: صدا و سیما در راستای رسالتی که بر عهده دارد باید به مخاطبان خود سواد رسانه ای را منتقل کند. وی در ادامه به تاثیرات تولید و پخش برنامه «تارگرد» هم اشاره کرد و اظهار داشت: در فضای رسانه‌ای امروز نیازمند فضایی هستیم که ما را به بیراهه ها نفرستاده و سواد رسانه‌ای افراد را افزایش دهد ازاین رو این برنامه با همین رویکرد تهیه و روی آنتن خواهد رفت.عادلی گفت: این برنامه صیانت و نگه داری کردن کودکان در فضای مجازی و به عبارت دیگر چگونگی زندگی در فضای مجازی امن را می آموزد.** تلویزیون نگاه تقابلی با فضای مجازی نداردمعاون شبکه دو سیما در ادامه این نشست با تاکید براینکه صدا و سیما هرگز نگاه تقابلی و رقابتی با فضای مجازی نداشته و نخواهد داشت، تصریح کرد: نگاه ما در تلویزیون در واقع با فضای مجازی همکاری و همراهی است.عادلی درعین حال اظهار داشت:کارشناسان و متخصصان حاضر در برنامه تارگرد ضمن ارائه آموزش های لازم اعلام می کنند که نباید فقط مصرف کننده و بلکه باید تولید کننده محتوای سالم و مفید هم بود.  تهیه کننده برنامه تارگرد هم در ادامه این نشست با اشاره به ساخت برنامه برگه سرنوشت طی سال گذشته مبنی بر نگاه به انتخابات از دید دیگر، اظهارداشت: امسال نیز برنامه تارگرد را به عنوان یک برنامه در حوزه رسانه‌های دیجیتال تهیه و روی آنتن می فرستیم. یوسفی گفت: تمامی برنامه های تولیدی در20 قسمت به معرفی محصولات بومی و ایرانی که از اقلیم‌های مختلف ایران زمین بود پرداخت که این مهم برای سازندگان برنامه و خیلی از مردم بسیار جذاب است. وی با بیان اینکه اتفاقات خوبی در فضای مجازی درحال وقوع است، اظهار داشت: نقش تاثیر گذار این فضا برکسی پوشیده نیست لذا باید از فرصت های آن استفاده بهینه و کافی را به عمل آورد.به گفته وی باید از طریق اینگونه برنامه ها همچنین بتوانیم بین دانسته های نسل امروز و گذشته یک پیوند عمیق و تاثیر گذار ایجاد کنیم تا برای این نسل و نسل آینده مثمرثمر باشد.** تاکید بر مستند سازی رویدادهای فضای مجازیدر بخش پایانی این نشست معاون کسب وکارهای دیجیتال مرکز رسانه های دیجیتال وزارت ارشاد با اشاره به اینکه تمامی فعالیت ها و کسب تجارب بدست آمده از همایش ها و رویدادهای این مرکز بصورت مکتوب و کتاب جمع آوری و تهیه و تنظیم شده است، گفت: این مرکز همواره بر مستند سازی رویدادهای حوزه فضای مجازی تاکید داشته و خواهد داشت.محمد صادق افراسیابی در عین حال اظهار داشت: نگاه ما به همایش ها صرفا برگزاری و گذر سطحی از آنها نبوده بلکه همواره استفاده و جمع آوری تجربیات و مستند سازی آنها مدنظر بوده و هست.** تاکید برارتقای سواد رسانه ای معاون فرهنگسازی مرکز رسانه های دیجیتال وزارت ارشاد همچنین با تاکید بر اهمیت و نیاز فرهنگسازی استفاده و آموزش حضور و استفاده از فضای مجازی به ویژه نوجوانان و جوانان، گفت: تلاش ما این است تا در جهت ارتقا و افزایش سواد رسانه ای جامعه و اقشار مختلف مردم تلاش شود.وی یادآوری این نکته که دومین همایش سواد رسانه ای، آبان ماه سال جاری همزمان با هفته فرهنگ عمومی برگزار خواهد شد، گفت: همزمان با برگزاری دوازدهمین نمایشگاه رسانه های دیجیتال درنیمه اول آبان ، پاویون ویژه ای به منظور موضوع سواد رسانه ای درنظرگرفته خواهد شد. ** اعلام آمادگی برگزاری دوره های آموزش سواد رسانه ای برای اهالی رسانهمعاون مرکز فناوری اطلاعات و رسانه های دیجیتال وزارت ارشاد در ادامه از آمادگی این مرکز برای برگزاری دوره های آموزش سواد رسانه ای در تمامی رسانه های کشور خبر داد که با حضور بهترین و کارآزموده ترین اساتید تشکیل خواهد شد.افراسیابی یادآورشد: رسانه های داوطلب می توانند درخواست خود را برای تشکیل این دوره های آموزشی به مرکز رسانه های دیجیتال ارسال و در پایان دوره نیز گواهینامه معتبر برای دانش آموختگان دریافت کنند.فراهنگ** 1355** 1701            "}