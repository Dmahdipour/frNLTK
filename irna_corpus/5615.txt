{"onTitr":"","titr":" مادر شهیدان امینی آسمانی شد","describe":" شیراز-ایرنا- طلعت کشاورز، مادر شهیدان محمود و ابراهیم امینی از شهدای دوران دفاع مقدس، در شهرستان مُهر آسمانی شد و به فرزندان شهیدش پیوست.", "text":"رئیس بنیاد شهید و امور ایثارگران شهرستان مُهر، یکشنبه با بیان این مطلب به ایرنا اظهار داشت: مرحومه کشاورز بر اثر بیماری قلبی عروقی، صبح امروز (پانزدهم مهر) دار فانی را وداع گفت.  احمد کهسار افزود: پیکر این مادر شهدای جنگ تحمیلی، فردا صبح (دوشنبه) پس از تشییع در شهر مُهر در گلزار شهدای روستای چاهو این شهرستان در کنار فرزندان شهیدش به خاک سپرده می‌شود.او گفت: شهید ابراهیم امینی&#160;در سال 45 تولد یافت و تحصیلات خود را تا مقطع متوسطه ادامه داد اما با شروع جنگ تحمیلی به جبهه های نبرد حق علیه باطل رفت و در عملیاتی در منطقه جفیر خوزستان در اسفند سال 62 به شهادت رسید.کهسار اضافه کرد: شهید محمود امینی که متولد سال 51 بود در سال 1366 در عملیات کربلای 8 در منطقه شلمچه به درجه رفیع شهادت نائل آمد.شهرستان مُهر در فاصله 320 کیلومتری جنوب شیراز قرار دارد.9873 /6118            "}