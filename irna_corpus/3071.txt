{"onTitr":"","titr":" تماشای فیلم‌های کودک و نوجوان رایگان شد","describe":" تهران - ایرنا - فیلم‌های سینمای کودک و نوجوان در هفته ملی کودک به صورت رایگان و در سالن سینما تئاتر کانون اکران شده است.", "text":"به گزارش روز سه شنبه گروه فرهنگی ایرنا، فیلم‌های سینمای کودک و نوجوان در هفته ملی کودک از سوی کانون پرورش فکری کودکان و نوجوانان و بنیاد سینمایی فارابی به صورت رایگان و در سالن سینما تئاتر کانون اکران شده است.خانواده‌های علاقه‌مند به تماشای فیلم‌های کودک و نوجوان می‌توانند به صورت رایگان و در سینما تئاتر کانون پرورش فکری کودکان و نوجوان واقع در خیابان خالد اسلامبولی به تماشای آثار تولید شده در عرصه سینمای کودک و نوجوان بنشینند.کانون پرورش فکری کودکان و نوجوانان با همکاری بنیاد سینمایی فارابی در هفته ملی کودک و در قالب برنامه «هفته سینمای کودک» از روز شنبه 14 مهر اقدام به اکران فیلم‌های تولید شده در عرصه سینمای کودک و همچنین فیلم‌های نمایش داده شده در بخش مسابقه جشنواره بین‌المللی فیلم‌های کودکان و نوجوانان اصفهان کرده است.این فیلم‌ها در 2 نوبت 17 و 19:30 و تا 20 مهر نمایش داده می‌شوند.همچنین یکی دیگر از ویژه برنامه‌های هفته ملی کودک، اکران چند اثر برگزیده از تولیدات جدید پویانمایی کانون پرورش فکری کودکان و نوجوانان است که هر روز از ساعت 9 صبح تا 16 در سالن غدیر مرکز آفرینش‌های فرهنگی هنری کانون نمایش داده می‌شوند.بعدازظهرها نیز در سالن غدیر واقع در خیابان حجاب تهران از ساعت 16 تا 19 برترین‌های نیم‌قرن سینمای کانون به صورت رایگان اکران می‌شود.فراهنگ**9246** 1418            "}