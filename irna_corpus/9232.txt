{"onTitr":"","titr":" اتاق بازرگانی پاسخگوی مجلس در زمینه بازار صادراتی کشور باشد","describe":" سنندج - ایرنا - رئیس کمیسیون کشاورزی، آب، منابع طبیعی و محیط زیست مجلس شورای اسلامی گفت: اتاق بازرگانی باید پاسخگویی مجلس باشد که تاکنون در حوزه یافتن بازار صادراتی برای محصولاتی داخلی چه اقداماتی انجام داده است.", "text":"به گزارش خبرنگار ایرنا، احمد علی کیخا شامگاه چهارشنبه در نشست شورای گفت و گوی دولت و بخش خصوصی کردستان افزود: مسایلی که در این نشست مطرح شد دسته بندی شده و از سوی نمایندگان مردم استان کردستان در مجلس شورای اسلامی پیگیری می شود. وی با اشاره به اینکه وظیفه مجلس هدایت درست دولت با تصویب قوانین و نظارت بر پیمودن این مسیر است، تاکید کرد: از جمله ماموریت های اتاق بازرگانی پیدا کردن بازار در بیرون مرزهای کشور است.کیخا اظهار داشت: معتقدم یکی از دلایل اصلی عقب ماندگی کشور ما این است که هر کسی در جایگاهی که قرار دارد صحبت و عمل نمی کند.رئیس کمیسیون کشاورزی، آب، منابع طبیعی و محیط زیست مجلس شورای اسلامی یادآور شد: بخشی از مشکلات کشور ناشی از این است که هر کسی به رسالت خود عمل نمی کند.وی با بیان اینکه به عنوان نمونه نمایندگان مجلس وظیفه تدوین سند توسعه محل های انتخابی خود را ندارند، اضافه کرد: نمایندگان باید قوانینی که احیانا مانعی در مسیر توسعه اند شناسایی و اصلاح آن را به مجلس پیشنهاد کنند.کیخا گفت: اعضای کمیسیون کشاورزی بر اساس قانون ماموریت دارند از امور تخصصی این کمیسیون در سطح کشور آگاهی پیدا کنند تا بدون اطلاع از این موارد قانونی تصویب نشود.وی سفر اعضای کمیسیون کشاورزی به استان کردستان را در راستای تحقق رسالت مذکور اعلام کرد و افزود: اگر فعالان بخش خصوصی این استان در حوزه های تخصصی مربوط به این کمیسیون چالشی در سطح ملی دارند به ما اطلاع دهند تا در راستای رفع آن آمادگی لازم را داریم.نایب رییس کمیسیون کشاورزی، آب، منابع طبیعی و محیط زیست مجلس شورای اسلامی هم در این نشست گفت: مجلس، دولت، تولید کننده و مصرف کننده رئوس مستطیلی را تشکیل داده اند که اگر هر یک به وظایف خود عمل کنند بسیاری از مشکلات برطرف خواهد شد.جلال محمودزاده اضافه کرد: دولت 25 درصد قانون برنامه پنجم توسعه را اجرا کرد و تاکنون 10 درصد برنامه ششم را هم اجرایی کرده است.وی بر تولید باکیفیت محصولات کشاورزی تاکید کرد و افزود: افزایش قیمت ارز به تمام بخش ها به غیر از صادرات ضرر وارد کرده است.نائب رییس کمیسیون کشاورزی، آب، منابع طبیعی و محیط زیست مجلس شورای اسلامی اضافه کرد: صادرات محصولات کشاورزی در این شرایط جواب می دهد فقط باید مشکل پیمان سپاری برطرف شو که دولت باید آن را اصلاح کند.محمودزاده اظهار داشت: متاسفانه سایر کشورها محصولات کشاورزی ما را فله ای خریداری و سپس بسته بندی کرده و به کشورهای دیگر صادر می کنند، می طلبد در راستای رفع ضعف موجود در حوزه بسته بندی کشورمان اقداماتی انجام شود.وی در خصوص حمایت بانک ها از تولید و اشتغال افزود: همه بانک ها موظف اند به بخش کشاورزی تسهیلات اعطا کنند و نمایندگان مجلس نیز از بعد نظارتی این موضوع مهم را در حوزه های انتخابیه خود پیگیری کنند.7348/9102            "}