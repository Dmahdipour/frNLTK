{"onTitr":"","titr":" آمار مخاطبان سینما در کردستان 10 درصد افزایش یافت","describe":" سنندج - ایرنا - معاون امور سینمایی حوزه هنری کردستان گفت: در نیمه نخست امسال آمار مخاطبان و علاقمندان به فیلم و سینما و در استان نسبت به مدت مشابه سال گذشته 10 درصد افزایش یافته است.", "text":"حیدر مرادی روز یکشنبه در گفت و گو با خبرنگار ایرنا اظهار داشت: در این مدت، 130 هزار نفر فیلم های اکران شده در سنیماهای حوزه هنری شامل بهمن سنندج و آزادی بیجار را به تماشا نشستند.وی افزود: از این تعداد علاقمند به فیلم در سال جاری 105 هزار نفر فیلم های اکران شده در سینما بهمن سنندج و 25 هزار نفر نیز فیلم های اکران شده سینما آزادی بیجار را دیدند.معاون امور سینمایی حوزه هنری کردستان با بیان اینکه بیشترین مخاطبان در این 2 سینما مربوط به فیلم هزارپا به کارگردانی ابوالحسن داودی با بیش از 30 هزار نفر بود، گفت: این فیلم اکنون نیز در هر 2 سینمای حوزه هنری استان در حال اکران است و مخاطبان زیادی دارد.وی تاکید کرد: پس از فیلم هزارپا، فیلم های لاتاری به کارگردانی حسین مهدی، به وقت شام به کارگردانی ابراهیم حاتمی کیا، انیمیشن فیلشاه به کارگردانی منوچهر هادی و مصادره به کارگردانی مهران احمدی به ترتیب در رده های بعدی تعداد مخاطب قرار گرفته اند.مرادی یادآور شد: اکنون نیز فیلم های مغزهای کوچک زنگ زده با ژانر اجتماعی به کارگردانی هومن سیدی، هشتگ با ژانر کمدی به کارگردانی رحیم بهبودی فر، داش آکل اثر مسعود کیمیایی، لازانیا اثر حسین قناعت و فیلم عروسکی خاله قورباغه اثر افشین هاشمی در سینما بهمن در حال اکران است.وی با بیان اینکه در سینما آزادی بیجار نیز 2 فیلم مغزهای کوچک زنگ زده و لازانیا اکران خواهد شد، افزود: بلیط سینماهای حوزه هنری کردستان در سانس های قبل از ظهر برای تمام مخاطبان و در تمام سانس ها برای مدارس و دانش آموزان به صورت نیم بها عرضه می شود.معاون امور سینمایی حوزه هنری کردستان اضافه کرد: آخر هفته جاری فیلم سینمایی آهوی پیشانی سفید 2 مخصوص کودکان به کارگردانی سید جواد هاشمی در سینما بهمن سنندج اکران خواهد شد.به گزارش ایرنا در حال حاضر پردیس سینمایی بهمن سنندج با ظرفیت 759 صندلی در قالب سه سالن نمایش فیلم و سینما آزادی بیجار با ظرفیت 285 صندلی در قالب یک سالن نمایش فیلم در سانس های مختلف فیلم های برتر سینمای ایران را به نمایش می گذارند.7348/9102            "}