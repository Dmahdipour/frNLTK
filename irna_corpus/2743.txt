{"onTitr":" با محور تعامل بین المللی و نفی یکجانبه گرایی آمریکا؛    ","titr":" لاریجانی با هیات های پارلمانی اجلاس اوراسیا دیدار کرد","describe":" آنتالیا- ایرنا- رئیس مجلس شورای اسلامی در حاشیه اجلاس بین المجالس اوراسیا در ترکیه با روسا و هیات های پارلمانی کشورهای مختلف دیدار و بر گسترش همکاری ها و نفی یکجانبه گرایی آمریکا در حوزه بین الملل تاکید کرد.", "text":"به گزارش بامداد چهارشنبه ایرنا، علی لاریجانی سه شنبه شب در حاشیه سومین اجلاس بین المجالس اوراسیا در ترکیه در دیدار با شیخ احمد بن عبدالله بن زید آل محمود، هر گونه سلطه گری را در جهان بی اثر دانست و ادامه داد: اغلب کشورها و مردم جهان به دنبال زندگی مستقل هستند.لاریجانی ادامه داد:سلطه گری در دنیا جایی ندارد و شما نشان دادید که مقابل سلطه گری می ایستید.وی یادآورشد که نباید در منطقه سلطه گری وجود داشته باشد، چرا که دنیای امروز دنیای سلطه گرایانه نیست و این عمل نه در سطح جهانی و نه در منطقه جایی ندارد.رئیس مجلس شورای اسلامی بر نقش مثبت قطر در منطقه تاکید و به همتای قطری خود گفت: تاکنون اقداماتی علیه کشور شما انجام شده که تاثیری نداشته است چرا که شما با تدبیر عمل کرده اید.وی توضیح داد: کشورها و ملت های جهان بیدارند و می خواهند مستقل زندگی کنند بنابراین ترساندن کشورهای منطقه اقدام غلطی بوده و این رفتارها سنجیده نیست.لاریجانی روابط بین ایران و قطر را رو به پیشرفت دانست و بر انجام رایزنی برای توسعه روابط در زمینه سیاسی و اقتصادی بین دو کشور تاکید کرد.شیخ احمد بن عبدالله بن زید آل محمود رئیس مجلس قطر نیز با یادآوری اینکه کشورش از دیرباز روابط خوبی با ایران داشته است، به همتای ایرانی خود افزود: ما احترام فراوانی هم برای شما و هم به کشور ایران قائل هستیم.به گزارش ایرنا ،رئیس مجلس شورای اسلانی همچنین در دیدار با همتای بلغارستانی خود خواستار تشکیل صندوق مشترک توسعه روابط اقتصادی تهران و صوفیه شد.علی لاریجانی در دیدار با 'سوتا کارایانچوا' رئیس مجلس بلغارستان بر ضرورت تشکیل صندوق مشترک برای توسعه روابط اقتصادی و تشکیل اتاق فکر برای تجار دو کشور تاکید کرد.وی با یادآوری اینکه ایران و بلغارستان پیشینه تاریخی مشترک بسیاری دارند، افزود:اکنون زمینه خوبی برای بهره مندی ایران از فناوری بلغارستان وجود دارد، ضمن این که شرکت های بلغاری می توانند در ایران فعال شوند.رئیس مجلس شورای اسلامی ادامه داد: بخش خصوصی ایران نیز می تواند در حوزه صنایع سنگین به بلغارستان کمک کند.کارایانچوا رئیس مجلس بلغارستان نیز به سوابق یک قرن روابط دیپلماتیک بین ایران و بلغارستان اشاره کرد و خواستار تعمیق و ارتقای روابط بین دو کشور شد.  وی لاریجانی را برای بازدید از پارلمان بلغارستان دعوت کرد و افزود: برقراری ارتباط با ایران در اولویت برنامه های اتحادیه اروپا قرار دارد و ما به دنبال بهره مندی استفاده از ظرفیت کریدور حمل و نقل ایران هستیم.وی با بیان اینکه استفاده از ظرفیت گردشگری موجب رونق گردش مالی دو کشور می شود، تاکید کرد: بلغارستان به دنبال اتصال به خلیج فارس از طریق شبکه حمل و نقل ایران است.به گزارش ایرنا، رئیس مجلس شورای اسلامی همچنین در دیدار با اوکتای اسداوف رئیس مجلس جمهوری آذربایجان گفت که دولت باکو بهترین رابطه را در منطقه با ایران دارد.وی بر ضرورت تحکیم راه های همکاری بین دو کشور تاکید کرد و افزود:اکنون روابط سیاسی بین دو کشور ایران و آذربایجان رو به پیشرفت است و همکاری های دو کشور می تواند متنوع هم باشد.لاریجانی از اجرای طرح های مهم بین دو کشور از جمله اتصال خطوط ریلی ایران به جمهوری آذربایجان به عنوان یکی از مهمترین راه های توسعه مناسبات بین ایران و آذربایجان یاد کرد.اسداوف رئیس مجلس جمهوری آذربایجان نیز در این دیدار گفت: ما توجه خاصی به روابط با ایران داریم و راه های باکو برای تحکیم روابط با ایران باز است و این روند در آینده هم به همین صورت تداوم خواهد داشت.رئیس مجلس شورای اسلامی  در دیدار با رئیس مجلس قزاقستان نیز از این کشور به عنوان عاملی برای برقراری آرامش در منطقه یاد کرد و گفت: قزاقستان نقش مهمی در منطقه دارد و در حل مسائل مهم از جمله مذاکره معروف به روند آستانه برای حل مساله سوریه پیشگام است.لاریجانی با تاکید بر اینکه ایران بر تعهدات خود بر برجام باقی مانده است، توضیح داد: مذاکرات هسته ای سال ها به طول انجامید تا به نتیجه برسد و این امر نیز در پی درخواست رئیس جمهوری سابق آمریکا صورت گرفته بود ولی آمریکا به تعهدات خود در برجام عمل نکرد و خروج آمریکا از برجام نیز موجب ایجاد بی نظمی شد.وی ادامه داد: ضرورت همکاری اقتصادی یکی از موضوع هایی است که بین ایران و اتحادیه اوراسیا توافق شده و باید مسیر اجرای آن فراهم شود، ضمن این که قزاقستان می تواند با سرمایه گذاری در ایران روابط بین دو کشور در زمینه همکاری اقتصادی را تثبیت کند.رئیس مجلس قزاقستان نیز در این دیدار، توسعه روابط دوستانه بین ایران و قزاقستان را از اولویت سیاست خارجی کشورش عنوان کرد و گفت: امضای کنوانسیون دریای خزر به عنوان یکی از زمینه های استراتژیک راهبردی بین دو کشور بود.'نورلان نیگماتولین' امضای کنوانسیون دریای خزر را دستاورد بزرگی برای تبدیل این منبع آبی به محلی برای برقراری صلح و دوستی بین کشورهای همجوار خواند.وی ایران را یکی از شرکای اصلی قزاقستان در خاورمیانه عنوان کرد و ادامه داد: ایران ظرفیت اقتصادی و سیاسی بالایی دارد و ما علاقمند به توسعه روابط اقتصادی با تهران هستیم.رئیس مجلس قزاقستان افزود: ما در نظر داریم همکاری خود را با ایران در سطح بین المللی ادامه دهیم و در مواضع و تعامل سازنده در عرصه بین المللی با هم هم راستا هستیم.وی همچنین گفت: ما ارزش زیادی برای نقش مهم و تلاش های ایران در حل مساله سوریه قائل هستیم.نیگماتولین با ابراز تاسف درباره خروج آمریکا از برجام افزود: قزاقستان از ایران به علت پایبندی به برجام حمایت خواهد کرد چرا که این توافقنامه هیچ جایگزینی ندارد.رئیس مجلس قزاقستان همچنین از رییس مجلس ایران برای سفر به کشورش دعوت کرد.به گزارش ایرنا، لاریجانی رئیس مجلس شورای اسلامی ایران که در راس یک هیات پارلمانی در سومین اجلاس بین المجالس اوراسیا در شهر آنتالیای ترکیه حضور یافته بود، سه شنبه شب پس از پایان این اجلاس به تهران بازگشت.لاریجانی در جریان این سفر علاوه بر سخنرانی با 10 رئیس مجلس و هیات پارلمانی کشورهای عضو دیدار و گفت وگو کرد.در بیانیه پایانی این اجلاس که در 17 بند تنظیم شده، بر همکاری بین مجالس کشورهای عضو در زمینه حفاظت از محیط زیست، توسعه پایدار و گسترش همکاری های اقتصادی بین اعضا تاکید شد.سومین اجلاس بین المجالس اوراسیا با حضور رئیسان و هیات های پارلمانی 38 کشور آسیایی و اروپایی  در هتل کایا پلازو شهر آنتالیای ترکیه پایان یافت.سومین اجلاس بین المجالس کشورهای اوراسیا برای دو روز با حضور روسای مجلس 20 کشور و هیات های پارلمانی از 18 کشور آسیایی و اروپایی از جمله هیات پارلمانی ایران برگزار شد.در این اجلاس حدود 700 نفر به نمایندگی از مجالس 38 کشور مسائلی مانند همکاری اقتصادی، محیط زیست و توسعه پایدار را بررسی کردند.در این اجلاس مقرر شد که چهارمین دور اجلاس بین المجالس اوراسیا در شهر آستانه پایتخت کشور قزاقستان برگزار شود. هیات های پارلمانی کشورهای ویتنام، ازبکستان، ترکمنستان، ترکیه، تایلند، تاجیکستان، سریلانکا، اسلواکی، صربستان، عربستان سعودی، روسیه، قطر، فیلیپین، پاکستان، مغولستان، لیتوانی، لائوس، کویت، قرقیزستان، کره جنوبی، قزاقستان، اردن، ژاپن، عراق، ایران، اندونزی، مجارستان، چین، کامبوج، بلغارستان، برونئی، بوسنی و هرزگوین، بلاروس، بحرین، جمهوری آذربایجان، ارمنستان، افغانستان در این اجلاس شرکت کردند.دوره اول و دوم اجلاس مجالس اوراسیا در کره جنوبی و مسکو برگزار شد.شبد**خاورم/1905            "}