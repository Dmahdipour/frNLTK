{"onTitr":"","titr":" نظامیان میانمار سه خبرنگار دیگر را بازداشت کردند","describe":" کوالالامپور- ایرنا- منابع رسانه ای گزارش دادند: پلیس میانمار سه روزنامه نگار محلی را که برای یک شرکت رسانه ای در این کشور فعالیت داشتند به اتهام توهین به دولت منطقه ای یانگون بازداشت کردند.", "text":"به گزارش روز چهارشنبه ایرنا از رسانه های آسیایی،'کیاو زا لین ، نائی مین  و فیو وائی ' سه روزنامه نگاری هستند که برای گروه رسانه ای Eleven Media Group در میانمار فعالیت داشتند .وکیل این روزنامه نگاران به میانمار فرانتیر اعلام کرد: بازداشت انها براساس قانونی در این کشور است که امکان ارائه وثیقه برای آزادی آنها وجود ندارد اما تاکنون اتهامات بازداشت شدگان به طور دقیق به آنها اعلام نشده است.وکیل روزنامه نگاران بازداشت شده گفت که در میانمار آزادی مطبوعات وجود ندارد و این کشور دهه ها منتظر بروز دموکراسی بوده اما اکنون نگاه کنید ببینید این کشور در چه وضعی قرار دارد.برخی از منابع خبری آسیایی گزارش دادند این خبرنگاران به دلیل انتشار مقاله ای در سوء استفاده مقام های نظامی و محلی یانگون در سوء استفاده از بودجه عمومی این کشور بازداشت شده اند.مقامات دولت محلی یانگون تاکنون در مورد این دستگیری اظهار نظر رسمی نداشته اند اما آنها معتقدند که روزنامه نگاران اطلاعات نادرستی را در مورد این کشور منتشر کرده اند و اگر این موضوع در دادگاه ثابت شود دستکم باید 2 سال در زندان به سربرند.طبق گزارش سازمان خبرنگاران بدون مرز در سال گذشته افزون بر 20 نفر از خبرنگاران و روزنامه نگاران در میانمار دستگیر و تحت پیگرد قضایی قرار گرفته اند.در سال جاری دو خبرنگار میانماری نیز که وقایع مرتبط با کشتار مسلمانان روهینگیایی را پوشش خبری می دادند، در شهریورماه در دادگاهی در یانگون به اتهام انتشار اسناد دولتی مجرم شناخته شده و به 7 سال زندان محکوم شدند.&#39;ون لون&#39; 32 ساله و &#39;کیاو سوئی او و&#39; 27 ساله دو خبرنگار جوانی هستند که از ماه دسامبر 2017 (سال گذشته ) به اتهام نقض قانون حفظ اطلاعات کشور در مورد عملیات نظامی ارتش میانمار در ایالت راخین بازداشت شده و حدود 10 ماه گذشته بدون محاکمه در زندان بسر می برند.رسانه های منطقه ای از میانمار به عنوان یکی از بدنام ترین کشورها در جنوب شرق آسیا در مورد مقابله با رسانه ها و خبرنگاران نام می برند.سازمان ملل درشهریور ماه با انتشار گزارشی جدید اعلام کرد دولت میانمار با قوانین مبهم مانع از فعالیت روزنامه نگاران مستقل در این کشور برای انعکاس وقایع و سرکوب های علیه مردم روهینگیا شده است.گزارش جدید سازمان ملل یک هفته پس از محکومیت دو روزنامه نگار میانماری به هفت سال زندان منتشر شده است.این دو روزنامه نگار با گزارش ها و عکس های خود پرده از جنایات ارتش میانمار علیه اقلیت مسلمان روهینگیایی برداشتند.براساس گزارش سازمان ملل عکس های گزارشگران این سازمان نشان می دهد که تعدادی از روستاها در ایالت راخین میانمار سوزانده شده است .یک تیم از بازرسان سازمان ملل در روز اول ماه مه (11 اردیبهشت) مجوز بازرسی هوایی با هلی کوپتر از روستاهای راخین را به دست آوردند و عکس های آنها حاکی از نابودی کامل روستاهای روهینگیایی است.در گزارش جدید سازمان ملل جزئیات مرتبط با دستگیری تعداد زیادی از روزنامه نگاران در سراسر میانمار و ازجمله ایالت های کاچین، شان و راخین ذکر شده است.&#39;راوینا شامداسانی&#39; از سخنگویان حقوق بشر سازمان ملل در گزارشی اعلام کرد بازرسان سازمان ملل معتقدند قوانین میانمار برای حمایت از آزادی بیان و فعالیت های رسانه ای بسیار ضعیف ،مبهم و پیچیده است .منتقدان دولت آنگ سان سوچی رهبر معنونی میانمار می گویند وی حدود 12 سال پیش  از زندانیان سیاسی میانمار بوده و انتظار می رفت که پس از ورود به عرصه قدرت سیاسی بستر فعالیت آزاد رسانه ای را فراهم سازد اما بازداشت مکرر روزنامه نگاران امید به آزادی رسانه دراین کشور را در شرایط کنونی از بین برده است.آساق**1599**1663**            "}