{"onTitr":" در حاشیه نمایشگاه دمشق؛    ","titr":" نشست همکاری‌ های اقتصادی ایران و سوریه برگزار شد","describe":" دمشق- ایرنا- نشست فعالان اقتصادی ایران و سوریه روز شنبه در حاشیه چهارمین نمایشگاه بازسازی این کشور در دمشق برگزار شد.", "text":"به گزارش شنبه شب ایرنا، رئیس اتاق صنایع دمشق در این نشست، گفت: روابط میان سوریه و ایران از گذشته وجود داشته و تجار و بازرگانان دو کشور باید در زمینه های اقتصادی نیز تلاش کنند. سامر الدبس هدف از برگزاری این نشست را تحقق بیشتر سطح همکاری اقتصادی و سرمایه گذاری سوریه و ایران دانست و ادامه داد: هماهنگی میان بازرگانان دو کشور و ایجاد شرکت های تولیدی و تجاری در همه بخش ها امری ضروری است.وی توضیح داد: شرکت های ایرانی از ظرفیت بالایی برخوردارند که باید این شرکت ها در زمینه بازسازی سوریه نیز مشارکت کنند.الدبس افزود: نشست مشترک بازرگانان ایرانی و سوری در روزهای آینده نیز در تهران برای آشنایی با فرصت های سرمایه گذاری میان دو کشور و تبادل تجربیات و حل و فصل مشکلات موجود برگزار می شود.جواد ترکابادی سفیر جمهوری اسلامی ایران در سوریه نیز بر ضرورت تقویت روابط و همکاری های میان تهران و دمشق، به ویژه در مرحله بازسازی این کشور تاکید کرد.چهارمین نمایشگاه بازسازی سوریه از چهار شب قبل با حضور جمعی از مسئولان سوری و 270 شرکت خارجی از 29 کشور جهان در شهرک نمایشگاهی دمشق در نزدیکی فرودگاه بین المللی دمشق گشایش یافت. این نمایشگاه تا ششم اکتبر(14مهرماه) محصولات 270 شرکت در زمینه های ساختمان را از کشورهای لبنان، اردن، روسیه، ایران، چین، فرانسه، ایتالیا، بلاروس، برزیل، مقدونیه، اندونزی، آفریقای جنوبی، صربستان، دانمارک، یونان، اسپانیا، ونزوئلا، پاکستان، کوبا، آلمان، عراق، سلطان نشین عمان، هند، رومانی، بلژیک و تانزانیا در کنار شرکت هایی از سوریه به نمایش خواهد گذاشت.شرکت های تخصصی در زمینه های ساختمان، انرژی، بهداشت، آموزش، جهانگردی، کشاورزی، ارتباطات، تکنولوژی آب، امنیت و آی تی محصولات و خدمات خود را به نمایش گذاشته اند. ایران نیز با 14 شرکت بزرگ در چهارمین نمایشگاه بازسازی سوریه حضور دارد. شرکت های ایرانی در قالب 15غرفه محصولات و خدمات خود را برای مشارکت در بازسازی سوریه ارایه کردند. شبد**خاورم**8005 **1010            "}