{"onTitr":"","titr":" تمبر و کتاب زندگینامه شهید زارعی در همدان رونمایی شد","describe":" همدان- ایرنا- همزمان با هفته ناجا تمبر یادبود و زندگینامه شهید «ابراهیم زارعی» شهید شاخص امسال انتظامی همدان کتاب با عنوان «عبور از پل شکسته» در آیینی رونمایی شد.", "text":"به گزارش ایرنا، فرمانده انتظامی استان همدان در این آیین گفت: انتظامی همدان 327 شهید تقدیم این انقلاب کرده است تا امنیت و آرامش را برای مردم به ارمغان بیاورد.سردار بخشعلی کامرانی صالح افزود: تفکر بسیجی و روحیه جهادی در مجموعه انتظامی این استان حاکم است و بدون وجود این 2 مولفه ماموریت ها و اولویت های ناجا قابل اجرا نیست.وی اضافه کرد: انتظامی همدان در راستای ارتقاء بصیرت دینی، ولایت مداری، رشد و تعالی فردی و سازمانی کارکنان، برنامه های خوبی در طول سال اجرا کرده است.فرمانده انتظامی همدان برگزاری مسابقات قرآنی، تربیت حافظان قرآن و برگزاری زیارت عاشورا و توسل را از جمله اقدام های عقیدتی سیاسی این نهاد برشمرد.سردار کامرانی صالح گفت: به منظور صیانت کارکنان انتظامی از هر گونه آسیبی، قرارگاه جهادی صیانت در انتظامی همدان تشکیل شده است.وی با بیان اهمیت احیای فرایض دینی به ویژه امربه معروف و نهی از منکر، ماموریت های ناجا را از مصادیق امر به معروف و نهی از منکر دانست.سردار کامرانی صالح با تبیین عملکرد پلیس در نیمه نخست سالجاری، انهدام 52 باند تهیه و توزیع مواد مخدر و کشف بیش از چهار تن موادافیونی را از جمله توفیقات این مجموعه برشمرد.فرمانده انتظامی استان همدان گفت: به منظور پاسخگویی سریع به مردم، مراکز 110 دایر شده که در 6 ماهه سالجاری 495 هزار نوبت با این سامانه ارتباط برقرار شده است.سردار کامرانی صالح گفت: با ارتقای فرهنگ رانندگی، امسال شاهد کاهش 13 درصدی تصادفات فوتی معادل 53 تن نسبت به نیمه نخست سال گذشته هستیم.7526/2090            "}