{"onTitr":" رئیس اورژانس :    ","titr":" افزایش شمار بیماران سکته  قلبی در یزد شایعه است","describe":" یزد - ایرنا - رئیس سازمان اورژانس 115 یزد گفت: انتشار برخی خبرها در سایت ها و شبکه های فضای مجازی استان مبنی افزایش سکته قلبی و مغزی به علت کاهش نرخ ارز و دلار شایعه است.", "text":"دکتر احمد دهقان روز سه شنبه در گفت و گو با خبرنگار ایرنا افزود: تاکنون افزایش معناداری در مراجعه بیماران سکته مغزی و قلبی در حوزه اورژانس پیش بیمارستانی و بیمارستانی گزارش نشد.وی اظهار داشت: نیروهای اورژانس همانند روزهای قبل به فعالیت خود ادامه می دهند و در مکان خاصی هم مستقر نشده اند .دهقان خبر استقرار نیروهای اورژانس در بازار یزد را که در برخی شبکه های اجتماعی بازتاب داشت، تکذیب کرد.در هر 30 تا 50 کیلومتر جاده های اصلی استان یزد یک پایگاه اورژانس مستقر است و 53 پایگاه اورژانس جاده ای، شهری و پیش بیمارستانی در این استان فعالیت دارد.استان یزد بر پایه سرشماری آبان سال 1395، یک میلیون و 138هزار نفر جمعیت دارد که 85 درصد در 21شهر و بقیه در روستاها و آبادی ها و مناطق عشایری زندگی می کنند. 2088/ 2047/            "}