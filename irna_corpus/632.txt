{"onTitr":"","titr":" واکنش بعیدی نژاد به ناپدید شدن روزنامه نگار عربستانی","describe":" تهران – ایرنا – «حمید بعیدی نژاد» در واکنش به گزارش هایی در خصوص ناپدید و کشته شدن «جمال خاشقچی» روزنامه نگار عربستانی گفت ریاض مدت زمان زیادی است که در برابر انتقادات به عملکردش در اشاعه تروریسم و نقض حقوق بشر مصونیت دارد.", "text":"به گزارش جمعه ایرنا، بعدی نژاد در توئیتر نوشت: عربستان سعودی برای مدتی بسیار طولانی در برابر انتقادات به [اقداماتش در] اشاعه تروریسم و نقض آشکار حقوق بشر مصونیت داشته است. وی افزود: اکنون به نظر می رسد که حتی منتقدان عربستان در روز روشن و در خارج از کشور به قتل می رسند. آیا غرب سرانجام آماده دست برداشتن از استانداردهای دوگانه شده است؟خاشقچی که از منتقدان آل سعود است دوم اکتبر (دهم مهر ماه) برای دریافت اسناد مربوط به ازدواجش وارد کنسولگری عربستان در استانبول شد اما پس از آن اطلاعی از سرنوشت وی در دست نیست. مقام های سعودی مشارکت در ناپدید شدن وی را رد کرده اند.مقام های اطلاعاتی و کارشناسان بر این باورند که در روزهای گذشته تیم امنیتی 15 نفره از عربستان به استانبول رفتند تا خاشقچی را دستگیر و عربستان سعودی برگردانند.روزنامه واشنگتن پست به نقل از مقام های آمریکایی و ترکیه ای نوشت، دولت ترکیه به مسئولان آمریکا گفته است که مستنداتی صوتی و تصویری در اختیار دارد که ثابت می کند، «جمال خاشقچی» در داخل کنسولگری عربستان در استانبول کشته شده است.شبک**9423**3404            "}