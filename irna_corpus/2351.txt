{"onTitr":"","titr":" روسیه، چین و کره شمالی درباره مسائل هسته ای رایزنی کردند","describe":" مسکو - ایرنا - معاونان وزرای خارجه روسیه، چین و کره شمالی درباره مسائل هسته ای شبه جزیره کره در مسکو دیدار و تبادل نظر کردند.", "text":"به گزارش روز چهارشنبه ایرنا به نقل از منابع خبری در مسکو ، این نشست سه جانبه دیروز در ویلای ضیافت های وزارت خارجه روسیه در مسکو برگزار شد.رایزنی معاونان وزارت خارجه روسیه، چین و کره شمالی در پشت درهای بسته و بدون حضور خبرنگاران برگزار و سه ساعت بطول انجامید.در این نشست سه جانبه «چو سون هوی» معاون وزیر خارجه کره شمالی، «ایگور مورگولوف» معاون وزیر خارجه روسیه و  «کونگ شوآینو»، معاون وزیر خارجه و فرستاده ویژه دولت چین در مسائل شبه جزیره کره شرکت داشتند.روسیه در حالی میزبان نشست سه جانبه بود که چندی پیش آمریکا، مسکو را به زیر سوال بردن کمپین فشار حداکثری علیه کره شمالی متهم کرده بود. روسیه و چین چندی پیش در نشست شورای امنیت نیز پیشنهاد دادند که تحریم‌ها علیه کره شمالی لغو شود.  رسانه ها پیشتر اعلام کرده بودند که معاون وزیر خارجه کره شمالی قصد دارد در سفر به مسکو حمایت مقام های روسی را برای کاهش تحریم ها جلب کند.همچنین قرار است این مقام کره شمالی جزئیات مربوط به سفر احتمالی کیم جونگ اون رهبر این کشور به روسیه را مورد بررسی قرار دهد. اروپام*391*1346** 1546            "}