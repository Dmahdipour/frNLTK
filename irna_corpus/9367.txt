{"onTitr":" خوردبین در گفت و گو با ایرنا:    ","titr":" کی روش شایستگی های بازیکنان پرسپولیس را نمی بیند","describe":" تهران- ایرنا- سرپرست اسبق تیم فوتبال پرسپولیس گفت: «کارلوس کی روش» سرمربی تیم ملی فوتبال به خاطر اختلاف با «برانکو ایوانکوویچ» سرمربی پرسپولیس شایستگی های بازیکنان سرخپوش را نمی بیند و این اصلا کار درستی نیست.", "text":"محمود خوردین روز چهارشنبه در گفت و گو با خبرنگار ورزشی ایرنا با انتقاد از فهرست بازیکنان دعوت شده به اردوی تیم ملی که پرسپولیس فقط 2 سهمیه در آن دارد، اظهار داشت: به نظر من بازیکنان بیشتری از پرسپولیس شایستگی و استحقاق دعوت به اردوی تیم ملی را داشتند و حضور 2 بازیکن در تیم کی روش منصفانه نیست.وی ادامه داد: احساس می کنم کی روش به خاطر اختلاف با برانکو شایستگی های بازیکنان پرسپولیس را نمی بیند و این اصلا کار درستی نیست. هر بازیکنی شایسته تیم ملی است باید دعوت شود و اینکه فقط پرسپولیس دو بازیکن در فهرست ملی پوشان داشته باشد غیر منصفانه است.«کارلوس کی روش» سرمربی تیم ملی فوتبال ایران امروز و برای دومین مرحله از تمرینات آماده سازی برای حضور جام ملت های آسیا 2019، 28 بازیکن را به اردو دعوت کرد که براین اساس از تیم پرسپولیس تنها علیرضا بیرانوند دروازه بان و احمد نوراللهی هافبک پرسپولیس دعوت شده اند.** نیمی از راه صعود به فینال باقی مانده استسرپرست اسبق تیم فوتبال پرسپولیس با تمجید از عملکرد این تیم مقابل السد قطر در دیدار رفت مرحله نیمه نهایی لیگ قهرمانان آسیا و پیروزی یک بر صفر آنها در دوحه اظهار داشت: مربیان و بازیکنان پرسپولیس با کار بزرگی که در قطر انجام دادند شایسته تقدیر هستند و تبریک ویژه ای به این عزیزان می گویم.وی ادامه داد: پرسپولیس در قطر با برنامه، هدفمند،تاکتیکی و قدرتمند فوتبال بازی کرد و به آنچه استحقاقش را داشت رسید. پرسپولیس توانست قدرت فوتبال ایران را به آسیا نشان دهد.پیشکسوت سابق پرسپولیس با بیان اینکه نقش برانکو ایوانکوویچ در پیروزی یک برصفر برابر السد غیر قابل انکار است، تصریح کرد: پرسپولیس از یک مربی کاربلد و توانا بر روی نیمکت خود بهره می برد که توانایی های فنی اش بر همگان ثابت شده است. او بار دیگر نشان داد مربی بزرگی است و بی جهت نیست که کارنامه درخشانی از خود بر جای گذاشته است.خوردبین افزود: در روزی که پرسپولیس از چند بازیکن خود به دلیل محرومیت و مصدومیت نمی توانست استفاده کند، تدابیر تاکتیکی برانکو کارساز شد و او به همراه شاگردانش حماسه ای بزرگ را در دوحه ثبت کردند.سرپرست سابق پرسپولیس خاطر نشان کرد: بر خلاف تصور برخی ها که بر این باور بودند پرسپولیس در دوحه اتوبوسی دفاع می کند، تیم ما این کار را انجام نداد و حتی می توانست بیشتر از یک گل به السد بزند. گادوین منشا یک موقعیت بسیار خوب را از دست داد که اگر کمی دقت را چاشنی کارش می کرد، توپ وارد دروازه حریف می شد.وی ادامه داد: پرسپولیس برای رسیدن به فینال لیگ قهرمانان آسیا یگ گام دیگر پیش رو دارد و رفتن به مرحله پایانی بزرگ ترین رویداد باشگاهی قاره آسیا برای این پرسپولیس منسجم و پرقدرت نمی تواند کار چندان سختی باشد. خوردبین افزود: این درست که پرسپولیس در دوحه شاهکار کرد اما آنها باید بدانند هنوز نیمی از راه باقی مانده است و تحت هیچ شرایطی نباید مغرور شوند. فوتبال پر از اتفاقات پیش بینی نشده است و اگر خدای ناکرده غرور به سراغ بازیکنان بیفتد ممکن است اتفاقات ناخوشایندی رخ دهد.ورزشی **م.ت **            "}