{"onTitr":"","titr":" 31هزاردانش آموزخوزستانی زیرپوشش کمیته امداد امام (ره)هستند","describe":" اهواز-ایرنا- مدیر کل کمیته امداد امام خمینی (ره) خوزستان گفت: 31 هزار دانش آموز کم برخوردار و بی سرپرست در استان زیر پوشش این نهاد حمایتی قرار دارند.", "text":"به گزارش ایرنا مرتضی موصلی چهارشنبه در آیین نمادین جشن عاطفه ها در دبیرستان فاطمه الزهرا اهواز بیان کرد: علاوه بر این تعداد دانش آموز، هفت هزار دانشجوی کم برخوردار و نیازمند هم زیر پوشش این نهاد هستند و برای کمک هر چه بهتر و بیشتر به این افراد ،نیاز به کمک های مردمی داریم.وی گفت: هدف از برگزاری جشن عاطفه ها توسعه فرهنگ انفاق و نیکوکاری است ، در طول سال جشن عاطفه ها 2 بار برگزار می شود که یک بار قبل از آغاز مدارس و مرحله دوم در زمان آغاز مدارس است.موصلی ادامه داد: در جشن عاطفه هایی که در مرحله اول و قبل از بازگشایی مدارس برگزار شد 33 میلیارد ریال کمک های مردمی جمع آوری و بین دانش آموزان نیازمند توزیع شد.مدیر کل کمیته امداد امام خمینی (ره) خوزستان افزود: در مرحله دوم جشن عاطفه ها که در مدارس برگزار می شود کمک های جمع آوری شده توسط مدیران مدارس و روسای انجمن های دانش آموزی در بین دانش آموزان نیازمند توزیع می شود.** 2هزار دانش آموز بی سرپرست در ناحیه 2 آموزشی اهوازمدیر آموزش و پرورش ناحیه 2 اهواز در ادامه این مراسم بیان کرد: 2 هزار دانش آموز بی سرپرست که پدر و مادر ندارند و نزد بستگان خود نگهداری می شوند در مدارس این ناحیه آموزشی درحال تحصیل هستند.سیروس حسین پور درادامه افزود: این دانش آموزان شناسایی شده اند و به آن ها کمک تحصیلی می شود اما برای کمک بیشتر لازم است که مردم و مسئولان کمک بیشتری داشته باشند.وی گفت: آموزش و پرورش ناحیه 2اهواز آمادگی دارد که با حوزه علمیه و کمیته امداد تفاهم نامه همکاری منعقد کند تا در پوشش هر چه بهتر و بیشتر دانش آموزان بی سرپرست در این ناحیه اقدام شود.مدیر آموزش و پرورش ناحیه 2 اهواز هدف از برگزاری این جشن را کمک به دانش آموزان نیازمند و ترویج فرهنگ نوعدوستی بیان کرد.در این مراسم غرفه های فرهنگی با موضوع ترویج فرهنگ کمک به اقشار نیازمند و بازارچه های فروش غذا ( برای کمک به دانش آموزان کم برخوردار) برپا شده بود.جمعیت دانش آموزی استان خوزستان یک میلیون و 100هزار دانش آموز است که در هشت هزار مدرسه تحصیل می کنند. 7158/6002            "}