{"onTitr":"","titr":" شهردار اردستان طرح بازآفرینی و کارخانه پسماند را تشریح کرد","describe":" کاشان- ایرنا- شهردار اردستان با اشاره به تلاش ها برای تکمیل بخش نخست طرح بازآفرینی شهری در محدوده اثر تاریخی مسجد جامع، به برخی علت های کندی پیشرفت فیزیکی این طرح پرداخت و روند طرح ساخت کارخانه پسماند را نیز تشریح کرد.", "text":"محسن حیدری عصر چهارشنبه در گفت و گو با خبرنگار ایرنا بیان کرد: این طرح به دو دلیل با سرعت کمتری پیش می رود؛ نخست بحث فاضلاب کشی مسیر بود که اداره آب و فاضلاب پس از مدت ها، در نهایت هم لوله کشی انجام نداد.وی تصریح کرد: علت دوم این است که پول به صورت موردی و در نوبت های مختلف از سوی شورای اسلامی شهر به طرح اختصاص داده می شود.شهردار گفت: اجرای بخش نخست طرح بازآفرینی شهری در محدوده اثر تاریخی مسجد جامع اردستان با وجود این شرایط نزدیک به 50 درصد پیشرفت فیزیکی داشته، هم اکنون کاهگل دیواره ها انجام می شود و پس از آن نیز کف فرش خواهد شد.وی اضافه کرد: اعتبار لازم برای خرید کف فرش پیش بینی و با سه شرکت تولید کننده برای خریداری مصالح وارد مذاکره شدیم.حیدری هزینه پیش بینی شده این طرح را 10 میلیارد ریال عنوان کرد و افزود: امسال هم دولت برای این طرح اعتبار در نظر گرفته و اردستان جزء 10 شهر از استان اصفهان می باشد که اعتبار می گیرد.وی ادامه داد: این طرح از اواخر سال 95 به عنوان محور گردشگری با اعتبار 400 میلیون ریال به سازمان طراحی های استان اصفهان ارائه شد که آن سازمان 2 محور مسجد جامع و قنات 2 طبقه را برای این منظور پیشنهاد کردند.شهردار اردستان گفت: اداره کل راه و شهرسازی استان اصفهان در آن دوره بحث بازآفرینی را مطرح و از محل تخفیفات بافت یکسری اوراق با سررسید 97 به شهرداری تحویل داده بود.وی عنوان کرد: طرح بازآفرینی اطراف مسجد جامع را در اولویت قرار داده، کار را آغاز و بر اساس توافقی با شورای اسلامی شهر قرار شد تا این اوراق بابت بدهی های پیشین شهرداری پرداخت شود و شورا به مرور این مبلغ را برای شهرداری مصوب کند که در نتیجه 10 میلیارد ریال بدهی پرداخت شد.** طرح ساخت کارخانه پسماند در حال پیگیری استشهردار اردستان در ادامه به انجام مقدمات تشکیل شرکت مدیریت پسماند و طرح تفکیک زباله و ساخت کارخانه پسماند در این شهرستان اشاره کرد و گفت: تشکیل شرکت با توجه به مشکلات جمع آوری و تفکیک زباله، به ویژه آنکه تا کنون طرحی اجرا نشده بود، در راستای جذب سرمایه گذار مورد توجه قرار گرفت.وی اضافه کرد: سود سهام با تشکیل شرکت پسماند در شهرستان بر مبنای جمعیت بین شهرداری ها و بخشداری ها تقسیم خواهد شد. حیدری بیان کرد: مذاکره با بخشداری های مرکزی، زواره و شهرداری های زواره، مهاباد و دهیاری ها و تعاونی دهیاران قراردادی یک ساله امضا شده و طرحی در حال تهیه است که سه ماه از آن گذشته و تا آخر سال آماده می شود.وی افزود: با توجه به اینکه زباله تولیدی در شهرستان اردستان برای راه اندازی کارخانه تولید پسماند صرفه اقتصادی نداشت، از سوی استانداری اصفهان اعلام شد که با شهرستان های همجوار کارخانه ای مشترک راه اندازی شود.شهردار اردستان تشریح کرد: بر این اساس قرار شد تا کارخانه مشترک پسماند بین شهرستان های اردستان و نطنز که از نظر جمعیتی همسان هستند، ساخته شود.وی گفت: این کارخانه با مشارکت شهرداری های اردستان، زواره، مهاباد، تعاونی دهیاران اردستان و شهرداری های نطنز، بادرود، خالد آباد و طرق رود و تعاونی دهیاران نطنز ساخته خواهد شد.حیدری عنوان کرد: این طرح در حال مطالعه و مکان یابی بین این شهرستان ها است که پس از تعیین چند نقطه مناسب و استعلام از محیط زیست، آب منطقه ای، منابع طبیعی و سایر نهادهای ذیربط نهایی می شود چرا که از نظر اقتصادی نباید فاصله کارخانه پسماند تا هر شهر بیش از 50 کیلومتر باشد.وی تاکید کرد: برای اقتصادی بودن طرح و ساخت کارخانه پسماند باید روزانه دست کم 100 تن زباله وجود می داشت که اردستان روزانه نزدیک به 60 تن زباله تولید می کند و شهرستان نطنز روزانه افزون بر 50 تن تولید زباله دارد، که مجموع این میزان زباله ورودی به کارخانه مشترک می تواند صرفه اقتصادی را هم داشته باشد.شهردار اردستان ادامه داد: با توجه به اینکه دستگاه های این کارخانه در کشور تولید می شود، برآورد اعتبار مورد نیاز ساخت این کارخانه نزدیک به 30 میلیارد ریال است که باید از سوی شهرداری ها و تعاونی های دهیاری ها این شهرستان ها با همکاری تعاونی دهیاری های کشور تامین کنیم.وی افزود: در صورت تحقق این امر اردستان در سال های آینده از کمک یارانه ای دولت نیز برخوردار خواهد شد.اردستان با جمعیت بیش از 42 هزار نفر و برخورداری از افزون بر 250 هکتار بافت تاریخی و فرسوده در فاصله 118 کیلومتری شمال شرقی اصفهان واقع است. 7431/8123            "}