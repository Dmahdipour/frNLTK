{"onTitr":"","titr":" کودکان خوبی ها را فراموش نمی کنند","describe":" بندرعباس - ایرنا- ما کودکان خوبی ها را فراموش نمی کنیم و نهال امیدی که امروز برای ما می کارید ریشه می زند، عمیق و هزار ساله می شود تا به واسطه آن اتفاق های زیباتری بیفتد.", "text":"کودکان به عنوان خالق زیباترین احساس‌ ها هدیه و امانتی از طرف خداوند هستند که در کلام شاعران و نویسندگان ادبی هم چون پروین اعتصامی شاعر بزرگ ایرانی، راستی، مهربانی، پاکی، خنده، گریه و بسیاری از صفات آن ها به زبان شعر درآمده است. وی در بیتی از گریه کودکان چنین سروده است: کودکان گریه می کنند و مرا فرصتی بهر گریه کردن نیست، دامن مادران خوش است، چه شد که سر من به هیچ دامن نیستیا سهراب سپهری که کودکی را این چنین به تصویر کشیده است: من گره خواهم زد چشمان را با خورشید، دل ها را با عشق، سایه ها را با آب، شاخه ها را با باد و به هم خواهم پیوست، خواب کودک را با زمزمه زنجره ها* بادبادک ها به هوا خواهم برد* گلدان ها آب خواهم داد ...مهربانی و ترحم به کودکان در فرهنگ و دین ما به زیبایی یاد می شود چنان که رسول گرامی اسلام (ص) می فرماید: &#39; به کودکان خود محبت کنید و نسبت به آنها ترحم نمایید وقتی به آنها وعده دادید، وفا کنید، زیرا آن ها جز این که شما را روزی دهنده خود می بینند تصور دیگری ندارند.&#39;روز 16 مهر برابر با 8 اکتبر روز جهانی کودک نام دارد و هرساله در این روز در ایران اسلامی ویژه برنامه های مختلفی در طول یک هفته خاص کودکان از سوی کانون پرورش فکری کودکان و نوجوانان و نهاد های فرهنگی و تربیتی برگزار می شود.در سال 1986 در چنین روزی 2 تن از دانش‌ آموزان 9 ساله مدرسه آتاتوری در نیویورک با نگارش نامه ‌ای از همه بچه ‌های دنیا خواستند که با هم روزی را به صلح اختصاص دهند.در پیام یکی از بنیانگذاران روز جهانی کودک آمده است: &#39;بزرگترهای ما عقاید ثابتی دارند آنها ما را دوست دارند چون بچه ‌هایشان هستیم اما آیا آنها می‌ دانند که چه دنیایی را برای ما بوجود می‌ آورند اگر کمترین اشتباهی در ماشین هسته ‌ای آنها رخ دهد ما هرگز شانسی برای رشد نخواهیم یافت، ما امکانی برای رشد و پرورش می‌ خواهیم.&#39;کودکان شهر بندرعباس نیز روز گذشته در ویژه برنامه ای که به مناسبت بازدید استاندار هرمزگان از مرکز علوم کانون پرورش فکری کودکان و نوجوانان به عنوان هفته ملی کودک انجام شد، با قرائت متن هایی خواستار محقق شدن خواسته هایشان از سوی فریدون همتی شدند. در بخشی از درخواست یکی از کودکان آمده است: جهان سرشار از زیبایی است و کودکان با کشف این زیبایی ها برای آینده آماده می شوند از شما؛ جناب آقای همتی استاندار محترم بسیار سپاسگزاریم که به ما کودکان اهمیت می دهید و نگاه عمیق فرهنگی به دغدغه های سرمایه های ایران اسلامی دارید همان طور که می دانید اگر کودکیمان خوب ساخته شود در آینده مشکلات کمتری پیش روی جامعه است. من به نمایندگی همه کودکان استانم مواردی را با شما در میان می گذارم:وی ادامه این نامه آمده است: نمایش و هنرهای نمایشی در تربیت کودکان بسیار مهم است و همچنین باعث شادیشان می شود از شما استاندار محترم می خواهیم تریلی سیار نمایش را برای کودکان استان پهناورم فراهم کنید تا مثل آفتاب که بر همه پهنه زمین می شکفد و جهان را از نور خود سیراب می کند.ما در استانی با همسایگی دریا زندگی می کنیم و کودکان این استان تفریح های دریایی متناسب با این اقلیم را ندارند که این سهم ما از زیبایی های طبیعی استانمان را نادیده گرفته است، بازی و نشاط حق کودکان است و چه بهتر که این مهم با طبیعت زیبای ما همسو باشد.در متن دیگری از آیدا احمدی عضو روشندل مرکز فراگیر بندرعباس آمده است: شهرها زیبا هستند، بازارها و مکان های تجاری، پیاده روها و پارک ها اما این مکان ها برای ما کودکان با نیازهای ویژه مناسب سازی نشده است ما هم دلمان می خواهد از این مکان ها استفاده کنیم.راه اندازی مرکز دائمی فروش دستاوردهای کودکان با نیازهای ویژه می تواند قلب ما را سرشار از شادی کند و برای آینده ای که باید بسازیم سهمی داشته باشیم.ستاره مدنی، عضو نوجوان کانون پرورش فکری کودکان و نوجوانان استان هرمزگان نیز با قرائت متنی خواستار حمایت و توجه ویژه استاندار به مرکز تخصصی علوم این کانون شد. در بخشی از متن این نوجوان آمده است: ما در جنوبی ترین استان ایران پهناور مرکز تخصصی علوم را داریم و به آن می بالیم استاندار محترم؛ اما این مرکز نوپا هنوز لایه های کشف نشده ای دارد که محتاج یاری شماست تا سایر بخش هایش را برای فرزندان هرمزگان به ظهور برساند و راه اندازی کند تا کامل و بالغ شود، اما این مرکز فقط متعلق به کودکان این حوالی است وخیلی زیباست اگر این مرکز تخصصی به شیوه سیار به همه کودکان روستا و کم برخوردار هم برسد آن وقت است که لبخند واقعی کودکان در سراسر استان عزیزم وسعت پیدا می کند و یکپارچه می شود.استاندار هرمزگان هم گفت: توجه به پژوهش و مهارت آموزی در کانون پرورش فکری کودکان و نوجوانان این استان تربیت افراد محقق و آشنا با مهارت های مختلف را به دنبال دارد.فریدون همتی افزود: کودکان و نوجوانان سرنوشت آینده جامعه را رقم می زنند ازاینرو حضور و فعالیت آنها در چنین مراکزی موجب تفکر برای خلق ایده های نو خواهد بود.همتی یاد آور شد: طرح راه اندازی پارک علمی مخصوص کودکان و نوجوانان در هرمزگان بسیار خوب و در کشور نمونه است که برای اجرای آن حمایت لازم را خواهیم داشت.به گزارش ایرنا، هفته ملی کودک با شعار &#39;آینده را باید ساخت&#39; در هرمزگان با 530 عنوان برنامه آغاز شده و 20 مهرماه ادامه دارد.با آغاز هفته ملی کودک از روز 14 مهرماه ویژه برنامه های مختلفی هر روز در سطح مرکزهای کانون های پرورش فکری کودکان و نوجوانان استان هرمزگان درحال برگزاری است و می توان به اختصار به عیادت از کودکان بیمار بیمارستان خاتم الانبیاء(ص) جاسک، برگزاری کارگاه فرزند پروری به مناسبت هفته ملی کودک در مرکز ابوموسی و کارگاه مادر و کودک با موضوع خلاقیت در نوشتن در مرکز فراگیر بندرعباس اشاره کرد. بازدید 20 نفر از اعضای کودک پسر و دختر مرکز تخصصی علوم و مرکز فراگیر بندرعباس از موزه مردم شناسی و معبد هندوها، برپایی  نمایشگاه دفاع مقدس با هدف معرفی شهدای نوجوان، گردش علمی دانش آموزان قشمی از دفتر خبرگزاری جمهوری اسلامی(ایرنا) در قشم از دیگر برنامه های هفته ملی کودک در استان هرمزگان است. 9887 /6048            "}