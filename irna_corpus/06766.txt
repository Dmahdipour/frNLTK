{"onTitr":" استاندار قزوین به مناسبت روز ملی روستا:    ","titr":" مدیران دستگاه ها برای ارتقای شاخص های توسعه روستا تلاش کنند","describe":" قزوین - ایرنا - استاندار قزوین در پیامی به مناسبت 15 مهر، روز ملی روستا و عشایر، گفت: مدیران دستگاه های اجرایی در جهت افزایش ارتقای شاخص های توسعه روستاها کوشا بوده و تلاش کنند.", "text":"به گزارش بعدازظهر شنبه ایرنا و به نقل از روابط عمومی استانداری قزوین، متن پیام عبدالمحمد زاهدی به این شرح است:بدون تردید روستا یکی از ارکان اصلی زندگی اجتماعی،استقلال اقتصادی و فرهنگی و در نتیجه پشتوانه سیاسی و امنیتی هر کشوری محسوب می شود.روستاییان به عنوان آفرینندگان و صاحبان اصلی فعالیت های اجتماعی و تولیدی محسوب می شوند که در جامعه و فرهنگ ایرانی و اسلامی ما همواره با ویژگی‌ها و صفاتی چون صداقت، امانت، سلامت، شجاعت، مقاومت و پشتکار و همچنین وطن دوستی شناخته شده اند و به عنوان جامعه تولیدگر، بار مسئولیت بزرگ تولید کشاورزی و صنایع دستی را بر دوش دارند. این بخش از جامعه انسانی را باید مظهر خود اتکایی و خودکفایی کشور به حساب آورد که نقش آنها در عرصه های مختلف خدمت رسانی به ملت شریف ایران و نظام مقدس جمهوری اسلامی یک نقش ویژه و بی بدیل است. بر همین اساس، تقویت همه جانبه‌ کیفیت زندگی اجتماعات روستایی، ارتقای بهره وری، توسعه‌ فرصت های پایدار از بابت دسترسی به منابع، امکانات و منابع میان شهر و روستا، توسعه ظرفیت های متنوع اقتصادی و همچنین بسترسازی به منظور مشارکت موثر و همه جانبه مردم و نهادهای محلی در فرآیند تصمیم سازی و برنامه ریزی از پیش نیازهای توسعه‌ی پایدار و همه جانبه روستا می باشد که امروزه به برکت نظام مقدس جمهوری اسلامی و با ایجاد و توسعه زیرساخت‌ها در مناطق روستایی این نگاه و رویکرد شکل گرفته و روز به روز در حال تعمیق و گسترش است.در پایان این پیام آمده است: اینجانب ضمن گرامیداشت روز ملی روستا و عشایر و با آرزوی سربلندی و عزت برای همه روستانشینان  این مرز و بوم، به ویژه روستائیان و عشایر غیور استان قزوین از همکاری و همدلی روستائیان و عشایر با مجموعه خدمتگزاران نظام مقدس جمهوری اسلامی ایران، تشکر و قدردانی نموده و از همه مسئولان و مدیران در سطوح مختلف انتظار دارم که بیش از پیش در جهت بالابردن کیفیت زندگی در این مناطق و ارتقای شاخص های توسعه روستایی کوشا باشند.عبدالمحمد زاهدیاستاندار قزوین8054            "}