{"onTitr":"","titr":" قوانین برلوسکونی برای باشگاه جدیدش: ریش و خالکوبی ممنوع!","describe":" تهران - ایرنا - «سیلویو برلوسکونی» نخست وزیر پیشین ایتالیا و رییس اسبق باشگاه آ. ث میلان پس از تصدی منصب ریاست باشگاه مونزا در سری سی (C1)، قوانین جدید و سخت گیرانه ای را شامل ممنوعیت ریش و خالکوبی برای بازیکنان این تیم وضع کرده است.", "text":"به گزارش ایرنا، روزنامه مارکا اسپانیا روز شنبه با درج این خبر نوشت: تصدی سمت ریاست تیم دسته سومی «مونزا 1921» در سری سی1 (C1) ایتالیا توسط «آدریانو گالیانی» و «سیلویو برلوسکونی» مالکان جدید این باشگاه، تغییرات زیادی را به همراه داشته که از جمله آن می توان به قوانین سخت گیرانه در مورد خالکوبی و ریش بازیکنان اشاره کرد.رییس پیشین باشگاه آ. ث میلان ایتالیا ظاهرا بر آن شده تا فوتبالی متفاوت از نسخه مدرن آن بنیانگذاری کند؛ هدفی که برلوسکونی در جریان مراسمی که به مناسبت بزرگداشت حزب تاسیس شده توسط وی (فورزا ایتالیا)برگزار شده بود، بر تحقق آن تاکید کرد.در میان این قوانین سخت گیرانه برای بازیکنان، ممنوعیت ریش گذاشتن و خالکوبی کردن به چشم می خورد؛ این در حالی است که باشگاه تسهیلاتی را برای بازیکنان این تیم فراهم کرده تا به طور رایگان از خدمات اصلاح مو و صورت استفاده کنند.نخست وزیر پیشین ایتالیا در این باره اظهار داشت: تیم ما، تیم جوانی است که کاملا از بازیکنان ایتالیایی تشکیل شده است، زمانی که آنها بخواهند به هوادارانشان امضا بدهند این کار را با نوشتن نام خود انجام می دهند نه خط خطی های ناخوانا.وی ادامه داد: هرگاه بر روی بازیکنان حریف خطایی مرتکب شوند، بلافاصله از بازیکن حریف عذرخواهی کرده و با داور درست مثل یک نجیب زاده برخورد خواهند کرد.تیم مونزا که پس از نخستین شکست خود در فصل جدید سری سی ایتالیا، 3 بازی بعدی را با پیروزی پشت سر گذاشته است، هم اکنون در رده سوم جدول رده بندی قرار دارد.ورزشی**3991**9129            "}