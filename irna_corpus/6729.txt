{"onTitr":"","titr":" رئیس کمیسیون اروپا درباره وقوع جنگ جدید در بالکان هشدار داد","describe":" تهران - ایرنا - رئیس کمیسیون اروپا روز شنبه درباره احتمال وقوع جنگ جدید در منطقه بالکان هشدار داد.", "text":"به گزارش عصر شنبه ایرنا به نقل از خبرگزاری رویترز، «ژان کلود یونکر» که در پارلمان اتریش سخن می گفت ، افزود: اگر کشورهای منطقه بالکان امید و چشم اندازی برای ورود به اتحادیه اروپا نداشته باشند، ممکن است جنگ جدیدی در این منطقه شکل گیرد.وی توضیح داد که همه چیز بستگی به تلاش های اتحادیه اروپا دارد. اگر این اتحادیه نسبت به تحولات جاری در منطقه بالکان بی تفاوت باشد و غفلت کند، وقوع جنگی جدید در این حوزه دور از ذهن نیست.یونکر یادآورشد:اگر ملت های منطقه بالکان که البته از نظر جمعیتی و ساختار نیز بسیار پیچیده هستند، احساس کنند که ما آنها را تنها گذاشتیم و وحدت اروپا را جدی نمی گیریم، شاید به زودی شاهد وضعیتی باشیم که در سالهای 1990در این منطقه شاهد آن بودیم. رئیس کمیسیون اروپا به فروپاشی یوگسلاوی پس از درگیری ها و خشونت های خونین در این منطقه اشاره کرد و افزود: منطقه بالکان هنوز وقایع سالهای 1990 را فراموش نکرده است. ما باید از آن مناقشه ها درس عبرت بگیرم و اجازه ندهیم چنین اتفاق هایی بار دیگر تکرار شود.یونکر از اتحادیه اروپا خواست اجازه ندهد این تفکر بار دیگر در میان ساکنان منطقه بالکان رایج شود که بزرگ ترین سازمان اروپا برای کشورهای این منطقه غیرقابل دسترسی است.تنها اسلوونی و کرواسی که از تجزیه یوگسلاوی پیشین شکل گرفتند اکنون در اتحادیه اروپا عضویت دارند و صربستان و مونته نگرو نیز مذاکرات خود را برای عضویت در اتحادیه اروپا با بروکسل آغاز کرده اند.اتحادیه اروپا بوسنی و هرزگوین را نیز نامزد بالقوه عضویت در این سازمان معرفی کرده است.بر اساس این گزارش،اتحادیه اروپا اکنون در نظر دارد برای آماده سازی کشورهای غرب بالکان با آنها در زمینه‌هایی چون حکومت قانون، حمل‌و‌ نقل، آموزش و بهداشت همکاری‌های ویژه‌ای را سامان دهد. اتحادیه همچنین در نظر دارد کمک‌های مالی بیشتری به این کشورها اختصاص دهد.قرار است در سال جاری میلادی (2018) بیش از یک میلیارد یورو برای تحقق عضویت در اتحادیه اروپا در اختیار این کشورها قرار گیرد. از سال 2007 تا سال 2017 نیز حدود 9 میلیارد یورو در همین زمینه به کشورهای حوزه بالکان پرداخت شده است.کشورهای غربی و روسیه در سال های گذشته همواره تلاش کرده اند نفوذ خود را در منطقه بالکان افزایش دهند. شبد**اروپام**9041**1010            "}