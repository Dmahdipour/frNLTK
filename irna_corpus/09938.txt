{"onTitr":"","titr":" ظرفیت اینترنت در مهران 10 برابر شد","describe":" ایلام - ایرنا - مدیرعامل شرکت ارتباطات زیرساخت ایلام گفت: ظرفیت ارائه خدمات اینترنت اپراتورها در مهران برای ایام اربعین 10 برابر شده است.", "text":"رضا حسن بیگی روز چهارشنبه در گفت و گو با ایرنا افزود:با توجه به تردد میلیونی زائران اربعین  مرز مهران در استان ایلام ، شرکت ارتباطات زیرساخت تمامی تمهیدات ارتباطی را در این زمینه در استان برای اربعین ۹7 اندیشیده است. وی در بازدید از آخرین وضعیت زیر ساخت های ارتباطی اربعین در استان از پیشرفت 98 درصدی پروژه فیبر نوری ایلام به مهران و تکمیل آن تا پایان مهر ماه خبر داد.وی همچنین از اجرای کامل و اتمام دو مسیر فیبر نوری بازارچه های مرزی چیلات دهلران و چنگوله مهران به طول 60کیلومتر خبر داد.مدیرعامل شرکت ارتباطات زیرساخت ایلام تاکید کرد: عملیات اجرایی 400 کیلومتر شبکه فیبر نوری هم اکنون با پیشرفت فیزیکی مناسب در شش مسیر ایلام - مهران، مهران - بازارچه مرزی، مهران - دهلران، ایلام - ایوان، ایوان - گیلانغرب و ایلام - بدره در حال اجرا است.حسن بیگی از راه اندازی مرکز جدید دیتای زیرساخت استان با ظرفیت بالای 40 گیگابایت بر ثانیه خبر داد و یادآور شد: عملیات اجرایی این مرکز با پیشرفت فیزیکی مناسب در حال اجرا بوده و امسال راه اندازی می شود.به گزارش ایرنا، شبکه فیبرنوری به عنوان  بستر امن ارتباطات از سه مسیر ایلام به کرمانشاه، ایلام به خوزستان و ایلام به لرستان و از مسیر بین المللی پایانه مرزی مهران به عراق همه ارتباطات داخل و خارج استان را برقرار می کند.7177/6034            "}