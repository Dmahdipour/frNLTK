{"onTitr":"","titr":" دو هزار میلیارد کالای قاچاق و احتکاری در خراسان رضوی کشف شد","describe":" مشهد- ایرنا- سرپرست انتظامی خراسان رضوی گفت: دو هزار و 70 میلیارد ریال کالای قاچاق و احتکاری طی یک سال اخیر تاکنون در سطح این استان کشف و ضبط شده است.", "text":"سرهنگ ابراهیم قربانزاده روز چهارشنبه در نشست خبری ویژه تشریح برنامه های هفته ناجا در مشهد افزود: در راستای مبارزه با قاچاق و احتکار کالا طی این مدت 47 طرح در سطح خراسان رضوی اجرا و 48 باند قاچاق و احتکار کالا متلاشی شد. وی ادامه داد: 23 هزار دستگاه انواع لوازم خانگی، 55 هزار قلم لوازم یدکی خودرو، 11 هزار حلقه لاستیک خودرو، دو هزار تن برنج و هزار تن شکر از جمله اقلام کشف شده هستند.سرپرست انتظامی خراسان رضوی گفت: همچنین ظرف این مدت در بخش وقوع سرقتها 28 درصد، سرقت به عنف 28 درصد، جرائم مالی و اقتصادی 15 درصد و جرائم امنیت اخلاقی 28 درصد کاهش نسبت به مدت مشابه پارسال در این استان ثبت شد. وی به کاهش چهار درصدی وقوع جرائم خشن در خراسان رضوی نیز اشاره و بیان کرد: چند روز پیش پرونده آدم ربایی و ربایش کودکی در یکی از شهرستانها گزارش شد که به سرعت متهمان دستگیر و کودک از چنگ آدم ربایان نجات پیدا کرد.سرهنگ باقرزاده افزود: ظرف یک سال اخیر در خراسان رضوی 569 هزار و 647 فقره پرونده به مراجع قضایی و 118 هزار و 429 فقره پرونده به بخش مشاوره و مددکاری فرماندهی انتظامی استان ارجاع و در 59 درصد آنها سازش بین طرفین حاصل شده است. وی ادامه داد: همچنین روزانه پنج هزار مورد تماس با فوریتهای پلیس 110 خراسان رضوی برقرار و 50 درصد آن منجر به عملیات می شود.* تغییر در فرماندهی سرپرست انتظامی خراسان رضوی همچنین به تغییر اخیر در فرماندهی انتظامی این استان اشاره و بیان کرد: سردار قادر کریمی زحمات زیادی برای این فرماندهی و استان کشیده ولی مدتی است دچار کسالت شده و در بستر بیماری بسر می برد. طبق تدبیر فرماندهی ناجا نیز سلامت سردار کریمی در اولویت است لذا مقرر شده روند درمان وی طی شود.وی در خصوص پرونده طلبه مرحوم محمد تولایی نیز گفت: حین وقوع حادثه هیچ سرنخی از ضارب توسط مرحوم تولایی صورت نگرفته و محل وقوع جرم نیز فاقد دوربین بود لذا در مراحل نخست اطلاعاتی در این خصوص به دست نیامد. با همکاری فشرده انتظامی به سرنخهایی رسیده ایم که در آینده نزدیک مشخص خواهد شد. سرهنگ قربانزاده پیرامون برنامه های هفته ناجا نیز اظهارداشت: برنامه های مختلفی در این هفته نظیر برنامه های فرهنگی، صبحگاه مشترک، نمایشگاهها در خصوص دستاوردهای نیروی انتظامی، اجرای مانور یگان ویژه فرماندهی انتظامی و موتورسواران تدارک دیده شده است.وی در خصوص صدور حکم اعدام برای شش مامور پلیس سبزوارنیز  که آبان ماه سال 1394در تهران جریان دستگیری یک متهم به قتل، اقدام به شلیک کرده و موجب مرگ سه نفر شده بودند نیز گفت: مطیع قانون هستیم. هر حکمی قابل تجدیدنظرخواهی است. پرونده این افراد در مراجع ذیصلاح رسیدگی می شود و آنچه مراجع قضایی حکم دادند برای هر شهروند ایرانی محترم است.هفته نیروی انتظامی از 13 مهر ماه آغاز می شود.7505/1858            "}