{"onTitr":"","titr":" نمایشگاه کشفیات فرماندهی انتظامی شرق استان تهران افتتاح شد","describe":" تهران – ایرنا – همزمان با دومین روز از هفته نیروی انتظامی ، نمایشگاه کشفیات فرماندهی انتظامی ویژه شرق استان تهران در حوزه های مختلف افتتاح شد.", "text":"به گزارش ایرنا ، در این نمایشگاه که روز شنبه در یگان ویژه فرماندهی انتظامی ویژه شرق استان تهران واقع در شهرستان پیشوا برپا شده، کشفیات نیروی انتظامی شرق استان در حوزه مواد مخدر ، مشروبات الکلی ، سوخت ، لوازم سرقتی ، سلاح های سرد مربوط به دستگیری اشرار مخلان نظم و امنیت و کالاهای قاچاق در معرض دید عموم قرار گرفت.فرمانده انتظامی ویژه شرق استان تهران در حاشیه افتتاح این نمایشگاه به خبرنگار ایرنا گفت: مهمترین وظیفه پلیس حفظ و استقرار امنیت پایدار در جامعه است و در این مسیر همراهی مردم به عنوان مهمترین پشتوانه اجتماعی را با خود به همراه دارد.سردار عبدالرضا ناظری با اشاره به دستاوردهای فرماندهی انتظامی شرق از مهرماه سال گذشته تا مهرماه امسال اظهار داشت: کاهش 7 درصدی سرقت های کلان، کاهش 12 درصدی سرقت منزل ، کاهش 46 درصدی سرقت مسلحانه و نیز کاهش 16 درصدی سرقت به عنف نتیجه گوشه ای از تلاش های پرسنل انتظامی شرق استان تهران است.وی از افزایش 22 درصدی کشف سلاح و مهمات شکاری ، افزایش 46 درصدی کشف سلاح جنگی ، افزایش 53 درصدی کشف مواد مخدر و افزایش 19 درصدی دستگیری سارقان به عنوان دیگر دستاورد فرماندهی انتظامی ویژه شرق استان تهران یاد کرد.ناظری با اشاره به اجرای طرح تجمیع واحدهای پلیس 110 در ستاد فرماندهی انتظامی ویژه شرق استان تهران گفت: طی یکسال گذشته شهروندان شرق تهرن 311 هزار تماس با فوریت های پلیس 110 تماس گرفته اند که از این تعداد 224 هزار مورد عملیاتی شده است.فرمانده انتظامی ویژه شرق استان تهران افزود: تعداد تماس های مردم با پلیس 110 نسبت به سال گذشته 3 درصد افزایش یافته که این نشان از اعتماد مردم به پلیس دارد.ناظری با اشاره به عملکرد فرماندهی انتظامی ویژه شرق استان تهران در حوزه ترافیک از کاهش 16 درصدی تصادفات منجر به فوت در راه های مواصلاتی این بخش از استان تهران خبر داد.وی گفت : طی این مدت 24 هزار و 320 جلد گواهینامه صادر شده که این میزان نسبت به مدت مشابه سال گذشته 10 درصد رشد داشته ضمن این که 21 هزار خودرو طی این مدت شماره گذاری شده است.وی یکی از مهمترین مأموریت های فرماندهی انتظامی ویژه شرق استان تهران را مبارزه با قاچاق کالا اعلام کرد و افزود: طی یکسال گذشته بیش از یک هزار و 656 میلیارد ریال کالای قاچاق در این بخش از استان تهران کشف شده که این میزان نسبت به مدت مشابه سال گذشته از نظر ارزش ریالی 101 درصد رشد داشته است.فرماندهی انتظامی ویژه شرق استان تهرن تأمین امنیت هفت شهرستان ورامین، قرچک، پیشوا، پاکدشت، پردیس، دماوند و فیروزکوه را برعهده دارد.13 تا 19 مهرماه هفته نیروی انتظامی نام دارد.تهرام/7254//1348            "}