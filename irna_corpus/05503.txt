{"onTitr":"","titr":" 3650 زائر آذربایجان غربی برای تجمع اربعین ثبت نام کردند","describe":" ارومیه- ایرنا- مدیر حج و زیارت آذربایجان غربی با تاکید بر اینکه ثبت نام زائران پیاده روی اربعین حسینی از اواسط مهر سال جاری آغاز شده است، گفت: تاکنون سه هزار و 650 نفر از مردم این استان برای پیاده روی اربعین حسینی در سامانه 'سماح' ثبت نام کرده اند.", "text":"محمدرضا ندیری روز یکشنبه در گفت و گو با خبرنگار ایرنا با اشاره به رفع مشکل صدور ویزا، افزود: مشکلات ارزی برای صدور ویزا با توافق طرفین ایرانی و عراقی حل و فصل شده است و ویزای اربعین نیز از فردا برای متقاضیان صادر می شود.وی اضافه کرد: ثبت نام زائران پیاده روی اربعین حسینی از اواسط مهرماه جاری آغاز شده است و تا زمان فعالیت دفاتر کنسولگری ادامه می یابد.وی با بیان اینکه 35 دفتر زیارتی برای ثبت نام زائران پیاده روی اربعین حسینی فعال است، گفت: 32 دفتر از این تعداد به صورت دائم فعال بوده و سه دفتر نیز به صورت موقت در شهرستان های فاقد دفتر زیارتی راه اندازی شده است.وی ادامه داد: سه مرز شلمچه، چذابه و مهران برای تردد زائران ایرانی در نظر گرفته شده است و بازگشایی مرز خسروی و تامین زیرساخت های لازم در هر 2 سوی مرز در دستور کار قرار دارد.مدیر حج و زیارت آذربایجان غربی افزود: با فراهم شدن شرایط  و تامین زیرساخت های لازم در مرز خسروی زائران این استان به سمت تردد از این مرز هدایت می شوند.ندیری اضافه کرد: شرکت زائران داخلی و خارجی در همایش اربعین حسینی در اعتلای فرهنگی و مذهبی منطقه نقش محوری دارد و نوعی امر به معروف و نهی از منکر است.به گزارش ایرنا هشت آبان سال جاری مصادف با روز اربعین سرور و سالار شهیدان حضرت اباعبدالله الحسین (ع) است.همه ساله و همزمان با اربعین حسینی بیش از 20 میلیون شیعه و دلبسته خاندان عصمت و طهارت (ع) در راهپیمایی اربعین حسینی شرکت می کنند که حدود 2 میلیون از آنان ایرانی هستند.9918/3072            "}