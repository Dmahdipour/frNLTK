{"onTitr":"","titr":" 902 کیلوگرم انواع مواد مخدر در دلیجان کشف شد","describe":" خمین - ایرنا - فرمانده انتظامی دلیجان گفت: 902 کیلوگرم انواع مواد مخدر در نیمه نخست امسال در این شهرستان کشف و ضبط شده است.", "text":"سرهنگ «علی هاشمی » روز پنجشنبه در نشست خبری با اصحاب رسانه افزود:  819 کیلوگرم از این کشفیات  در جاده های دلیجان از قاچاقچیان و خودروهای عبوری و ر 83کیلوگرم آن در سطح شهرستان از خرده فروشان و توزیع کنندگان کشف شده است.وی اظهارداشت: اجرای طرح پاکسازی مناطق آلوده در 10 مرحله منجر به  پاکسازی این بخش ها و دستگیری 18 فروشنده حرفه ای و 194 معتاد متجاهردر دلیجان شد.فرمانده انتظامی دلیجان گفت: 45 میلیارد ریال کالای قاچاق در نیمه ااول امسال  در این شهرستان از قاچاقچیان کشف شده است.وی بیان کرد:   135 هزار لیتر سوخت قاچاق نیز  امسال  در لیجان کشف و ضبط شده است.سرهنگ هاشمی از دستگیری  148 سارق منازل، خودرو  و احشام دلیجان در سال جاری خبر داد و افزود: چهار باند سرقت نیز در این مدت متلاشی شد که دستگیری سارقان در همسنجی با نیمه پارسال  39 درصد و کشف سرقت 10 درصد افزایش یافته است.وی بیان کرد: بیش از 50 درصد از عملیات ها منجر به کشف اموال مسروقه و تحویل به صاحبان کالا و مال باختگان شده است.فرمانده انتظامی دلیجان گفت: همچنین امسال 281  موتورسیکلت بدون مدارک، پلاک، بیمه نامه و 393 دستگاه انواع خودرو به دلیل رعایت نکردن قوانین و مقررات، نداشتن مدارک قانونی توقیف شده است.سرهنگ هاشمی افزود: 6 هزار و 693 تماس نیز در سال جاری با فوریت های پلیسی  110  این شهرستان برقرار شده که در همسنجی با 6 ماهه نخست پارسال 53 درصد افزایش یافته است.دلیجان واقع در جنوب استان مرکزی با 50 هزار نفر جمعیت در مسیر راه اصلی استان های جنوبی و شرقی با استان های شمالی و مرکزی واقع شده است. 7277/6013/            "}