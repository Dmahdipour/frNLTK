{"onTitr":"","titr":" اعضای کمیسیون حمایت از تولید از یک واحد قزوین بازدید کردند","describe":" قزوین – ایرنا - اعضای کمیسیون ویژه حمایت از تولید ملی و نظارت بر اجرای اصل 44 قانون اساسی مجلس شورای اسلامی به همراه محسن صالحی نیا معاون امور صنایع وزیر صنعت،معدن و تجارت روز دوشنبه  از کارخانه لوازم خانگی پارس در شهر صنعتی البرز قزوین بازید کردند.", "text":"به گزارش ایرنا،در این بازید حمیدرضا فولادگر رییس کمیسیون ویژه تولید ملی و نظارت بر اجرای اصل 44 قانون اساسی به همراه نادر قاضی پور نماینده مردم ارومیه در مجلس شورای اسلامی،سیده حمیده زرآبادی نماینده مردم قزوین در مجلس شورای اسلامی و محمدرضا رمضانی معاون پارلمانی اتاق بازرگانی ایران حضور داشتند.مدیرعامل شرکت لوازم خانگی پارس در این بازدید گفت: در این واحد تولید، کار و فعالیت و ایجاد ارزش افزوده صورت می گیرد و در این شرایط این نگاه های حمایتی بسیار ارزشمند است.حسین رحمانی نیا افزود: شرکت لوزام خانگی پارس 650 نیروی انسانی دارد و جزو قدیمتی ترین برند های کشور ایران است.وی افزود: کیفیت محصولات این کارخانه بسیار بالا است و توانسته کیفیت خود را ازگذشته حفظ کرده و ظرفیت ایجاد اشتغال تا هزار نفر را دارد.این مسئول گفت: آن قدر ظرفیت های بلااستفاده در این شرکت وجود دارد و در این شرایط که بسیاری تولید را متوقف کردند ما در نامه ای به وزیر صنعت اعلام آمادگی کردیم که دراین شرایط حاضر هستیم که یک شیفت تولید خود را به سه شیفت افزایش دهیم.وی افزود: تولیدات این شرکت از واردات کالاهای یخچال و فریزر و از ورود قاچاق جلوگیری کرده است و اگر این دو روند ادامه داشته باشد شاهد افزایش کیفیت محصولات این شرکت خواهیم بود.رحمانی نیا  ادامه داد: مقام معظم رهبری فرموده اند از کالای ایرانی حمایت کنیم و وقتی بهترین برندها را داریم چرا برخی زمینه ها و بسترهایی را می خواهند فراهم کنند که زمینه عرضه محصولات خارجی در کشور فراهم شود.وی گفت: تامین ورق فولاد، ای بی اس، پی دی اف ، کمپرسور و مواد اولیه از مهمترین نیازهای ما است که باید با کمک مسئولان برای رفع این کمبودها اقدام شود.این مسئول ادامه داد: این واحد زمانی سه شیفت تولید داشته است و الان نیز می تواند به آن ظرفیت برسد.شهرک صنعتی البرز در 15 کیلومتری شرق قزوین قرار دارد.6101/6012            "}