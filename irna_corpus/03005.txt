{"onTitr":"","titr":" افزون بر36 میلیاردتومان وام اشتغال در رشت پرداخت شد","describe":" رشت – ایرنا – رئیس اداره تعاون، کار و رفاه اجتماعی شهرستان رشت گفت: تاکنون 36 میلیارد و 570 میلیون تسهیلات اشتغالزایی به متقاضیان این شهرستان در دو بخش اشتغال روستایی و فراگیر پرداخت شده است.", "text":"به گزارش خبرنگار ایرنا، علی لقمانی عصر روز سه شنبه در بیست و هفتمین جلسه کارگروه اشتغال و سرمایه گذاری شهرستان رشت در محل فرمانداری اظهار داشت: در بخش اشتغال روستایی تاکنون با بررسی طرح های اشتغالزایی متقاضیان، طرح ها به مبلغ 238 میلیارد و 985 میلیون تومان به بانک های عامل معرفی شد که 54 میلیارد و 201 میلیون تومان به تصویب رسیده است.وی با بیان این که در بخش تسهیلات اشتغال روستایی، قرارداد به مبلغ 20 میلیارد و 65 میلیون تومان منعقد و 19 میلیارد و 10 میلیون تومان پرداخت شده ، افزود: در زمینه عملکرد بانک ها در پرداخت این تسهیلات نسبت به سهم هر بانک، بانک کشاورزی بهترین عملکرد را داشته، بعد از آن بانک توسعه تعاون، صندوق کارآفرینی امید و پست بانک در جایگاه های بعدی قرار دارند.رئیس اداره تعاون، کار و رفاه اجتماعی شهرستان رشت خاطر نشان کرد: در بخش اشتغال فراگیر نیز، 172 طرح به مبلغ 146 میلیارد و 357 میلیون تومان به بانک معرفی شده و دو طرح به مبلغ 313 میلیون تومان برگشت داده شده است.وی با بیان این که در بخش اشتغال فراگیر 22 طرح به مبلغ 18 میلیارد و 60 میلیون تومان مصوب شد، اظهار داشت: 22 طرح به مبلغ 17 میلیارد و 560 میلیون تومان قرارداد منعقد شد و همین مبلغ نیز به متقاضیان پرداخت شده است.معاون عمرانی و برنامه ریزی فرماندار رشت نیز در این جلسه بیان داشت: پرونده های مربوط به اشتغالزایی از سوی بانک عودت داده نشود و مسئولان بانک ها به این مهم توجه جدی داشته باشند.محمدعلی ویشکایی افزود: بانک ها بایستی با تسریع در پرداخت تسهیلات اشتغالزایی شرایط شهرستان رشت را تغییر دهند همانطوری که بانک کشاورزی در این زمینه تلاش کرده است.سهم شهرستان رشت از تسهیلات استان گیلان در بخش اشتغال فراگیر، 222 میلیارد تومان و برای اشتغال روستایی بیش از 93 میلیارد تومان است. شهرستان رشت با شش بخش ، 293 روستا و 18 دهستان، دارای 930 هزار نفر جمعیت است که 60 درصد آنها شهری و 40 درصد روستایی هستند. 7286 /6030            "}