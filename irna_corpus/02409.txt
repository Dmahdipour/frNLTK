{"onTitr":" فرمانده ناجا:    ","titr":" عملیات اخیر در سوریه پاسخ ویران کننده ای به دشمنان بود","describe":" تهران- ایرنا- فرمانده نیروی انتظامی (ناجا) گفت: عملیات اخیر در خاک سوریه پاسخ ویران کننده ای به عملیات تروریستی دشمنان جمهوری اسلامی ایران بود.", "text":"به گزارش خبرنگار اجتماعی ایرنا حسین اشتری روز چهارشنبه در نهمین نشست نیروی انتظامی با سفرا، کارداران و نمایندگان سازمان های بین المللی در هتل هما اظهار داشت: حادثه 31 شهریور در سالروز دفاع مقدس در اهواز که موجب شهادت جمعی از هموطنان به ویژه کودکان و جانبازان شد، توطئه آمریکا در منطقه و تروریست های ساخته شده به دست آنان بود.وی افزود: پیام جمهوری اسلامی ایران به اینگونه حوادث روشن و پشیمان کننده است؛ امنیت مردم کشورمان خط قرمز همه مسئولان و مدافعان سرزمین است و عملیات اخیر فرزندان این سرزمین بر علیه تروریست ها در خاک سوریه پاسخ ویران کننده ای به دشمنان و اربابانشان است.* تامین امنیت با پلیس قدرتمند فرمانده ناجا گفت: یکی از نیازهای اولیه و اساسی بشر برای رسیدن به زندگی مطلوب و سعادتمندانه، برخورداری از امنیت در ابعاد مختلف از قبیل امنیت سیاسی، اجتماعی و اقتصادی است و امنیت مقوله ای اساسی در هر نظام اجتماعی به شمار می رود.وی افزود: هر کشوری اولویت اول ساختار حکومتی خود را به برقراری امنیت در مقیاس های ملی و داخلی قرار می دهد و بدون تردید برای تامین این امنیت و گسترش آرامش و عدالت به پلیس قدرتمند و رئوف نیاز دارد.اشتری اضافه کرد: نیروی انتظامی جمهوری اسلامی ایران با الهام از آموزه های دینی و فرهنگ حسینی علیه السلام در راستای عمل به رهنمودهای مقام معظم رهبری و فرماندهی معظم کل قوا توانسته است با برنامه ریزی، سازماندهی و مدیریت جهادی همراه با ایثار و از خود گذشتگی و جلب مشارکت اجتماعی به موفقیت های چشمگیر و کارنامه درخشانی در حوزه امنیت و آرامش دست پیدا کند.* تروریسم مانع تحقق صلح جهانی استوی گفت: همه ما بر این باوریم که امنیت و آرامش رکن اساسی مناسبات سیاسی و فعالیت های اجتماعی و اقتصادی است و رشد و شکوفایی استعدادها در سایه امنیت و چارچوب مقررات به ظهور می رسد و افراد جامعه می توانند از مواهب آنها بهرمند شوند اما معضلاتی مانند مواد مخدر، جرایم سازمان یافته و جرایم سایبری و جنایات عظیم تری مانند تروریسم، مانع بزرگی برای تحقق این باور مقدس در بسیاری از نقاط دنیا و شکل گیری صلح جهانی و بین المللی شده است.اشتری افزود: در این شرایط نیروی انتظامی با برنامه ریزی هدفمند و جانفشانی تحسین برانگیز کارکنان خود، توانسته است توطئه دشمنان و حامیان آنان در منطقه را خنثی کند و جبهه جنایتکاران را ناکام بگذارد. وی اضافه کرد: انهدام باندهای مخوف و کشف هزاران تن مواد مخدر در هر سال و تقدیم هزاران شهید و جانباز، نمونه هایی گویا از اراده پلیس برای مبارزه بی امان با این پدیده شوم بین المللی است. سردار اشتری گفت: البته تعقیب و ناکام گذاشتن ناامن کنندگان فضاهای سایبری و دفاع یکپارچه و مقتدرانه در مرزهای ایران اسلامی نشانه های دیگری از توانمندی نیروی انتظامی به حساب می آید.* هفته نیروی انتظامی فرصتی مناسب برای تمرین ولایتمداریوی افزود: جمهوری اسلامی ایران به دلیل موقعیت های بی نظیر و برخورداری از دیدگاه های ارزشی و آسمانی همانند عدالت و انصاف، دفاع از مظلومین و درماندگان و استکبار ستیزی و مقاومت در برابر ظالمان، همواره مورد توجه و تهدید دشمنان داخلی و خارجی بوده است. اشتری اضافه کرد: هفته نیروی انتظامی جمهوری اسلامی ایران که امروز به مناسبت پاسداشت فعالیت های متعهدانه و اثربخش کارکنان فداکارش در بخش های امنیتی، انتظامی و اجتماعی دور هم جمع شده ایم، فرصت مناسبی برای تمرین و گسترش مفاهیمی همچون انضباط و اقتدار، حرفه گرایی و کارآمدی، آموزش و پیشگیری اجتماعی، خدمتگذاری و امانتداری و پژوهش محوری و روزآمدی و نهایتا ولایتمداری و ایثارگری تا مرز شهادت، همانند امام حسین علیه السلام است.* پلیس اثرگذار و فعال در سطح منطقهسردار سرتیپ هادی شیرزاد رئیس پلیس بین الملل نیروی انتظامی گفت: پلیس بین الملل به عنوان متولی امور بین الملل نیروی انتظامی با رویکرد تعامل و همکاری در دیپلماسی پلیسی درصدد است تا از تمام ابزارها و فرصت های پیش رو در راستای پیشبرد اهداف پلیسی برای کمک به ارتقای امنیت منطقه ای و بین المللی بهره جوید و ایجاد فرصت تعامل در سطح بین المللی و منطقه ای در دستور کار نیروی انتظامی قرار داشته است.وی افزود: امروز سرعت تحولات ضرورت سرعت عمل در تعاملات را بیش از پیش می کند و باید راهکارهای مناسب بین کشورها در  مبارزه با جرایم سازمان یافته بین المللی مانند تروریسم، قاچاق مواد مخدر، قاچاق انسان و فضای سایبری اتخاذ شود.شیرزاد اضافه کرد: نیروی انتظامی به این منظور اقدام به توسعه و تقویت همکاری های بین المللی با پلیس های سایر کشورها و سازمان های بین المللی به منظور تبادل اطلاعات و تجربیات پلیسی و ایفای نقش پلس اثرگذار و فعال در سطح منطقه و جهان در زمینه های تخصصی پلیسی را در برنامه های خود دارد.در این نشست که با حضور هیات رییسه ناجا، فرماندهان پلیس های تخصصی ناجا و مقاماتی از وزارت خانه های کشور، دفاع، دادگستری، امور خارجه، ستاد مبارزه با مواد مخدر و قوه قضاییه برگزار شد، کلیپی به زبان انگلیسی که با همت نیروی انتظامی تهیه شده بود، برای مهمانان خارجی پخش شد.در این کلیپ بخش های مختلف ناجا همچون دانشگاه علوم انتظامی امین، فرماندهی مرزبانی، فرماندهی یگان های ویژه، پلیس راهنمایی و رانندگی، پلیس پیشگیری، پلیس آگاهی، پلیس اطلاعات و امنیت عمومی، پلیس مبارزه با مواد مخدر، پلیس فتا، پلیس بین الملل و سازمان وظیفه عمومی برای مهمانان معرفی شد.اجتمام*1003*1834            "}