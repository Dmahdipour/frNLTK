{"onTitr":"","titr":" گشایش نمایشگاه گل و گیاه در گرگان","describe":" گرگان - ایرنا - هشتمین نمایشگاه گل و گیاه با حضور تولید کنندگان و فعالان این حرفه از گلستان و استان های مختلف و شماری از مسوولان از امروز دوشنبه در قالب 100غرفه در گرگان آغاز بکار کرد.", "text":"رییس سازمان سیما، منظر و فضای سبز شهرداری گرگان به خبرنگار ایرنا گفت: 60 غرفه نمایشگاه به تولیدکنندگان گل و گیاه در گلستان و 40 غرفه به استان های دیگر اختصاص دارد.به گفته یحیی ستوده نیا، علاوه بر گلستان تولید کنندگانی از استان های مرکزی (اراک و محلات)، اصفهان (کاشان)، البرز، گیلان، مازندران و تهران در این نمایشگاه حضور دارند.این نمایشگاه از امروز دوشنبه 16 مهر ماه به مدت پنج روز در محل پارکینگ روباز پارک شهر گرگان از ساعت 10 صبح تا 22 شب آماده بازدید علاقمندان است.وی گفت که رویکرد تولیدات عرضه شده در نمایشگاه بیشتر در حوزه گل های تزئینی و آپارتمانی است.به گفته وی، در این نمایشگاه همچنین آموزش نگهداری و پرورش گل و کارگاه های  آموزشی در زمینه صنایع وابسته برگزار می شود.3014/1648            "}