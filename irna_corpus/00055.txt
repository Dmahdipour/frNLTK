{"onTitr":"","titr":" جاده های زنجان براثر بارش باران لغزنده است","describe":" زنجان - ایرنا - رئیس پلیس راه استان زنجان گفت: تمام مسیرهای ارتباطی این استان بر اثر بارش باران، لغزنده است و رانندگان در این وضعیت جوی حاکم ضمن رعایت قانون ، بیشتر احتیاط کنند.", "text":"سرهنگ عباس مظفری روز شنبه در گفت و گو با خبرنگار ایرنا، از رانندگان وسایط نقلیه خواست در تردد از مسیرهای ارتباطی استان زنجان دقت و احتیاط بیشتری داشته باشند تا لغزندگی سطح آسفالت جاده منجر به حادثه نشود.وی اظهار داشت: رانندگی در جاده خیس و لغزنده، قوانین و مقررات خاص خود را دارد و کوچکترین بی احتیاطی و سهل انگاری ممکن است به حادثه ای تلخ و ناگوار منجر شود.مظفری به رانندگان عبوری از مسیرهای ارتباطی اصلی و فرعی این استان توصیه کرد: با سرعت مطمئنه حرکت از هرگونه سبقت و سرعت غیرمجاز، انحراف به چپ و عجله و شتاب خودداری و فاصله طولی را نیز به جد رعایت کنند.رئیس پلیس راه استان زنجان با بیان اینکه رانندگان لازم است قبل از تردد در جاده ها از سالم بودن برف پاک کن ها مطمئن شوند، گفت: در 24 ساعت گذشته پنج مورد تصادف جرحی و خسارتی در مسیرهای ارتباطی این استان ازجمله جاده زنجان - ارمغانخانه، زنجان - میانه و آزادراه زنجان - قزوین، اتفاق افتاد.به گزارش ایرنا، 6 ماه نخست امسال (ابتدای فروردین تا پایان شهریور) 118 نفر در مسیرهای ارتباطی این استان در سر صحنه تصادف جان باختند که این رقم در مدت مشابه پارسال 94 نفر بود.اداره کل راهداری و حمل و نقل جاده ای استان زنجان حدود پنج هزار و 600 کیلومتر آزاد راه، بزرگراه، راه های اصلی و فرعی را زیر پوشش دارد که از این میزان چهار هزار کیلومتر راه روستایی است.6084/6085            "}