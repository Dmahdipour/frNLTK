{"onTitr":" فرماندار بروجرد:    ","titr":" پیاده روی اربعین یک حرکت مردمی با رویکرد جهانی شدن است","describe":" بروجرد - ایرنا - معاون استاندار لرستان و فرماندار بروجرد گفت: پیاده روی اربعین یک حرکت مردمی با رویکرد جهانی است که باید مقدمات آن در شهرستان با شکوه و عظمت آماده شود.", "text":"به گزارش ایرنا رضا آریایی روز سه شنبه در نشست هماهنگی پیاده روی اربعین که در فرمانداری بروجرد برگزار شد، افزود: حضور میلیونی زایران در این مراسم جلوه های زیبایی از ارادت مسلمانان جهان به امام حسین (ع) به نمایش گذاشته می شود.وی با اشاره به اینکه سیستم دولتی باید مقدمات این حرکت بزرگ را مدیریت کند، اظهارداشت: پذیرایی از زایران اربعین در شهرستان بروجرد با تشکیل کمیته های چند گانه مانند سال های قبل انجام خواهد شد.فرماندار بروجرد بیان کرد: نقاط قوت و ضعف سال های گذشته باید برای هر چه بهتر برگزار شدن در سال جاری بررسی شود.مسئول ستاد بازسازی عتبات وعالیات در شهرستان بروجرد گفت: اربعین میعاد گاه بزرگ عاشقان امام حسین(ع) است و حضور میلیونی مردم این مراسم را جهانی کرد.عبدالحمید گودرزی افزود: موکب انصار العباس شهرستان بروجرد درکربلا توسط کمک های مردمی شهروندان اداره می شود که امسال نیز یک موکب برای خدمات دهی بهتر به زایران دایر خواهد شد.وی بیان کرد: برای خدمات دهی هر چه بهتر در موکب های بروجرد در کربلا به زایران اربعین نیازمند همکاری همه دستگاههای اجرایی دولتی و خصوصی است.فرمانده ناحیه مقاومت بسیج بروجرد گفت: بروجرد در مسیر عبور زایران اربعین است و نیازمند خدمات لازم به نحو احسن به زایران ارائه دهیم.سرهنگ مجید سوری افزود: سال گذشته بیش از 150 هزار نفر در موکب شهید بروجردی مستقر در میدان آیت الله بروجردی پذیرایی شدند.وی اظهار داشت: سال گذشته بیش از 10 هزار از زایران خارجی در موکب شهید بروجردی پذیرایی شد.وی بیان کرد:‌ بیش از 60 نفر از بسیجیان خواهر و برادر به صورت شبانه روزی در موکب شهید بروجردی به مدت 10 شبانه روز به زایران اربعین خدمت می کنند.فرمانده ناحیه مقاومت بسیج بروجرد گفت: موکب شهید بروجردی در میدان آیت الله بروجردی ازتاریخ یکم آبان ماه تا دهم آبان به زایران اربعین خدمات دهی خواهد کرد.7273/7190            "}