{"onTitr":"","titr":" سیستان و بلوچستان میزبان المپیاد استعدادهای بوکس کشور شد","describe":" زاهدان - ایرنا - مدیر کل ورزش و جوانان سیستان و بلوچستان گفت: نخستین دوره المپیاد استعداد های برتر بوکس کشور 30 آبان به مدت 10 روز به میزبانی این استان در زاهدان برگزار می شود.", "text":"ادهم کرد زابلی روز چهارشنبه در گفت و گو با خبرنگار ایرنا اظهار داشت: در این دوره از رقابت های کشوری 480 بوکسور نوجوان 12 تا 15 سال در سرسرای امام علی(ع) زاهدان به رقابت می پردازند.وی گفت: همچنین 30 آبانماه شاهد اعزام بزرگترین کاروان ورزشی سیستان و بلوچستان به قابت های طرح المپیاد ورزشی استعدادیابی برتر کشور خواهیم بود.مدیر کل ورزش و جوانان سیستان و بلوچستان ادامه داد: این کاروان متشکل از حدود 900 ورزشکار در 68 رشته، بین سنین 12 تا 15 سال در 2 گروه دختران و پسران است.کرد زابلی بیان کرد: این کاروان بزرگترین کاروان ورزشی بعد از انقلاب اسلامی است و بزرگترین رویداد ورزشی سیستان و بلوچستان محسوب می شود.وی افزود: نفرات برتر المپیاد استعدادهای برتر کشور برای شرکت در المپیک 2022 انتخاب خواهند شد.به گزارش ایرنا افزون بر44 هزار و 880 ورزشکار سازمان یافته در قالب حدود 50 هیات استانی و 500 هیات شهرستانی در سیستان و بلوچستان مشغول فعالیت هستند.7316**3213            "}