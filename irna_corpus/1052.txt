{"onTitr":"","titr":" بازرسی قزوین 45 نفر را به مراجع قضایی استان معرفی کرده است","describe":" قزوین – ایرنا - معاون نظارت و بازرسی استان قزوین گفت: این سازمان از مجموع پرونده های سال گذشته و 6 ماه امسال 35 نفر را به علت ارتکاب تخلف به هیات های رسیدگی به تخلفات ادارای دستگاه ها و 10 نفر را به مراجع قضایی استان معرفی کرده است.", "text":"به گزارش ایرنا ، محسن خانجانی روز پنجشنبه به مناسبت سالروز تاسیس سازمان بازرسی کشور در جمع خبرنگاران افزود: از 35 نفر یاد شده 10 نفر مربوط به یک شهرداری قزوین، 20 نفر در حوزه بانک ها و پنج نفر از تشکیلات دستگاه های دولتی بوده اند.وی در بخش دیگری از سخنان خود گفت: در راستای وظایف این سازمان طی 6 ماه امسال 22 مورد بازرسی برنامه ای از عملکرد دستگاه های اجرایی و 300 فقره بازرسی های موردی نیز در استان به انجام رسیده است. خانجان اضافه کرد: طی این مدت همچنین این سازمان بر نحوه و فرایند اجرای 613 معامله در دستگاه های اجرایی نظارت داشته که ماحصل آن 382 تذکر قانونی به کمیسیون های برگزاری معاملات و لغو 51 مورد معامله به دلیل رعایت نکردن موارد قانونی بوده است. وی ادامه داد: در راستای اقدامات یاد شده یک هزار و 700 میلیارد ریال به خزانه بازگردانده شده که یک مورد آن به میزان یک هزار و 100 میلیارد ریال به علت ایراد بر فرآیند پرداخت وام بود که به حساب بانک مربوطه عودت داده شد.به گفته وی، در 6 ماهه نخست امسال نیز سه نفر در رابطه به اختلاس سه میلیارد ریال از سوی این نهاد به مراجع قضایی معرفی شده اند.خانجانی اضافه کرد: بیشترین شکایات رسیده به سازمان بازرسی استان مربوط به دستگاه هایی ماننده شهرداری ها، تامین اجتماعی و جهاد کشاورزی هستند که بیشترین ارتباط را به مردم دارند.معاون نظارت و بازرسی استان قزوین یادآور شد: در حوزه تخلفات دستگاه های اجرایی، وضعیت قزوین نسبت به سایر استان های کشور مطلوب تر است. وی در بخش دیگری از سخنان خود با اشاره به سالروز تاسیس سازمان بازرسی در کشور، گفت: براساس اصل 174 قانون اساسی به منظور اجرای صحیح قوانین در دستگاه های اداری، این سازمان زیر نظر رییس قوه قضاییه در 19 مهر سال 60 تشکیل و حدود اختیارات و وظایف آن را هم قانون برعهده گرفت.8054            "}