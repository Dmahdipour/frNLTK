{"onTitr":" مدیر موسسه فرهنگی، ورزشی و توانبخشی ایثار:    ","titr":" پایش سلامت جامعه ایثارگران سیستان و بلوچستان در اولویت است","describe":" زاهدان - ایرنا - مدیر موسسه فرهنگی، ورزشی و توانبخشی ایثار سیستان و بلوچستان گفت: مهمترین اولویت این نهاد پایش سلامت خانواده معظم شهدا، ایثارگران و جانبازان بوده و تا کنون به 600 خانواده خدمات توانبخشی ارائه کرده است.", "text":"به گزارش ایرنا مصطفی میرحسینی روز سه شنبه در نشست خبری با اصحاب رسانه اظهار داشت: مهمترین اولویت این موسسه در حوزه توانبخشی پایش سلامت خانواده شهدا، جانبازان و ایثارگران است و با حضور در منزل این عزیزان به ارائه خدمات می پردازد.وی بیان کرد: موسسه ایثار با هدف خدمت رسانی به جامعه ایثارگران به طور ویژه در حوزه ورزشی و توانبخشی در سیستان و بلوچستان ایجاد شده است.مدیر موسسه فرهنگی، ورزشی و توانبخشی ایثار سیستان و بلوچستان گفت: این موسسه پس از شناسایی جامعه هدف اگر نیازی برای ادامه درمان باشد اقدامات لازم برای انتقال افراد را به مراکز درمانی انجام می دهد.وی بیان کرد: فعالیت این موسسه در سال 1392 در سیستان و بلوچستان زیر نظر بنیاد شهید و امور ایثارگران با هدف ارائه خدمات به جامعه ایثارگران این استان آغاز شد.میرحسینی اظهار داشت: موسسه ایثار در حوزه‌های ورزشی، توانبخشی و فرهنگی فعالیت می‌ کند که در حوزه توانبخشی از ابتدای امسال تا کنون 350 پرونده درمانی در سیستان و بلوچستان تشکیل شده است.وی ادامه داد: دستگاه‌های جدید فیزیوتراپی و حرکت درمانی در بحث توانبخشی برای جامعه ایثارگران خریداری شده و در حوزه فرهنگی نیز نهادینه کردن فرهنگ ایثار و شهادت یکی دیگر از اولویت‌های موسسه ایثار است.مدیر موسسه فرهنگی، ورزشی و توانبخشی ایثار سیستان و بلوچستان گفت: برای ویزیت در منزل عموم مردم در حال دریافت مجوز از سوی دانشگاه علوم پزشکی زاهدان هستیم.وی اظهار داشت: مجموعه آبی استخر ایثار به طور کامل و با بهترین امکانات شامل جکوزی و ‌سونا خشک به خانواده معظم شهدا، ایثارگران و جانبازان به طور رایگان خدمات ارائه می دهد.میرحسینی گفت: موسسه ایثار در مجموع به بیش از 6 هزار نفر خدمات ورزشی تا کنون ارائه کرده است.3213**6081            "}