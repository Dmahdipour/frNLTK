{"onTitr":"","titr":" حاشیه های دیدار استقلال تهران و نفت مسجد سلیمان","describe":" اهواز – ایرنا – تماشاگران تیم نفت مسجدسلیمان در حین دیدار این تیم با استقلال در مرحله یک شانزدهم جام حذفی فوتبال کشور به وسیله بلندگو و ساز و دهل بختیاری تیم خود را تشویق کردند.", "text":"به گزارش ایرنا دیدار تیم‌های نفت مسجد سلیمان و استقلال از ساعت 20:45 در ورزشگاه شهید بهنام محمدی مسجد سلیمان در حضور پرشور تماشاگر 2 تیم برگزار شد که در پایان با برتری یک بر صفر تیم استقلال به پایان رسید.پیش از آغاز بازی میلاد میداوودی بازیکن محبوب تیم نفت مسجدسلیمان به شدت از سوی تماشاگران این تیم تشویق شد.این بازیکن به همراه اسماعیل شریفات که سابقه بازی در تیم مقابل را داشتند به سمت نیمکت تیم استقلال رفته و از آن ها استقبال کردند.با توجه به این که از قبل اعلام شده بود که تماشای این دیدار رایگان است بیش از 10 هزار هوادار از نزدیک نظاره گر بازی بودند که این امر حساسیت کار را برای هر 2 تیم بیشتر می کرد.وینفرد شفر سرمربی تیم استقلال بر خلاف علیرضا مرزبان سرمربی تیم نفت مسجدسلیمان که کنار خط جنب و جوش زیادی داشت، از روی نیمکت وبا آرامش بیشتر تیم خود را هدایت می کرد.عملکرد ضعیف خط حمله آبی های پایتخت نشین در چند هفته اخیر موجب شد تا شفر برای بازی با نفت مسجد سلیمان مرتضی تبریزی و روح الله باقری را نیمکت نشین کند و از صیادمنش و جابر انصاری در کنار الحاجی گرو در خط حمله تیمش استفاده کند.حضور پر تعداد نیروهای یگان ویژه موجب شد تا به هنگام بازی امنیت خوبی در ورزشگاه شهید بهنام محمدی حکم فرما شود. همچنین عکاسان زیادی در این بازی حضور داشتند که اکثرا پشت دروازه نفت استقرار داشتند.تعدادی از هواداران تیم نفت مسجدسلیمان در حالی که پرچم زرد رنگ به دست داشتند از پشت بام و پنجره های خانه خود که اطراف ورزشگاه هستند نظاره گر بازی بودند.  امیر عابدزاده دروازه بان تیم ملی کشورمان در ورزشگاه شهید محمدی مورد تشویق هواداران تیم نفت قرار گرفت.در دقیقه 70 بازی تماشاگران به صورت هماهنگ نور موبایل های خود را روشن کرده و یکصدا علیرضا مرزبان سرمربی تیم نفت مسجدسلیمان را تشویق کردند.میلاد میداوودی در دقیقه 56 جایگزین اسماعیل شریفات شد و بعد از مدت ها پا به توب شد، این بازیکن پس از ورود به زمین به شدت توسط هواداران نفت تشویق شد.مرتضی تبریزی و روح الله باقری در دقیقه 60 بازی جایگزین الحاجی گرو و صیادمنش شدند تا استقلال با ترکیب همیشگی خود 30 دقیقه انتهایی بازی را دنبال کند.این دیدار در 90 دقیقه وقت قانونی با تساوی بدون گل به پایان رسید اما در وقت اضافه اول بازی و در دقیقه 96 روح الله باقری از درون محوطه جریمه تیم نفت مسجدسلیمان دروازه این تیم را باز کرد.قضاوت این دیدار بر عهده رضا کرمانشاهی بود که حسن یوسفی و اسد حاج محمد او را در امر قضاوت همراهی می کردند.به هنگام خوشحالی بازیکنان استقلال پس از زدن گل ، هواداران تیم نفت مسجدسلیمان به سمت بازیکنان این تیم بطری آب پرتاب کردند.در این دیدار حکیم نصاری از تیم نفت مسجدسلیمان و مرتضی تبریزی و مهدی قائدی بازیکنان تیم استقلال از داور بازی کارت زرد دریافت کردند.9879/6064            "}