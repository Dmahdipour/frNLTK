{"onTitr":"","titr":" برانکو توبیخ و جریمه شد","describe":" تهران- ایرنا- کمیته انضباطی آرای خود را در خصوص تیم های مختلف صادر کرد که براساس آن برانکو ایوانکوویچ، سرمربی تیم فوتبال پرسپولیس به دلیل رفتار غیر ورزشی با داور بازی پس از دیدار مقابل نساجی مازندران، به توبیخ کتبی و پرداخت 50 میلیون ریال جریمه نقدی محکوم شد.", "text":"به گزارش سایت رسمی فدراسیون فوتبال، کمیته انضباطی فدراسیون فوتبال امروز (شنبه) آرای خود را در خصوص تیم های مختلف صادر کرد.*دیدار تیم های سایپا و سردار بوکان از سری رقابتهای جام حذفی کشور برگزار شد و از سوی شهریار شیروند، بازیکن تیم سردار بوکان پس از پایان مسابقه تخلفاتی مبنی بر اهانت به داور که منجر به اخراجش شد و همچنین تمرد از اجرای دستور داور، وی به دو جلسه محرومیت از همراهی تیم خود و پرداخت 3 میلیون ریال جریمه نقدی محکوم شد. (این رای درباره محرومیت قابل تجدید نظر است)محمد چهارمحالی، بازیکن تیم سردار بوکان به دلیل اهانت به داور پس از اتمام مسابقه، به دو جلسه از همراهی تیم خود محروم شد و باید 3 میلیون ریال جریمه نقدی پرداخت کند. ( این رای درباره محرومیت قابل تجدید نظر است)* دیدار تیم های پرسپولیس تهران و نساجی مازندران از سری رقابتهای لیگ برتر فوتبال باشگاههای کشور در حالی برگزار شد که از سوی حمیدرضا رجبی، مربی تیم نساجی مازندران تخلفاتی مبنی بر رفتار غیر ورزشی که منجر به اخراجش شد، صورت گرفت. وی به توبیخ کتبی و پرداخت 20 میلیون ریال جریمه نقدی محکوم شد.همچنین برانکو ایوانکوویچ، سرمربی تیم پرسپولیس نیز به دلیل رفتار غیر ورزشی به داور بازی بعد از پایان مسابقه، به توبیخ کتبی و پرداخت 50 میلیون ریال جریمه نقدی محکوم شد.*مسابقه دو تیم گل گهر سیرجان و خونه به خونه بابل در حالی برگزار شد که از سوی اسماعیل کیانی، بازیکن تیم خونه به خونه بابل تخلفاتی مبنی بر فحاشی به کمک داور بازی رخ داد. وی به سه جلسه محرومیت از همراهی تیم خود و پرداخت 20 میلیون ریال جریمه نقدی محکوم شد. (این رای درباره محرومیت قابل تجدید نظر است)تیم خونه به خونه بابل به خاطر ورود کادر فنی به زمین مسابقه به نشانه اعتراض به داور که سبب وقفه در برگزار مسابقه شد، باید 30 میلیون ریال جریمه نقدی پرداخت کند.همچنین مهران برزگر، مربی تیم خونه به خونه بابل به دلیل رفتار غیرورزشی  با کمک داور؛ دو جلسه از همراهی تیم خود محروم است و باید 10 میلیون ریال جریمه نقدی پرداخت کند. (این رای درباره محرومیت قابل تجدید نظر است)گفتنی است، حبیب شاکری، مربی تیم خونه به خونه بابل به دلیل اعتراض مکرر به داور و اهانت به وی و رفتار غیر ورزشی به کمک داور که منجر به اخراجش شد، دو جلسه از همراهی تیم خود محروم شد و باید مبلغ 10 میلیون ریال جریمه نقدی پرداخت کند. (این رای درباره محرومیت قابل تجدید نظر است)آرای فوق قطعی است.ورزشی**ع.ک**1584            "}