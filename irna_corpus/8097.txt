{"onTitr":" حجت‌الاسلام صدیقی :    ","titr":" رهبری جامعه تجزیه‌بردار نیست","describe":" تهران- ایرنا- امام جمعه موقت تهران گفت: رهبری و حاکمیت جامعه تجزیه‌بردار نیست و حتی خمسه طیبه (پنج تن آل عبا) همه معصوم و صاحب ولایت الهی بودند اما تا زمان حیات پیامبر (ص)، پرچم‌داری با ایشان بود.", "text":"به گزارش خبرنگار ایرنا، حجت‌الاسلام و المسلمین کاظم صدیقی در خطبه اول نماز سیاسی - عبادی جمعه این هفته تهران در جمع نمازگزاران در مصلای امام خمینی (ره) اظهار داشت: امامت منشا وحدت معرفی شده است.وی افزود: همانگونه که یک وزارتخانه، یک وزیر و یک مدرسه، یک معلم لازم دارد حکم الهی این است که دو اراده در عرض هم فساد، جنگ و تنازع و یک اراده، وحدت به عمل می اورد.صدیقی که در ادامه سلسله مباحث تفسیر سوره حمد این سخنان را در تفسیر آیه «ایاک نعبد و ایاک نستعین» تبیین کرد، تبعیت را فقط شایسته خدا دانست و تصریح کرد: این امر منافاتی ندارد با اینکه ما از کسان یا چیزهایی مثل صبر و نماز تبعیت کنیم که خود خداوند، ما را به فرمانبری و توسل به آنها رهنمون کرده است.وی با بیان اینکه تبعیت از پدر و مادر نیز واجب است مگر ما را به خلاف و گناه توصیه کنند، ادامه داد: شرع می گوید اگر رئیس جمهوری، امام جمعه، رئیس یک اداره از شما کاری خلاف شرع مطالبه کرد و پایمال کردن حقی را خواست هیچکس تبعیت نکند و اگر رئیس اداره‌ای چنین خواست تبعیت از او به هیچ وجه جایز نیست.خطیب جمعه تهران گفت: پس بنا بر این آیه، عبودیت مخصوص خداست ولی اطاعت، محبت، عشق و شفاعت هم جایگاهی دارد.وی افزود: گاهی مسائلی اینچنینی را پیچیده می‌کنند اما اینها مطابق فطرت ماست و عقل هم چراغ راه فطرت است و اطاعت از پیامبر و امامان، علم، صبر و نماز به ما در قرآن کریم توصیه شده و طبیعی است که برای طی یک راه، افراد ناآشنا از یک آشنا که این راه را رفته و بلد است تبعیت کنند.صدیقی گفت: خداوند، قرآن، دعا، نماز و صبر را واسطه قرار داده تا کمبودهای ما جبران شود و این منافاتی با «ایاک نستعین» ندارد هم امر خداست و هم تبعیت از اینها به اذن خدا.وی در بخش دیگری از سخنانش گفت: اهل تقوا، بهشت را در اختیار دارند و تقوا یکی از نزدیک‌ترین راهها برای دستیابی به جنت الهی است و هم بهشت و هم جهنم، الان موجود است.امام جمعه موقت تهران گفت: تقوا این است که انسان حواسش باشد تا در گودال جهنم نیافتد و باید بدانیم که مرگ در تعقیب ماست و کسی از چنگ آن امکان فرار ندارد.وی افزود: ای کاش ما هم سراغ مرگ را بگیریم تا با او دوست شویم و مرگ ما عروج، وصال و همنشینی با پیامبر و امامان و موانست با ملائکه باشد.صدیقی اظهار کرد: پل صراطی که در روایات ترسیم شده، دقیق است و با حق‌الناس شوخی ندارد بنابراین حواسمان باشد که در این راه باریک، تاریک و خطرناک، هوشمندی و پناهندگی خدا و کشتی نجات اهل بیت (ع) لازم است.امام جمعه موقت تهران در بخش پایانی خطبه اول به مناسبت سالروز شهادت امام سجاد (ع) به توصیف جایگاه حضرت سید الساجدین پرداخت و تصریح کرد: این امام نقش بی‌بدیلی در اسلام دارد.وی ادامه داد: رساله حقوق و صحیفه سجادیه که به عنوان زبور آل پیغمبر و اخت‌القرآن به ما رسیده، نظیر ندارد و دون کلام خالق و فوق کلام مخلوق است.صدیقی صحیفه سجادیه را یک بهشت کامل خواند که باید به آن پناه برد و یادآور شد: حفظ عاشورا در بستر اشک و عاطفه از یادگاران امام سجاد (ع) است.فراهنگ**3079**  1055            "}