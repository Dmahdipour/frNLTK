{"onTitr":"","titr":" توفان؛ پرواز زابل را به زاهدان هدایت کرد","describe":" زاهدان - ایرنا - مسئول روابط عمومی اداره کل فرودگاههای سیستان و بلوچستان گفت: پرواز صبح امروز/ دوشنبه/ تهران - زابل - تهران به دلیل کاهش دید ناشی از توفان گرد و خاک در منطقه سیستان و فراهم نبودن امکان فرود در فرودگاه زابل به سمت زاهدان تغییر مسیر داد.", "text":"حمیدرضا پارسا روز دوشنبه در گفت و گو با خبرنگار ایرنا اظهار داشت: پرواز 1085هواپیمای ماهان قرار بود بعد از ترک فرودگاه مهرآباد ساعت 8:00 امروز وارد فرودگاه زابل شود که به دلیل کاهش شدید دید افقی ناشی از توفان گرد و خاک در منطقه سیستان ساعت 7:20 در 2 مایلی فرودگاه زابل تغییر مسیر داد و ساعت 8:00 در فرودگاه زاهدان به زمین نشست.وی ادامه داد: به دلیل دید 1200 متر ناشی از توفان گرد و خاک در فرودگاه زابل امکان فرود این پرواز مهیا نشد.مسئول روابط عمومی اداره کل فرودگاههای سیستان و بلوچستان ادامه داد: براساس برنامه این پرواز قرار بود از زابل به سمت تهران حرکت کند که ادامه مسیر آن به وضعیت هوا در فرودگاه زابل بستگی دارد.وی خاطر نشان کرد: مسافران این پرواز در فرودگاه زابل منتظر هستند تا در صورتی که وضعیت جوی در منطقه سیستان برای پرواز مساعد شود با همین پرواز به سمت تهران حرکت کنند و در غیر این صورت ادامه مسیر برای این پرواز مقدور نخواهد بود.به گفته رئیس شبکه پایش هواشناسی سیستان و بلوچستان صبح امروز /دوشنبه /بیشینه سرعت باد در ایستگاه فرودگاهی زابل 92 کیلومتر بر ساعت گزارش شد.محمود دیانتی ادامه داد: وزش باد شدید سبب شد تا دید افقی فرودگاه زابل به 1200 متر کاهش یابد.به گزارش ایرنا از روز گذشته شدت باد در سیستان افزایش پیدا کرد به طوری که بیشنیه سرعت باد در زابل به 104 کیلومتر بر ساعت رسید و میزان ذرات معلق در هوای این شهر را تا 19 برابر حد مجاز افزایش داد.این شرایط سبب تعطیلی مدارس شهرستان هیرمند در شمال سیستان و بلوچستان شد.9908**3213            "}