{"onTitr":"","titr":" 475 مددجوی کمیته امداد همدان راهی خانه بخت شدند","describe":" همدان- ایرنا- معاون حمایت و سلامت خانواده کمیته امداد استان همدان گفت: 475 مددجوی زیر پوشش با دریافت جهیزیه و هدیه ازدواج توسط این نهاد زندگی مشترک خود را آغاز کردند و راهی خانه بخت شدند.", "text":"علی بحیرایی روز دوشنبه در گفت و گو با ایرنا افزود: از این تعداد، 438 نوعروس و 37 داماد مددجو هستند که با حمایت کمیته امداد در 6 ماه نخست امسال راهی خانه بخت شدند.وی اظهار داشت: برای اجرای این طرح 43 میلیارد و 670 میلیون ریال ازاعتبارات دولتی و صدقات جمع آوری شده، پرداخت شده است.بحیرایی با اشاره به اینکه اجرای کمک هزینه خرید جهیزیه برای هر نوعروس زیر پوشش چهل میلیون ریال و هدیه ازدواج برای پسران، 15 میلیون ریال است عنوان کرد: کمک هزینه جهیزیه برای افراد نیازمندی که زیر پوشش این نهاد نیستند نیز 20 میلیون ریال است.وی با اشاره به اینکه کمک هزینه جهیزیه به صورت نقدی و بلاعوض است ادامه داد: در حال حاضر 105 نوعروس در نوبت این طرح قرار دارند که امیدواریم با همت خیران این عزیزان نیز راهی خانه بخت شوند و زندگی مشترک خود را آغاز کنند.معاون حمایت و سلامت خانواده کمیته امداد استان همدان افزود: در نیمه دوم سال گذشته نیز 14 میلیارد و 170 میلیون ریال در قالب 523 مورد جهیزیه و کمک هزینه ازدواج به مددجویان و نیازمندان پرداخت شده است.وی گفت: خیران می توانند از طریق شماره حساب 0109500950005 و شماره کارت 6672-9969-9918-6037 بانک ملی و همچنین پرداخت اینترنتی از طریق پایگاه اینترنتی کمیته امداد به نشانی epay.emdad.org اقدام کنند.بحیرایی ادامه داد: خیران همچنین می توانند با گرفتن شماره *8877*081# از طریق تلفن همراه و یا برنامه (اپلییکیشن) سنا و سکه کمک های خود را پرداخت کنند.گفتنی است: حدود 49 هزار خانواده نیازمند شامل 86 هزار نفر به صورت مستمر از کمیته امداد امام خمینی (ره) استان همدان خدمات دریافت می کنند.9904/2087            "}