{"onTitr":"","titr":" پیش دبستانی ها آموزش های محیط زیستی را فرا می گیرند","describe":" تهران - ایرنا - بر اساس طرح تبیین آموزش های بنیادی و هماهنگ محیط زیستی درحوزه کودکان پیش دبستانی در سراسر کشور، به زودی پیش دبستانی ها آموزش های محیط زیستی را فرا می گیرند.", "text":"به گزارش روز دوشنبه ایرنا از پایگاه اطلاع رسانی سازمان حفاظت محیط زیست، اولین آموزش های بنیادی و هماهنگ محیط زیستی درحوزه کودکان پیش دبستانی در سراسر کشور که با همکاری دفتر آموزش سازمان حفاظت محیط زیست، وزارت آموزش و پرورش و دانشگاه علوم بهزیستی و توانبخشی در مدت سه سال تهیه شده، برای رؤسای ادارات آموزش و پژوهش محیط زیست استان‌های کشور تبیین شد.مراحل تدوین بسته آموزشی پیش‌ دبستانی در 15 مهرماه مقارن با روز کودک و محیط زیست در قالب کارگاه، برای رؤسای آموزش و پژوهش ادارات کل حفاظت محیط زیست استان ‌های سراسر کشور تشریح شد.در افتتاحیه کارگاه تبیین اولین آموزش های بنیادی وهماهنگ محیط زیستی که در سازمان حفاظت محیط زیست برگزارشد، آرش یوسفی، مدیر کل دفتر آموزش محیط زیست با اشاره به اینکه عملکرد ادارات کل استانی در حوزه آموزشی در نهایت به عملکرد سازمان حفاظت محیط زیست منجر خواهد شد، تفویض اختیارات از طرف رییس سازمان را فرصتی مغتنم برای انجام برنامه‌های آموزشی بر مبنای نیاز هر استان دانست و ابراز امیدواری کرد تا با مشارکت همکاران استانی برنامه ‌های متنوعی برای آموزش و فرهنگ‌سازی همه اقشار جامعه تنظیم و اجرا شود.در ادامه، نجم‌السادات موسوی عضو هیئت علمی دانشگاه علوم بهزیستی و توانبخشی و مجری تهیه بسته آموزش محیط زیست ویژه مربیان کودکان پیش ‌دبستانی  و خانواده‌های آنها، با بیان اینکه مسایل محیط زیستی، بزرگترین چالش قرن 21 است؛ افزود: امروز ایران با معضلات فراوانی در محیط زیست روبرو است که با بررسی های انجام شده، مشکلی از بابت قوانین بالادستی برای حفاظت از محیط زیست و برنامه‌های توسعه پنج‌ساله کشور در این خصوص وجود ندارد.وی گفت: طبق پژوهش‌های انجام شده، فقدان آگاهی لازم و ضعف فرهنگی در زمینه ارتباطات شهروندان با محیط زیست جزو اصلی‌ترین مشکلات برای فرهنگ‌سازی محیط زیستی به شمار می‌رود.موسوی با اشاره به نظرسنجی از دانشجویان و مربیان پیش‌دبستان دانشگاه علوم بهزیستی و همچنین همکاری اساتید رشته‌های مختلف دانشگاهی در خصوص تدوین بسته آموزشی محیط زیستی برای کودکان پیش دبستان، هدف نهایی از ایجاد این بسته آموزشی را تربیت نسلی آگاه، مسئول و دوستدار محیط زیست دانست و گفت: بسته آموزشی تهیه شده، شامل 5 عنوان کتاب است که سه عنوان از آنها مرجع بوده و دو عنوان دیگر برای آموزش و پرورش تهیه شده است.این استاد دانشگاه ادامه داد: بسته مرجع آموزش محیط زیست در چهار منطقه آموزش و پرورش شهر تهران طی چندین کارگاه توانمندسازی برای مربیان به صورت پایلوت به اجرا درآمده و آزمون مقایسه‌ای دانش، نگرش و مهارت محیط زیستی مربیان در قبل و بعد از آموزش‌ها، بیانگر اثرگذاری مطلوب محتوی تهیه شده است.موسوی با تبیین ساختار محتوای تهیه شده بسته آموزش پیش‌ دبستانی، آموزش ‌های ارایه شده را غیرمستقیم و کاملا مبتنی بر فرهنگ ایرانی- اسلامی برشمرد و افزود: در این بسته ‌ها مفاهیم در قالب بازی، شادی و تفکر به کودکان ارایه می‌ شود و تلاش شده تا ضمن اینکه هیچ‌گونه رقابت فردی و مسابقه‌ای بین کودکان وجود نداشته باشد از پتانسیل خانواده‌ها نیز نهایت استفاده برده شود.    وی گفت: در این بسته آموزشی 6 چالش مهم محیط زیستی شامل آب، پسماند، تغذیه سالم، هوای پاک، مصرف متعادل و انرژی به صورت فعالیت‌ های روزانه تبیین شده است که مربی هر روز با کودکان آنها را تمرین می ‌کند و 11 واحد یادگیری در خصوص مفاهیم مهم محیط زیستی است که توسط فعالیت ‌های خلاقانه طراحی شده است و مربیان آنها را  طی ترم‌های آموزشی در فرایند یادگیری کودکان با مشارکت خانواده‌ها پیش می‌برند.علمی 9014**1440            "}