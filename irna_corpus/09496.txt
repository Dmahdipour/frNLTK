{"onTitr":" نماینده مجلس:    ","titr":" کمیسیون مشترک رسیدگی به قانون خدمات کشوری تشکیل شد","describe":" تهران- ایرنا- نماینده مردم رزن در مجلس شورای اسلامی از تشکیل کمیسیون مشترک قانون خدمات کشوری به ریاست وی خبر داد.", "text":"حسن لطفی روز چهارشنبه در گفت و گو با خبرنگار پارلمانی ایرنا افزود: قانون مدیریت خدمات کشوری بعد از قانون اساسی مهمترین قانون مادر کشور است که در سال 86 به تصویب رسیده و از سال 88 به صورت آزمایشی به اجرا درآمده است.وی ادامه داد: در سال‌های گذشته نمایندگان مجلس تذکرات متعددی را در مورد ضرورت دائمی شدن این قانون داده بودند، زیرا که این قانون دارای استثنائات خاصی بود و تبعات بسیار بدی را در جامعه همچون حقوق‌های نجومی به همراه داشت.نماینده مردم رزن در مجلس اضافه کرد: در این کمیسیون که به دستور علی لاریجانی رئیس مجلس شورای اسلامی تشکیل شده، یک نفر از هر کمیسیون تخصصی و 10 نفر از کمیسیون اجتماعی عضویت دارند.لطفی خاطرنشان کرد: براساس این رای‌گیری، بنده به عنوان رئیس، احمد بیگدلی سخنگو، سمیه محمودی نایب رئیس اول، رمضانعلی سبحانی‌فرد نایب رئیس دوم، خدیجه ربیعی دبیر اول و سلیمانی به عنوان دبیر دوم این کمیسیون انتخاب شدند.رئیس کمیسیون مشترک قانون خدمات کشوری بیان کرد: این کمیسیون از هفته آینده به صورت رسمی کار خود را آغاز می‌کند و امیدواریم بتوانیم قانون متقن و شفافی را برای اداره کشور به تصویب برسانیم.سیام*9121*3061*1535            "}