{"onTitr":"","titr":" باد شدید موقتی استان مرکزی را فرا می گیرد","describe":" اراک - ایرنا - مسئول پیش بینی اداره کل هواشناسی استان مرکزی گفت: باد شدید موقتی تا 24 ساعت آینده نقاط مختلف این استان را فرا می گیرد.", "text":"«رضا مرادی» روز پنجشنبه در گفت و گو با ایرنا افزود: وضعیت هوای این استان تا اواخر وقت امروز (پنجشنبه) و فردا (جمعه) به صورت صاف تا کمی ابری همراه با غبار محلی خواهد بود و در ساعات بعدازظهر افزایش ابر و رگبار های پراکنده در برخی از نقاط استان به ویژه مناطق شمالی دور از انتظار نیست.وی بیان کرد: سامانه بارشی جدیدی از شنبه هفته آینده این استان را در بر می گیرد و این سامانه به مرور تداوم می یابد و تا روزهای پایانی هفته نیز ادامه خواهد داشت.مسئول پیش بینی اداره کل هواشناسی استان مرکزی ادامه داد: شرایط دمایی نقاط مختلف این استان نیز از روز شنبه هفته آینده به تدریج تا پایان این هفته با روند کاهشی همراه است.مرادی توصیه کرد: کشاورزان این استان هر چه سریعتر نسبت به برداشت و جمع آوری محصولات باغات و انتقال به انبارهای استاندارد اقدام کنند.وی گفت: کشاورزان در خصوص کاشت محصولات پاییزه به ویژه گندم و جو نکات فنی را رعایت کنند و عملیات کاشت کلزا در مناطق گرمسیر استان مرکزی نیز با رعایت تمام پارامترهای مورد نظر صورت گیرد.مسئول پیش بینی اداره کل هواشناسی استان مرکزی افزود: انارکاران برای جلوگیری از ترکیدگی محصولات خود از آبیاری به این باغات خودداری کنند.مرادی عنوان کرد: ساوه به بیشینه دمای 28 درجه سانتیگراد بالای صفر گرمترین و شازند با کمینه دمای 6 درجه سانتیگراد بالای صفر خنک ترین شهر این استان در 24 ساعت گذشته بوده است.241 میلیمتر بارندگی در سال زراعی گذشته (اول مهرماه پارسال تا اول مهرماه امسال) در استان مرکزی به ثبت رسیده است.3005/3075            "}