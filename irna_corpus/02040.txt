{"onTitr":"","titr":" 1.5 میلیارد ریال قیر و گازوئیل قاچاق در زاهدان کشف شد","describe":" زاهدان - ایرنا - فرمانده انتظامی سیستان و بلوچستان گفت: یک میلیارد و 500 میلیون ریال قیر و گازوئیل قاچاق در بازرسی از یک انبار در حاشیه شهر زاهدان کشف شد.", "text":"به گزارش ایرنا از پایگاه خبری پلیس سردار محمد قنبری روز چهارشنبه در این باره اظهار داشت: تیمی از پلیس آگاهی با کسب خبری مبنی بر دپو مقادیر زیادی قیر قاچاق در یک انبار بزرگ در حاشیه شهر زاهدان بلافاصله برای بررسی موضوع وارد عمل شدند.وی افزود: کارآگاهان اداره مبارزه با قاچاق کالا با یک سری تحقیقات میدانی انبار را در شهرک کارگاهی شناسایی و به طور نامحسوس تحت نظر قرار دادند.فرمانده انتظامی سیستان و بلوچستان تصریح کرد: تیم رسیدگی کننده پرونده پس از اطمینان از صحت موضوع با هماهنگی مقام قضائی در اقدامی ضربتی و غافلگیرانه وارد عمل شده و در بازرسی از محل 50 تن قیر قاچاق و غیر استاندارد و 16 هزار و 200 لیتر گازوئیل قاچاق کشف کردند.سردار قنبری با اشاره به اینکه ارزش کالاهای قاچاق یک میلیارد و 500 میلیون ریال برآورد شده، خاطر نشان کرد: در این رابطه سه دستگاه تریلی تانکر دار که در حال تخلیه بار بودند توقیف و انبار با هماهنگی مقام قضائی پلمپ شد.3213**6081            "}