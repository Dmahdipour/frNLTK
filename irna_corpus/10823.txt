{"onTitr":"","titr":" تاکیدات انصاری لاری  در بازدید از بازار ماهی جزیره کیش","describe":" کیش - ایرنا - مدیر عامل سازمان منطقه آزاد در جریان بازدید از روند  طرح توسعه و بازسازی بازار ویژه عرضه ماهی این جزیره بر کیفی سازی ساخت، ماندگاری، تجهیز، آینده نگری و بهداشت این سازه به عنوان زیرساخت اقتصادی تاکید کرد.", "text":"به گزارش ایرنا  محمد ابراهیم انصاری لاری در جریان این بازدید از بخشهای مختلف این طرح در حال احداث بر ضرورت استفاده از مصالح و تجهیزات با کیفیت در این سازه  تاکید کرد و افزود: کیفیت این بنا به عنوان محل خرید و عرضه آبزیان از نظر بهداشتی، رفاهی، خدماتی و سایر نیازمندیها برای جزیره کیش  مهم است.همچنین معاون عمرانی سازمان منطقه آزاد کیش در توضیحاتی گفت: در طراحی جدید این سازه،  بازار ماهی کیش از نظر فضا توسعه یافته است و فضاهای پشتیبانی از محل عرضه ماهی ها جدا شده  تا از نظر بهداشتی و تهویه بوی نا مطبوع، مشکلات برطرف شد.وی افزود: در قالب سازه جدیدبازار ماهی کیش، 12غرفه عرضه ماهی در مرکز سالن دیده شده  و سطوح آن  با کفپوش یکپارچه پوشانده می شود تا به  لحاظ مقاومت  و رعایت مسایل بهداشتی شرایط بسیار خوبی داشته باشد.وی اضافه کرد: همچنین با تعبیه شبکه های جمع آوری فاضلاب در غرفه ها  شیرابه ناشی از آبزیان از این مجراها خارج می شود تا از نشر بوی نا مناسب جلوگیری شود.خانزادی وجود حوضچه های ویژه شستشو ماهی و انتقال آن  به صندوق های مخصوص نگهداری در یخ  و  محل عرضه را از ویژه گیهای سازه جدید بازار ماهی کیش عنوان کرد.وی یادآوری  کرد: یکی از معضلات اصلی بازار ماهی کیش عدم امحاء ضایعات ماهی و تجمیع این ضایعات در محل عرضه بود که باعث بوی بسیار نامساعدی در محل عرضه می شد به همین دلیل با منفک کردن بخش امحاء از بازارچه عرضه، تمامی ضایعات ماهی ها به اتاقک امحاء منتقل می شود.معاون عمرانی سازمان منطقه آزاد کیش گفت: از جمله اقدامات خوب در ساختمان جدید طراحی محل استراحت کارگران بازار، سرویس های بهداشتی، پارکینگ و ایستگاه تاکسی  است .   طرح نوسازی و بهسازی بازار فروش ماهی جزیره کیش با هدف رفع مشکلات و بهبود شرایط فیزیکی عرضه و نگهداری آبزیان  تیرماه گذشته آغاز شد و قرار است تا چندماه آینده به اتمام برسد.بهسازی بازار ماهی کیش آغاز شد بازار ماهی جزیره کیش به دلیل مشکلات بهداشتی و تهویه علاوه بر کارکنان و عرضه کنندگان ماهی این مرکز، موجب نارضایتی شهروندان و گردشگران از وضعیت این بازار شده بود که  با تاکید مدیر عامل سازمان منطقه آزاد کیش  طرح بهسازی، توسعه و ساماندهی این بازار تدوین و در دستور کار قرار گرفت.1339            "}