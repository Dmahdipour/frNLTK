{"onTitr":"","titr":" فراخوان عضویت در انجمن هنرهای تجسمی گیلان صادر شد","describe":" رشت – ایرنا - فراخوان عضویت در انجمن هنرهای تجسمی گیلان با توجه به جایگاه تشکل ها و انجمن های تخصصی در ارتقاء روابط شهروندی و منزلت والا و مهم مورد اشاره در قانون اساسی جمهوری اسلامی ایران صادر شده است.", "text":"مدیر روابط عمومی اداره‌کل فرهنگ و ارشاد اسلامی گیلان ضمن اعلام این خبر افزود:هیأت مؤسس انجمن را محمدعلی بهروزکار، مهران ویسی، امیرشعبانی پور، رضا گلچین، سلاله عبدل پناه، علیرضا ترکیبی، نادره حکیم الهی، فاطمه مرادی، آرمان بابایی صداقت، محمود ثناجویان و صادق عمادزاده تشکیل می دهند.قاسم مصفا اظهار داشت: انجمن در رشته های نقاشی، گرافیک ، تصویرسازی مجسمه سازی ،کاریکاتور، نگارگری و تذهیب ، سفال و سرامیک ، عکاسی، گرایش های نوین در عرصه خط و خوشنویسی و تایپ ، هنرهای تجسمی مدرن و خلاقه فعالیت می کنند.وی، برگزاری نمایشگاه و اکسپوهای هنری ، جلسات نقد و بررسی آثار و همایش ها و جشنواره ها و سمینارهای علمی، پژوهشی و هنری، برگزاری دوره ها و کارگاه های آموزشی هنرهای تجسمی، ایجاد بستر مناسب برای انجام طرح های پژوهشی و مطالعاتی ، چاپ و انتشار کتاب ها و نشریات تخصصی، ایجاد نشست های هنراندیشی تخصصی، تلاش برای تدوین برنامه های بلند مدت، میان مدت و کوتاه مدت در گرایش های مختلف تجسمی در تعامل با اداره کل فرهنگ و ارشاد اسلامی استان را از مهمترین اهداف تشکیل این انجمن عنوان کرد.وی تصریح کرد: این انجمن  با انگیزه ترویج ، اشاعه و اعتلای فرهنگ و هنر غنی و اصیل اسلامی- ایرانی ، انجمن هنرهای تجسمی استان گیلان تشکیل شده است.مصفا یاداور شد: این انجمن با تعریف یک انجمن تخصصی، غیر سیاسی ، غیر انتفاعی و غیر دولتی دارای ضوابط حقوقی و مالی مستقل و منطبق بر اصول و سیاست های کلی فرهنگی و هنری اعلام شده از سوی وزارت فرهنگ و ارشاد اسلامی و دفتر هنرهای تجسمی و تحت نظارت اداره کل فرهنگ و ارشاد اسلامی استان گیلان در آذرماه ٩٦ تشکیل و تأسیس شده و در اسفندماه همین سال به شماره ثبت ١٣٨١ به شناسه ملی ١٤٠٠٧٤٥٢٧٥٥ در اداره ثبت شرکت ها و موسسات غیر تجاری رشت به ثبت رسید.وی از علاقه مندان خواست برای آگاهی بیشتر از شرایط عضویت در انجمن تجسمی استان به سایت اداره کل فرهنگ و ارشاد اسلامی گیلان مراجعه کنند.بر اساس این گزارش؛ علاقمندان ساکن مرکز استان می توانند برای ثبت نام و تکمیل فرم های مربوطه به دبیر خانه موقت انجمن واقع در رشت – خیابان حافظ - اداره کل فرهنگ و ارشاد اسلامی گیلان - طبقه سوم – معاونت هنری اداره کل فرهنگ و ارشاد اسلامی استان گیلان - کارشناسی هنرهای تجسمی (صادق عمادزاده ) مراجعه کنند.شماره های تماس اداره کل فرهنگ و ارشاد اسلامی گیلان: ٣٣٣٦٣٥١٣ – ٣٣٣٦٣٨١٢ است.علاقمندان ساکن سایر شهرستان ها می توانند برای ثبت نام و تکمیل فرم های مربوطه به اداره های فرهنگ و ارشاد اسلامی شهرستان مربوطه مراجعه کنند.1881 /6030            "}