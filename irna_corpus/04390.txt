{"onTitr":" رقابت های بین المللی فیوچرز؛    ","titr":" محرومیت مادام العمر 3 داور تنیس تایلندی به جرم تبانی","describe":" تهران- ایرنا- کمیته اخلاق تنیس موسوم به (TIU)، سه تن از داوران صندلی تایلندی را به جرم تبانی و شرط بندی در رقابت های تنیس فیوچرز به طور مادام العمر از قضاوت محروم کرد.", "text":"به گزارش ایرنا، خبرگزاری رویترز روز دوشنبه با درج این خبر نوشت: مطابق اعلام کمیته اخلاق تنیس، آنوشا تونگ پلو، آپیسیت پرومشای و چیچاتی سریلیلای سه داور اهل تایلند به شرط بندی در رقابت های بین المللی تنیس فیوچرز سال گذشته، اقرار کردند.در بیانیه کمیته اخلاق تنیس آمده است: علاوه بر این، قاضیان نام برده، به منظور تحقق اهداف مرتبط با شرط بندی و منفعت شخصی، امتیازهای کسب شده توسط بازیکنان را در سیستم امتیاز دهی رسمی دستکاری کرده اند.به موجب حکم کمیته اخلاق تنیس، محرومیت تعیین شده به محض صدور لازم الاجرا بوده و این قضات به طور مادام العمر از قضاوت یا حضور در هرگونه رویداد رسمی که توسط هیات های سازماندهنده و شناخته شده ورزش تنیس برگزار می شود، محروم خواهند بود.رقابت های بین المللی تنیس فیوچرز که تاکنون در بیش از 70 کشور جهان برگزار شده است، کم اهمیت ترین پلکانی است که در سطح  حرفه ای، تنیسورها می توانند از آن برای امتیازگیری در رنکینگ جهانی و بالا کشیدن خود استفاده کنند. ورزشی**3991**9129            "}