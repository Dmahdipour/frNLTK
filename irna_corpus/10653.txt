{"onTitr":"","titr":" عربستان به پاکستان نفت با بازپرداخت بلندمدت می فروشد","describe":" اسلام آباد - ایرنا - اعضای هیات عربستان سعودی به ریاست 'احمد حمید غامدی' مشاور دولت سعودی در امور سرمایه گذاری با «عمر ایوب» وزیر انرژی در اسلام آباد گفت وگو و اعلام کرده اند که ریاض به اسلام آباد، نفت خام با بازپرداخت بلندمدت می فروشد.", "text":"به گزارش شامگاه سه شنبه ایرنا از تارنمای خبری روزنامه «نیوز» پاکستان، محور این گفت وگوها سرمایه گذاری عربستان سعودی در بخش های تولید انرژی در پاکستان بود.وزیر پاکستانی با هیات عربستان سعودی درخصوص ظرفیت های غنی در حوزه تولید انرژی به ویژه ساخت سدهای بزرگ در پاکستان سخن گفت.وی از سرمایه داران سعودی خواست در بخش تولید انرژی برق سرمایه گذاری کنند و اعضای هیات عربستان نیز در این دیدار علاقه خود را برای سرمایه گذاری در بخش انرژی پاکستان اعلام کردند.هیات عربستانی همچنین با عبدالرزاق داوود مشاور نخست وزیر در امور تجارت و سرمایه گذاری نیز دیدار و گفت و گو کرد.در این دیدار درباره راه های گسترش روابط تجاری بحث و تبادل نظر شد.قرار است یک تفاهم نامه درباره سرمایه گذاری در بخش های استخراخ معادن و انرژی و همچنین همکاری های اقتصادی در چارچوب طرح کریدور اقتصادی چین و پاکستان به امضاء برسد.ازسوی دیگر پاکستان از عربستان خواستار فروش نفت با پرداخت درازمدت شد.دولت پاکستان برای غلبه بر فشار کمبود منابع مالی از دولت عربستان خواستار خرید 100 تا 200 هزار بشکه نفت با بهره مند شدن از تسهیلات پرداخت بلندمدت شد.قرار است شامگاه سه شنبه - امروز - وزیر دارایی عربستان سعودی برای بررسی نهایی پیشنهاد پاکستان برای فروش دو و نیم میلیارد دلار نفت خام به پاکستان با پرداخت بلندمدت به رایزنی بپردازد.منابع دولتی پاکستان اعلام کردند که عربستان سعودی با این پیشنهاد موافقت کرده است و در سفر وزیر عربستانی به پاکستان نیز موضوعات فنی مورد بررسی قرار خواهد گرفت.دولت جدید پاکستان که به شدت با مشکل کمبود منابع مالی روبروست درحال حاضر در حال سبک و سنگین کردن رجوع به بانک جهانی پول برای رفع این موانع است اما منابع دولتی پاکستان اعلام کردند درصورتی که کشورهای دوست مانند عربستان سعودی به یاری دولت پاکستان بشتابند دولت به احتمال زیاد از رجوع به نهادهای مالی بین المللی صرفنظر می کند.منابع دولتی پاکستان اعلام کردند : عمران خان در سفر به عربستان از مقامات سعودی خواستار دریافت وام بلندمدت با شرایط پرداخت آسان یا خرید نفت خام با پرداخت دیرهنگام شده بود .عربستان سعودی برای ارائه وام دو تا 2.5 میلیارد دلاری به پاکستان با قید شرایط سخت ابراز علاقه کرده و قرار است مقامات دولتی پاکستان شرایط عربستان را بررسی کنند.مقامات حکومتی همچنین اعلام کردند که امکان دریافت وام10 میلیارد دلاری از عربستان ناممکن به نظر می رسد.**سرمایه گذاری عربستان در پنجاب و بلوچستان پاکستاناعضای هیات عربستانی پس از ملاقات و رایزنی با وزرای نفت، تجارت و صنایع نساجی و انرژی قرار است با شرکت های سرمایه گذاری سعودی ملاقات کند تا زمینه برای احداث یک پالایشگاه در شهر بندری گوادر در جنوب ایالت بلوچستان و همچنین دو نیروگاه تولید برق فراهم شود.منابع موثق در وزارت تجارت پاکستان اعلام کردند قرار است عربستان برای احداث یک پالایشگاه در گوادر و همچنین نیروگاه گاز مایع در ایالت پنجاب چند میلیارد دلار سرمایه گذاری کند.یک هیات بلندپایه عربستان به ریاست 'احمد حامد الغامدی' مشاور انرژی پادشاه سعودی روز یکشنبه وارد اسلام آباد شد. مدیر مرکز مشارکت راهبردی و توسعه تجارت برای مشارکت های راهبردی بین المللی عربستان و نماینده شرکت آرامکو این هیات را همراهی می کنند.این هئیت قرار است از شهر بندری گوادر و همچنین از مناطقی در ایالت پنجاب که قرار است نیروگاه های متعلق به گاز مایع در آن تاسیس شود دیدن کنند.در پایان این سفر یک یادداشت تفاهم بین دو کشور به امضاء خواهد رسید که کارشناسان پاکستانی از آن به عنوان آغاز سفر شراکت بزرگ بین دو کشور یاد می کنند.پیش از این یک روز پس از پایان سفر عمران خان نخست وزیر پاکستان از عربستان سعودی ، احمد الخطیف مشاور شاهزاده محمدبن سلمان ولیعهد عربستان در 27 ماه سپتامبر به اسلام آباد سفر کرده بود.ازسوی دیگر هر چند دولت پاکستان به عربستان سعودی پیشنهاد پیوستن به طرح کریدور اقتصادی چین و پاکستان را داده است اما هنوز مقامات سعودی و چینی به این پیشنهاد واکنشی نشان نداده اند.**مخالفت نمایندگان مجلس سنا با پیوستن عربستان به سی پک«رضا ربانی» عضو ارشد حزب مردم و رئیس پیشین مجلس سنای پاکستان نیز در خبری با انتقاد از طرح پیوستن عربستان به طرح مشترک اقتصادی چین پاکستان موسوم به «سی - پک» گفته است که دولت حزب تحریک انصاف در تلاش است تا «سی پک» را تضعیف و نابود کند.وی گفت: به نظر می رسد دولت برنامه جدی و مشخصی برای مبارزه با مشکلات اقتصادی ندارد و این باعث تاسف فراوان است.عضو ارشد حزب مردم تاکید کرد: با ورود عربستان به سی پک شاهد تضعیف این پروژه و به حاشیه کشیده شدن آن هستیم.ازسوی دیگر «میرحاصل خان بزنجو» سناتور عضو حزب ملی پاکستان نیز گفته است:دولت حق ندارد بدون اجازه پارلمان کشور دیگری نظیر عربستان را وارد این کریدور مهم و ارزشمند کند.این نماینده مجلس سنای پاکستان گفت: با توجه به اینکه بخش وسیعی از سی پیک بلوچستان می‌گذرد دولت قبل از اتخاذ هر تصمیمی باید با ما مشورت کند.وی افزود: دولت نباید سنا و پارلمان ایالت بلوچستان را نادیده گرفته و تصمیماتی که این اندازه حیاتی و مهم هستند را به تنهایی اتخاذ کند. شبک**آساق**6125**1392            "}