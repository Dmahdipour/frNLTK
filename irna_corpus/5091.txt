{"onTitr":" بازیهای المپیک جوانان؛    ","titr":" فوتسالیست های جوان ایران گام نخست را محکم برداشتند","describe":" تهران - ایرنا - تیم ملی فوتسال زیر 18 سال ایران در نخستین دیدار خود که در چارچوب المپیک جوانان برگزار شد، تیم جزایر سلیمان را با نتیجه پرگل ٩ بر ٢ از پیش رو برداشت.", "text":"به گزارش ایرنا، سومین دوره بازی های المپیک جوانان از چهاردهم مهرماه به مدت 13 روز در کشور آرژانتین در حال برگزاری است و تیم فوتسال جوانان ایران نیز یکی از رشته های کاروان اعزامی ایران در این رقابت ها است. تیم ایران در گروه B با تیم های برزیل، روسیه، جزایر سلیمان و کاستاریکا هم گروه است.تیم ایران بامداد امروز دوشنبه به مصاف جزایر سلیمان رفت و در نیمه نخست با نتیجه ٤ بر صفر به پیروزی رسید و نیمه دوم نیز  با نتیجه 5 بر ٢ به سود ایران پایان یافت.مهدی علیزاده(3 گل)، رضا تمیزی (2گل)بلال اسماعیلی (2گل)، رضا قنبری و سجاد سرباز گلزنان ایران در این دیدار بودند.«علی صانعی» سرمربی تیم فوتسال ایران درباره این دیدار گفت:  با توجه به اینکه در 4 ماه گذشته مسابقه رسمی نداشتیم دیدار برابر جزایر سلیمان نوعی بازی تدارکاتی محسوب می شد. وی گفت: بازی سختی نبود و با تعداد گل بالا پیروز شدیم، اما از عملکرد بازیکنانم راضی نیستم و امیدوارم در بازی های آینده عملکرد بهتری ارائه دهیم. برنامه زمان بندی بازی های تیم ایران به این شرح است:پنجشنبه 19 مهر ایران - برزیل ساعت 30 دقیقه بامدادشنبه 21 مهرایران - روسیه  ساعت 30 دقیقه بامدادیکشنبه 22 مهرکاستاریکا - ایران  ساعت 30 دقیقه بامدادسه شنبه 24 مهر / مرحله نیمه نهاییپنجشنبه 26 مهر / بازی رده بندی و فینالآرژانتین، مصر، عراق، پاناما و اسلوواکی نیز دیگر تیم های حاضر در گروه A هستند.فرهاد ابراهیمی، علی رضا صدیق، رضا قنبری، رضا تمیزی، سجاد سرباز، سجاد عادلی پور، بلال اسماعیلی، مهدی علیزاده، مهدی مهدیخانی و سالار آقاپور اعضای تیم فوتسال زیر 18 سال ایران را تشکیل می دهند که تحت نظر صانعی سرمربی تیم در این رقابت ها حضور دارند.کاروان ایران اعزامی به المپیک جوانان را 49 ورزشکار شامل می شود که 34 ورزشکار آن پسر و 15 ورزشکار دیگر دختر هستند.ورزشی**9029**1584            "}