{"onTitr":"","titr":" همایش بین المللی امام سجاد(ع) در بندرعباس آغاز شد","describe":" بندرعباس - ایرنا - هشتمین همایش بین المللی امام سجاد (ع) با پیام حضرت آیت الله جعفر سبحانی و شرکت مهمانان داخلی و خارجی صبح چهارشنبه در سرسرای اجتماعات شهرک مروارید بندرعباس آغاز شد.", "text":"به گزارش خبرنگار ایرنا، در این همایش بین المللی یک روزه 500 مهمان داخلی و خارجی از جمله 20 شخصیت برجسته کشوری و چهار پژوهشگر و محقق ادیان از کشورهای مختلف حضور دارند.دبیر هشتمین همایش بین المللی امام سجاد (ع) در آیین آغاز به کار آن گفت: این کنگره با همکاری مجمع جهانی اهل‌ بیت(ع) دبیرخانه کانون های مساجد هرمزگان و حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی برگزار می‌ شود.علی علامه زاده افزود: پرفسور «آنتوان بارا» نویسنده مسیحی سوری الاصل ساکن کویت، «زینب عیسی» از متفکران و اندیشمندان شیعه لبنان، حجت الاسلام «فضیل ریال» از اندیشمندان الجزایری و «شیخ غازی حنیه» از علمای اهل سنت محب اهل بیت (ع) منطقه صیدان لبنان از مهمانان خارجی امسال این همایش هستند. وی ابراز داشت: آنتوان بارا نویسنده مسیحی سوری الاصل کتاب «حسین در اندیشه مسیحیت» به تازگی کتابی درباره حضرت زینب (س) نوشته است.دبیر هشتمین همایش بین المللی امام سجاد (ع) گفت: «زینب عیسی» نیز نگارنده دو عنوان کتاب با موضوع شخصیت امام سجاد(ع) است. علامه زاده ادامه داد: در این کنگره بین المللی، آیت الله نعیم آبادی، نماینده ولی فقیه و امام جمعه بندر عباس، آیت الله مقتدایی، رییس شورای عالی حوزه علمیه قم و حجت الاسلام ارزانی، دبیر ستاد عالی کانون های فرهنگی هنری مساجد سخنرانی می‌ کنند. وی در بخش دیگری از سخنان خود افزود: برنامه های بخش بین الملل هشتمین کنگره در 26 کشور از پنج قاره جهان از جمله در هندوستان، هلند، افغانستان، پاکستان، استرالیا، میانمار، آرژانتین، اکوادر، و ماداگاسکار از پنجم محرم آغاز و تا 25 محرم درحال برگزاری است. ** عبادت و بندگی چهره شاخص امام سجاد (ع) استنایب رییس جامعه مدرسین قم گفت: در بین جامعه شیعه شخصیت امام سجاد (ع) یک چهره علمی و تقوایی است اما شاخص ترین ویژگی آن حضرت، عبادت و بندگی است.آیت الله مرتضی مقتدایی در این آیین اظهار داشت: امام زین العابدین(ع) به قدری به عبادت اهمیت می داد که نقل است هنگام وضو گرفتن رنگ چهره ایشان تغییر می کرد، چرا که می فرمودند می خواهم در مقابل پادشاه بزرگی بایستم.وی با اشاره به این که توجه امام سجاد (ع) به عبادت و نماز یک درس برای همه مسلمانان است، گفت: بعد از شهادت امام سجاد (ع)، خانواده های فقیری شناسایی شد که آن امام بزرگوار از آن ها دستگیری می کرد.نایب رییس جامعه مدرسین قم در ادامه سخنان خود به جایگاه صحیفه سجادیه اشاره کرد و بیان داشت: این اثر ارزشمند امام سجاد (ع) حاوی معرفت زیر پوشش دعاست.آیت الله مقتدایی یاد آور شد: امام سجاد (ع) در پوشش دعا، صحیفه سجادیه را برای ما به یادگار گذاشته است که هر باب آن دارای مفاهیم ارزشمندی است.وی همچنین به دعا کردن برای والدین اشاره کرد و ادامه داد: وظیفه سنگینی که هر انسان نسبت به پدر و مادر دارد و این حق را امام سجاد (ع) زیر پوشش دعا مطرح کرده است.در بخش پایانی سخنان آیت الله مقتدایی از خانواده های شهید مدافع حرم شهید خلیل تختی نژاد از هرمزگان، شهید سلمان برجسته از استان سیستان و بلوچستان، شهید منجزی جانباز دوران دفاع مقدس و شهید حادثه تروریستی اهواز و از شهید محمد محمد احمد جزیلان از شهدای کشور یمن تجلیل شد.همچنین در ادامه از مبلغان، برگزیده ها و حافظان صحیفه سجادیه نیز تجلیل و از کتاب سجاده خورشید حاوی مقاله های هفت دوره کنگره امام سجاد(ع) نیز رونمایی شد. هشتمین کنگره بین المللی امام سجاد(ع) قرار است از شبکه های سراسری قرآن، شما، رادیو قرآن و سیمای خلیج فارس به صورت زنده پخش شود.9887 /6048            "}