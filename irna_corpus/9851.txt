{"onTitr":"","titr":" آتش نشانی شهرداری باقر شهر به سازمان ارتقا می یابد","describe":" شهرری- ایرنا- شهردار باقرشهر گفت: اساسنامه طرح ارتقای سطح آتش نشانی این شهر به سازمان به وزارت کشور ابلاغ شده و تا اواخر مهرماه سالجاری نهایی می شود.", "text":"علیرضا ناصری پور روز چهارشنبه در گفت و گو با خبرنگار ایرنا اظهار داشت: طرح تبدیل سازمان آتش نشانی و خدمات ایمنی شهرداری باقر شهر به ساززمان پس از تهیه اساسنامه و تصویب در شورای شهر به استانداری و برای تایید نهایی و ابلاغ به وزارت کشور ارسال شد.وی یادآور شد: با وجود انبارهای زیاد و پالایشگاه نفت تهران به همراه کارخانه و کارگاه های متعدد در این شهر ارتقای آتش نشانی به سازمان ضروری است که با این اتفاق، استخدام نیروهای بومی در اولویت قرار می گیرد.شهردار باقرشهر گفت: آموزش های تخصصی و فوق تخصصی نیروها نیز در صورت تبدیل واحد آتش نشانی به سازمان ارتقا می یابد، ضمن اینکه درآمدهای سازمان به صورت مستقل هزینه خواهد شد.وی اضافه کرد: هم اکنون آتش نشانی باقر شهر دارای 2 ایستگاه فعال با 58 پرسنل است که در ایام دهه فجر امسال یک ایستگاه دیگر نیز در این منطقه راه اندازی خواهد شد.باقرشهر با مساحت 500 هکتار یکی از شهرهای کلانشهر تهران است که در محور ارتباطی تهران ـ قم و در حوزه سرزمینی شهرستان ری واقع شده است.1970/6003            "}