{"onTitr":"","titr":" وجود انحراف در پرداخت تسهیلات اشتغال در گیلان نگران کننده است","describe":" رشت - ایرنا - استاندار گیلان وجود برخی انحرافات در نحوه پرداخت تسهیلات اشتغالزایی را نگران کننده خواند و از همه متولیان در این امر خواست به جای قبول کردن نامه‌های سفارشی افراد بانفوذ و تلاش برای حفظ کرسی مدیریت، به فکر اصلاح رویه‌ خود در این عرصه باشند.", "text":"گزارش روابط عمومی استانداری گیلان به ایرنا حاکیست؛ مصطفی سالاری عصر سه شنبه در جلسه کارگروه اشتغال که در استانداری گیلان برگزار شد، اظهار داشت: برخی مدیران دستگاه‌های گیلان به جای کسب رضای خدا در نحوه پرداخت تسهیلات اشتغال، به فکر حفظ صندلی خود با توسل به افراد صاحب منصب هستند.وی با تأکید بر اینکه پرداخت غیر منصافه تسهیلات اشتغال تنها به هدر رفت بیت‌المال می‌انجامد، افزود:‌ پذیرفتن امضاء و سفارشات برخی افراد که صاحب نفوذ هستند به جای در نظر گرفتن رضای خدا برای پرداخت تسهیلات اشتغال،‌ به مشکل بزرگ این استان تبدیل شده است.نماینده عالی دولت در استان گیلان عنوان کرد:‌ باید به تمام دستگاه‌های مسئول در پرداخت تسهیلات اشتغالزایی گیلان اعلام کنم که شما با سهل انگاری و قصور در صیانت از حقوق انسانی و بیت المال به جای کمک به رونق اقتصادی در این استان تنها افراد زورمند را خوشحال کرده‌اید.سالاری با تأکید بر اینکه مدیران به سفارشات برخی افراد که در تهران صاحب نفوذ هستند، دلخوش کرده‌اند، بیان داشت:‌ تنها خروجی این نوع عملکرد کاهش در میزان تولید بجای فراهم آوردن فرصت‌های شغلی برای جوانان و به باد رفتن سرمایه‌ها و بیت‌المال بجای سازندگی برای استان است.استاندار گیلان کیفیت کار را از جایگاه و رتبه‌ای که در پرداخت تسهیلات در کشور به دست می‌آید، مهم‌تر دانست و تصریح کرد:‌ به اعتقاد بنده اگر گیلان در عرصه پرداخت تسهیلات در کشور در رده‌های پایین قرار بگیرد، بهتر از این است که دچار انحراف در روند پرداخت تسهیلات و واگذاری اعتبار به افرادی فاقد صلاحیت جهت اخذ این منابع شویم.وی با اشاره به اینکه به غیر از دستگاه‌ها بانک‌های عامل گیلان نیز عملکرد مطلوبی نداشته‌اند، ابراز داشت:‌ در حال حاضر پرداخت تسهیلات اشتغالزایی به جای اینکه به سمت طرح‌های مولد حرکت کند به حوزه خوداشتغالی تغییر مسیر داده که این اصلاً قابل قبول نیست.سالاری سهم بیشتر تسهیلات پرداخت شده در گیلان را خارج از اهداف ترسیم شده کشوری در حوزه ایجاد اشتغال اعلام کرد و گفت: ‌این نوع عملکرد یعنی خیانت در حق مردم و تلاش برای راضی نگهداشتن افراد قدرتمند‌ که به یقین خیر دنیا و آخرت و رضای خداوند را در بر ندارد.وی ضمن صدور دستوراتی به معاون هماهنگی امور اقتصادی و توسعه منابع استانداری گیلان جهت جلوگیری از ایجاد انحراف در پرداخت تسهیلات اشتغالزایی افزود:‌ در مرحله دوم این پرداخت‌ها باید ضمن سرکشی‌های مداوم به بانک‌ها ، کارگروه‌های ویژه جهت اصلاح فرآیندها تشکیل شود.استاندار گیلان تشکیل کارگروه‌های مجزا در حوزه‌هایی که شاهد بروز بیشترین انحراف هستند را ضروری خواند و تصریح کرد:‌ تعیین واسطه یا سپردن کار به شرکت‌های پشتیبان سالم و فاقد انحراف می‌تواند به ما در اصلاح کارکردها و جلوگیری از هدر رفت بیت‌المال کمک کند.سالاری اولویت نخست و ویژه پرداخت تسهیلات اشتغالزایی را حوزه طرح‌های مولد اعلام  و اظهار کرد:‌ امیدواریم اتخاذ این رویکردهای نظارتی علاوه بر ارتقاء جایگاه گیلان در عرصه پرداخت تسهیلات اشتغالزایی به کاهش محسوس انحرافات موجود منجر شود.2007            "}