{"onTitr":"","titr":" 480دانش آموز دیر زیرپوشش کمیته امداد هستند","describe":" بوشهر- ایرنا- مدیر کمیته امداد امام خمینی (ره) دیر استان بوشهر گفت: در زمان حاضر 480 دانش آموز بی بضاعت این شهرستان زیرپوشش خدمات کمیته امداد قرار دارند.", "text":"به گزارش ایرنا، مسلم انیژپور بعد از ظهر چهارشنبه در آئین جشن عاطفه ها در دبستان شهید آیت الله سعیدی افزود: جشن عاطفه ها فرهنگ کمک کردن به دیگران را در میان آحاد جامعه نهادینه می کند.وی اظهار داشت: مردم نیکوکار دیر در مرحله نخست جشن عاطفه ها در 15و 16 شهریور ماه سال جاری یک میلیارد ریال کمک کردند.مدیر کمیته امداد امام خمینی (ره) شهرستان دیر گفت: در مرحله دوم جشن عاطفه ها برای جمع آوری کمک های دانش آموزان 10هزار پاکت در مدرسه های این شهرستان توزیع شده است.وی ادامه داد: میزان کمک های جمع آوری شده در بین دانش آموزان بی بضاعت همان مدرسه توزیع می شود.انیژپور یادآورشد: پنج هزار نفر در قالب 2 هزار و 200 خانوار در شهرستان دیر زیر پوشش خدمات کمیته امداد قرار دارند.7207/6047/6045            "}