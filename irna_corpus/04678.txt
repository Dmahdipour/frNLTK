{"onTitr":"","titr":" 53 انجمن کتابخانه در گیلان فعال است","describe":" آستارا - ایرنا - مسئول انجمن های اداره کل کتابخانه های عمومی گیلان گفت: 53 انجمن کتابخانه عمومی با هدف ترویج فرهنگ مطالعه در شهرستان ها، شهرها و بخش های این استان فعال است.", "text":"به گزارش خبرنگار ایرنا پوریا قویدل روز دوشنبه در جلسه انجمن کتابخانه های عمومی در فرمانداری آستارا افزود: باید از ظرفیت مردمی برای فرهنگ سازی مطالعه استفاده شود و دانش آموزان و دانشجویان در این حوزه نقش اصلی دارند.وی بیان کرد: برخی شهرداران در پرداخت نیم درصد درآمد شهرداری ها به کتابخانه ها کوتاهی می کنند و باعث کندی برنامه های کتابخوانی و مطالعه در گیلان می شوند.قویدل ادامه داد: بستر سازی مناسب برای فعالیت‌های فرهنگی نظیر افزایش مطالعه از الزامات مدیریت شهری است و چنانچه فرهنگ مطالعه در جامعه و بین جوانان ترویج شود، بسیاری از مشکلات اجتماعی و آسیب های فرهنگی رفع خواهد شد.معاون سیاسی و اجتماعی فرماندار آستارا نیز در این جلسه گفت: کتابخوانی بر زندگانی بشر و توسعه همه جانبه کشور تاثیر مستقیم دارد و اداره کتابخانه های عمومی این شهرستان، باید طرح های کتابخوانی را در مدارس اجرا کند.سامان ساسانیان افزود: طرح های جدید و ابتکاری باعث جذب مردم به کتابخوانی می شود و برای معرفی چهره فرهنگی آستارا به گردشگران داخلی و خارجی، باید کتاب های شاعران و نویسندگان این شهرستان در معرض دید قرار گیرد.رئیس اداره کتابخانه های عمومی آستارا نیز در این جلسه از افزایش اعضای فعال کتابخانه ها از دو هزار و 347 نفر در سال گذشته به دو هزار و 448 نفر در سال جاری با اجرای طرح های ایستگاه مطالعه و کوله کتاب و امانت دادن 24 هزار و 587 نسخه کتاب به اعضا خبر داد.آرزو عباس زاده گفت: توسعه کتابخانه دهیاری ویرمونی آستارا از دغدغه های اهالی کتاب است و امیدواریم مسئولان برای نصب تابلو و محوطه سازی کتابخانه اقدام کنند.چهار باب کتابخانه آستارا یک هزار و 500 متر مربع مساحت و دو هزار نفر عضو فعال دارد و 45 هزار جلد کتاب با 38 هزار عنوان در آنها موجود است.شهرستان مرزی بندر آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع است.7105 / 7124 / 2007            "}