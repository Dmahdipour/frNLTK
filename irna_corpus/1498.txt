{"onTitr":" با حضور وزیر بهداشت    ","titr":" ساخت بیمارستان 160 تختخوابی شهرستان نور آغاز شد","describe":" نوشهر- ایرنا- ساخت بیمارستان 160 تختخوابی امام خمینی (ره) شهرستان نور شامگاه چهارشنبه با کلنگی که وزیر بهداشت، درمان و آموزش پزشکی به زمین زد، آغاز شد.", "text":"به گزارش خبرنگار ایرنا، دکتر سیدحسن قاضی زاده هاشمی در آیین کلنگ زنی این بیمارستان گفت: خدمت به مردم از وظایف اصلی مسئولان است و آنها باید با همبستگی و همکاری بیش از پیش در جهت پیشرفت و توسعه سریع تر ایران و در نهایت رضایت مردم گام بردارند.وی افزود: مردم از مسئولان انتظار دارند که به فکرشان باشند و خدمت به مردم باید در اولویت نخست همه مسئولان باشد و از جناح بندی و دسته بندی پرهیز کنند.وزیر  بهداشت با اشاره به حضور گردشگران زیاد در مازندران بویژه غرب این استان، گفت: باید نگاه ویژه ای به اورژانس با توجه به حجم بالای مسافران در منطقه دیده شود.استاندار مازندران هم در این مراسم با اشاره به وحدت و همدلی مسئولان و مردم شهرستان نور، اظهار داشت: در این مدت کوتاه پروژه هایی که سال ها متوقف بوده ، در مسیر احداث و تکمیل در این شهرستان قرار گرفت .محمد اسلامی بر ضرورت حفظ این روحیه بین مردم و دستگاههای اجرایی تاکید کرد و خواستار اشاعه این روحیه در تمامی استان شد.نماینده مردم شهرستان های نور و محمود آباد در مجلس شورای اسلامی نیز در آئین با اشاره به پیشرفت حدود 50 درصدی سه درمانگاه چمستان، لاویج و رویان از وزیر بهداشت، درمان و آموزش پزشکی خواست که در تامین اعتبارات مورد نیاز این بخش مساعدت کند.علی اسماعیلی با اشاره به دریافت مجوز احداث مرکز اورژانس دریایی مازندران در نور افزود: با مشخص شدن  زمین برای احداث این مرکز با مساعدت وزیر هرچه زودتر این مرکز در نور ایجاد خواهد شد.بیمارستان 160 تختخوابی امام خمینی (ره) نور، با اعتبار حدود 150 میلیارد تومان در سه سال به بهره برداری خواهد رسید و اعتبار آن از محل ردیف بودجه ماده 23 الحاق ملی تامین می شود.این بیمارستان در زمینی به مساحت 15 هزار و 600 مترمربع و در چهارطبقه احداث می شود .برای این بیمارستان بخش های داخلی، جراحی، زنان و زایمان و کودکان، بخش اعصاب و روان ، نوزدان ، ای سی یو ، سی سی یو و ... پیش بینی شده است.وزیر بهداشت، درمان و اموزش پزشکی به منظور افتتاح 12 پروژه بهداشتی و درمانی در مازندران عصر چهارشنبه وارد استان شد.سفر وزیر بهداشت به استان مازندران دو روزه است./1295/ 1602/1654            "}