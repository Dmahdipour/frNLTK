{"onTitr":" رسانه هندی:    ","titr":" هند در روابط خود با کشورها مستقل عمل می کند","describe":" دهلی نو-ایرنا- یک رسانه هندی با اشاره به تاکتیک های دولت هند برای مقابله با تهدیدات آمریکا به اعمال تحریم، دولت هند از طریق نادیده گرفتن دستورات یک جانبه واشنگتن نشان داده است که هم شجاع بوده و هم در روابط خود با سایر کشورها مستقل می باشد.", "text":"به گزارش ایرنا در روز چهارشنبه، روزنامه 'فرست پست' در وبسایت خود طی مقاله مفصلی به مرور سیاست های هوشیارانه هند در این خصوص پرداخته و تاکید کرد که برای غلبه بر فشارهای آمریکا و تضمین استقلال در تصمیم گیری ، دولت دهلی نو تصمیم گرفت که از روسیه پنج دستگاه سامانه موشکی اس – 400 را خریداری و روابط بازرگانی با ایران به ویژه واردات  نفت خام از این کشور را ادامه دهد.نویسنده این مقاله در مطلب خود به عوامل اصلی دخیل در این تصمیم گیری اشاره کرده و خاطرنشان کرد: اولاً، تحریم های اعمال شده علیه ایران هیچ پشتوانه حقوقی ندارد. این تحریم ها یک جانبه بوده و از طریق سازمان ملل اعمال نشده است. بعلاوه، دادگاه بین المللی حدود یک هفته پیش دستور داده است که در خصوص انتقال کالاهای انسان دوستانه به ایران این تحریم ها باید لغو شوند. اعتراض آمریکا به این رأی  تعجب آور نیست. وزیر امور خارجه آمریکا، مایک پومپئو که مانند دونالد ترامپ رییس جمهوری این کشور نسبت به آسیای غربی دارای یک رویکرد افراطی می باشد گفته است که دادگاه بین المللی در این خصوص هیچ صلاحیت قضایی را ندارد. وبسایت مذکور افزود: همچنین در رابطه با تصمیم آمریکا برای خروج از پیمان مودت با ایران نیز هیچ دلیلی وجود ندارد که دهلی نو دستورات واشنگتن را رعایت کند.مسائل دیگری نیز وجود دارند. خصومت ترامپ نسبت به ایران مبتنی بر دیدگاه ویژه او راجع به منافع خود در آسیای غربی می باشد. دو متحد اصلی آمریکا در منطقه یعنی رژیم صهیونیستی و ائتلاف خلیجِ فارس به رهبری عربستان سعودی می باشند. درک محاسبات واشنگتن مشکل نیست. شکی نیست که رژیم صهیونیستی هم به دلایل راهبردی و هم بنابر دلایل ایدیولوژیکی یک خط قرمز برای آمریکا می باشد. هیچ دولتی در  آمریکا هرگز دست به اقدامی نخواهد زد که احتمالا  ناراحت کردن تل آویو را در پی داشته باشد.عربستان سعودی یک متحد راهبردی آمریکا است. این کشور یکی از بزرگ ترین تولیدکنندگان نفت خام در جهان و تأمین کننده اصلی نفت به آمریکا می باشد. به همین خاطر تخلفات  این کشور به فراموشی سپرده می شود. آمریکا ایران را در دو موضوع متهم کرده است. اولا، آمریکا می گوید که توافق هسته ای بین المللی امضاء شده با ایران بی ارزش بوده چون این کشور در پاسخ به تعدیل تحریم های واشنگتن برنامه تسلیحات هسته ای خود را متوقف نکرد و لذا واشنگتن از توافق هسته ای امضاء شده توسط باراک اوباما خارج شده است. ثانیاً  آمریکا ایران را به حمایت از تروریسم در خاورمیانه از طریق حمایت اخلاقی و مادی از گروه های مبارز مانند حزب الله متهم کرده است در حالیکه هر دو مورد خلاف واقع است.'فرست پست' افزود: در حال حاضر اگرچه دولت هند بر تعهدات خود پا بر جا می باشد اما با توجه به اجرایی شدن تحریم های ایران در تاریخ 13 آبان  و احتمال بروز مشکلات پرداختی، برخی شرکت ها خریداری نفت از ایران را متوقف خواهند کرد در حالیکه چین و روسیه که  از امضاء کنندگان توافق هسته ای ایران می باشند نیز از پیروی تحریم های دولت ترامپ علیه ایران خودداری خواهند کرد. بنابر این امید می رود که تحریم های «سخت» در نظر گرفته شده توسط دولت ترامپ بی تاثیر بماند.  این روزنامه در ادامه در مورد اتهام دوم خاطر نشان کرد درست است که ایران حمایت از منافع جوامع شیعه در جهان عرب و در منطقه تلاش می کند اما محکوم نمودن ایران به خاطر تلاش برای تامین منافع راهبردی خود هم ناعادلانه و هم ساده لوحانه می باشد. این در حالیست که متحدین آمریکا در خاورمیانه در حمایت از تروریست ها در سایر کشورهای آسیای غربی کار می کنند بطوریکه مهم ترین صادرات عربستان سعودی غیراز نفت، وهابیت می باشد که منبع اصلی  تروریسم جهانی است. عربستان سعودی مهم ترین صادرکننده و پشتیبان تروریسم می باشد. لذا زمانی که آمریکا راجع به نفوذ بی ثبات کننده ایران در آسیای غربی و منطقه خلیج (فارس) صحبت می کند، باید به آن شک کرد. آساق**267**1424**1337            "}