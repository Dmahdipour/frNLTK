{"onTitr":"","titr":" رقم 60 میلیارد دلاری برای صادرات غیرنفتی کشور هدف گذاری شد","describe":" کرج-ایرنا- مدیرعامل صندوق ضمانت صادرات ایران گفت: صادرات محصولات غیر نفتی کشور امسال به 60 میلیارد دلار خواهد رسید که رشدی 25 درصدی نسبت به سال گذشته دارد.", "text":"به گزارش ایرنا، سید کمال سید علی روز چهارشنبه در حاشیه بازدید از شهرک صنعتی اشتهارد در گفت وگو با خبرنگاران افزود: سال گذشته میزان صادرات محصولات غیر نفتی کشور 45 میلیارد دلار بود که امسال این رقم را به 60 میلیارد دلار خواهیم رساند.وی با اشاره به اینکه صندوق ضمانت صادرات ایران با هدف حمایت از صادر کنندگان تشکیل شده ،خاطر نشان کرد: امروز تکیه بر صادرات غیر نفتی مهم ترین مقوله اقتصادی در کشور محسوب می شود.سید علی گفت: واحدهای صادراتی کشور  باید بتوانند میزان رقابت پذیری، استاندارد سازی و کیفیت تولیدات خود را برای حضور در بازارهای تجاری دنیا افزایش داده تا بتوانند حضوری قدرتمندانه تر داشته باشند.وی ادامه داد: بیمه اعتباری یکی از موارد مهمی است که می تواند اطمینان خاطر بخشی برای صادر کنندگان  باشد.مدیرعامل صندوق ضمانت صادرات ایران گفت:  سال گذشته دولت 200 میلیون دلار در اختیار این صندوق گذاشت تا بتواند حمایت لازم از صادرکنندگان داشته باشد.صندوق ضمانت صادرات ، بیمه محصولات صادراتی تولیدکنندگان داخلی را برعهده دارد.7414/ 6155            "}