{"onTitr":"","titr":" مدافع رئال مادرید: رونالدو به تاریخ باشگاه تعلق دارد","describe":" تهران - ایرنا - «ناچو فرناندز» بازیکن تیم رئال مادرید اسپانیا با اشاره به پیوستن «کریستیانو رونالدو» بازیکن سابق این تیم به تاریخ کهکشانی ها، از هم تیمی هایش خواست تا در گذشته زندگی نکنند و حسرت روزهای حضور او را نخورند.", "text":"به گزارش ایرنا، تارنمای «فوتبال اسپانیا» روز چهارشنبه نوشت: ستاره پرتغالی سابق کهکشانی ها تابستان جاری با قراردادی 100 میلیون یورویی، سانیتاگو برنابئو را به مقصد تورین ترک کرد.این در حالی است که به دنبال شکست 1 – صفر رئالی ها در بازی شب گذشته مقابل زسکا مسکو در مرحله گروهی لیگ قهرمانان اروپا، «کیلور ناواس» دروازه بان سفیدپوشان از نبودن برترین گلزن تاریخ این باشگاه ابراز تاسف کرد.در این بین، ناچو اظهار داشت: رونالدو تصمیم گرفت که از رئال برود و ما، یعنی بازیکنان هیچ کاری در این مورد از دستمان بر نمی آید، او الان بازیکنی است در تاریخ رئال؛ تصمیم رفتن بر عهده او بود و ما تنها می توانیم به این تصمیم و البته به دستاوردهای او برای باشگاه احترام بگذاریم.وی ادامه داد: با این وجود نمی توانیم در گذشته بمانیم و یا اینکه فکر کنیم این تیم بدون رونالدو چه خواهد کرد؛ فوتبال گاهی اوقات پیچیده می شود، مقابل زسکا موقعت های زیادی خلق کردیم و سزاوار پیروزی بودیم اما این اتفاق رخ نداد.ناچو در پایان تصریح کرد: عادت نداریم که در سه بازی متوالی گل نزنیم، بنابراین طعم این شکست تلخ تر است اما این بدان معنا نیست که باید دست از تلاش کردن بکشیم.ورزشی**3991**1597            "}