{"onTitr":"","titr":" هفت میلیارد ریال به دانش آموزان نیازمند سبزواری کمک شد","describe":" سبزوار- ایرنا- رئیس کمیته امداد امام خمینی (ره) سبزوار گفت: نیکوکاران از طریق پایگاههای جشن عاطفه ها هفت میلیارد ریال به دانش آموزان نیازمند و بی بضاعت این شهرستان کمک کردند.", "text":"محمد داورزنی روز چهارشنبه در آیین مهر عاطفه ها در مدرسه شهیدان خنده روی سبزوار افزود: امسال در آستانه بازگشایی مدارس 44 پایگاه جشن عاطفه ها در شهر، روستاهای پرجمعیت و مراکز نیکوکاری این شهرستان دایر شد.وی با اشاره به اینکه مقدار کمک های امسال نسبت به سال گذشته 40 درصد افزایش داشته تصریح کرد: وجوه جمع آوری شده در جشن نیکوکاری با هماهنگی کمیته امداد و مدیران مدارس، بین دانش آموزان محروم و نیازمند توزیع شد.معاون پرورشی و تربیت بدنی مدیریت آموزش و پرورش سبزوار نیز گفت: جشن عاطفه ها و لبخند مهر با همکاری سازمان دانش آموزی و کمیته امداد برگزار و مجموع کمک ها به دانش آموزان نیازمند اهدا شد.علی مهر آرا افزود: موسسه خیریه کریم آل طاها علیه السلام سبزوار بیش از چهار هزار دانش آموز را زیر پوشش دارد که در ایام تحصیل لوازم تحریر، پوشاک های مدرسه، زمستانی و شب عید دانش آموزان نیازمند را تهیه می کند.شهرستان سبزوار 52 هزار دانش آموز دارد که هزار و 500 نفر آنها زیرپوشش کمیته امداد امام خمینی (ره) هستند.سبزوار در فاصله 230 کیلومتری غرب مشهد واقع است.8145/7495/1858            "}