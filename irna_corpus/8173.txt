{"onTitr":" معاون رییس جمهوری:    ","titr":" مفهوم توسعه بدون توجه به طبیعت کامل نیست","describe":" قزوین - ایرنا - معاون رییس جمهوری و رییس سازمان برنامه و بودجه گفت: مفهوم توسعه بدون توجه به طبیعت و پاسداری از آن کامل نیست.", "text":"به گزارش ایرنا، محمد باقر نوبخت روز جمعه در بازدید از دهکده طبیعت بوستان ملی باراجین قزوین افزود: اگر توسعه را تنها به فعالیت های عمرانی و ساخت و ساز محدود کنیم، راه را اشتباه رفته ایم. وی اظهار داشت: توسعه پایدار مفهومی است که بدون توجه به محیط زیست و تقویت ارتباط انسان با طبیعت به آن دست نمی توان یافت. نوبخت گفت: نباید نگاه سطحی به طبیعت داشته باشیم چرا که با این دیدگاه شاید خیلی از حیوانات برای انسان ها مضر باشند در حالی که در اصل ماجرا آنها برای بشر سودمند هستند. معاون رییس جمهوری به بازدید خود از دهکده طبیعت قزوین اشاره کرد و گفت: این مجموعه را می توان آموزشگاهی برای دست یابی به توسعه در مفهوم کامل آن دانست چرا که به پیوند انسان و طبیعت و محیط زیست کمک می کند. نوبخت در ادامه از بخش های مختلف بوستان ملی باراجین دیدن کرد و گفت: در سفر رییس جمهوری به قزوین200 میلیارد ریال به این مجموعه اختصاص یافت که امسال 100 میلیارد ریال آن پرداخت شده است.بوستان ملی باراجین با یک هزار و 400 هکتار وسعت در 2 کیلومتری شمال شرقی شهر قزوین قرار دارد و از تفرجگاه های مهم مردم این استان به شمار می رود.این بوستان دارای امکانات مختلف رفاهی و تفریحی چون شهربازی، باغ وحش (دهکده طبیعت)، زمین های ورزشی، جاده سلامت، اقامتگاه و آلاچیق است. معاون رییس جمهوری و رییس سازمان برنامه و بودجه از بعدازظهر دیروز پنجشنبه به استان قزوین سفر کرده است. شرکت در آیین بهره برداری از یک واحد با سرمایه گذاری خارجی، حضور در مراسم کلنگ زنی یک طرح با سرمایه گذاری خارجی، بازدید از نمایشگاه توانمندی صنایع قزوین در شهرک صنعتی کاسپین و حضور در نشست شورای برنامه ریزی و توسعه استان از برنامه های دیروز سفر نوبخت به قزوین بودند. معاون رییس جمهوری امروز همچنین در یادواره شهدای روستای خیارج بویین زهرا حضور می یابد. 6104*3013            "}