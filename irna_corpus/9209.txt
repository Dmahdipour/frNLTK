{"onTitr":"","titr":" 13 عضو پ.ک.ک در ترکیه و شمال عراق کشته شدند","describe":" آنکارا - ایرنا - ستاد کل ارتش ترکیه اعلام کرد که در حمله هواپیماهای نظامی به نقاطی در شرق و جنوب شرق این کشور و نیز مناطقی در شمال عراق، 13 عضو حزب کارگران کردستان ترکیه (پ.ک.ک) کشته شدند.", "text":"به گزارش چهارشنبه شب ایرنا، عملیات نظامی ارتش ترکیه علیه مواضع پ.ک.ک از دو سال قبل در مناطق شرق و جنوب شرق این کشور و نیز از 6 ماه قبل در شمال عراق آغاز شده که در چند ماه اخیر با بمباران ارتفاعات قندیل در مرز عراق و ایران به اوج خود رسیده و حمله مکرر هوایی به برخی مناطق کوهستانی منطقه همچنان ادامه دارد.خبرگزاری آناتولی اعلام کرد که در حمله نیروی هوایی ارتش ترکیه به مناطق کوهستانی زاپ در شمال عراق حداقل 10 عضو گروه پ.ک.ک کشته شدند.بنا بر اعلام ستاد کل نیروهای مسلح ترکیه، در پی بمباران امروز مناطق کوهستانی حومه استان سیرت از سوی جنگنده های هوایی این کشور، سه عضو دیگر پ.ک.ک نیز کشته شده اند.حزب کارگران کردستان (پ.ک.ک) بیش از 30 سال است که به صورت مسلحانه علیه دولت مرکزی ترکیه می جنگد.این تشکیلات از سوی دولت ترکیه، اتحادیه اروپا و دولت آمریکا به عنوان گروه تروریستی شناخته و معرفی شده است.این تشکیلات از دو سال پیش علیه دولت مرکزی ترکیه و اقلیم کردستان عراق اعلام جنگ تمام عیار کرده است.دولت ترکیه از دو سال پیش عملیات وسیعی را علیه مقرهای پ.ک.ک در مناطق مختلف کوهستانی شرق و جنوب شرق این کشور و همچنین شمال عراق آغاز کرده و بسیاری از محل های استقرار آنها را شناسایی و منهدم کرده است.مناطق کوهستانی شرق و جنوب شرقی ترکیه و نیز ارتفاعات شمال عراق و سوریه محل استقرار عناصر گروه پ.ک.ک است.شبد**خاورم/1905**1379            "}