{"onTitr":" رئیس پلیس راهور:    ","titr":" همیاران پلیس در کاهش تخلفات رانندگی سهم 18 درصدی داشتند","describe":" تهران- ایرنا- رئیس پلیس راهنمایی و رانندگی ناجا گفت: همیاران پلیس و پلیس یاران جوان و نوجوان در کاهش تخلفات رانندگی نقش و سهم 18 درصدی داشته اند.", "text":"به گزارش ایرنا از پلیس راهنمایی و رانندگی ناجا، سردار تقی مهری روز شنبه در حاشیه حضور در دبستان فرزانگان ناجا و برگزاری مراسم بهار مهر و دانش، افزود: همکاری و هماهنگی خوبی بین پلیس راهنمایی و رانندگی و وزارت آموزش و پرورش به ویژه معاونت پرورشی این وزارتخانه وجود دارد که این مهم، در ارتقای فرهنگ ترافیک در جامعه مثمرثمر بوده است.وی با بیان اینکه نقش موثر همیاران پلیس و پلیس یاران نوجوان در ارتقای فرهنگ ترافیک موثر خواهد بود، گفت: با آموزش های ارائه شده به این گروه، همیاران پلیس و پلیس یاران نوجوان توانسته اند در کاهش تخلفات رانندگی سهم و نقش بسزایی دارند.رئیس پلیس راهنمایی و رانندگی ناجا اظهار داشت: در سال 84 بیش از 27 هزار و 700 نفر جان باخته تصادف داشتیم که با تمرکز روی آموزش فرهنگ ترافیک امروز این عدد به 16 هزار نفر کاهش یافته که بیانگر اقدامات خوب فرهنگی در این حوزه و آموزش به شهروندان است، هر چند که یک کشته در تصادفات جاده ای را هم زیاد می دانیم.سردار مهری خاطرنشان کرد: معتقدیم اقدامات فرهنگی و آموزشی در حوزه ترافیکی به کاهش تخلفات رانندگی و افزایش قانون مداری منجر می شود.وی با بیان اینکه قانونمندی و قانونمداری یکی از سبک های زندگی مردم در ایران اسلامی است، افزود: در حالی که تعداد موتورسیکلت ها و خودروهای در حال تردد رو به افزایش است و امروز حدود 30 میلیون نفر گواهینامه رانندگی دارند، به موازات این افزایش ها، میزان قانونمندی کاربران موتورسیکلت و خودروها نیز بیشتر می شود. سردار مهری اظهار داشت: همچنین شاهد قانونمداری بیشتری از سوی عابران پیاده هستیم اما تا رسیدن به نقطه ایده آل فاصله داریم. اجتمام*1933*1834            "}