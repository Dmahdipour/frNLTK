{"onTitr":" المپیک جوانان آرژانتین؛    ","titr":" فوتسالیست ارومیه ای در نخستین دیدار تیم ملی جوانان درخشید","describe":" ارومیه- ایرنا- دبیر هیات فوتبال آذربایجان غربی با اشاره به حضور بلال اسماعیلی و سالار آقاپور فوتسالیست های ارومیه ای در تیم اعزامی به المپیک جوانان 2018 آرژانتین گفت: نخستین دیدار این تیم با برد قاطع ایران مقابل جزایر سلیمان و درخشش بلال اسماعیلی همراه بود.", "text":"حسین نیرویار روز دوشنبه در گفت و گو با خبرنگار ایرنا افزود: تیم ملی فوتسال کشورمان توانست در دیدار نخست خود، با نتیجه 9 بر 2 از سد تیم جزایر سلیمان بگذرد که 2 گل از گل های کشورمان را بلال اسماعیلی به ثمر رساند. وی اضافه کرد: نیمه نخست این دیدار با نتیجه چهار بر صفر و نیمه دوم پنج بر ٢ به پایان رسید و دیگر گل های تیم ایران را مهدی علیزاده، رضا قنبری، رضا تمیزی و سجاد سرباز به ثمر رساندند.وی بیان کرد: بلال اسماعیلی و سالار آقاپور پس از حضور در چهل و هشت مرحله اردوی آمادگی در لیست نهایی و 10 نفره تیم ملی جوانان جهت اعزام به المپیک 2018 آرژانتین قرار گرفته و عازم این رقابت ها شدند.دبیر هیات فوتبال آذربایجان غربی با اشاره به اینکه این 2 فوتسالیست جوان از بین 40 ورزشکار انتخاب شدند، بیان کرد: بر اساس اعلام علی صانعی، سرمربی تیم ملی فوتسال جوانان ایران علیرضا صدیق، فرهاد ابراهیمی، رضا قنبری، رضا تمیزی، سجاد سرباز، سجاد عادلی پور، مهدی علیزاده، مهدی مهدی خانی، سالار آقاپور و بلال اسماعیلی لیست اعزامی به المپیک جوانان را تشکیل می دهد.به گزارش ایرنا، سومین دوره بازی های المپیک جوانان طی روزهای 12 تا 26 مهرماه جاری در بوینس آیرس در حال برگزاری است و تیم ملی فوتسال جوانان ایران سال گذشته با کسب مقام قهرمانی آسیا سهمیه حضور در این المپیک را کسب کرد. تیم ملی فوتسال جوانان ایران در گروه B با تیم های برزیل، روسیه، جزایرسلیمان و کارستاریکا هم گروه است و در گروه A نیز تیم های آرژانتین، مصر، پاناما، عراق و اسلواکی حضور دارد.7156/2093            "}