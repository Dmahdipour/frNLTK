{"onTitr":"","titr":" ملوان بندرگز لیگ برتر فوتبال ساحلی را با برد به پایان رساند","describe":" گرگان – ایرنا – ملوان بندرگز نماینده استان گلستان در لیگ برتر فوتبال ساحلی کشور در هفته پایانی این رقابت ها توانست با نتیجه 4 بر3  تیم ایفا اردکان یزد را با شکست بدرقه کند.", "text":"به گزارش خبرنگار ایرنا، این مسابقه عصر پنجشنبه در مجموعه ورزشی ساحلی امام رضا ع شهر بندرگز برگزار شد و ملوان که تا دقیقه پایانی مسابقه با نتیجه 3بر 2 از حریف خود عقب بود در نهایت موفق شد، نتیجه نهایی را 4 بر 2 به نفع خود به ثبت برساند. برای تیم ملوان بندرگز در این مسابقه عیسی کمال غریبی، سینا ساپانلو و میلاد درزی (2گل) به ثمر رساندند و این تیم با این برد، شکست 4بر2 دور رفت خود در زمین اردکان را جبران کرد.ملوانان با کسب این پیروزی، همانند فصل قبل رقابت ها با کسب 28 امیتاز به کار خود پایان دادند.قضاوت این دیدار را حسین رکنی و امید صداقت از داوران مازنی کشور برعهده داشتند و محمد بنی مهد کیوانی نیز به عنوان ناظر تیم داوری در مجموعه ورزشی ساحلی امام رضا ع شهرستان بندرگز حضور داشت.به گزارش ایرنا، در لیگ برتر فوتبال ساحلی 12 تیم شهرداری سمنان، شهرداری بندرعباس، خزر رودسر، شهریار ساری، شهدای چلیچه، پیام کویر اردکان، شهرداری چابهار، شهید جهان نژادیان آبادان، ملوان بندرگز، پارس جنوبی بوشهر، مقاومت اردکان یزد و ایفا تیم اردکان به صورت رفت و برگشت با هم رقابت کردند که تیم پارس جنوبی به عنوان قهرمانی این رقابت ها دست یافت. بندرگز در غرب استان گلستان و در 42 کیلومتری گرگان واقع است.7333/1860            "}