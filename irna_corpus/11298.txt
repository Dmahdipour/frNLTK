{"onTitr":"","titr":" خبرگزاری فرانسه:پاریس دارایی های وزارت اطلاعات ایران را مسدود می کند","describe":" تهران – ایرنا – خبرگزاری فرانسه روز سه شنبه در توییتی خبر داد که پاریس دارایی های وزارت اطلاعات ایران را در آن کشور مسدود می کند.", "text":"به گزارش ایرنا از این خبرگزاری، در فرمانی که امروز در روزنامه رسمی فرانسه منتشر شد، آمده است که دارایی های متعلق به دو مرد ایرانی و وزارت اطلاعات ایران مسدود شده است.در این حکم، یکی از افراد مذکور اسدالله اسدی معرفی شده که همنام با دیپلمات ایرانی است که ادعا شده، نقشه بمب گذاری تجمع گروهک تروریستی منافقین را داشته است.در همین حال خبرگزاری آسوشیتدپرس در این باره نوشت: این اموال متعلق به معاونت امنیت داخلی وزارت اطلاعات ایران است.دیروز دوشنبه دادگاهی در آلمان استرداد یک دیپلمات ایرانی را که از سوی بلژیک به اتهام مشارکت درطرح ناکام ادعایی بمب گذاری در گردهمایی مخالفان ایران نزدیک پاریس تحت تعقیب بود، تایید کرد.به گزارش خبرگزاری آسوشیتدپرس، دادگاه شهر بامبرگ در ایالت بایرن اعلام کرد که حکم دستگیری اروپایی برای 'اسدالله اسدی' را تایید و عنوان کرد که مصونیت دیپلماتیک در این پرونده قابلیت اجرایی ندارد.هنوز به طور دقیق مشخص نیست که مقامات قضایی چه زمانی استرداد این دیپلمات ایرانی را اجرا خواهند کرد.اسدی در ماه ژوئیه نزدیک یکی از شهرهای آلمان به دنبال صدور حکم دستگیری به اتهام مشارکت در طرح ادعایی بمب گذاری در گردهمایی منافقین در پاریس بازداشت شد.دستگیری این دیپلمات ایرانی پس از آن انجام شد که یک زوج ایرانی الاصل در بلژیک در این رابطه دستگیر شدند و مقامات گزارش دادند که در خودرو آنها مواد منفجره کشف کرده اند.بهرام قاسمی سخنگوی وزارت امور خارجه پیشتر اعلام کرده بود که سناریوی بی پایه و اساس دخالت دیپلمات ایرانی در یکی از کشورهای اروپایی، برای تخریب روابط ایران و اروپا در این مقطع مهم و حساس طراحی و اجرا شده است.به دنبال این موضوع، وزارت امور خارجه ایران، سفرای فرانسه، اتریش و کاردار آلمان را فرا خواند و مراتب اعتراض شدید جمهوری اسلامی ایران را به آنها منتقل کرد.اروپام**3092**1590            "}