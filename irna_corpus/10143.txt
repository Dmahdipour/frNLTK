{"onTitr":"","titr":" ‌پرونده تخلف شورای شهر کرمانشاه به هیات حل اختلاف رسید","describe":" کرمانشاه - ایرنا - درگیری و اختلاف باندی اعضای شورای شهر کرمانشاه بر سر انتخاب شهردار آنقدر ادامه یافت که مهلت قانونی آنها به پایان رسید و فرماندار را مجبور کرد تخلف شورا را به هیات حل اختلاف استان ارجاع کند.", "text":"«فضل الله رنجبر»، فرماندار کرمانشاه روز چهارشنبه در گفت و گو با خبرنگار ایرنا افزود: با توجه به پایان مهلت سه ماهه شورای اسلامی شهر کرمانشاه برای انتخاب شهردار، امروز پرونده تخلف شورا را به هیات حل اختلاف استان ارسال می کنم.هیات حل اختلاف استان به ریاست استاندار و با عضویت رئیس کل دادگستری، 2 نفر از نمایندگان مجلس و نماینده شورای اسلامی استان تشکیل می شود.به گفته رنجبر ، این هیات به احتمال زیاد هفته آینده به موضوع تخلف شورای شهر رسیدگی و در باره آن تصمیم گیری می کند.انحلال شورا و تعیین شهردار جدید، تعیین یک مهلت محدود برای جبران تخلف و تذکر و جریمه از اختیارات هیات حل اختلاف استان است.** شورا غافل از درد مردم شورای 11 نفره شهر یک میلیون و 80 هزار نفری کرمانشاه از سه ماه پیش و پس از استعفای آرش رضایی شهردار سابق، تاکنون موفق به انتخاب شهردار جدید نشده اند.اعضای شورا به 2 گروه پنج و 6 نفره تقسیم شده و به روی هم آتش گشوده اند تا جایی که در برخی جلسات کار به درگیری فیزیکی هم کشیده است.پیمان موسوی، حجت اله و میثم موسوی اجاق، احسان احسانی و ابراهیم مرادی اقلیت پنج نفره و غلامرضا امیری، رسول آزادی، کامران ملکی، طیب حیدری، مازیار رضایی و سالار احمد زاده اکثریت 6 نفره شورای شهر را تشکیل می دهند که در یک قرارداد نانوشته با هم «هم رای» شده اند.اعضای شورای شهر تاکنون 15 جلسه برای انتخاب شهردار جدید برگزار کرده اند اما به دلیل اصرار بر خواسته های گروهی، هیچ یک از این 2 گروه حاضر به کوتاه آمدن از منافع خود نشده و شورای شهر کرمانشاه را برای دومین بار در آستانه انحلال قرار داده اند.تنها اقدام قابل توجه شورا در روز اول مهر بود که اکثریت 6 نفره آن در یک جلسه پرحاشیه «علی حیدر کرمی» را به عنوان شهردار کرمانشاه انتخاب کردند اما از آنجایی که حضور دست کم هشت عضو در زمان گیری ضروری است، این انتخاب هم به سرانجام نرسید.درگیری اعضای شورا بر سر انتخاب شهردار در شرایطی ادامه دارد که شهر و شهرداری کرمانشاه با مشکلات متعدد و بزرگی دست به گریبان است و رها شدن آن سبب افزایش نارضایتی شهروندان شده است.** شورای شهر یک گام تا انحلال یکی از تخلفاتی که منجر به بررسی انحلال شورای شهر می شود، انتخاب نکردن شهردار در مهلت سه ماهه قانونی است، به همین دلیل فرماندار کرمانشاه امروز تخلف شورا را به هیات حل اختلاف استان ارجاع می کند.رنجبر تاکید کرد که من موظف به حفظ و پاسداری از حقوق شهروندان هستم و به همین دلیل تخلف شورا را به هیات حل اختلاف گزارش می کنم.به گفته فرماندار کرمانشاه ، در شرایط حساس کنونی همه مسئولان وظیفه دارند که رسیدگی به نیازها و مشکلات مردم را در اولویت قرار دهند و منفعت عمومی را بر خواسته های شخصی خود ارجح بدانند و از هرگونه فرصت سوزی جلوگیری کنند.پیش از این رسول آزادی، عضو شورای شهر کرمانشاه در گفت و گو با ایرنا اذعان کرد: اعضای شورای شهر پس از تشکیل تاکنون به غیر از جریمه کردن مردم در کمیسیون ماده صد هیچ کاری برای شهر کرمانشاه انجام نداده اند.شورای شهر سوم کرمانشاه هم با غفلت از منافع مردم، پیگیر منافع باندی در انتخاب شهردار شد و چون هیچ یک از 2 گروه اقلیت و اکثریت آن کوتاه نیامدند، منحل شد.** قانون چه می گوید؟براساس قانون تشکیلات، وظایف و انتخابات شوراهای اسلامی کشور«در فاصله بین صدور رأی عدم اعتماد و برکناری شهردار و یا خاتمه خدمت شهردار تا انتخاب فرد جدید که نباید بیش از سه ماه به طول ‌انجامد یکی از کارکنان شهرداری با انتخاب شورای شهر عهده ‌دار و مسئول اداره امور شهرداری خواهد بود.»‌ماده 91 این قانون هم می گوید: هرگاه شورا اقدام هایی برخلاف وظایف مقرر یا مخالف مصالح عمومی کشور و یا حیف و میل و تصرف غیرمجاز در اموالی که وصول و‌ نگهداری آن را به نحوی به عهده دارد انجام دهد، به پیشنهاد کتبی فرماندار موضوع برای انحلال شورا به هیأت حل اختلاف استان ارجاع می‌شود و‌ هیأت مذکور به شکایات و گزارش ها رسیدگی و در صورت احراز انحراف هر یک از شوراهای روستاها، آن را منحل می‌نماید و در مورد سایر شوراها در ‌صورت انحراف از وظایف قانونی، بنا به پیشنهاد هیأت استان و تصویب هیأت حل اختلاف مرکزی منحل می‌شوند.البته هر یک از شوراهای منحل شده در صورت اعتراض به انحلال می‌توانند ظرف یک‌ ماه از تاریخ ابلاغ رأی به دادگاه صالح شکایت نمایند و دادگاه مکلف است خارج از ‌نوبت به موضوع رسیدگی و رأی قطعی صادر نماید.آرش رضایی پس از بالا گرفتن اختلافاتش با برخی اعضای فعلی شورای شهر و برخی مدیران استانی استعفا داد و 10 تیر 97 پس از 2 سال و 2 ماه از شهرداری خداحافظی کرد.از روز رفتن رضایی، حامد لعل بخش سرپرستی شهرداری را بر عهده گرفته است.شهرستان کرمانشاه حدود 55 درصد از جمعیت 2 میلیون نفری استان را در خود جا داده است.7444/8066گزارش از عبدالله الماسی            "}