{"onTitr":" مدیرکل تامین‌اجتماعی لرستان    ","titr":" ماهیانه 300 میلیاردریال در بخش درمان بیمه شدگان هزینه می شود","describe":" خرم آباد - ایرنا - مدیرکل تامین‌ اجتماعی لرستان گفت:هزینه های بخش درمان افراد تحت پوشش در این استان ماهیانه  300 میلیارد ریال است.", "text":"علی جهانی روز چهارشنبه در گفت و گو با خبرنگار ایرنا افزود:در حال حاضر حدود 750  هزار نفر تحت پوشش بیمه تامین اجتماعی هستند که از این مجموع130 هزار نفر بیمه شده اجباری و کارگاهی و 400 هزار نفر شرایط اشتغال دارند.وی با بیان اینکه در حال حاضر 70 درصد جمعیت روستایی و عشایر استان هنوز تحت پوشش بیمه نیستند، اظهار داشت: ماهیانه یکهزار میلیارد ریال مستمری بازنشستگی در این سازمان پرداخت می شود.مدیرکل تامین اجتماعی لرستان با اشاره به اینکه در سال بیش از 14 میلیارد ریال هزینه‌های سازمان تامین اجتماعی در استان است، گفت: در حوزه درمان جزء 10 استان برتر کشور هستیم.وی با تاکید بر اینکه روند اشتغال و آسیب‌شناسی اشتغال در لرستان قابل تعمق است، افزود: بیشترین ایجاد اشتغال را می‌توان در حوزه روستایی و عشایری داشته باشیم.مدیرکل تامین اجتماعی لرستان با بیان اینکه 50 هزار نفر از جمعیت لرستان بازنشسته و مستمری‌بگیر تأمین اجتماعی هستند، افزود: ارائه خدمات به‌صورت الکترونیک یکی از اقدامات ما در استان بوده است.جهانی باتاکید بر اینکه در  نظام بیمه روستایی باید از ساختار و مدل تأمین اجتماعی الگوگیری کرد، گفت: در حوزه بیمه بیکاری، جزء استان‌هایی هستیم که مقرری بیمه بیکاری را در یک سطح حفظ کرده‌ایم.مدیرکل تأمین اجتماعی استان با اشاره به تلاش برای حفظ اشتغال موجود، تصریح کرد: در استان نیاز به اشتغال پایدار داریم چرا که طرح‌های گذشته منجر به ایجاد اشتغال در لرستان نشده است.7274/6060            "}