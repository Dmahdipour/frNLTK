{"onTitr":"","titr":" آیین اختتامیه جشنواره قصه گویی در قزوین برگزار شد","describe":" قزوین - ایرنا - آیین اختتامیه مرحله استانی بیست و یکمین جشنواره قصه گویی روز چهارشنبه همزمان با هفته کودک، با حضور عبدالمحمد زاهدی استاندار و جمعی از مسئولان استانی در تالار اجتماعات کتابخانه امام خمینی(ره) برگزار شد.", "text":"به گزارش ایرنا، استاندار قزوین در اختتامیه مرحله استانی بیست و یکمین جشنواره قصه گویی قزوین، قصه گویی را هنری کهن از دیرباز تاکنون دانست و گفت: قصه گویی علاوه بر آن که در ذات خود یک هنر است به نوعی هنر تقویت تمرکز در کودکان نیز به شمار می رود.عبدالمحمد زاهدی افزود: یک بخش از قصه مربوط به گذشته، یک بخش آن زمان حال و بخشی هم به آینده مربوط است،  یعنی در بطن قصه ها چگونگی آینده هم بیان می شود.وی اضافه کرد: آنچه معمولا در پایان قصه ها با جمله کلاغ به خانه نرسید گفته می شود نیز به همین واقعیت اشاره دارد که قصه ها به پایان نمی رسند و در این معنا حتی عالم قیامت هم پایان همه چیز نیست.استاندار قزوین اضافه کرد: در قصه گویی چند موضوع و مهارت در کودکان تقویت می شود که مهم ترین آن در خوب گوش دادن است.زاهدی ادامه داد: در قصه گو، فرد قصه گو به زبانی هنرمندانه و با استفاده از اشاره های دست و بدن تاثیر بسیاری بر تمرکز مخاطب و به طور خاص کودکان بر موضوعات خاص می گذارد.مدیرکل کانون پرورش فکری کودک و نوجوان نیز در این آیین گفت: این دوره از جشنواره با رویکرد تمرین زندگی و ارایه قصه هایی از دل زندگی مردم برگزار شد و مخاطبان آن نوجوانان 14 تا18 سال، میانسالان و پدر بزرگ ها و مادربزرگ ها بودند.مژده اروجی افزود: 85 نفر در بخش قصه گویی سنتی، 170 نفر در قصه گویی90 ثانیه ای و 13 نفر در بخش مقالات تخصصی در این دوره از جشنواره شرکت داشتند.وی ادامه داد: قصه گویی از کهن ترین و موثرترین هنرها است و کانون پرورش فکری کودک و نوجوان همواره تلاش دارد در دنیای مدرن،  چراغ قصه گویی را فروزان تر کند.این مسئول اظهار داشت: به همین منظور نشست ها و مسابقات مختلفی در مراکز کانون پرورش فکری در طول سال اجرا می شوند.مدیرکل کانون پرورش فکری کودک و نوجوان با تبریک هفته کودک از 14 تا 20 مهرماه گفت: در این هفته در مراکز کانون،  برنامه های مختلف فرهنگی و هنری با هدف برجسته سازی اهمیت این دوره و جلب توجه مسئولان به ویژگی ها و نیازهای کودکان اجرا شد.در پایان این مراسم برگزیدگان جشنواره معرفی و به مرحله منطقه ای راه می یابند.7388/6012            "}