{"onTitr":"","titr":" هوادار لیورپول بر اثر حمله مهاجمان ناشناس ایتالیایی مجروح شد","describe":" تهران - ایرنا - پلیس ایتالیا در آستانه بازی تیم های فوتبال ناپولی و لیورپول در لیگ قهرمانان اروپا از حمله به یکی از هواداران تیم میهمان و مجروح شدن وی در مرکز شهر ناپل ایتالیا خبر داد.", "text":"به گزارش ایرنا، خبرگزاری فرانسه روز چهارشنبه نوشت: گزارش پلیس حاکی از آن است که این هوادار 26 ساله نیمه شب گذشته پس از درگیری با جمعی از افراد محلی، مجروح و به بیمارستان منتقل شده است.این مرد در جریان درگیری مذکور از ناحیه صورت و زانو به شدت آسیب دید و تحت درمان قرار گرفت.پلیس  ایتالیا اذعان کرد که به منظور شناسایی مهاجمان از دوربین های نظارتی نصب شده در مرکز شهر استفاده خواهد کرد.تیم فوتبال ناپولی در دور دوم مرحله گروهی رقابت های لیگ قهرمانان اروپا امشب (چهارشنبه) در ورزشگاه استادیو سن پائولو از قرمزهای بندر لیورپول پذیرایی خواهد کرد.لیورپولی ها که در گروه (C) جای دارند در نخستین بازی خود در رقابت های فصل جاری لیگ قهرمانان اروپا با نتیجه 3 – 2 از سد پاری سن ژرمن گذشتند، این در حالی است که حریف ایتالیایی در نخستین بازی خود مقابل ستاره سرخ بلگراد با تساوی بدون گل متوقف شد.ورزشی**3991**1584            "}