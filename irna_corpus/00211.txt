{"onTitr":"","titr":" یمن مقرتوپخانه مزدوران سعودی را منهدم کرد","describe":" تهران- ایرنا- ارتش و کمیته های مردمی یمن یک فروند موشک بالستیک کوتاه برد به مقر توپخانه مزدوران سعودی در منطقه «فرضه نهم» در استان جوف واقع در شمال یمن شلیک و تلفات زیادی به آنها وارد کرد.", "text":"به گزارش جمعه شب ایرنا به نقل از شبکه خبری المسیره، یک منبع آگاه در یگان موشکی ارتش یمن گفت که موشک دقیقا به هدف اصابت  و خسارت های جانی و مالی فراوانی به دشمن وارد کرده است.توپخانه یمن امروز همچنین در عملیاتی مشترک با یگان پهپادی ارتش، چند مقر نیروهای مزدور  سعودی را در فرضه نهم هدف قرار داد. ارتش همچنین  یک فروند موشک بالستیک از نوع «بدر 1» به تجمع مزدوران ارتش سعودی در منطقه عسیر واقع در جنوب عربستان شلیک کرد.عربستان و امارات از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کردند تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشانند. تجاوز عربستان و امارات به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است. شبد**1480**1010            "}