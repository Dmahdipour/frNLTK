{"onTitr":"","titr":" 400 میلیارد ریال یرای اجرای طرح های آبخیزداری اردبیل نیاز است","describe":" اردبیل - ایرنا - معاون اقتصادی و توسعه مدیریت منابع انسانی استاندار اردبیل گفت: اجرای طرح های آبخیزداری با هدف جلوگیری از فرسایش خاک و وقوع سیلاب در این استان به 400 میلیارد ریال اعتبار نیاز دارد.", "text":"به گزارش ایرنا ، بهمن حسین زاده روز سه شنبه در همایش منابع طبیعی و آبخیزداری در دانشگاه محقق اردبیلی افزود: با توافق بعمل آمده قرار است 200 میلیارد ریال از این اعتبار از سوی استانداری اردبیل و 200 میلیارد ریال هم توسط سازمان جنگل ها و مراتع و آبخیزداری کشور اختصاص یابد.وی اضافه کرد: همچنین برای اجرای طرح های توسعه ای در حوزه آبخیزداری استان تخصیص اعتبار از صندوق توسعه ملی مد نظر است.او با اشاره به ظرفیت های غنی استان در حوزه منابع طبیعی بر پایلوت اردبیل در این زمینه تاکید کرد و گفت: دانشگاه محقق اردبیلی و سازمان جنگل ها ، مراتع و آبخیزداری می توانند تفاهم نامه ای در این زمینه منعقد کنند.اردوان قربانی ، دبیر این همایش نیز گفت: 320 مقاله شامل 53 مقاله شفاهی و 267 مقاله پوستری در این همایش ارائه می شود،  ایجاد نمایشگاهی با 12 غرفه از سوی ادارات ، سه کارگاه آموزشی و برگزاری مسابقه از جمله برنامه های جنبی این همایش دو روزه است.استان اردبیل از مناطق مستعد و غنی در بخش منابع طبیعی و کشاورزی است، این استان دارای بیش از 69 هزار هکتار جنگل، بیش از یک میلیون هکتار مرتع، سه ذخیره گاه جنگلی و سه حوزه آبخیز بالهارود ، ارس و قزل اوزن است.6016/7110            "}