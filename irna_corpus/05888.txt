{"onTitr":"","titr":" کارگران معترض ورودی شهرداری شادگان را مسدود کردند","describe":" آبادان - ایرنا - جمعی از کارگران خدمات شهری شهرداری شادگان در اعتراض به پرداخت نشدن چند ماه حقوق و مزایای خود روز یکشنبه درب ورودی شهرداری را مسدود کردند.", "text":"تعدادی از این کارگران روز یکشنبه در گفت و گو با خبرنگار ایرنا مدعی شدند شهرداری شادگان هشت ماه است که حقوقی به آنان پرداخت نکرده است.این کارگران که در بخش فضای سبز مشغول کار می باشند گفتند:ادامه این روند زندگی را برای آنان و خانواده هایشان سخت کرده و از سویی به دلیل کمبود فرصت شغلی در شادگان چاره ای جز ادامه کار در شهرداری نداریم.آنها از مسئولان استان خواستند با کمک به شهرداری شادگان که از جمله شهرداری های فقیر از نظر در آمد است کارگران زحمتکش آنرا را یاری کنند زیرا هر چند وقت یکبار این مسائل تکرار می‌ شود.کارگران مذکور که تعداد آنها 50 نفر تخمین زده می شد گفتند:درآمد شهرداری شادگان به دلیل نبود شرکت و یا مراکز بزرگ تجاری و اقتصادی در این شهر بسیار پائین است اما از مسئولان انتظار می رود مزد کارگران را به موقع پرداخت کنند در غیر اینصورت آنان نیز نسبت به کار و فعالیت دلسرد می شوند.تلاش خبرنگار ایرنا برای گفت و گو با شهردار و رئیس شورای اسلامی شهر شادگان در این رابطه به نتیجه نرسید.شادگان در فاصله 75 کیلومتری اهواز مرکز استان خوزستان قرار دارد.7104/6068            "}