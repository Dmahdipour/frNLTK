{"onTitr":"","titr":" مقاومت تنها راه شکست دشمن در جنگ اقتصادی است","describe":" بوشهر- ایرنا- دبیرمجمع تشخیص مصلحت نظام گفت: در شرایط جنگ اقتصادی ایستادگی در کنار تقویت روحیه امید، ایثار و جهاد در بین آحاد جامعه تنها راه شکست دشمن است.", "text":"به گزارش ایرنا، محسن رضایی روز پنجشنبه در تجمع 20 هزار نفری بسیجیان و رزمایش اقتدار عاشورایی سپاهیان حضرت محمد رسول الله (ص) 2 در ورزشگاه شهید بهشتی بوشهر افزود: امروز دشمن با ایجاد جنگ اقتصادی علیه جمهوری اسلامی تلاش می کند از پیشرفت ایران در بخش های مختلف اقتصادی جلوگیری کند.وی اظهار داشت: مهمترین نکته در این شرایط سخت ایستادگی، صبر و توجه به توانمندی های داخلی، شایسته سالاری، تجدید نظر درسیستم تصمیم گیری، مدیریت و تقویت روابط انسانی است.دبیر مجمع تشخیص مصلحت نظام ادامه داد: با توانمند سازی، ایستادگی و مقاومت می توان بزرگترین اقتصاد منطقه را ساخت و یک بار دیگر با همت، عزم و اراده آهنین مردم و مسئولان این سرزمین، هیمنه آمریکا را در این بخش شکسته و به قله اقتصاد منطقه رسید.رضایی تاکید کرد: با صبر در مقابل مشکلات و توجه به توانمندی های داخلی خود می توان 'ریال' ایران که همه تصور می کنند در حال سقوط است را به قوی ترین پول منطقه تبدیل کرد.وی گفت: با همت مردم، مسئولان، دانشگاهیان، طلبه ها و دولتمردان در زیر سایه رهبر معظم انقلاب می توان یک نهضت و جوشش دیگری در بخش اقتصاد ایجاد کرد.رضایی یادآورشد: امروز ایران برای گذر از مشکلات نیازمند تحول عظیم اقتصادی است.وی گفت: با توجه به قابلیت ها و ظرفیت های موجود در هر استان که هر یک به اندازه یک کشور قابلیت دارند و همراهی مردم و مسئولان بزرگترین اقتصاد منطقه را رقم زد.وی با تاکید بر شایسته سالاری و نگاه نو نسبت به نظام مدیریتی گفت: در جنگ اگر به مردم اعتماد نمی کردیم نمی توانستیم دشمن را به عقب برانیم و امروز در جنگ اقتصادی باید با توانمند کردن مردم تحریم ها را پشت سر گذاشت.این مقام مسئول یادآور شد: از ابتدای انقلاب اسلامی که ائتلافی با محوریت آمریکا، عربستان و با عضویت ثابت رژیم صهیونیستی با هدف به نتیجه نرسیدن انقلاب تشکیل شده بود اما برخلاف میل آنان با اقتدار حکومت جمهوری اسلامی تشکیل شد.وی اظهار داشت: پس از آن این ائتلاف با استفاده از توطئه های مختلف از جمله ترور، تهدید، تحریم و جنگ همواره به دنبال سقوط و ضربه زدن به انقلاب اسلامی بود اما به نتیجه نرسید و شاخه های این انقلاب به همه دنیا صادر و اقتدار خود را ثابت کرد.رضایی بیان کرد: از 10 سال گذشته تاکنون این ائتلاف همواره در تلاش است که ایران را با کارشکنی های خود در بخش اقتصادی با مشکل روبرو کند و امروز کشور در اوج این درگیری و جنگ اقتصادی قرار دارد.6047/6043            "}