{"onTitr":" گزارش تمرین پرسپولیس؛    ","titr":" عالیشاه و ماهینی زیر نظر مربی بدنساز تمرین کردند","describe":" تهران- ایرنا- تیم فوتبال پرسپولیس صبح امروز چهارشنبه تمرین 90 دقیقه‌ای داشت. 2 بازیکن مصدوم این تیم زیر نظر مربی بدنساز تمرین کردند.", "text":"به گزارش ایرنا از باشگاه پرسپولیس، سرخپوشان تمرین نوبت اول امروز چهارشنبه را از ساعت 10 صبح در ورزشگاه شهید کاظمی آغاز کردند. این تمرین 90 دقیقه‌ای در سالن بدنسازی آغاز شد که این بخش، 15 دقیقه به طول انجامید.شایان مصلح پس از چند روز غیبت، در این تمرین حضور پیدا کرد و دقایقی هم به گفتگو با برانکو ایوانکوویچ سرمربی تیم پرداخت.امید عالیشاه نیز ابتدا تحت نظر پزشک تیم بود و پس از آن در سالن بدنسازی همراه با حسین ماهینی زیر نظر مارکو استیلینوویچ به کار با وزنه پرداخت.بازیکنان بعد از تمرین در سالن، در زمین حاضر شدند و بعد از اجرای برنامه‌های مربی بدنساز، به تمرینات با توپ پرداختند.در یکی از تمرینات، دو تیم قرمز و زرد از عناصر تهاجمی و دفاعی تشکیل شد. تیم قرمز با حرکت از کناره‌ها حمله می‌کرد و تیم زرد باید این حملات را پس می‌زد و توپ را در اختیار می‌گرفت.حرکت بین موانع و کار با توپ از پاس و ضربه سر تا کنترل توپ از دیگر بخش‌های این تمرین بود. دروازه‌‎بان‌ها که دو گلر تیم امید هم جزو آنها بودند، با ایگور پانادیچ کار می‌کردند. تعدادی از دیگر بازیکنان تیم امید باشگاه هم در بخش‌های دیگر تمرین حاضر بودند.ورزشی**ع.ک**2024            "}