{"onTitr":"","titr":" پیرامون احتکار","describe":" تهران- ایرنا- در روزهای اخیر گرانی ارز و به عبارتی پایین آمدن ارزش پول ملی، مردم را با مشکلات عدیده‌ای رو به ‌رو کرد و بسیاری از کالاهای مورد نیاز مردم گران و کمیاب شدند.", "text":"روزنامه روزان با درج یادداشتی به قلم فاطمه ذوالقدر نماینده دهمین مجلس شورای اسلامی آورده است: متأسفانه مشکلات ناشی از گرانی ارز فقط به این موارد محدود نشده و احتکار کالاهای اساسی هم به آن اضافه گردیده است؛ از انبارکردن خودروهای تولید داخل گرفته تا احتکار پوشک مورد نیاز نوزادان.پس از گشایش بازار ثانویه ارز و همچنین تغییر گروه کالایی برای دریافت ارز، رویکرد تولیدکننده‌ها و عرضه‌کننده‌ها نسبت به بازار تغییر کرده و با فضاسازی‌ های مبنی بر اینکه خط تولید منتظر ترخیص مواد اولیه در گمرک است و دولت مانع از ترخیص شده می‌باشد، به دنبال دریافت مابه ‌التفاوت نرخ ارز دولتی و بازار ثانویه، توزیع کالا در بازار را متوقف کرده‌اند. سازمان‌های نظارتی نیز غافل از اینکه این شرکت‌ها به دنبال احتکار و انبار محصولاتشان پشت نقاب تولید ملی هستند، هیچ واکنشی نداشته تا در نهایت به محض اینکه مرحله دوم تحریم‌ های آمریکا علیه ایران آغاز شد، همان کالا‌ها با چند برابر قیمت به بازار عرضه شود.با وجود اینکه امسال به نام حمایت از کالای ایرانی نام‎گذاری شده است، بسیاری از تولیدکننده‌های داخلی از آن به‌عنوان یک فرصت برای ارتقای کیفیت تولید و کسب سهم بیشتری از بازار با جلب رضایت مردم استفاده نکردند، بلکه بیشتر به دنبال ایجاد انحصار و استفاده از رانت‌ها و امتیازها به اسم تولید داخلی بودند که شواهد نیز نشان داد این فضاسازی در زمینه تولید لوازم خانگی حادتر است.در چند هفته گذشته، وزیر ارتباطات و فناوری اطلاعات درباره عدم‌تعیین تکلیف گوشی‌ها، برای عرضه به بازار توسط مسئولان قضائی توئیتی را به اشتراک گذاشت و پس از آن هم رئیس روابط عمومی وزارت صنعت در پاسخ به وی، در صفحه شخصی توئیتر خود از احتکار قانونی سخن به میان آورده است. به گونه‌ای که اکنون علاوه بر احتکار غیرقانونی به‌عنوان یک جرم، شاهد وقوع نوع دوم احتکار با عنوان قانونی نیز هستیم؛ اولی، احتکار کالا در گمرک که با عدم اظهار رخ داده و دومی، احتکار کالاهایی که در فرآیند طولانی رسیدگی سازمان تعزیرات حکومتی رخ می‌دهد که روند عرضه را دچار اختلال کرده است؛ مانند موبایل.بدین ترتیب هنوز هماهنگی‌های لازم بین دستگاه‌های دولتی جهت تنظیم بازار ایجاد نشده است. در موضوع تشریفات گمرکی، طولانی بودن و زمان‌بر ‌بودن فرآیندهای مربوط به رویه‌های گمرکی، دپوی محموله‌ها در گمرکات و خواب سرمایه و افزایش هزینه ‌های گمرکی به واسطه عدم‌قبول گواهی مبدأ و گواهی‌ های گرفته شده از طرف واردکننده، انجام مراحل طولانی و زمان‌بر آزمایشگاه، نا‌هماهنگی ساعت کار برخی گمرکات با بنادر و دیگر سازمان‌های مجاور، بوروکراسی بالا و اتلاف زمان ترخیص و انباشت کالا به واسطه انجام عملیات نمونه‌برداری‌ در گمرک، افزایش هزینه ارائه خدمات گمرکی و در نتیجه افزایش قیمت‌تمام‌شده برای مصرف‌کننده و… مشهود است.در حال حاضر بسیاری از کالاهای وارداتی در قالب مواد اولیه، ماشین آلات و ابزارآلات در گمرکات به دلایل مختلف با تاخیرهای طولانی ترخیص می‌شوند. ایجاد پنجره واحد به‌عنوان یکی از راهکارهای اصلی اصلاح فضای کسب ‌وکار، به نحوی که متضمن کاهش تعداد روز‌ها، کاهش هزینه، کاهش اسناد موردنیاز و کاهش تعداد مراجع تأیید‌ کننده در اجرای رویه‌ های مختلف باشد و عاملی برای افزایش بوروکراسی و ایجاد مشکل برای صاحبان کالا نشود، هنوز در کشور محقق نشده است.متأسفانه ستادها و کارگروه ‌های مختلف، که طی مدت اخیر، جهت مبارزه با احتکار و گران‌فروشی تشکیل شده‌اند، جهت رفع مشکلات مؤثر نبوده‌اند؛ با این وصف چگونه می‌توان به بهبودی اوضاع بازار امیدوار بود؟ به نظر می‌رسد سازوکارهای عریض و طویل نظارتی و بوروکراسی‌های پیچیده اداری منجر به کاهش کارآمدی آنها شده که توجه و عنایت بیش از پیش قوای سه گانه را در مقابله با این پدیده می ‌طلبد؛ بدین منظور تشکیل کار گروه ‌های کوچک ‌تر، با کارایی و قدرت تصمیم‌گیری بالاتر در کنار برقراری پل ارتباطی آسان برای سرعت و کارایی بیشتر در تنظیم بازار کارآمدتر به نظر می‌رسد.*منبع: روزنامه روزان؛ 1397.7.15**گروه اطلاع رسانی**9117**9131            "}