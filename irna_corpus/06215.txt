{"onTitr":"","titr":" محاکمه محتکر دارو در شیراز آغاز شد","describe":" شیراز - ایرنا - محاکمه یک محتکر دارویی که از او سه انبار داروی احتکار شده در شهرستان ممسنی کشف شده است، یکشنبه با حضور نمایندگان رسانه ها در شعبه ویژه رسیدگی به جرائم مفسدان اقتصادی در محل دادگاه انقلاب شیراز آغاز شد.", "text":"به گزارش ایرنا ، با صدور دستور قضایی مبنی بر بازرسی از محل انبار اقلام دارویی در دادسرای عمومی و انقلاب شهرستان ممسنی  و درنتیجه این بازرسی  چندی پیش مقادیر قابل‌توجهی انواع دارو کشف و ضبط شد.داروهای مکشوفه شامل اقلام متعدد ازجمله داروی مجاز، غیرمجاز و داروهای گران‌قیمت و کم یاب بوده است ،  پس از کشف انبار اول دو انبار دیگر احتکار دارو در این شهرستان نیز  کشف شد.رئیس کل دادگستری استان فارس پیشتر از دستگیری یک نفر در این خصوص خبر داد و خاطرنشان کرد: فرد دستگیرشده به اتهام اخلال در نظام اقتصادی کشور از طریق احتکار دارو در بازداشت به سر می‌برد.علی القاصی با بیان اینکه طبق نظر اولیه کارشناس معاونت غذا و داروی دانشگاه علوم پزشکی شیراز ارزش داروهای کشف‌شده قریب به 45 میلیارد ریال است، گفت: با دستور قضایی بیش از 30 کامیونت دارو از انبارهای غیراستاندارد به انبارهای شبکه بهداشت و درمان شهرستان منتقل و دستورات لازم در راستای تفکیک داروهای تاریخ‌مصرف گذشته از داروهای سالم صادر شده است. در استان فارس بر اساس مصوبه رئیس قوه قضاییه، 2 شعبه مبارزه با جرائم اقتصادی پیش بینی شده و 6 قاضی نیز برای این شعبات تعیین شده و دادگاه های ویژه جرائم اقتصادی در فارس با حضور این قضات به صورت علنی برگزار می شود .رئیس کل دادگستری فارس با اشاره به وجود قوانین مختلف در برخورد با مفاسد اقتصادی، گفت: سرعت و قاطعیت در پرونده های مربوط به جرائم اقتصادی در اولویت قرار دارد و دادگاه های ویژه با حضور 3 قاضی تشکیل می شود که باید حداقل دارای 20 سال سابقه کار باشند که به طور علنی خواهد بود.القاصی مهر تصریح کرد: موضوع مبارزه با فساد به خصوص فساد اقتصادی از جمله مباحثی است که در جامعه مورد توجه است و در خیلی از موارد مطالبه مردم برخورد با مرتکبین جرائم اقتصادی است.6113/ 2027            "}