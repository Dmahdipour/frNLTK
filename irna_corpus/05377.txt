{"onTitr":"","titr":" 5300 دانشجوی جدید جذب دانشگاه علمی کاربردی خراسان رضوی شدند","describe":" مشهد- ایرنا- رئیس دانشگاه جامع علمی، کاربردی خراسان رضوی گفت: در مهر ماه امسال پنج هزار و 300 دانشجوی جدید در مقاطع کاردانی و کارشناسی جذب مراکز مختلف این دانشگاه در استان شدند.", "text":"مرتضی تشکری روز یکشنبه در گفت و گو با خبرنگار ایرنا افزود: این دانشگاه دارای 54 مرکز دولتی، خصوصی و عمومی در این استان است که حدود 17 هزار دانشجو در 620 کد رشته محل در آن مشغول تحصیل هستند.وی اظهار داشت: بیشترین واحدهای زیرمجموعه دانشگاه جامع علمی، کاربردی با 40 واحد در مشهد دایر است و گستره واحدهای این دانشگاه در سطح استان به گونه ای است که 92 درصد از جمعیت استان به این واحدها دسترسی دارند.وی گفت: در مهر ماه امسال 2 رشته جدید کنترل کیفی صنایع غذایی و مدیریت مجتمع های تجاری در مقطع کاردانی به رشته های این دانشگاه  افزوده شد.تشکری افزود: در بهمن ماه امسال نیز پذیرش دانشجو برای نخستین بار در مقطع کاردانی رشته اتوبوسرانی در دانشگاه جامع علمی، کاربردی خراسان رضوی آغاز می شود.وی اظهار داشت: 60 درصد دانشجویان این دانشگاه مرد و بقیه زن هستند و شهریه دریافتی از دانشحویان نیز نسبت به سال گذشته 10 درصد افزایش داشته است.وی گفت: براساس مصوبه شورای عالی اداری، فعالیت 16 مرکز دولتی زیر مجموعه این دانشگاه به دلیل عدم پذیرش دانشجو متوقف شده است.تشکری افزود: در صورت اظهار تمایل بخش خصوصی به برعهده گرفتن مسئولیت این واحدها و برخورداری از شرایط لازم، این مراکز واگذار می شود.7489 / 6053            "}