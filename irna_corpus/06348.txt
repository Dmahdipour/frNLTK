{"onTitr":"","titr":" مسیر کوتیج به رمشک در سیستان و بلوچستان بازگشایی شد","describe":" زاهدان - ایرنا - مدیر کل دفتر مدیریت بحران استانداری سیستان و بلوچستان گفت: مسیر کوتیج به رمشک در محدوده شهرستان فنوج در جنوب این استان که به دلیل طغیان رودخانه محلی مسدود شده بود بامداد امروز/یکشنبه/ بازگشایی شد.", "text":"عبدالرحمان شهنوازی در گفت و گو با خبرنگار ایرنا اظهار داشت: این مسیر از عصر روز گذشته مسدود شده بود که با تلاش نیروهای راهداری بامداد امروز بازگشایی شد.وی افزود: نیروهای راهداری در آماده باش کامل هستند تا در صورت بروز هر گونه نیازی سریع به رفع مشکلات بپردازند.به گفته رئیس گروه پیش بینی و هشدار هواشناسی سیستان و بلوچستان بعدازظهر امروز در ارتفاعات مرکزی و جنوب شرق این استان رگبار پراکنده، گاهی رعد و برق و باد شدید لحظه ای انتظار می رود.علی ملاشاهی ادامه داد: از امروز دمای هوا در نواحی شمالی و مرکزی سیستان و بلوچستان حدود هشت تا 10 درجه کاهش می یابد.وی با اشاره به ادامه فعالیت بادهای 120 روزه در شمال سیستان و بلوچستان خاطر نشان کرد: با نفوذ توده هوای سرد و افزایش شیب فشاری در نوار شرقی کشور تا روز دوشنبه در شهرستان های زابل، زهک، هیرمند، هامون و نیمروز وزش باد شدید با سرعت 80 تا 100 کیلومتر بر ساعت سبب خیزش گرد و خاک و در نقاط مستعد موجب توفان گرد و خاک می شود.رئیس گروه پیش بینی و هشدار هواشناسی سیستان و بلوچستان افزود: این وضعیت در برخی نقاط مسیرهای زابل - زاهدان، زابل - نهبندان، زاهدان - نهبندان و زاهدان - بم گرد و خاک سبب کاهش دید می شود.به گزارش ایرنا فنوج با گستره هفت هزار و 732 کیلومتر و جمعیت 52 هزار نفری که 78 درصد آن را روستاییان تشکیل می دهند در 450 کیلومتری جنوب زاهدان مرکز استان سیستان و بلوچستان واقع شده است.7316**3213 **6081            "}