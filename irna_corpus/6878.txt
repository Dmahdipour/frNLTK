{"onTitr":" ملی‌پوش فوتبال ایران:    ","titr":" انگیزه زیادی برای نشان دادن توانایی‌هایم دارم","describe":" تهران- ایرنا- هافبک ملی پوش تیم فوتبال پرسپولیس گفت: دعوت به تیم ملی از سوی «کارلوس کی روش» انگیزه هایم را دو چندان کرده و تلاش می کنم توانایی ها خود را به بهترین شکل ممکن نشان دهم.", "text":"به گزارش ایرنا، احمد نورالهی عصر شنبه در نشست خبری با حضور خبرنگاران اظهار داشت: خیلی خوشحالم به تیم ملی دعوت شدم و این آرزوی هر بازیکنی است. امیدوارم در تمرینات بتوانم پاسخ اعتماد کادر فنی تیم ملی را بدهم.وی در خصوص دیدار دوستانه با بولیوی ادامه داد: بازی های دوستانه در آماده سازی تیم نقش بسیار مهمی دارد و امیدوارم این مسابقه بتواند به تیم ملی کمک کند. بازیکن تیم ملی فوتبال کشورمان در خصوص شانس حضورش در جام ملت های آسیا نیز اظهار داشت: همه بازیکنان برای حضور در این رقابت ها انگیزه زیادی دارند و من نیز همه تلاشم را برای حضور در این مسابقات خواهم کرد.تیم ملی فوتبال بولیوی 24 مهر ماه در دیداری دوستانه میهمان ملی پوشان ایران در تهران است. ملی پوشان فوتبال ایران که از روز گذشته - جمعه - برای دیدار دوستانه با تیم بولیوی اردوی آمادگی خود را آغاز کرده اند، در نخستین دیدار تدارکاتی پس از جام جهانی 2018 در تاشکند به مصاف ازبکستان رفتند و با یک گل به پیروزی رسیدند.ورزشی **9118**9029**1597            "}