{"onTitr":" وزیر کشور در گفتگوی تلفنی با استاندار گلستان عنوان کرد؛    ","titr":" اقدامات صورت گرفته برای مقابله با سیل در گلستان مناسب بود","describe":" گرگان - ایرنا - وزیر کشور در تماس تلفنی با استاندار گلستان ضمن ابراز رضایت از اقدامات صورت گرفته برای مقابله و کاهش مخاطرات سیلاب های ناشی از بارندگی شبانه روز گذشته در این استان استمرار مدیریت مناسب را خواستار شد.", "text":"بر پایه گزارش امروز شنبه استانداری گلستان، سید مناف هاشمی در تماس وزیر کشور با ارائه گزارش اقدامات صورت گرفته از اعلام آماده باش کامل مدیران، فرمانداران و شهرداران استان برای کنترل شرایط در زمان بارندگی و مقابله با سیلاب خبر داد.وی اظهار کرد: گلستان همواره در معرض خسارت حوادث قهری بوده و هست اما اتخاذ سیاست درست و مدیریت مناسب در زمان بحران موجب شده مشکلات به حداقل برسد.عبدالرضا رحمانی فضلی وزیر کشور هم در این تماس اقدامات صورت گرفته در گلستان را مناسب ارزیابی کرد و گفت: باید در شرایط بحرانی با حمایت های لازم از مردم، شهروندان متحمل کمترین خسارت و آسیب شوند.بر اساس اعلام هواشناسی گلستان بارش شدید باران که از بعد از ظهر دیروز جمعه در گلستان آغاز شده است تا فردا یکشنبه ادامه دارد. 7333/2729            "}