{"onTitr":"","titr":" دادستانی، انتخاب شهردار رشت را رصد می کند","describe":" رشت- ایرنا- رئیس کل دادگستری گیلان با بیان اینکه دستگاه قضایی در انجام وظایف قانونی خود در نظارت بر حسن اجرای قوانین بر عملکرد همه دستگاه ها نظارت دارد، گفت: دادستانی به عنوان مدعی العموم و سازمان بازرسی فرآیند انتخاب شهردار رشت را تحت نظر داشته و رصد می کند.", "text":"گزارش روز سه شنبه روابط عمومی دادگستری گیلان به ایرنا حاکیست؛ ،  احمد سیاوش پور در ششمین نشست شورای قضایی استان به موضوع تغییرات زودهنگام مدیریت شهری در رشت و طولانی شدن انتخاب شهردار جدید اشاره و تصریح کرد: شهر رشت ظرف مدت پنج  سال گذشته سه شهردار به خود دیده است که این تغییرات مکرر مدیریتی به شهر آسیب زده و سبب معطل ماندن بسیاری از امور زیرساختی و عدم توسعه شهر می شود.سیاوش پور با بیان اینکه شهر رشت کماکان با برخورداری از بافتی قدیمی از معضلات عدیده ای در حوزه های مختلف مانند ترافیک و دفع فاضلاب رنج می برد افزود: شایسته نیست در شهری با فرهنگ و قدمت رشت چنین مشکلاتی موجب تضییع حقوق مردم شود.وی با اشاره به اوضاع کنونی اقتصادی کشور و لزوم تامین نیازهای اساسی مردم اظهار داشت:  مردم از بابت تامین مایحتاج روزمره خود نگرانی نداشته باشند.وی مبارزه با فساد مالی و برخورد قاطعانه با اخلالگران نظام اقتصادی را از اولویت های قوه قضائیه در حال حاضر عنوان و تصریح کرد: مردم به درستی توقع دارند تا دستگاه قضایی از طریق بازوان نظارتی خود مانع از سوء استفاده فرصت طلبان در بازار شوند و در این راستا دستگاه قضایی با عزمی جزم گام بر می دارد. وی همچنین به اصناف و فروشندگان برای رعایت انصاف و مدارا با مردم تاکیدو تصریح کرد: تعزیرات حکومتی و دادستانی در چارچوب وظایف قانونی خود با گران فروشان و محتکران برخورد می کنند.مسعود نصرتی شهریور ماه سال گذشته، با 11 رأی اعضای شورای شهر رشت، به عنوان شهردار این کلانشهر انتخاب و معرفی شده بود.رشت از نخستین شهرهای ایران است که در آن شهرداری تاسیس شد؛ حاج میرزا خلیل آقا نخستین رئیس انجمن بلدیه رشت بود و پس از انتخاباتی در روز دهم بهمن ماه 1286، این انجمن تاسیس شد.رشت حدود 700 هزار نفر جمعیت ثابت دارد که  این تعداد در طول روز به بیش از یک میلیون و 200 هزار نفر می رسد. 7296 /6030            "}