{"onTitr":"","titr":" 18 زندانی جرایم غیرعمد استان تهران آزاد شدند","describe":" تهران- ایرنا- نیکوکاران تهرانی در دهه اول ماه محرم، 18 نفر از زندانیان جرایم غیرعمد را آزاد کردند.", "text":"به گزارش گروه اجتماعی ایرنا از روابط عمومی نمایندگی ستاد دیه استان تهران، رئیس ستاد دیه تهران روز سه شنبه با اعلام این خبر گفت: در دهه اول ماه محرم، برخی از نیکوکاران تهرانی، به پیروی از سیره سرور و سالار شهیدان امام حسین (ع)، با اهدای 158 میلیون تومان موجبات آزادی 18 نفر از زندانیان نیازمند جرایم غیرعمد استان تهران را فراهم کردند. منوچهر رحمانی افزود: با اهدای این کمک، بدهی 18 نفر پرداخت شد تا در مراسم عزاداری عاشورا و تاسوعای امسال در کنار خانواده خود حضور یابند.بر اساس این خبر، نیکوکاران برای اهدای کمک های مالی و آزادی زندانیان نیازمند واجد شرایط جرایم غیرعمد می توانند از طریق ارتباط با ستاد دیه استان تهران با فعالیت های این نمایندگی و نیز نحوه ارسال کمک های مالی و آزادی زندانیان استان آشنا شوند.اجتمام**٧٣٢٩*1834            "}