{"onTitr":"","titr":" کندوان جمعه یک طرفه می شود","describe":" ساری - ایرنا - پلیس راه مازندران با اعلام محدودیت های ترافیکی پایان هفته در محور های این استان از یکطرفه شدن تردد در محور کندوان از عصر جمعه تا صبح شنبه 14 مهر ماه خبر داد.", "text":"به گزارش خبرنگار ایرنا ، پلیس راهور مازندران اعلام کرد که محدودیت های ترافیکی محورهای مواصلاتی استان مازندران به پایتخت از ساعت 12 ظهر امروز آغاز می شود و تا 6 صبح شنبه 14 مهر ماه برقرار است .بر این اساس ، تردد هر نوع موتور سیکلت به جز موتورسیکلت های انتظامی و امدادی در این مدت در محورهای کندوان ، هراز و فیروزکوه ممنوع خواهد بود .** محور کندوان- رفت و آمد تمامی وسایل نقلیه موتوری از ساعت 14 تا 24 روز جمعه از کرج به سمت چالوس ممنوع است و با اعلام ماموران پلیس راه در محل ، تردد انواع وسایل نقلیه از ساعت 17 تا 24 روز جمعه از چالوس به سمت کرج یک طرفه خواهد بود .- همچنین ممنوعیت تردد وسایل نقلیه سنگین در محور کندوان از جمله تریلر ، کامیون و کامیونت به غیر از حاملین سوخت و مواد فاسد شدنی ، ادامه دارد .** محور هراز- رفت و آمد انواع تریلر در محور هراز همچنان ممنوع است .- براساس اعلام پلیس راه ، تردد تمامی کامیون ها و کامیونت ها به استثنای حاملین مواد سوختی و فاسد شدنی از ساعت 12 تا 24 امروز(چهارشنبه) و هشت صبح تا 12 شب روزهای پنجشنبه و جمعه 12 و 13 مهرماه در جاده هرازممنوع است .علاوه بر این برای محور فیروزکوه محدودیت ترافیکی در روزهای پایانی هفته اعمال نخواهد شد .پلیس راه مازندران نیز اعلام کرد که در صورت کاهش حجم تردد در محور های استان احتمال لغو محدودیت ترافیکی وجود دارد .فرمانده پلیس راه مازندران به ایرنا گفت: با توجه به اینکه هواشناسی برای پایان هفته بارش باران در استان پیش بینی کرد، رانندگان برای تردد در محور های کوهستانی و مواصلاتی باید هوشیار و صبور باشند و هشدارهای پلیس را جدی بگیرد .سرهنگ قدمی افزود: در حال حاضر تردد در جاده های مازندران روان و در برخی مناطق مرکزی استان پرحجم است. ** هوای مازندران سرد می شودبر اساس اهشدار روز چهارشنبه هواشناسی مازندران از روز جمعه آسمان در اکثر مناطق استان ابری و همراه با بارش های رگباری و رعد و برق پیش بینی می شود.هواشناسی مازندران با هشدار نسبت به وزش بادهای شدید در روزهای جمعه و شنبه پیش بینی کرد که دمای هوا برای روز شنبه نسبت به امروز هشت تا 12 درجه کاهش می یابد .هواشناسی همچنین نسبت به بالا آمدن آب و سیلابی شدن رودخانه ها در بعضی مناطق استان در این مدت هشدار داد.  9919/1654            "}