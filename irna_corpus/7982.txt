{"onTitr":"","titr":" استقرار امنیت در کشور مرهون فداکاری های نیروی انتظامی است","describe":" مهاباد- ایرنا- امام جمعه مهاباد با اشاره به فرا رسیدن هفته نیروی انتظامی گفت: استقرار نظم و امنیت در کشور مرهون فداکاری های این نیرو هاست و مردم باید  قدر این نعمت بزرگ را بدانند.", "text":"به گزارش ایرنا، ماموستا ملا قادر سهرابی در خطبه های این هفته نماز جمعه مهاباد افزود: هفته نیروی انتظامی فرصت مناسبی برای قدردانی از زحمت های شبانه روزی و بی منت نیروهای خدوم جمهوری اسلامی ایران است. وی ادامه داد: عوامل جان برکف نیروی انتظامی در مسیر آسایش و ارتقای احساس امنیت عمومی در اقصی نقاط کشور گام بر می دارند و از هیچ تلاشی حتی به قیمت سلب آسایش خود و خانواده یشان مضایقه نمی کنند.ماموستا سهرابی اضافه کرد: امروز با هدایت‌، تدابیر، حمایت‌های مقام معظم رهبری، همکاری مردم و برکت شهدا، امنیت بسیار خوبی در کشور حاکم است.امام جمعه مهاباد با بیان اینکه امنیتی بی نظیر و مثال زدنی در کشور حاکم است، اظهار داشت: امنیت در مرزهای دریایی، خشکی، روستاها و شهرها و جاده‌ها به دلیل حضور رزمندگان اسلام و اقتدار نیروهای مسلح اعم از ارتش، سپاه و نیروهای انتظامی برقرار است.ماموستا سهرابی همچنین با اشاره به کاهش نرخ دلار یادآور شد: مردم باید به فکر همدیگر باشند و از حرص و طمع یک شبه پولدار شدن با منابعی که امنیت جامعه را به خطر می اندازد، دور شوند.وی گفت: همه مسلمانان در قبال یکدیگر مسوول هستند بطوریکه اگر فقر یا رفاهی در جامعه حاکم باشد باید همه با هم و با همبستگی آن را پشت سر بگذاریم.به گزارش ایرنا در حاشیه مراسم نماز جمعه این هفته مهاباد به مناسبت هفته نیروی انتظامی طرح همیار با ارایه خدمات درمانی اجرا شد.نماز جمعه این هفته مهاباد به امامت ماموستا ملا قادر سهرابی با حضور پرشور مردم در مسجد جامع این شهرستان برگزار شد.9903/3072            "}