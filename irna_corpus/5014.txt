{"onTitr":" معاون استانداری سمنان:    ","titr":" امنیت به عنوان شاخص اقتدار مرهون نیروی انتظامی است","describe":" سمنان- ایرنا- معاون سیاسی، امنیتی و اجتماعی استانداری سمنان گفت: بخشی از اقتدار ایران اسلامی برخاسته از امنیتی است که با حضور نیروی انتظامی بر جامعه حاکم است.", "text":"به گزارش ایرنا، سعید ناجی روز دوشنبه در آیین صبحگاه مشترک نیروهای نظامی و انتظامی شهرستان دامغان در محل فرماندهی انتظامی این شهرستان به مناسبت هفته ناجا، گفت: نیروهای ناجا در کنار سایر نیروهای نظامی و انتظامی کشور امنیت و اقتدار را برای کشور به ارمغان می آورند که اقدام آن ها ستودتی است.ناجی، قدرت نظام مقدس جمهوری اسلامی را لازمه حفظ امنیت در جامعه دانست و گفت: امروز به برکت وجود سپاه، ارتش و نیروی انتظامی، امنیت جامعه حفظ شده است و قدرت یکی از شاخصه های کشور ایران قلمداد می شود.وی افزود: وظیفه همه مسئولان و نیروهای نظامی و انتظامی تلاش در جهت کسب پیشرفت و توسعه کشور و تامین رفاه برای مردم است.معاون سیاسی، امنیتی و اجتماعی استانداری سمنان اضافه کرد: هفته ناجا یادآور دلیرمردی و رشادت های نیروهای ناجا و از جان گذشتگی شهدای ناجا برای حفظ امنیت است.ناجی تاکید کرد: امروز جلب عمومی رضایت مردم باید کانون فعالیت همه مسئولین و نیروهای نظامی و انتظامی باشد.وی تعهد و تدین را از ویژگی های برجسته نیروی انتظامی ایران بیان کرد و گفت: نوع دوستی و مردم محوری کانون فعالیت این نیروی مقدس در کشور است.معاون سیاسی، امنیتی و اجتماعی استانداری سمنان تصریح کرد: آرامش امروز جامعه به برکت تلاش و سخت کوشی این نیروهای خدمت گزار است که به صورت شبانه روزی دغدغه های مردم را رفع می کنند.فرماندهی انتظامی شهرستان دامغان نیز در این آیین اضافه کرد: هم افزایی و ارتباط خوب شورای تامین شهرستان سبب ایجاد محیطی امن در شهر شده است.سرهنگ دوم ستاد، سید رضا علوی تصریح کرد: وحدت و همدلی بین ادارات و نهادهای شهرستان دامغان مثال زدنی است که این امر ناشی از توجه جدی و همت امام جمعه شهرستان است. وی تصریح کرد: مردم و مسئولین باید در کنار یکدیگر در بحث امنیتی دخیل باشند چرا که حضور مردم همواره با موفقیت همراه بوده است.علوی تصریح کرد: در کنار نیروهای ناجا ظرفیت های شهر را در نظر گرفته و در جهت رشد و تعالی آن تلاش خواهیم کرد.فرماندهی انتظامی شهرستان دامغان تصریح کرد: در 6 ماهه نخست امسال نسبت به سال گذشته، کشف سرقت در شهرستان دامغان 24 درصد افزایش، کشف مواد مخدر 93 درصد افزایش، تصادف درون شهری منجر به فوت  60 درصد کاهش، مرگ در تصادفات برون شهری 39 درصد کاهش و کشف قاچاق کالا 121 درصد افزایش یافت که از مهم ترین دستاوردهای ناجا در دامغان است.تجلیل از خیرین امنیت ساز و کارکنان نمونه و پر تلاش فرماندهی انتظامی این شهرستان از دیگر برنامه های صبحگاه مشترک بود.هفته ناجا 13 تا 20 مهر است که امسال شعار این هفته پلیس مقتدر، امین مردم تعیین شده است، 15 ویژه برنامه در این هفته در شهرستان دامغان در حال برگزاری است.9856/6103            "}