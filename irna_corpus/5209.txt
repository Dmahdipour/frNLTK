{"onTitr":"","titr":" 120 دوره آموزشی برای فعالان اقتصادی همدان برگزار شد","describe":" همدان- ایرنا- دبیر کمیسیون آموزش اتاق بازرگانی همدان گفت: از ابتدای سال جاری تاکنون 120 دوره آموزشی با هدف دانش افزایی فعالان اقتصادی این استان برگزار شده است.", "text":"مسعود عبدالملکی روز دوشنبه در گفت و گو با خبرنگار ایرنا اظهار داشت: در این دوره ها سه هزار و 332 نفر از فعالان اقتصادی و صاحبان صنایع شرکت کرده اند. وی افزود: این آموزش ها در قالب دوره های هشت، 16 و 60 ساعته با همکاری دستگاه های اجرایی، فنی و حرفه ای و دانشگاه ها برگزار شده و همچنان ادامه دارد.عبدالملکی خاطرنشان کرد: اتاق بازرگانی با هدف یکپارچه سازی و جلوگیری از موازی کاری نهادهای مختلف این دوره های آموزشی را برگزار می کند. دبیر کمیسیون آموزش اتاق بازرگانی همدان با تاکید بر افزایش دانش و آگاهی صاحبان و مدیران صنایع و کارخانه ها گفت: آموزش موجب ارتقای بهره وری و راندمان تولید و صادرات می شود.وی یادآورشد: مدیر و کارکنان واحدهای تولیدی و صنعتی از مرحله پیش تولید، تولید، بازرگانی و تبلیغات و صادرات نیازمند آموزش های به روز هستند.افزون بر یک هزار واحد تولیدی و صنعتی در استان همدان فعال است. 7527/2087            "}