{"onTitr":" معاون دادستان کل کشور در گفت و گو با ایرنا:    ","titr":" دولت مشکلات کامیونداران را رفع می کند","describe":" تهران- ایرنا- معاون سیاسی امنیتی دادستان کل کشور با دعوت کامیونداران به صبوری گفت: رفع مشکلات این افراد خدوم در دستور کار دولت و دستگاه های اجرایی قرار دارد.", "text":"مهدی امیری اصفهانی روز چهارشنبه در گفت وگو با خبرنگار قضایی ایرنا درباره تجمع اخیر کامیونداران به منظور پیگیری مشکلات صنفی خود، اظهار داشت: با وجود وضعیت اقتصادی کشور، افزایش نرخ ارز در هفته های گذشته و اعمال فشار و محدودیت ها از سوی برخی کشورها، پیگیری ها برای رفع مشکلات صنف کامیونداران در حال انجام است.وی اضافه کرد: در جلسات متعدد شاهد تلاش های دولت بودم اما باید مقداری تحمل کرد و صبور بود. در چند روز گذشته گشایش خوبی در بحث لاستیک کامیون ها انجام شد و توزیع آن در دستور کار دستگاه اجرایی قرار گرفت که بخشی توزیع شد و بخشی دیگر هم در حال توزیع شدن است.* کامیونداران اجازه سوءاستفاده به دیگران را ندهندامیری اصفهانی اظهار داشت: شرایط کشور حساس است و درعین حال که مراقب رعایت حقوق متعلق به خود هستیم، باید مصالح عمومی کشور را هم در نظر بگیریم تا منافع عمومی تحت الشعاع منافع شخصی قرار نگیرد.وی با استناد به قانون اساسی مبنی بر اینکه کسی نمی تواند اعمال حق خویش را اضرار به غیر یا تجاوز به منافع عمومی قرار دهد، اضافه کرد: اگر هم کامیونداران مطالبات به حقی دارند، باید با روش های مناسب و در محیط های مناسب آن را مطالبه و از استفاده از روش هایی که موجب سوءاستفاده عده ای می شود، پرهیز کنند.* ایجاد امنیت و آرامش اولویت نخست کشور استمعاون دادستان کل، اولویت نخست کشور را ایجاد امنیت و آرامش در جامعه عنوان و تصریح کرد: در فضای موجود، به دنبال امنیت و تسهیل مایحتاج عمومی باید باشیم و هیچ کس حق ندارد موجب ایجاد خدشه در اسباب رفاه مردم شود و اگر هم هر کدام از ما مشکلی داریم باید آن را در محیط مناسب مطرح کنیم.امیری اصفهانی با بیان اینکه بخش کوچکی از مشکلات حمل و نقل به حمل و نقل جاده ای برمی گردد، گفت: وسعت گستردگی حمل و نقل، هوایی، ریلی و جاده ای را شامل می شود و همه این موارد نیازمند اتخاذ تدابیر مناسب است. در این میان کامیونداران هم مشکلاتی دارند که دولت در تلاش برای رفع این مشکلات است.* دادستانی اجازه اخلال در تامین منافع عمومی را نمی دهدمعاون دادستان کل کشور در پاسخ به این پرسش ایرنا درباره ادعای برخی کامیونداران مبنی بر مطلع بودن از انبارهایی که در آن برخی کالاها احتکار شده اند و می توانند آن انبارها را معرفی کنند، گفت: سازمان حمایت از مصرف کنندگان و تولیدکنندگان که زیرمجموعه وزارت صنعت، معدن و تجارت و مسئول نظارت و بازرسی توزیع کالا است و همچنین سازمان تعزیرات حکومتی آمادگی کامل برای رسیدگی به این گزارش ها را دارند.وی ادامه داد: آنجا که در صلاحیت رسیدگی مرجع قضایی است، دادسرای عمومی و انقلاب تهران و دادستان آمادگی کامل برای ورود به این موضوع را دارند؛ همچنان که در گذشته به طور جدی وارد شده اند و اجازه نمی دهند افرادی با سوءاستفاده، موجب اخلال در تامین منافع عمومی شوند.اجتمام**٧٣٢٩*1834            "}