{"onTitr":"","titr":" هیچ تحریمی نمی تواند اقتصاد ایران را فلج کند","describe":" قم - ایرنا - عضو هیات علمی دانشگاه امام صادق(ع) با اشاره به ظرفیت های اقتصادی کشور گفت: اقتصاددان های غربی نیز معترف هستند با هیچ تحریمی نمی توان اقتصاد ایران را فلج و کشور را از نظر اقتصادی دچار بحران کرد.", "text":"به گزارش ایرنا، حجت الله عبدالملکی در سخنرانی پیش از خطبه های نماز جمعه این هفته قم در مصلای قدس این شهر، ایجاد بیکاری، قحطی و گرانی را سه مرحله جنگ اقتصادی آمریکا علیه جمهوری اسلامی دانست و افزود: افزایش فشار معیشتی به مردم، هدف آمریکا از تحریم ایران است، ولی در این زمینه دچار اشتباه محاسباتی شده است.وی با بیان این که آمریکا جنگ نظامی، سیاسی و فرهنگی را علیه جمهوری اسلامی و ملت ایران تجربه کرده و از این راه ها ناامید شده است، افزود: آمریکا هر چند در این جنگ ها توانسته ضرباتی به انقلاب اسلامی وارد کند ولی ایران نه تنها مسیر خود را طی کرده بلکه قوی تر نیز شده است.وی تنها ابزار پیشروی آمریکا در مقابل انقلاب اسلامی را جنگ اقتصادی عنوان کرد و گفت: آمریکا برای از کار انداختن مردم به عنوان موتور اصلی انقلاب اسلامی جنگ اقتصادی را آغاز کرده است تا مردم پشت این انقلاب را خالی کنند.عبدالملکی با بیان این که انقلاب اسلامی مشکل تمدنی بزرگی برای جهان غرب و آمریکا ایجاد کرده است افزود: تمدن نوین اسلامی، آرمان انقلاب است و اگر این تمدن ایجاد شود، تمدن غرب و در راس آن آمریکا قدرت خود را از دست می دهد، به همین دلیل شاهد افزایش توطئه های دشمنان در این دوران هستیم.وی گفت: آمریکا می داند اگر تمدن اسلامی ایران در دنیا مستحکم شود در چند سال آینده این تمدن به جریان اصلی دنیا تبدیل می شود، به همین دلیل تمام تلاش خود را به کار گرفته تا انقلاب اسلامی به چهلمین سال خود نرسد.7404/ 1175            "}