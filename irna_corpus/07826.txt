{"onTitr":"","titr":" شرکت های ایرانی و اوگاندایی 4 تفاهمنامه همکاری امضا کردند","describe":" الجزیره-ایرنا- نمایندگان تعدادی از شرکت های دانش بنیان ایرانی که همراه با «سورنا ستاری» معاون علمی و فناوری رئیس جمهوری کشورمان به اوگاندا سفر کرده اند، چهار تفاهمنامه همکاری با شرکت های اوگاندایی به امضا رساندند.", "text":"به گزارش جمعه ایرنا، همایش تجاری شرکت های ایرانی و اوگاندایی در کامپالا پایتخت اوگاندا با حضور «الیودا توم وسیجه» وزیر علوم و فناوری این کشور، سورنا ستاری معاون علمی و فناوری رئیس جمهوری و «سیدمرتضی مرتضوی» سفیر ایران در این کشور برگزار شد.نمایندگان شرکت های تجاری و دانش بنیان ایرانی فعال در بخش های بهداشت و صنایع دارویی، صنایع شیمیایی، ارتباطات و فناوری،برق و الکترونیک، هوافضا، خدمات مهندسی، ماشین ابزار و تجهیزات، و بخش مالی و بانکی با مسئولان و مدیران شرکت های بخش خصوصی و همچنین نمایندگانی از بخش دولتی و وزارت خانه های اقتصادی اوگاندا دیدار و درخصوص راه های همکاری بیشتر گفت و گو کردند.وزیر علوم و فناوری اوگاندا و رئیس هیات مدیره سازمان سرمایه گذاری این کشور در این همایش ضمن تشریح زمینه های مساعد برای همکاری و سرمایه گذاری شرکت های ایرانی و تسهیلاتی که در این خصوص دولت اوگاندا ارائه می کند، از شرکت های ایرانی درخواست کردند با توجه به بهبود فضای کسب و کار در این کشور، برنامه بلندمدت برای حضور در بازار 40 میلیونی اوگاندا و بیش از 150 میلیونی کشورهای عضو جامعه شرق آفریقا داشته باشند.معاون علمی و فناوری رئیس جمهوری کشورمان نیز در این همایش، توضیحاتی درخصوص جایگاه علمی و فناوری ایران، روند رو به رشد تولیدات شرکت های دانش بنیان ایرانی و همچنین آمادگی برای همکاری، انتقال فناوری و صادرات محصولات شرکت های ایرانی به طرف اوگاندایی ارائه کرد.شبک**خاورم **2041**1392            "}