{"onTitr":"","titr":" برداشت غیرمجاز از حساب رتبه اول جرایم سایبری در گلستان است","describe":" گرگان - ایرنا - رییس پلیس فتا (فضای تولید و تبادل اطلاعات) فرماندهی انتظامی گلستان گفت: برداشت غیرمجاز از حساب های بانکی افراد، رتبه نخست جرایم سایبری را در استان به خود اختصاص داده است.", "text":"سرهنگ ابراهیم پرسا روز پنجشنبه درگفت و گو با خبرنگار خبرگزاری جمهوری اسلامی اظهار داشت: در نیمه نخست امسال 50 درصد از پرونده های تشکیل شده در پلیس فتا استان، مربوط به برداشت غیرمجاز از حساب های بانکی است.وی گفت: هتک حیثیت با 32 درصد و کلاهبرداری رایانه ای با هفت درصد رتبه های دوم و سوم تشکیل پرونده جرایم سایبری استان در سال جاری است.وی با بیان این که 93.87 درصد از پرونده های تشکیل شده در پلیس فتا استان در 6 ماه نخست امسال منجر به کشف شده است، بیان کرد: از این کشفیات، 45 درصد پرونده ها منجر به اعزام متهمان به مراجع قضایی و صدور قرار تامین، 14 درصد از پرونده هم منجر به رضایت شاکی شده و در بقیه پرونده ها متهمان شناسایی شده اند.سرهنگ پرسا اضافه کرد: 79 درصد متهمان پرونده ها مرد، نزدیک به 64 درصد متهمان سنین بالای 26 سال، 70درصد متهمان متاهل و 62 درصد تحصیلات متهمان دیپلم به پایین است.وی افزایش خدمات غیرحضوری بانکی در فضای مجازی، بالا رفتن ضریب نفوذ اینترنت درمیان خانواده ها  و به روز نبودن سواد استفاده کنندگان از این امکانات را از جمله دلایل افزایش جرم در فضای مجازی برشمرد و گفت: پلیس فتا استان اقدام پیشگیرانه را با برگزاری دوره های آموزشی برای اقشار مختلف در مراکز دانشگاهی، مدارس، اماکن فرهنگی و مذهبی، ادارات پیگیری می کند که در نیمه نخست امسال 21 هزار نفر ساعت آموزش داده شده است.وی ارایه هشدارهای سایبری از طریق پایگاه اطلاع رسانی پلیس فتا و صدا و سیما و حضور در نمایشگاه ها مرتبط را از دیگر برنامه های پیشگیرانه و آگاه سازی هم استانی ها از آسیب های فضای مجازی برشمرد.6204/1860            "}