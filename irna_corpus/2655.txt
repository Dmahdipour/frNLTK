{"onTitr":"","titr":" بخش کشاورزی پارس آباد نیازمند صنایع تبدیلی است","describe":" اردبیل - ایرنا - فرماندار پارس آباد مغان گفت: بخش کشاورزی این شهرستان نیازمند استقرار و توسعه صنایع تبدیلی است.", "text":"به گزارش ایرنا ، علی علایی روز چهارشنبه در گفت و گو با خبرنگاران افزود: این شهرستان 25 درصد تولیدات کشاورزی استان اردبیل را با کیفیتی بسیار بالا استحصال می کند اما بدلیل عدم وجود صنایع تبدیلی تمام این محصولات به صورت خام به سایر استان ها انتقال می یابد.او اظهار داشت: استقرار صنایع تبدیلی با سرمایه گذاری بخش خصوصی می تواند ضمن ایجاد اشتغال و ارزش افزوده با دسترسی سهل به مواد اولیه و نیروی انسانی کاری و جوان ، زمینه سود آوری بسیار خوبی را برای شرکت های سرمایه گذار فراهم کند.فرماندار پارس آباد همچنین به حمایت های دولت برای سرمایه گذاری در این شهرستان اشاره کرد و گفت: زمین مناسب برای استقرار صنایع در جوار پایاب سد خدا آفرین و تسهیلات ارزان قیمت و کم بهره دولتی در تمام حوزه های روستایی و عشایری و اشتغال فراگیر و حمایت های اداری و ایجاد پنجره واحد خدمات رسانی و رفع موانع سرمایه گذاری در خدمت رسانی برای سرمایه گذاران آماده شده است.پارس آباد مغان از قطب های مهم تولید برخی محصولات استراتژیک در کشور است. شرکت کشت و صنعت و دامپروری مغان با اراضی وسیع کشاورزی 2 هزار و 600 هکتار باغ های میوه، مجتمع بزرگ دامپروری، کارخانه های قند، لبنیات، فرآوری میوه و چند واحد تولیدی دیگر یکی از شرکت های منحصر بفرد کشور است که در پارس آباد مغان قرار دارد.پارس آباد مغان در شمال اردبیل و در نوار مرزی جمهوری آذربایجان قرار دارد.6018/1257            "}