{"onTitr":" مدیر منطقه خاورمیانه خبرگزاری شینهوا،    ","titr":" چین و ایران ظرفیت های بزرگی برای همکاری رسانه ای دارند","describe":" پکن- ایرنا- مدیر منطقه خاورمیانه خبرگزاری شینهوا، خبرگزاری رسمی چین بر این باور است که چین و ایران دارای توانایی ها و ظرفیت های بالقوه بالایی در عرصه های مختلف همکاری از جمله امور رسانه ای هستند.", "text":"'لی تنگ' (li teng) که از جمله شرکت کنندگان همایش اخیر خبرگزاری های آسیا و اقیانوس آرام (اوآنا) به میزبانی ایرنا در تهران بود روز چهارشنبه در گفت و گو با ایرنا خاطر نشان کرد که کشورها بر اساس شرایطی که در داخل و خارج دارند می توانند برنامه هایی برای همکاری های رسانه ای دو جانبه تعریف و تدوین کنند دو کشور ایران و چین هم ظرفیت زیادی برای توسعه همکاری های رسانه ای دارند.این مسئول خبرگزاری شینهوا تاکید کرد در مسیر گسترش این روابط میان چین و ایران نباید اجازه مداخله جویی به کشورهای دیگر داد و این مهم باید در دستور کار رسانه ها و خبرگزاری های هر دو کشور باشد.وی مسیرهای توسعه هر کشوری را برای یکدیگر قابل احترام دانست و گفت که این برای چین و ایران هم یکسان است و در چنین شرایطی طرفین می توانند به خواسته های خود در همکاری های متقابل دست یابند.'لی' در بخش دیگری از سخنانش تاکید کرد مردم ایران توانایی های بالایی برای رسیدن به رشد و مقابله با چالش ها و مشکلات دارند و می توانند مسایل را حل و فصل کرده و ثبات و امنیت و رشد کشورشان را تضمین کنند.مدیر منطقه خاورمیانه خبرگزاری شینهوا با اشاره به اقتدار رسانه ای شینهوا در داخل و خارج به عنوان یک منبع جامع و مهم رسانه ای تاکید کرد شینهوا می تواند دستاوردهای اقتصادی و توسعه اجتماعی ایران را برای مردم چین معرفی و تشریح کند و در عرصه بین المللی نیز مبلغی برای تهران در این زمینه ها باشد.لی افزود: باور دارم که خبرگزاری های شینهوا و ایرنا می توانند متقابلا برای رسیدن به صلح، توسعه و مردمی کردن فعالیت ها از جمله در عرصه رسانه، همکاری نزدیکی داشته باشند.وی میزبانی ایرنا برای اجلاس بزرگ خبرگزاری های آسیا و اقیانوس آرام را ستود و گفت: از زمانی که وارد خاک ایران شدم با بهترین و گرمترین استقبال ها از سوی ایرنا و مسئولان آن روبرو شدم.مدیر منطقه خاورمیانه خبرگزاری شینهوا حضور در این نشست را بسیار مهم دانست و گفت به رغم کوتاه بودن زمان برگزاری این همایش بین المللی، باز هم اطلاعات بسیار مفیدی در آن رد و بدل شد که می تواند به بهبود فعالیت ها و نقش آینده این سازمان و همکاری های بیشتر بین اعضا کمک کند.آساق**231**1904**            "}