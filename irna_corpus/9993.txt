{"onTitr":" رِئیس سازمان برنامه و بودجه کرمانشاه:    ","titr":" واگذاری پروژه های نیمه تمام یکی از اولویتهای دولت است","describe":" کرمانشاه - ایرنا - رئیس سازمان برنامه و بودجه استان کرمانشاه یکی از برنامه های محوری دولت در راستای اشتغالزایی و رونق اقتصادی را واگذاری پروژه های نیمه تمام به بخش خصوصی دانست.", "text":"به گزارش خبرنگار ایرنا؛ حبیب الله وفایی روز چهارشنبه در نشست با اعضای اتاق بازرگانی استان کرمانشاه، ارائه بودجه به دستگاه های اجرایی را منوط به برنامه محور بودن پروژه های آنها عنوان کرد و افزود: دستگاه هایی که برنامه ندهند اعتبار به آنها داده نمی شود و حتما باید در برنامه هایشان نقش اشتغال زایی و هدف از اجرای پروژه ها مشخص شود.او هم افزایی با بخش خصوصی را از کارهای اصلی سازمان برنامه و بودجه ذکر کرد و اظهار داشت: یکی از معضلات مهم بخش خصوصی فرآیند طولانی صدور مجوز است که در این باره باید راهکاری اندیشیده شود.وفایی در ادامه حل مشکلات اقتصادی را منوط به تخصص و کار علمی  دانست و افزود: سند آمایش توسعه استان تدوین شده و برای تایید به کمیسیون عالی اقتصادی ارجاع داده شده است.رئیس سازمان برنامه و بودجه کرمانشاه ، همچنین هم افزایی با اساتید دانشگاه را یکی دیگر از برنامه های محوری این سازمان برشمرد و از اعضای اتاق بازرگانی خواست نظرها و پیشنهادهای خود را برای توسعه استان ارائه کنند. وفایی از اعضای اتاق بازرگانی خواست ، ظرف یک هفته نکته نظرات خود را در باره محورهای اقتصادی استان در سال 98 ارائه دهند زیرا چند روز آینده سازمان برنامه و بودجه باید بودجه سال آینده استان را به مرکز اعلام کند.او در بخش دیگری از سخنان خود به اعتماد سازی بین بخش خصوصی و دولت اشاره کرد و گفت: واقعیت این است 70 سال از برنامه ریزی برای توسعه در کشور می گذرد ولی هنوز راهبردی برای توسعه نداریم.وفایی در ادامه به برنامه های کوتاه مدت، میان مدت برای توسعه استان در شرایط فعلی اشاره کرد و گفت: بخش خصوصی محور این برنامه های اقتصادی باید باشد.وی دیگر برنامه سازمان برنامه و بودجه را جذب سرمایه گذار برای توسعه کرمانشاه با برگزاری جشنواره های ملی و بین المللی در راستای شناساندن ظرفیت ها و پتانسیل های اقتصادی استان به سرمایه گذاران عنوان کرد.وی در پایان از اعضای اتاق بازرگانی خواست با قوانین و مقررات بودجه کشور بخوبی آشنا شوند زیرا بسیاری از پروژه ها در کشور هست که طبق قانون نیاز به سرمایه ندارند و کافی است سرمایه گذاران پیش قدم شوند.در ابتدای این جلسه اعضای اتاق بازرگانی کرمانشاه به بیان مشکلات اقتصادی استان با وجود داشتن ظرفیت های فراوان اقتصادی پرداختند و عدم اعتماد در اقتصاد را بزرگترین مانع سرمایه گذاری دانستند و همچنین فرآیند طولانی صدور مجوز ، مالیات، سود وام های بانکی و مشخص نبودن برنامه برای توسعه را از موانع توسعه استان برشمردند.استان کرمانشاه با 2 میلیون نفر جمعیت دارای بیش از یک هزار واحد تولیدی با 30 هزار نفر اشتغالزایی است. 468 طرح کشاورزی و 382 طرح صنعتی راکد و نیمه فعال در استان شناسایی شده است که به 200 هزارمیلیارد ریال اعتبار نیاز دارند.8066/3209            "}