{"onTitr":"","titr":" رئیس دانشگاه علوم پزشکی بیرجند استعفا کرد","describe":" بیرجند - ایرنا - دکتر کاظم قائمی رئیس دانشگاه علوم پزشکی و خدمات بهداشتی درمانی بیرجند از سمت خود استعفا کرد.", "text":"وی عصر یکشنبه در گفت و گو با خبرنگار ایرنا درباره علت استعفایش گفت: با توجه به اینکه امسال  نخستین بار در استان رشته دستیاری تخصصی جراحی مغز و اعصاب راه اندازی شده است باید تمام وقت خود را برای آموزش دانشجویان استفاده کنم.قائمی بیان کرد: امسال در دانشگاه علوم پزشکی بیرجند سه دانشجو در رشته دستیاری تخصصی جراحی مغز و اعصاب پذیرش شده است.وی افزود: این رشته فقط در چند دانشگاه معدود که دارای امکانات، تجهیزات، شرایط لازم و اساتید مجرب باشند راه اندازی می شود که راه اندازی آن در دانشگاه بیرجند از اهمیت بسیار بالایی برخوردار است.وی گفت: در هفتیمن سفر وزیر بهداشت به خراسان جنوبی در شهریورماه امسال پیگیر استعفا بودم که در وهله نخست با مخالفت وزیر بهداشت مواجه شدم اما با پیگیری مجدد و تشریح شرایط استان با استعفا موافقت شد.  فوق تخصص جراحی مغز و اعصاب گفت: اسامی پنج نفر از جمله دکتر محمدرضا میری رئیس دانشکده بهداشت، دکتر اسماعیلی روانپزشک، دکتر علیرضا احسان بخش متخصص رادیولوژی، دکتر محمد دهقانی فیروزآبادی معاون درمان دانشگاه علوم پزشکی و دکتر اصغر زربان مدیر گروه بیوشیمی به عنوان سرپرست دانشگاه معرفی شده است.وی بیان کرد: امید است هر کدام از این افراد پیشنهادی که انتخاب شوند با نهایت درایت و کوشش نسبت به ادامه روند صعودی فعالیت های دانشگاه به ویژه در حوزه عمرانی بپردازند و فعالیت متوقف نشود.قائمی گفت: هر کس به عنوان رئیس دانشگاه علوم پزشکی برگزیده شود باید قدرت ریسک و شجاعت داشته باشد ما نیز در صورت امکان با وی همکاری خواهیم داشت.وی افزود: در چند سال گذشته با پشتیبانی مردم فهیم خراسان جنوبی، استاندار و همکاری سایر دستگاه های اجرایی توانستیم پله های ترقی را یکی پس از دیگری بپیماییم، بدون توجه به حاشیه ها و شعارها تلاش کردیم مردم را راضی نگه داریم و برای توسعه استان خراسان جنوبی گام های بلندی برداریم.استان مرزی خراسان جنوبی دارای 13 بیمارستان در 11 شهرستان است که با 950 تخت بیمارستانی فعال به بیماران خدمات دهی می کنند.خراسان جنوبی 2 سال متوالی رتبه دوم کشور در آزمون دستیاری تخصصی را به خود اختصاص داده است.7557*3028            "}