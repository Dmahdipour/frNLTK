{"onTitr":" مدیرکل ثبت احوال:    ","titr":" یک هزار و 924 مورد ازدواج در سمنان ثبت شد","describe":" سمنان- ایرنا- مدیرکل ثبت احوال استان سمنان گفت: در نیمسال نخست 97، تعداد یک هزار و 924 مورد ازدواج در این استان ثبت شد.", "text":"عباس قندالی روز سه شنبه در گفت و گو با ایرنا افزود: در 6 ماه سال جاری تعداد طلاق ثبت شده در استان سمنان 547 مورد است.وی اظهارداشت: در این مدت تعداد چهار هزار و 924 مورد ولادت و یک هزار و 600 مورد فوت شهروندان در استان سمنان ثبت شد، در نیم سال اول 97،  تعداد 879 نفر مرد و 717 زن در استان فوت شدند.قندالی ادامه داد: در 6 ماه ابتدایی سال 97 در استان سمنان از چهار هزار و 924 مورد ولادت ثبت شده چهار هزار و 323 نوزاد در شهرها و 601 نوزاد در روستاها متولد شدند که 2 هزار و 539 نفر پسر و 2هزار و 385 نفرشان دختر بودند.وی، در مورد فراوانی اسم های انتخاب شده برای متولدان نیمسال نخست 97، بیان کرد: برای پسران امیرعلی، امیرحسین و علی به ترتیب با 109، 87 و 77 مورد و نام دختران فاطمه، حلما و فاطمه زهرا به ترتیب با 143، 77 و 66 مورد پرتکرارترین اسامی در استان بود.مدیرکل ثبت احوال استان سمنان گفت: بیشترین ولادت استان در 6 ماه سال جاری، به ترتیب در شاهرود، سمنان، دامغان، گرمسار، میامی، مهدی شهر، سرخه و آرادان ثبت شد.مدیرکل ثبت احوال استان سمنان یادآور شد: بیشترین علت مرگ و میر استان سمنان، بیماری های قلبی- عروقی، دستگاه تنفسی، سرطان ها و حوادث غیرعمدی است.ثبت احوال استان سمنان در شاخص هایی مانند ثبت ولادت و وفات شهروندان در مهلت قانونی رتبه برتر کشور را دارد.به گزارش ایرنا، جمعیت استان سمنان طبق آخرین سرشماری 702 هزار و 360 نفر در 215 هزار و 571 خانوار شامل 356 هزار و 656 نفر مرد و 345 هزار و 704 نفر زن و 560 هزار و 502 نفر جمعیت شهری و 141 هزار و 858 نفر جمعیت روستایی است و از نظر شاخص جمعیت سمنان استان سی ام کشور است.9891/6103            "}