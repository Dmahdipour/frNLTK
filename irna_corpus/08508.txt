{"onTitr":" با حضور معاون رییس جمهور    ","titr":" ساخت یک کارخانه با سرمایه گذاری خارجی در قزوین آغاز شد","describe":" قزوین - ایرنا - عملیات اجرایی ساخت یک واحد تولیدی با سرمایه گذاری خارجی بعدازظهر پنجشنبه با حضور محمد باقر نوبخت معاون رییس جمهوری در شهرک صنعتی کاسپین قزوین آغاز شد.", "text":"به گزارش ایرنا، این طرح تولیدی با مشارکت سرمایه گذاران عراقی مورد احداث قرار می گیرد.برای ساخت این واحد صنعتی که قرار است در زمینه تولید کارتن و جعبه مقوایی، چسب و قوطی های اسپری فعالیت کند، 534 میلیارد ریال سرمایه گذاری شود.برآورد می شود با ساخت و بهره برداری از این واحد تولیدی برای 660 نفر اشتغالزایی شود.معاون رییس جمهور در آیین کلنگ زنی این طرح تولیدی با قدردانی از سرمایه گذار عراقی، گفت: باید به ملت عراق که با انتخاب دولت جدید و رییس مجلس و رییس جمهوری بار دیگر استقلال خود را به نمایش گذاشتند، تبریک عرض گفت.نوبخت گفت: امیدواریم دوره ای جدید از توسعه روابط سیاسی، اقتصادی و فرهنگی را با عراق شاهد بوده و همچنان رابطه ای صمیمی و برادرانه بین دولت و مردم 2 کشور را داشته باشیم.قبل از این مراسم نیز با حضور نوبخت، یک واحد تولیدی با سرمایه گذاری کشور فرانسه در زمینه تولید لبنیات با 34 میلیون یورو سرمایه گذاری در شهرک صنعتی کاسپین مورد بهره برداری قرار گرفت.6104*3013            "}