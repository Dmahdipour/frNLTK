{"onTitr":"","titr":" خشکه کاری شالی در میانه آغاز شد","describe":" تبریز- ایرنا - مدیر جهادکشاورزی شهرستان ویژه میانه از کشت برنج به روش خشکه کاری( نوار تیپ) برای اولین بار در سطح 3 هکتار از شالیزارهای شهرستان خبر داد.", "text":"به گزارش روز چهارشنبه روابط عمومی جهاد کشاورزی استان آذربایجان شرقی، جلال رحیم زاده خشکه کاری شالی را راهی برای خروج این شهرستان از ممنوعیت کشت برنج عنوان و ابراز امیدواری کرد: کشاورزان شهرستان از این شیوه تولید استقبال کنند.وی افزود: کاهش آلودگی خاک و آب، بهبود تهویه خاک، کاهش امراض و آفات برنج و بهبود بیلان آبی و پیشرفت اقتصاد شهرستان از مزایای کشت خشکه کاری برنج بوده و نتایج تحقیقات انجام شده در دنیا نشان می دهد، این روش باعث ذخیره آب های زیر زمینی می شود.رحیم زاده اعلام کرد: در این روش که همانند محصول گندم، بذر برنج پس از شخم و دیسک در زمین کاشته می شود، میزان مصرف آب از 15تا 18هزار مترمکعب به 5 تا 8 هزار مترمکعب کاهش خواهد یافت.وی با اشاره به اینکه میزان تبخیر آب در شهرستان میانه به علت میانگین بالای دما زیاد است، بر ضرورت توجه به مصرف این مایع حیاتی بخصوص در بخش کشاورزی تاکید کرد. کشت برنج در استان آذربایجان شرقی در شهرستان های میانه، اهر، کلیبر و جلفا معمول بوده و سطح آن به تبع سال های پر آب و کم آب بین 2000 تا 2500 هکتار متغیر است.بیشترین سطح زیر کشت برنج در استان به شهرستان میانه اختصاص دارد و به طور کلی شهرستان میانه 86 درصد سطح زیر کشت برنج استان را داراست.در شهرستان میانه در بیش از 50 روستا امکان کشت برنج وجود دارد که در سالهای خشکسالی از سطح زیر کشت این محصول کاسته شده و در حال حاضر در 17 روستای شهرستان برنج کشت می شود که بیشترین سطح زیر کشت را روستای ممان که در حاشیه رودخانه قزل اوزن واقع شده به خود اختصاص داده است.3071/7231            "}