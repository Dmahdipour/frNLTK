روابط عمومی مرکز مدیریت حوادث و فوریت های پزشکی شهرستان کازرون در گزارش روز جمعه خود از قول سرپرست این مرکز اعلام کرد: در پی تماس های مردمی با مرکز پیام اورژانس 115 کازرون مبنی بر وقوع تصادف زنجیره ای در محور کازرون - شیراز در منطقه بورنجان، 2 دستگاه آمبولانس به محله این حادثه اعزام شد.بهمن جمشیدی افزود: در این سانحه که بین سه دستگاه خودرو پراید، زانتیا و ماکسیما رخ داد، 6 نفر از سرنشینان این وسایل نقلیه مصدوم که پس از اقدامات اولیه درمانی به بیمارستان ولی عصر (عج) کازرون منتقل شدند.او گفت: همچنین در حادثه دیگری که در محور کازرون - قائمیه و در حوالی روستای شیخی اتفاق افتاد، بر اثر واژگونی یک دستگاه خودرو 206 صندوق دار و افتادن تیر برق بر روی این وسیله نقلیه، راننده این خودرو بر اثر شدت جراحات وارده جان خود را از دست داد و 2 سرنشین آن مصدوم شدند.  علت وقوع این حوادث رانندگی در دست بررسی است.شهرستان کازرون در فاصله 120کیلومتری غرب شیراز قرار دارد.7372 /6118
      
      