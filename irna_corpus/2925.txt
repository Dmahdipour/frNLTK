{"onTitr":" لاریجانی:    ","titr":" عده ای به دنبال ایجاد مساله بین ایران و عراق هستند","describe":" آنکارا- ایرنا- رئیس مجلس شورای اسلامی گفت که  عده ای به دنبال ایجاد مساله بین ایران و عراق بوده اما هرگز موفق نمی شوند.", "text":"به گزارش سه شنبه شب ایرنا، علی لاریجانی امروز در حاشیه سومین اجلاس بین المجالس اوراسیا در آنتالیای ترکیه در دیدار با  محمد ریکان الحلبوسی همتای عراقی خود به حمایت ایران از عراق پس از سقوط صدام اشاره کرد و تهران و بغداد را دو متحد قدیمی خواند.وی تاکید کرد که روابط بین دو کشور باید مستحکم تر شود.امروز شرایط عراق تغییر کرده و داعش نمی تواند در آنجا حضور پیدا کند اما آمریکایی ها در این مورد شیطنت می کنند چون دوست عراق نیستند اما باز موفق نمی شوند.رئیس مجلس شورای اسلامی با بیان اینکه آمریکا به دنبال اجرای طرحی برای تسلط رژیم صهیونیستی بر منطقه است، بر ضرورت تحکیم روابط بین ایران و عراق تاکید کرد.لاریجانی به تلاش آمریکایی ها برای اجرای طرح برتری دادن و مسلط کردن رژیم صهیونیستی بر کشورهای منطقه اشاره کرد و توضیح داد: در منطقه پیچیدگی هایی ایجاد شده و به نظر می رسد معامله بزرگ درباره فلسطین که از آن یاد می شود، یک سر آن در منطقه وجود دارد چرا که آمریکا و رژیم صهیونیستی به دنبال سوءاستفاده از کشورهای منطقه هستند اما در این شرایط هم موفق نخواهند شد.رئیس مجلس شورای اسلامی ادامه داد: عراق از مرحله سختی عبور کرده و در دوره جدید سازندگی ایران آمادگی دارد که در هر زمان که نیاز باشد، در این زمینه به بغداد کمک کند.وی بر گسترش همکاری بین دو کشور ایران و عراق تاکید کرد و گفت: شرکت های بسیاری در ایران وجود دارند که می توانند در زمینه صنعت و کشاورزی با عراق همکاری داشته باشند.رئیس مجلس ایران با تاکید بر ضرورت لایروبی اروند رود، از رئیس پارلمان عراق خواست که برای رفع مشکل غبار و مشکلات زیست محیطی خوزستان که به هر دو کشور خسارت وارد کرده، کمک کند .لاریجانی یادآورشد که برای برطرف کردن این مشکل باید کار فنی صورت گیرد.رئیس مجلس عراق نیز در این دیدار با تقدیر از ایران به علت مشارکت در مبارزه با تروریسم و نابودی داعش در کشورش، بر ضرورت تحکیم روابط بین دو کشور تاکید کرد.الحلبوسی به علاقه مندی کشورش برای گسترش همکاری های بغداد با تهران اشاره کرد و افزود: ما مخالف تحریم علیه ایران هستیم و آن را محکوم می کنیم چرا که ثبات جمهوری اسلامی و همسایگان ما تاثیر مستقیم بر ثبات عراق دارد.وی تاکید کرد: ما در کنار مسئولان و مردم ایران هستیم و این همکاری می تواند از طریق توسعه ارتباط های اقتصادی به نمایش گذاشته شود چرا که از این طریق می توان از فشار ناشی از تحریم ها بر ایران کاست و این نوع روابط می تواند مبتنی بر تامین منافع مشترک دو کشور باشد.رئیس پارلمان عراق توضیح داد: ما همچنین خواهان حفظ حاکمیت کشورهای منطقه و جلوگیری از دیکته کردن سیاست ها و تحریم های یکجانبه علیه کشورها هستیم.وی از سفر به ایران در آینده نزدیک خبر داد و  از مجلس و مقام های ایرانی در جهت حفظ تمامیت ارضی عراق تقدیر کرد.الحلبوسی همچنین گفت: دشمنان نمی توانند برای ایجاد مشکلات در منطقه موفق شوند چرا که ما ایمان داریم که با اراده و اتحاد می توان از این مشکلات نیز عبور کرد.رئیس مجلس عراق تلاش برخی کشورها برای ایجاد تفرقه افکنی در منطقه را تقبیح کرد و ادامه داد که باید دیپلماسی پارلمانی بین ایران و عراق تقویت شود و اقدام های  گسترده ای برای رفع مسائل موجود در منطقه صورت گیرد.به گزارش ایرنا، لاریجانی رئیس مجلس شورای اسلامی که در راس یک هیات پارلمانی برای حضور در سومین دور اجلاس بین المجالس اوراسیا به آنتالیای ترکیه سفر کرده است ،علاوه بر سخنرانی در این رویداد، دیدار دو جانبه ای با برخی از روسای مجالس حاضر در ترکیه  دارد.دوره اول و دوم اجلاس مجالس اوراسیا پیشتر در کره جنوبی و مسکو برگزار شد.شبد**خاورم/1905 **1010            "}