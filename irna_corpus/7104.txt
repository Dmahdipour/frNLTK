{"onTitr":"","titr":" مسکن های روستایی ایلام آمارگیری می شوند","describe":" ایلام - ایرنا - مدیرکل بنیاد مسکن انقلاب اسلامی ایلام گفت: طرح آمارگیری پنج هزار و 121 واحد مسکونی روستایی در 10 شهرستان تابعه این استان همزمان با سراسر کشور اجرا می شود.", "text":"حبیب الله محبی روز شنبه در گفت وگو با خبرنگار ایرنا اظهار داشت: این طرح در 132 روستای استان از 21 مهر به مدت یک ماه انجام می شود.وی افزود: هدف اصلی اجرای این طرح، کسب اطلاعات تخصصی از ویژگی های مسکن روستایی است که تاکنون در سه مرحله طی سال های 82، 87 و 92 انجام شده و مرحله چهار آن امسال اجرا می شود.مدیرکل بنیاد مسکن انقلاب اسلامی ایلام تاکید کرد: شناخت هر چه بهتر و بیشتر از خصوصیات فنی و مهندسی و معماری ابنیه های موجود در سطح روستاها و به دست آوردن اطلاعات جامع و کامل از این ویژگی ها از دیگر اهداف طرح است که امیدواریم با همکاری خوب روستاییان، شاهد اجرای موفق آن باشیم.محبی یادآور شد: از آنجایی که آمار و اطلاعات به عنوان پایه و اساس برنامه ریزی بنیاد مسکن به شمار می رود، همکاری مطلوب روستاییان برای اجرای موفق این طرح ضروری است.وی از مردم، شوراهای اسلامی روستا، دهیاری ها و مسئولان محلی خواست تا با همکاری و تعامل سازنده خود، زمینه اجرای این طرح با دقت و صحت در کمترین زمان ممکن را فراهم کنند.به گزارش ایرنا، استان ایلام با 20 هزار کیلومتر مربع گستره ، حدود 580 هزار نفر جمعیت که در 10 شهرستان ، 25 شهر و حدود 600 روستا ساکن هستند.3032/6119            "}