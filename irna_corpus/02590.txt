{"onTitr":"","titr":" تلاش شهرداری همدان برای صعود به جمع مدعیان لیگ 2","describe":" همدان- ایرنا- تیم شهرداری همدان در شرایطی امروز /چهارشنبه/ از هفته پنجم لیگ دسته 2 فوتبال کشور میزبان مقاومت تهران است که برتری در این بازی خانگی می تواند آنها را در جمع مدعیان گروه یک قرار دهد.", "text":"به گزارش ایرنا شاگردان بابک صمدیان پس از شکست در بازی نخست مقابل چوکا تالش، به یک برد ارزشمند خانگی برابر استقلال اهواز دست یافتند و سپس به تساوی خارج از خانه مقابل تیم های سردار بوکان و کاسپین قزوین دست یافتند و این رهاورد نماینده فوتبال همدان در چهار بازی گذشته است.شهرداری همدان در حالی برابر تیم قدرتمند مقاومت تهران قرار می گیرد که در چهار بازی اخیر خود تنها یک مسابقه خانگی را برگزار کرده اند.عملکرد این تیم در چهار بازی گذشته که به ثبت پنج امتیاز انجامید، بسیار مطلوب بوده و تاکتیک پیروزی در بازی های خانگی و حداقل تساوی در دیدارهای خارج از خانه به موفقیت این تیم کمک کرده است.** برتری مقابل مقاومت و صعود به رتبه دومتیم شهرداری در صورت برتری مقابل مقاومت تهران در بازی امروز چهارشنبه می تواند به طور موقت به رتبه دوم جدول صعود کند.در حال حاضر تیم آوالان کامیاران با 9 امتیاز صدرجدول را تصاحب کرده و شهرداری در صورت پیروزی هشت امتیازی می شود و به طور موقت در رتبه دوم قرار می گیرد.تساوی در این بازی جایگاه شهرداری را تغییر نمی دهد اما پیروزی تیم مقاومت منجر به صعود این تیم تهرانی به رتبه دوم هم می شود.بنابراین هر 2 تیم برای پیروزی و صعود به رتبه دوم جدول در این مسابقه حاضر می شوند.** مشکلات مالی و نارضایتی بازیکنانبازیکنان تیم شهرداری از اینکه با گذشت چند هفته از مسابقات و چندین ماه از شروع تمرین آماده سازی هنوز ریالی دریافتی نداشته اند، معترض هستند واعضای تیم شهرداری گلایه های خود را به سرمربی این تیم نیز انتقال داده اند اما تاکنون این وضعیت نامطلوب برطرف نشده است.مدیران سازمان فرهنگی ورزشی شهرداری هنوز نتوانسته اند نیاز مالی این تیم را برای پرداخت درصدی از قراردادها برطرف سازند و همین مساله بر شرایط روحی روانی بازیکنان تاثیرگذار بوده است.بابک صمدیان سرمربی شهرداری همدان نیز بارها پیگیری لازم را برای حل این مشکل داشته اما از او برای تامین مالی قراردادها فرصت خواسته اند.** شهرداری با ترکیب کامل مقابل مقاومتتیم شهرداری همدان در بازی برابر مقاومت تهران با ترکیب کامل به میدان می رود و این تیم بدون بازیکن مصدوم و محروم است و دست کادر فنی برای انتخاب ترکیب اصلی باز است.صمدیان در طول هفته جاری تاکتیک هجومی را در دستور کار تیمش قرار داده و هدف او برتری در بازی مقابل مقاومت تهران است.وی همه بازیکنان خود را در اختیار دارد و تنها غایب این بازی شاید مرتضی کرمی باشد که قبل از شروع فصل با مصدومیت روبه رو شد.** مقاومت تیمی با ساختار هجومیمقاومت تهران نیز تیم دست و پا بسته ای نیست و از لحاظ بازی تهاجمی یکی از بهترین های لیگ 2 محسوب می شود این تیم در 2 بازی انجام داده صاحب یک برد و یک تساوی شده و با هفت گل زده و چهار گل خورده و با 2 بازی کمتر در رتبه ششم جای گرفته است.شاگردان کولیوند دارای خط آتشین و گلزن هستند هر چند در خط دفاع با مشکلاتی مواجه بوده و به همین دلیل از رقابت های جام حذفی فوتبال کشور نیز حذف شدند.حالا این تیم تمرکز خود را برای کسب نتایج مطلوب در لیگ 2 فوتبال کشور متمرکز کرده و دارای بازیکنان باتجربه و جوان است.دیدار تیم های شهرداری همدان و مقاومت تهران در چارچوب لیگ دسته 2 فوتبال کشور از ساعت 15 و 30 دقیقه امروز چهارشنبه در ورزشگاه شهدای قدس همدان برگزار می شود.7520/2087            "}