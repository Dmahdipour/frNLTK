{"onTitr":"","titr":" رئیس پلیس فتا: 86 درصد جرائم سایبری در قم کشف می شود","describe":" قم- ایرنا- رییس پلیس فتا فرماندهی انتظامی قم  با بیان اینکه کشف جرائم سایبری در 6 ماه نخست امسال نسبت به مدت مشابه سال گذشته 116 درصد افزایش یافته است گفت: 86 درصد جرائم سایبری در این استان  کشف می شود که 4 درصد بیشتر از میانگین کشوری است.", "text":"سرهنگ علی موالی  روز چهارشنبه در گفت و گو با خبرنگاران افزود: در این مدت 117 مجرم فعال در فضای سایبری با اقدام های پلیس فتای قم ، رهگیری، شناسایی و دستگیر شده اند که 70 تن از این افراد مرتکب جرائم اقتصادی و کلاهبرداری درفضا سایبر شده بودند.وی با بیان اینکه تعداد افراد دستگیر شده  43 درصد بیش از مدت مشابه سال گذشته بوده است افزود: توصیه ما به  مردم و شهروندان  این است که نسبت به هشدارهای پلیس در مورد این نوع کلاهبرداری ها توجه و از هر گونه دراختیار قراردادن مشخصات بانکی خود تحت هر عنوانی به افراد اجتناب کنند.رییس پلیس فتا فرماندهی انتظامی قم بااشاره به گستردگی و پیچیدگی انواع کلاهبرداری در حوزه سایبری گفت: تنوع شگردهای کلاهبرداری و به روز کردن این شگردها توسط مجرمان سایبری موجب شده تا شاهد جرائم اقتصادی با روش های جدید درحوزه تبادل اطلاعات و فناوری ارتباطات باشیم.وی ادامه داد: هم اکنون یک پرونده بزرگ کلاهبرداری درفضای سایبری در دستور کار این پلیس قم است که به زودی با تکمیل تحقیقات به اطلاع عموم مردم خواهد رسید.موالی با بیان اینکه بیشترین تخلفات و کلاهبرداری های سایبری در بستر شبکه های اجتماعی تلگرام و اینستاگرام رقم می خورد افزود: پلیس براساس شاخص های استاندارد خود، اشراف بسیار بالایی برمحتوای شبکه های اجتماعی و فضای سایبری استان دارد و دلیل این ادعا نیز کشف بالای جرائم سایبری توسط پلیس فتای استان است.وی  تاکید کرد: پلیس فتای قم موفق شده است که 100 درصد پرونده های جرائم سیاسی ارجاعی به این مرکز را کشف کند.** رسانه ها در خنثی کردن جنگ روانی دشمن به کمک پلیس بیایندوی در بخش دیگری از سخنان خود گفت: از رسانه ها و فعالان فضای مجازی استان انتظار داریم به جای دامن زدن به فضاسازی های روانی در مدیریت و خنثی سازی شایعات در شبکه های اجتماعی و فضای رسانه ای به کمک پلیس بیایند.موالی، حجم شایعات موجود در فضای مجازی را بسیار زیاد دانست و افزود: رسانه ها به دلیل ظرفیت های  خود می توانند نقش مهمی در تامین امنیت فضای روانی جامعه داشته باشند.وی در ادامه با اشاره به احضار برخی خبرنگاران به پلیس فتا ادامه داد: به دلیل نداشتن دادسرای ویژه رسانه در استان به منظور جلوگیری از حضور خبرنگاران ، کمیته ای در استان تشکیل تا قبل از احضار خبرنگاران به دادسرا،این کمیته شکایت ها را بررسی کند.** آموزش های پلیس حجم کلاهبرداری های سایبری را کاهش دادموالی ، در ادامه  آموزش را یکی از اولویت های پلیس دانست و افزود: آموزش های عمومی به ویژه به دانش آموزان، اولیای آنها، معلمان و دانشجویان استمرار دارد و به طور قطع اگر آموزش های پلیس نبود حجم کلاهبرداری های سایبری بسیار بالا بود.وی دلیل رشد تخلفات فضای سایبری را تنوع و به روز کردن روش های کلاهبرداری دانست و ادامه داد: با روش هایی  مواجه هستیم که بسیار جدید و پیچیده می باشد.7404/ 6133/            "}