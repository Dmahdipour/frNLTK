{"onTitr":" افشاگر خاندان سعودی:    ","titr":" ترکیه در صدد بازگرداندن روزنامه نگار سعودی به استانبول است","describe":" دوحه – ایرنا – ' مجتهد ' افشاگر پشت پرده خاندان سعودی فاش کرد : در حالی که جمال خاشقچی روزنامه نگار ناراضی سعودی که از سه شنبه گذشته در استانبول ربوده و به ریاض انتقال داده شده است دولت ترکیه تلاش دارد او را دوباره به استانبول بازگرداند تا بحران را خاتمه دهد.", "text":"به گزارش روز پنجشنبه ایرنا، مجتهد در توئیتی نوشت : خاشقچی در همان لحظات اولیه ورود به کنسولگری سعودی در استانبول ربوده و به داخل عربستان انتقال داده شد و ترکیه که به این موضوع پی برده است با اصرار بر اعلام حضور او در کنسولگری تلاش دارد با خرید وقت به نفع سعودی ها او را بار دیگر به استانبول برگرداند.وی می افزاید : هدف دولت ترکیه این است که به روزنامه ها اعلام کند خاشقچی طی این مدت در کنسولگری در حال سوال و جواب بوده است .مجتهد در عین حال اعلام کرد که 'محمد بن سلمان ' ولیعهد عربستان قصد همکاری با دولت ترکیه در این زمینه ندارد و خود را برای هر گونه تبعات این آدم ربایی آماده کرده است .گزارش های منتشره حاکیست روز سه شنبه گذشته خاشقچی به همراه نامزدش برای ثبت ازدواج به کنسولگری سعودی مراجعه کرده اما تاکنون از ساختمان این کنسولگری خارج نشده است .در حالیکه عربستان مدعی است که این روزنامه نگار از کنسولگری خارج شده و احتمالا بعد از آن ربوده شده است ، دولت ترکیه اعلام کرده است که اطلاعات این کشور نشان می دهد که او همچنان در ساختمان کنسولگری حضور دارد .سازمان عربی حقوق بشر که مقر آن در بریتانیا است با صدور بیانیه ای اعلام کرد که دولت سعودی بعد از مراجعه خاشقچی به کنسولگری عربستان در استانبول اقدام به ربودن وی کرده است.این بیانیه با اعلام اینکه مصونیت دیپلماتیک مجوزی برای اقدامات غیرقانونی مانند ربودن نیست از دولت ترکیه خواست نسبت به آزادی این روزنامه نگار و انتقال وی به یک مکان امن اقدام کند.این سازمان عربی از دولت سعودی هم خواست سرنوشت خاشقچی که روز سه شنبه برای انجام یک کار همیشگی به کنسولگری این کشور در استانبول مراجعه کرده است را روشن کند.خاشقچی که از سالها پیش خارج از عربستان زندگی می کند سه شنبه دو هفته پیش از سکوت کشورهای عربی در مقابل اهانت های مکرر &#39;دونالد ترامپ&#39; رییس جمهوری آمریکا به آنها انتقاد کرد.وی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟وی در ادامه به سوال خود پاسخ داد و گفت: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند.ترامپ پیش از این اعلام کرد: واشنگتن از کشورهای دیگر انتظار دارد تا سهم منصفانه ای را برای حمایت نظامی آمریکا از آنها بپردازند.وی گفت: ما از کشورها به ‌صورتی مجانی حمایت می‌کنیم اما آن‌ها در مقابل ، قیمت‌ها را افزایش می‌دهند. این کشورها باید قیمت‌ها را پایین بیاورند، درغیر این صورت از حمایت نظامی ما محروم می شوند؛ کشورهای عرب باید به‌شکل فزاینده‌ای هزینه نظامی حمایت از خود را تأمین کنند.خاورم**1508**1144            "}