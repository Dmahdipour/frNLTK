{"onTitr":"","titr":" شهردار تهران: امنیت زیر بنای عمران، آبادانی و توسعه است","describe":" تهران- ایرنا- شهردار تهران گفت: امنیت زیر بنای عمران، آبادانی و توسعه به شمار می آید و اگر در کشور پروژه های عمرانی ایجاد می شود، به حتم پلیس هم در آن سهیم است.", "text":"به گزارش ایرنا, سید محمد علی افشانی روز چهارشنبه در نشست با فرماندهان پلیس تهران بزرگ افزود: همه کسانی که مسئولیت اجتماعی را بر عهده دارند در حفظ امنیت سهیم هستند.وی با بیان اینکه امنیت نعمت بدون جایگزین است، نقش آن در جامعه را همچون هوا برای تنفس کردن اعلام کرد.افشانی با بیان اینکه در کشورهای همسایه که اغلب شاهد جنگ و درگیری هستند، اقدامات عمرانی مشاهده نمی شود، پلیس را دارای نقش مهم و سهم موثری در عمران و آبادانی کشور برشمرد.شهردار تهران گفت: امنیت در شهر مهم است که خداوند به آن قسم می خورد و حضرت ابراهیم(ع) که مکه را بنا می کند از خداوند خواهان برقراری امنیت برای آن می شود.وی خاطر نشان کرد: مردم فهیم، خود عامل اصلی امینت هستند و در کنار آنها نیروهای مسلح در نقاط مختلف کشور برای پاسداری از این نعمت بزرگ تلاش می کنند.افشانی ادامه داد: شاخصه ای در دنیای کنونی برای ماموران پلیس مهم محسوب می شود، برخورداری از رویکرد اجتماعی و جلب اعتماد مردمی است.شهردار تهران با بیان اینکه با نشان زور و قدرت نمی توان اعتماد مردم را جلب کرد، خواستار برخورداری از رفتار مدنی در پلیس در مواجهه با شهروندان شد.وی تاکید کرد: ایران مهد مدنیت و تمدن بشری است و باید رفنار ما مدنی باشد تا جامعه به ما اعتماد کند.افشانی اضافه کرد: وضعیت نیروی انتظامی در این حوزه رو به بهبود است و به حتم در مواجهه مردم و مشکلات باید به حتم صبور باشد.شهردار تهران بر لزوم مدارای ماموران پلیس با شهروندان تاکید کرد و گفت: کشوری که سرشار و استوار بر منابع غنی است، در جهان کنون باید در رفتار مدنی زبانزد باشد.وی با بیان اینکه جامعه قدردان افرادی است که پاسدار آنها هستند اعلام کرد: شهرداری در کنار نیروی انتظامی است و برای ایجاد امنیت، باز آفرینی شهری و احیای بافت فرسوده در کنار پلیس گام بر می دارد.تهرام/3001//1348            "}