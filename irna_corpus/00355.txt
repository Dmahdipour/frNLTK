{"onTitr":" کارگردان تئاتر:    ","titr":" بیشتر سالن های خصوصی تئاتر، فقط یک فضای مسقف هستند","describe":" تهران- ایرنا- بازیگر و کارگردان یگر تئاتر گفت: تماشاخانه به معنای داشتن یک فضای مسقف نیست، بلکه باید امنیت مخاطب را در همه زمینه‌ها فراهم کرد که در بیشتر سالن‌های خصوصی فعلی این امکان ایجاد نشده است.", "text":"سهراب سلیمی در گفت و گو با خبرنگار ایرنا، اظهار داشت: در حالی صحبت از خصوصی‌سازی تئاتر می‌کنیم که فعالیت‌های یک تئاتر حرفه‌ای با مشکل رو‌به‌رو است. وی با بیان اینکه بخش دولتی دارای زیرساخت‌های تعریف شده‌ای است، تصریح کرد: نسل ما جایگاه و چارچوب مناسب برای تئاتر را تجربه کرده است و مسئولان امروز می‌توانند با مطالعه اسناد تاریخی، داشتن فضای تئاتری مناسب را بشناسند اما به جای آن با سلیقه شخصی با هنر اصیل تئاتر برخورد می‌کنند. عضو سابق هیات مدیره خانه تئاتر با بیان اینکه در جهان، دولت دست حمایت خود را از گروه‌های فرهنگ‌ساز بر نمی‌دارد، خاطرنشان کرد: در سطح دنیا دولت همواره پشتیبان گروه‌های تئاتر برای اجرای عمومی است. وی با تاکید بر اینکه بیشتر سالن‌های خصوصی برای تئاتر مجوز امنیت را کسب نکرده‌اند، اظهار داشت: در این تماشاخانه‌ها امنیت جسمی و فکری برای گروه‌های تئاتری نیز تامین نمی‌شود. سلیمی با تاکید بر اینکه امنیت اجرایی برای گروه‌ها فراهم نمی‌شود، تصریح کرد: بسیاری از گروه‌ها به دلیل اوضاع نامناسب اقتصادی یا تن به اجرا در صحنه‌های نامناسب می‌دهند و یا از به صحنه بردن نمایش خود صرف نظر می‌کنند. وی افزود: نه تنها گروه‌های اجرایی برای در آمدزایی بیشتر مجبور به پذیرفتن شرایط می‌شوند بلکه تماشاگر نیز برای دیدن نمایش مورد علاقه خود مجبور به قرار گرفتن در یک فضای نامناسب می گردد. فراهنگ ** 7561 **1418            "}