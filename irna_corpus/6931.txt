{"onTitr":" رئیس پلیس فتا البرز:    ","titr":" کاربران با آسیب های فضای مجازی آشنا شوند","describe":" کرج- ایرنا- رئیس پلیس فتا فرماندهی انتظامی استان البرز گفت: برای استفاده مناسب و شناخت فرصت ها، آسیب ها و تهدیدها می بایست برنامه آموزشی فراگیر برای کاربران فضای مجازی برگزار شود.", "text":"سرهنگ محمد اقبالی روزشنبه به مناسبت هفته ناجا با حضور در خبرگزاری جمهوری اسلامی استان البرز افزود: آموزش ها از د مدارس و دانشگاه ها  آغاز شود ضمن آنکه فصولی از کتاب های درسی به این امر اختصاص یابد. وی اضافه کرد: اکنون کارشناسان پلیس فتا البرز به مناسبت هفته ناجا در برخی مدارس و دانشگاه ها حضور می یابند و با ارائه آموزش های مختلف دانش آموزان را نسبت به فرصت ها و تهدیدات فضای مجازی آگاه می کنند. اقبالی گفت: یکی ازاهداف مهم دراین آموزش ها چگونگی استفاده ازفضای مجازی و ایمن سازی در مقابل خطرات است و همچنین نکات مثبت مورد بحث و تبادل نظر قرار می گیرد. رئیس پلیس فتا استان البرز خاطرنشان کرد: پیشگیری درمقابل تهدیدات و آسیب های فضای مجازی موجب می شود که کاربران دچار مشکل نشوند.وی ادامه داد: بسیاری از کاربران  از طریق تلفن های همراه وارد فضای مجازی می شوند که می بایست  رمز امنیتی این گوشی ها را  برای پیشگیری از ورود دیگران به حریم شخصی خود،فعال کنند، درغیراین صورت به راحتی می توان تمام اطلاعات و عکس های شخصی داخل گوشی برداشت می شود.اقبالی افزود: کاربران برای پیشگیری ازسوءاستفاده  دیگران درفضای مجازی حتی المقدور عکس شخصی خود را درپروفایل قرارندهند زیرا این عکس ها در گوشی های مخاطبان دیگر ذخیره خواهد شد. وی گفت: مواردی وجود داشته که ازطریق عکس پروفایل افراد اقدام به اعمال مجرمانه شده که عوارض جبران ناپذیری به دنبال دارد.گسترش استفاده از فضای مجازی در سال های اخیر با آسیب های اجتماعی متعددی همراه بود که پلیس فتا همواره موارد و مصادیق اعمال مجرمانه در فضای مجاری را برای مردم اطلاع رسانی و آگاهی بخشی کرده است.2098/ 6155            "}