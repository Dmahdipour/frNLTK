{"onTitr":"","titr":" 10 درصد سبد صادرات ایران در اختیار صنایع کوچک و متوسط است","describe":" تهران- ایرنا- مدیرعامل صندوق سرمایه گذاری صنایع کوچک گفت: بر اساس آمار موجود، صنایع کوچک و متوسط سهمی بیش از 10 درصد کل صادرات را در کشورمان به خود اختصاص داده اند.", "text":"به گزارش روز سه شنبه ایرنا از سازمان توسعه تجارت ایران، «محمدحسین مقیسه» افزود: این در حالی است که سهم صنایع کوچک و متوسط در صادرات ژاپن 60 درصد، در تایوان 70 درصد و در سنگاپور 90درصد است.وی با اشاره به اهمیت نقش صنایع کوچک و متوسط در اقتصاد افزود: یکی از مزایای صنایع کوچک و متوسط، انعطاف‌پذیری و کارایی بالای آنهاست که با افزایش قابلیت صادراتی، می‌توانند تعاملات خوبی در بازارهای بین‌المللی داشته باشند.وی بکارگیری مدل توسعه با محوریت صنایع کوچک و متوسط را با اهمیت توصیف کرد و گفت: توسعه صنایع کوچک و متوسط، می‌تواند به توسعه صادرات منجر شود.مقیسه در ادامه، بودجه 110 میلیارد تومانی صندوق سرمایه گذاری صنایع کوچک را برای پوشش ده ها هزار بنگاه تولیدی کوچک ناکافی عنوان کرد و افزود: با توجه به این محدودیت سرمایه، اولویت اصلی صندوق ارائه ضمانت نامه به واحدهای صادرات محور است.«در این راستا شاخص‌های تخصیص را به گونه‌ای تعریف کرده‌ایم که شرایط برای این بنگاه‌ها آسان‌تر باشد».** لزوم اندیشیدن راهی برای انتقال پول مدیرعامل صندوق سرمایه گذاری صنایع کوچک، توسعه همکاری‌های آتی صنایع کوچک و متوسط ایران با اروپا را سبب ارتقای بین المللی آنها توصیف کرد و گفت: انتقال پول در فرآیند صادرات اهمیت ویژه‌ای دارد و به همین دلیل اگر در میان مدت راهکار مناسبی برای کانال‌های انتقال پول اندیشیده شود، علاوه بر جهش صادراتی، صنایع کوچک نیز می‌توانند در سطوح جهانی توانایی و ظرفیت خود را بیش از پیش در بازارهای هدف به کار گیرند.مقیسه خاطرنشان کرد: با توجه به استعداد و ظرفیت جوانان تحصیلکرده کشور، می‌توان ترکیب صادرات را از کالا به سمت خدمات هدایت کرد تا زمینه برای ایجاد اشتغال و تولید و در نهایت توسعه صادرات آماده تر شود.پیشتر «صادق نجفی» معاون وزیر صنعت، معدن و تجارت اظهار کرده بود: بیش از 70 هزار بنگاه و شرکت کوچک و متوسط (SME) در کشور وجود دارد که اگر بتوان دستکم 10 درصد آنها را صادرات گرا کرد، نزدیک به هفت هزار بنگاه با رویکرد صادراتی خواهیم داشت.به گزارش ایرنا، 84 هزار واحد صنعتی در کشور فعالیت می کنند و 93 درصد صنایع کشور را صنایع کوچک تشکیل می دهند.اقتصام*3065*2025            "}