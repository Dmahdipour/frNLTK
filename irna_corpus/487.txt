{"onTitr":"","titr":" شبکه اینستاگرامی خرید و فروش کودکان در اندونزی منهدم شد","describe":" کوالالامپور- ایرنا- سخنگوی پلیس سورابایای اندونزی اعلام کرد: یک گروه خرید و فروش نوزادان و کودکان اندونزیایی از طریق شبکه اجتماعی اینستاگرام شناسایی و تعدادی از اعضای این باند قاچاق انسان دستگیر شدند.", "text":"به گزارش روز جمعه ایرنا از شبکه ای بی سی نیوز استرالیا، افراد تحت پوشش یک آژانس رفاه خانواده در اینستاگرام  فعالیت داشتند و تصاویر نوزادان را در این صفحه به نمایش گذاشته بودند.'دریک سوداریمن' سخنگوی پلیس اندونزی دراین زمینه گفت: دراین صفحه تصاویر نوزادان چند روزه ویا تصاویر اولتراسوندی از نوزدان به دنیا نیامده برای فروش به نمایش گذاشته شده بود.اکثر زنان و مردانی که تصاویری از آنها دراین صفحه منتشرشده عمدتا با ماسک بوده اند.طبق گزارش پلیس سورابایای اندونزی، این شبکه قاچاق و خرید و فروش انسان از طریق شبکه های اجتماعی اینستاگرام و واتس آپ با مشتریان خود ارتباط برقرار می کردند.مقام های پلیس اندونزیایی اعلام کردند تاکنون  4 نفر از این حلقه قاچاق کودکان دستگیر شدند و اکنون درپی یافتن نوزادی هستند که بتازگی با استفاده از این روش غیرانسانی فروخته شده است.براساس این گزارش هر نوزاد و یا کودک دراین شبکه به بهای یک هزار و 375 دلار به فروش می رسید.پلیس اندونزی هفته گذشته پس از بررسی یک آگهی فروش دراین صفحه اجتماعی درمورد فروش یک کودک 11 ماهه تحقیقات خود را آغاز کرده بود.این باند خلافکار و قاچاق انسان در شبکه اجتماعی اینستاگرام تحت عنوان یک گروه مشاور خانواده فعالیت داشت و صفحه آنها تعداد 700 فالوور(دنبال کننده) را ثبت کرده بود.دراین صفحه در مورد سن، محل تولد و مذهب کودکان اطلاعات و جزئیات ارائه شده بود.طبق گزارش پلیس اندونزی، گردانندگان این شبکه خلافکار تبلیغات فروش کودکان از سوی والدینی که فرزندان خود را نمی خواهند، نیز پذیرفته شده بود.در هیچیک از تبلیغات به صورت آشکار مطلبی در مورد خرید و فروش کودکان ارائه نشده بود و افراد پس از مراجعه به دفتر این شبکه خلافکار، اقدام به خرید و فروش کودکان می کردند.پلیس اندونزی توانست در یک معامله که قرار بود نوزادی به فروش برسد چهار نفر از اعضای این باند خلافکار را دستگیر کند.برخی منابع خبری گزارش دادند احتمالا تاکنون سه کودک از طریق این صفحه شبکه اجتماعی به فروش رفته اند.براساس این گزارش افراد دستگیر شده به اتهام قاچاق انسان و نقض قانون حمایت از کودکان احتمالا با 15 سال زندان روبه رو خواهند شد.قاچاق انسان یکی از مهمترین چالش های امنیتی دراندونزی و بسیاری از کشورهای  جنوب شرق آسیاست .مالزی نیز در سال جاری اعلام کرد با تشکیل دادگاه ویژه‌ای، پرونده‌های مربوط به قاچاق انسان را که معلق مانده امسال حل و فصل خواهد کرد.آساق**1599**1485            "}