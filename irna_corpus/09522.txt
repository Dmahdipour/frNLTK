{"onTitr":"","titr":" دمای هوای آذربایجان غربی 6 تا 8 درجه سانتیگراد کاهش می یابد","describe":" ارومیه- ایرنا- رییس اداره پیش بینی اداره کل هواشناسی آذربایجان غربی گفت: بررسی آخرین نقشه های پیش یابی نشان دهنده نفوذ زبانه های پرفشار از اواخر وقت روز جمعه به استان است که همراه با افت 6 تا هشت درجه ای دما خواهد بود.", "text":"مهدی صابری روز چهارشنبه در گفت و گو با خبرنگار ایرنا افزود: نفوذ زبانه های پر فشار به استان سبب شمالی شدن سوی جریانات هوا و کاهش محسوس دما در طول هفته آینده خواهد شد.وی با توصیه هایی به کشاورزان اضافه کرد: جهت جلوگیری از سرمازدگی محصولات کشاورزی توصیه می شود تسریع در برداشت محصولات باغی و صیفی جات از جمله گوجه فرنگی و انتقال به انبارهای استاندارد به سرعت انجام شود.وی با اشاره به اینکه هیچ بارش قابل توجهی در 24 ساعت گذشته در استان گزارش نشده است، افزود: شهرهای مهاباد و تکاب به ترتیب با 32 و هشت درجه سانتیگراد گرمترین و سردترین شهرهای استان در 24 ساعت گذشته بود.صابری ادامه داد: شهرستان ارومیه نیز دمایی بین 11 تا 29 درجه سانتیگراد را داشت.به گزارش ایرنا آذربایجان غربی یکی از مناطق کوهستانی کشور است و توپوگرافی متنوع و گسترده‌ای دارد؛ این منطقه تحت تأثیر جریان هوای مرطوب اقیانوس اطلس و دریای مدیترانه است‌ ولی در برخی از ماه‌های زمستان، توده هوای سردی از اطراف شمال، هوای مدیترانه‌ای آن را تحت تاثیر قرار می دهد و موجب کاهش قابل توجه دما می‌شود.7125/2093            "}