{"onTitr":"","titr":" بیانات رهبر معظم انقلاب در صدر اخبار خارجی رسانه های روسیه","describe":" مسکو - ایرنا - بیانات روز پنجشنبه رهبر معظم انقلاب در همایش دهها هزار نفری بسیجیان در رسانه های روسیه بازتاب گسترده داشت و در صدر اخبار خارجی آنها قرار گرفت.", "text":"به گزارش ایرنا، برخی از رسانه های روسیه همچون تاس و آژانس اخبار فدرال روسیه، روز پنجشنبه بیانات رهبر معظم انقلاب را پوشش خبری داده و تفسیرهایی در این باره نوشتند.خبرگزاری تاس در گزارشی با تیتر «اقدامات بی ثبات کننده آمریکا نباید بدون پاسخ بماند» به نقل از مقام معظم رهبری نوشت: شیوه فشار بر ایران از طرف آمریکا غیرموثر است.خبرگزاری روسی نوشت: رهبر ایران تصریح کرد که اقدامات امپریالیسم جهانی و دستگاه حکومت آمریکا نباید بدون پاسخ بماند. تاس نوشت: رهبر روحانی ایران از سیاست های آمریکا برای فشار بر ایران انتقاد کرد و گفت که به نظر رئیس جمهوری آمریکا باید دو سه ماه صبر کرد و ایران شکست می خورد.در ادامه خبر به نقل از رهبر معظم انقلاب گفته شد: سران آمریکا 40 سال پیش نیز این گونه فکر می کردند و بار دیگر خواهند دید که ایران شکوفا می شود.تاس خاطرنشان کرد: روابط ایران و آمریکا پس از روی کار آمدن ترامپ متشنج شده و رئیس کاخ سفید بارها تهران را به بی ثبات کردن اوضاع منطقه و حمایت از تروریسم متهم کرده است. «اما سران ایران وعده داده اند که تسلیم فشار واشنگتن نشوند و به سیاست این کشور ادامه بدهند.»خبرگزاری اوراسیادیلی در گزارشی با عنوان «رهبر ایران از مردم این کشور خواهان ایستادگی دربرابر تهدید آمریکا شد» به نقل از حضرت آیت الله خامنه ای نوشت: مردم ایران در دوره حساسی از تاریخ خود بسر می برند و در برابر تهدیدهای آمریکا و مشکلات اقتصادی ایستادگی می کند. رسانه روسی افزود: رهبر ایران مردم کشورش را دعوت به تحمل و ایستادگی در برابر وضع دشوار اقتصادی کرد و سیاست های آمریکا در خاورمیانه را به باد انتقاد گرفت. در این گزارش آمده است: سخنرانی رهبر انقلاب ایران در ورزشگاه آزادی و در حضور بسیجیان و فرماندهان ارشد سپاه پاسداران انقلاب اسلامی صورت گرفت.اوراسیا دیلی به نقل از سخنان 2 ماه پیش رهبر معظم انقلاب که در توییت رهبری منتشر شد، نوشت: حکومت ایران قصد ندارد با ایالات متحده بجنگد یا با آن مذاکره کند.  آژانس اخبار فدرال روسیه نیز در گزارشی با عنوان «اقدامات بی ثبات کننده آمریکا نباید بدون پاسخ بماند» اظهارات مقام معظم رهبری در جمع بسیجیان را پوشش خبری داد.رسانه روسی به نقل از رهبر انقلاب نوشت: اقدامات امپریالیسم جهانی باید پاسخ مناسب داشته باشد.«رهبر عالی ایران تصریح کرد که دشمنان ایران سعی می کنند علیه این کشور اقدام کنند اما تهران باید با این تلاش ها مقابله کند.» به گزارش آژانس اخبار فدرال روسیه، رهبر ایران وضعیت عراق و کل منطقه را پیچیده خواند و از سیاست های آمریکا برای فشار بر ایران انتقاد کرد.رسانه روسی نوشت: آیت الله خامنه ای با یادآوری سخنان ترامپ که گفته بود ایران پس از دو ماه شکست می خورد، تصریح کرد که دولت آمریکا 40 سال است که فکر می کند ایران شکست می خورد اما این کشور پیشرفت می کند.تارنمای روسی وستنیک قفقاز هم بخش هایی از سخنان رهبر معظم انقلاب را بازتاب داد که در آن خاطرنشان شده بود: عظمت و اقتدار ایران سخن صرف نیست و یک واقعیت است.رسانه روسی نوشت: امروز عظمت ملت ایران یک امر بدیهی است و همه جهان این را می پذیرند.رهبر انقلاب ایران همچنین به اقدامات بی ثبات کننده آمریکا و متحدانش در منطقه اشاره و تاکید کرد که این اعمال آنها نباید بدون جواب بماند.به نوشته رسانه روسی، رهبر معظم انقلاب از ملت ایران دعوت به مقابله با اقدامات ضدایرانی دشمنان این کشور کرد.تارنمای روسی لیگانیوز. نت هم در گزارشی با عنوان «رهبر انقلاب ایران به آمریکا وعده سیلی داد» نوشت: آیت الله خامنه ای رهبر عالی ایران در جمع دهها هزار نفر از افراد نظامی (بسیجیان) در ورزشگاه آزادی تهران به مسائل مربوط به تحریم های اقتصادی این کشور و اختلافات با آمریکا پرداخت.   «رهبر انقلاب با انتقاد از تحریم های آمریکا اعلام کرد که تهران به آمریکا سیلی می زند و سیاست های تحریم این کشور را به چالش می گیرد.»رسانه روسی افزود: آیت الله خامنه ای همچنین این ادعا را که ایران در طول چند ماه همانطور که ترامپ به سران اتحادیه اروپا وعده داده فرو می پاشد را رد کرد. آیت الله خامنه ای همچنین دوره کنونی ایران را حساس خواند که از یک سو مورد تهدید آمریکا قرار می گیرد و از طرف دیگر بخش قابل توجهی از ملت ایران با مشکلات اقتصادی مواجه شده است.تارنمای روسی لیگانیوز.نت در ادامه گزارش خود با اشاره به متشنج شدن فضای سیاسی میان ایران و امریکا بر اثر خروج ترامپ از برجام افزود: اتحادیه اروپا به این حرکت آمریکا پاسخ داده و مکانیسمی را برای پرداخت ها با ایران ایجاد می کند که عملیات مالی قانونی با ایران در رابطه با صادرات از جمله فروش نفت و واردات کالا به ایران را در شرایط تحریم های آمریکا تسهیل می کند. اروپام*391* 1346**شبس**1613            "}