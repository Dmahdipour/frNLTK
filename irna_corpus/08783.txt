{"onTitr":"","titr":" عراق: اینترنت اربعینی در مسیر نجف - کربلا تامین می شود","describe":" بغداد – ایرنا – وزارت ارتباطات عراق از تامین خدمات مورد نیاز تلفن همراه و اینترنت در طول مسیر راهپیمایی اربعین حسینی از نجف به کربلا معروف به 'طریق یا حسین' خبر داد.", "text":"به گزارش ایرنا، وزارت ارتباطات عراق در بیانیه ای که رسانه های عراقی منتشر کرده اند، از آمادگی های لازم برای ارائه بهترین خدمات ارتباطاتی طبق دستورات وزیر ارتباطات عراق با هدف برگزاری موفقیت آمیز مراسم زیارت میلیونی اربعین حسینی خبر داد.این وزارتخانه اعلام کرد که شرکت ملی ارتباطات با کمک یک تیم تخصصی و از طریق دیدار هیاتی از این شرکت با مدیریت ارتباطات بابل و کربلا، به دنبال برقراری نقاط ارتباطی لازم برای زائران در مسیر یا حسین است.بیانیه همچنین بر هماهنگی با موکب های حسینی و با همکاری اداره های فرعی واقع در مسیر راهپیمایی اربعین به منظور برپا کردن مراکز تماس ملی و بین المللی در تمامی محور های کربلا  تاکید کرد.ترافیک سنگین شبکه، قطعی خطوط و بویژه قطعی یا کندی بسیار شدید اینترنت یکی از مشکلات عمده زائران در ایام زیارت اربعین است. طبق آمار رسمی سال گذشته 13.5 میلیون نفر در مراسم بزرگ زیارت اربعین شرکت کردند. همچنین سالانه حدود چهار میلیون زائر ایرانی به شهرهای مقدس عراق سفر می کنند که بخش عمده آن مربوط به ایام زیارت اربعین است. همچنین نزدیک دو میلیون زائر و گردشگر سیاحتی و پزشکی از عراق به ایران سفر می کنند. خاورم*4**ع ص**380**            "}