{"onTitr":" رییس سازمان امور دانشجویان:    ","titr":" دولت دوازدهم توجه جدی به ورزش دانشگاهی دارد","describe":" تهران - ایرنا - معاون وزیر علوم، تحقیقات و فناوری با بیان این که دولت دوازدهم توجه جدی به ورزش دانشگاهی دارد، گفت: وزارت علوم در این زمینه با کمک اداره کل تربیت بدنی، فدراسیون ورزش های دانشگاهی و پژوهشگاه علوم ورزشی حضور جدی در عرصه های بین المللی داشته است.", "text":"به گزارش ایرنا، مجتبی صدیقی روز دوشنبه در مراسم روز جهانی ورزش دانشگاهی در محل دانشگاه پیام نور اظهار داشت: ورزش دانشگاهی ضمن اینکه نقش جدی در تربیت دانشجویان در راستای نسل توانمند دارد؛ عاملی مهم برای ارتقای جامعه نیز به شمار می رود.رییس سازمان امور دانشجویان وزارت علوم، تحقیقات و فناوری افزود: تا کنون 2 بار در المپیاد دانشگاهی حضور جدی داشته ایم و با کسب رتبه های 9 و دهم پرچم مقدس جمهوری اسلامی ایران را به اهتزار درآورده ایم.این مسئول ادامه داد: وزارت علوم در عرصه ملی نیز گام های مناسب و مطلوبی برداشته است به گونه ای که امسال در شیراز المپیاد ملی را با حضور 6 هزار دانشجو برگزار کرد.صدیقی خاطرنشان کرد: بر اساس برنامه ها مقرر شده که تا پایان سال تحصیلی حدود 100 هزار دانشجو در 12 رشته ورزشی را به کمک فدراسیون های مربوطه جذب کنیم.وی یادآور شد: همچنین در پی آوردن خانواده های دانشجویان به دانشگاه ها برای مشاهده نزدیک ورزش فرزندانشان هستیم و در کنار آن مراکز مشاوره هم برگزار خواهیم کرد.معاون وزیر علوم اظهار داشت: مشاوره های علمی برای ورزش متناسب با شرایط جسمی دانشجویان در دانشگاه ها ارایه می شود.وی با تاکید بر توجه به زیرساخت های ورزشی گفت: وزارت علوم تا پایان سال 20 پروژه ورزشی و 25 پروژه زود بازده مثل زمین چمن مصنوعی را به بهره برداری می رساند.به گفته صدیقی تجهیزات تندرستی در خوابگاه های سرتاسر کشور در دستور کار است که تاکنون نیز گام های مناسب و مطلوبی در این زمینه برداشته شده است.رئیس دانشگاه پیام نور نیز در این مراسم اظهار داشت: این دانشگاه مفتخر است که در کنار وزارت خانه های آموزش و پرورش و علوم،تحقیقات و فناوری امر ورزش را در سطح همگانی و حرفه ای پیگیری می کند.محمدرضا زمانی گفت: دانشگاه پیام نور با داشتن 4 هزار عضو هیات علمی، واحد واحد در کشور، 50 واحد در خارج از کشور، 10 هزار کامند و 400 هزار دانشجو در مقاطع مختلف تحصیلی، ظرفیت بسیار مناسب و مطلوبی برای ایجاد نشاط و گسترش روحیه ورزشی در جامعه دارد.زمانی با تاکید بر موفقیت آمیز بودن عملکرد کشورهایی که ریشه های ورزشی در دانشگاه هایشان ایجاد می شود، افزود: هم اکنون علم به کمک ورزش آمده تا با افزایش توان ورزشکاران رکوردهای جهانی جابه جا شوند.وی در ادامه مدعی گام های ارزشمند دانشگاه پیام نور در راستای حمایت از ورزش های همگانی شد و اظهار داشت: دانشگاه پیام نور، 150 مجمتع فرهنگی ، ورزشی در سرتاسر کشور دارد.رییس دانشگاه پیام نور با تاکید بر اهتمام به ورزش در دو جنبه همگانی و حرفه ای یادآور شد: 28 هزار دانشجوی رشته تربیت بدنی در این دانشگاه بوده اند که حاصل آن کسب 600 مدال بین المللی و ملی در رشته های مختلف ورزشی است.وی خاطرنشان کرد: دانشجویان ورزشکار دانشگاه پیام نور در یک سال گذشته نیز در مجامع بین امللی باعث افتخار کشور شده اند که از جمله آنها می توان به کسب مقام سوم جهانی ورزش پاورلفتینگ، نیاب قهرمانی تیم بسکتبال در مسابقات آسیایی، کسب رتبه اول و مدای طلا در رشته ورزشی دو میدانی بازی های آسیایی جاکارتا اشاره کرد.بنا بر این گزارش پخش نماهنگی از 29 مین یونیورسیاد دانشجویان جهان و صحنه های درخشش دانشجویان ورزشکار ایرانی در مجامع بین المللی بخش دوم مراسم گرامیداست روز جهانی ورزش دانشگاهی به شمار می رفت.** نسل آینده ای توانمند در سایه ورزشمحمدرضا دهخدا رییس فدراسیون ملی ورزش های داشگاهی نیز در این مراسم اظهار داشت: روز جهانی ورزش دانشگاهی هر ساله روز 20 سپتامبر در سرتاسر جهان برگزار می شود، اما با توجه به اینکه امسال مصادف با ایام عزاداری امام حسین علیه السلام بود، مراسمش امروز برگزار می شود.وی گفت: بر اساس مصوبات سی و هشتمین کنفرانس عمومی یونسکو (نوامبر 2016 در پاریس) برای نخستین بار، بیستم سپتامبر (29 شهریور) هر سال از سوی این سازمان به عنوان روز جهانی ورزش دانشگاهی نامگذاری شده است. رییس فدراسیون ملی ورزش های داشگاهی افزود: این اقدام با هدف تایید اهمیت ورزش در دانشگاه ها و نقش دانشگاه در جامعه به عنوان عاملی برای تحکیم و توسعه کیفیت تربیت بدنی و ورزش در خدمت شهروندان است.وی ادامه داد: فدراسیون بین المللی ورزش های دانشگاهی (فیزو) از فدراسیون های عضو و کشورهای عضو یونسکو دعوت کرد تا این روز را با توجه به فرهنگ خود و نیازهای خاص با تمرکز به مقوله ورزش دانشگاهی برگزار کنند. دهخدا خاطرنشان شد: معتقدم دانشجویان ورزشکار مدیران موفق آینده خواهند بود اما متاسفانه امروزه اغلب دغدغه های والدین و مسولان آموزش و پرورش، کلاس های تقویتی، کنکور، المپیادهای شیمی، فیزیک و ریاضی شده است.وی ادامه داد: کمرنگ شمرده شدن ورزش در وزارت علوم، تحقیقات و فناوری نیز به چشم می خورد به گونه ای که تمام دغدغه مسوولان و مدیرانش بحث آموزش، خوابگاه، سلف های سرویس، مقالات ISI و غیره است.رییس فدراسیون ملی ورزش های داشگاهی با بیان اینکه چنین سیاست هایی سبب بروز جوانانی خسته، با انگیزه کم، پرخاشگر و کم حوصله در جامعه می شود، گفت: پالایش روحی و روانی از طریق ورزش امکانپذیر است.بنا براین گزارش اجرای ورزش باستانی توسط دانشجویان ورزش زورخانه ای کشور بخش دیگر مراسم گرامیداست روز جهانی ورزش دانشگاهی بود که با استقبال گرمی از سوی تماشاگران مواجه شد.** آینده کشور در گروی اهتمام به ورزشمعاون وزیر ورزش و جوانان نیز در این مراسم اظهار داشت: ورزش تربیتی در مدارس و دانشگاه های از ارکان مهم توسعه ورزش در کشور به شمار می رود و اگر چرخ ورزش در مدارس روان بچرخد؛ نباید نسبت به آینده کشور دغه دغه داشتعبدالحمید احمدی گفت: عقل سالم در بدن سالم است و امیدوارم تمامی مراکز آموزشی و تربیتی کشور به این امر اهتمام جدی تری داشته باشند چرا که به هر میزانی که دانشجویانی با جسم و روح سالم داشته باشیم؛ می توان به آینده کشور امیدوار بود.در ادامه این مراسم پیام تصویری آقای اولگ ماتیتسین رئیس فدراسیون بین‌المللی ورزش‌های دانشگاهی پخش شد که در بخشی از آن آمده بود: دوستان عزیز امروز، 20 سپتامبر، دانشجویان جهان روز ورزش دانشگاهی را جشن می گیرند؛ روز ورزش دانشگاهی فرصت مناسبی برای یادآوری ارزش‌ها و معنای درست ورزش است. ورزش قدرات زیادی در اتحاد و آموزش دارد.آموزش جهانی دانشگاهی برای ما بسیار اهمیت دارد، ورزش در موفقیت‌های نهایی زندگی ما تأثیر دارد و ارزش‌ها و جنبه‌های زندگی را آموزش می‌دهد. ورزش به ما یاد می‌دهد که چگونه بر ضعف‌هایمان پیروز شویم و چگونه با تیم کار کنیم و به موافقان و مخالفان خود احترام بگذاریم و طبق قوانین بازی کنیم؛ ورزش باعث پیشرفت ما می‌شود و با تلاش و صیانت نفس، هریک می‌توانیم نقص‌ها را به شکل بهتر برطرف کنیم.فدراسیون بین المللی ورزش دانشگاهی و یونسکو طبق توافقی که 3 سال پیش امضا شد تصمیم به برگزاری جشن روز ورزش دانشگاهی گرفتند. به همین منظور تصمیم داریم ورزشکاران را به مشارکت در ورزش چه در محیط‌های ورزشی و چه غیر ورزشی تشویق نماییم. جهان امروز با وجود حجم عظیم تکنولوژی‌های سرگرم کننده باعث فراموشی لذت ورزش می‌شود؛ پیدا کردن دوستان جدید و اوقات خوبی با آنها گذراندن از ملزومات امروز می‌باشد. همچنین تمرین و ورزش مداوم در بهبود زندگی کمک می‌کند و بهترین راه پیشرفت و ارتقاء شخصیت شماست و اساس موفقیت‌های طولانی و زیاد در زندگی به وسیله ورزش بنا می‌شود.این مراسم با پیاده روی عمومی مسوولان آموزش عالی و ورزشی کشور همچون مجتبی صدیقی، رییس سازمان امور دانشجویان وزارت علوم، تحقیقات و فناوری، عبدالحمید احمدی، معاون وزیر ورزش و جوانان، محمدرضا دهخدا رییس فدراسیون ملی ورزش های داشگاهی، سید مصطفی هاشمی طبا رئیس سابق سازمان تربیت بدنی و جمعی از دانشجویان در دانشگاه پیام نور آغاز شد و با تقدیر از محبوبه سنچولی دانشجوی دانشگاه پیام نور بدلیل درخشش در بازی های آسیایی جاکارتا پایان یافت.9187** 1200            "}