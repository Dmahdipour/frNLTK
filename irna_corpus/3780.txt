{"onTitr":"","titr":" استان آذربایجان شرقی با کمبود جرثقیل 50 تنی مواجه است","describe":" مراغه- ایرنا- معاون مدیریت بحران استانداری آذربایجان شرقی با اشاره به ضرورت وجود تجهیزات ایمنی در استان گفت: استان با کمبود جرثقیل های 50 تنی مواجه است.", "text":"به گزارش ایرنا، محسن زارع روز سه شنبه در جلسه ستاد بحران هشترود افزود: در صورت بروز مشکل و بحران متاسفانه جرثقیل های سنگین در استان وجود ندارد.وی خاطرنشان کرد: در صورت بروز حوادث غیرمترقبه امداد هوایی در شهرستان ها تنها با هماهنگی فرماندار انجام می شود.فرماندار هشترود نیز از نبود امکانات در آتش نشانی هشترود برای طبقات چهارم انتقاد کرد و احداث ساختمان آتش نشانی در شهر نظرکهریزی را خواستار شد.امین امینیان افزود: برخورداری از تجهیزات ایمنی و آتش نشانی با توجه به احداث واحدهای مسکونی بلندمتربه در سال های اخیر در این شهرستان ضروری و حیاتی است.وی با انتقاد از نبود برخی زیرساخت ها و ادارات در این شهرستان گفت: شهرستان هشترود با وجود قدمت 60 ساله و قطب کشاورزی بودن اداره هواشناسی ندارد.وی با تاکید بر لزوم خدمات رسانی مناسب به شهروندان در مواقع ضروری ادامه داد: هر اداره ای که در جهت امداد رسانی به مردم و مسافران کم کاری کند باید در محضر قانون جوابگو باشد.   وی با انتقاد از وضعیت نامناسب جاده مراغه- هشترود گفت: متاسفانه به این جاده توجهی نمی شود و این جاده به قتلگاه تبدیل شده است، به طوری که در 6 ماهه اول سالجاری شاهد افزایش 120 درصدی تصادفات منجر به مرگ در این محور بودیم. امینیان اضافه کرد: زنان باردار در روستاها باید توسط دهیاران و بهورزان شناسایی شده و چند روز مانده به زایمان جهت اسکان به بیمارستان  انتقال یابند.وی همچنین تامین سوخت جایگزین در نانوایی ها و بیمارستان و روستاهای فاقد گاز را خواستار شد.شهرستان هشترود با 57 هزار نفر جمعیت در 120 کیلومتری جنوب شرق تبریز مرکز آذربایجان شرقی واقع است.7486/3071            "}