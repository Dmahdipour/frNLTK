{"onTitr":" مسئول بسیج دانشگاه علامه:    ","titr":" تجمع امروزمان مقابل مجلس بدون مجوز و خودجوش بود","describe":" تهران-ایرناپلاس- مسئول بسیج دانشجویی دانشگاه علامه طباطبایی می گوید بسیج دانشجویی برای برگزاری تجمع مخالفان CFT مقابل مجلس فراخوان صادر نکرده بود و این تجمع به صورت خودجوش برگزار شد.", "text":"او اذعان دارد تجمع امروز مقابل مجلس مجوز نداشت، اما می گوید به گروه های فکری مقابل خود این حق را نمی دهد در شرایط مشابه تجمع بدون مجوز برگزار کنند.مشروح گفت و گوی ایرناپلاس با علی کیان، مسئول بسیج دانشجویی دانشگاه علامه طباطبایی به شرح زیر است:ایرناپلاس: در تجمعی که امروز مقابل مجلس علیه CFT برگزار شد آیا از بسیجیان دانشگاه علامه هم حضور داشتند؟ کیان: این تجمع را بسیج برگزار نکرد. در این تجمع هم از مردم عادی بودند و هم از بسیج دانشجویی و هم از طلبه ها، اما آن را بسیج برگزار نکرده بود.ایرناپلاس: یعنی تجمع برای بسیج نبوده است؟ اما ظاهرا بسیج دانشجویی اطلاعیه داده بود.کیان: من خودم شخصا در این تجمع بودم اما نه از طرف بسیج دانشجویی.ایرناپلاس: بسیج برای برگزاری این تجمع فراخوان نداده بود؟کیان: نه.ایرناپلاس: یعنی افراد خودجوش جلوی مجلس جمع شدند؟ کیان: آنقدر که مطلعم از طلاب و دانشجوها بودند؛ هم خواهران و هم برداران. اما این که چطور به هم متصل شدند از طریق گروه های اطلاع رسانی بوده و جای خاصی فراخوان نداده است.ایرناپلاس: برای این تجمع مجوز گرفته شده بود؟ کیان: نه. مجوزی نداشت.ایرناپلاس: پس شما در تجمع غیرقانونی شرکت کردید؟کیان: حالا دیگر. چه بگویم؟ایرناپلاس: یعنی شما برای جلوگیری از طی شدن یک فرآیند قانونی در مجلس، یک تجمع غیرقانونی برگزار کردید؟ کیان: ما روی همین مساله تجمع ها بحث داریم. ما در چند مورد برای برگزاری تجمع درخواست ارائه دادیم اما به ما مجوز ندادند. نه فقط این دولت، بلکه در 20 سال گذشته روند همین بوده است. وقتی مطالبه ای مانند این مساله وجود دارد تجمع به صورت خودجوش شکل می گیرد.ایرناپلاس: یعنی شما این حق را به گروه های فکری مقابل خود هم می دهید که اگر درخواست مجوز دادند اما صادر نشد، به صورت خودجوش تجمع برگزار کنند؟کیان: نه. من برای کسی که حرف درستی بزند حق قائلم.ایرناپلاس: مرجع تشخیص حرف درست کیست؟کیان: من حق نمی دهم به این افراد.ایرناپلاس: ولی این حق را به خودتان می دهید! کیان: من جای آنها نیستم. آنها اگر خودشان تشخیص دادند که تجمع برگزار کنند با خودشان است، ولی بنده این حق را به آنها نمی دهم. ولی اگر کسی حرف درستی داشته باشد که مرجع تشخیص حرف حق خود فرد است، می تواند تجمع برگزار کند.ایرناپلاس: پس یعنی اگر تشخیص دادند که حرف درستی می زنند شما حق می دهید که تجمع برگزار کنند؟کیان: خیر. من حق نمی دهم.ایرناپلاس: شما خودتان گفتید که اگر تشخیص دادند درست می گویند می توانند تجمع برگزار کنند. کیان: شما باید مجموعه انسانی را مثال بزنید که من با توجه به سوابق آنها ببینم حرف حق می زنند یا نه.ایرناپلاس: این یعنی اگر تشخیصشان مطابق با تشخیص شما باشد به آنها حق می هید اما اگر خلاف نظر شما باشد حق نمی دهید!کیان: موضوع به موضوع فرق می کند.**اداره کل اخبار چندرسانه‌ای**ایرناپلاس**            "}