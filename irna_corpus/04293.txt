{"onTitr":"","titr":" استاندارمازندران خواستار تسریع در رفع مشکلات مناطق سیلزده شد","describe":" نوشهر - ایرنا - استاندار مازندران با اشاره به شرایط مناطق سیلزده تاکید کرد که مسئولان باید مشکلات اساسی نظیر آب، برق و گاز را در کوتاه ترین زمان ممکن در این مناطق برطرف کنند تا مردم به زندگی عای خودشان بازگردند.", "text":"به گزارش خبرنگار ایرنا، محمد اسلامی روز دوشنبه در جلسه بررسی مسائل و مشکلات مناطق سیلزده غرب استان مازندران که با حضور دکتر نوبخت رئیس سازمان برنامه و بودجه در رامسر برگزار شد، افزود: مردم در مناطق حادثه دیده، باید هر چه زودتر به زندگی عادی بازگردند و نکات ایمن سازی در خصوص پل ها، زیرساخت های اب و برق و گاز هم باید در کوتاه ترین زمان ممکن انجام شود.وی گفت: نکته بعدی تامین اعتبار برای مساعدت به مردم است که باید پیگیری های لازم در این خصوص صورت گیرد.استاندار مازندران در ادامه با اشاره به اهمیت شریان های اصلی افزود: عملیات عمرانی در زیرساخت ها و جاده ها به خصوص روستاهای دور افتاده باید در اسرع وقت انجام گیرد.وی گفت: پل ها جز زیرساخت هایی هستند که در کوتاه ترین زمان باید پیمانکاران قوی شروع به کار کنند زیرا شریان های اصلی تردد محسوب می شوند و باید شبانه روزی و در سه شیفت عملیات عمرانی انجام شود.اسلامی تصریح کرد: تمامی مفروضات و محاسبات قبلی در خصوص پل ها اعتبار ندارد و طبق دبی جدید اب باید مورد ارزیابی و محاسبه قرار گیرد و براوردهای لازم برای مسئولین استان ارسال شود.استاندار مازندارن هچنین با اشاره به تخریب برخی منازل خطاب به مسئولان شهرستانها گفت: به منظور رفاه حال خسارت دیدگان تمهیدات لازم جهت اسکان این افراد در پلاژهای دولتی، نهادها و سازمان ها فراهم شود و تامین غذا و نیازهای اولیه این افراد هم لحاظ شود.وی گفت: در فرمت بررسی ها و نظارت ها حجم خسارت به باغات کشاورزی و مزارع را نیز مورد ارزیابی قرار دهید و کسی از قلم نیافتد.اسلامی با اشاره به تامین نیازهای مردمی تصریح کرد: بر اساس فرم های پر شده به خسارت دیدگان وام های بلاعوض و تسهیلات با بهره 4 درصد پرداخت می شود و منابع مالی بنیاد برای تامین این تسهیلان تامین می شود.وی در ادامه از وقفه حضور ماشین های مخصوص لایروبی و خرابی ماشین های اداره راه و شهرسازی انتقاد کرد و افزود: بدون فوت وقت ماشین های مکانیکی (بلدوزر) به منظور لایروبی و دیواره کشی تمام رودخانه ها در مناطق حادثه دیده شروع به کار کنند تا امنیت روانی مردم تامین و این کریدورها ایمن سازی شوند.استاندار مازندران هر گونه تصرف حریم رودخانه را از دلایل بروز این حوادث خواند و مجوزهای داده در این حریم را غیر قانونی دانست.فرماندار شهرستان رامسر هم در این نشست گفت: براساس براورد صورت گرفته سیل اخیر بیش از 140 میلیارد تومان خسارت به این شهرستان خسارت وارد کرد.محمد آزاد با اشاره به بارش باران بیش از 300میلی متری در طول 20 ساعت در این شهرستان گفت: مردم در حال حاضر با قطعی اب مواجه هستند و مناطق کتالم و ساداتشهر اب ندارد و تقاصا داریم خسارت های ناشی از سیل در حوزه تامین اب این مناطق هم در دستور ویژه ای صادر شود.شهرستان 70 هزار نفری رامسر در غرب مازندران قرار دارد.بارش شدید باران به همراه سیل در روزهای جمعه و شنبه هفته جاری در مازندران خسارات زیادی به تاسیسات و زیرساخت های استان وارد کرده است.محمدباقر نوبخت معاون رئیس جمهوری و رئیس سازمان برنامه و بودجه روز دوشنبه به منظور بررسی وضعیت مناطق سیل زده غرب مازندران به این منطقه سفر کرده است./1602/9922/1899            "}