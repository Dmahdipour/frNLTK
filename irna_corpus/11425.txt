{"onTitr":"","titr":" جلسه مجلس علنی شد","describe":" تهران-ایرنا- جلسه علنی مجلس شورای اسلامی پس از سه ساعت جلسه غیرعلنی آغاز شد و رسیدگی به لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) در سومین دستور کار امروز نمایندگان قرار دارد.", "text":"به گزارش خبرنگار پارلمانی ایرنا، جلسه علنی امروز مجلس به ریاست مسعود پزشکیان نایب رییس اول مجلس آغاز شد.نمایندگان مجلس شورای اسلامی از صبح امروز در جلسه غیرعلنی با حضور وزیران اطلاعات و کشور ، استاندار خوزستان و مسئولانی از ستاد کل نیروهای مسلح به بررسی حادثه تروریستی اهواز پرداختند.امیر حسین قاضی زاده عضو هیات رییسه مجلس در ابتدای جلسه علنی دستور کار امروز نمایندگان را قرائت کرد.وی گفت: نمایندگان در جلسه علنی امروز مجلس ابتدا لایجه اصلاح قانون مبارزه با قاچاق کالا و ارز و سپس گزارش کمیسیون کشاورزی در مورد عدم اجرای حکم قانونی بند خ ماده 33 قانون برنامه ششم توسعه را بررسی می کنند.عضو هیات رییسه مجلس افزود: بررسی لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم(CFT) نیز سومین دستور کار امروز مجلس است.قاضی زاده هاشمی یادآور شد: بررسی طرح یک فوریتی اصلاح ماده 242 قانون آیین دادرسی کیفری و لایحه عضویت دولت ایران در همکاری های تایید صلاحیت آزمایشگاهی آسیا-اقیانوسیه نیز در دستور کار بعدی امروز مجلس قرار دارد.سیام**9121**1336            "}