{"onTitr":"","titr":" سبا : فرزندان عبدالله صالح در یمن آزاد شدند","describe":" تهران - ایرنا - یک منبع وزارت کشور یمن گفت: 'صلاح علی عبدالله صالح' و'مدین علی عبدالله صالح 'دو فرزند 'علی عبدالله صالح' رئیس جمهوری سابق یمن بر اساس حکم رئیس شورای عالی سیاسی یمن آزاد شدند.", "text":"به گزارش روز چهارشنبه خبرگزاری یمن ' سبا'، 'مهدی محمد المشاط' رئیس شورای عالی سیاسی یمن روز چهارشنبه حکم عفو و آزادی فرزندان علی عبدالله صالح را صادر کرد.رسانه های یمنی نیز از آزادی فرزندان علی عبدالله صالح رئیس جمهوری سابق یمن پس از 10 ماه زندان خبر دادند.جزئیات بیشتر آزادی فرزندان صالح هنوز منتشر نشده است.شبکه خبری المیادین هم به نقل از منابع یمنی اعلام کرد که با یک فروند هواپیمای ویژه صلاح و مدین دو فرزند علی عبدالله صالح را تا ساعتی دیگر به اردن منتقل خواهد کرد.عربستان از روز ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن، فقیرترین کشور عربی آغاز کرد تا به بهانه بازگرداندن منصور هادی رئیس جمهوری مستعفی این کشور به قدرت به اهداف و زیاده خواهی های سیاسی خود جامه عمل بپوشاند.تجاوز سعودی ها به یمن تاکنون منجر به کشته شدن بیش از 16هزار یمنی بی گناه و ویرانی این کشور شده است.عربستان و امارات بدون توجه به انتقادهای برخی مجامع بین المللی به جنایات خود در یمن ادامه می دهند.خاورم** 1453*1436*            "}