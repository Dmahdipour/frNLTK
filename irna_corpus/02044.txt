{"onTitr":"","titr":" واژگونی مینی بوس در تهران بیش از 20 مصدوم داشت","describe":" تهران- ایرنا- یک دستگاه مینی بوس در بزرگراه شهید آوینی تهران دچار واژگونی شد که در این حادثه بیش از 20 نفر مصدوم شدند.", "text":"سخنگوی سازمان آتش نشانی و خدمات ایمنی شهرداری تهران روز چهارشنبه در این باره به خبرنگار ایرنا گفت: ساعت 13 و 11 دقیقه امروز یک دستگاه مینی بوس با بیش از 20 سرنشین در مسیر شمال به جنوب بزرگراه شهید آوینی مقابل پمپ گاز سلمان فارسی دچار واژگونی شد.سید جلال ملکی افزود: 2 تیم حریق و یک گروه نجات از سازمان آتش نشانی به محل حادثه رسیدند که آتش نشانان 14 تا 15 نفر را تاکنون بدلیل مصدومیت تحویل عوامل اورژانس دادند.وی خاطرنشان کرد: در این مینی بوس 25 مسافر از جمله زن، مرد و کودک حضور داشتند که تقریبا همه این مسافران دچار مصدومیت هستند.همچنین مدیر روابط عمومی مرکز اورژانس تهران نیز در این باره به خبرنگار ایرنا گفت: با اعلام گزارش این تصادف 5 دستگاه آمبولانس با حدود 20 تکنسین اورژانس به محل حادثه اعزام شدند.محمد کرم درآبادی خاطرنشان کرد: تکنسین های اورژانس در محل حادثه مشغول امداد رسانی به مصدومان هستند.تهرام/7243 / 1539 /            "}