{"onTitr":"","titr":" تلفات حوادث جاده ای کرمان 24 درصد کاهش یافت","describe":" کرمان - ایرنا - مدیرکل راهـداری و حمل و نقل جاده ای استان کرمان گفت: حدود 80 نفر از آغاز تیر تا شهریورماه سال جاری در تصادفات شمال این استان جان خود را از دست داده اند که این آمار در مقایسه با مدت مشابه سال قبل 24.5 درصد کاهش داشته است.", "text":"سیدعلی حاج سید علیخانی روز شنبه در گفت و گو با خبرنگار ایرنا افزود: کاهش آمار تلفات جاده ای شمال استان کرمان نتیجه افزایش توجه رانندگان به قوانین و مقررات راهنمایی و رانندگی در طول محورهای مواصلاتی این استان و همچنین تلاش های ثمربخش دستگاههای مرتبط است و راهداران نیز سهم قابل توجهی در این زمینه ایفا کرده اند.وی اظهار داشت: راهداران در حوزه شمال استان کرمان، به شانه سازی و اصلاح شیب حاشیه محورهای مواصلاتی (شیب شیروانی) توجه زیادی دارند لذا در همین راستا خطر واژگونی به دلیل انحراف خودروها از جاده کاهش یافته است.مدیرکل راهداری و حمل و نقل جاده ای استان کرمان ادامه داد: اصلاح شیب مذکور با استفاده از توان فنی راهداری در بیش از 500 کیلومتر از راههای این استان می تواند بعنوان یکی از اقدامات با ارزش در ارتقای سطح ایمن سازی فیزیکی قلمداد شود.حاج سیدعلیخانی با اشاره به اینکه 48 درصد از تصادفات منجر به تلفات از نوع واژگونی و خروج از جاده در شمال استان کرمان طی پنج ماه نخست سال جاری رخ داده است گفت: سرعت غیرمجاز، خستگی و خواب آلودگی به ترتیب عوامل اصلی تصادفات در جاده ها است لذا با رعایت سرعت مطمئنه حجم بسیاری از سوانح این استان کاسته خواهد شد.** 45 میلیون تردد در جاده های کرمان ثبت شدوی با بیان اینکه آمار تردد در جاده ‌های استان کرمان بیش از 21 درصد افزایش پیدا کرده است افزود: از ابتدی امسال بیش از 45 میلیون تردد در راههای شمال این استان بوسیله دستگاه های تردد شمار آنلاین در مرکز مدیریت راههای اداره کل راهداری و حمل و نقل جاده ای به ثبت رسیده است.مدیرکل راهداری و حمل و نقل جاده ای استان کرمان با بیان اینکه نصب دوربین های کنترل سرعت و ثبت تخلفات در جاده های این استان در حال انجام است عنوان کرد: این دستگاه ها بصورت شبانه روزی سرعت متوسط خودروها را در طول مسیر محاسبه می کنند و قابلیت ثبت تخلفات را دارند.وی بیان کرد: 17 درصد تصادفات پنج ماه نخست امسال مربوط به موتورسیکلت ها بوده که منجر به جان باختن 41 نفر شده است و این آمار نیز در مقایسه با مدت مشابه سال 96 از کاهش 14.5 درصدی بر خوردار است.حاج سیدعلیخانی ادامه داد: علت این کاهش آمار، اجرای طرح های آموزشی و فرهنگی ویژه موتور سوارها در مناطق روستایی است که حدود 60 درصد از تصادفات موتورسیکلت نیز از ساعت 16 تا 24و در نیمه شب رخ داده است.وی با بیان اینکه در محور کرمان به ماهان و بم بیشترین تصادفات به وقوع پیوسته و 14 نفر در این مسیر بر اثر تصادف جان خود را از دست دادند گفت: آمار تصادفات بزرگراه هفت باغ کرمان افزایش یافته و در پنج ماه گذشته 9 نفر در این محور بر اثر تصادفات کشته و 66 نفر نیز مجروح شده اند.مدیرکل راهداری و حمل و نقل جاده ای استان کرمان افزود: استفاده از تلفن همراه حین رانندگی، یکی از عوامل اصلی تصادفات است و طبق اعلام پلیس راه این استان امسال 6 هزار و 667 فقره برگ جریمه به دلیل این تخلف صادر شده که نسبت به مدت مشابه سال گذشته 48 درصد افزایش داشته است.وی ابراز کرد: تعداد 284 دستگاه خودرو دارای تخلف بیش از یک میلیون تومان نیز در استان کرمان توسط پلیس توقیف شده است.3029/7420            "}