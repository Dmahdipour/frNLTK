{"onTitr":"","titr":" جایگاه تامین اجتماعی در ایران بهتر از مالزی","describe":" کوالالامپور - ایرنا -  بررسی تفاوت ها در مورد سیستم تامین اجتماعی در ایران و مالزی نشان می دهد که این دو سیستم به ویژه در حوزه بازنشستگی با یکدیگر تفاوت های عمده ای دارند و بازنشستگان در ایران از سیستم های حمایتی تامین اجتماعی کنار گذاشته نمی شوند.", "text":"به گزارش ایرنا ، جایگاه سازمان تامین اجتماعی جمهوری اسلامی ایران در میان اتحادیه بین المللی تامین اجتماعی 'ایسا' در منطقه آسیا- اقیانوسیه با بیش از 56 کشور بسیار مهم است. سازمان تامین اجتماعی جمهوری اسلامی ایران اکنون یکی از اعضای هیات رئیسه اتحادیه بین المللی ایساست. این سازمان از نظر ابعاد کارکردهای تامین اجتماعی و تعداد جمعیت 40 میلیون نفری تحت پوشش دارای 10 حق رای در این اتحادیه است.' این درحالی است که به گفته وان عزیزه وان اسماعیل معاون نخست وزیر مالزی حدود 14 میلیون نفر از نیروی کار در مالزی تحت هیچ پوشش هیچ نوع سازمان بیمه گر نیستند. محسن سرخو یکی از اعضای هیات مدیره سازمان تامین اجتماعی با بیان اینکه درحال حاضر سازمان تامین اجتماعی در ایران حدود 40 میلیون نفر را در داخل کشور تحت پوشش خدمات بیمه ای ودرمانی قرار داده است ، به ایرنا گفت: این سازمان برای مهاجرانی که از کشورهای دیگر در ایران مقیم هستند و یا ایرانیانی که به سایر کشورها رفته اند نیز خدمات بیمه ای ارائه می کند.سرخو افزود: علاوه براین سازمان تامین اجتماعی ایران با توجه به لوح های تقدیر و دیپلم های افتخار دریافت کرده از اتحادیه بین المللی ایسا و همچنین  میزان پوشش بیمه ای  و خدمات ارائه شده به بیمه گذاران در منطقه آسیا – اقیانوسیه در ردیف چند کشور اول در این منطقه قرار دارد.عضو هیات مدیره سازمان تامین اجتماعی توضیح داد: ممکن است کشورهای در حال توسعه پیشرفته تری نسبت به ایران  در منطقه آسیا اقیانوسیه در این اتحادیه حضور داشته باشند اما از نظر میزان پوشش بیمه تامین اجتماعی دچارمعضلات بالایی هستند.وی در مقایسه وضعیت تامین اجتماعی ایران با مالزی گفت : در مالزی افرادی که به سن 65 سال می رسند تمام ذخایر بازنشستگی خود را به یکباره مصرف می کنند و در همین اجلاس اعلام کردند که سن 65 سالگی در مالزی از نظر تامین اجتماعی سن فقر است. براین اساس ، کارکنان تحت پوشش تامین اجتماعی در مالزی با توجه به اینکه سنوات خود را مصرف کرده اند بنابراین پس از بازنشستگی وارد مرحله فقر می شوند.وی افزود: این درحالی است که سازوکار تامین اجتماعی در ایران به گونه ای است که افراد پس از بازنشستگی مستمری خود را دریافت می کنند ،اگرچه ممکن است این مستمری دریافتی بالایی نباشد اما معادل حداقل دستمزد در ایران است و بعد از فوت افراد بازماندگان هم تا زمانیکه در قید حیات هستند می توانند از این مستمری استفاده کنند.سرخود اظهار داشت: از نظر درمانی نیز در ایران دو نوع درمان مستقیم و غیرمستقیم وجود دارد که در نوع اول خدمات درمانی است که در مراکز درمانی تحت پوشش  تامین اجتماعی اعم از بیمارستانی و مراکز درمانگاهی به طور مستقیم ارائه می شود و نوع دیگر درمان غیر مستقیم است که در مراکز درمانی دانشگاهی، دولتی یا غیردولتی ارائه می شود و در اداره نسخ تامین اجتماعی هزینه آن ارائه می شود.ایران قریب به نیم قرن است که به اتحادیه بین المللی تامین اجتماعی 'ایسا' پیوسته است.وی در مورد وضعیت بیمه ای زنان در ایران گفت :  از نظر شاغلین تفاوتی بین زنان و مردان در پوشش بیمه ای وجود ندارد اما علاوه بران امتیازات ویژه ای طبق قانون به زنان خانه دار و شاغل ارائه می شود که در مورد زنان شاغل مرخصی توام  با حقوق ویژه دوره بارداری و زایمان از جمله آنهاست.وی تاکید کرد : اگرچه در مالزی افراد پس از 65 سالگی ممر درآمد و معاش دیگر دولتی ندارند اما در ایران بازنشستگان حقوق ماهانه دریافت می کنند که دریافتی ماهانه  برای بازنشستگان و خانواده های آنان بسیار حائز اهمیت است.وی درمورد اقدمات سازمان تامین اجتماعی در سال های اخیر در ایران نیز گفت : ظرف 4 سال اخیر هزینه های درمان درسازمان تامین اجتماعی کشور به بیش از 2.5 برابر افزایش پیدا کرده که یکی از علل آن آن گسترش پوشش بیمه ای به بیماری های صعب الاعلاج است.وی تاکید کرد : البته ما هنوز از نظر قانونی نتوانستیم سقف هزینه های درمان را در این زمینه افزایش دهیم.سرخو همچنین گفت : در شرایط کنونی فشار بسیار زیادی به سازمان تامین اجتماعی وارد می شود به طوری که این سازمان ماهانه حدود شش هزار میلیارد تومان مستمری به بازنشستگان و مستمری بگیران  ارائه می کند. علاوه بر این در چنین شرایطی هزینه های درمان ماهانه میان حدود سه هزار میلیارد تومان است که این رقم بسیار بالایی است .وی ابراز امیدواری کرد سازمان تامین اجتماعی مطالباتی از دستگاههای عمومی و دولتی دارد که اگر آنها پرداخت شود خدمات بهتری به افراد تحت پوشش خود خواهد داد.سرخو در مورد همکاری تامین اجتماعی ایران با سازمان های بیمه گر خارجی گفت : ما همکاری های دو جانبه و چند جانبه با برخی سازمان های بیمه گر خارجی داریم. در همایش کنونی ایسا نیز  به طور مثال درحوزه  خدمات آی تی در دو پانل حکمرانی خوب و در بحث به کارگیری آی تی پیشنهاد مشخصی برای ایسا داریم که اگرپذیرفته شود کشورهای دیگر می توانند از تجارب سازمان خدمات ماشینی تامین اجتماعی استفاده کنند.وی در بخش دیگری از گفت و گو با ایرنا در مورد فعالیت های بین المللی این سازمان گفت : در سازمان تامین اجتماعی 2 هولدینگ درمان و گردشگری ایجاد شده است و فصل مشترک اینها توریسم درمانی است و که اقدامات مطالعاتی در کیش و شیراز در این زمینه آغاز شده است و امیدواریم پس از کسب نتایج  اقدامات سیستمایتک را راه اندازی کنیم.وی در مورد مهمترین فعالیت های سازمان تامین اجتماعی در سال های اخیر هم گفت : در 5 سال گذشته موفق شدیم سقف  مستمری، مستمری بگیران را بیش از 110 درصد افزایش دهیم اما این موضوع کافی نیست و  امیدواریم شرایط درآمدی سازمان تامین اجتماعی به گونه ای باشد که بتوانیم دیون سازمان به مستمری بگیران را ارائه کنیم.به گفته وی دراین سازمان بیش از دو میلیون و 400 هزار نفر مستمری بگیر هستند. این درحالی است که دکتر وان عزیزه وان اسماعیل معاون نخست وزیر مالزی در مراسم افتتاحیه همایش اتحادیه بین المللی تامین های اجتماعی حوزه آسیا و اقیانوسیه در کوالالامپور گزارش داد که تعداد 13.7 میلیون نفر از نیروی کار در مالزی تحت هیچ پوشش هیچ نوع سازمان بیمه گر نیستند.طبق گزارش اداره آمار مالزی، در این کشور در ابتدای سال جاری آمار 15.19 میلیون نفر نیروی کار از جمعیت بیش از 31 میلیون نفری آن ثبت شده است.وی گفت که دولت مالزی متعهد به افزایش پوشش خدمات بیمه های اجتماعی برای عموم مردم است. سازمان تامین اجتماعی ایران هفته گذشته در همایش منطقه ای اتحادیه بین المللی تامین اجتماعی &#39;ایسا&#39; در کوالالامپور مالزی به دلیل تجارب موفق در ارائه خدمات در بخش های مرتبط با توسعه دسترسی های عمومی در حوزه درمان و سلامت و خدمات رفاهی طی مراسمی از این اتحادیه بین المللی چهار لوح تقدیر و 15 دیپلم افتخار دریافت کرد.به گزارش ایرنا ، در همایش سه روزه منطقه ای اتحادیه بین المللی تامین اجتماعی&#39;ایسا&#39; در بخش آسیا و اقیانوسیه که از شب گذشته در کوالالامپورآغاز به کار کرد، 400 شرکت کننده از بیش از 42 کشور دراین منطقه  در موضوع اصلی &#39;آینده تامین اجتماعی و حمایت از آن برای حفظ آینده درکشورها&#39; با یکدیگر به تبادل نظر می پردازند.در این همایش منطقه ای نمایندگان هریک از کشورها در سخنرانی های به چالش های پیش روی سازمان ها و دستگاههای تامین اجتماعی در کشور خود پرداختند.ازجمله این چالش ها اقتصاد دیجیتالی و مشاغل نوین، توسعه درمان و توسعه پوشش بیمه ای است.شامگاه سه شنبه در مراسم افتتاحیه همایش منطقه ای اتحادیه بین المللی تامین اجتماعی &#39;ایسا&#39; در هتل رویال چولان کوالالامپور به تعدادی از کشورها از جمله ایران 4 لوح تقدیر و 15دیپلم افتخار تعلق گرفت که محسن سرخو عضو هیات مدیره سازمان تامین اجتماعی این جوایز را تحویل گرفت.چهار لوح دریافت شده ایران در زمینه تجارب موفق ایران در حوزه خدمات کارآمد بیمه ای الکترونیک، پذیرش الکترونیکی بیماران از طریق تلفن، اینترنت،نرم افزار موبایلی،ارائه خدمات سیار تامین اجتماعی ازطریق تلفن همراه و جایگزینی دفترچه های درمانی کاغذی با نسخ الکترونیکی به سازمان تامین اجتماعی جمهوری اسلامی ایران ارائه شده است.دیپلم های افتخار ارائه شده به سازمان تامین اجتماعی نیز در زمینه های مختلف از جمله ،برون سپاری خدمات بیمه ای، برقراری ارتباط و ایجاد تعامل با شرکای تامین اجتماعی،رفع همپوشانی بیمه ای،قانون حمایت خانواده، گسترش بیمه ای به زنان سرپرست خانوار ارائه شده است.همایش منطقه ای اتحادیه بین المللی تامین اجتماعی &#39;ایسا&#39; در روزهای دوم تا 4 اکتبر (12-10 مهر) درمالزی برگزار شد .اتحادیه بین المللی تامین اجتماعی(ISSA) سازمانی راهبردی بین المللی برای نمایندگی ها و سازمانهای تامین اجتماعی و دپارتمان های دولتی بشمار می رود. این نهاد در سال 1927 تحت نظارت سازمان بین المللی کار و بنا به درخواست تعدادی از کشور های اروپائی برای به اشتراک گذاشتن تجارب، اطلاعات و هماهنگی های ملی در حوزه طرح های بیمه های اجتماعی بنا نهاده شد. آساق**1599 **1663**            "}