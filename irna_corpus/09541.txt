{"onTitr":"","titr":" 177 پرونده جرم اقتصادی در آذربایجان غربی تشکیل شد","describe":" ارومیه- ایرنا- فرمانده انتظامی آذربایجان غربی گفت: در سه ماهه دوم امسال 177 پرونده جرم اقتصادی و احتکار در این استان تشکیل شده است.", "text":"سردار ناصر اصلانی روز چهارشنبه در گفت و گو با خبرنگاران افزود: در پی مشکلات موجود در بازار، افراد سودجو و فرصت طلب کالاهای اساسی مورد نیاز مردم را در انبارهای مختلف احتکار کرده بودند که انبارهای احتکار توسط ماموران انتظامی این استان شناسایی و در چندین عملیات مختلف کشف و پلمب شد.وی اضافه کرد: در این پرونده ها 183 نفر محتکر و متخلف اقتصادی دستگیر شده اند.وی بیان کرد: کارشناسان ارزش ریالی کالاهای احتکار شده را چهار هزار میلیارد ریال برآورد کرده اند.فرمانده انتظامی آذربایجان غربی افزود: در این انبارها کالاهای اساسی از جمله روغن، شکر، برنج، کولرگازی، لاستیک و مواد شوینده احتکار شده بود.به گزارش ایرنا به نقل از فرمانده انتظامی آذربایجان غربی مقابله با سرقت، مقابله با کالای قاچاق، مبارزه با مواد مخدر، مبارزه با ناهنجاری ها و بد اخلاقی های اجتماعی و کاهش تصادف ها از اولویت های پنج گانه نیروی انتظامی این استان در سال جاری است.6009/2093            "}