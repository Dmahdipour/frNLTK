{"onTitr":" به بهانه برگزاری نمایشگاه کتاب زنجان؛    ","titr":" بازار بی رونق ناشران در فصل خزان","describe":" زنجان - ایرنا - نهمین نمایشگاه کتاب استان زنجان درحالی روزهای پایانی خود را سپری می کند که از دیدگاه فعالان این عرصه نبود اطلاع رسانی کافی، سایه مشکلات اقتصادی بر سبد هزینه خانوارها، زمان نامناسب برگزاری را از جمله دلایل بازار بی رونق خود در فصل خزان عنوان می کنند.", "text":"به گزارش ایرنا، اهالی فرهنگ دوست شهر زنجان از چند روز گذشته شاهد برگزاری نهمین نمایشگاه کتاب ناشران کشور در محل نمایشگاههای بین المللی کاسیپن هستند، جایی که به نظر بسیاری از فعالان این عرصه و حتی شهروندان دسترسی راحت را به لحاظ ایاب و ذهاب با چالش هایی مواجه می کند.با نگاهی گذرا به معابر و خیابان های مختلف سطح شهر بیلبوردهای تبلیغاتی و اطلاع رسانی برگزاری چنین رویداد مهم فرهنگی بسیار کم وجود دارد، اما تا رسیدن به محل نمایشگاه شمار آن افزایش پیدا می کند و تا حدی نظر رهگذران و سرنشینان وسائل نقلیه را نیز به خود جلب می کند.پیش از این، مدیر فرهنگ و ارشاد اسلامی استان زنجان  اعلام کرده بود: 400 ناشر از سراسر کشور کتابهای خود را در قالب 300 غرفه در نهمین نمایشگاه کتاب این استان عرضه می کنند.فاطمه کرباسی گفته بود که برای مخاطبان این نمایشگاه حداقل تخفیف 30 درصدی در نظر گرفته شده و حتی بن های تخفیف در محل نمایشگاه و از طریق بانک شهر در اختیار متقاضیان قرار گرفته است.با توجه به آمارهای ارائه شده از سوی متولیان حدود هشت هزار و 500 عنوان کتاب اعم از عمومی، دانشگاهی، کودک و نوجوان از سوی ناشران کشور در این نماشگاه برای مخاطبان ارایه شده است. عقربه های ساعت رفته رفته لحاظات غروب آفتاب را نشان می دهد نمایشگاه کتاب در یازدهمین روز از فصل خزان سومین روز خود را می گذراند، شمار  علاقمندان و بازدید کنندگان کتاب درسالن های 2 و سه بسیار اندک است، هر چند با فرا رسیدن ساعات شب بر تعداد بازدید کنندگان افزوده می شود.در این میان غرفه داران چشم به راه خریداران کتاب و کتابخوانی هستند تا شاید در آمدی کسب کنند و از طرفی یار مهربانی همیشگی را به علاقمندان فروخته باشند، اما فضای حاکم چیزی دیگری است و در واقع  چندان شور و هیجانی مشاهده نمی شود.به سراغ یکی از ناشران باسابقه که در حال توضیح عنوان و قیمت کتاب به یکی از مشتریان است، می روم، سیمای او از فعالیت چندین ساله در حوزه نشر و کتاب حکایت دارد، او در ابتدا به قدمت 80 ساله انتشاراتی خود و به مشکلات این بخش اشاره می کند و می گوید: اشکالات ناشران به سیستم اعمال شده باز می گردد ، هر چند برای برطرف کردن مشکلات کنونی این بخش اقداماتی موثر انجام گرفته اما بیشتر به سال های گذشته ارتباط دارد.رضا مرادی مسئول غرفه انتشارات امیر کبیر اظهار می کند: متاسفانه حتی با وجود کارهای انجام گرفته ثمره و نتیجه لازم در این حوزه را به دنبال نداشته و توقع اینکه شمار کتابهای چاپ شده و خوانندگان همتراز با دیگر کشورها باشد، بیشتر خیالی واهی است.این ناشر با سابقه ادامه می دهد: سایه مشکلات اقتصادی بر خانوارها و تداوم این موضوع فاصله زیادی را بین خرید کتاب و افراد کتابخوان فراهم کرده و این موضوع به هیچ عنوان قابل کتمان نیست.وی می گوید: این در حالی است که انتشارات کوچک در مقایسه با انتشارات بزرگ معضلاتی دارند و در صورت رسیدن به پای انتشارات بزرگ باید با عشق و علاقه به کار خود ادامه داده، علاوه بر آن هزنیه های زیادی را صرف کنند و از همه مهمتر اینکه در نمایشگاههای متعدد خارج از کشور حضوری پررنگ داشته باشد.این ناشر، رعایت  کپی رایت و عدم ارائه ترجمه کتاب خود به مترجم های ناشناخته را از دیگر قاکتورهای بیان می کند که انتشارات کوچک باید به آن توجه داشته باشند.این فعال فرهنگی خاطر نشان می کند: با 19 ساله سال سابقه کاری ،در تمامی نمایشگاههای کتاب داخلی و بین المللی شرکت داشتم اما برگزاری دوره از نمایشگاه تا کنون در استان زنجان بسیار راکد بود که این موضوع نیز به تصمیم گیری های مدیران استانی باز می گردد.** تبلیغات نامناسب و تعدد غرفه ها از علل کاهش استقبال کنندگانهمچنان فضایی آرام به دوراز هیاهو در نمایشگاه کتاب زنجان حاکم است، غرفه دار دیگری نرسیده به انتهای سالن شماره 2 نظرم را جلب می کند،گشت و گذار در فضای مجازی او را به شدت غرق خود کرده، بطوری که آمد و شد رهگذران را متوجه نمی شود.پس از لحظاتی متوجه حضور من می شود و پس از معرفی ام به سوالاتم در ارتباط با برگزاری این دوره از نمایشگاه در زنجان پاسخ می دهد، او می گوید: 9 سال است که در حوزه نشر کتاب که بیشتر حوزه روانشناسی را شامل می شود، فعالیت می کنم اما مشکلات متعددی فرا روی فعالان این عرصه  وجود دارد.سعید فراست مسئول عرفه کتابهای روانشناسی افزایش نرخ ارز و قیمت کاغذ را از جمله مشکلات اصلی حوزه نشر در کشور عنوان می کند و ادامه می دهد: وضعیت کنونی اقتصاد در کشومان حتی در این استان نیز بخوبی نمود دارد که تاکنون شمار بازدید کنندگان نیز بسیار ناچیز بوده است.این ناشر اضافه می کند: این در حالی است در اغلب نمایشگاههای کتاب ناشران کشور حضور داشتم و می توان گفت برگزاری این دوره در شهر زنجان ضعیف ترین آن محسوب می شود.وی، متاسفانه تبلیغات نامناسب، تعدد غرفه های زیاد و مکان نامناسب را از جمله عدم استقبال بازدید کنندگان ذکر کرد.** فضای مجازی از دلایل مهم فاصله گرفتن مردم با کتاب ناشر دیگری بلافاصله در این ارتباط ادامه می دهد: افزایش قیمت کاغذ در خرید کتاب تاثیر لازم را داشته و از طرفی گرایش شدید اقشار مختلف مردم به طرف فضای مجازی که می توان گفت، بیشتر اوقات آنان را به خود اختصاص داده است و بروز این مساله موجب می شود که عموم مردم کمتر به کتابخوانی علاقمند شوند.مسئول غرفه انتشارات شقایق اضافه می کند: بیشترین کتب انتشاراتی مان در زمینه رمان است که 80 درصد مخاطبان را بانوان تشکیل می دهند ولی تعداد کتابهایی که عرضه می شود در مقایسه با سال های گذشته و بیشتر به دلیل افزایش هزینه ها و قیمت ها کاهش یافته است.این ناشر ادامه می دهد: بطور مستمر در نمایشگاه کتاب زنجان حضور داشتم که این دوره  نیز جزو ضعیف ترین آنها بوده در حالی که این امکان وجود دارد نمایشگاهی در سالی پر رونق سالی دیگر بی رونق باشد که متاسفانه چنین وضعیتی در شهر زنجان حاکم نبوده است.یک ناشر زنجانی نیز که 15 سال در حوزه نشر و چاپ کتابهای مذهبی فعالیت دارد، ادامه می دهد: قیمت این نوع کتابها در مقایسه با کتابهای دیگر افزایش دارد و از طرفی گرانی قیمت کاعذ تاثیر منفی در این حوزه گذاشته است. ** فروش کتابهای دانشگاهی نیز روند کاهشی دارددر سالن دیگری غرفه با فضایی بزرگ نظرم را جلب می کند ، تعداد از علاقمندان کتاب که بیشتر جوانان تشکیل می دهد به دنبال یافتن کتب درسی خود هستند، این ناشر نیز در ارتباط با وضعیت  کنونی حوزه کتاب اضافه می کند: این انتشارات پیش رو عنوان نخستین ناشر ایران را به یدک می کشد و به مدت 19 سال است که در این حوزه مشغول به فعالیت هستم.مسئول غرفه انتشارات دانشگاه تهران اضافه می کند: هم اکنون بزرگترین دغدغه ناشران کاهش سرانه مطالعه در کشور است که هر چند با وجود افزایش قیمت کاغذ، کتاب چاپ و در اختیار علاقمندان قرار می گیرد اما این موضوع بیانگر آن است که شمار کتابخوانان حتی در مقایسه با سال های گذشته بسیار کاهش سافته است.وی اظهار می کند: اتخاذ سیاست های مختلف می تواند از سوی وزارت فرهنگ و ارشاد اسلامی شمار کتابخوانان را افزایش داد و امر کتابخوانی نیز باید از خانواده ها شروع شود.این ناشر می افزاید: از طرفی تعدد دانشگاههای متعدد فروش کتاب های دانشگاهی را با معضل جدی مواجه کرده و بیشتر دانشجویان به سمت جزوه گرایش پیدا کرده اند.وی خاطر نشان می کند: روزهای آغازین بازگشایی مدارس، مسائل اقتصادی و زمان نامناسب برگزاری این نمایشگاه از جمله علل کاهش بازدیدکنندگان و علاقمندان کتاب و کتابخوانی است.به گزارش ایرنا سومین نمایشگاه مطبوعات و رسانه های استان همزمان با نهمین نمایشگاه سراسری کتاب زنجان از 9 تا 14 مهر در محل نمایشگاه بین المللی کاسپین این شهر در حال برگزاری است. 9646/8068            "}