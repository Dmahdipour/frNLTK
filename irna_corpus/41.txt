{"onTitr":"","titr":" سه تیم مشهدی به لیگ دسته یکم تنیس صعود کردند","describe":" مشهد- ایرنا- دبیر هیات تنیس خراسان رضوی گفت: با پایان مسابقات لیگ دسته دوم باشگاههای کشور سه تیم مشهدی مجوز صعود به لیگ دسته یک را دریافت کردند.", "text":"امیر ابراهیمی روز شنبه در گفت و گو با خبرنگار ایرنا افزود: در این مسابقات تیم سدید تهران قهرمان شد و تیمهای ابرا، حاجبی و سران همگی از مشهد رتبه های دوم تا چهارم را بدست آوردند. طبق مجوز سازمان لیگ چهار تیم نخست مجوز صعود به لیگ یکم را کسب کرده اند. وی ادامه داد: مسابقات لیگ دسته دوم تنیس باشگاهی کشور از 14 تا 20 مهر ماه در زمین تنیس باشگاه سران مشهد با حضور 21 تیم برگزار شد.او گفت: این مسابقات با همکاری فدراسیون تنیس، هیات تنیس خراسان رضوی برگزار شد و مهدی ملک زاده داور نشان سفید بین المللی از خراسان نیز سرداوری آن را بر عهده داشت.7507/1858            "}