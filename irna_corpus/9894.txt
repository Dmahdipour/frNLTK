{"onTitr":"","titr":" افت 10 درجه ای دمای هوا برای خراسان رضوی پیش بینی شد","describe":" مشهد- ایرنا- رئیس مرکز پیش بینی اداره کل هواشناسی خراسان رضوی گفت: افت  10 درجه ای دما همراه با بارشهای خوب باران برای هفته آتی در مناطق مختلف این استان پیش بینی شده است.", "text":"یحیی قاینی پور روز چهارشنبه در گفت و گو با خبرنگار ایرنا افزود: از روز جمعه 13 مهر جاری خراسان رضوی تحت تاثیر نفوذ سامانه بارشی قرار خواهد گرفت و بارشها اواخر همان روز در استان آغاز می شود. وی ادامه داد: با توجه به جریانات شمالی جوی در هفته آتی افت دمای هوا در خراسان رضوی محسوس است و بارشهای خوبی در استان رخ خواهد داد که احتمال آبگرفتگی مسیلها و معابر را در پی دارد. رئیس مرکز پیش بینی اداره کل هواشناسی خراسان رضوی همچنین بیشینه دمای امروز هوای مشهد را 27 درجه سلسیوس اعلام و بیان کرد: بیشینه دمای هوای این شهر طی روزهای پنجشنبه و جمعه نیز 29 درجه پیش بینی شده و از روز شنبه آتی شاهد روند کاهشی دما در استان خواهیم بود.وی گفت: از دیروز هم بارشهای پراکنده و رگباری باران برای نواحی شمالی و غربی خراسان رضوی پیش بینی شد که این شرایط ناپایداری تا پایان وقت امروز ادامه دارد. بیشترین میزان بارش طی 24 ساعت گذشته در ایستگاه قوچان به میزان حدود یک میلیمتر گزارش شده است.قاینی پور افزود: وزش باد تا پایان هفته جاری پدیده غالب در نوار شرقی و نیمه جنوبی خراسان رضوی است که در بخشهایی از این مناطق به صورت گرد و خاک رخ خواهد داد.ریوش در شهرستان کاشمر با کمینه دمای هشت درجه سلسیوس و سبزوار با بیشینه دمای 33 درجه به ترتیب سردترین و گرمترین شهرهای خراسان رضوی در طول 24 ساعت گذشته بودند. بیشترین شدت وزش باد نیز طی این مدت از تایباد و قوچان با سرعت 50 کیلومتر بر گزارش شد.3027/1858            "}