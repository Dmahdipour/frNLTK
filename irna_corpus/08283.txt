{"onTitr":" معاون وزیر کشور:    ","titr":" استان های معین برای اربعین حضوری پررنگ داشته باشند","describe":" اهواز – ایرنا – معاون امور عمران و توسعه شهری وزارت کشور گفت: از استان های معین برای حماسه اربعین حسینی درخواست می‌کنیم حضورشان در برگزاری این مناسبت مذهبی پررنگ‌تر باشد.", "text":"به گزارش ایرنا مهدی جمالی نژاد عصر پنج شنبه در بازدید از پایانه مرزی چذابه اظهار داشت: در حوزه شلمچه و چذابه استان های فارس، بوشهر، کرمان، منطقه چهار و 6 تهران، کهگیلویه و بویراحمد، چهارمحال و بختیاری و اصفهان به عنوان استان های معین تعیین شده اند که باید وزارت کشور آنها را مکلف به حضور پررنگ تری کند تا سال آینده زیرساخت های خوبی برای زائران اربعین ارایه داده شود.وی افزود: حماسه اربعین موضوع بسیار مهمی است و همه تلاش‌ها در جهتی است تا استان‌های معین نیز پای کار بیایند.معاون عمران و توسعه شهری وزارت کشور تصریح کرد: برای اجرای طرح جامع در شلمچه و چذابه حضور استان های معین بسیار کم رنگ بوده است. وی گفت: اقدامات بسیاری در پایانه مرزی چذابه انجام شده و ظرف یک تا 2 سال اخیر نیز انقلابی از جهت کارهای زیربنایی در این پایانه و در حوزه اربعین در استان شاهد بوده ایم.جمالی نژاد ادامه داد: در ستاد اربعین به رغم همه زحمات، کاستی هایی وجود داشته  که با توجه به مشکلات نقدینگی این کاستی ها موجودند برای همین لازم است با همراهی مدیران ملی و استانی  این مشکلات رفع شوند.وی بیان کرد: مسایل کوتاه مدتی مانند قیرپاشی، روشنایی در برخی نقاط، مساله تحویل زمین، آب شرب و غیره نیز هنوز وجود دارد که تلاش می‌کنیم در ستاد مرکزی در تهران این مشکلات را دنبال کنیم. معاون عمران و توسعه شهری وزارت کشور خاطرنشان کرد: یکی از مشکلات مطالبات  پیمانکاران سال های اخیر در اربعین بوده که باید برای آنها ردیف ملی پیش بینی شود.وی گفت: اقدامات باید با توجه به ملاحظات مرزبانی در منطقه انجام شوند و در اجرایی شدن طرح جامع نیز باید با هماهنگی های لازم مسایل را پیش ببریم.جمالی نژاد ستاد مرکزی اربعین را شامل سه بخش ستادهای استانی، ستاد عراق و 12 کمیته تخصصی عنوان کرد و گفت: یکی از کمیته های تخصصی، کمیته زیرساخت است که تمام ماموریت‌های آن‌ها بر عهده معاونت عمرانی وزارت کشور و ریاست سازمان شهرداری‌ها و دهیاری‌های کشوراست.وی با اشاره به وظایف کمیته زیرساخت گفت: زیرساخت حمل و نقل، تأمین زمین و زیرساخت های مرزی، خدمات اضطراری مثل امداد و نجات، آتش نشانی و هلال احمر، زیرساخت های خدماتی، ارتباطی، بانکی و غیره وظایف این کمیته به شمار می رود.معاون عمران و توسعه شهری وزارت کشور با بیان این که قلمرو و حوزه کمیته زیرساخت در خوزستان پایانه های مرزی چذابه و شلمچه، در ایلام پایانه مرزی مهران و در کرمانشاه پایانه مرزی خسروی  است گفت: طی این مدت اقداماتی از جمله تأمین قیر برای راه های مواصلاتی به میزان 30 هزار تن است تهیه شد البته باید قیمت به نحوی باشد که قابل انجام باشد  و 10 هزار لاستیک برای اتوبوس های همگانی تامین شده است.وی بیان کرد: کارهای مقدماتی پرداخت یارانه و بلیط حمل و نقل همگانی و پرداخت اعتبارات ردیف های ملی بودجه 97 را نیز در دستور کار داریم.جمالی نژاد یادآور شد: امیدوارم اربعین امسال فضای خوب و معنوی برای هموطنان ایجاد و حماسه اربعین را شاهد باشیم.حرکت تدریجی کاروان های اربعین حسینی از اول ماه صفر شروع می شود و تا یک روز مانده به روز اربعین ادامه می یابد.جمالی نژاد پیش از بازدید از مرز چذابه از زیرساخت ها مرزشلمچه به همراه معاون عمرانی استاندار خوزستان و جمعی از مسئولان استانی بازدید کرد.مرزهای شلمچه و چذابه در استان خوزستان و مرز مهران در استان ایلام از مبادی تردد زائران اربعین حسینی به عراق هستند. در اربعین پارسال 380هزار زائر از چذابه در110کیلومتری شمال غرب اهواز و 650هزار زائر از گذرگاه مرزی شلمچه در 16کیلومتری غرب خرمشهر راهی کربلای معلی شدند. هشتم آبان 1397 اربعین شهادت سرور و سالار شهیدان حضرت امام حسین(ع) است.7164/6002/6064            "}