{"onTitr":" به مناسبت جشن مهر عاطفه ها؛    ","titr":" پاکت های جمع آوری کمک نقدی بین دانش آموزان تهران توزیع شد","describe":" تهران -ایرنا- معاون توسعه و مشارکت های مردمی کمیته امداد امام خمینی(ره) استان تهران گفت: یک میلیون و 300 هزار پاکت جمع آوری کمک های نقدی مهر عاطفه ها میان دانش آموزان پایتخت توزیع شد.", "text":"محمد هادی سیف روز چهارشنبه در جشن مهر عاطفه ( 11 مهرماه) که در دبیرستان دخترانه شایسته منطقه 11 تهران برگزار شد به خبرنگار ایرنا اظهار داشت: مرحله نخست این طرح که 14شهریورماه در سطح  206پایگاه خیریه پایتخت انجام و یک میلیارد و 800میلیون تومان کمک نقدی جمع آوری شد.وی ادامه داد: به مناسبت جشن مهر عاطفه ها، به همراه پاکت ها ، یک میلیون 300هزار بروشور آموزشی میان اولیای دانش آموزان پایتخت توزیع و اطلاعات لازم برای نحوه کمک های نقدی به آنها اعلام شد.معاون توسعه و مشارکت مردمی کمیته امداد استان تهران تصریح کرد:  مردم خیر می توانند از طریق تلفن گویای 7355 و درج کد 16 و همچنین کد دستوری *8877*021#کمک های نقدی خود را پرداخت کنند.سیف با بیان اینکه 17هزار دانشجو و دانش آموز نیازمند تحت حمایت کمیته امداد استان تهران هستند گفت: این افراد در زمان تحصیل از خدمات تحصیلی کمیته امداد بهره مند می شوند.به گفته وی کمک های نقدی جشن مهر عاطفه ها تا پایان سال تحصیلی ادامه خواهد داشت که خیران می توانند کمک های خود را به دانش آموزان نیازمند ارائه دهند.جشن مهر عاطفه ( 11 مهرماه) در دبیرستان دخترانه شایسته منطقه 11 تهران با حضور عباسعلی باقری مدیرکل آموزش و پرورش شهر تهران، ابوالقاسم رستگار مدیرکل مشارکت های مردمی کمیته امداد کشور، اردشیر دهقانی معاون سازمان دانش آموزی، عباس باستانی رئیس سازمان دانش آموزی شهر تهران و جمعی از مسئولان کمیته امداد استان تهران برگزار شد. جشن مهر عاطفه امروز به صورت کشوری و در سطح 4هزار و 100 واحد آموزشی شهر تهران برگزار که در حال حاضر بیش از یک میلیون و 100 هزار دانش آموز دختر و پسر در سطح پایتخت به تحصیل می پردازند.تهرام/7247/ 1539            "}