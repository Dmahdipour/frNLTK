{"onTitr":"","titr":" هفت میلیارد ریال کالای قاچاق در هشترود کشف شد","describe":" مراغه- ایرنا- فرماندار هشترود با اشاره به برخورد مستمر با اخلالگران اقتصادی جامعه گفت: امسال در حدود هفت میلیارد ریال انواع سوخت، سیگار، مشروبات الکی و پوشاک قاچاق در این شهرستان توسط پلیس کشف و توقیف شد.", "text":"به گزارش ایرنا، امین امینیان روز چهارشنبه در جلسه مبارزه با قاچاق کالا از نبود شعبه قاچاق کالا در هشترود انتقاد کرد و افزود: به دلیل نبود این مرکز، مشکلات بزرگی در انتقال و تحویل کالاهای قاچاق کشف شده در این شهرستان به وجود آمده است.وی ادامه داد: با توجه به افزایش قیمت دلار، وسوسه ها برای قاچاق سوخت به خارج از کشور بیشتر شده و بر این اساس وظیفه دستگاه های انتظامی و نظارتی در این زمینه بیش از پیش سنگین شده است.وی اضافه کرد: در سالی که به نام حمایت از کالای ایرانی و تولید ملی از طرف رهبر انقلاب نامگذاری شده لازم است با اهتمام بیشتر، بر کالاهایی که بدون تشریفات گمرکی و یا بدون فاکتور و شناسنامه وارد می شود، نظارت بیشتری انجام شود.وی گفت: ادارات تعزیرات حکومتی، صنعت، معدن و تجارت و سایر نهادهای نظارتی باید با متخلفان در هر سطح برخورد متناسب انجام دهند.وی با تاکید بر لزوم نظارت بر حمل و نقل جاده ای در این شهرستان افزود: به دلیل واقع شدن این شهرستان در مسیر ترانزیت جاده ای از طریق آزادراه تبریز-تهران و جاده مراغه-هشترود، نیاز به تقویت نظارت و برقراری ایست و بازررسی های جاده ای برای جلوگیری از قاچاق کالا احساس می شود.وی ادامه داد: نیروی انتظامی و شرکت پخش فرآورده های نفتی باید در مدیریت سوخت، نظارت بیشتری داشته و دقت سامانه های خود را برای جلوگیری از قاچاق سوخت افزایش دهند.وی همچنین ایجاد روشنایی در پارکینگ های خودرویی در آزاد راه پیامبر اعظم (ص) در این شهرستان را خواستار شد.شهرستان هشترود با 57 هزار نفر جمعیت در 120 کیلومتری جنوب شرق تبریز مرکز آذربایجان شرقی واقع است./3071/7486            "}