{"onTitr":"","titr":" جایزه فناوری صنعت‌ ساز شیخ زین‌الدین در اصفهان اعطا می‌شود","describe":" اصفهان - ایرنا - جایزه فناوری صنعت‌ ساز ' محمود شیخ زین‌الدین' در چهاردهمین جشنواره ملی فن ‌آفرینی شیخ بهایی که ماه دی سال  جاری در اصفهان برگزار و اعطا می‌شود.", "text":"به گزارش ایرنا، محمود شیخ زین‌الدین، معاون فقید نوآوری و تجاری‌سازی فناوری معاونت علمی و فناوری ریاست جمهوری و رییس اسبق شهرک علمی و تحقیقاتی اصفهان و جشنواره فن آفرینی شیخ بهایی، خرداد امسال به دلیل عارضه قلبی درگذشت.شهرک علمی و تحقیقاتی اصفهان روز چهارشنبه اعلام کرد : به منظور گرامیداشت یاد و خاطره محمود شیخ زین الدین و خدمات وی، جایزه فناوری صنعت‌ ساز به نام وی و همزمان با چهاردهمین دوره جشنواره ملی شیخ بهایی، اعطا می‌شود.این جایزه به برترین صاحبان طرح‌ های فناورانه‌ای که طرح آن‌ها به مرحله تولید انبوه رسیده و بر اساس آن، خط تولید و یا کارخانه در مناطق صنعتی ایجاد شده است، اعطا خواهد شد.این جایزه توسط معاونت علمی و فناوری ریاست جمهوری و شهرک علمی و تحقیقاتی اصفهان بنیان‌گذاری شد و جزییات آن توسط دبیرخانه جشنواره ملی فن ‌آفرینی شیخ بهایی اعلام خواهد شد.چهاردهمین جشنواره ملی فن‌ آفرینی شیخ‌بهایی با هدف ترویج و توسعه فن‌آفرینی، خلاقیت و نوآوری، معرفی فن‌ آفرینان به عنوان موتور حرکت و توسعه اقتصاد دانش‌بنیان و ایجاد فضای تعامل در میان فعالان عرصه‌های مختلف فن‌آفرینی دی امسال در اصفهان برگزار می‌شود.3011/6026/            "}