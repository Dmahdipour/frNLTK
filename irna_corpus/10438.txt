{"onTitr":"","titr":" 10 واحد قصابی و فروشگاه مرغ و ماهی در رفسنجان پلمپ شد","describe":" کرمان- ایرنا- رئیس دامپزشکی رفسنجان گفت: از ابتدای امسال تاکنون 10 واحد قصابی و فروشگاه مرغ و ماهی به علت رعایت نکردن موارد بهداشتی در این شهرستان پلمپ شده است .", "text":"به گزارش ایرنا ، محمود مقامی شامگاه سه شنبه در جمع خبرنگاران افزود: طی مدت یاد شده از این تعداد واحدهای پلمپ شده میزان 2 تن مواد خام دامی شامل گوشت قرمز و سفید تاریخ انقضاء کشف و معدوم سازی شد.وی شهرستان رفسنجان را قطب تولید مواد پروتیئینی در استان کرمان برشمرد و اضافه کرد : طی یک دهه گذشته در رفسنجان واحدهای پرورش مرغ گوشتی 30 هزار تا 40 هزار قطعه‌ ای راه‌ اندازی شده و تا 100 هزار قطعه‌ هم  افزایش داشته است .مقامی بیان کرد: در این شهرستان دامداری صنعتی و نیمه‌ صنعتی جایگاه خوبی دارد و بیش از 100 واحد گاوداری صنعتی و نیمه ‌صنعتی 12 هزار راس گاو نگهداری می ‌کنند و 300 هزار راس دام سبک و بیش از 100 واحد مرغداری مرغ گوشتی و 8 واحد مرغ تخم گذار در این منطقه داریم.مقامی با اشاره به وجود  20 مرکز درمانی مایه ‌کوبی و داروخانه به صورت خصوصی در این شهرستان بمنظور تضمین سلامت فراورده‌های خام دامی از مزرعه تا سفره ، افزود: ساماندهی کارنجات خوراک دام به صورت جدی پیگیری می‌شود که نظارت بر مواد اولیه انجام و داشتن پروانه دامپزشکی از ملزومات در این کارخانه است.وی یکی از معضلات شهرستان را نداشتن کارخانه تبدیل شیر به مواد لبنی عنوان کرد و گفت: تنها کارخانه شیر رفسنجان ظرفیت محدودی دارد که فعال است و مشکلاتی که گاها مطرح می‌شود،  سرمایه‌گذار استقبال نمی‌کند.رفسنجان با جمعیت بالای 311 هزار نفر در 110 کیلومتری کرمان قرار دارد.7433            "}