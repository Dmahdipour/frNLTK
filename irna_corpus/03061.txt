{"onTitr":"","titr":" رویترز:افزایش تولید عربستان درکاهش قیمت نفت تاثیر نمی گذارد","describe":" تهران - ایرنا - خبرگزاری رویترز با اشاره به اینکه قیمت نفت به دلیل کاهش صادرات نفت خام ایران وطوفان درخلیج مکزیک افزایش یافت، نوشت:  تحلیلگران معتقدند که عربستان در تعادل بخشیدن به کمبود موجود در بازار نفت موفق نخواهد بود و روند صعودی قیمت نفت ادامه می یابد.", "text":"به گزارش روز سه شنبه ایرنا از این خبرگزاری، افزایش قیمت نفت امروز نیز ادامه یافت و شاخص نفت خام برنت با 55 سنت رشد به 84.46 دلار رسید.داده ها حکایت از آن دارد که صادرات نفت خام ایران در هفته اول ماه اکتبر(مهر) کاهش داشته است؛ زیرا برخی خریداران به دنبال جایگزین هایی پیش از شروع تحریم های آمریکا در روز 4 نوامبر(13 آبان) هستند.عربستان، بزرگترین تولید کننده نفت درمیان کشورهای صادر کننده اوپک هفته پیش اعلام کرد که تولید نفت خام خود را درماه آینده به 10.7میلیون بشکه در روز می رساند. ولی شواهد نشان می دهد که این تصمیم عربستان در جلوگیری از افزایش قیمت صعودی نفت تاثیر نخواهد داشت. تحلیلگران معتقدند که عربستان در تعادل بخشیدن به کمبود موجود در بازار نفت ناکام خواهد بود. بیژن زنگنه وزیر نفت ایران نیز روز دوشنبه در ادعای عربستان برای جبران کسری صادرات نفت خام ایران تردید ایجاد کرد و گفت: عربستان شرایط و ظرفیت جبران فقدان عرضه نفت ایران را نخواهد داشت.صندوق بین المللی پول روز سه شنبه پیش بینی های خود در خصوص رشد اقتصاد جهانی برای سال 2018 و 2019 را تغییر داد و اعلام کرد که تنش های تجاری و افزایش تعرفه واردات، کاهش نرخ تجارت جهانی را در پی خواهد داشت. کشورهای تولید کننده عضو اوپک سال گذشته موافقت کردند که برای ثابت ماندن قیمت ها، سقف تولید نفت را ثابت نگه دارند. اما عربستان با فشار دونالد ترامپ تولید خود را افزایش داده است، با اینحال روند صعودی قیمت نفت همچنان ادامه خواهد یافت.اروپام**9460**1590            "}