{"onTitr":"","titr":" فرماندار هشترود خواستار ایجاد قرنطینه سیار در این شهرستان شد","describe":" مراغه - ایرنا - فرماندار هشترود خواستار ایجاد قرنطینه سیار در این شهرستان شد و گفت: ایجاد این قرنطینه در کنترل بیماری آنفلوانزای فوق حاد پروندگان و دیگر بیماری های دام و طیور ضروری است.", "text":"به گزارش ایرنا، امین امینیان روز پنجشنبه در کمیته پیشگیری از بیماری آنفلوانزای فوق حاد پرندگان افزود: در کنار تلاش برای کنترل بیماری های مشترک بین انسان و دام و طیور، باید اقدامات جبرانی نیز صورت گیرد و تمام مرغداران، مرغداری های خود را بیمه کنند.وی گفت: هم اکنون پنج واحد مرغداری گوشتی در این شهرستان که فاقد مجوز فعالیت و پروانه بودند با دستور دادستانی، فعالیتشان متوقف شده و باید نسبت به اخد مجوزهای لازم اقدام کنند.امینیان گفت: همچنین هر گونه فروش پرندگان در بازار هفتگی هشترود ممنوع بوده و با توجه به آغازمهاجرت پرندگان به تالاب ها و این شهرستان با شکارچیان غیر مجاز و متخلف نیز برخورد خواهد شد.وی همچنین از ویزیت هفت هزار روستایی در 6 ماهه اول امسال در راستای مقابله با شیوع بیماری آنفلوانزا خبرداد و افزود: سال گذشته بیش از13 هزار نفر در این راستا ویزیت شده بودند.شهرستان هشترود با 57 هزار نفر جمعیت در 120 کیلومتری جنوب شرق تبریز مرکز آذربایجان شرقی واقع است. 3077/7486            "}