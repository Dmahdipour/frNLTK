{"onTitr":" رئیس بهزیستی:    ","titr":" 300 کودک مهریزی از یک وعده غذای گرم بهره مند شدند","describe":" یزد - ایرنا - رئیس اداره بهزیستی مهریز گفت: 300 کودک مهدهای مناطق محروم زیر پوشش این شهرستان در اجرای طرح توزیع یک وعده غذای گرم بهره مند شدند.", "text":"علیرضا علیزاده روز پنجشنبه در گفت و گو با خبرنگار ایرنا با اشاره به اینکه هدف، پیشگیری از سوء تغذیه کودکان، توزیع غذای سالم و فرهنگ سازی آداب صحیح غذا خوردن است، افزود: 13 مهد و روستا مهد در دهستان های بهادران، ارنان، تنگچنار، میانکوه و خورمیزات زیرپوشش این طرح قرار گرفتند.این مسئول اظهار داشت: توزیع غذای گرم با همکاری اداره آموزش و پرورش و شبکه بهداشت و درمان به صورت منظم در قالب برنامه در مهدهای کودک انجام می شود.به گفته علیزاده، ارزیابی اجرای طرح هر 6 ماه یکبار انجام می‌ گیرد و نتایج  آن بعد از تجزیه و تحلیل به اطلاع خانواده ها و عموم شهروندان می‌رسد.مرکز شهرستان 50 هزار  نفری مهریز در 30 کیلومتری جنوب شهر یزد قرار دارد.7536/ 2047/            "}