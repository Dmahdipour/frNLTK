{"onTitr":"","titr":" ام دی اف های احتکار شده در قزوین توزیع می شوند","describe":" قزوین - ایرنا - سرپرست دادسرای عمومی و انقلاب قزوین گفت: حجم زیادی از ام دی اف های کشف‌ شده در هفته جاری با قیمت کارشناسی، مانند دیگر کالاهای احتکاری به واحدهای درودگری تحویل داده خواهد شد.", "text":"به گزارش روز شنبه ایرنا و به نقل از روابط عمومی دادگستری کل قزوین، حجت‌الاسلام محسن کرمی افزود: در پی التهابات اقتصادی و احتکار برخی کالاها توسط افراد سودجو تعداد بسیار زیادی از انبار محتکران با اعلام شهروندان کشف و ضبط شده است.وی در ادامه با اشاره به کمیاب شدن پکیج در بازار، اضافه کرد: مدتی قبل یک هزار دستگاه پکیج با اطلاع‌ رسانی مردم و حضور عوامل انتظامی و امنیتی کشف و با نظارت کامل و صدور حکم قضایی، با نرخ مصوب سازمان حمایت از مصرف‌کنندگان در بازار توزیع و به دست مصرف‌کنندگان رسید.حجت الاسلام کرمی ادامه داد: هفته گذشته نیز حجم وسیعی از پروفیل‌ های درب و پنجره ‌های دوجداره که مورد شناسایی و توقیف شدند، به قیمت کارشناسی در بازار عرضه و بین 120 کارگاه تولیدی درب و پنجره دارای جواز کسب توزیع شد.به گفته وی، حجم پروفیل ‌های توقیف شده مصرف یک ماه کل استان بود که تنها در یک انبار احتکار شده بود.سرپرست دادسرای عمومی و انقلاب قزوین تاکید کرد: این حجم احتکاری به ارزش 11 میلیارد ریال در زمان توقیف بود که قیمت آن در حال حاضر بسیار بیش از این میزان است.این مسئول قضایی با اشاره به کشف حجم زیادی تلویزیون و پنل ‌های تلویزیونی و خودروهای سنگین و نیمه سنگین توقیف شده، خاطرنشان کرد: تمامی کالاهای کشف شده به برکت همراهی مردم صورت گرفته است.حجت الاسلام کرمی با اشاره به کشف یک انبار پوشاک و لوازم بهداشتی و دارویی احتکار شده، گفت: همچنین یکی از شرکت‌ ها اقدام به دپوی ماشین ‌های سنگین و نیمه سنگین در حدود یک هزار دستگاه کرده بود که محصول تولیدی 250 روز شرکت تولید کننده به شمار می‌رفت.این مسئول با تاکید بر اینکه احتکار خانگی شایسته مردم فهیم ما نیست، گفت: شهروندان نباید جو روانی را به ‌سویی ببرند که خودشان به خود آسیب بزنند، چرا که احتکار خانگی موجب رکود در بازار شده و هر قدر هم شرکت ‌ها تولید کنند باز با مشکل روبرو خواهیم بود. حجت الاسلام کرمی در پایان با اشاره به اینکه همکاری مردم می‌تواند در این زمینه نقش خوبی در ارائه اطلاعات محتکران داشته باشد، افزود: شهروندان همه موارد احتکاری را می توانند با سامانه 110 و 124 در میان بگذارند.7388/8054            "}