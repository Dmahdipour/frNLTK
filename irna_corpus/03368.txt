{"onTitr":"","titr":" عملیات برداشت آلوئه ورا از مزارع شوش آغاز شد","describe":" دزفول - ایرنا - مدیر جهاد کشاورزی شهرستان شوش گفت: عملیات برداشت آلوئه ورا از 6 هکتار از زمین های کشاورزی شهرستان شوش آغاز شد.", "text":"علیرضا ملک زاده روز سه شنبه در گفت و گو با خبرنگار ایرنا میانگین برداشت آلوئه ورا از مزارع شوش را 720 تن در سال عنوان کرد و گفت: کشت این محصول در شوش به بیش از 20 هکتار خواهد رسید و پیش بینی می شود با این افزایش کشت میزان برداشت آن به 2 هزار و 400 تن در سال برسد.وی با بیان اینکه برداشت برگ آلوئه ورا سه بار در سال انجام می شود، افزود: ارزش اقتصادی هر دوره 400 میلیون ریال و هر سال یک میلیارد و 200 میلیون ریال است که برای مصارف دارویی، آرایشی و بهداشتی، غذایی، انواع نوشیدنی ها و دم نوشها قابل استفاده است.مدیر جهاد کشاورزی شوش اظهار داشت: عمر مفید اقتصادی هر بوته آلوئه ورا پنج سال و شیوه تکثیر آن از طریق پا جوش است.گیاه دارویی آلوئه ورا (آلوورا) یا صبر به علت داشتن خواص ضد میکروبی در درمان بسیاری از زخم ها، سوختگی ها، اگزما، تاول، گزیدگی زنبور و نیش حشرات، بریدگی، کوفتگی، آفتاب سوختگی و آکنه موثر است.7280/3022            "}