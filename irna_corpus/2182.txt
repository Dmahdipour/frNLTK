{"onTitr":" بازیهای پاراآسیایی 2018؛    ","titr":" ورزشکاران ایران 2 طلای دیگر کسب کردند","describe":" جاکارتا - ایرنا - ورزشکاران ایران در رشته های جودو و تیراندازی با کمان به 2 مدال طلای بازیهای پاراآسیایی 2018 اندونزی دست یافتند.", "text":"به گزارش خبرنگار اعزامی ایرنا؛ امروز (چهارشنبه) در ادامه بازیهای پاراآسیایی جاکارتا «احسان موسی نژاد» جودوکار نابینای وزن منهای 100 کیلوگرم کشورمان در دیدار نهایی برابر حریف عنوان داری از کره جنوبی به پیروزی رسید و مدال طلا را از آن خود کرد.وی پیش از رسیدن به فینال حریفانی از مغولستان و ازبکستان را از پیش روی برداشته بود.«محمدرضا زندی» کماندار کشورمان نیز در فینال رقابت های تیراندازی با کمان کلاس W1 با شکست نماینده چین به عنوان قهرمانی رسید.زندی در فینال برابر «لی جی» از چین قرار گرفت و با نتیجه 130 بر 127 به پیروزی رسید و عنوان قهرمانی و مدال طلا را به دست آورد.در دیدار رده بندی نیز «مجید کاکوش» دیگر نماینده ایران، کماندار کره جنوبی را در تیر طلایی با نتیجه 141 بر 140 شکست داد و سوم شد.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ایران با 209 ورزشکار و در 13 رشته ورزشی راهی این مسابقات شده است.ورزشی**3783**2024            "}