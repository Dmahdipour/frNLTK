{"onTitr":"","titr":" راه روستای خلیله سرای آستارا بازگشایی شد","describe":" آستارا - ایرنا - رئیس اداره راهداری و حمل و نقل جاده ای آستارا گفت: راه روستای خلیله سرای بخش لوندویل این شهرستان که به علت باران و طغیان رودخانه مسدود شده بود، با تلاش راهداران، مسئولان و نیروهای محلی بازگشایی شد.", "text":"انور بی نیاز روز شنبه در مصاحبه با خبرنگار ایرنا افزود: راهداران با خاکریزی و هدایت آب های سطحی از بروز خسارت به خانه های مسکونی جلوگیری کردند و با کاهش بارندگی، آب حاشیه رودخانه فروکش کرد.وی بیان کرد: نیروهای راهداری با 2دستگاه لودر، یک دستگاه گریدر و یک دستگاه کامیون برای خدمات رسانی، در محورهای مواصلاتی آستارا مستقر هستند.رئیس شورای اسلامی روستای خلیله سرا نیز گفت: با وجود طغیان رودخانه و جریان سیل در حیاط 10 خانه مسکونی در این روستا، به منازل مردم خسارتی وارد نشده است.علی حیدر جوینده افزود: با ساخت پل به ارتفاع حدود 2 متر بر روی رودخانه، امکان جلوگیری از طغیان آن وجود دارد.ایستگاه هواشناسی آستارا میزان بارندگی 24 ساعت گذشته در این شهرستان را حدود 87.9 میلیمتر اعلام و برای فردا هوایی ابری، مه آلود و در بعضی ساعات بارندگی پیش بینی کرد.آستارا با 91 هزار نفر جمعیت، 62 روستا در 2 بخش، 25 کیلومتر راه اصلی، 148 کیلومتر راه روستایی و 15 کیلومتر بزرگراه در غرب مرکز استان گیلان واقع شده است.7105 / 7124 /6030            "}