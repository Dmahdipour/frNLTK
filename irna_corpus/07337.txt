{"onTitr":"","titr":" پنج هزار تن شلتوک از شالیزارهای پارس آباد برداشت شد","describe":" اردبیل - ایرنا - فرماندار پارس آباد مغان از برداشت پنج هزار تن شلتوک برنج از هزار و 200 هکتار مزارع و شالیزارهای شامات این شهرستان خبر داد.", "text":"به گزارش ایرنا ، علی علایی روز شنبه در بازدید از مزارع پارس آباد گفت: بیش از 2 هزار و 500 تن محصول مرغوب و درجه یک برنج که عطر و طعم و پخت آن شهرت یافته در 6 کارخانه برنج کوبی در حال فرآوری برای ورود به بازار است.او با بیان اینکه اراضی شامات دشت مغان در انتهای مسیر رودخانه ارس واقع شده و بهره برداری حداکثری از این منابع آب ارزشمند که که پس از این اراضی وارد کشور همسایه می شود مورد تاکید است، اظهار داشت: پیش بینی می شود سطح زیر کشت برنج در اراضی شامات از هزار و 200 هکتار به بیش از هزار و 500 هکتار افزایش یابد و موجب ایجاد ارزش افزوده تولیدات و افزایش سطح اشتغال و تولید ملی کشور شود.پارس آباد مغان در شمال اردبیل و در نوار مرزی جمهوری آذربایجان قرار دارد.6018/ 1257            "}