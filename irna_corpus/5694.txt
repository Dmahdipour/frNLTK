{"onTitr":"","titr":" کاروان تجهیزات آموزشی به مدارس عشایری خراسان رضوی اعزام شد","describe":" مشهد- ایرنا- معاون آموزش ابتدایی اداره کل آموزش و پرورش خراسان رضوی گفت: کاروان تجهیزات آموزشی و کمک آموزشی به ارزش 20 میلیارد ریال روز یکشنبه طی مراسمی به مدارس عشایری این استان اعزام شد.", "text":"ابوالحسن حقیقی در حاشیه این مراسم افزود: این تجهیزات شامل 22 دستگاه خودرو برای 22 منطقه عشایری و اقلامی مانند کتاب، لوازم التحریر، رایانه، میز، صندلی و دیگر اقلام مورد نیاز می باشد.وی اظهار داشت: پوشش تحصیلی مقطع ابتدایی برای دانش آموزان عشایر این استان 100 درصد است و خراسان رضوی از این نظر رتبه برتر کشور را دارد.وی گفت: پوشش تحصیلی در مقاطع اول و دوم متوسطه به دلیل ازدواج دانش آموزان عشایر و ترک تحصیل آنها که اغلب شامل دختران عشایر است، کمتر می باشد.حقیقی افزود: آموزش و پرورش استان آمادگی دارد حتی برای یک دانش آموز علاقه مند به تحصیل نیز کلاس و معلم تامین کند.هم اکنون  6 هزار و 760 دانش آمور عشایر در 22 منطقه استان و در 220 کلاس درس تحصیل می کنند که 50 کلاس از این تعداد کانکس چرخ دار است. 7496 / 6053            "}