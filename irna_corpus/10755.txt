{"onTitr":"","titr":" مهابادی ها 78 هزار تن گندم برداشت کردند","describe":" مهاباد- ایرنا- رییس اداره تولیدات گیاهی جهاد کشاورزی مهاباد گفت: برداشت گندم طی سال زراعی گذشته در مزارع این شهرستان به  78 هزار تن و حدود 2 برابر سال قبل رسید.", "text":"جعفر علیزاده روز سه شنبه در گفت و گو با خبرنگار ایرنا افزود: در سال زراعی گذشته در مجموع 45 هزار هکتار از مزارع این شهرستان به کشت گندم اختصاص پیدا کرد که 40 هزار و 650 هکتار آن به صورت دیم و چهار هزار و 365 هکتار دیگر به صورت آبی بود.وی اضافه کرد: متوسط عملکرد برداشت گندم در مزارع دیم 1.7 و در مزارع آبی 4.2 تن در هکتار بود که همین امر باعث افزایش میزان تولید در مقایسه با سال زراعی قبل شد.وی گفت: گندمکاران مهاباد برای اراضی آبی از ارقام میهن و پیشگام و برای مزارع دیم ارقام سرداری، باران، اوحدی، هما و آذر 2 که در مقایسه با سایر ارقام عملکرد خوب و سازگاری بیشتری با شرایط آب و هوایی منطقه دارد، کشت کرده بودند.وی با بیان اینکه سال زراعی گذشته به علت افزایش بارندگی، گندم از نظر کیفیت به مراتب بهتر از سال های گذشته بود، افزود: قیمت خرید تضمینی هر کیلوگرم گندم با چهار درصد افت مفید و 2 درصد افت غیرمفید حداکثر تا 2 درصد سن زدگی و رطوبت 12 درصد، 13 هزار ریال تعیین شد که رقم مناسبی به نظر می رسبد.وی اضافه کرد: تاکنون بیش از 60 هزار تُن گندم مازار بر نیاز کشاورزان این شهرستان در مراکز خرید، به قیمت تضمینی خریداری شده است که این مقدار در سال قبل تنها 23 هزار تن بود.رییس اداره تولیدات گیاهی جهاد کشاورزی مهاباد با اشاره به کشت پاییزه گندم نیز گفت: با توجه به شرایط اقلیمی و جغرافیایی زمان مناسب کشت پاییزه گندم از 15 مهر تا 15 آبان تعیین شده است.وی از کشاورزان این شهرستان خواست در این بازه زمانی با استفاده از ارقام سازگار با شرایط آب و هوای منطقه، بذر بوجاری و ضدعفونی شده کشت پاییزه خود را انجام دهند.به گزارش ایرنا، مهاباد در جنوب آذربایجان غربی و 116 کیلومتری مرکز استان واقع شده و دارای بیش از 80 هزار هکتار اراضی مستعد کشاورزی و باغی است.در سال زراعی گذشته 62 هزار هکتار از مزارع مهاباد به کشت محصولات مختلف اختصاص یافته بود که 52 هکتار آن به صورت دیم و مابقی به صورت آبی کشت شده بود.3020/6185/2093            "}