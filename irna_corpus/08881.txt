{"onTitr":"","titr":" وزارت ارشاد از برنامه های هنری با مضامین قرآنی حمایت می کند","describe":" مراغه - ایرنا - رییس کارگروه نظارت و ارزشیابی معاونت قرآن و عترت وزارت فرهنگ و ارشاد اسلامی افزود: این وزارت از برنامه های هنری با مضامین قرآنی حمایت می کند.", "text":"به گزارش ایرنا، سیدجلال رضوی ‌زادگان روز پنجشنبه در بازدید از مؤسسات قرآنی شهرستان عجب شیر و بررسی مشکلات آنها، افزود: ترویج فرهنگ قرآنی و عمل به اصول تبیین شده در آن، تنها راه حل مشکلات فرهنگی، اجتماعی، سیاسی و اقتصادی است.وی فعالیت موسسات قرآنی را در آذربایجان شرقی مطلوب خواند و تصریح کرد: باوجود فعالیت و هجمه ‌های مختلف دشمن، باید به دنبال راهکاری برای دفع این خطرات باشیم که پناه بردن به قرآن و بهره ‌گیری از دستورات ائمه اطهار(ع) می‌تواند ما را به سر منزل سعادت برساند.وی ترویج سبک زندگی قرآنی در جامعه را از وظایف موسسات قرآنی و دارالقرآن ها برشمرد و گفت: مردم نیز باید بیش از این برای توسعه فرهنگ قرآنی در خانواده و اجتماع تلاش کنند.رضوی زادگان بابیان اینکه انسان همواره به دنبال راهی برای کامیابی است، اضافه کرد: امروز نقش قرآن در زندگی برای حیات بشر بسیار ضروری است بنابراین کارکرد موسسات قرآنی می ‌تواند در آگاه‌ سازی جامعه بسیار مهم قلمداد شود لذا به ‌روز کردن موسسات قرآنی بسیار ضروری است.رییس کارگروه نظارت و ارزشیابی معاونت قرآن و عترت وزارت فرهنگ و ارشاد اسلامی تاکید کرد: موسسات قرآنی باید قرآن را با بیش از پیش به زندگی و زبان مردم نزدیک کند.وی بر اهمیت نقش مؤسسات قرآنی در ترویج اخلاق و سبک زندگی قرآنی در جامعه اشاره کرد و گفت: در شهرستان عجب شیر پنج موسسه قرآنی فعالیت می کنند که از این تعداد دو موسسه تحت  نظارت فرهنگ و ارشاد اسلامی شهرستان عجب شیر است.وی دغدغه های مسئولان موسسات قرآنی و کمبودهای مالی و اعتباری این موسسات را قابل قبول دانست و قول مساعد داد تا حد امکان این مشکلات را پیگیری و برطرف کند.شهرستان عجب شیر با حدود 85 هزار نفر جمعیت در 98 کیلومتری جنوب غربی تبریز مرکز آذربایجان شرقی واقع است.3077/7485            "}