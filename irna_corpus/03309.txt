{"onTitr":"","titr":" بانک قرض الحسنه رسالت کردستان 766 میلیارد ریال وام پرداخت کرد","describe":" سنندج - ایرنا - مدیر عامل شعب بانک قرض الحسنه رسالت کردستان گفت: این بانک در نیمه نخست امسال 766 میلیارد ریال تسهیلات به متقاضیان این استان پرداخت کرده است.", "text":"به گزارش خبرنگار ایرنا، مرادعلی نیکوپناه روز سه شنبه در نشست خبری اظهار داشت: این میزان در سال گذشته 123 میلیارد ریال بود بنابراین میزان تسهیلات پرداختی نسبت به پارسال افزایش چشمگیری داشته است.وی با بیان اینکه تعداد سپرده ها در پایان سال 95، 124 هزار و 878 سپرده بود، اضافه کرد: این میزان در سال گذشته به 150 هزار و 11 افزایش یافت و در نیمه اول امسال این میزان 165 هزار و 869 سپرده بود.نیکوپناه افزایش سپرده ها و میزان قرض الحسنه در کردستان را نشان دهنده اعتقاد عمیق مردم به این عمل خداپسندانه دانست و افزود: مجوز تسهیلات بدون کارمزد تنها ویژه کردستان را برای کسانی که هنوز شبهاتی در دریافت تسهیلات دارند، دریافت کردیم و 724 نفر در 6 ماهه اول امسال این تسهیلات را دریافت کردند.وی با اشاره به اینکه شرعی، آسان و ارزان بودن از ویژگی های قرض الحسنه است، تاکید کرد: تنها سلاح مبارزه با ربا قرض الحسنه است که باید آن را ترویج و گسترش دهیم.مدیرعامل شعب بانک قرض الحسنه رسالت کردستان یادآور شد: امسال 433 فقره وام ازدواج به مبلغ 40 میلیارد ریال و 576 فقره وام ضرورت به مددجویان کمیته امداد امام(ره) به مبلغ 66 میلیارد ریال پرداخت کرده ایم.وی با بیان اینکه مسئولیت های اجتماعی نیز برای خود در نظر گرفته ایم، گفت: ترویج فرهنگ قرض الحسنه نخستین مسئولیت است و در کنار آن به توسعه کارآفرینی اجتماعی و همیاری اجتماعی نیز می پردازیم.نیکوپناه به تشریح خدمات نوین بانک قرض الحسنه رسالت پرداخت و اظهار داشت: منظور از این خدمات تنها اینترنت بانک و همراه بانک که همه بانک ها اینگونه خدمات را ارائه می دهند.وی با اشاره به اینکه اعتبارسنجی، بانکداری اجتماعی و بازار اعضا برخی از این خدمات نوین است، افزود: در اعتبارسنجی ثبت نام اینترنتی، بارگذاری مدارک در سامانه صورت گرفته و فرد می تواند از این طریق تسهیلات خود را با کمترین مراجعه به شعبه بانک دریافت کند.6108/9102            "}