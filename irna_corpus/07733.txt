{"onTitr":"","titr":" ظریف: آمریکا مذاکره کننده غیرقابل اعتماد است","describe":" تهران – ایرنا - محمدجواد ظریف وزیر امورخارجه جمهوری اسلامی ایران تاکید کرد که آمریکا یک مذاکره کننده قابل اعتماد نیست و ایران اشتیاقی به گفت وگو با آن کشور ندارد.", "text":"به گزارش ایرنا، ظریف در مصاحبه ای با شبکه الجزیره انگلیسی که جمعه شب مشروح آن پخش شد، اظهار داشت: ما آنقدرها هم مشتاق نیستیم که با او (دونالد ترامپ رئیس جمهوری آمریکا) دیدار کنیم زیرا آمریکا یک شریک مذاکراتی قابل اعتماد نیست. وی با اشاره به خروج آمریکا از پیمان مودت 1955 افزود: آنها همیشه می گفتند که خواهان یک پیمان با ایران هستند. حالا به تازگی از تنها پیمانی که با آمریکا داشتیم خارج شدند زیرا دیوان بین المللی دادگستری علیه آنها رای داد. این نشان می دهد که با این رئیس جمهوری و این دولت درباره هر چیزی مذاکره کنید، آنها به آن پایبند نخواهند بود. ظریف در خصوص برجام تاکید کرد: ما مایل نیستیم سندی را کنار بگذاریم که به طور کامل درباره آن مذاکره شده است؛ سندی که تقریبا دوازه سال برای ما وقت برد. دو سال و نیم مذاکره فشرده ایران و آمریکا. ما در مورد هر کلمه از سند 150 صفحه ای مذاکره کردیم. وی خاطر نشان کرد: این مذاکرات فقط بین این دو کشور نبود بلکه میان 6 کشور و اتحادیه اروپا هم بود و قطعنامه شورای امنیت سازمان ملل هم شد. اما رئیس جمهور ترامپ تصمیم گرفت که از آن خارج شود. او می گفت این توافق چون تاییدیه سنا را ندارد می تواند آن را کنار بگذارد. اما او اشتباه می کرد زیرا این یک قطعنامه شورای امنیت بود. با این حال، او از پیمانی خارج شد که تاییدیه سنا را داشت زیرا دیوان بین المللی دادگستری علیه تحریم های آمریکا رای داده بود.وزیر خارجه کشورمان در پاسخ به این پرسش مجری که آیا حسن روحانی رئیس جمهوری ایران هرگز با دونالد ترامپ رئیس جمهوری آمریکا طی دو سال آینده دیدار نمی کند، اظهار داشت: در سیاست هرگز نگویید هرگز. امابه نظرم به انجام تغییری جدی در دولت آمریکا نیاز است. از دیدگاه من، دیالوگ مستلزم اعتماد متقابل نیست. دیالوگ معمولا بر مبنای اعتماد متقابل انجام نمی شود. اما دیالوگ به احترام متقابل نیاز دارد. احترام متقابل اینگونه شروع می شود که هر یک از طرف ها به خود و امضایش احترام بگذارد. تا زمانی که این را در دولت فعلی آمریکا مشاهده نکنیم دیالوگ را امری غیرضروری می کند که به هیچ نتیجه مطلوبی منجر نمی شود.مصاحبه کننده الجزیره به مذاکرات آمریکا وکره شمالی و اظهارات ترامپ مبنی بر اینکه او و کیم جونگ اون رهبر کره شمالی عاشق شده اند، اشاره کرد.ظریف در این خصوص گفت: روابط بین الملل ارتباطی به مسائل عاشقانه ندارد. روابط بین الملل به قابل اتکا بودن و پایبندی به وعده ها است. در روابط بین الملل همه چیز مبتنی بر یک اصل است که لاتین آن می شود Pacta sunt servanda یعنی «عقود باید نگه داشته شوند.» این مساله ای لازم است. برخلاف وضعیت کره، ما یک سند داریم، یک سند 150 صفحه ای. ظریف افزود: احتمال دارد که وی باز هم از سند دیگر خارج شود مثل بیانیه پایانی گروه هفت که ابتدا آن را پذیرفت اما وقتی که سوار هواپیما بود از آن خارج شد. وی همچنین با تاکید بر اینکه «اگر طرف مقابل نشان دهد که قابل اعتماد است، همیشه می توان به توافق دست یافت» اضافه کرد: بگذارید به شما و رئیس جمهوری ترامپ بگویم که توافق هسته ای بهترین توافقی است که آمریکا می تواند به آن دست پیدا کند؛ بهترین توافقی که ایران می تواند داشته باشد و بهترین توافقی که جامعه جهانی می تواند به آن دست یابد. به معنای آن نیست که این توافق همه آن چیزی را که همه ما می خواهیم، داراست. مصاحبه کننده الجزیره انگلیسی بیانات حضرت آیت الله خامنه ای رهبر معظم انقلاب اسلامی را نقل کرده و از وزیر خارجه ایران پرسید که آیا او (ظریف) مذاکره با آمریکایی ها را اشتباه می داند؟ظریف پاسخ داد: چیزی که ایشان گفتند این بود که گفت وگو با آمریکایی ها اشتباه بود. دفتر ایشان این را روشن کردند. توافق هسته ای یک اشتباه نبود. گفت وگو با آمریکایی ها اشتباه بود. به نظر من، آمریکایی ها مخصوصا دولت فعلی نشان دادند که قابل اعتماد نیستند و نمی توان به حرف آنها اعتماد کرد، به امضا و به تعهدات آنها در توافق اتکا کرد. ظریف افزود: من معتقدم که آمریکایی ها به تعهداتشان عمل نکردند. وزیرامورخارجه کشورمان درپاسخ به سوال دیگری مبنی بر اینکه «بسیاری از افرادمتنفذ»ایرانی از آنچه که در رابطه با برجام اتفاق افتاد«استقبال کردند»اظهار داشت:من معتقدم آنها ناخرسندی عمومی مردم ایران را مبنی براینکه آمریکا شریک قابل اعتمادی نیستند، بیان می کنند. آنها بر این باورند که عقیده و نگاه آن در سطحی فراتر پذیرفته شده است.ظریف در رابطه با سایر توافقنامه هایی که ترامپ آنها را نقض کرده است، گفت: به نظر من برای جامعه بین المللی خوب نیست که کشورقدرتمندی همچون آمریکا تصمیم بگیردکه یک توافق بین المللی راترک کند.فقط برجام نیست.آنها از یونسکو، توافقنامه آب و هوایی، نفتا و پیمان مشارکت ترانس پاسیفیک خارج شدند. وزیرخارجه کشورمان در برابر این پرسش که آیا ایران در توافق می ماند،اظهارداشت: قطعا ما از آمریکا دنباله روی نمی کنیم زیرا آنها الگوی بدی هستند. وی درباره تلاش اروپایی ها برای حفظ برجام نیز گفت: ایران به اروپایی ها وقت داده است-زیرا آنها از ما وقت خواستند - تا سعی کنند که خروج آمریکا ازتوافق هسته ای راجبران کنند. این بدان معناست که ایران باید منافع اقتصادی توافق را دریافت کند.همان طورکه دیدید آنها اظهارات سیاسی قوی ای داشتند و سپس راه حل های عملی راتشریح کردند. حالا باید اجرای این راه حل های عملی راشاهد باشیم.مرحله بعدی آن است که ببینیم آیابخش خصوصی از آن راه حلهای عملی استقبال می کند و با ایران تعامل می کند. ما این را به دقت بررسی کرده و بر اساس نتیجه آن تصمیم گیری خواهیم کرد.ظریف در پایان این بخش از سخنان خود تاکید کرد: ما معتقدیم که این توافق خوبی است و به نفع جامعه بین المللی و ما است. ما عجله ای نداریم. اما نمی پذیریم تنها طرفی باشیم که به توافق پایبند است. ظریف به سوالاتی درباره سوریه نیز پاسخ داد و تاکید کرد گروه هایی که از غیرنظامیان به عنوان سپر انسانی استفاده می کنند، محکوم هستند.وزیر امور خارجه ایران تصریح کرد: در جنگ سوریه مقصر کسانی هستند که از راه حل سیاسی پیشگیری کردند با این توهم که می توانند بشار اسد را از قدرت برکنار کنند.وی افزود: ایران خواستار حل و فصل سیاسی بود. آنها(معارضان و شورشیان) نپذیرفتند. آن ها مزدوران خود و این جنگجویان خارجی را می خواستند.شبک**9423**1708            "}