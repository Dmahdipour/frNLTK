{"onTitr":"","titr":" انتخابات هیات مدیره نظام مهندسی آذربایجان غربی آغاز شد","describe":" ارومیه- ایرنا- مدیرکل راه و شهرسازی آذربایجان غربی و رییس هیات نظارت بر انتخابات سازمان نظام مهندسی ساختمان گفت: هشتمین دوره انتخابات هیات مدیره این سازمان از ساعت 9 صبح امروز پنجشنبه 12 مهرماه شروع شد و تا هشت ساعت ادامه دارد.", "text":"ابراهیم&#160;مبارک&#160;قدم روز پنجشنبه در گفت و گو با خبرنگار ایرنا افزود: این انتخابات با حضور 40 نامزد در 6 رشته عمران، ترافیک، معماری، نقشه برداری، تاسیسات مکانیکی و تاسیسات برق برگزار می شود.وی ادامه داد: 14 شعبه برای این دوره از انتخابات تدارک دیده شده که پنج شعبه در ارومیه و 9 شعبه نیز در شهرستان های مهاباد، خوی، میاندوآب، بوکان، نقده، سلماس، ماکو، پیرانشهر و سردشت مستقر است.رییس هیات نظارت بر هشتمین دوره انتخابات هیات مدیره نظام مهندسی آذربایجان غربی بیان کرد: هفت نفر هیات اجرایی برای برگزاری صحیح این انتخابات مشخص شده است و در طول هشت ساعتی که انتخابات به صورت الکترونیکی برگزاری می شود، بر آن نظارت می کنند.مبارک&#160;قدم&#160;افزود: 16 هزار و 645 نفر عضو سازمان نظام مهندسی ساختمان آذربایجان غربی هستند و می توانند در این انتخابات شرکت کنند.وی اضافه کرد: 13 نفر از ثبت نام کنندگان پس از انتخابات به عنوان اعضای هیات مدیره جدید معرفی می شوند و در 29 مهرماه جاری اعتبارنامه خود را دریافت می کنند.به گزارش ایرنا این انتخابات تا ساعت 17 امروز، پنحشنبه ادامه دارد و در صورت لزوم نیز قابل تمدید است.انتخابات سازمان نظام مهندسی ساختمان هر سه سال یک بار در گروه های عمران، معماری، تاسیسات برقی، مکانیک، نقشه برداری، ترافیک و شهرسازی در کشور و آذربایجان غربی برگزار می شود.سازمان نظام مهندسی ساختمان از سازمان های تخصصی دخیل در حوزه ساخت و ساز کشور است که نقش بسیار مهمی در این حوزه ایفا می کند.9918/3072            "}