{"onTitr":"","titr":" ورود هواپیمای کره شمالی به روسیه خبرساز شد","describe":" پکن- ایرنا- ورود یک فروند هواپیما از کره شمالی به روسیه سبب شده است تا گمانه زنی ها برای سفر قریب الوقوع 'کیم جونگ اون' رهبر کره شمالی به مسکو بیشتر شود.", "text":"به گزارش ایرنا خبرگزاری یونهاپ روز سه شنبه گزارش کرد این هواپیما این هفته وارد فرودگاه 'ولادی وستک' شده است و برخی بر این باورند که کیم بزودی سفرش را به روسیه انجام خواهد داد.قبل از این هم 'مون جائه این' رییس جمهوری کره جنوبی خبر داده بود که رهبر کره شمالی در حال برنامه ریزی برای سفر به روسیه است تا رایزنی هایی را درباره تحولات منطقه بامقام های مسکو انجام دهد.این هواپیما یک فروند از مدل ایلوشین 76 از ناوگان ایرکوریو کره شمالی است که در واقع یک هواپیمای باربری محسوب می شود و احتمال می رود حامل تجهیزاتی باشد که اصولا در سفرهای کیم پیشتر به کشور مورد نظر ارسال می شود.رهبر کره شمالی ماه ژوئن امسال با 'دونالد ترامپ' رییس جمهوری آمریکا در سنگاپور دیدار کرد و آن زمان هم لیموزین وی به همراه مقادیری بار با یک هواپیمای باربری به سنگاپور فرستاده شد.چون 'ایرکوریو' به 'ولادی وستک' پرواز ندارد فرود این هواپیما آنهم بدون علایم راداری و مشخص در این منطقه باعث سر و صدای بیشتری شده است.افزون بر این پیشتر 'چو سون خویی' معاون وزیر خارجه کره شمالی نیز به روسیه سفر کرده است و احتمالا یکی از علت های این دیدار زمینه سازی برای سفر قریب الوقوع کیم به مسکو است.در همین حال برخی منابع از روسیه و کره شمالی اعلام کرده اند که فرود این هواپیما در ولادی وستک ربطی به سفر کیم ندارد و بخشی از همکاری های اقتصادی دو کشور محسوب می شود.آساق**231**1904**            "}