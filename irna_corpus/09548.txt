{"onTitr":"","titr":" وزیرخارجه آلمان وارد واشنگتن شد","describe":" تهران – ایرنا – هایکو ماس وزیر امورخارجه آلمان روز چهارشنبه برای مذاکره با مایک پمپئو همتای آمریکایی خود درباره توافق هسته ای ایران (برجام) و روابط با روسیه، وارد واشنگتن شد.", "text":"به گزارش اسوشیتدپرس از برلین؛ آلمان و ایالات متحده در ماه های اخیر در باره این مسائل و دیگر موضوعات اختلاف نظر شدید داشته اند که موجب تیره شدن روابط سنتی دو کشور تا جایی شد که ماس خواستار تغییر موضع برلین شده بود. وزیر خارجه آلمان در عین حالی که در واشنگتن لحن دیپلماتیک قاطعانه تری نسبت به گذشته خواهد داشت، برای بهبود روابط کشورش با مردم آمریکا تلاش می کند.به گزارش ایرنا؛ وزیر امورخارجه آلمان روز جمعه در سخنرانی خود در نشست مجمع عمومی سازمان ملل متحد، با تاکید بر لزوم حفظ مناسبات تجاری با تهران گفت که اروپای یکپارچه پای برجام ایستاده است.ماس مدعی شد: توافق با ایران شاید بی‌نقص نباشد، اما تاکنون از دستیابی این کشور به تسلیحات هسته‌ای و بروز وضعیت بحرانی که سه سال پیش احتمال آن می‌رفت، جلوگیری کرده است که موضوعِ کم‌اهمیتی نیست. این ادعای نخ‌نما در شرایطی است که ناظران بین‌المللی و آژانس بین‌المللی انرژی اتمی به عنوان تنها مرجع راستی‌آزمایی در این ارتباط، همواره بر صلح‌آمیز بودن برنامه هسته‌ای ایران تاکید کرده‌اند.ماس در بخش دیگری از صحبت‌های خود درباره برجام گفت: مشغول اقداماتی برای حفظ تبادلات تجاری با ایران هستیم و از این کشور خواسته‌ایم که همچنان به اجرای کامل تعهدات خود ادامه دهد.وی پیش تر هم در گفت وگو با شبکه خبری دویچه وله (صدای آلمان)، در سخنان مشابهی گفته بود که برلین موضوع برجام را در رده مسائل مهم امنیتی اروپا می‌بیند.وزیر امورخارجه آلمان که کشورش چند دهه در سودای دستیابی به عضویت دائمی در شورای امنیت بوده است، بار دیگر با درخواست ایجاد تغییراتی در شورای امنیت سازمان ملل متحد، تصریح کرد: به نظر برلین و با توجه به تغییر گسترده ترکیب جمعیتی کشورها از 1945میلادی تا به امروز، اصلاح ساختار این شورا ضرورت پیدا کرده است.وی در ادامه همچنین با کنایه به اظهارات 'دونالد ترامپ' رئیس جمهوری آمریکا از «بحران چندجانبه‌گرایی» سخن گفت و با اشاره به تاریخ اروپا پس از جنگ دوم جهانی، از آن به عنوان نمونه موفقی از تاثیر همکاری و همگرایی کشورها برای حرکت به سمت توسعه و آبادانی نام برد.این سخنان برخلاف اظهارات روز سه شنبه ترامپ است که در مجمع عمومی سازمان ملل متحد با رد «جهانی‌سازی»، از یکجانبه‌گرایی سخن گفته بود.اروپام**1486**2040            "}