{"onTitr":"","titr":" چهارمحال و بختیاری در ساماندهی اموال دولتی و اوراق بهادار برتر شد","describe":" شهرکرد- ایرنا- استاندار چهارمحال و بختیاری گفت: امسال این استان در ساماندهی اموال دولتی و اوراق بهادار رتبه دوم کشور را در بین استانها کسب کرده است.", "text":"اقبال عباسی روز جمعه در گفت و گو با خبرنگار ایرنا تاکید کرد: براساس اعلام معاون نظارت مالی وزارت امور اقتصادی و دارایی و خزانه دار کل کشور، چهارمحال و بختیاری با تلاش و کوشش در اجرای صحیح وظایف محوله به منظور شفاف سازی و ساماندهی اموال دولتی و اوراق بهادار متناسب با اولویت راهبردی و برنامه استراتژیک این وزارتخانه به مقام دوم کشور در بین 31 استان دست یافت.وی افزود: در این ارزیابی قزوین مقام نخست و استان های خوزستان، زنجان و آذربایجان شرقی پس از چهارمحال و بختیاری سوم تا پنجم شدند.عباسی تصریح کرد: تلاش مسئولان چهارمحال و بختیاری برای جذب اعتبارات ملی، استانی، ملی استانی شده و سایر منابع ، براساس برنامه های مدون صورت می گیرد.به گزارش ایرنا، سید رحمت الله کرمی معاون نظارت مالی وزارت امور اقتصادی و دارایی و خزانه دار کل کشور در نامه ای به استاندار و مدیرکل امور اقتصادی و دارایی چهارمحال و بختیاری از تلاش ها و کوشش مسئولان استان برای اجرای صحیح وظایف محوله به منظور شفاف سازی و ساماندهی اموال دولتی و اوراق بهادار متناسب با اولویت راهبردی و برنامه استراتژیک این وزارتخانه قدردانی کرده است.7362/2097            "}