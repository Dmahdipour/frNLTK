{"onTitr":"","titr":" لامبورگینی ایرانی در تبریز رونمایی شد","describe":" تبریز- ایرنا- &#39;لامبورگینی مورسیه لاگو اس وی&#39; توسط متخصصان ایرانی که با مهندسی معکوس، مشابه سازی شده شامگاه روز سه شنبه در هتل لاله پارک تبریز رونمایی شد.", "text":"طراح و سرپرست تیم طراحی لامبورگینی ایرانی در گفت و گو با خبرنگار ایرنا اظهار داشت: این طرح در مدت 4.5 سال توسط تیم متخصص 16نفری، مراحل تحقیقاتی، طراحی، مدل سازی و ساخت را گذرانده است. &#39;مسعود مرادی&#39; گفت: این خودروی دو رگه ایتالیایی- ایرانی 306 اسب بخار قدرت، 280 کیلومتر بر ساعت سرعت، 6 سیلندر 3.8 لیتری، گیبرکس 6 سرعته، سیستم پایداری به روز، 471 سانتی متر طول، 260 سانتی متر عرض و 114 سانتی متر ارتفاع دارد. وی ادامه داد: هدف از اجرای مهندسی معکوس و طراحی لامبورگینی ایرانی، دستیابی به دانش فنی تولید خودروهای سوپر اسپورت و بومی سازی آن است. مرادی اعلام کرد: مراحل طراحی لامبورگینی ایرانی توسط متخصصان داخلی انجام و از مشاوره خودروسازان و متخصصان کشور نیز استفاده شده است. وی اضافه کرد: کارهای مطالعاتی، طراحی و مدل سازی خودرو را به تنهایی انجام دادم و پس از آن، خودرو در کارگاه ساخت و تولید و قالب سازی تکمیل شد.وی ادامه داد: در مدت طراحی خودرو و انجام مهندسی معکوس، به ساختار لامبورگینی وفادار ماندیم اما با این وجود هیچ یک از قطعات استفاده شده در خودروی ایرانی، از لامبورگینی اصلی نیست، بلکه تمام قطعات توسط متخصصان داخلی مشابه سازی شده است. 'لامبورگینی' به عنوان یک خودروی اسپرت ایتالیایی، شهرت جهانی دارد. 3093/3071            "}