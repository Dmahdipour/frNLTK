{"onTitr":" رئیس کل دادگستری زنجان:    ","titr":" انسجام و امنیت پایدار در گرو همکاری های بین بخشی است","describe":" زنجان – ایرنا - رئیس کل دادگستری استان زنجان گفت: انسجام و امنیت پایدار استان در گرو داشتن همکاری متقابل است و فصل مشترک این حوزه با نیروی انتظامی، امنیت محسوب می شود.", "text":"به گزارش روز چهارشنبه روابط عمومی دادگستری استان زنجان، حجت‎الاسلام اسماعیل صادقی نیارکی روز چهارشنبه در جلسه مشترک قضایی و انتظامی استان به مناسبت هفته نیروی انتظامی افزود: ارتباط بیشتر این 2 حوزه هیچ منافاتی باهم ندارد و از نیروی انتظامی خواستاریم دستگاه قضایی را از آن خود بداند که البته این موضوع از طرف مجموعه دادگستری نیز متقابل است.وی با بیان اینکه در صورت داشتن همکاری متقابل انسجام و امنیت پایداری را در استان زنجان خواهیم داشت، یادآوری کرد: امنیت گستره عظیمی دارد چرا که در نبود این مقوله اقتصاد، آرامش و دیگر ابعاد مهم اجتماعی معنایی نخواهد داشت و در حال حاضر این سرمایه بزرگ در کشور محقق شده است.رئیس کل دادگستری استان زنجان، موضوع  امنیت را یک مطالبه عمومی دانست که برای مردم نیز قابل درک است، گفت: امنیت حتی برای دورترین نقطه نیز باید برای حاکمیت مهم باشد به این منظور که نباید فقط برای شهرها لحاظ شود و ما از یک روستای دور افتاده غافل شده و نسبت به آن بی توجه باشیم چرا که نبود آن به معنی پایان حیات است.حجت الاسلام صادقی نیارکی با تاکید بر برنامه ریزی و هماهنگی یکپارچه در حوزه های قضایی و انتظامی در حل مشکلات موجود در استان زنجان خاطرنشان کرد: این 2 نهاد از یک خانواده هستند و اگر مشکلی در یکی از آنها مشاهده شود وظیفه داریم که نسبت به حل و رفع آن اقدام کنیم.رئیس کل دادگستری استان زنجان به موضوع خشونت و قتل اشاره کرد و گفت: در حال حاضر استان از این موارد رنج می برد که باید در کارگروهی مشترک بررسی و به صورت دقیق به آن پرداخته، مشکل بررسی و نسبت به رفع و حل آن اقدام شود.حجت الاسلام صادقی نیارکی با تاکید بر اینکه برای سه ماهه سوم سالجاری باید نسخه ای درمانی در حوزه خشونت پیچیده شود، اظهارداشت: در کمیسیون جرائم خاص به این موضوع می پردازیم و راهکارهای حل آن را بررسی کنیم.وی ادامه داد: باید بررسی کنیم که علت وقوع قتل ها در استان زنجان چه چیزی  بوده و در زمان حاضر چه میزان اعمال قانون شده و خروجی اقدام های پیشگیرانه چه بوده است که به اینجا رسیده ایم.** جرائم رایانه ای نیازمند بازپرس های ویژه استفرماندهی انتظامی استان زنجان نیز در ادامه این جلسه با تاکید بر همکاری بیشتر نیروی انتظامی و دادگستری استان گفت: تعامل بیشتر و برگزاری جلسات متعدد موجب هماهنگی بهتر خواهد شد.سردار علی آزادی به موضوع اختصاص بازپرس‌های ویژه به جرائم رایانه‌ای تاکید کرد و افزود: نیازمند ورود تخصصی‌تر به موضوع هستیم.وی از آموزش برای ضابطان قضایی استان زنجان خبرداد و یادآوری کرد: خوشبختانه زنجان در حوزه سرقت جزو استان‌های کم مشکل کشور قرار دارد.فرماندهی انتظامی استان زنجان گفت: در حوزه کشفیات مشروبات الکلی نیز با توجه به همجواری زنجان با استان‌های مختلف میزان کشفیات بالاست که البته این مهم با هوشیاری نیروهای آگاهی حاصل شده است.در پایان این نشست از همه فرماندهان انتظامی استان زنجان تقدیر شد.9505/6085            "}