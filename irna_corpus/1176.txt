{"onTitr":" معاون وزیر کشاورزی جمهوری آذربایجان:    ","titr":" ایران سهم خود را در زمینه تامین امنیت غذایی ادا می کند","describe":" باکو - ایرنا - معاون وزیر کشاورزی جمهوری آذربایجان گفت: ایران با توسعه برنج کاری و تولید برنج سهم خود را در زمینه تامین امنیت غذایی جهان ادا می کند .", "text":"«سیف الدین طالب اف» روز پنجشنبه در حاشیه ششمین نشست کمیته مدیریت فنی مرکز برنج آسیای مرکزی و غربی در باکو، در گفت گو با خبرنگاران اظهار داشت: ایران از سابقه دیرینه و تجربه بزرگ در حوزه برنج کاری برخوردار است و این تجربیات اهمیت خاصی برای مرکز برنج آسیای مرکزی و غربی دارد.وی افزود: متخصصان موسسه علمی و مطالعاتی کشاورزی وابسته به وزارت کشاورزی جمهوری اسلامی ایران در این برنامه ها بطور فعال مشارکت دارند.طالب اف گفت : دانش های کسب شده در برنامه های این مرکز به توسعه برنج کاری و به کارگیری فناوری پیشرفته در این حوزه به جمهوری آذربایجان کمک می‌کندوی با اشاره به توجه خاص دولت جمهوری آذربایجان به توسعه برنج کاری و اجرای برنامه راهبردی، اظهار داشت: بر اساس برنامه سال 2018 دولت قرار است در 10 هکتار زمین کشاورزی ،40 هزار تن برنج تولید شود .به گفته طالب اف، در سال گذشته در 5300 هکتار زمین  16 هزار تن برنج تولید شد .وی برگزاری ششمین نشست کمیته مدیریت فنی مرکز  برنج آسیای مرکزی و غربی در باکو را از نظر به اشتراک گذاری تجربیات کشور های عضو و استفاده از فناوری های جدید مهم توصیف کرد.معاون وزیر کشاورزی جمهوری آذربایجان افزود: این نشست از نظر بررسی راهکارهای کشت و پرورش انواع برنج نوع در شرایط خشکسالی و مبارزه با آفات مختلف برای موسسات علمی و کشاورزان حائز اهمیت است . ششمین نشست سه روزه کمیته مدیریت فنی مرکز برنج آسیای مرکزی و غربی روز های هشتم تا دهم اکتبر - 17 تا 19 مهرماه -  در باکو و شهر لنکران جمهوری آذربایجان برگزار شد.            "}