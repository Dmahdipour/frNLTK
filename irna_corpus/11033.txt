{"onTitr":"","titr":" هوای استان اصفهان ناپایدار می شود","describe":" اصفهان - ایرنا - اداره کل هواشناسی استان اصفهان از ناپایداری هوای این خطه در روزهای پایانی  هفته جاری خبر داد.", "text":"فاطمه زهرا سیدان کارشناس پیش بینی اداره کل هواشناسی اصفهان روز سه شنبه در گفت و گو با ایرنا با بیان اینکه ناپایداری های هوا از 2 روز آینده در استان افزایش پیدا می کند افزود: این ناپایداری های ضعیف تا اوایل هفته آینده ادامه دارد و انتظار بارش هم در برخی از مناطق استان وجود دارد.وی با اشاره به اینکه بررسی نقشه‌ های هواشناسی بیانگر جو به نسبت پایدار برای امروز و فردا ( چهارشنبه) در استان اصفهان است ،گفت : بر این اساس آسمان در بیشتر مناطق استان اصفهان، قسمتی ابری، در ساعات بعدازظهر گاهی افزایش ابر و وزش باد به نسبت شدید پیش‌ بینی ‌می شود.کارشناس پیش بینی اداره کل هواشناسی اصفهان گفت: دمای هوای روز گذشته اصفهان در گرم ترین ساعت به 30 درجه سانتیگراد و در خنک ترین ساعت به 14 درجه سانتیگراد رسید.وی درباره میزان درجه حرارت هوای استان اصفهان طی 24 ساعت آینده نیز گفت: طی این مدت دمای هوا در بیشتر نقاط استان تغییر محسوسی نخواهد داشت. سیدان از کاشان با 35 درجه سانتیگراد به عنوان گرم ترین و بوئین و میاندشت با پنج درجه سانتیگراد به عنوان خنک ترین نقطه استان اصفهان نام برد.کارشناس پیش بینی اداره کل هواشناسی اصفهان برای هوای مرکز این استان در روز چهارشنبه هوای  صاف، در بعدازظهر افزایش ابر و وزش باد به نسبت شدید و برای روز پنجشنبه، آسمانی کمی ابری، در بعدازظهر افزایش ابر و وزش باد به نسبت شدید پیش بینی کرد.7150 / 6022            "}