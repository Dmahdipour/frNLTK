{"onTitr":"","titr":" صادرات استان کرمانشاه 64 درصد افزایش یافت","describe":" کرمانشاه - ایرنا - استاندار‌ کرمانشاه با اشاره به موقعیت‌ ویژه کرمانشاه برای صادرات گفت: میزان صادرات این استان در 6 ماه نخست امسال نسبت به سال قبل 64 درصد رشد داشته است.", "text":"به گزارش خبرنگار ایرنا، هوشنگ بازوند پنجشنبه شب در شورای گفت و گوی دولت و بخش خصوصی که با حضور وزیر صنعت، معدن و تجارت در استانداری کرمانشاه برگزار شد، اظهار داشت: اگر بحث مشکل تعهد نامه ارزی برای تجار برطرف‌ نشود میزان صادرات استان کاهش چشمگیری خواهد داشت.وی در ادامه اظهار داشت: آقای شریعتمداری در سفر امروز خود به سرپل ذهاب موضوع افزایش سقف وام برخی از صنایع در مناطق زلزله زده را مورد بررسی قرار داد.وی با بیان اینکه رسیدگی ‌به موضوع وثیقه های بانکی یکی از خواسته های مردم زلزله زده است، گفت: موضوع وثیقه های مورد نیاز واحدهای تولیدی زلزله زده برای بانک ها در نشست هیات دولت مورد بررسی قرار می گیرد.استاندار کرمانشاه با اشاره به حمایت های دولت برای توزیع مصالح ارزان قیمت در مناطق زلزله زده گفت: با دستور وزیر صنعت، 93 هزار تن فولاد با قیمت ارزان در مناطق زلزله زده توزیع می شود.بازوند از وزیر صنعت خواست تا شمش های موردنظر را در اختیار واحدهای فولادی کرمانشاه قرار دهند تا فولاد مورد نیاز مناطق زلزله زده در استان تولید شود.وی ، بالا بودن تعرفه آب واحدهای صنعتی را یکی از گرفتاری های بخش تولید استان دانست و اظهار داشت: این موضوع در جلسه هیات دولت با حضور وزیر نیرو مورد بررسی قرار گیرد.استاندار کرمانشاه ، وجود ماده 147 قانون تجارت را یکی دیگر از مشکلات واحدهای تولیدی استان دانست و گفت: واحدهای تولیدی به سختی از این ماده عبور می کنند.بازوند به طرح توسعه ایران خودرو کرمانشاه نیز اشاره کرد و گفت: طرح توسعه ای واحد تولیدی در دولت یازدهم کلنگ زنی شد اما در این‌ زمینه کاری انجام نمی دهد.وی افزود: توسعه ایران خودرو یک‌ مطالبه جدی برای مردم استان کرمانشاه است و امیدواریم‌ هرچه زودتر اجرایی شود.استاندار کرمانشاه یادآور شد: رسیدگی به مشکل واحدهای راکد استان‌ کرمانشاه باید به صورت ویژه در دستور کار قرار گیرد تا بتوانند با ظرفیت بالا تولید کنند.وی با بیان اینکه بانک ها به مصوبات ستاد تسهیل و رفع موانع تولید توجه نمی کنند، اظهار داشت: مدیران بانک ها مصوبات ستاد تسهیل استان‌ را به راحتی وتو می کنند و ما نمی توانیم خروجی خوبی در این زمینه داشته باشیم.8068/7445            "}