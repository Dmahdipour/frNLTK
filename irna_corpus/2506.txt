{"onTitr":"","titr":" تمرد برخی معلمان ایلام از حضور در کلاس درس پذیرفتنی نیست","describe":" ایلام - ایرنا - مدیرکل آموزش و پرورش ایلام با اشاره به اقدام قانونی برای برخورد با برخی معلمان که از حضور در کلاس های درس شهر ایلام تمرد کرده اند، گفت: مشکل عدم حضور معلم در برخی مدارس این استان تا یک هفته آینده رفع خواهد شد.", "text":"اسفندیار رستم زاد روز چهارشنبه در گفت و گو با خبرنگار ایرنا افزود: همزمان با آغاز سال تحصیلی جدید برخی معلمان از حضور در کلاس های درس امتناع کرده اند.وی علت این موضوع را جابجایی برخی معلمان مدارس ابتدایی عنوان کرد و ادامه داد: این مسئله موجب نارضایتی برخی معلمان شده که در مقابل این تصمیم آموزش و پرورش اعتراض خود را با عدم حضور در کلاس های درس اعلام کرده اند.مدیرکل آموزش و پرورش ایلام اضافه کرد: با توجه به نیاز آموزشی استان این جابجایی در مدارس ابتدایی و برای 17 معلم انجام شده که بیشتر آنها مربوط به شهرستان ایلام است.به گفته رستم زاد تمرد شماری از این معلمان در مقابل تصمیم آموزش و پرورش به هیچوجه پذیرفته نیست و در مقابل تخلف این افراد بصورت قانونی اقدام خواهد شد.وی اضافه کرد: این مساله از طریق حوزه تخلفات این اداره کل در حال پیگیری است و در نهایت تا یک هفته آینده مشکل حضور نیافتن این معلمان در کلاس های درس رفع خواهد شد.94 هزار دانش آموز ایلامی و 10 هزار و 815 فرهنگی مهرماه امسال سال تحصیلی خود را آغاز کرده اند.7171/6119            "}