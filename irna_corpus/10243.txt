{"onTitr":"","titr":" مطبوعات چهارمحال و بختیاری در یک نگاه","describe":" بازنشستگان در نهادهای انقلابی چه می کنند؟ نگاهی به شیوع مصرف سیگار و قلیان در بین دختران جوان و بیان اهمیت تعامل و هم اندیشی مطبوعات استانها در رفع مشکلات به ویژه در مساله آب از جدیدترین مطالب نشریات محلی چهارمحال و بختیاری است.", "text":"هفته نامه پگاه در شماره 60 این نشریه در مطلبی با عنوان بازنشستگان در نهادهای اتقلابی چه می کنند؟ به اهمیت تصویب طرح منع بکارگیری بازنشستگان در مجلس پرداخته است.در این مطلب آمده است: بعد از گذشت نزدیک به 40 سال از انقلاب می توان به جرات گفت دستگاه های تصمیم گیر و اجرایی هنوز به آن درجه از بلوغ فکری نرسیده اند که با وجود حجم بالایی از جوانان تحصیلکرده، خوش فکر و پرتوان همچنان از بازنشستگان برای مناصب مهم اجرایی استفاده کنند.این مطلب تصریح کرده است: شاید بتوان طرح منع بکارگیری بازنشستگان را یکی از معدود دستاوردهای مجلس فعلی دانست طرحی که موجب کنار رفتن تعداد قابل توجهی از مدیران بازنشسته و ظهور تفکر کارآمد جوانان می شود.روزنامه دیده بان نیز در شماره 185 این نشریه در مطلبی با عنوان ژست روشنفکری لای انگشتان دختران به معضل مصرف سیگار در بین قشر زنان اشاره کرده است.این مطلب آورده است: سیگار کشیدن نخستین بار در کشور آمریکا به عنوان یک منبع کلیدی برای آزادی مطرح شد اما بتدریج در کشور ما جا باز کرده است. مصرف سیگار و قلیان در بین دختران و پسران جوان موجب ناراحتی و دگرگونی جامعه می شود و ریشه در تفکرات خانوادگی و سبک زندگی افراد دارد.هفته نامه صدای چهارمحال و بختیاری در شماره 57 این نشریه در مطلبی به نشست هم اندیشی خبرنگاران 2 استان چهارمحال و بختیاری و اصفهان پرداخته است.در این مطلب آمده است: با توجه به جو حاکم بر مطبوعات کشور و آهنگ تک صدایی در این عرصه برگزاری جلسات هم اندیشی یکی از راهکارهای گفتمان برای حل مشکلات است و پتانسیل ها و توانمندی های فرهنگی و اجتماعی مطرح و مورد بحث و تبادل نظر قرار می گیرد.7363/6021            "}