{"onTitr":"","titr":" ارزش ریالی کشف کالای قاچاق در گلستان 32 درصد افزایش یافت","describe":" گرگان - ایرنا - فرمانده انتظامی گلستان با اشاره به افزایش 32 درصدی ارزش ریالی کشفیات کالای قاچاق در 6 ماه نخست سال جاری نسبت به مدت مشابه سال قبل در این استان گفت: ارزش ریالی کل کشفیات در این مدت 164 میلیارد ریال بوده است.", "text":"به گزارش روز دوشنبه ایرنا به نقل از مرکز اطلاع رسانی ستاد فرماندهی انتظامی استان، سرتیپ دوم ستاد علی اکبر جاویدان در این زمینه اظهار داشت: بیشترین کالاهای قاچاق کشف شده در استان شامل مواد خوراکی مانند برنج، مواد سوختی شامل گازوئیل و نفت سفید، لوازم یدکی، قطعات و لاستیک خودرو، لوازم خانگی و قطعات کامپیوتر، انواع کودهای شیمیایی و سموم، لوازم آرایشی و بهداشتی و گوشی ‌های تلفن همراه است.وی با اشاره به افزایش سرقت‌ های خرد در 6 ماه نخست سال جاری گفت: در این مدت سرقت‌ های خشن و تجاوز به عنف، کیف‌ قاپی و سرقت‌ های مسلحانه در استان کاهش یافته است. وی ادامه داد: در همین مدت سرقت ‌های خشن و تجاوز به عنف 58 درصد و سرقت‌ های مسلحانه 75 درصد کاهش پیدا کرد، اما سرقت‌ های خرد در استان هفت درصد افزایش داشته است.جاویدان تصریح کرد: در همین بازه زمانی جعل و کلاهبرداری در استان 51 درصد کاهش داشته، اما وقوع قتل در استان در 6 ماه نخست امسال نسبت به مدت مشابه سال قبل 30 درصد رشد داشته که تعداد زیادی از مجرمین شناسایی و دستگیر شده اند.فرمانده انتظامی گلستان اضافه کرد: همچنین با هوشیاری و آگاهی نیروهای پلیس در بخش های مختلف، 141نفر از مجرمینی که به علت جرایم خشن متواری بودند شناسایی، دستگیر و با تشکیل پرونده تحویل مقامات قضایی شدند.وی یادآور شد: در نیمه اول امسال، شرارت ها از جمله تیراندازی، نزاع و درگیری در مقایسه با مدت مشابه سال گذشته 14 درصد کاهش داشته است.3014/1860            "}