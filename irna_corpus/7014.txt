{"onTitr":"","titr":" سیلاب به تاسیسات زیربنایی گیلان خسارت وارد کرد","describe":" رشت - ایرنا - سرپرست معاونت هماهنگی امور عمرانی استاندار گیلان با اشاره به شدت بارش ها و وقوع سیلاب در بعضی نقاط استان گفت: سیلاب به شماری از تاسیسات زیربنایی خسارت وارد کرده است.", "text":"علی اوسط اکبری مقدم روز شنبه در گفت و گو با ایرنا  بیشترین بارندگی ها و خسارت ها را مربوط به شهرستان های ماسال، فومن، تالش، املش ، شفت، لنگرود و رودسر  عنوان کرد.وی افزود: وقوع سیلاب موجب تخریب چند دهنه پل در فومن و املش و تخریب خطوط گاز و برق در شهرستان های فومن ، املش و تالش شده است.وی تصریح کرد: همکاران ما در دستگاه های مربوطه در حال شناسایی  مشکلات و برآورد  خسارت ها هستند تا با فروکش کردن آب رودخانه ها ، امکان دسترسی مسئولان به این نقاط فراهم شود. اکبری مقدم یادآور شد: تمامی نهادها پای کار هستند تا  بتوانند مشکلات مردم را هر چه سریعتر بر طرف کنند. براساس پیش بینی هواشناسی گیلان بارش ها  با شدت و ضعف در نقاط مختلف استان به تناوب تا فردا ( یکشنبه) ادامه دارد.7296 / 2007            "}