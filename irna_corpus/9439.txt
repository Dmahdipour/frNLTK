{"onTitr":" امام جمعه مهریز:    ","titr":" پرهیز از موازی کاری در امور فرهنگی، مدنظر قرار گیرد","describe":" یزد -ایرنا - امام جمعه مهریز گفت: پرهیز از موازی کاری و جلوگیری از اسراف باید در فعالیت های فرهنگی و هنری مدنظر مسئولان قرار گیرد که موجب بهره وری بیشتر می شود.", "text":"به گزارش ایرنا ، حجت الاسلام عبدالرضا محی الدینی عصر روز چهارشنبه در جلسه هم اندیشی رابطان ستاد عتبات عالیات مهریز افزود: داشتن مدیریت قوی و واحد در فعالیت های اداری و فرهنگی موجب کسب نتایج در خدمت به مردم و جامعه است.وی به پیاده روی اربعین حسینی و برپایی موکب برای نخستن بار در مسیر کربلا توسط مردم این شهرستان اشاره کرد و ادامه داد: مردم و خیران برای ارائه هر چه بهتر خدمات به زائران امام حسین (ع) همکاری کنند.همچنین فرماندار مهریز گفت: ادارات این شهرستان آمادگی کامل همکاری برای برپایی موکب در کربلا را دارند و در این خصوص تمهیدات لازم انجام شده است.سید محمد رستگاری افزود: برپایی موکب انصارالمهدی (عج) توسط این شهرستان نقش مهمی در رفع نیازهای مردم و زائران حسینی دارد.مرکز شهرستان 50 هزار نفری مهریز در 30 کیلومتری جنوب شهر یزد قرار دارد.7536/ 6197            "}