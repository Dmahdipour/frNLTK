{"onTitr":"","titr":" 697 میلیارد تومان تسهیلات رونق در زنجان پرداخت شد","describe":" زنجان - ایرنا - استاندار زنجان گفت: 697 میلیارد تومان تسهیلات رونق واحدهای تولیدی این استان برای 596 متقاضی، طی سال‌های 95 و 96 پرداخت و در این مدت، 293 میلیارد تومان از تسهیلات مذکور، وصول شده که نشان از عملکرد مطلوب سیستم بانکی استان دارد.", "text":"به گزارش ایرنا از پایگاه اطلاع رسانی استانداری زنجان، اسدالله درویش امیری شامگاه یکشنبه در کارگروه تسهیل و رفع موانع تولید استان با بیان اینکه سیستم بانکی استان در پرداخت تسهیلات طرح رونق، رضایت‌بخش است، افزود: تسهیلات بخش تولید، به طور عمده به‌صورت سرمایه در گردش و در قالب قرارداد یک‌ساله بوده و قسمتی نیز مربوط به سرمایه‌گذاری ثابت و دارای فرصت بازپرداخت 3 تا 5 ساله هستند.وی اظهار داشت: سیستم بانکی استان پرداخت، تمدید و استمهال تسهیلات را برای سال جاری نیز در دستور کار خود قرار داده و از این طریق به چرخه تولید، اشتغال و رشد اقتصادی استان کمک کند.درویش امیری خاطرنشان کرد: سیستم بانکی استان باید نسبت به تمدید تسهیلات سرمایه در گردش، مانند سال گذشته عمل نماید به‌گونه‌ای که سود و کارمزد مربوطه، دریافت و اصل تسهیلات به مدت یک سال دیگر تمدید گردد.وی با بیان اینکه سیستم بانکی استان هرگز نباید با پرداخت‌های غیرکارشناسی، موافقت نماید، خاطرنشان کرد: در صورت پرداخت تسهیلات غیرکارشناسی، وصول مطالبات در آینده با مشکل جدی مواجه می‌شود، لذا باید دستگاه‌های متولی بخش تولید، صنعت و خدمات، همکاری و همراهی لازم را در این زمینه با سیستم بانکی استان به عمل آورند.به گزارش ایرنا، به گفته رئیس سازمان صنعت، معدن و تجارت استان زنجان بر اساس عملکرد سال گذشته در زمینه ارائه تسهیلات رونق به واحدهای تولیدی، این استان با پرداخت نزدیک چهار هزار میلیارد ریال به همراه استان های آذربایجان غربی و همدان رتبه چهارم کشور را به دست آورد.گفتنی است چند ردیف تسهیلات برای حمایت از بخش تولید و اشتغال در دستور کار دولت قرار گرفته است که طرح ایجاد رونق تولید در بنگاهای کوچک و متوسط ، بازسازی و نوسازی واحدهای تولیدی و صنعتی از جمله آنها است.3088/6085            "}