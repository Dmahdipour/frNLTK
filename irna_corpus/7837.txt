{"onTitr":"","titr":" فیلترینگ عامل کاهش درآمد شرکت های اینترنتی معرفی شد","describe":" تهران- ایرنا- «فیلترینگ» در سومین پنل تخصصی نمایشگاه تلکام، عامل کاهش درآمد شرکت های اینترنتی معرفی شد.", "text":"به گزارش ایرنا از وزارت ارتباطات و فناوری اطلاعات، موضوع سومین پنل تخصصی نمایشگاه نوزدهم صنایع مخابراتی و فناوری اطلاعات، «توسعه ارتباطات ثابت، فرصت‌ها و چالش‌ها» نام داشت که امروز (جمعه) در سالن کنفرانس شماره یک برگزار شد.«حسین شانه‌ساز زاده» رئیس هیات مدیره گروه شرکت‌های شاتل، افزایش فیلترینگ را عاملی برای کاهش مصرف اینترنت در کشور دانست و گفت: اکنون درآمد شرکت‌های FCP به شدت رو به کاهش است و با افزایش بی‌رویه فیلترینگ این کاهش درآمد، بیشتر هم شده است.وی 25 تا 30 درصد مصرف اینترنت شرکتها را مختص تلگرام و اینستاگرام دانست و افزود: با فیلتر تلگرام، این میزان مصرف کاهش قابل توجهی داشته و حالا هم که زمزمه‌هایی درباره فیلتر شدن اینستاگرام شنیده می‌شود.شانه ساز زاده با بیان اینکه نوسانات قیمت ارز موجب شد تا شرکتهای اینترنتی به سمت توسعه شبکه خود در حوزه هایی چون VDSL نروند، افزود: تنها راه افزایش درآمد شرکتهای اینترنتی، افزایش مصرف کاربران است که این افزایش مصرف نیز تنها با تولید محتوای تصویری ممکن است به طوریکه در دنیا 60 درصد ترافیک مصرفی کاربران مختص محتوای ویدیویی است.**قیمت اینترنت همراه زیاد شودسیدمجید صدری مدیرعامل شرکت مخابرات نیز با اشاره به عقب ماندگی ها در توسعه بخش ثابت، قیمت پایین دیتای همراه را عامل عدم توسعه در بخش ثابت دانست و افزود: اکنون قیمت دیتای موبایل تفاوت زیادی با اینترنت ثابت ندارد و همین اختلاف کم، موجب ضربه زدن به توسعه اینترنت ثابت کشور شده است.وی از رییس سازمان تنظیم مقررات خواست تا راه حلی برای این موضوع ارائه کند.**اعتراضات مردم در مقابل گرانی تعرفه اینترنت موبایل«حسین فلاح جوشقانی» رئیس سازمان تنظیم مقررات نیز در ادامه، سهم بالای استفاده از اینترنت ثابت نسبت به همراه در دنیا را به دلیل تفاوت استفاده از محتوای مناسب پرحجم مانند ویدئو دانست و گفت: یکی از دلایل توسعه نیافتگی ارتباطات ثابت به دلیل نبود محتوای مناسب پرحجم و نیز به‌روزرسانی سیستم های این بخش است که نزدیک بودن حاشیه قیمت میان اینترنت موبایل و اینترنت ثابت یکی از دلایل ریزش مشترکان به سمت اینترنت موبایل است.وی با بیان اینکه در حوزه محتوای داخلی، امکان استفاده از ویدئو برای مردم با تکنولوژی های دیگری مانند موبایل نیز امکان پذیر است، افزود: این درحالی است که اپراتورهای ارتباطات ثابت موفق به جذب کاربر نشده اند.معاون وزیر ارتباطات، رتبه ایران را در بخش دسترسی موبایل 57 و در بخش دسترسی ثابت 108 عنوان کرد و افزود: الان سرعت دسترسی به اینترنت موبایل در کشور 24 مگابیت و اینترنت ثابت، تنها 5 مگابیت است.فلاح با اشاره به انتقادات مطرح شده درباره قیمت پایین اینترنت موبایل در مقابل اینترنت همراه گفت: تغییر تعرفه اینترنت همراه و ثابت در شرایط کنونی منطقی نیست به طوری که اکنون شاهد اعتراضات مردم در گرانی تعرفه های موبایل هستیم و نمی توان در این شرایط باز هم تعرفه ها را تغییر داد.رئیس سازمان تنظیم مقررات و ارتباطات رادیویی با بیان اینکه اپراتورهای ارتباطات ثابت حدود 10 هزار میلیارد تومان، دلار ارزان قیمت در این بازار سرمایه گذاری کرده اند، افزود: افزایش نرخ ارز سبب شده تا بازگشت سرمایه این بخش، از 5 به 12 سال افزایش یابد که این موضوع، شکست اپراتورهای ثابت را به همراه دارد و باید برای آن چاره ای اندیشیده شود.معاون وزیر ارتباطات با اعلام اینکه 70 درصد ترافیک اینترنت کشور مختص بخش همراه و تنها 30 درصد آن در بخش ثابت مصرف می شود، گفت: این درحالی است که در دنیا 86 درصد سهم ترافیک اینترنت در بخش ثابت و تنها 14 درصد مختص بخش همراه به شمار می رود.بر اساس این گزارش، پنل توسعه ارتباطات ثابت (فرصت ها و چالش ها) با حضور مدیرعامل شرکت مخابرات ایران، رئیس سازمان تنظیم مقررات و ارتباطات رادیویی، مدیرعامل شرکت ارتباطات زیرساخت و عضو سندیکای صنعت مخابرات در سالن کنفرانس شماره 1 نمایشگاه بین المللی تهران محل برگزاری نوزدهمین نمایشگاه تله کام برگزار شد.فردا (14 مهرماه) و در آخرین روز برگزاری نمایشگاه تلکام 2018 نیز، پنل تخصصی با موضوع «فرصت‎های سرمایه‌گذاری در ICT» از ساعت 10 و 30 تا ساعت 12 با حضور «نصرالله جهانگرد» معاون نوآوری و فناوری وزیر ارتباطات و فناوری اطلاعات در سالن کنفرانس شماره یک نمایشگاه برگزار شود.نوزدهمین نمایشگاه تلکام، چهارشنبه گذشته (11 مهرماه) با حضور وزیر ارتباطات و فناوری اطلاعات در محل دائمی نمایشگاه های بین المللی تهران آغاز به کار کرد و تا پایان وقت اداری فردا (شنبه) ادامه خواهد داشت.اقتصام **1070** 1055            "}