{"onTitr":"","titr":" کوتاه از دانشگاه آزاد","describe":" تهران-ایرنا- اعلام نتایج بدون آزمون کارشناسی ارشد و اعطای رتبه علمی پژوهشی وزارت علوم، تحقیقات و فناوری به سه نشریه از جمله خبرهای کوتاه این دانشگاه آزاد اسلامی است.", "text":"به گزارش روز یکشنبه گروه دانشگاه ایرنا،  امیررضا شاهانی رئیس مرکز سنجش و پذیرش دانشگاه آزاد اسلامی، گفت: نتایج دوره بدون آزمون کارشناسی ارشد (ویژه استعدادهای درخشان) سال 97 دانشگاه آزاد اسلامی در سامانه www.azmoon.org قرار گرفت.وی خاطرنشان کرد: پذیرفته شدگان می توانند راهنمای ثبت نام که در سامانه این مرکز به آدرس sanjesh.iau.ac.ir قرار خواهد گرفت را مطالعه کنند.**پایان مهلت ثبت نام دوره های بدون آزمون مهلت ثبت نام دوره های کارشناسی و کاردانی(پیوسته و ناپیوسته) پذیرش براساس سوابق تحصیلی دانشگاه آزاد اسلامی امشب پایان می یابد.    به گزارش روز یکشنبه ایرنا از دانشگاه آزاد، ثبت نام دوره های کارشناسی و کاردانی (پیوسته و ناپیوسته) پذیرش براساس سوابق تحصیلی ساعت 24 امروز یکشنبه 15 مهر پایان می یابد. متقاضیان ثبت نام براساس سوابق تحصیلی می توانند با مراجعه به سامانه مرکز سنجش و پذیرش دانشگاه آزاد اسلامی به نشانی www.azmoon.org ابتدا راهنمای ثبت نام را دریافت و پس از مطالعه و کسب آگاهی های کامل در خصوص انتخاب رشته، در صورت تمایل و داشتن شرایط لازم بعد از تهیه کارت اعتباری، نسبت به ثبت نام در 20 رشته محل اقدام کنند. معیار پذیرش در این دوره معدل کتبی دیپلم و عنوان مدرک دیپلم است، لذا با توجه به عدم امکان ویرایش داوطلبان در هنگام درج معدل کتبی دقت لازم را داشته باشند. مهلت ثبت نام مجدد به هیچ وجه تمدید نخواهد شد و به درخواست هایی که بعد از این تاریخ وصول شود ترتیب اثر داده نمی شود. ** تایید اعتبار علمی سه نشریه  بیژن رنجبر معاون پژوهش و فناوری دانشگاه آزاد اسلامی گفت: با تلاش دست اندرکاران مجلات علمی دانشگاه، سه عنوان دیگر از نشریات این دانشگاه در جلسه مورخ 97.6.21 کمیسیون تایید اعتبار علمی نشریات کشور موفق به دریافت رتبه علمی پژوهشی از وزارت علوم، تحقیقات و فناوری شدند.ن.م**1601            "}