{"onTitr":"","titr":" قانون بازنشستگی رییس هشت هیات ورزشی مازندران را تغییر داد","describe":" ساری- ایرنا- معاون توسعه امور ورزشی اداره کل ورزش و جوانان مازندران گفت که با اجرای قانون بازنشستگی در این اداره کل، روسای هشت هیات ورزشی این استان با پستشان خداحافظی خواهند کرد.", "text":"کسری منوچهری روز شنبه در گفت و گو با خبرنگار ایرنا افزود: طبق قانون باید روسای این هیات های ورزشی برکنار و سرپرست برای پست هایشان تا برگزاری انتخابات مجمع عمومی منصوب شود.وی درمورد بازنشستگی رئیس هیات فوتبال مازندران به طور ضمنی خداحافظی بهروان با پست هیات فوتبالی را تایید کرد.غلامرضا بهروان سرشناس ترین رئیس هیات ورزشی مازندران است که به دلیل سابقه فعالیت درسازمان لیگ فوتبال ایران و فدراسیون فوتبال به نظر می رسد با اجرای قانون بازنشستگی باید از این پست خداحافظی کند.منوچهری گفت که با اجرای این قانون بیش از 10 رئیس هیات ورزشی در سطح شهرستان های مازندران نیز باید با پستشان خداحافظی کنند.معاون اداره کل  ورزش و جوانان مازندران افزود: روسای جدید هیات های ورزشی از بین جوانان انتخاب می شوند تا نشاط بیشتری به حوزه ورزشی این خطه شمال کشور داده شود.در مازندران بیش از 40 هیات ورزشی فعال است که حدود 170 هزار ورزشکار در این هیات ها به صورت حرفه ای به ورزش می پردازند.در سال جاری ورزشکاران مازنی 240  مدال رنگارنگ را در رقابت های برون مرزی کسب کردند که نسبت به مدت مشابه سال قبل تعداد مدال ورزشکاران این خطه افزایش چشمگیری نداشته است.در سال 96 در مجموع افزون بر 600 مدال رنگارنگ برون مرزی را ورزشکاران عضو تیم ملی کسب کردند.6982/1654            "}