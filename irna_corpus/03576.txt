{"onTitr":"","titr":" جابجایی مسافر از راه آهن آذربایجان 45 درصد افزایش یافت","describe":" تبریز - ایرنا - مدیرکل راه آهن آذربایجان گفت: جابجایی مسافر از طریق ناوگان ریلی این ناحیه در نیمه نخست امسال نسبت به مدت مشابه سال گذشته حدود 45 درصد افزایش یافت.", "text":"شاپور ارصلانی روز سه شنبه در گفت و گو با ایرنا افزود: در نیمه نخست امسال یک میلیون و 160 هزار و 690 نفر با قطارهای مسافری جابجا شدند که این تعداد در مدت مشابه سال گذشته 798 هزار و 962 نفر بود.وی با اشاره به میزان رضایت نسبی مسافران از خدمات راه آهن آذربایجان در سال جاری نسبت به سال قبل، اظهار داشت: درآمد کسب شده در این مدت بیش از 169 میلیارد و 515 میلیون ریال بود که این مبلغ نسبت به مدت مشابه سال قبل 1.3 درصد افزایش یافته است.مدیرکل راه آهن آذربایجان با اشاره به راه اندازی قطار نظم و دوستی در این اداره کل یادآوری کرد: این قطار همزمان با هفته نیروی انتظامی و به منظور حسن همجواری و آشنایی دانش آموزان مدارس حاشیه خطوط راه آهن با راه آهن راه اندازی شد.ارصلانی ادامه داد: در این طرح 120 نفر از دانش آموزان مدارس حاشیه خطوط راه آهن آذربایجان به همراه معلمان و مربیان خود با قطار ریل باس از ایستگاه راه آهن تبریز تا ایستگاه راه آهن دانشگاه شهید مدنی آذربایجان در شهرستان آذرشهر و برعکس به صورت رایگان و با قطار نظم و دوستی مسافرت کردند.وی گفت: در این سفر یکروزه که با برنامه های فرهنگی و توزیع بسته های فرهنگی از سوی راه آهن آذربایجان همراه بود، دانش آموزان با امکانات راه آهن به ویژه قطارهای مسافری آشنا شدند.به گزارش ایرنا، نخستین خط راه آهن ایران یک قرن قبل در حد فاصل تبریز تا بندر شرفخانه دریاچه ارومیه توسط روس ها ساخته شد.راه‌آهن آذربایجان به عنوان یکی از نواحی نوزده‌گانه راه‌آهن ایران در محورهای تبریز - میانه، تبریز- جلفا، تبریز- رازی، مراغه - ارومیه و در آینده نزدیک میانه - بستان آباد فعال است و خطوط ریلی این ناحیه به حدود یک هزار و 100 کیلومتر می رسد.راه‌آهن آذربایجان به استان‌های آذربایجان شرقی، آذربایجان غربی و اردبیل خدمت‌رسانی می‌کند.8023/3071            "}