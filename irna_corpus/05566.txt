{"onTitr":"","titr":" کمیسیون ارتقا امنیت اجتماعی استان البرز فعال شد","describe":" کرج -ایرنا- کمیسیون ارتقاء امنیت اجتماعی استان البرز روز یکشنبه و در راستای تاکید دولت و با هدف برنامه ریزی برای بهبود امنیت روانی و اجتماعی جامعه فعالیت خود را آغاز کرد.", "text":"بدون تردید فعالیت کمیسیون ارتقا امنیت اجتماعی در استان البرز به واسطه بافت متنوع جمعیتی این استان می تواند با تدوین نقشه راه اثرات مفیدی را بر ارتقا امنیت اجتماعی این منطقه داشته باشد.به گزارش ایرنا، معاون سیاسی امنیتی و اجتماعی استانداری البرز روز یکشنبه و در نخستین جلسه فعالیت استانی این کمیسیون گفت: وجود ناهنجاری های اجتماعی خدشه به روح و روان مردم وارد می کند بنابراین شناخت و معرفی مصادیق آن به جامعه ضروری است.عزیزالله شهبازی افزود: ارتقاء امنیت اجتماعی و عمومی جامعه از مهمترین اهداف و دغدغه های رهبر معظم انقلاب و دولت تدبیر و امید است که باید با همفکری و هم اندیشی گام عملی برداشته شود. وی ادامه داد: شناخت تهدیدها و فرصت‌ها و آسیب‌شناسی جامعه و برقراری امنیت پایدار در جامعه از اهداف مهم کمیسیون ارتقای امنیت اجتماعی است. شهبازی گفت: برگزاری جلسات، نشست ها، برنامه ریزی درست، اطلاع رسانی و آموزش در این زمینه می تواند از بروز ناهنجاری های اجتماعی و عمومی در سطح جامعه جلوگیری کند. وی اضافه کرد: ریاست کمیسیون ارتقا امنیت اجتماعی در شهرستان ها به عهده فرمانداران است و این کمیسیون باید به صورت ماهانه در شهرستان های استان برگزار شده و اعضا حضوری فعالی داشته باشند. وی با بیان اینکه ارتقا امنیت اجتماعی و عمومی جامعه از مهمترین اهداف و دغدغه های دولت است، اظهار کرد: دستگاه های اجرایی ناهنجاری های مربوط به حوزه خود را شناسایی کرده و پیشنهادات و نقطه نظرات خود را برای اولویت بندی حداکثر تاقبل از جلسه آینده به دبیرخانه این کمیسیون اعلام کنند. کمیسیون ارتقای امنیت اجتماعی از جمله کمیسیون هایی است که می تواند در بررسی آسیب های اجتماعی بسیار موثر کند این کمیسیون در استان البرز 15 عضو فعال اجتماعی دارد که فرمانداران از جمله اعضای آن به شمارمی روند. در استان البرز 6 شهرستان کرج، فردیس، ساوجبلاغ،نظرآباد، طالقان و اشتهارد وجود دارد. 8029/6993            "}