{"onTitr":"","titr":" نشر اخبار نابودی دریاچه ارومیه فضاسازی رسانه ای است","describe":" ارومیه - ایرنا - رییس دفتر استانی ستاد احیای دریاچه ارومیه در آذربایجان غربی با اشاره به فضاسازی رسانه های منتقد دولت و نشر اخباری با عنوان نابودی کامل این دریاچه گفت: دریاچه قابل احیاست و مردم به زودی شاهد آن خواهند بود.", "text":"فرهاد سرخوش روز چهارشنبه در گفت و گو با خبرنگار ایرنا با بیان اینکه اگر احیای دریاچه ارومیه ممکن نبود، دولت چندین هزار میلیارد ریال اعتبار ویژه برای آن هزینه نمی کرد، افزود: دولت بر اساس نتایج تحقیقات علمی دانشگاهی و تایید کارشناسان اقدام به احیای دریاچه ارومیه کرده است.وی با بیان اینکه قبل از تشکیل ستاد احیا تراز دریاچه ارومیه سالانه به طور متوسط 40 سانتی متر کاهش می یافت، بیان کرد: برنامه ریزی، تخصیص اعتبار و تلاش دولت تدبیر و امید برای احیای این دریاچه، روند خشک شدن آن را متوقف کرده است.سرخوش با اعلام اینکه تراز دریاچه ارومیه امروز 18 مهرماه به یکهزار و 270 متر و 25 سانتی متر رسید، اضافه کرد: تراز دریاچه ارومیه نسبت به کمترین سطح ثبت شده برای آن 24 سانتی متر افزایش یافته است و این نشان از موفقیت ستاد احیا در تثبیت دریاچه ارومیه دارد.رییس ستاد احیای دریاچه ارومیه با بیان اینکه طرح های انتقال آب به دریاچه ارومیه تا 1.5 سال دیگر به بهره برداری می رسد، گفت: با بهره برداری از طرح های انتقال آب از پساب و سد کانی سیب به دریاچه ارومیه شاهد افزایش چشم گیر تراز دریاچه ارومیه خواهیم بود.به گزارش ایرنا دریاچه ارومیه در قالب طرح های ستاد احیا قرار است ظرف مدت 10 سال ( از سال 1394) به تراز اکولوژیک خود برسد؛ این دریاچه از اواسط دهه 1380 شروع به خشک شدن کرد و بنا بر آمار بین المللی تا سال 2015 میلادی حدود 80 درصد از مساحت آن خشک شد.3214/2093            "}