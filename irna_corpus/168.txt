به گزارش خبرنگار ایرنا،  در این رقابت های یکروزه ، 49 ورزشکار این رشته از شهرها و بخش های مختلف استان گیلان  در سالن تختی مجموعه ورزشی شهید عضدی رشت در چهار رده سنی با هم به رقابت پرداختند.   در پایان این رقابت ها  در رده سنی 20 الی 29 سال محمدرضا رستمی از آستانه اشرفیه مقام قهرمانی را به خود اختصاص داد ، محمدرضا حسن پور از آستانه اشرفیه و فرشید نظری به ترتیب دوم و سوم شدند.   همچنین در رقابت های رده سنی 30 الی 39 سال ، قریش خانی پور از رضوانهشر عنوان نخست مسابقات آمادگی جسمانی گیلان را کسب کرد ، بابک جعفرپور از آستارا دوم شد و حسن تیما از منجیل در رتبه سوم این رده سنی قرار گرفت.   در پایان رقابت ها رده سنی 40 الی 49 سال نیز ، علی اکبر قانع از لاهیجان به مقام قهرمانی دست یافت ، محمد بزرگی از لنگرود مقام دوم را تصاحب کرد و حسن مهدی زاده از رشت روی سکوی سوم این رده سنی  قرار گرفت.   همچنین در رقابت های رده سنی بالای 50 سال نیز، شعبانعلی پرکار از رضوانشهر موفق به کسب عنوان قهرمانی شد ، غلامرضا آقاجانی و ابراهیم حقیقی هر دو از لاهیجان به ترتیب در مکان های دوم و سوم قرار گرفتند.   در پابان از سوی مسئولان برگزاری این دوره از رقابت ها ، به نفرات اول تا سوم مسابقات آمادگی جسمانی قهرمانی گیلان در هر رده سنی ، حکم و مدال قهرمانی اهداء شد.   دبیر هیات ورزش های همگانی استان گیللان نیز در پایان این رقابت ها در مصاحبه با خبرنگار ایرنا اظهار داشت: نفرات برتر این دوره از رقابت ها به اردوی آمادگی تیم منتخب آمادگی جسمانی گیلان دعوت می شوند تا در مسابقات قهرمانی کشور حضور یابند.   روح الله خانزاده افزود: رقابت های آمادگی جسمانی قهرمانی کشور اواخر آبان ماه در تهران برگزار می شود و تیم گیلان نیز با قدرت در این دوره از مسابقات حضور خواهد یافت.7285 /6030
      
      