{"onTitr":"","titr":" 11 میلیارد ریال تسهیلات اشتغال به مددجویان بهزیستی نیشابور پرداخت شد","describe":" مشهد- ایرنا- رئیس اداره بهزیستی نیشابور گفت: از ابتدای امسال تاکنون 11 میلیارد و 645 میلیون ریال تسهیلات اشتغالزایی به مددجویان تحت پوشش بهزیستی در این شهرستان پرداخت شده است.", "text":"علی صدر روز دوشنبه در گفت و گو با خبرنگار ایرنا افزود: یک میلیارد و 500 میلیون ریال این تسهیلات به توانبخشی، چهار میلیارد و 475 میلیون ریال به زنان سرپرست خانوار و پنج میلیارد و 670 میلیون ریال به زنان روستایی اختصاص یافت.وی ادامه داد: 199 نفر از زنان سرپرست خانوار در قالب سه گروه همیار، 49 گروه خودیار و720 زن روستایی در نیشابور از مزایای تسهیلات فوق بهره مند شدند.رئیس اداره بهزیستی نیشابور گفت: 622 میلیون ریال تسهیلات نیز در قالب کمک هزینه تحصیلی، درمان، تامین لوازم ضروری و مسکن به خانواده ها و دانشجویان تحت پوشش بهزیستی در این شهرستان پرداخت شد.وی میزان مشارکتهای نقدی، غیرنقدی و خدماتی افراد نیکوکار را نیز برای حمایت از مددجویان بهزیستی نیشابور در همین مدت حدود 57 میلیارد ریال ذکر کرد.او همچنین گفت:  45 واحد مسکونی در نیشابور آماده واگذاری به خانواده های دارای فر دومعلولیتی و سرپرست خانوار است و  56 نفر از مددجویان جهت دریافت تسهیلات  مسکن روستایی به بنیاد مسکن معرفی شدند.رئیس اداره بهزیستی نیشابور افزود: 313 نفر از مددجویان هم طی شش ماهه نخست امسال 28 میلیارد و 550 میلیون ریال تسهیلات بیمه کارفرما، خویش فرما، اشتغال، درمان ومعاش دریافت کردند. همچنین هزار و 526 معلول در 411 روستای نیشابور از خدمات و هزینه های درمانی طرح توانبخشی مبتنی بر جامعه بهره مند شدند. وی گفت: از مجموع سه هزار و 650 بیمار پذیرش شده درمراکز ترک اعتیاد این شهرستان نیز 58 نفر بهبود یافته و 15 نفر هم از تسهیلات خوداشتغالی برخوردار شدند.او افزود: همچنین برای 80 زوج متقاضی فرزندخواندگی در نیشابور طی همین مدت پرونده تشکیل شده و سرپرستی 11 فرزند به متقاضیان واگذار شد.از مجموع حدود 14 هزار نفر مددجو تحت پوشش خدمات بهزیستی نیشابور بیش از سه هزار نفر مستمری دریافت می کنند.10 درصد  مددجویان زیر پوشش بهزیستی نیشابور را زنان سرپرست خانوار تشکیل می دهد.مرکز شهرستان 450 هزار نفری نیشابور در فاصله 127 کیلومتری غرب مشهد واقع است. 9869/1858            "}