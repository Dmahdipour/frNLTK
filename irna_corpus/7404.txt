{"onTitr":"","titr":" اطاعت از ولایت فقیه عامل موفقیت نیروهای نظامی است","describe":" خمین - ایرنا - امام جمعه خمین گفت: پیروی از ولایت فقیه مهمترین علت موفقیت نیروهای نظامی و انتظامی در ماموریت های محول است.", "text":"به گزارش ایرنا ، حجت الاسلام «سید علی حسینی پور» روز شنبه در صبحگاه مشترک نیروهای انتظامی خمین افزود: نیروهای نظامی و انتظامی با اطاعت محض از ولایت فقیه  و معرفت  از جایگاه ویژه ای در کشور و منطقه برخوردارهستند.وی اظهار داشت: معرفت یعنی ایمان و اعتقاد به ولایت فقیه و حرکت کردن در این مسیر آرمان های نظام اسلامی و قدرت و صلابت انتظامی و نظامی ایران در حدی است که کشورهای دیگر جرات تعدی به ایران را ندارند.امام جمعه خمین ادامه داد: امنیت، اعتماد، پویایی و نشاط، ثمره حضور و رهاورد فعالیت های مستمر سختکوشان سبز پوش و نیروی انتظامی در جامعه است.حجت الاسلام حسینی پور  تاکید کرد: کارکنان غیور نیروی انتظامی برای استقرار عدالت اسلامی می کوشند که این سرمایه بزرگی است.وی  ادامه داد: نیروی انتظامی با مظاهر و علل ظلم و جنایت، مبارزه می کنند و ریشه پلیدی ها را از رخسار جامعه می زدایند و با اجرای قانون که ریشه در احکام اسلام دارد، پرچم دار راستین حکومت اسلامی هستند. امام جمعه خمین گفت: 13 هزار شهید و 22 هزار جانباز در نیروی انتظامی برای ایجاد امنیت نشان دهنده تلاش شبانه روزی و مرزبانی ناجا در راستای مبارزه با قاچاق کالا و مواد مخدر است.حجت الاسلام حسینی پور افزود:  شکست دشمنان در این سال ها به دلیل اقتدار و قدرت جمهوری اسلامی ایران است  و این قدرت برگرفته از خون های پاک شهدا به ویژه شهدای نظامی و انتظامی است. وی اظهار داشت: دشمن از همه ظرفیت ها برای ضربه زدن به انقلاب اسلامی استفاده می کنند که می طلبد همه هوشیار باشند. فرماندار خمین نیز در این آیین صبحگاه مشترک گفت: تلاش شبانه روزی نیروهای مقتدر نظامی باعث نظم، امنیت، آرامش و عدالت  در جامع است و  ایران امن ترین کشور در منطقه به شمار می رود.«احمد طهرانی» افزود: جهاد فقط در میدان جنگ نیست بلکه هر کس که برای تامین امنیت، آرامش و آسایش مردم تلاش شبانه روزی می کند در زمره  جهاد در راه خدا محسوب می شود.وی با تبریک هفته نیروی انتظامی و تقدیر از تلاش سختکوشان نیروی انتظامی افزود: انتظار می رود نیروی انتظامی با روی گشاده و رفتاری شایسته با مراجعان خود که دچار مشکل هستند رفتار کنند تا باعث جذب مردم به نظام اسلامی شوند.فرمانده انتظامی خمین نیز در این آیین گفت: همیشه عده ای هستند که با زیر پا گذاشتن ارزش ها، هنجارها و رسوم اجتماعی، حریم جامعه را نقض و چهره آن را آلوده می کنند.سرهنگ «عزیز عزیری» افزود: وجود این افراد با توجه به زیان هایی که از لحاظ فرهنگی، اقتصادی و اجتماعی بر اجتماع وارد می کنند، نیاز به یک نیروی مقابله گر دارد و نیروی انتظامی نیاز یک جامعه آرمانی است و اندیشمندان اجتماعی بر ضرورت  چنین نیرویی در تمام جوامع تاکید دارند.وی بیان کرد: 168 سارق که بیشتر آن ها از استان های دیگر بودند در نیمه نخست امسال در عملیات های پلیس این شهرستان شناسایی و دستگیر شدند.فرمانده انتظامی خمین ادامه داد: سرقت خشن در این شهرستان وجود ندارد و سارقان واحدهای مسکونی نیمه کاره  احشام، واحدهای صنفی و موتور سیکلت به سرعت در این شهرستان شناسایی و دستگیر شدند.وی افزود: میزان کشفیات مواد مخدر در نیمه نخست امسال در همسنجی با پارسال 152 درصد افزایش یافته است. در این آیین از چند  خانواده شهدا ،بازنشستگان و جانبازان نیروی انتظامی تجلیل شد. شهرستان خمین در جنوب استان مرکزی 105 هزار نفر جمعیت در 2شهر ،2 بخش و هفت دهستان دارد.7277/6013/            "}