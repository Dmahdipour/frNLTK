{"onTitr":"","titr":" سارقان مسلح به بانک انصار کاشان دستبرد زدند","describe":" کاشان- ایرنا- سارقان مسلح صبح روز دوشنبه به بانک شعبه انصار واقع در خیابان اباذر کاشان دستبرد زدند.", "text":"بر اساس مشاهده خبرنگار ایرنا، پس از وقوع سرقت ماموران انتظامی با چندین دستگاه خودرو در محل حاضر شدند و به بررسی چگونگی وقوع سرقت پرداختند. ماموران انتظامی همچنین با کنترل فیلمهای دوربین مداربسته به دنبال شناسایی و دستگیری این سارقان هستند. برخی شاهدان عینی تعداد سارقان را دو نفر اعلام کردند و گفتند پس از سرقت با موتورسیکلت متواری شدند. فرماندهی انتظامی کاشان نیز با تائید وقوع این سرقت مسلحانه، ارائه اطلاعات تکمیلی را  به بررسی همه جانبه این حادثه موکول کرد. همچنین یک مقام آگاه در فرماندهی انتظامی استان اصفهان نیز در گفت و گو با ایرنا مبلغ مسروقه از این بانک را 230 میلیون ریال عنوان کرد. وی افزود : تحقیقات در این باره ادامه دارد. 6136            "}