رئیس هیات دوچرخه سواری خراسان رضوی در خصوص مسابقات استقامت جاده استان به خبرنگار ایرنا گفت: 40 دوچرخه سوار در این مسابقه به مسافت 140 کیلومتر با یکدیگر رقابت کردند.مهدی روزبهانه اظهار داشت: دوچرخه سواران در مسابقه مذکور به منظور انتخاب تیم استان برای شرکت در تور اراک، که 25 مهر برگزار می شود، رقابت کردند و در پایان این مسابقات کیوان رکانی، احمد نورمحمدی و حسن رستم زاده به عنوان نفرات اول تا سوم معرفی شدند. 250 دوچرخه سوار به صورت سازماندهی شده در خراسان رضوی فعالیت می کنند که 70 نفر آنان بانوان هستند.7507/5132
      
      