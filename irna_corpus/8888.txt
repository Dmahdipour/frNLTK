{"onTitr":" فرماندار تکاب:    ","titr":" فاز دوم کارخانه طلای زرشوران تکاب احداث می شود","describe":" مهاباد- ایرنا- فرماندار تکاب از راه اندازی فاز دوم طرح توسعه کارخانه طلای زرشوران این شهرستان خبر داد و گفت: با اتمام احداث این فاز، 700 فرصت شغلی جدید در این منطقه ایجاد می شود.", "text":"علی مکرمی روز پنجشنبه در گفت و گو با خبرنگار ایرنا افزود: قرارداد همکاری برای احداث فاز دوم این کارحانه با مشارکت سازمان گسترش معادن و صنایع معدنی کشور/ایمیدرو/ به میزان پنج هزار میلیارد ریال امضا شده و  عملیات اجرایی این طرح به زودی آغاز می شود.وی با بیان اینکه بیکاری جوانان تحصیل کرده از مهمترین مشکلات تکاب است، ادامه داد: با راه اندازی فاز دوم طرح توسعه کارخانه طلای زرشوران، میزان اشتغال در این کارخانه تا 2 برابر افزایش یافته و به یکهزار و 400 نفر خواهد رسید.وی اضافه کرد: وجود بزرگترین معدن طلای خاورمیانه در زرشوران که 30 درصد از ذخایر طلای کشور در آن نهفته است، به عنوان مهمترین شاخصه این شهرستان به شمار می رود.فرماندار تکاب با بیان اینکه معادن و کارخانه های طلا فرصت مناسبی برای اشتغال جوانان به شمار می رود، بیان کرد: هم اینک یکهزار و 886 نفر در معادن طلای زرشوران و آق دره مشغول به کار هستند.مکرمی بیان کرد: در حال حاضر حدود 700 نفر در معدن و کارخانه طلای زرشوران مشغول به کار هستند که بیشتر آنان را افراد بومی منطقه تشکیل می دهند.وی گفت: تولید طلا در این واحد بزرگ صنعتی و معدنی با اجرای مرحله توسعه کارخانه طلای زرشوران، از یک تن به سه تن در سال خواهد رسید و در مراحل بعدی نیز تولید طلا در زرشوران تا پنج تن قابل افزایش است.به گزارش ایرنا، سرمایه‌گذاری طرح توسعه کارخانه زرشوران در مرحله نخست سه هزار میلیارد ریال است که در نهایت به پنج هزار میلیارد ریال در سه سال افزایش می یابد.فناوری مورد استفاده در احداث فاز دوم کارخانه طلای زرشوران اکسیداسیون تحت فشار بوده که از سوی یک شرکت صاحب نام بین المللی از آفریقای جنوبی تامین می شود.عیار متوسط در این معدن چهار ppm (قسمت در میلیون) است که تلاش ها برای افزایش تولید آن ادامه دارد.مرحله نخست طرح ساخت کارخانه فرآوری و استحصال طلای زرشوران با سرمایه گذاری حدود 2 هزار میلیارد ریال و ظرفیت اسمی تولید سالانه سه تن طلا در آبان سال 1393 با حضور معاون اول رییس‌ جمهوری به بهره برداری رسید.معدن طلای زرشوران از بزرگترین معادن طلای کشور و کارخانه تولید و فرآوری طلای زرشوران نیز به عنوان بزرگترین واحد صنعتی فرآوری طلا در خاورمیانه مطرح است.شهرستان تکاب با دارا بودن ذخایر غنی معادن سنگ های زینتی و ساختمانی به عنوان قطب معدنی در استان آذربایجان غربی شناختهمی شود به طوریکه هم اکنون 23 معدن سنگ نیز در این شهرستان فعال است.7514/6185/2093            "}