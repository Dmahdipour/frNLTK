{"onTitr":"","titr":" اکنون زمان حمایت از صادرات است - حسن مرتجی *","describe":" حمایت دولت از صادرات و فراهم کردن شرایط رونق آن در شرایط کنونی، می تواند نجات بخش تولید و صادرات و عاملی برای دور زدن تحریم ها و فشارهای اقتصادی ظالمانه باشد.", "text":"در ماه های اخیر، برگزاری نمایشگاه ها در خارج از کشور با توجه به نوسان های ارزی، با رکود مواجه شده به طوری که شرکت های فعال در این حوزه به دلیل مشکلات متعدد، از ورود به این موضوع خوداری می کنند.این روزها در حالی مردم به خرید ارز و مسکوکات و حتی خودرو برای حفظ سرمایه های خود روی آورده اند که هدایت کردن این سرمایه ها به سمت صادرات، می تواند ضمن کاهش نقدینگی های سرگردان، ارزآوری، رونق تولید و اشتغال را به همراه داشته باشد.اکنون فرصت مناسبی است تا دولت با پرداخت یارانه صادراتی، حمایت از صادرات و برگزاری نمایشگاه ها در خارج از کشور بویژه کشورهای منطقه و همسایگان و ارائه مشوق های مختلف، به تحقق اهداف یاد شده بپردازد.لوازم خانگی، صنایع رنگ، صنایع روغن های پایه، تولید ابزار و ماشین آلات، صنایع نوشیدنی و غذا، صنایع کود و اوره، صنایع برودتی، صنایع دستکش های صنعتی، صنایع شیمیایی، صنایع کاشی و سرامیک و سرویس های بهداشتی، صنایع مصالح ساختمانی، ذوب آهن، صنایع فولاد، صنایع لوله سازی، صنایع غذایی دام و طیور، صنایع مبلمان، صنایع پلاستیک بسته بندی و چاپ، صنایع کاغذ و پالپ و صنایع لاستیک سازی از جمله بخش های هستند که در صورت حمایت دولت می توان با شرایط مناسبی، تولیدات آنها را به کشورهای منطقه صادر کرد. کشورهایی همچون آلمان، کره جنوبی، هند و ترکیه سالهاست با فراهم کردن شرایط حضور رایگان صادرکنندگان خود در میادین بین المللی، به حمایت از صادرات پرداخته اند.پرداخت یارانه پرواز و هزینه برپایی غرفه ها، مبالغ اندکی که دولت با پرداخت آن می تواند تولیدکنندگان را به سمت صادرات سوق دهد؛ موضوعی که نظیر آن را در کشورهای پیشرو در امر صادرات شاهدیم.چین، چهار هزار یورو به تاجر و بازرگانان خود می دهد تا در نمایشگاه های ایران حضور یافته و تولیداتشان را عرضه کنند؛ همچنین 2 هزار یورو در اختیارشان می گذارد تا بهترین و زیباترین غرفه ها را برپا کنند؛ اما غرفه داران ایرانی همواره با مشکلات متعددی دست به گریبانند.چنین حمایت هایی، به هیچ عنوان هزینه نیست بلکه ارز آن به سرعت به کشور باز می گردد؛ بازگذاشتن دست صادرکنندگان با نظارت رایزنان بازرگانی و اقتصادی می تواند به شور و هیجان تولید در کشور دامن بزند.اکنون نظم منطقی در بخش صادرات کشور وجود ندارد و در این راستا وجود «وزیر صادرات» در دولت می تواند یاریگر اهداف صادراتی کشور باشد.........................................................................* فعال اقتصادی و برگزارکننده نمایشگاه های بین المللی            "}