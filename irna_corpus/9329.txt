{"onTitr":"","titr":" یک بانوی خوزستانی برای حضور در مسابقات آسیایی انتخاب شد","describe":" اهواز - ایرنا - رییس هیات بسکتبال خوزستان گفت: یک بانوی بسکتبالیست خوزستانی به همراه تیم ملی در مسابقات آسیایی شرکت می کند.", "text":"شهرام پرنیاک روز چهارشنبه در گفت و گو با خبرنگار ایرنا افزود:ترنم شاهین زاده به عنوان نخستین بانوی بسکتبال خوزستان با صلاحدید کادر فنی در ترکیب نهایی تیم ملی جوانان اعزامی به مسابقات آسیایی هند قرار گرفت.وی گفت:استان های بسکتبال خیزی همچون فارس و هرمزگان در فهرست 12 نفره تیم ملی جوانان انتخابی به رقابت های آسیایی، بازیکنی ندارند که این موضوع نشان دهنده ارتقای بسکتبال بانوان خوزستان است.رییس هیات بسکتبال خوزستان با بیان اینکه دختران بسکتبالیست خوزستانی در سطح کشور به کار بیشتری نیاز دارند افزود: دختران بسکتبالیست خوزستان با کار و تلاش بیشتر می توانند همانند تیم پسران که در کشور حرف اول را می زنند، حرف های بسیاری برای گفتن داشته باشند. وی ادامه داد: دختران بسکتبالیست خوزستان در تمام رده های سنی، امسال در رقابت های سطح A  قهرمانی کشور شرکت کردند که بهترین نتیجه ما در رده جوانان حاصل شد.پرنیاک با اشاره به اینکه خوزستان در بخش استعدادیابی بسکتبال به عنوان قطب منطقه هشت کشور شناخته شد افزود:به زودی جشنواره استعدادیابی بازیکنان زیر 13 دختر و پسر منطقه هشتکشور در خوزستان برگزار می شود که نفرات مستعد شناسایی و به آنها آموزش داده می شود.به گزارش ایرنا ترنم شاهین زاده با قد 178 سانتی متر و وزن 55 کیلوگرم متولد تیر 1380 بوده که در پست 3 و 4 برای حضور در مسابقات آسیایی بنگلور هند انتخاب شد.9879/ 6037            "}