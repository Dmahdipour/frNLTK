{"onTitr":"","titr":" وارد کنندگان کالاهای مورد نیاز آذربایجان شرقی را وارد کنند","describe":" تبریز - ایرنا - استاندار آذربایجان شرقی گفت: وارد کنندگان و تولید کنندگان در برهه کنونی اقدام به واردات مواد اولیه و کالاهای مورد نیاز استان کنند.", "text":"به گزارش ایرنا، مجید خدابخش در چهل و چهارمین جلسه شورای گفت‌ و گوی دولت و بخش خصوصی استان در اتاق بازرگانی تبریز افزود: برای تامین نقدینگی وارد کنندگان باید کمک و منابع مالی مورد نیاز آن ها با سود پایین تر تامین شود.وی با بیان اینکه وجوه اداره شده استان باید به واردات کالاهای مورد نیاز استان تخصیص یابد، اظهار داشت: بخش خصوصی و تولید کنندگان توانمند نیز می توانند در این برهه زمانی برای واردات نیازهای واقعی استان اقدام کنند و از تسهیلات اعطایی بهره مند شوند.استاندار آذربایجان شرقی یادآوری کرد: با توجه به اینکه میزان صادرات نسبت به واردات بیشتر شده است باید تعرفه های واردات صفر شود.خدابخش با تاکید بر مدیریت قیمت ها و صادرات، تعیین نرخ ارز صادراتی بر مبنای عدد واقعی و اصلاح پیمان سپاری ارزی، ادامه داد: با این اقدام ها می توان به حفظ اشتغال و تامین مواد اولیه مورد نیاز استان کمک کرد.وی با اشاره به مسایل اخیر مربوط به حمل و نقل گفت: در روزهای عادی 3 هزار و 500 کامیون برای جابجایی کالا ثبت نام می کرد و هم اکنون این تعداد زیاد شده و به حدود 4 هزار مورد رسیده است.استاندار آذربایجان شرقی مشکل کامیون داران را نبود لاستیک و گرانی لوازم اعلام و یادآوری کرد: هم اکنون لاستیک مورد نیاز آن ها در حال توزیع است و هیچ گونه ناامنی در جاده ها وجود ندارد.خدابخش افزود: پیوستن به پویش جابجا نکردن بار، اقدامی سیاسی و بر خلاف امنیت ملی است و با این افراد برخورد می شود ولی اعتراض در چارچوب حقوق شهروندی و قوانین مشکلی ندارد.وی گفت: تعدادی از طرح های نیمه تمام و مهم استان نیازمند سرمایه گذاری بخش خصوصی است که شامل اتوبان تبریز - مرند به طول 63.5 کیلومتر و سرمایه گذاری 10 هزار میلیارد ریال، محور تبریز - سهند با سرمایه گذاری حدود 2 هزار میلیارد ریال و مراغه - هشترود است.خدابخش ادامه داد: بیمارستان یک هزار و 50 تختخوابی با 15 درصد پیشرفت فیزیکی و کمربندی ایلخچی - شهید کسایی با سرمایه گذاری 4 هزار و 500 میلیارد ریالی از دیگر طرح های استان بوده که نیازمند مشارکت بخش خصوصی برای تکمیل است.نماینده مردم شبستر در مجلس شورای اسلامی نیز در این جلسه با اشاره به اقدام های قوای سه گانه برای حل مشکلات اقتصادی کشور، گفت: روسای قوای سه گانه با برگزاری جلسات مشترک تلاش می کنند تا مشکلات موجود را رفع کنند.معصومه آقاپور با بیان اینکه تکمیل طرح های نیمه تمام جزو اولویت های کشور است، افزود: 60 هزار طرح نیمه تمام به عنوان ثمره دولت های نهم و دهم در کشور وجود دارد که دارای 5 تا 80 درصد پیشرفت فیزیکی بوده و هزینه نگهداری آن ها خیلی زیاد است.وی اعلام کرد: طرح های نیمه تمام دارای صرفه اقتصادی شناسایی و ارزیابی می شود تا با حداقل قیمت و با لحاظ شرایط قانونی برای تکمیل به بخش خصوصی واگذار شود.رییس کل دادگستری آذربایجان شرقی نیز در این جلسه گفت: در سطح استان برای 20 کارخانه و واحد تولیدی کوچک و بزرگ که در اثر سوءمدیریت دچار ورشکستگی شده حکم صادر شده ولی برای حمایت از تولیدکنندگان هیچ کدام از این حکم ها اجرا نشده است.ححت الاسلام حکمت علی مظفری افزود: بخش خصوصی علاقه مند به سرمایه گذاری می توانند با خرید این واحدها که مقرون به صرفه است، آن ها را دوباره به چرخه اقتصاد استان بازگردانند.وی یادآوری کرد: 5 واحد تولیدی استان که تعطیل شده بود پس از واگذاری به بخش خصوصی دوباره به چرخه تولید بازگشته است.8023/3071            "}