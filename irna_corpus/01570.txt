{"onTitr":" سعیدی کیا:    ","titr":" بنیاد مستضعفان 60 درمانگاه جامع سلامت می سازد","describe":" بجنورد - ایرنا- رئیس بنیاد مستضعفان گفت: بر اساس برنامه ریزی انجام شده این بنیاد در 2 سال آینده 60 درمانگاه خدمات و سلامت در کشور خواهد ساخت.", "text":"به گزارش ایرنا محمد سعیدی کیا، روز چهارشنبه در نشست شورای اداری شهرستان مانه و سملقان اظهار داشت: در 2 سال گذشته نیز 39 درمانگاه جامع خدمات و سلامت را در مناطق مختلف کشور ساخته و تحویل داده ایم.وی با تاکید بر اینکه بنیاد مستضعفان ساخت بیمارستان در هیچ شهری را در برنامه ندارد، افزود: رویکرد ما ساخت این درمانگاه ها با مشارکت نصف نصف وزارت بهداشت است تا همه مردم مناطق محروم به امکانات پزشکی و بهداشتی دسترسی پیدا کنند.سعیدی کیا، اعتبار منظور شده این بنیاد برای استان خراسان شمالی در سال جاری را 500 میلیارد ریال عنوان کرد و افزود: با توجه به محرومیت مانه و سملقان، نیمی از اعتبار یاد شده در این شهرستان هزینه خواهد شد.رئیس بنیاد مستضعفان بر آغاز اجرای طرح های محرومیت زدایی و استغالزا در مناطق محروم روستایی مانه و سملقان تاکید کرد و گفت: برای اجرای این طرح از نخبگان دانشگاهی و نیز قابلیت ها و ظرفیت های موجود در این شهرستان بهره خواهیم گرفت.سعیدی کیا با بیان اینکه مانه و سملقان جزو چهار شهرستان منتخب کشور برای محرومیت زدایی است، افزود: مردم توانایی زیادی دارند و اگر با آنان به گونه ای رفتار کنیم که اعتماد آنان جلب شود، توان خود را به صحنه خواهند آورد.وی در خصوص طرح های محرومیت زدایی این بنیاد گفت: تاکنون 2هزار و 400 طرح اشتغالزایی در کشور تصویب شده که از این تعداد 2 هزار و 100 طرح تسهیلات گرفته اند.شهرستان 110 هزار نفری مانه و سملقان در 45 کیلومتری غرب بجنورد، مرکز استان خراسان شمالی واقع شده است.7183/5132            "}