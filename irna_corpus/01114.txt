{"onTitr":" رییس پلیس پایتخت:    ","titr":" ناجا در مسیر آرمان های امام راحل حرکت می کند","describe":" شهرری- ایرنا- رئیس پلیس پایتخت تاکید کرد که کارکنان نیروی انتظامی با تمام وجود در مسیر آرمان های بلند بنیان گذار کبیر انقلاب حرکت می کنند و همه گوش به فرمان رهبر معظم انقلاب هستند.", "text":"به گزارش ایرنا، سردار حسین رحیمی روز پنجشنبه در مراسم تجدید میثاق فرماندهان و کارکنان ناجا با آرمان های امام راحل در جمع خبرنگاران گفت: امام خمینی(ره) نظام اسلامی ایران را بر پایه ارزش های دینی و قرآنی بنا نهاد و همین امر باعث حرکت جامعه به سوی ارزش های اخلاقی و انسانی شده است.وی ادامه داد: اعتقادات، رعایت شئونات اخلاقی و مذهبی پس از انقلاب اسلامی بین مردم افزایش داشت و از همین رو میزان جرم و جنایت نیز نسبت به دوران طاغوت کاهش چشمگیری یافته است.به گفته رئیس پلیس پایتخت، انقلاب اسلامی تاثیرات مثبتی در جامعه داشت ولی تا رسیدن به جامعه اسلامی مورد نظر امام راحل فاصله زیادی وجود دارد.به گزارش ایرنا، مراسم تجدید میثاق فرماندهان و کارکنان ناجا با آرمان های امام راحل به مناسبت هفته نیروی انتظامی صبح امروز (پنجشنبه) با حضور سردار اسکندر مومنی جانشین فرمانده ناجا، سردار تقی مهری رئیس پلیس راهور ناجا، سردار محسن فتحی زاده جانشین معاون هماهنگ کننده ناجا، سردار مسعود زاهدیان فر رئیس پلیس مبارزه با مواد مخدر ناجا، سردار احمد دولتخواه معاون فاوا ناجا، سردار رهام بخش حبیبی معاون هماهنگ کننده مرزبانی ناجا، سردارمحمد زارعی معاون نیروی انسانی ناجا، حجت الاسلام محمد باقر روحانی فر رئیس عقیدتی و سیاسی مرزبانی ناجا و جمعی از سرداران، فرماندهان و درجه داران این نیرو در حرم امام خمینی(ره) برگزار شد.شرکت کنندگان در این مراسم معنوی با نثار تاج گل و قرائت فاتحه و ادای احترام به مقام شامخ معمار کبیر انقلاب اسلامی با آرمان های والای امام راحل، شهدا و رهبر فرزانه انقلاب تجدید میثاق کردند.همچنین شرکت کنندگان دراین مراسم معنوی پس از ادای احترام به امام راحل با حضور در گلزار شهدای بهشت زهرا(س) به مقام شامخ شهدای هشت سال دفاع مقدس، مدافعان حرم و شهدای نیروی انتظامی ادای احترام کردند.از سیزدهم تا نوزدهم مهرماه به عنوان هفته نیروی انتظامی نامگذاری شده و شعار امسال این نیرو « پلیس مقتدر، امین مردم» است.تهرام/3218 / 1539            "}