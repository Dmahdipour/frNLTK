{"onTitr":"","titr":" هوای تهران سالم است","describe":" تهران- ایرنا- کیفیت هوای تهران امروز (جمعه) با وجود کاهش 2 واحدی غلظت آلاینده ذرات معلق با قطر کمتر از 2.5 میکرون نسبت به روز گذشته با شاخص 74 در شرایط سالم قرار دارد.", "text":"به گزارش روز جمعه شرکت کنترل کیفیت هوای تهران، میانگین غلظت آلاینده ذرات معلق با قطر کمتر از 2.5 میکرون هوای شهر تهران در 24 ساعت گذشته منتهی به 8 صبح امروز از76 به 74 کاهش داشته و سالم است. در همین مدت میزان آلاینده ذرات معلق با قطر کمتر از 10 میکرون از 76 به 64 کاهش و آلاینده منوکسیدکربن نیز همانند روز گذشته در شاخص 22 قرار دارد. بر همین اساس، ایستگاههای شاد آباد(منطقه 18) و شریف( منطقه 2) مشترکا با شاخص 94، شهرداری منطقه 10 با شاخص 91 و پیروزی (منطقه 13) با شاخص87  بالاترین حجم آلودگی شهر تهران را در 24 ساعت گذشته داشته اند. همچنین ایستگاه های پونک(منطقه 5)، شهرداری منطقه 2 و اقدسیه(منطقه یک) به ترتیب با شاخص های عددی 47، 55 و 57 پاک ترین مناطق شهر تهران طی این مدت بودند. «شاخص کیفیت هوا (Air Quality Index = AQI) معیاری برای تعیین روزانه کیفیت هوا و میزان ارتباط آن با سطوح سلامتی افراد است که به ترتیب از صفر تا 50 در شرایط پاک (سبز)، 51 تا 100 در شرایط سالم (زرد و حدمجاز استاندارد یا حد سلامت)، 101 تا 150 در شرایط ناسالم برای گروه حساس (نارنجی)، 151 تا 200 در شرایط ناسالم (قرمز)، 201 تا 300 در شرایط بسیار ناسالم (بنفش) و 301 تا 500 در شرایط خطرناک (ارغوانی) تعیین شده است.» تهرام/7247/6003            "}