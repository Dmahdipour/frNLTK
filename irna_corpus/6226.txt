{"onTitr":"","titr":" رزمایش بهداشت و درمان در جنگ نوین برگزار شد","describe":" تهران- ایرنا- رزمایش بهداشت و درمان در حوزه رزم (جنگ نوین) صبح امروز (یکشنبه 15 مهر) در مرکز آموزش پشتیبانی نیروی زمینی ارتش برگزار شد.", "text":"به گزارش خبرنگار دفاعی ایرنا، این رزمایش با محوریت گردان های بهداشت و درمان تهران و با برپایی چادرهای پزشکی مجهز به دستاوردهای جدید در حوزه جنگ نوین برگزار شد.رزمایش گردان های بهداشت و درمان نیروی زمینی ارتش با رمز لبیک یا حسین (ع) و به منظور تقویت آمادگی مقابله با حملات شیمیایی دشمن فرضی با حضور امیر سرتیپ دوم پزشک شهنام بابلی، رئیس اداره بهداشت و درمان نیروی زمینی ارتش و جمعی از فرماندهان نیروی زمینی ارتش جمهوری اسلامی برگزار شد.رسیدگی فوری به مصدومان حمله فرضی شیمیایی و اعزام آنان به مراکز درمانی و بیمارستانی نزاجا، رفع آلودگی، شست و شوی مصدومان، نمونه برداری، تعیین نوع عامل شیمیایی و تخلیه مصدومان از سوی یکان های واکنش سریع و گردان بهداشت و امداد و درمان از مهمترین اقدامات انجام شده در این رزمایش تخصصی است.در اجرا و برگزاری این رزمایش تخصصی جنگ نوین نیروهای شرکت کننده با مخاطرات و آلودگی های عوامل تاول زا، ترکیبات آرسین دار، گازهای گزنده، خردل، لوئیزیت (دارای بوی گل شمعدانی)، فشرن اکسایم(بی بو)، خردل نیتروژنی (دارای بوی ماهی) و خردل گوگردی (دارای بوی سیر و پیاز) آشنا شدند.امیر سرتیپ دوم پزشک شهنام بابلی، رئیس اداره بهداشت و درمان نیروی زمینی ارتش (نزاجا) در حاشیه برگزاری این رزمایش در جمع خبرنگاران به بیان جزئیات این رزمایش پرداخت و اظهار داشت: رزمایش امروز رزمایش جنگ نوین بود که با همکاری دانشکده ش. م. ه (شیمیایی، میکروبی و هسته ای) مرکز آموزش و پشتیبانی نیروی زمینی ارتش (مراپش) و اداره بهداشت و درمان نزاجا برگزار شد.وی توضیح داد: در این رزمایش اقدامات اولیه رفع آلودگی بر روی مجروحان فرضی حملات شیمیایی انجام شد و همچنین نوع حمله شیمیایی توسط کارشناسان متخصصی که در این رزمایش حضور دارند تعیین و مشخص شد و متعاقب آن اقدامات پیشگیرانه انجام شد.رئیس اداره بهداشت و درمان نزاجا ادامه داد: در بخش دوم این رزمایش، بیمارانی که برای ادامه درمان خود به حضور در بیمارستان نیاز داشتند، به بیمارستان خانواده ارتش اعزام شدند و هم اکنون نیروهای ارتش در بیمارستان در آماده باش۱۰۰ درصد برای پذیرش این مجروحان هستند.امیر سرتیپ دوم پزشک بابلی در ادامه با اشاره به برگزاری سالانه این رزمایش گفت: قرار است طی یک ماه آینده در آستانه برگزاری راهپیمایی عظیم اربعین حسینی دو بیمارستان صحرایی در مرز چذابه و مناطق مرزی دیگر توسط گردان‌های دزفول و کرمانشاه برپا شود.وی با تاکید بر لزوم حفظ آمادگی۱۰۰ درصدی اداره بهداشت ارتش، اظهار داشت: با توجه به اینکه نوع جنگ‌ها و تاکتیک‌های نبرد همواره در حال تغییر است، ما نیز باید متناسب با این تغییرات خود را به روز و تقویت کنیم.اجتمام * 7029 * 3063            "}