{"onTitr":" امام جمعه موقت خلخال:    ","titr":" امنیت جامعه مرهون تلاش نیروهای انتظامی است","describe":" اردبیل - ایرنا - امام جمعه موقت خلخال گفت: امنیت پایدار امروزی جامعه حاصل تلاش و جانفشانی نیروهای جان برکف انتظامی در کنار سایر نیروهای نظامی ، اطلاعاتی و امنیتی است.", "text":"به گزارش ایرنا ، حجت الاسلام محمد ظاهر قارداش پور در جمع نیروهای انتظامی خلخال بمناسبت هفته نیروی انتظامی با بیان اینکه برقراری نظم و امنیت عمومی از سوی نیروهای انتظامی در سایه همکاری همه جانبه مردم حاصل می شود، افزود: ملت ایران همواره پشتیبان و حامی نیروهای نظامی و انتظامی بوده و این امر سطح خدمات امنیتی ارائه شده به جامعه را از سوی نیروهای انتظامی افزایش می دهد. وی در بخش دیگری از سخنان خود با انتقاد از بی توجهی مسئولان اداره راهداری و حمل و نقل جاده ای خلخال به وضعیت خط کشی راه های منتهی به استان گیلان گفت: 2 راه همیشه مه گیر خلخال به اسالم و خلخال به پونل نیازمند بهره مندی از خط کشی مناسب برای هدایت رانندگان در این مسیرهای پرخطر و مه گیر است. وی اظهار داشت: در حالی که حرکت در این مسیرهای پرپیچ و خم مه گیر و کوهستانی برای رانندگان بومی این شهرستان بسیار سخت و در مواردی غیر ممکن نیز است ، تردد رانندگان غیر بومی از جمله مسافران ، گردشگران و میهمانان در راه های ارتباطی مه آلود خطر ساز و حادثه آفرین شده است. خطیب جمعه به مسئولان این اداره توصیه کرد تا قبل از وقوع هرگونه حوادث رانندگی تلخ ناشی از محدودیت دید در این راه های ارتباطی نسبت به خط کشی کامل مسیر اقدام کنند. 7119/6018            "}