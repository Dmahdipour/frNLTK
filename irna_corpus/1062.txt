{"onTitr":" رحمانی فضلی:    ","titr":" همکاری ایران و ترکیه در تامین امنیت مرزی موثر بوده است","describe":" آنکارا - ایرنا - عبدالرضا رحمانی فضلی وزیر کشور ایران گفت: همکاری ایران و ترکیه در برقراری امنیت مرزی در سرحدات دو کشور موثر بوده است.", "text":"به گزارش روز پنجشنبه ایرنا، رحمانی فضلی که به وارد آنکارا شده است، در مصاحبه با خبرنگار ایرنا افزود: سفرم یک روزه و در پاسخ به سفری است که رییس جمهوری و وزیر کشور ترکیه به ایران داشتند. وی بیان کرد: در این سفر ما در خصوص همکاری های مرزی، مبارزه با قاچاق انسان و مواد مخدر و مبارزه با تروریسم با هم مذاکره خواهیم کرد. وزیر کشور اظهار کرد: ما با هم موافقت نامه همکاری داریم و بر اساس آنها این نوع سفرها را انجام می دهیم. وی همکاری ایران با ترکیه در حفظ امنیت مرزها و جلوگیری از قاچاق راذبسیار موفق خواند و اضافه کرد: سفر امروز هم می تواند نتیجه ای در تامین امنیت مرزها و اوضاع امنیت داخلی هر دو کشور داشته باشد.به گزارش ایرنا، عبدالرضا رحمانی فضلی امروز پنجشنبه در راس یک هیات بلندپایه سیاسی و انتظامی برای دیدار با مقامات کشور ترکیه وارد آنکارا شد.    وی با هدف گسترش تعاملات دوجانبه در امور سیاسی و مرزی و به دعوت همتای ترک خود به آنکارا سفر کرده است. وزیر کشور ایران قرار است در این سفر یک روزه با سلیمان سویلو همتای ترکیه ای خود دیدار و مذاکره کند. پیگیری مصوبات دو نشست امنیتی مرزی دو کشور در تهران و آنکارا و بررسی راه های افزایش همکارها از جمله برنامه های دیگر این سفر اعلام شده است. مذاکره درباره امنیت مرزی، مبارزه با قاچاق مواد مخدر، مقابله با قاچاق انسان و همکاری در زمینه مبارزه با تروریسم چهار محور اساسی مذاکرات وزیر کشور ایران در ترکیه تعیین شده است. شهروز برزگر نماینده سلماس و محمدمهدی شهریاری استاندار آذربایجان غربی وزیر کشور را در این سفر همراهی می کنند. رحمانی فضلی بعد از دیدار و مذاکره امروز به شهر قونیه رفته و از مقبره مولانا در این شهر بازدید خواهد کرد. **خاورم**1905 **1663            "}