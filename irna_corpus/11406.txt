{"onTitr":"","titr":" چادر سلامت به مناسبت هفته سالمند در دره شهر برپا شد","describe":" ایلام - ایرنا - مدیر شبکه بهداشت و درمان شهرستان دره‌شهر گفت: به مناسبت هفته سالمند و با شعار «تحکیم حقوق سالمندان» چادر سلامت در دره شهر برپا شد.", "text":"ایوب بالاوندی روز سه شنبه در گفت و گو با خبرنگار ایرنا اظهار داشت: در این طرح فشارخون 150 نفر افراد بالای 30 سال (خانم و آقا) توسط کارشناسان مرکز بهداشت شهرستان کنترل و اندازه‌گیری شد. وی بیان داشت: همچنین در این چادر سلامت آموزش های بهداشتی در خصوص بیماریهای واگیر و غیر واگیر علل الخصوص دیابت و فشار خون و بیماریهای دوره سالمندی به مراجعه کنندگان ارائه شد.بالاوندی یادآورشد: از دیگر خدماتی که در محل استقرار این چادر سلامت ارائه شده می‌توان به توزیع رایگان قرص کلسیم دی بین افراد بالای 30 سال و توزیع بروشور و پمفلتهای آموزشی در بین عموم مردم اشاره کرد.بالاوندی اظهار داشت: مشارکت مردم در حوزه سلامت امری بسیار مهم است که ما باید دراین خصوص با همکاری و تعامل بیشتر در این مسیر گام برداریم.وی گفت: آموزش و مشارکت مردمی در برنامه های بهداشتی می تواند در جلوگیری ازبروز مخاطرات سلامت موثر  و تاثیرات زیادی درتامین سلامت مردم داشته باشد.مدیر شبکه بهداشت و درمان شهرستان دره‌شهر بیان داشت: باتوجه به اینکه در زمینه درمان مردم هزینه های زیادی نسبت به پیشگیری  وبهداشت، انجام می گیرد به همبن دلیل تمرکز ما باید برروی پیشگیری از بیماریها باشد و با آموزش لازم و جلب مشارکتهای مردمی از بروز بیماریها  جلوگیری کنیم تا هزینه کاهش پیداکند.7177/6034            "}