{"onTitr":"","titr":" وکلای بازداشتی برای اخذ آخرین دفاع احضار شدند","describe":" تهران- ایرنا- قاسم شعله سعدی و آرش کیخسروی دو وکیل دادگستری که 27 مرداد در مقابل مجلس شورای اسلامی بازداشت شدند، برای اخذ آخرین دفاع، فردا (یکشنبه) به دادسرای امنیت می روند.", "text":"پیام درفشان وکیل مدافع آرش کیخسروی عصر شنبه با اعلام این خبر به خبرنگار قضایی ایرنا گفت: شعبه پنجم بازپرسی دادسرای امنیت، کیخسروی و شعله سعدی را برای اخذ آخرین دفاع احضار کرده است. این وکیل دادگستری افزود: فردا (یکشنبه) 15 مهر قرار است موکلم و شعله سعدی دیگر وکیل بازداشتی، برای ارائه آخرین دفاع به شعبه بازپرسی می روند. درفشان اضافه کرد: شنیده ایم قرار است قرار بازداشت موقت کیخسروی و شعله سعدی لغو نشود و به وثیقه نیز تبدیل نشود و به اجرای حکم حبس متصل شود. وی در پاسخ به این سوال که آیا گزارش نهایی ضابطان در خصوص این پرونده واصل شده است یا خیر افزود: احتمالاً گزارش نهایی واصل شده که آنها را برای اخذ آخرین دفاع خواسته اند. وکیل مدافع آرش کیخسروی همچنین از رد مجدد درخواست شان برای نقض قرار بازداشت دادسرا خبر داد و گفت: شعبه 28 دادگاه انقلاب مانند مرتبه قبل، اعتراض ما را به تمدید قرار بازداشت موکل، رد کرده است. آرش کیخسروی و قاسم شعله سعدی دو وکیل دادگستری، ۲۷ مرداد در پی تجمع در مقابل مجلس شورای اسلامی بازداشت شدند.اتهام این افراد اجتماع و تبانی علیه امنیت ملی است. اجتمام *ع.ی* 3063            "}