{"onTitr":"","titr":" افزایش قیمت کالاهای اساسی محور تذکرات کتبی نمایندگان مجلس","describe":" تهران - ایرنا – شماری از نمایندگان مجلس شورای اسلامی در جلسه علنی روز سه شنبه درباره افزایش قیمت برخی کالاهای اساسی، مشکلات اقتصادی مردم و سکوت در قبال FATF به مسئولین تذکر دادند.", "text":"به گزارش خبرنگار پارلمانی ایرنا، عبدالله حاتمیان نماینده دره گز، محسن کوهکن نماینده لنجان، حسینعلی حاجی دلیگانی نماینده شاهین شهر به دکتر روحانی رییس جمهوری تذکرهای جداگانه دادند.محور تذکرات نمایندگان مذکور، سکوت در قبال FATF، تعلل در رسیدگی به آلودگی های زیست محیطی ذوب اصفهان و مشکلات اقتصادی مردم بود.همچنین نادر قاضی پور نماینده ارومیه با همراهی هشت نفر دیگر از نمایندگان در خصوص افزایش قیمت کالاهای اساسی به رییس جمهوری تذکر دادند. بیت الله عبداللهی نماینده اهر و هریس هم در تذکری به بیژن زنگنه وزیر نفت، خواستار ساماندهی سریع قیر کشور و جلوگیری از سواستفاده سوداگران قیر شد.محمد مهدی زاهدی نماینده کرمان به رییس جمهوری و وزیران صنعت، معدن و تجارت و جهاد کشاورزی درباره افزایش قیمت برخی اقلام خوراکی مورد نیاز و روزمره مردم تا 300 درصد تذکر داد.همچنین جواد کاظم نسب و علی ساری نمایندگان اهواز در تذکری به محمد جواد ظریف وزیر امور خارجه خواستار پاسخ شفاف آن وزارتخانه به بحران آتش سوزی در هورالعظیم شد.صدیف بدری نماینده اردبیل، نادر قاضی پور نماینده ارومیه و حسینعلی حاجی دلیگانی نماینده شاهین شهر هم به محمود حجتی وزیر جهاد کشاورزی تذکرهای جداگانه دادند.محور تذکر این نمایندگان کمک بلاعوض به کشاورزان درباره آبیاری نوین، توزیع مواد اولیه بین مرغداران و دامداران و در نظر گرفتن امتیازان ایثارگران بازنشسته جهاد کشاورزی بود.همچنین محمدرضا نجفی نماینده تهران به وزیران نفت و امور خارجه خواستار رسیدگی و پیگیری مجدانه قرارداد گازی با پاکستان موسوم به خط لوله صلح شد.علی وقف چی نماینده زنجان نیز به وزیران جهاد کشاورزی و صنعت و معدن و تجارت درباره در نظر گرفتن تمهید مقدمات صادرات زیتون کشور تذکر داد.سمیه محمودی نماینده شهرضا به اتفاق دو نفر دیگر از نمایندگان در تذکری به وزیر آموزش و پرورش خواستار توضیح بطحایی درباره به کارگیری تمام وقت بازنشستگان بعنوان معلمان دوره ابتدایی شد.همچنین احمد سفری نماینده کرمانشاه به وزیر علوم، تحقیقات و فناوری درباره نابسامانی در پرداخت ارز دانشجویی تذکر داد.حسینعلی حاجی دلیگانی نماینده شاهین شهر هم در تذکری به وزیر دادگستری خواستار توجه به محکومین پرداخت مهریه با توجه به افزایش قیمت سکه شد.محمد مهدی زاهدی نماینده کرمان نیز درباره تولید لاستیک ماشین های سنگین کارخانه لاستیک بارز کرمان و سهم ناچیز این استان به وزیر صنعت، معدن و تجارت تذکر داد.سیام**9314**1535            "}