{"onTitr":" جام حذفی فوتبال؛    ","titr":" ماشین سازی به یک چهارم نهایی رسید","describe":" تهران- ایرنا- تیم فوتبال ماشین سازی تبریز با برتری خارج از خانه برابر پارس جنوبی به مرحله یک چهارم نهایی جام حذفی صعود کرد.", "text":"به گزارش ایرنا؛ عصر امروز (شنبه) در ادامه مرحله یک هشتم نهایی جام حذفی باشگاه های ایران، پارس جنوبی جم در خانه خود از ماشین سازی تبریز پذیرایی کرد که این بازی با پیروزی 2 بر یک و صعود میهمان به اتمام رسید.«سیداحمد موسوی» در دقیقه 59 این دیدار، گل اول را برای ماشین سازی به ثمر رساند. در دقیقه 92 «حامد نورمحمدی» گل تساوی پارس جنوبی را درون دروازه حریف جای داد تا کار به وقت های اضافه کشیده شود.در دقیقه 115 بازیکنان ماشین سازی با کار تیمی مناسب توپ را به محوطه جریمه پارس جنوبی رساندند و «محمد خرم حسینی» که دقایقی از حضورش در میدان می گذشت از فرصت به خوبی استفاده کرد و با ضربه ای مناسب گل دوم و پیروزی ماشین سازی را به ثمر رساند تا شاگردان «رضا مهاجری» با کسب پیروزی 2 بر یک راهی مرحله بعدی شوند.پیش از این نیز تیم های سپاهان اصفهان، صنعت نفت آبادان، داماش گیلان، مس کرمان و پدیده مشهد به یک چهارم نهایی راه یافته بودند.*ترکیب پارس جنوبی:احمد گوهری، حامد نورمحمدی، میثم نقی زاده، امیر میربزرگی، عماد میرجوان(محسن بنگر)، ابراهیم صالحی، محمد ستاری، مجید علیاری، حسین پورامینی، شهرام گودرزی و مجتبی لطفی(محمد نوری)*ترکیب ماشین سازی:فرناندو دخسوس، محمدحسین کنعانی زادگان، سید احمد موسوی، احمد مهدی زاده(مصطفی سالاری)، رضا خالقی فر، فرید بهزادی کریمی، مسیح زاهدی، توحید غلامی(محمد خرم حسینی)، محسن یوسفی(سعید مهری)، احمد رضا زنده روح و عزیز معبودیورزشی**3783**9129            "}