{"onTitr":" نماینده مجلس:    ","titr":" رویکرد کارشناسی برای رفع کم آبی در سمنان لحاظ شود","describe":" سمنان- ایرنا- نماینده مردم دامغان در مجلس شورای اسلامی گفت: رویکرد کارشناسی و بلندمدت برای رفع مشکل کم آبی در استان سمنان از سوی مسئولان نهادهای مربوط اتخاذ شود.", "text":"ابوالفضل حسن بیگی روز چهارشنبه در گفت وگو با ایرنا افزود: در 20 سال گذشته دستکم 25 درصد از منابع زیرزمینی و سطحی استان سمنان برای تامین مصارف در بخش کشاورزی و صنعتی کاهش یافت و ادامه این روند خسارت های جبران ناپذیری را به بخش های مختلف اقتصادی این منطقه از کشور به همراه دارد.وی خاطرنشان کرد: حفر چاه های غیرمجاز در دهه های گذشته سفره آب های زیرزمینی استان سمنان را خشکانده است و باید با مدیریت اصولی برای مهر و موم این چاه ها اقدام کرد.حسن بیگی ادامه داد: برنامه های پیشگیرانه مانند اصلاح الگوی کشت و همچنین نصب سامانه های نوین آبیاری برای افزایش بهره وری در مصرف آب تاثیرگذار است اما در بلند مدت به رفع چالش کم آبی در استان منجر نخواهد شد.نماینده مردم دامغان در مجلس شورای اسلامی اضافه کرد: انتقال آب از دریای خزر به سمنان نسخه شفابخش چالش کم آبی در این منطقه از کشور است و سهل انگاری در اجرای برنامه انتقال آب به این استان، با وجود تشدید خشکی چشمه سارها و منابع زیرزمینی، به هیچ عنوان مجاز نیست.وی تصریح کرد: طرح انتقال آب خزر به سمنان ملی است و اعمال تفکر منطقه ای در اجرای این طرح به افزایش روزافزون مشکلات اقتصادی و اجتماعی در این منطقه از کشور دامن می زند.حسن بیگی افزود: کمبود آب یکی از دلایل اجرا نشدن طرح های توسعه ای در سمنان است و ارائه نظرهای غیرکارشناسی برای اجرا نشدن طرح انتقال آب خزر به این استان، خیانت است.نماینده مردم دامغان در مجلس شورای اسلامی خاطرنشان کرد: مسئولان استان پیگیر مطالبات مردم برای رفع چالش کم آبی در سمنان باشند و اجرای طرح های میان مدت و بلند مدت برای انتقال آب سایر حوزه ها به این منطقه در دستور کار است.در استان سمنان حدود یک میلیارد و 250 میلیون مترمکعب آب در سال تولید می شود که هفت درصد از آن به مصارف خانگی اختصاص دارد، میانگین سرانه مصرف آب در کشور حدود 200 لیتر در شبانه روز و در استان سمنان 160 لیتر و کمتر از متوسط کشوری است.7339/6103            "}