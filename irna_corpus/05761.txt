{"onTitr":"","titr":" فیلم «رویای سهراب» بیوگرافی سهراب سپهری نیست","describe":" تهران- ایرنا- کارگردان «رویای سهراب» گفت: این فیلم در واقع سهراب را یک جور کشف و شهود می‌کند و درباره عرفان و فلسفه شعرهای او سخن می‌گوید و بیوگرافی این شاعر نیست.", "text":"علی قوی‌تن روز یکشنبه در گفت وگو با خبرنگار سینمایی ایرنا همزمان با سالروز تولد سهراب سپهری درباره مراحل ساخت فیلم «رویای سهراب» که به زندگی این شاعر پرداخته است، اظهار داشت: تنها چند سکانس از فیلم باقی مانده است که نیاز به جلوه‌های ویژه دارد و کمی زمان بر است اما این پروژه به زودی به پایان خواهد رسید.وی افزود: هنوز عوامل فنی فیلم از جمله تدوینگر و موسیقی همچنان مشخص نشده اما قصد داریم به سرعت مراحل فنی را طی کنیم تا فیلم برای حضور در جشنواره فجر آماده شود.این کارگردان سینما درباره خلاصه داستان فیلم نیز توضیح داد: «رویای سهراب» فیلم بیوگرافی سهراب سپهری نیست که زندگی‌نامه او را از تولد تا مرگ روایت کند و یا بخشی از زندگی این شخصیت را به تصویر بکشد.قوی‌تن گفت: این فیلم در واقع سهراب را یک جور کشف و شهود می‌کند و درباره عارفانگی و فلسفه شعرهای سهراب سخن می گوید.کارگردان «آفتاب، مهتاب، زمین» درباره محل فیلمبرداری رویای سهراب نیز گفت: لوکیشن اصلی ما کاشان و جاده‌های اطراف آن که سهراب در آنجا زندگی کرده، بود در واقع چون این محل‌ها وجود دارد احساس کردیم بهتر است از همین مناطق بکر استفاده کنیم.وی خاطرنشان کرد: سهراب شاعری بود که سال‌ها جلوتر از زمانه خود می‌زیست و در آینده نیز بیشتر تفکرات او شناخته خواهد شد.قوی‌تن افزود: در فیلم «رویای سهراب» تلاش کرده ام گوشه ای از زندگی سهراب را به اندازه شناخت خودم معرفی کنم مانند کسی که کتابی درباره سهراب نوشته و نمی‌تواند بگوید که همه چیز درباره او را گفته است من نیز نمی‌توانم ادعا کنم که درباره سهراب همین اندازه دانستن بس است.وی درباره اینکه چرا از زندگی نامه سهراب فیلم نساخت، گفت: معتقدم ساختن فیلم بیوگرافی مخصوص سینما نیست بلکه باید در قالب سریال روایت شود چرا که دو ساعت فیلم درباره تولد تا مرگ یک شخصیت دیگر برای سینما جوابگو و جذاب نیست.این کارگردان و تهیه کننده سینما ادامه داد: سینما اگر قرار است درباره شخصیتی فیلمی تولید کند باید به سمت کنکاش درباره تفکر و اندیشه او حرکت کند و کشفیات خود از تفکرات اندیشمندان را در قالب فیلم ارائه دهد.قوی‌تن درباره اینکه چقدر در تولید فیلم از خانواده سهراب سپهری کمک گرفته است، نیز گفت: این موضوع را حتما در زمان خود پاسخ خواهم داد و فعلا تمایلی به سخن گفتن درباره اش ندارد.به گزارش ایرنا، در فیلم «رویای سهراب» هنرمندانی چون بهاره کیان افشار، مهدی سلطانی، لاله اسکندری، ترلان پروانه، ابوالفضل میری، غزاله اکرمی، مینا جعفر زاده، محمد برسوزیان، فروغ امجدی، حسین محمدیان، حسن علیرضایی، داود خلیلی، شادی عزیزی، مرتضی مرتضایی، فاطمه کرمپور، مهرداد داوری، سمیه آقایی و ریحانه بابا رضایی ایفای نقش می کنند.فراهنگ**9246** 1055            "}