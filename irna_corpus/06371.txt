{"onTitr":"","titr":" اردوی تیم ملی کشتی نونهالان کشور در قزوین آغاز شد","describe":" قزوین – ایرنا - اردوی بسترسازی تیم ملی کشتی آزاد نونهالان کشور از امروز/ یکشنبه/ در خانه کشتی قزوین آغاز شده و تا 20 مهرماه  ادامه خواهد داشت.", "text":"به گزارش ایرنا، در این اردو 30 کشتی گیر نونهال کشور و 20 کشتی گیر نونهال و خردسال قزوینی حضور می یابند.رییس هیات کشتی استان قزوین در این رابطه گفت: این اردو در راستای استعدادیابی و با هدف بستر سازی برای تیم ملی کشتی آزاد نونهالان برگزار می شود. محمود حیدری افزود: مربیان مجرب و توانمندی در این اردو حضور دارند که نقش موثری در محک زدن کشتی گیران کشور و استان و آماده سازی آنها برای حضور قدرتمند در عرصه های ملی و منطقه ای ایفا می کنند.این مسئول افزود: قزوین ظرفیت و استعداد بسیار زیادی در رشته کشتی دارد و در صورت برنامه ریزی پایه ای و اصولی حتما شاهد درخشش این استعدادها در آینده خواهیم بود.6101            "}