{"onTitr":"","titr":" تلفات انفجار بیجی عراق به یک کشته و 32 زخمی رسید","describe":" بغداد – ایرنا – وزارت بهداشت عراق تلفات انفجار پالایشگاه بیجی در شمال استان صلاح الدین (شمال بغداد) را یک کشته و 32 زخمی ذکر کرد.", "text":"به گزارش خبرنگار ایرنا، 'سیف بدر' سخنگوی این وزارتخانه امروز شنبه در اظهاراتی گفت که براثر انفجار بمب در مسیر حرکت خودرو حامل کارکنان پالایشگاه بیجی باعث کشته شدن یک نفر و زخمی شدن 32 نفر دیگر شد.پیشتر منابع امنیتی عراق بامداد امروز (شنبه) اعلام کردند که براثر انفجار بمب در مسیر حرکت خودرو حامل کارکنان پالایشگاه بیجی یک نفر کشته و 10 تن دیگر زخمی شدند.شهر فلوجه ازتوابع استان الانبار در غرب بغداد نیز امروز شاهد انفجار یک بمب بود که براثر آن 5 نفر زخمی شدند که تن از مجروحان از نیروهای پلیس عراق هستند.شهر فلوجه به عنوان یکی از پایگاه های اصلی گروه تروریستی داعش در 28 خرداد 95 و پالایشگاه بیجی به عنوان یکی از منابع اصلی قاچاق نفت این گروه تروریستی در 17 خرداد 94 به طور کامل از دست داعش آزاد شدند.وضعیت امنیت عمومی عراق در طول سالجاری نسبت به سنوات گذشته آرام تر بوده اما هر از چندی عناصر پراکنده داعش که در عراق از آنها به &#39;هسته های خفته&#39; تعبیر می شود دست به عملیات ناامنی برای برهم زدن ثبات در عراق می زنند.با وجود آن، نیروهای امنیتی عراق در طول این سال عملیات اطلاعاتی و امنیتی گسترده ای را برای ردگیری و بازداشت یا نابود کردن این هسته های خفته داعش در مناطق مختلف عراق آغاز کرده اند.خاورم *4*353*380*            "}