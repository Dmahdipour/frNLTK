{"onTitr":" نماینده اردکان:    ","titr":" تاریخ، مبهوت ایثار شهدا و جانبازان دفاع مقدس است","describe":" یزد- ایرنا- نماینده مردم اردکان در مجلس شورای اسلامی با بیان اینکه تاریخ، مبهوت ایثار و فداکاری جانبازان و شهدای دفاع مقدس است، انتقال این فداکاری ها به نسل جوان و آینده ساز کشور را خواستار شد.", "text":"به گزارش دفتر روابط عمومی این نماینده، 'محمدرضا تابش' سه شنبه شب در دیدار با جانبازان قطع نخاع استان یزد افزود: فداکاری خیل عظیم ایثارگران، رزمندگان، آزادگان و جانبازان، ستودنی است.وی اضافه کرد: نباید بگذاریم پرده های پر زرق و برق دنیاطلبی و مادی گرایی، جلوه های معنوی و از خودگذشتگی و ایثارگری مجاهدان فی سبیل الله را از اذهان دور کند. این نماینده با تاکید بر نمود و نمایش بیش از پیش این‌ جلوه های فداکاری در عرصه هنر و فرهنگ اظهار داشت: مجاهدان و مدافعان میهن در دوران دفاع مقدس، کاری سترگ کردند که متناسب با این عظمت؛ برای انتقال این از خودگذشتگی ها به نسل های بعدی کار نشده است.تابش با تجلیل از صبر و همراهی خانواده جانبازان سرافراز کشور گفت: حفظ عزت و احترام و حمایت از ایثارگران وظیفه ای حتمی است که بر دوش حاکمیت و ملت قرار دارد.نماینده مردم اردکان افزود: طی سالیان اخیر، مجلس و دولت در حمایت از ایفای حقوق مادی و معنوی این قشر ایثارگر، از هیچ کوششی فروگذار نکردند که امیدوارم منجر به مرتفع شدن بخشی از مشکلات شده باشد.مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}