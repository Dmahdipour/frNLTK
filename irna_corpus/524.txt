{"onTitr":"","titr":" جاده ناایمن جان مردم آبدان دیر را به خطر انداخته است","describe":" بوشهر - ایرنا - رییس شورای اسلامی شهر آبدان شهرستان دیر گفت: استاندارد نبودن جاده ورودی شهر و کمبود آمبولانس در این مسیر پر خطر مشکل اساسی مردم این شهر است.", "text":"سید عبدالرسول حسینی روزجمعه در گفت وگو با ایرنا افزود: جاده ورودی از سمت شمال شهر آبدان به دلیل نبود تعریض، شانه و وجود پل در این مسیر در سکوت مسئولان برای مردم به خسارت مالی و جانی تبدیل شده است.وی اظهارداشت: این جاده مسیر تردد خودروهای عبوری به سمت استان های خوزستان،  هرمزگان و جنوب استان بوشهر است که بدلیل حادثه خیز بودن نیازمند توجه مسوولان است.رییس شورای اسلامی شهر آبدان افزود: روزگذشته ساعت 14.30 دقیقه یک خودرو پژو پارس که با 2 سرنشین از مسیر ورودی وارد شهر آبدان شد به دلیل مناسب نبودن آسفالت و خطر بودن جاده واژگون و هر دو سرنشین آن به شدت مصدوم شدند.وی گفت: با تماس فقط تنها آمبولانس شهر آبدان در صحنه حاضر شد و توانست یک مصدوم را به بیمارستان کنگان اعزام کند و مصدوم دوم تا آمدن همین آمبولانس به بیمارستان کنگان اعزام شد.حسینی یادآورشد: مسیر شهر آبدان که در بزرگراه سیراف قراردارد پر خطر و ترافیک است و نیاز است که این شهر به یک آمبولانس دیگر مجهز شود اما با تاکید شورای شهر هنوز اقدامی نشده است.آبدان از توابع شهرستان دیر با 10 هزار نفر جمعیت در فاصله 150 کیلومتری جنوب استان بوشهر قراردارد.7207/6045            "}