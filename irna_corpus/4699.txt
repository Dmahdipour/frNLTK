{"onTitr":"","titr":" کودکان بوکانی ماهانه 1000 جلد کتاب به امانت می گیرند","describe":" مهاباد- ایرنا- مسوول کانون پرورش فکری، کودکان و نوجوانان بوکان گفت: کودکان و نوجوانان این شهرستان ماهانه بیش از یکهزار جلد کتاب از کتابخانه های کانون به امانت می گیرند.", "text":"کوثر الماسی روز دوشنبه در گفت و گو با خبرنگار ایرنا افزود: سه هزار و 377 نفر عضو فعال در این شهرستان در کانون پرورش فکری، کودکان و نوجوانان حضور دارند که در 2 شیفت کاری در کانون فعالیت می کنند.وی با بیان اینکه اعضای این کانون علاوه بر مطالعه کتاب های موجود در این کانون در سایر فعالیت های فرهنگی حضور فعال دارند، ادامه داد: از مجموع اعضای فعال کانون پرورشی فکری، کودکان و نوجوانان بوکان، یکهزار و 740 نفر پسر و حدود 2 هزار نفر دختر هستند.وی ادامه داد: همزمان با هفته ملی و روز جهانی کودک 35 عنوان برنامه‌ فرهنگی و هنری در این شهرستان با مشارکت ارگان های مختلف اجرا می شود.وی، شعار امسال روز جهانی کودک را &#39;آینده را باید ساخت&#39; عنوان کرد و افزود: برگزاری آیین یک شاخه صلح، بازدید از اماکن تاریخی شهرستان، مانور آموزش زلزله، آشنایی با فعالیت های اورژانس،  یادگیری قانون راهنمایی و رانندگی و معرفی پورتال کودک به مخاطبان از مهمترین برنامه های این هفته در این شهرستان  است.وی گفت: خوانش 40 داستان مربوط به انقلاب اسلامی در این هفته و برگزاری کارگاهی با عنوان &#39;من با جهان در صلح هستم&#39; از دیگر برنامه های این هفته است.به گزارش ایرنا، چهاردهم تا بیستم مهرماه در کشور به عنوان هفته ملی و روز جهانی کودک نامگذاری شده است.7510/6185/2093            "}