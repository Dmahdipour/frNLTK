رضا قپانچی پور روز جمعه به خبرنگار ایرنا افزود: با بررسی های صورت گرفته و پیگیری های قضایی انجام شده در خصوص قسمتهایی از منطقه حفاظت شده و پارک ملی دز متوجه شدیم برخی کشاورزان و افراد سودجو اقدام به تصرف عدوانی بخش هایی از این محدوده حفاظت شده اند که با حکم قضایی نسبت به رفع تصرف و خلع ید آنها اقدام شد.وی افزود:هرگونه تعرض و تخریب صورت گرفته در مناطق تحت حفاظت از سوی سازمان محیط زیست به شدت پیگیری و با افراد متصرف برخورد قانونی خواهد شد.رئیس پارک ملی دز همچنین گفت:یکی از همیاران و دوستداران طبیعت در شهرستان دزفول یک قطعه پرنده حمایت شده دراج را گرفتار مشاهده می کند که در اقدامی ارزنده و قابل تحسین این گونه را به جنگل های دز منتقل و رهاسازی کرد.وی افزود:پرنده دراج از جمله پرندگان حمایت شده و ارزشمند منطقه می باشد که چنین اقدامی از سوی دوستداران طبیعت نشانه ارتقای سطح فرهنگی در حوزه محیط زیست است.پارسال بیش از 50 پرونده دخل و تصرف ، صید و شکار در پارک ملی دز در محاکم قضایی استان خوزستان تشکیل و پیگیری شد.پارک ملی دز زیستگاه گونه های مختلف جانوری به ویژه گوزن زرد ایرانی است که در 150 کیلومتر از مسیر رودخانه دز امتداد دارد و از آن به عنوان تنها باقی مانده جنگل های گرمسیری جهان نام برده می شود.7278/6002
      
      