{"onTitr":"","titr":" توفان غرب خراسان رضوی را درنوردید","describe":" سبزوار- ایرنا- رئیس اداره هواشناسی سبزوار گفت: توفان با سرعت 70 کیلومتر در ساعت عصر شنبه بخش هایی از شهرستانهای داورزن و سبزوار در غرب خراسان رضوی را درنوردید.", "text":"محمد عطار سیاح شنبه شب در گفت و گو با خبرنگار ایرنا افزود: هم اکنون وزش شدید باد در شهرستان های داورزن و سبزوار ادامه دارد و احتمال رگبار پراکنده در برخی مناطق این شهرستانها دور از انتظار نیست.وی با بیان اینکه توفان تا اوایل بامداد فردا ادامه خواهد داشت گفت: دید افقی در جاده های این شهرستانها محدود شده است که رانندگان باید با رعایت مسائل ایمنی و با احتیاط رانندگی کنند.سبزوار در 230 کیلومتری غرب مشهد واقع است.8145/7495 / 6053            "}