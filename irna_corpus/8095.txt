{"onTitr":" نماینده مجلس:    ","titr":" پیشکسوتان ورزش گنجینه گرانبهای تجربه هستند","describe":" همدان- ایرنا- نماینده مردم ملایر در مجلس شورای اسلامی گفت: پیشکسوتان ورزش گنجینه ای ارزشمند و گرانبها از تجربه، دانش و صداقت هستند.", "text":"به گزارش ایرنا محمد کاظمی شامگاه پنجشنبه در آیین تجلیل از پیشکسوتان و نام آوران ورزش شهرستان ملایر اظهار داشت: باید از این سرمایه های ارزشمند در راستای اعتلا و پیشرفت ورزش کمک گرفت.وی اضافه کرد: تجربه و اندوخته های معنوی پیشکسوتان عرصه ورزش گنجینه ای گرانبها به شمار می رود که می تواند در توسعه ورزش بسیار اثربخش باشد.کاظمی صداقت و ایثار پیشکسوتان عرصه ورزش را الگویی ارزشمند در جامعه دانست و گفت: رشد و بالندگی ورزش کشور مستلزم بهره مندی از بزرگان و پیشکسوتان است.وی به تعامل سازنده موجود با دولت و وزارت ورزش و جوانان برای جلب حمایت ویژه از ورزش شهرستان ملایر اشاره کرد افزود: این تعامل در راستای پیشرفت ورزش ملایر پیگیری و تداوم خواهد داشت.رئیس اداره ورزش و جوانان شهرستان ملایر نیز در این آیین گفت: تجلیل از بزرگان و پیشکسوتان جزو برنامه های اصلی دستگاه ورزش است.مهدی رضایی افزود: هیچ گاه ارزش و جایگاه پیشکسوتان ورزش فراموش نمی شود و همواره سعی شده در برنامه ها و تصمیم گیری های مهم ورزشی از تجربه آنها بهره مند شویم.وی اضافه کرد: در برنامه تجلیل از پیشکسوتان و بزرگان ، افتخار دعوت از سنین بالای 60 سال را در این مراسم را داشته ایم.رضایی خاطرنشان کرد: در این مراسم باشکوه 190 پیشکسوت و نام آور ورزش ملایر تجلیل شدند.وی با تاکید بر اینکه ملایر شایسته افتخارآفرینی در عرصه های مختلف ورزش ملی و فراملی است، گفت: با هدفگذاری صورت گرفته به دنبال احیا و رشد رشته های مختلف این شهرستان در عرصه های ملی و فراملی هستیم.در این مراسم از پیشکسوتان و بزرگان ورزش شهرستان ملایر با اهدای جوایزی تجلیل شد.ملایر دارای 9 هزار ورزشکار سازمان یافته است.7520/2087            "}