{"onTitr":"","titr":" کنگره شهدا فرصتی برای جمع آوری آثار است","describe":" بیرجند - ایرنا - فرمانده سپاه انصارالرضا (ع) خراسان جنوبی گفت: کنگره ملی 2 هزار شهید استان فرصت خوبی برای جمع آوری آثار شهدا است.", "text":"به گزارش ایرنا سردار علی قاسمی روز سه شنبه در دیدار دست اندرکاران اجلاسیه شهدای دانشجو خراسان جنوبی با نماینده ولی فقیه در استان افزود: آثار زیادی از شهیدان استان وجود دارد که جمع آوری نشده است و باید به آن پرداخته شود.وی اظهار داشت: هدف ما ترویج فرهنگ شهید و شهادت در استان بوده تا جوانان خودشان پیگیر پرونده شهدا شوند.فرمانده سپاه انصارالرضا (ع) خراسان جنوبی بیان کرد: با وجود انجام 900 برنامه در حوزه شهید و شهادت در استان هنوز نتوانسته ایم آنچه در شان شهیدان است را انجام دهیم.وی گفت: گروه های سرود برای کنگره 2 هزار شهید استان تشکیل شده همچنین جشنواره فیلم 30 ثانیه ای هم پیش بینی شده است و اقدامات بسیار خوبی در فضای مجازی انجام می شود.سردار قاسمی افزود: هفته آینده سه اجلاسیه شهدا در استان برگزار و نمایشگاه از حرا تا حرم قبل از برگزاری این اجلاسیه ها برای بازدید عموم مردم افتتاح می شود.بنابر اعلام مسئولان ستاد کنگره ملی 2 هزار شهید خراسان جنوبی، اجلاسیه شهدای دانشجو استان در چارچوب این کنگره 21 مهر ماه جاری در بیرجند برگزار می شود.7559*3028            "}