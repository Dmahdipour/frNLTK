{"onTitr":"","titr":" هشت مجموعه ورزشی تهران بدون تشریفات واگذارشده است","describe":" تهران-ایرنا-مدیرکل ورزش و جوانان استان تهران با بیان اینکه هشت مجموعه ورزشی تهران بدون تشریفات واگذارشده است از طریق پیگیری قانونی درصدد هستیم این قراردادها واگذار شده به بخش خصوصی اصلاح شود، گفت که در حال حاضر قرارداد دو مجموعه ورزشی ابطال شده است.", "text":"رضا گلمحمدی روز چهار شنبه در گفت و گو با خبرنگار ایرنا اظهار داشت: هدف از این اقدام  اصلاح قراردادهایی است که بدون رعایت تشریفات قانونی، کاربری آنها به شکل رایگان به اشخاصی واگذار شده است.وی با بیان اینکه طبق توصیه دستگاه های نظارتی این اماکن هر چه زودتر باید در اختیار اداره کل ورزش و جوانان استان تهران قرار گیرد، گفت: با پیگیری واحد حقوقی این اداره کل و حکم قانونی، مجموعه داران باید هر ساله قرارداد اجاره خود را با این نهاد منعقد کنند.مدیرکل ورزش و جوانان استان تهران افزود: با پیگیری قانونی سندهای این مجموعه به نام اداره کل ورزش و جوانان صادر و اگر این مجموعه داران به عنوان مستاجر موافقت نکنند، سند فعالیت آنها ابطال و املاک آنها تحویل این نهاد خواهد شد.گلمحمدی افزود: از تعداد هشت مورد قرارداد مجموعه های ورزشی، تا کنون دو مورد ابطال ( پس گرفته شده)، دو مورد اصلاح، دو فقره در دست بررسی دادگاه و دو مورد دیگر هم در حال جمع آوری اسناد است و موفق به بازپس گیری آنها نشده ایم.به گفته وی با اصلاح قرارداد این هشت مجموعه ورزشی، بیش از 60 هزار متر مربع به سرانه ورزش تهران افزوده می شود.بر این اساس هم اکنون چهار هزار و 500 مجموعه ورزشی در سطح استان تهران وجود دارد که از این حیث سرانه ورزشی برای هر شهروند 0.56 سانتی متر مربع است.تهرام/7247/ 1539            "}