{"onTitr":"","titr":" مسابقات فوتبال نوجوانان جنوب آذربایجان غربی در تکاب آغاز شد","describe":" مهاباد- ایرنا- رقابت های فوتبال قهرمانی نوجوانان جنوب آذربایجان غربی با شرکت چهار تیم از امروز /چهارشنبه/ در تکاب آغاز شد.", "text":"دبیر هیات فوتبال تکاب روز چهارشنبه در این خصوص به خبرنگار ایرنا گفت: در این رقابت ها تیم های نوجوانان زاگرس مهاباد و هیات های فوتبال تکاب، بوکان و چهاربرج میاندوآب حضور دارند که به مدت سه روز به صورت دوره ای در ورزشگاه جهان پهلوان تختی این شهرستان به مصاف هم می روند.باب الله غلامی افزود: در این دوره که برای اولین بار به میزبانی تکاب برگزار می شود، 6 بازی بین تیم های نوجوانان شهرهای جنوب آذربایجان غربی برگزار شده و 2 تیم برتر به دوره بعدی رقابت ها صعود می کنند.وی ادامه داد: دور بعدی رقابت های فوتبال نوجوانان آذربایجان غربی با حضور 2 تیم منتخب جنوب و 2 تیم منتخب شمال استان برگزار می شود.به گزارش ایرنا، هم اینک 16 تیم فوتبال در رده های سنی نونهالان، نوجوانان و بزرگسالان در تکاب فعالیت می کنند؛ 200 بازیکن نونهال و نوجوان نیز در 2 مدرسه فوتبال این شهرستان تحت آموزش هستند.شهرستان تکاب با 81 هزار نفر جمعیت در جنوب آذربایجان غربی واقع شده و 3 هزار ورزشکار در رشته ها و مقاطع مختلف به فعالیت های ورزشی مشغول هستند که 500 نفر از آنان در رشته فوتبال فعالیت کنند.7514/6185/2093            "}