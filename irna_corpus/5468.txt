{"onTitr":"","titr":" بازتاب تصویب الحاق ایران به'سی.اف.تی' در رسانه های فرانسه","describe":" تهران - ایرنا - تصویب لایحه الحاق ایران به 'کنوانسیون مقابله با تامین مالی تروریسم' (سی.اف.تی) در مجلس شورای اسلامی، در بسیاری از رسانه های دیداری، شنیداری و مکتوب فرانسه بازتاب داشت.", "text":"شبکه تلویزیونی فرانس 24 گزارش داد، لایحه الحاق ایران به کنوانسیون مقابله با تامین مالی تروریسم ' سی.اف.تی' در جلسه علنی مجلس ایران با یکصد و 43 رای موافق به تصویب رسید.البته این طرح مخالفان زیادی نیز داشت که بیشتر آنها منتقدان دولت و بیشتر از طیف منسوب به جبهه پایداری بودند. موافقان این طرح معتقدند که پیوستن ایران به این کنوانسیون و بیرون آمدن از فهرست سیاه باعث شفافیت بیشتر و مقابله با فساد می‌شود.در این جلسه علنی، محمد جواد ظریف وزیر خارجه ایران با حضور در مجلس به سخنرانی در دفاع از این لایحه پرداخت.شبکه تلویزیونی یورونیوز دراین باره گزارش داد: اقدام نمایندگان مجلس ایران مبنی بر تصویب لایحه الحاق این کشور به 'سی.اف.تی' با استقبال همراه بوده است. این شبکه افزود:تصویب خواسته‌های چهارگانه گروه ویژه اقدام مالی، ایران را مجبور به رعایت حداکثر شفافیت در تعاملات و تراکنش های مالی داخلی و خارجی می کند. رادیو بین المللی فرانسه نیز با بیان این مطلب که رای گیری درباره این موضوع بطور مخفیانه برگزار شد، گزارش داد: تصویب لایحه الحاق ایران به 'سی.اف.تی'، مسیر تعامل مالی کشورهایی که خواستار حفظ برجام و تبادل مالی و تجاری با ایران هستند را آسان تر می کند.عدم همکاری ایران با گروه ویژه اقدام مالی و بازگشت به فهرست سیاه و تحریم‌های آن به منزله بستن تمامی درها و روزنه ها به دست خود ایران برای تعامل مالی و بانکی با جهان است.به گزارش ایرنا، نمایندگان مجلس شورای اسلامی امروز با الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) موافقت کردند.در این رای گیری از مجموع 271 نماینده حاضر در جلسه، 143 رای موافق، 120 نماینده مخالف و پنج نماینده رای ممتنع به الحاق ایران به این کنوانسیون دادند.این لایحه شامل یک مقدمه، 28 ماده و یک پیوست است و بر اساس آن جمهوری اسلامی ایران الحاق به کنوانسیون بین المللی مقابله با تامین مالی تروریسم را با شروطی پذیرفت.اروپام**9041**1590            "}