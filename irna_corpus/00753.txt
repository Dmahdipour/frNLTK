{"onTitr":"","titr":" دونده طلایی شیرازی: به فکر نشان طلای پارالمپیک هستم","describe":" شیراز-ایرنا- دونده شیرازی دارنده نشان طلای پارا آسیایی 2018 گفت: پس از اینکه به ایران رسیدم تمرینات خود را سخت دنبال خواهم کرد زیرا به فکر کسب نشان طلای بازی های پارالمپیک 2020 ژاپن در ماده پرش طول هستم.", "text":"به گزارش ایرنا ظریف صنایعی که پنجشنبه در ماده دو 400 متر بازی های پارا آسیایی 2018 جاکارتا، نشان طلا را برگردن آویخت و پیشتر هم در این بازی ها 2نشان برنز در ماده 100 و 200 متر کسب کرده بود، افزود: خدا را سپاسگزارم که امروز به یکی از بهترین روزهای زندگی ورزشی‌ام تبدیل شد.وی تاکید کرد: سال سختی را پشت سر گذاشتم اما با حمایت و پشتیبانی خانواده ام توانستم به مدالی که دوست می داشتم، برسم.او از خانواده و مربیانش تقدیر کرد و گفت: امیدوارم با این سه مدالی که کسب کردم آنها را خوشحال کرده باشم.این ورزشکار شیرازی ادامه داد: برنامه بعدی من شرکت در ماده پرش طول رقابت های جهانی امارات است.زهرا محمدی راد در رشته شطرنج، سامان بلاغی، ندا فراستی، سمیه کهزاد پور و ناهید کرمی (بسکتبال با ویلچر)، ساره جوانمردی و سمیرا ارم (تیراندازی)، بهرام سلیمانی (دوچرخه سواری)، محمد الوان پور، سید علی اصغر جوانمردی، آرزو رحیمی، امید ظریف صنایعی و علیرضا فرح (دو و میدانی) و علی غریب شی (وزنه برداری) 14 ورزشکار اعزامی از استان فارس هستند و محسن عزیز نژاد هم از این استان به عنوان مربی دو و میدانی حضور دارد.بدین ترتیب با پایان یافتن  پنجمین روز این رقابت ها ورزشکاران شرکت کننده از استان فارس تا کنون 9 مدال رنگارنگ کسب کرده اند.ساره جوانمردی در تپانچه بادی به مسافت 50 و 10 متر 2 نشان طلا گرفت، سمیرا ارم در تپانچه 10متر صاحب نشان نقره شد، علی اصغر جوانمردی در پرتاب وزنه مدال نقره گرفت، امید ظریف صنایعی هم در دو 200 و 100 متر 2 نشان برنز و در 400 متر نشان طلا گرفت، زهرا محمدی راد در شطرنج نقره کسب کرد و آرزو رحیمی در پرتاب وزنه طلایی شد.سامان بلاغی، ندا فراستی، سمیه کهزاد پور، ناهید کرمی، ساره جوانمردی، سمیرا ارم، علیرضا فرح و محمد الوان پور از جمله ورزشکاران استان فارس در بازی های جاکارتا هستند که شانس کسب مدال در این رقابت ها را دارند.ساره جوانمردی، پرچمدار کاروان ایران در آیین افتتاحیه بازی های پارا آسیایی 2018 جاکارتا بود و سمیرا ارم هم دیگر بانوی تیرانداز شیرازی، پرچمدار مراسم اختتامیه این بازی هاست. سامان بلاغی، سمیه کهزاد پور، ندا فراستی ، ساره جوانمردی و بهرام سلیمانی ورزشکارانی هستند که در دومین دوره این بازی ها که در سال 2014 در اینچئون کره جنوبی برگزار شد، حضور داشتند. ساره جوانمردی در این دوره (2014) در تیراندازی 2 نشان طلا گرفت و سمیه کهزاد پور، ندا فراستی و سامان بلاغی هم در بسکتبال با ویلچر نشان برنز را از آن خود کردند و بهرام سلیمانی هم در رشته دوچرخه سواری چهارم شد.همچنین فوتبالیست های فارسی در دوره گذشته (دومین دوره) چهار مدال طلا کسب کردند، که در سومین دوره، رشته فوتبال هفت و پنج نفره از بازی های پارا آسیایی جاکارتا، حذف شده است.کاروان 20 نفره اعزامی از استان فارس در مسابقه های پارا آسیایی 2014 اینچئون کره جنوبی، با کسب هشت مدال طلا، یک نقره و سه برنز، کارنامه درخشانی از خود به جای گذاشتند. کاروان ورزشی ایران در نخستین دوره این بازی ها که در سال 2010 در گوانژو چین و با حضور چهار هزار ورزشکار از 41 کشور آسیایی در 19رشته برگزار شد، با کسب 80 مدال (27 طلا، 24 نقره و 29برنز) به مقام چهارم رسید. ورزشکاران ایران در دومین دوره این بازی ها که در اینچئون کره جنوبی و با حضور چهار هزار و 500 ورزشکار از 41 کشور برگزار شد، در 16رشته ورزشی حضور یافتند و در این دوره هم با کسب 120مدال (37 طلا، 52 مدال نقره و 31مدال برنز) بعد از کشورهای چین، کره جنوبی و ژاپن به مقام چهارم دست یافت.سومین دوره بازی های پارا آسیایی که چهاردهم مهر 97 با پرچمداری ساره جوانمردی ورزشکار شیرازی آغاز شد تا بیست و یکم همین ماه در شهر جاکارتا پایتخت کشور اندونزی ادامه دارد. هم اینک در جدول رده بندی مدال ها، تیم چین با 137مدال طلا، 69 نقره و 49 برنز پیشتاز است، کره جنوبی با 43 مدال طلا، 37 نقره و 34 برنز در جای دوم قرار دارد و ایران هم با40 طلا، 32 نقره و 32 برنز سوم است.7368 /6118            "}