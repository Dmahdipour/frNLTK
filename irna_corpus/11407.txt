{"onTitr":" معاون رییس جمهوری:    ","titr":" کارآفرینی از رویکردهای مهم دولت برای مقابله با آسیب های اجتماعی است","describe":" خرم آباد - ایرنا - معاون رییس جمهوری در امور زنان و خانواده گفت: یکی از موثرترین روش های موجود حمایت دولت از کارآفرینی و اشتغال برای مقابله با آسیب های اجتماعی است.", "text":"به گزارش ایرنا، معصومه ابتکار روز سه شنبه در بازدید از یک مرکز اورژانس اجتماعی 123 سازمان بهزیستی افزود: آسیب های اجتماعی در استان ها از جمله لرستان وجود دارد و توجه ویژه به اشتغال در کاهش چشمگیر این آسیب ها موثر است.وی با بیان اینکه در راستای  مداخله با آسیب ها چند طرح تدوین شده و در حال اجرا است، اظهار داشت: ارتقاء تاب آوری اجتماعی در نقاط مختلف از این طرح ها است که مرحله اول آن اجرا شده، مرحله دوم در حال اتمام است و پس از این نیز ادامه خواهد داشت.وی بازآفرینی شهری را از دیگر طرح های مقابله با آسیب های اجتماعی دانست و گفت: با اجرای این طرح در نقاط حاشیه ای  و سکونتگاه های غیر رسمی، جوامع می توانند مشکلات و توانمندی های خود را بهتر بشناسند.ابتکار گفت: اجرا طرح بازآفرینی شهری ، خودباوری و اعتماد بنفس برای مقابله با آسیب های اجتماعی را افزایش می دهد و کمک می کند مردم تاب اوری لازم در مواجهه با آسیب را داشته باشند.معاون رییس جمهوری افزود:یکی از مهمترین شیوه های مداخله در آسیب ها، اورژانس اجتماعی 123 به عنوان کار بسیار ارزشمند سازمان بهزیستی است و دولت نیز این طرح را به طور خاص حمایت می کند.وی ادامه داد: اورژانس اجتماعی 123علاوه بر بهره گیری از مددکاران و ارائه خدمات مشاوره ای، در مواردی  از جمله کودک آزاری و همسرآزاری که بحران وجود دارد مداخله علمی و دقیق داشته و پیگیری حل مساله است.وی تصریح کرد: لرستان دارای  10 مرکز اورژانس 123 است که این میزان بر اساس قانون برای شهرهای بیش از 50 هزار نفر در نظر گرفته شده بنابراین وضعیت استان در این حوزه مطلوب است.وی ادامه داد: برای ارتقا سطح و کیفیت خدمات اورژانس 123 و همچنین معرفی آن باید  رسانه ملی فعالیت بیشتری داشته باشد تا مردم  با آگاهی از وجود این مرکز، در صورت مشاهده آسیب های اجتماعی این موارد را اطلاع رسانی کنند.7264/7269/6060            "}