{"onTitr":"","titr":" دو مصوبه مرتبط با FATFبرای بررسی نظرات مجمع به مجلس اعاده شد","describe":" تهران-ایرنا- سخنگوی شورای نگهبان از برطرف شدن ایرادات دو مصوبه اصلاح قانون مبارزه با پولشویی و کنوانسیون پالرمو خبر داد و گفت: این دو مصوبه با عنایت به نظرات مجمع تشخیص مصلحت نظام به مجلس اعاده شد.", "text":"به گزارش ایرنا، «عباسعلی کدخدایی» امروز چهارشنبه در توئیتر خود نوشت: ایرادات شورای نگهبان نسبت به اصلاح قانون مبارزه با پولشویی و کنوانسیون پالرمو برطرف شد. همچنین با عنایت به نظرات مجمع تشخیص مصلحت نظام مقرر شد این مصوبات به مجلس اعاده شوند. سخنگوی شورای نگهبان همچنین گفت: مصوبه الحاق دولت ایران به کنوانسیون مقابله با تامین مالی تروریسم (CFT) امروز در دستور کار شورای نگهبان نبوده و هنوز این شورا اعلام نظر نکرده است. به گزارش ایرنا، نمایندگان مجلس شورای اسلامی روز یکشنبه لایحه الحاق ایران به کنوانسیون مقابله با تامین مالی تروریسم را تصویب کردند. گروه ویژه اقدام مالیFATF قرار است در نشست آتی خود در ماه اکتبر درباره اقدامات ایران برای اجرای توصیه های این نهاد تصمیم گیری کند. سیام**9314**9121**1535            "}