{"onTitr":"","titr":" توضیح دانشگاه آزاد در باره خبر اخراج فائزه هاشمی","describe":" تهران -ایرنا - پس از آنکه خبر اخراج دو دختر مرحوم آیت الله هاشمی رفسنجانی از دانشگاه آزاد توسط فائزه یکی از دختران وی مطرح شد ، حال دانشگاه آزاد اسلامی در نامه ای درباره اخراج توضیح داده است .", "text":"به گزارش چهارشنبه گروه دانشگاه ایرنا ، درنامه ای به امضای احمدرضا نجفی رئیس دبیرخانه هیات استان تهران این دانشگاه، چهار دلیل در باره آنچه تخلف در جذب دکتر فائزه هاشمی به عنوان هیات علمی در واحد پردیس نامیده می شود، ذکر شده است . دراین نامه آمده است: هیچ مدرکی مبنی بر انجام مصاحبه عمومی در پرونده مشاورالیه موجود نیست و موضوع جذب وی در شورای جذب طرح نشده است و دراین خصوص مستندات در پرونده وجود ندارد. در ادامه آمده است: نتیجه ارزشیابی از 165 برابر 82.03 یعنی زیر 50 درصد و در پرونده مدرکی دال بر قبولی در مصاحبه علمی موجود نیست. همچنین می افزاید: شرکت در فراخوان 921 خالی از اشکال نیست زیرا حداکثر سن قاعدتا در فراخوان باید 40 سال باشد در صورتی که مشاورالیه متولد 1341.10.17 است، هم درزمان ثبت نام درفراخوان 51 سال بوده است و در گزینه بند یک فراخوان 921 اعلام شده است «شرایط سنی را دارد. 9283**1601**            "}