{"onTitr":"","titr":" شانس پایین ایران برای میزبانی مسابقات جهانی کشتی کلاسیک زنان","describe":" تهران - ایرنا - معصومه بابایی سرپرست تیم ملی کشتی کلاسیک زنان ایران گفت: احتمال میزبانی ایران برای مسابقات جهانی آذر ماه سالجاری بسیار اندک است.", "text":"به گزارش ایرنا، مسابقات جهانی کشتی کلاسیک زنان ایران آذر امسال برگزار می شود اما هنوز میزبان این رقابت ها مشخص نیست.در حالی که شنیده می شد ایران به دنبال گرفتن این میزبانی است، سرپرست تیم ملی کشتی کلاسیک زنان ایران امروز (شنبه) به ایرنا اظهار داشت: مجموعه کشتی در ایران به گرفتن این میزبانی علاقه مند بود اما بعید است برای این دوره بتوانیم این کار را انجام دهیم.وی ادامه داد: میزبانی یک تورنمنت جهانی آن هم در بخش زنان مشکلات و محدودیت های مربوط به خودش را دارد. نظم دادن به تیم های خارجی با توجه به موضوعات فرهنگی کشور ما کار راحتی نیست و به همین دلیل احتمال میزبانی ایران بسیار کم است.بابایی با اشاره به اهمیت چنین میزبانی هایی برای کشتی زنان ایران یادآور شد: می دانیم که چنین میزبانی تا چه اندازه تاثیر مثبت روی کشتی زنان ایران دارد. قطعا گرفتن میزبانی مساوی با اداره یک تورنمنت بزرگ با نیروهای کاملا ایرانی است. به این شکل که داوران و تیم اجرایی ایرانی برای این مسابقات مشخص می کنیم و همین موضوع روی تجربه همه تاثیر می گذارد.وی افزود: به علاوه اینکه ورزشکاران هم شرایط فوق العاده ای را در نخستین تجربه مسابقات جهانی خود حس می کنند. اما از آنجایی که کشتی کلاسیک زنان در ایران هنوز در قدم های آغازین خود قرار دارد، بهتر است فعلا بیشتر یاد بگیریم. حتما در دوره های بعدی میزبانی را هم تجربه خواهیم کرد.ورزشی ** 2024**1597            "}