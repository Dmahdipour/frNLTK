{"onTitr":"","titr":" شهرهای توحید و کهره آذرماه به شبکه گاز متصل می شوند","describe":" ایلام - ایرنا - مدیرعامل شرکت گاز استان ایلام گفت: عملیات گاز رسانی به شهرهای توحید، کهره و روستاهای اطراف آنها از توابع شهرستان چرداول تا 2 ماه آینده تکمیل و این مناطق از نعمت گاز برخوردار می شوند.", "text":"عباس شمس اللهی روز دوشنبه در گفت وگو با خبرنگار ایرنا اظهار داشت: تاکنون 22 شهر استان از نعمت گاز برخوردار شده اند و تنها سه شهر میمه، زرین آباد و توحید گازدار نیستند که عملیات اجرایی گاز رسانی به این سه شهر با جدیت تمام در حال اجرا است. وی با اشاره به اینکه تلاش می شود تا پایان سال جاری این سه شهر نیز به شبکه گاز رسانی متصل شوند، افزود: عملیات گاز رسانی به شهرهای توحید و کهره و روستاهای اطراف آن از توابع شهرستان چرداول در مراحل پایانی قرار دارد و ظرف مدت 2 ماه آینده این مناطق به شبکه گاز متصل خواهند شد.مدیرعامل شرکت گاز ایلام با اشاره به وضعیت گاز رسانی در نقاط روستایی استان تاکید کرد: تاکنون از 601 روستای استان 366 روستا با ظریب نفوذ 81 درصد از نعمت گاز برخوردار شده اند. شمس اللهی تعداد خانوارهای روستایی بهره مند از نعمت گاز را 32 هزار و 367 خانوار اعلام کرد و گفت: در حال حاضر عملیات گاز رسانی با 235 کیلومتر شبکه توزیع و خط تغذیه در مناطق روستایی استان در دست اقدام است که تا پایان سال جاری یا نیمه اول سال آینده تکمیل و به شبکه گاز سراسری متصل خواهند شد. هم اکنون 98 درصد شهری و 81 درصد ساکنان مناطق روستایی استان ایلام از نعمت گاز برخوردارند.3032/6119            "}