دبیر هیات فوتبال همدان در حاشیه برگزاری این دوره در گفت و گو با خبرنگار ایرنا اظهار داشت: در این کلاس مربیان دارای مدارک ملی و بین المللی فوتبال همدان زیر نظر مرتضی محصص، فریدون معینی و میرشاد ماجدی مدرسان برجسته فدراسیون دوره هایی توجیهی را فرا گرفتند.مهدی بوجاریان گفت: حضور تمامی مربیان همدانی دارای مدرک رسمی در کلاس دانش افزایی مدرسان فدراسیون فوتبال کشور الزامی بود.وی بیان کرد: تمامی مربیان فعال در استان اعم از مربیان باشگاه ها، مربیان دروازه بانی و مربیان بدنسازی ملزم به حضور در این دوره بودند اما بانوان مربی نیز حضورشان آزاد بود.بوجاریان افزود: حضور نیافتن مربیان در کلاس دانش افزایی به منزله شرکت نکردن در مسابقات فصل جاری و آینده و غیب در دوره های آموزشی و ارتقا است.وی یادآور شد: همچنین اسامی مربیان شرکت کننده برای صدور گواهی به کمیته آموزش فدراسیون فوتبال کشور ارسال می شود.هم اکنون بیش از یکصد مربی فوتبال در رده های مختلف در استان همدان فعالیت دارند.7520/2090
      
      