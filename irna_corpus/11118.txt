{"onTitr":" امام جمعه کرمان :    ","titr":" متولیان به امر اطلاع رسانی از هزینه کرد زکات توجه کنند","describe":" کرمان - ایرنا – نماینده ولی‌فقیه در استان و امام‌جمعه کرمان گفت: متولیان امور نباید از امر مهم اطلاع رسانی در خصوص نحوه هزینه کرد این فریضه الهی غافل شوند.", "text":"به گزارش ایرنا، حجت الاسلام حسن علیدادی سلیمانی روز سه‌شنبه درنشست شورای زکات استان افزود:اطلاع مردم از نحوه هزینه کرد زکات موجب استقبال بیشتر از این فریضه الهی خواهد شد که در نهایت امر می توان از قبل این مهم گام های ارزندهدتری در حوزه رسیدگی به وضعیت محرومان برداشت .وی با اشاره به زیاد نام ‌برده شدن زکات در کنار نماز گفت: در متن قرآن حساسیت زیادی نسبت به زکات وجود دارد لذا این حساسیت باید در تمامی اقشار جامعه ایجاد شود.مدیرکل کمیته امداد امام خمینی کرمان در این نشست گفت: امیدواریم در شرایط سخت با توجه به خشکسالی‌های اخیر و مشکلات اقتصادی پیش‌آمده از جمله کاهش برداشت محصولاتی چون پسته مردم بیشتر به فکر پرداخت زکات باشند.یحیی صادقی افزود: در 6 ماهه اول امسال طبق دستورالعمل‌های داده‌شده و بر اساس نیت زکات دهندگان 60 درصد برای محرومین و 30 درصد برای پروژه‌های عمرانی مختلف اختصاص داده ‌شده است.صادقی در ادامه گفت: تبلیغات نقش مؤثری در پرداخت زکات از طریق رسانه‌های ملی و ائمه جمعه داشته است و خوشبختانه دیدگاه کشاورزان و خیرین نیز باعث شده است که 83 درصد از درآمد زکات صرف امور نیازمندان شده و تنها 17 درصد صرف پروژه‌های عمرانی شود و این‌ یک اتفاق خوب است.9889/ 5054            "}