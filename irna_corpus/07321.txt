{"onTitr":" استاندار لرستان:    ","titr":" حضور کودکان نشاط و امید را به استانداری آورد","describe":" خرم آباد - ایرنا - استاندار لرستان در دیدار با کودکان عضو کانون های پرورش فکری کودکان و نوجوانان گفت: حضور کودکان و نوجوانان بوی امید و زندگی و نشاط را به استانداری آورد.", "text":"به گزارش ایرنا سید موسی خادمی روز شنبه در دیدار صمیمی با اعضای کانون های پرورش فکری کودکان و نوجوانان لرستان اظهار کرد: امید است در هفته کودک فضاهای خوبی برای شما فراهم شود تا هم استعدادهای خود را بروز دهید و هم با خدمات کانون آشنا شده و استفاده کنید. وی افزود:کارهای خوبی در چند سال اخیر در کانون پرورش فکری کودکان و نوجوانان انجام شده است اما کارهای بیشتری هنوز مانده که باید کمک کنیم مسئولان بهتر بتوانند برای کودکان فضاهای لازم را ایجاد کنند. استاندار لرستان خطاب به کودکان افزود:هم به ایران عشق بورزید و هم استان خود را دوست داشته باشید تا به جای خوبی برسید. استاندار لرستان با طرح این سوال که با فکر و اندیشه خود بگویید اگر استاندار بودید چه می کردید افزود:ما دوست داریم خیابان های وسیعی داشته باشیم و ترافیک نباشد اما بعضی کارها ممکن است پول های زیادی بخواهد ولی شما کاری به این حرف ها نداشته باشید، پیشنهاد خود را بدهید و ما هرچه بتوانیم انجام می دهیم. خادمی تاکید کرد که وظیفه ما این است محیطی فراهم کنیم که بدون ترس و خوف و نگرانی در خانه، مدرسه و جامعه بتوانید روح و جسم خود را پرورش دهید تا به انسان های توانمند و مثمرتبدیل شوید. مدیرکل کانون پرورش فکری کودکان و نوجوانان لرستان نیز در این دیدار گفت: در حال حاضر هشت هزارو500 کودک و نوجوان عضو کانون پرورش فکری کودکان ونوجوانان این استان هستند.محمدجواد محمدی با اشاره به فرارسیدن هفته ملی و روز جهانی کودک با اشاره به اینکه320 برنامه متنوع در هفته ملی کودک در این استان اجر می شود،بیان کرد: برنامه های این هفته امسال با شعار 'آینده را باید ساخت' برگزار می شود.وی افزود: در حال حاضر 26 مرکز ثابت، سیار و پستی در کانون پرورش فکری کودکان و نوجوانان در این استان فعال است و سال گذشته پنج کتابخانه سیار به مجموعه کانون پرورش فکری اضافه شده است.محمدی گفت: در راستای توسعه و کیفی سازی آموزش های کانون پرورش فکری کودکان و نوجوانان لرستان هفت سالن سینما در استان آماده و فعال شده اند.وی  افزود: 320 برنامه متنوع در سراسر استان در هفته ملی کودک برگزار می شود که بر اساس آموزه های عاشورایی، مهارت آموزی و خلاقیت ذهنی است.محمدی به مشکل کمبودفضا در کانون پرورش فکری اشاره کرد و ادامه داد: 3 مرکز ثابت کانون پرورش فکری کودکان و نوجوانان در آینده نزدیک در شهرستان های دوره، الیگودرز و الشتر افتتاح می شود.وی افزود:کانون پرورش فکری کودکان و نوجوانان 44 فعالیت ویژه انجام می دهد و در بخش های فرهنگی، هنری و ادبی کار تخصصی و ویژه کودکان  دارد.7274/6060            "}