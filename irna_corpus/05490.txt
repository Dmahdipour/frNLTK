{"onTitr":"","titr":" اعتبارات روستایی شهرستان دیر پنج برابر شد","describe":" بوشهر - ایرنا- فرماندار شهرستان دیر گفت: از ابتدای دوره دولت تدبیر و امید در راستای توجه به عمران روستاها اعتبارات روستاهای این شهرستان  به پنج برابر افزایش یافته است .", "text":"حمزه اعتماد روز یکشنبه به مناسبت روزملی روستا و عشایر درگفت وگو با ایرنا افزود: خدمات دولت تدبیر و امید در روستاها نشان دهنده اهمیت تولید و اشتغال، توسعه روستایی و ایجاد امکانات مورد نیاز برای روستاییان است.وی یادآورشد:روستاهای این شهرستان در بخش کشاورزی و شیلات دارای قابلیت های مناسبی برای ایجاد تولید و اشتغال هستند.فرماندار دیر گفت: تولید محصول گوجه فرنگی به میزان 350 هزارتن در سال در روستاهای مرکزی، آبدان و بردخون و سایت ها و مزرعه های پرورش میگو در روستاهای ساحلی از ظرفیت های اساسی این شهرستان است.اعتماد تصریح کرد: در حال حاضر بطور میانگین در هر روستای این شهرستان سه طرح عمرانی اجراشده و روستاهای بالای 500 نفر جمعیت یک زمین چمن ورزشی و بوستان امید اجراشده است.وی افزود: مرحله اول تسهیلات اشتغال زایی با بهره چهار درصد به روستاها انجام شده و مرحله دوم آن نیز ابلاغ می شود.اعتماد اضافه کرد: در حال حاضر 90 درصد روستاهای این شهرستان گازرسانی و بالای 20 خانوار جمعیت برق دار و 95 درصد روستاها دارای آب لوله کشی سالم هستند.وی نقش دهیاران در توسعه روستاها را مهم دانست و گفت: دهیاران باید با تعامل و همکاری شوراهای اسلامی برای جلوگیری از مهاجرت روستائیان در زمینه های اقتصادی و اشتغال زایی، عمرانی و توسعه روستاهای خود تلاش کنند.شهرستان 60 هزار نفری دیر دارای پنج شهر، سه بخش و 72 روستا است که در فاصله 200 کیلومتری جنوب بوشهر قراردارد.7207/6045            "}