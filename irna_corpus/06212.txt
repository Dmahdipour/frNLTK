{"onTitr":"","titr":" مشکل لاستیک کامیون داران همدان رفع شد","describe":" همدان- ایرنا- معاون امور بازرگانی صنعت، معدن و تجارت همدان گفت: با تدبیر و سیاستگذاری دولت، لاستیک مورد نیاز کامیون داران در حال تامین و توزیع است و در این استان مشکل کمبود لاستیک وجود ندارد.", "text":"مجید زرین دلاور روز یکشنبه در گفت و گوی اختصاصی با خبرنگار ایرنا اظهار داشت: از یک ماه گذشته تاکنون پنج هزار و 500 حلقه لاستیک بین کامیون داران استان توزیع شده است و این روند ادامه دارد.وی افزود: در پی اقدامات خوب و به موقع دولت درباره کاهش تعرفه واردات و عوارض گمرکی لاستیک و اختصاص ارز دولتی،  قیمت تمام شده این محصول کاهش پیدا کرد. معاون امور بازرگانی سازمان صنعت، معدن و تجارت همدان خاطرنشان کرد: بخش عمده ای از لاستیک مورد نیاز خودروهای سنگین از طریق واردات تامین می شود. زرین دلاور با بیان اینکه کار توزیع لاستیک توسط  اداره کل حمل و نقل جاده ای و راهداری استان انجام می شود، اضافه کرد: لاستیک مورد نیاز ناوگان حمل و نقل درون شهری نیز توسط صنعت، معدن و تجارت صورت می گیرد.در حال حاضر 12 هزار و 137 ناوگان حمل ‌و نقل عمومی کالا با بیش از 19 هزار راننده فعال در این حوزه مشغول به خدمت هستند.7527/2087            "}