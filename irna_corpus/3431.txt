{"onTitr":"","titr":" استاندار فارس: آماده واگذاری مسئولیت هستم","describe":" شیراز- ایرنا- استاندار فارس با بیان این که 'مصرانه آماده واگذاری مسئولیت استانداری به فرد دیگری هستم'، از عبدالرضا رحمانی فضلی وزیر کشور خواست هرچه سریعتر قانون منع بکارگیری بازنشستگان را اجرایی کند.", "text":"مهندس اسماعیل تبادار روز سه شنبه در گفت و گو با خبرنگار ایرنا افزود: از زمان مطرح شدن طرح اصلاح قانون منع بکارگیری بازنشستگان در مجلس شورای اسلامی و پیش از تصویب این طرح و تایید شورای نگهبان، آمادگی خود برای واگذاری مسئولیت استانداری فارس را اعلام کردم و در حال حاضر نیز خواهان آن هستم تا این قانون هرچه سریعتر اجرایی شود.نماینده عالی دولت در استان فارس گفت: تنها به دلیل معطل نماندن کار مردم از سمت خود کناره گیری نکردم و تمام جلسات استانداری فارس طبق روال گذشته در جهت خدمت به مردم برگزار می شود و هیچ وقفه ای در این زمینه ایجاد نشده است.تبادار اظهار داشت: از وزیر کشور خواهانم هرچه سریعتر قانون منع بکارگیری بازنشستگان در این وزارتخانه را اجرایی کند و به محض اعلام وزیر کشور مسئولیت را به فرد دیگری واگذار می کنم.وی با یادآوری اینکه معاون سیاسی، امنیتی و اجتماعی استانداری فارس و فرماندار شیراز نیز مشمول قانون منع بکارگیری بازنشستگان می شوند، بیان کرد: آن ها نیز آمادگی خود را برای واگذاری مسئولیت اعلام کرده اند، حتی معاون سیاسی، امنیتی و اجتماعی استانداری فارس تاکنون سه مرتبه از سمت خود استعفا داده است که من به دلیل معطل نماندن کار مردم با آن مخالف کردم تا وزیر کشور هر چه سریعتر تکلیف استاندار جدید فارس را مشخص کند.به گزارش ایرنا، رئیس جمهوری 27 شهریورماه 97 در اجرای اصل یکصد و بیست و سوم قانون اساسی جمهوری اسلامی ایران، «قانون اصلاح قانون ممنوعیت بکارگیری بازنشستگان» را جهت اجرا به سازمان اداری و استخدامی کشور ابلاغ کرد.علی لاریجانی رئیس مجلس شورای اسلامی 24 شهریور 97 در نامه‌ای به حسن روحانی رئیس جمهوری، اصلاح قانون ممنوعیت بکارگیری بازنشستگان را برای اجرا ابلاغ کرد.متن قانون اصلاح قانون ممنوعیت بکارگیری بازنشستگان به شرح زیر است:ماده واحده - تبصره (1) ماده واحده قانون ممنوعیت بکارگیری بازنشستگان مصوب 1395/2/20 به شرح ذیل اصلاح می شود:تبصره 1- بکارگیری بازنشستگان، در سمت های مذکور در بندهای (الف)، (ب) و(ج) ماده (71) قانون مدیریت خدمات کشوری مصوب 1386/7/8 و همچنین بکارگیری بازنشستگان در نیروهای مسلح با مجوز فرمانده معظم کل قوا مجاز است.بکارگیری بازنشستگان وزارت اطلاعات تا سقف یک درصد از مجموع نیروهای شاغل رسمی این وزارتخانه در هر رده مدیریتی صرفا در وزارتخانه مذکور مجاز است.جانبازان بالای 50 درصد ، آزادگان بالای سه سال اسارت و فرزندان شهدا از شمول این قانون مستثنی هستند.این قانون فوق مشتمل بر ماده واحده در جلسه علنی در جلسه ششم شهریور 1397 مجلس شورای اسلامی تصویب شد و در تاریخ 21 شهریورماه جاری به تایید شورای نگهبان رسید.2027            "}