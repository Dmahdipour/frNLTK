{"onTitr":"","titr":" قاچاقچیان 146 کیلو تریاک در اردبیل دستگیر شدند","describe":" اردبیل - ایرنا - فرمانده انتظامی استان اردبیل از دستگیری پنج قاچاقچی که در پوشش خانواده 146 کیلو و 165 گرم تریاک حمل می کردند، خبر داد.", "text":"به گزارش ایرنا از پایگاه خبری پلیس اردبیل ، سردار حسین عبدی روز دوشنبه گفت: ماموران پلیس مبارزه با مواد مخدر اردبیل در اجرای طرح تشدید مبارزه با قاچاقچیان مواد مخدر موفق شدند در عملیاتی مقتدرانه و با اشرافیت کامل اطلاعاتی این قاچاقچیان را جاده اردبیل - خلخال دستگیر کنند.وی با اشاره به اینکه سوداگران مرگ با استفاده از سه دستگاه سواری پژو محموله بزرگ تریاک را در پوشش خانواده حمل می کردند، افزود: در این عملیات چهار مرد و یک زن قاچاقچی دستگیر شدند.وی یکی از راهکارهای مهم و اثربخش در افزایش شور و نشاط اجتماعی و سالم سازی فضای جامعه را  مشارکت همگانی و احساس مسئولیت جمعی در رابطه با پیشگیری، کنترل و مقابله با آسیب های مواد مخدر و اعتیاد ذکر کرد.استان اردبیل از لحاظ اعتیاد به مواد مخدر رتبه 31 استان های کشور را دارد که از استان ‌های سفید محسوب می ‌شود.  اردبیل در مقایسه با دیگر مناطق کشور از نظر شیوع اعتیاد و قاچاق مواد مخدر در وضعیت سفید قرار دارد. تعداد دقیق معتادان در استان مشخص نیست اما تخمین زده می شود سه درصد جمعیت استان به نوعی با مشکلات مواد مخدر درگیر باشند.1116018/6016            "}