{"onTitr":"","titr":" دور جدید گفت و گوی پاکستان و گروه ویژه اقدام مالی آغاز شد","describe":" اسلام آباد - ایرنا - با ورود گروه ویژه مبارزه با پولشوییِ آسیا- پاسفیک (APG)، دور جدید گفت و گو و مذاکرات دولت پاکستان با مقامات بلند پایه گروه ویژه اقدام مالی (FATF) از امروز دوشنبه در اسلام آباد آغاز شد.", "text":"به گزارش روز دوشنبه ایرنا از رسانه های پاکستان، تیم ویژه مبارزه با پولشوییِ آسیا- پاسفیک (APG) شامگاه گذشته وارد اسلام آباد شده و تا دو هفته در پاکستان حضور دارند.این تیم در مدت اقامت خود در اسلام آباد از هفتم تا نوزدهم اکتبر با وزیر کشور، وزیر امور خارجه، وزیر دارایی و رئیس بانک مرکزی پاکستان دیدار کرده و در خصوص موضوعات مورد علاقه و تخصصی به تبادل نظر می پردازند.هیات آسیا و اقیانوسیه کارگروه ویژه اقدام مالی در این دیدارها و مذاکرات با مقامات پاکستانی درباره اقدامات دولت مرکزی پاکستان برای مبارزه با تامین مالی تروریسم و پولشویی به بحث و تبادل نظر می کنند.دولت پاکستان در دیدار با اعضای هیات کارگروه ویژه اقدام مالی تلاش می کند تا با ذکر لوایح  و اقدامات قانونی صورت گرفته در مجلس ملی برای ریشه کنی پولشویی و جلوگیری از تامین مالی تروریسم نظر آنها را برای خارج کردن نام پاکستان از لیست خاکستری به خود جلب کند.دولت پاکستان برای خروج از لیست خاکستری تامین مالی تروریسم لازم است که الزامات تعریف شده از سوی کارگروه ویژه اقدام مالی را اجرا کند.در این راستا دولت پاکستان بنیاد خیریه 'الرحمان' را غیر قانونی اعلام کرد، این بنیاد متهم به جمع آوری منابع مالی از طریق مردم و انتقال آن به گروههای تروریستی است.قرار است اعضای هیات گروه ویژه اقدام مالی با برخی از مقامات بلند پایه نهادهای امنیتی و اطلاعاتی پاکستان نیز دیدار و گفت و گو کند تا از نزدیک با برنامه های این سازمان ها برای نظارت و  شناسایی فعالیت مالی سازمان های حامی گروه های تروریستی آشنا شوند.ماه ژوئن سال جاری میلادی، کارگروه ویژه اقدام مالی از عزم و تعهد پاکستان برای اجرای برنامه های جامع و سخت به منظور مبارزه با پولشویی و جابجایی منابع مالی ترورسم خبر داده بود.کارگروه ویژه اقدام مالی پس از نشست ماه  ژوئن در پاریس نام پاکستان را بار دیگر در لیست خاکستری قرار داد.گروه ویژه اقدام مالی (FATF) یک سازمان بین دولتی و بین المللی است که در زمینه مبارزه با درآمد غیرقانونی منابع مالی و ضد تامین منابع تروریسم در جهان فعالیت می کند.نام پاکستان از سال 2012 تا 2015 در لیست خاکستری گروه ویژه اقدام مالی بوده است و  گروه بین المللی اقدام مالی علیه تروریسم (FATF) در نشست اخیر خود در پاریس تصمیم گرفت تا نام پاکستان همچنان در فهرست کشورهای تحت رصد این گروه موسوم به خاکستری بماند.۳۷ کشور جهان نظیر«آمریکا، انگلیس، چین، هند، ترکیه و تعدادی از کشورهای عربی حوزه خلیج فارس به همراه اتحادیه اروپا» از اعضای این گروه به شمار می روند.آساق**6125**1663**            "}