{"onTitr":" مدیرکل پدافند غیرعامل:    ","titr":" امنیت تبادلات بانکی در قم رصد می شود","describe":" قم - ایرنا - مدیرکل پدافند غیرعامل قم گفت: در شرایط کنونی بیش از 90 درصد تبادلات بانکی و پولی شهروندان به صورت مجازی و الکترونیکی انجام می شود که در این زمینه اقدام های کنترلی لازم توسط پدافندغیرعامل استان در حال انجام است.", "text":"مهدی متقیان روز پنجشنبه در گفت و گو با خبرنگار ایرنا اظهار کرد: امروز که امکانات ارائه خدمات بانکی در کمترین زمان و به آسانی در دسترس قشرهای مختلف مردم قرار گرفته، زمینه برای سوء استفاده مجرمان و دشمنان نیز فراهم شده است و هرگونه سهل انگاری در این بخش می تواند موجب شکل گیری تهدیدی در حوزه امنیت اقتصادی شود.وی افزود: ایجاد خلل در شبکه مجازی تبادلات بانکی توسط دشمنان، موجب نارضایتی مردم می شود؛ بنابراین این فضا در استان قم همچون سایر نقاط کشور به صورت مستمر توسط کارشناسان فضای سایبری رصد می شود تا در نقل و انتقالات بانکی شهروندان وقفه ای به وجود نیاید.وی ادامه داد: همچنین لازم است داده های آماری در فضای بانکداری استان به صورت مستمر پایش شود تا در زمان های خاص که شهروندان حجم بالایی از تبادلات بانکی را انجام می دهند، در سامانه های بانکداری الکترونیک مشکلی به وجود نیاید و نقل و انتقال پول با دستگاه های مختلف به راحتی انجام شود.متقیان گفت: بانک های استان وظیفه دارند، سطح امنیت سایبری خود را با استفاده از تجهیزات پیشرفته و به کارگیری نکات ایمنی مورد نظر در این حوزه ارتقا دهند تا تبادل اطلاعات مالی مردم در قم به صورت امن و براساس مولفه های پدافند غیرعامل انجام شود.وی بیان کرد: تهدیدهای سایبری با به کارگیری نکات ایمنی و رعایت مولفه های پدافند غیرعامل، خنثی می شود که در این زمینه در سطح استان اقدام های کارشناسی گسترده ای انجام و عملیاتی شده است.وی همچنین با اشاره به اهمیت مقابله با تهدیدهای نوین دشمن در حوزه پولی و بانکی، گفت: پدیده بانکداری الکترونیک که در آن با استفاده از فضای سایبری، بسیاری از امکانات مورد نیاز مردم در مباحث بانکی به صورت مجازی در اختیارشان قرار می گیرد، فواید زیادی دارد، اما باید در اجرای آن به نکات امنیتی و رعایت اصول پدافند غیرعامل نیز توجه داشت تا از آسیب های احتمالی جلوگیری شود. 7405/ 1175            "}