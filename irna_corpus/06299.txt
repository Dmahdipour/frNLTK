{"onTitr":" استاندار لرستان:    ","titr":" مدل ارزیابی دستگاه های اجرایی باید اصلاح شود","describe":" خرم آباد - ایرنا - استاندار لرستان گفت: نحوه ارزیابی دستگاه‌های اجرایی اشکالاتی دارد که باید با اصلاحات بیشتر ایرادات مدل فعلی را رفع کرد.", "text":"به گزارش روز یکشنبه ایرنا، سید موسی خادمی در نشست شورای راهبردی توسعه مدیریت استان در استانداری افزود: باید دید مدل‌های ارزیابی چقدر به واقعیت نزدیک هستند و افکار عمومی چگونه آن‌ها را پذیرش می‌کنند.وی با تاکید بر اینکه ارزیابی باید بین گروه‌های همگن انجام شود، بیان کرد: در این راستا بهتر است ارزیابی‌های استان از طریق گروه‌بندی هایی از جمله علمی، فرهنگی، زیربنایی و عمرانی انجام شود.استاندار لرستان ادامه داد: شاخص‌های ارزیابی دستگاه‌ها با یکدیگر متفاوت است چراکه سطح فعالیت و امکانات آنها با یکدیگر فرق دارد.خادمی با تاکید بر عملکرد قوی و با انگیزه بیشتر دستگاه های اداری استان اظهار داشت: میز خدمت و دولت الکترونیک باید بیشتر مورد توجه باشد چرا که تنها راه نجات سیستم اداری الکترونیکی کردن خدمات دولت است.وی افزود: چنانچه دولت الکترونیکی باشد با تعریف فرآیندها می‌توان اشکالات موجود در سیستم اداری را رفع کرد.استاندار لرستان بیان کرد: در حال حاضر باید تعدادی فرآیند شناخته‌ شده را تعریف کنیم و به عنوان پایلوت به صورت الکترونیکی اجرا شوند تا آمادگی لازم جهت انجام دیگر کارها و فرآیندها را داشته باشیم.در این جلسه طرح ارزیابی سال 96 انجام شده و از میان 52 دستگاه اجرایی استان 18 ارگان به عنوان برتر معرفی شدند.7269/6060            "}