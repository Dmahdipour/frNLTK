{"onTitr":"","titr":" امام جمعه مشهد بر موقعیت شناسی جوانان و دانشجویان تاکید کرد","describe":" مشهد- ایرنا- امام جمعه مشهد گفت: امروز موقعیت شناسی اهمیت ویژه دارد و در طول تاریخ نیز عامل همه موفقیت ‌ها و پیشرفت ‌ها موقعیت شناسی بوده است.", "text":"آیت ‌الله سید احمد علم‌ الهدی سه شنبه شب در دیدار با دانشجویان دانشگاه فردوسی مشهد افزود: حضرت امام علی (ع) در بین تمام علوم و دانستنی ‌ها سه علم مبدا شناسی، معاد شناسی و موقعیت شناسی را ضروری دانسته اند.وی اظهار داشت: اگر این سه علم برای انسان حاصل شد، تسلیم حوادث نمی‌ شود و در هر موقعیتی با اراده و با توجه به یک هدف و مقصد، تصمیم می‌ گیرد. نماینده ولی فقیه در خراسان رضوی گفت: انسان زمانی متوجه فرصتهای زندگی می ‌شود که موقعیت ‌شناس باشد و دانشجویان باید در دوران تحصیل خود به فرصتها توجه کرده و موقعیت‌ شناس باشند چرا که اگر در عرصه زندگی اجتماعی موقعیت ‌شناس باشیم در وضعیتهای گوناگون و فراز و نشیبهای سیاسی و اجتماعی و بین ‌المللی، سقوط نخواهیم کرد. وی افزود: عده ای در دانشگاهها یا حوزه های علمیه فقط درس می‌ خوانند و نگاه سکولار دارند و دین را محدود به امور عبادی می‌ دانند در حالی که دانشمند چه فقیه باشد چه دانشگاهی اگر در جامعه ‌ای باشد که خودش تصمیم ‌گیرنده نیست، سعادتمند و موفق نخواهد بود.وی اظهار داشت: ما درصدد ایجاد یک جامعه مستقل مبتنی بر مبانی معرفت ‌شناسی نسبت به شناخت مبدا، معاد و موقعیت امروز خود هستیم و دنیای جهانخوار این را نمی‌ خواهد و جهانخواران می خواهند تمام منابع ما را برای خود استخدام کنند در حالی که درآمد، استعداد و منابع ما متعلق به خودمان است.   آیت الله علم الهدی گفت: استکبار جهانی غده سرطانی رژیم صهیونیستی را در منطقه قرار داده است تا آن را توسعه دهد و کشورهای اسلامی را تحت سلطه بگیرد و منابع بسیار آنها را به استخدام خود درآورد. وی افزود: برخی می گویند چه اشکالی دارد که اسرائیل را به عنوان کشور چند میلیونی به رسمیت بشناسیم تا مشکل حل شود در حالی که این کار به رسمیت شناختن نیست بلکه به معنای تسلیم شدن در برابر چنگ اندازی استکبار بر کل منطقه، جهان اسلام و اندیشه ‌ها و ارزشهای اسلامی در کره زمین است. امام جمعه مشهد اظهار داشت: رهبر معظم انقلاب دانشجویان را افسران جنگ نرم نامیدند نه سربازان، زیرا افسر فکر می‌ کند و فقط فرمانبر نیست به عبارتی متخصص جنگ است لذا دانشجویان باید موقعیت ‌شناس باشند.1922 / 6053            "}