{"onTitr":"","titr":" همدان برای ایفای نقش جهانی گردشگری مهیاست","describe":" همدان- ایرنا- نماینده مردم همدان و فامنین در مجلس شورای اسلامی گفت: زیرساخت های گردشگری این استان مهیا است و همدان به سمت ایفای نقش جهانی خود پیش می رود.", "text":"به گزارش ایرنا حمید رضا حاجی بابایی روز پنجشنبه در همایش بین المللی نخبگان و سفیران فرهنگی ابراز امیدواری کرد: این همایش داشته های همدان را برای ملت های جهان به تصویر بکشد.وی اضافه کرد: همدان از موقعیت برتر در تمام زمینه های توسعه پایدار برخوردار است و کشاورزی و صنعت آن به واسطه انتخاب همدان به عنوان پایتخت گردشگری با ویژگی گردشگری همراه شده است.حاجی بابایی مهمترین ویژگی همدان را حفظ اقتدارفرهنگی و تاریخی در همه زمان ها دانست و گفت: همدان قله مدنیت و فرهنگ و قطب عرفان است و همین موضوع علت اصلی انتخاب آن به عنوان پایتخت گردشگری است.وی با اشاره به کثرت عرفا و ادبا در پایتخت گردشگری آسیا گفت: سرگذشت بزرگان همدان مانند میرسیدعلی همدانی، سید جمال الدین اسدآبادی و عین القضات همدانی باید برای مردم جهان بازگو و شناسانده شود. حاجی بابایی همدان را استانی فرهنگی و وطن دوست دانست و افزود: مردم همدان هشت هزارشهید در راه دفاع از انقلاب اسلامی فدا کرده اند.وی از انقلاب اسلامی به عنوان بزرگترین انقلاب فرهنگی جهان یاد کرد.در همایش بین المللی نخبگان و سفیران فرهنگی 150 نفراز نخبگان دینی 56 کشور اسلامی حضور دارند و به تبیین موضوع گرشگری دینی در همدان 2018 می پردازند.7527/2087            "}