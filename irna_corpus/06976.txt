{"onTitr":" به مناسبت روز جهانی کودک؛    ","titr":" بادبادک ها در آسمان اصفهان به پرواز در می آیند","describe":" اصفهان - ایرنا - مدیر خانه کودک سازمان فرهنگی اجتماعی ورزشی شهرداری اصفهان از برگزاری جشنواره نقاشی بر روی بادبادک و پرواز آن در آسمان این شهر همزمان با روز جهانی کودک خبر داد.", "text":"زهرا کاظمی روز شنبه در گفت و گو باایرنا افزود: در قالب این جشنواره که روز دوشنبه هفته جاری برگزار می شود، کودکان و نوجوانان هفت تا 12 سال آرزوهای خود را با موضوعات امنیت، سواد، محیط زیست، بهداشت و سلامتی و تغذیه بر روی بادبادک هایی که به همراه خانواده های خود می سازند، نقاشی می کنند.وی ادامه داد: 15 محل در مناطق پانزده گانه شهر اصفهان از جمله سی و سه پل، پارک صفه، باغ غدیر، پارک لاله و پارک قلسمتان برای پرواز این بادبادک ها در نظر گرفته شده است.مدیر خانه کودک اصفهان اضافه کرد: طی هماهنگی های انجام شده با مدیران برخی مدارس شهر، دانش آموزان برای مشارکت در این جشنواره، در محل های یاده شده حضور می یابند. کاظمی با پیش بینی اینکه حدود  یکهزار و 500 کودک در این جشنواره شرکت خواهند کرد، افزود: پس از برگزاری جشنواره، بهترین ساخته ها در نمایشگاهی در معرض دید عموم قرار خواهد گرفت.این مسوول درباره برنامه ای دیگر به مناسبت هفته کودک تصریح کرد: 'لحظه های نقره ای' مشتمل بر کارگاه های شاد آموزشی نقاشی، ساخت عروسک های دست ساز و آشنایی با گل و گیاه برای کودکان نیز دوشنبه هفته جاری برگزار می شود.وی ادامه داد: تمام کودکان و نوجوانان می توانند به صورت رایگان در این برنامه شرکت کنند و هدف ما بیشتر آماده کردن فضایی شاد برای کودکان به مناسبت روز جهانی کودک است. به گفته وی در کنار این برنامه، انجمن مهر زنده رود نیز یک تئاتر خیابانی برگزار می کنند.کاظمی همچنین از برگزاری جُنگی با عنوان 'چسب مامان' سخن گفت که در محوطه خانه کودک اجرا می شود.مدیر خانه کودک ' چهار قدم کودکی' نیز در گذر فرهنگی چهارباغ با برگزاری بازی های نوستالژیک مانند لی لی، یک قل دو قل و دیگر بازی ها از دیگر برنامه های روز کودک در اصفهان بیان کرد.هشتم اکتبر همزمان با 16 مهر به عنوان روز جهانی کودک نامگذاری شده است.6020 / 2093            "}