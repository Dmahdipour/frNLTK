{"onTitr":"","titr":" جاده دهستان لاویج نور به دلیل ریزش و سیلاب بسته شد","describe":" نوشهر - ایرنا - فرماندار شهرستان نور با اشاره به بارش سنگین باران در این منطقه از بسته شدن راه 9 روستای دهستان لاویج بخش چمستان نور براثر سیلاب و ریزش کوه خبر داد.", "text":"علی شادمان روز شنبه به خبرنگار ایرنا گفت که در حال حاضر اکیپ های راهداری و بخشداری در حال عملیات پاکسازی مسیر هستند تا هرچه زودتر این مسیر باز شود.وی افزود: بارش بی سابقه و مداوم باران در این منطقه علاوه بر طغیان رودخانه ها و آبگرفتگی معابر ، باعث و نفوذ آب به داخل برخی از واحدهای مسکونی در روستاهای عباسا، شهرکلا، انارجار، کاسگر محله، تاشکوه بخش مرکزی نور شده است.او ادامه داد: طغیان آب در روستای رمشی بخش چمستان نیز موجب تخریب چند دکل برق شد که اکیپ های امدادی برق شهرستان در حال رفع آن هستند.شادمان همچنین به جاری شدن سیلاب در محدوده پیچ بری گلندرود جاده آب پری اشاره کرد و افزود: نیروهای راهداری در تلاش هستند تا هرچه زودتر این مسیر را پاکسازی کنند و به مردم توصیه می شود تا از تردد در این مسیر با توجه به ادامه بارش باران خودداری کنند.به دنبال بارش باران شدید و بی سابقه از عصر روز گذشته تا صبح امروز بیش از 160 میلیمتر در نور باران باردیده است. دهستان لاویج از بخش چمستان شهرستان نور دارای 9 روستا با جمعیت شش هزار نفر است. /1295/ 1602/1654            "}