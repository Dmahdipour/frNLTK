{"onTitr":" مدیرکل کانون پرورش فکری گلستان:    ","titr":" کودکان و نوجوانان از ارکان مهم توسعه انسانی جامعه هستند","describe":" گنبدکاووس - ایرنا - مدیرکل پرورش فکری کودکان و نوجوانان استان گلستان از کودکان و نوجوانان به عنوان ارکان مهم توسعه انسانی جامعه نام برد و گفت: برای استفاده از این ظرفیت باید زیرساخت های لازم فراهم شود.", "text":"به گزارش خبرنگار ایرنا، 'محبوبه رجب نسب' روز شنبه در مراسم بزرگداشت روز جهانی و هفته ملی کودک و گشایش نمایشگاهی به همین مناسبت درکانون پرورش فکری کودکان و نوجوانان شماره 2 گنبدکاووس، برلزوم استفاده از همه ظرفیت ها برای ایجاد زیرساخت های توسعه تاکید کرد.وی افزود: والدین، ادارات و نهادها از ظرفیت های مهم در همسویی با کانون های پرورش فکری کودکان و نوجوانان هستند که بایستی همکاری، تعامل و هم افزایی بیشتری با این مراکز داشته باشند.به گزارش ایرنا، فرماندار ویژه گنبدکاووس نیز در این مراسم با گرامیداشت روز جهانی و هفته ملی کودک (14 تا 20 مهر) و شعار این هفته با عنوان 'آینده را باید ساخت'، گفت: استفاده از ظرفیت کودکان برای تحقق این شعار تنها با داشتن برنامه میسر می شود.عبدالقدیر کریمی افزود: کانون های پرورش فکری کودکان و نوجوانان از ظرفیت های بسیار خوب برای رشد دانایی، توانمندی و مهارت آموزی نسل آینده این مرز و بوم هستند که پدران و مادران بایستی فرزندان خود را با این مراکز بیشتر مانوس نمایند.به گزارش ایرنا، نمایشگاه روز جهانی و هفته ملی کودک که از امروز تا 20 مهر در محل کانون پرورش فکری کودکان و نوجوانان شماره 2 گنبدکاووس دایر می باشد، دارای 12 غرفه کارگاهی شامل نقاشی، سفال، علم و فناوری، نوشتن خلاق، انمیشن، کاردستی، فضای مجازی، روخوانی کتاب، معرفی سرزمین، معرفی وقایع و شخصیت ها، رباتیک، و مرسولات پستی است.این نمایشگاه که با همکاری برخی ادارات و نهادهای گنبدکاووس برپا شده در مدت برپایی هر روز از ساعت هشت صبح تا 17 عصر آماده بازدید دانش آموزان و اولیای آنان می باشد.شهرستان 350 هزار نفری گنبدکاووس واقع درشرق گلستان، دارای دو کانون پرورش فکری کودکان و نوجوانان است که هر کدام با 17 هزار جلد کتاب، درمجموع 9 هزار عضو فعال دارند.1860/3039/            "}