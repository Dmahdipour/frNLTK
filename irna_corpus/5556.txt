{"onTitr":"","titr":" مصاف حساس خیبر با استقلال رامشیر!","describe":" خرم آباد - ایرنا - پایگاه خبری یافته در مطلبی نوشت :خیبر خرم‌آباد در جریان هفته پنجم رقابت‌های لیگ دسته دوم فوتبال ایران فردا به مصاف استقلال رامشیر خواهد رفت.", "text":"در ادامه این مطلب ،آمده است: خیبر خرم‌آباد هم در جریان هفته پنجم رقابت‌های لیگ دسته دوم فوتبال ایران فردا (دوشنبه) به مصاف استقلال رامشیر خواهد رفت.این بازی از ساعت 15 روز دوشنبه 16 مهرماه در ورزشگاه تختی خرم‌آباد آغاز خواهد شد.سبزپوشان خرم‌آبادی تا الآن، حال‌وروز خوشی در جدول ندارند، این تیم در هفته آغازین لیگ دسته دوم فوتبال باشگاه‌های کشور برابر تیم نیروی زمینی تهران تن به شکست خانگی یک‌بر صفر داده بود و در بازی دوم قرار بود روز یک‌شنبه 25 شهریورماه 97 میهمان مس شهربابک باشد؛ اما با توجه به حضور تیم مس شهربابک در مسابقات جام حذفی این دیدار لغو شد.خیبر در بازی سوم هم که دوم مهرماه برگزار شد، به‌رغم برتری در میدان، نتوانست از میزبانی استفاده کند و با نتیجه صفر بر صفر به یک تساوی خانگی بسنده کرد.خیبر 9 مهر هم در چهارمین دیدار خود با قبول شکست 3 بر صفر برابر شهرداری عملاً حرفی برای گفتن نداشت تا با یک امتیاز در رده سیزدهم و آخر جدول قرار بگیرد.آن طرف میدان، استقلال رامشیر شرایط خوبی دارد و با کسب 7 امتیاز از 3 بازی در جایگاه سوم قرار دارد.بی‌شک خیبر راهی جز کسب هر سه امتیاز این بازی ندارد.منبع:پایاگاه خبری یافته 1920/6060            "}