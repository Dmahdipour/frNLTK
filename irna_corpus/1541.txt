{"onTitr":" نماینده ولی فقیه در گیلان:    ","titr":" وحدت شیعه و سنی در گیلان مثال زدنی است","describe":" آستارا - ایرنا - نماینده ولی فقیه در گیلان  با بیان این که وحدت شیعه و سنی در شهرستان های استان از جمله آستارا و تالش مثال زدنی است و باید از این ظرفیت برای توسعه حوزه های مختلف استفاده شود.", "text":"به گزارش خبرنگار ایرنا،  آیت الله رسول فلاحتی روز چهارشنبه در نشست با مسئولان و مدیران آستارا در سالن اداره تبلیغات اسلامی این شهرستان اظهار داشت: دشمنان برای تبدیل ظرفیت ها و فرصت های مثبت جامعه به تهدید تلاش می کنند و مردم، مسئولان و علما باید به این موضوع آگاه باشند.وی اضافه کرد: برنامه ریزی و رصد مشکلات و اولویت حل آنها باید مورد توجه مسئولان قرار گیرد تا مردم از نتایج تصمیم گیری های کلان بهره مند شوند.وی بیان کرد: مردم به خصوص اقشار محروم در صحنه های سیاسی و اجتماعی پشتیبان نظام اسلامی هستند و مسئولان باید فارغ از اندیشه حزبی به فکر حل مشکلات باشند و عدالت، تعهد و همت برای پیشبرد طرح های عمرانی از ویژگی های مدیران موفق است.فلاحتی با اشاره به وجود بندر، گمرک و راه آهن در آستارا، ادامه داد: آستارا پیشانی نظام جمهوری اسلامی است و باید با برنامه ریزی درست، سود اقتصادی این ظرفیت ها  نیز نصیب مردم شود.نماینده ولی فقیه در استان گیلان با اشاره به کمبودهای حوزه بهداشت و درمان آستارا افزود: بدهی و کمبود اعتبار دانشگاه علوم پزشکی گیلان باعث کندی طرح ها در استان شده است و امیدواریم با توجه به موقعیت گردشگری آستارا، به حوزه سلامت آن نگاه ویژه اعمال شود.امام جمعه آستارا هم در این آئین گفت: این شهرستان با وجود موقعیت فرهنگی، حوزه علمیه، مراکز دانشگاهی و ظرفیت های اقتصادی و گردشگری به جایگاه واقعی خود نرسیده است و مسئولان استان باید به توسعه آن بیشتر توجه کنند.حجت الاسلام کاظم حافظ نیا با اشاره به اینکه روزانه سه هزار تبعه خارجی از مرز آستارا تردد می کنند، افزود: بندر و راه آهن آستارا فقط به محل تردد و گذر خودرو و قطار تبدیل شده است و باید با راه اندازی صنایع تبدیلی از واردات، صادرات و حمل و نقل برای این شهرستان بهره برداری اقتصادی شود.وی بیان کرد: مردم باید سود وجود بندر و راه آهن را در این شهرستان احساس کنند و منطقه حیران به عنوان فرزند جدایی ناپذیر گیلان، نباید بیش از این مورد بی مهری و تخریب قرار گرفته و محیط زیست آن به بهانه اقداماتی نظیر اصلاح پیچ از بین برود.معاون سیاسی و اجتماعی فرماندار آستارا هم در این آئین گفت: زیرساخت های آستارا نیازمند نگاه ملی است و خیابان ها و امکانات محدود در این شهرستان جوابگوی ظرفیت های موجود نیست.سامان ساسانیان افزود: راه اندازی خط ریلی آستارا با سرمایه گذاری خارجی باعث وصل این شهرستان به کریدور سراسری شمال جنوب شد و استان و کل کشور ما از رونق اقتصادی آن بهره مند خواهد شد.وی بیان کرد: مصالح مورد نیاز تکمیل بارانداز راه آهن آستارا به وسعت 65 هکتار از محل اصلاح پیچ محور آستارا-اردبیل تامین می شود و با این اقدام، گامی برای تعریض این محور مواصلاتی برداشته شده است.وی خاطرنشان کرد: مناطق روستایی آستارا در تابستان امسال با کمبود آب مواجه شدند و اراضی کشاورزی در معرض خشکسالی قرار گرفت و امیدواریم طرح های آبرسانی آستارا با تامین اعتبار به سرعت تکمیل شود.نماینده ولی فقیه در استان گیلان بعد از این آئین با جمعی از مرزنشینان در مسجد جامع آستارا دیدار و از پایانه مرزی و گمرک این شهرستان بازدید کرد.شهرستان آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع شده است.7105 / 7124 /6030            "}