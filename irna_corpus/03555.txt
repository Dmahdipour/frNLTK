{"onTitr":"","titr":" والدین کودکان بازمانده از تحصیل برای ثبت نام اقدام کنند","describe":" ایلام - ایرنا - مدیر کل تعاون، کار و رفاه اجتماعی ایلام گفت: یارانه کودکان 6 تا 11 ساله که بنا به دلایلی از تحصیل بازمانده اند در صورت عدم مراجعه والدین برای ثبت نام آنها قطع می شود.", "text":"شکراله شیرخانی روز سه شنبه در گفت و گو با خبرنگار ایرنا اظهار داشت: با توجه به اجرای طرح سرشماری کودکان بازمانده از تحصیل 6 تا 11 سال در کشور، از سوی معاون رفاه اجتماعی این وزارتخانه برای شناسایی کودکان بازمانده از تحصیل فقیر و دارای معلولیت پیامکی حاوی دلیل بازماندن فرزندانشان از تحصیل ارسال می شود.وی یاداور شد: در این پیام آمده است ( والدین محترم، کودک شما در مدرسه ثبت نام نکرده برای جلوگیری از قطع یارانه نقدی خانواده خود علت عدم ثبت نام را به شماره 20006449 ارسال کنید).شیرخانی تاکید کرد: هیچ کودکی نباید بدلیل فقر و مشکلات خانوادگی از تحصیل باز بماند و والدین ملزم به ثبت نام فرزندانشان در مدارس هستند.** فقر مانعی برای تحصیل دانش آموزان نیست رئیس اداره ابتدایی اداره کل آموزش و پرورش استان ایلام نیز در این رابطه گفت: آمار کودکان بازمانده از تحصیل در استان ایلام آذرماه امسال توسط وزارت آموزش و پرورش اعلام خواهد شد.مهرانگیز جلیلیان افزود: پس از استعلام وزارت آموزش و پرورش از ثبت احوال تمام کودکان 6 تا 11 ساله شناسایی و تعداد آنان به آموزش و پرورش استان ها اعلام می شود و مدارس موظفند آنها را ثبت کنند.وی اضافه کرد: در صورتیکه آمار کودکان ثبت نامی کمتر از آمار شناسایی شده باشد آموزش و پرورش موظف به پیگیری این موضوع است.جلیلیان با بیان اینکه هیچ دانش آموزی نباید بدلیل فقر از تحصیل باز بماند، تاکید کرد: همه کودکان فقیر بدون هیچ شرایطی در مدارس دولتی ثبت نام و حمایت های لازم برای ادامه تحصیل آنان فراهم  می شود.وی یادآور شد: برای جلوگیری از ترک تحصیل دانش آموزان، مدارس با تعداد اندک نیز در مناطق مختلف استان دایر می شود بطوریکه مهرماه امسال بین 10 تا 15 مدرسه ابتدایی این استان با کمتر از 2 دانش آموز فعالیت دارد.وی گفت: 54 هزار و 500 دانش آموز مقطع ابتدایی در 45 مدرسه استان ایلام مشغول تحصیل هستند.** باز ماندن 27 کودک فقیر در ایلام از تحصیل مدیرکل بهزیستی ایلام نیز در این خصوص گفت: هم اکنون 27 کودک سالم بازمانده از تحصیل تحت پوشش بهزیستی در ایلام وجود دارد که از این تعداد 17 نفر در مناطق شهری و 10 نفر نیز در مناطق روستایی هستند و دلیل بازماندگی آنان فقر است.زهرا همتی افزود: این افراد کودکان کار هستند که با پیگیری های بهزیستی و فراهم کردن شرایط لازم تعدادی از آنان به تحصیل فرا خوانده شدند و زمینه تحصیل برای کودکان باقیمانده نیز در حال مهیا شدن است.وی افزود: ساماندهی کودکان کار و رفع مشکلات آنها وظیفه سازمان بهزیستی است و امیدواریم هیچ کودکی بدلیل فقر و کار از تحصیل محروم نشود.همتی گفت: 280 کودک معلول تحت حمایت بهزیستی نیز در ایلام از تحصیل بازمانده اند.94 هزار دانش آموز در استان ایلام در مقاطع مختلف در سال تحصیلی جاری به تحصیل اشتغال دارند.7180/6119            "}