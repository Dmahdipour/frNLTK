{"onTitr":"","titr":" دوره توان افزایی کوهستان در خراسان جنوبی برگزار شد","describe":" بیرجند - ایرنا - معاون امداد و نجات جمعیت هلال احمر خراسان جنوبی گفت: با توجه به اهمیت آمادگی امدادگران این مجموعه دوره توان افزایی کوهستان از هشتم مهرماه به مدت 2 روز در ارتفاعات شاسکوه شهرستان زیرکوه برگزار شد.", "text":"به گزارش روز سه شنبه روابط عمومی جمعیت هلال احمر خراسان جنوبی محمدحمزه اسعدزاده افزود: این دوره با حضور 75 نفر از نجاتگران استان در قالب 12 تیم برگزار شد و هدف از برگزاری آن افزایش آمادگی و مهارت نجاتگران و همچنین افزایش توان امدادی و عملیاتی به موقع در حوادث کوهستان است.وی گفت: در این دوره نجاتگران علاوه بر بازآموزی مباحث زندگی در شرایط سخت، کار با تجهیزات کوهستان را آموزش دیدند.معاون امداد و نجات جمعیت هلال احمر خراسان جنوبی اظهار داشت: در این دوره های بازآموزی، امدادگران و نجاتگران ضمن مرور بر آموخته ها، نقاط ضعف خود را برای خدمت رسانی بهتر و پاسخگویی مناسب تر در حوادث نیز رفع می کنند.به گزارش ایرنا شرایط جغرافیایی استان خراسان جنوبی برای بروز 75 درصد بلایای طبیعی مستعد است و در این میان زلزله، سیل و خشکسالی در صدر بلایا قرار دارد.3215*3028            "}