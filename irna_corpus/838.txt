{"onTitr":"","titr":" گلزار شهدای سلسله غباروبی و عطرافشانی شد","describe":" خرم آباد- ایرنا- به مناسبت گرامیداشت هفته نیروی انتظامی، مراسم غبارروبی و عطر افشانی گلزار شهدای سلسله برگزار شد.", "text":"به گزارش خبرنگار ایرنا، فرماندار سلسله روز پنجشنبه در این آیین غبار روبی و عطرافشانی مزار شهدا را تجدید میثاق با آرمان های راه حق و عدالت عنوان کرد و گفت: شهدا ایثار و از خودگذشتن را با نثار جان خویش در راه حق و حقیقت تفسیر کردند و امروز وظیفه ما زنده نگاه داشتن این ارزش هاست.شریف خسروی افزود: اگر فرهنگ ایثار و شهادت نبود، به یقین بسیاری از پیروزی ها در مقاطع حساس و تاریخی کشور حاصل نمی شد و لذا همه ما وظیفه داریم این میراث گرانقدر فرهنگی و انقلابی را حفظ کرده و به نسل های آینده منتقل کنیم.وی عنوان کرد: حرکت رو به جلوی انقلاب شکوهمند اسلامی و پیشرفت ها و دستاوردهای آن در عرصه های مختلف مرهون خون های پاک و مطهر شهدای گرانقدر است. در این آیین معنوی فرماندار، معاون فرماندار و کارکنان نیروی انتظامی با قرائت فاتحه و غبارروبی و عطرافشانی قبور مطهر شهدا به مقام شامخ شهیدان ادای احترام کرده و بار دیگر با امام راحل(ره) و شهیدان تجدید میثاق کردند.7265/6060            "}