{"onTitr":"","titr":" چنگک کشاورزی از بدن پیرمرد تاکستان بیرون آورده شد","describe":" قزوین - ایرنا - چنگک کشاورزی 25 سانتیمتری با تلاش پزشکان بیمارستان شفای تاکستان از بازو و شانه مردی 60 ساله بیرون آورده شد.", "text":"به گزارش ایرنا به نقل از روابط عمومی دانشگاه علوم پزشکی قزوین مصطفی چترروز، مدیر پرستاری بیمارستان شفا تاکستان روز سه شنبه در این خصوص این اتفاق گفت: یازدهم مهر ماه جاری در حادثه ای عجیب، سقوط چنگک از خودروی وانت در حال حرکت، باعث جراحت موتوسواری 60 ساله شد. وی اضافه کرد: بیمار با ورود 2 شاخه از چنگک کشاورزی در قسمت هموروس و اسکاپولای دست چپ، دچار آسیب جدی شده بود. به گفته چترروز، جسم خارجی موجب خونریزی شدید و محدودیت حرکت کل اندام شده بود که با انجام 2 عمل جراحی مشترک، میله‌های چنگک، خارج و بافت‌های آسیب دیده ترمیم شدند.مدیر پرستاری بیمارستان شفا تاکستان با بیان اینکه پیش از ارجاع این بیمار به بیمارستان، در محل سانحه اقدامات اولیه توسط تکنسین‌های فوریت‌های پزشکی با همکاری نیروهای هلال احمر برای او انجام شده بود، اظهار داشت: اکنون نیز حال عمومی این بیمار رضایت بخش است.7388*3013            "}