{"onTitr":"","titr":" سپاه قائم سمنان(عج) در بازسازی عتبات عالیات پیشقدم است","describe":" سمنان- ایرنا- فرمانده سپاه قائم (عج) استان سمنان گفت: با کمک هشت میلیارد ریالی، سپاه قائم(عج) در بازسازی عتبات عالیات در کشور عراق پیشقدم شده است.", "text":"به گزارش ایرنا، سردار حسن حسن زاده روز سه شنبه در همایش نشان محبت با محوریت خیّرین حرم ساز در حسینیه شهدای گمنام سپاه قائم(عج) استان سمنان، افزود: استان سمنان در کمک و پشتیبانی از ستاد جبهه مقاومت جزء شش استان برتر کشور است که مشارکت خیرخواهانه مردم این دیار قابل تقدیر است.وی تاکید کرد: فرصت برای خدمت و بازسازی حرم امامان معصوم(ع) بسیار کوتاه است و از آحاد مردم می خواهیم برای حضور باشکوه در اهدای کمک های نقدی و غیرنقدی خود برای بازسازی حرم و صحن عتبات عالیات اقدام کنند.حسن زاده خاطرنشان کرد: استان سمنان در دوران هشت سال دفاع مقدس بیشترین پشتیبانی را به نسبت جمعیت، از دلاورمردان کشور که در جبهه های حق علیه باطل نبرد می کردند داشت.فرمانده سپاه قائم (عج) استان سمنان تصریح کرد: سپاه قائم(عج) در مرحله اول کمک به بازسازی صحن و حرم عتبات عالیات چهار میلیارد ریال به صورت تضمینی کمک خواهد کرد و چهار میلیارد دیگر با تلاش نیروهای ارزشی این مجموعه انقلابی در آینده نزدیک جمع آوری می شود.	رئیس ستاد بازسازی و عتبات عالیات استان سمنان نیز در این آیین گفت: مردم استان از سال 83 تاکنون بیش از 25 میلیارد ریال برای بازسازی حرم امامان معصوم(ع) در عراق کمک کردند.رمضانعلی حلوایی افزود: از زمان تشکیل ستاد بازسازی عتبات عالیات در استان تاکنون، 500 تُن سیمان، 2 هزار و 300 تُن گچ و هفت کیلوگرم طلا از سمنان به کشور عراق ارسال شد.وی خاطرنشان کرد: یکهزار و 200 نفر از سال 83 تاکنون برای بازسازی حرم امامان معصوم(ع) از سمنان به کشور عراق اعزام شدند و در اربعین امسال 30 موکب در کربلا، نجف و مسیر کربلا تا نجف از این استان به زائران خدمات رسانی می کند.حلوایی گفت: در سال گذشته 21 موکب با هزینه 45 میلیارد ریال از سوی ستاد بازسازی عتاب عالیات استان سمنان در کشورعراق به زائران خدمات رسانی کرد.در این آیین، یوسف افضلی معاون جذب و مشارکت های مردمی ستاد بازسازی عتبات عالیات، آیت الله سید محمد شاهچراغی نماینده ولی فقیه در استان سمنان، سردار حسن حسن زاده فرمانده سپاه قائم(عج)، سعید ناجی معاون سیاسی، امنیتی و اجتماعی استانداری، سردار روح الامین قاسمی فرمانده انتظامی استان و جمعی از خیرین حرم ساز استان سمنان حضور داشتند.به گزارش ایرنا، ستاد بازسازی عتبات عالیات در استان سمنان در سال 1383 تشکیل شد.7339/6103            "}