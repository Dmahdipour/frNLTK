{"onTitr":"","titr":" بیش از 1300 پرونده گرانفروشی در آذربایجان غربی رسیدگی شد","describe":" ارومیه- ایرنا- مدیرکل تعزیرات حکومتی آذربایجان غربی گفت: یکهزار و 333 پرونده مربوط به گرانفروشی طی نیمه نخست امسال در این استان رسیدگی شد.", "text":"محمد اقوامی روز چهارشنبه در گفت و گو با خبرنگار ایرنا افزود: متهمان این پرونده ها در مجموع حدود 19 میلیارد ریال جریمه شده اند.وی اضافه کرد: طبق برآوردها هر هفته حدود 55 پرونده در خصوص گرانفروشی در آذربایجان غربی رسیدگی می شود که رقم زیادی در نوع خود به شمار می رود.وی بیان کرد: در نیمه نخست امسال تنها 10 پرونده گرانفروشی در آذربایجان غربی رسیدگی نشده که این پرونده ها نیز در مراحل مختلف رسیدگی قرار دارند.مدیرکل تعزیرات حکومتی آذربایجان غربی گفت: گرانفروشی در کنار قاچاق کالا بیشترین پرونده های تعزیرات حکومتی استان را تشکیل می دهد.به گزارش ایرنا، گرانفروشی از جمله مهمترین معضلات بازار به شمار می رود و روزانه دهها مورد شکایت مردمی در خصوص گرانفروشی اقلام مختلف در آذربایجان غربی ارائه می شود.8137/2093            "}