{"onTitr":"","titr":" شورای نگهبان کار را تمام کند","describe":" تهران- ایرنا- با تصویب هوشمندانه لایحه دولت برای پیوستن به کنوانسیون مقابله با تامین مالی تروریسم، یکی از حلقه‌های اصلی دشمنی برخی رژیم‌های فاسد علیه ایران گسسته شد و نمایندگان مجلس با علم و آگاهی نسبت به موقعیت خطیر کشور، تلاش کردند به شرایطی که می‌توانست به مانعی علیه نظام اقتصادی و بانکی کشور تبدیل شود، خاتمه دهند.", "text":"روزنامه جمهوری اسلامی در سرمقاله ای، آورده است:  اکنون مصوبه مجلس در اختیار شورای نگهبان قرار گرفته تا پس از بررسی و تصویب آن به صورت قانون به دولت ابلاغ شود تا در مسیر اجرا قرار گیرد. این، مقدمه عبوری هوشمندانه از خود تحریمی است.خوبست قدری درباره مشکلی که بدون مصوبه فوق وجود داشت، به افکار عمومی توضیح داده شود تا برخی سمپاشی‌ها و سیاه نمائی‌ها زمینه‌ای را برای تاثیرگذاری پیدا نکند و جامعه با در اختیار داشتن اطلاعات جامع، موثق و اطمینان بخش، بتواند به جمع بندی مناسب‌تری از شرایط حال و آینده دست یابد.بدون  اکنون مصوبه مجلس در اختیار شورای نگهبان قرار گرفته تا پس از بررسی و تصویب آن به صورت قانون به دولت ابلاغ شود تا در مسیر اجرا قرار گیرد. این، مقدمه عبوری هوشمندانه از خود تحریمی است.خوبست قدری درباره مشکلی که بدون مصوبه فوق وجود داشت، به افکار عمومی توضیح داده شود تا برخی سمپاشی‌ها و سیاه نمائی‌ها زمینه‌ای را برای تاثیرگذاری پیدا نکند و جامعه با در اختیار داشتن اطلاعات جامع، موثق و اطمینان بخش، بتواند به جمع بندی مناسب‌تری از شرایط حال و آینده دست یابد.بدون تصویب اف‌ای تی اف، اقتصاد بانکی کشور به ویژه در قلمرو ارتباطات بین‌المللی دچار نوعی «خود تحریمی» می‌شد که حتی بدون فشار دشمنان و بیگانگان هم عملاً کاری از شبکه بانکی کشور در زمینه مبادلات بین‌المللی ساخته نبود. حتی نزدیک‌ترین دوستان و همکاران اقتصادی – تجاری ایران در سطح بین‌المللی بارها تصریح کرده بودند که پیوستن به اف‌ای تی اف، برای استمرار و تضمین ارتباطات بانکی آنها یک ضرورت عینی است و بدون آن، عملاً ادامه چنین روابطی غیرممکن است و در واقع پرهیز از تصویب آن به نوعی «خودزنی در قلمرو اقتصاد بین الملل» و ارتباطات بانکی محسوب می‌شود.جا دارد که از تمامی دست اندرکاران کاردان و وظیفه شناسی که با توضیحات و اطلاع رسانی به موقع کارهای ارزشمند خود، چنین امر خطیری را در مسیر حل و فصل قرار دادند، قدردانی شود. در این میان لازم است از مدیران کارآزموده وزارت امور خارجه تقدیر شایسته‌ای به عمل آید که چهارمین تلاش موفق آنها در راه مقابله با شیطنت‌ها و شرارت‌های آمریکا و اذنابش را شاهد بوده ایم.در هفته‌ها و به ویژه روزهای گذشته، آمریکا و رژیم صهیونیستی و برخی رژیم‌های فاسد عربی امیدواری فراوانی داشتند که با فضاسازی‌های شرورانه بتوانند جو مسمومی را در کشور ایجاد کنند و ایران را با ارائه اطلاعات غلط و مخدوش در مسیر خودزنی و خود تحریمی قرار دهند تا از این پس نه تنها آمریکا و مزدورانش بلکه جامعه جهانی و نظام بانکی در مقیاس بین‌المللی هم به خاطر نپذیرفتن اف ای تی اف توسط ایران، از ایجاد روابط بانکی با ایران اجتناب کنند و فضا را در محیط پیرامونی برای کشور و به ویژه برای مناسبات اقتصادی – تجاری و بانکی تنگ نمایند.کارشناسان و مدیران خدوم وزارت خارجه در تلاش‌های مجدانه خود توانستند برای بسیاری از کشورها روشنگری کنند و اقدامات موذیانه و شرورانه آمریکا، صهیونیست‌ها و ارتجاع عرب را خنثی و بی‌اثر سازند. آمریکای ترامپ نتوانست اتحادیه اروپا و سایر متحدانش را مطابق دلخواهش همراه سازد. ترامپ حتی در شورای امنیت و سازمان ملل هم راه به جائی نبرد و در جلسه سخنرانی خود مورد تمسخر قرار گرفت. اوپک و کشورهای صادر‌کننده نفت غیراوپک هم به درخواست رسمی ترامپ برای افزایش تولید و کاهش قیمت‌ها پاسخ منفی دادند. حتی آنها که به ترامپ تعهد افزایش تولید برای جبران کاهش احتمالی تولید نفت ایران را داده بودند، هم نتوانستند کاری از پیش ببرند. هم اکنون قیمت نفت در سطح بالای 85 دلار در هر بشکه به پیش می‌رود که خسارت بزرگی برای آمریکای ترامپ است.متاسفانه ما شاهد تقدیر و تشکری از وزارت خارجه، وزارت نفت و سایر دست اندرکاران دولت نبوده‌ایم که نشانی از قدرشناسی در آن به چشم بیاید. ولی در برخی موارد کسانی از دولت و دست اندرکاران امور سیاسی انتظار معجزه دارند و با تلاش برای افزایش سطح توقعات جامعه در شرایط بحرانی تلاش می‌کنند فضا را تعمداً ملتهب‌تر از آنچه هست، نمایش دهند تا بلکه با عقده گشائی و انتقام جوئی، بر روی سرخوردگی و انفعال خود سرپوش بگذارند و از رقیبان خود انتقام بگیرند. با این حال، کار هنوز تمام نشده و لازم است همه نیروها در زیر خیمه انقلاب احساس مسئولیت کنند و برای ایجاد بالاترین سطوح بهره وری از تلاش تمامی دست اندرکاران، هشیارانه بیندیشند ومسئولانه عمل کنند تا خدای ناکرده خللی در کارها ایجاد نشود که دشمنان از آن سوءاستفاده کنند و خوراک تبلیغاتی برای رسانه‌های معاند فراهم گردد. جامعه اکنون منتظر تایید شورای نگهبان است که تیر خلاص شلیک شده از ایران بر طرحهای شیطانی محور شرارت آمریکا – اسرائیل و دربار فاسد آل سعود باشد.اقتصاد بانکی کشور به ویژه در قلمرو ارتباطات بین‌المللی دچار نوعی «خود تحریمی» می‌شد که حتی بدون فشار دشمنان و بیگانگان هم عملاً کاری از شبکه بانکی کشور در زمینه مبادلات بین‌المللی ساخته نبود. حتی نزدیک‌ترین دوستان و همکاران اقتصادی – تجاری ایران در سطح بین‌المللی بارها تصریح کرده بودند که پیوستن به اف‌ای تی اف، برای استمرار و تضمین ارتباطات بانکی آنها یک ضرورت عینی است و بدون آن، عملاً ادامه چنین روابطی غیرممکن است و در واقع پرهیز از تصویب آن به نوعی «خودزنی در قلمرو اقتصاد بین الملل» و ارتباطات بانکی محسوب می‌شود.جا دارد که از تمامی دست اندرکاران کاردان و وظیفه شناسی که با توضیحات و اطلاع رسانی به موقع کارهای ارزشمند خود، چنین امر خطیری را در مسیر حل و فصل قرار دادند، قدردانی شود. در این میان لازم است از مدیران کارآزموده وزارت امور خارجه تقدیر شایسته‌ای به عمل آید که چهارمین تلاش موفق آنها در راه مقابله با شیطنت‌ها و شرارت‌های آمریکا و اذنابش را شاهد بوده ایم.در هفته‌ها و به ویژه روزهای گذشته، آمریکا و رژیم صهیونیستی و برخی رژیم‌های فاسد عربی امیدواری فراوانی داشتند که با فضاسازی‌های شرورانه بتوانند جو مسمومی را در کشور ایجاد کنند و ایران را با ارائه اطلاعات غلط و مخدوش در مسیر خودزنی و خود تحریمی قرار دهند تا از این پس نه تنها آمریکا و مزدورانش بلکه جامعه جهانی و نظام بانکی در مقیاس بین‌المللی هم به خاطر نپذیرفتن اف ای تی اف توسط ایران، از ایجاد روابط بانکی با ایران اجتناب کنند و فضا را در محیط پیرامونی برای کشور و به ویژه برای مناسبات اقتصادی – تجاری و بانکی تنگ نمایند.کارشناسان و مدیران خدوم وزارت خارجه در تلاش‌های مجدانه خود توانستند برای بسیاری از کشورها روشنگری کنند و اقدامات موذیانه و شرورانه آمریکا، صهیونیست‌ها و ارتجاع عرب را خنثی و بی‌اثر سازند. آمریکای ترامپ نتوانست اتحادیه اروپا و سایر متحدانش را مطابق دلخواهش همراه سازد. ترامپ حتی در شورای امنیت و سازمان ملل هم راه به جائی نبرد و در جلسه سخنرانی خود مورد تمسخر قرار گرفت. اوپک و کشورهای صادر‌کننده نفت غیراوپک هم به درخواست رسمی ترامپ برای افزایش تولید و کاهش قیمت‌ها پاسخ منفی دادند. حتی آنها که به ترامپ تعهد افزایش تولید برای جبران کاهش احتمالی تولید نفت ایران را داده بودند، هم نتوانستند کاری از پیش ببرند. هم اکنون قیمت نفت در سطح بالای 85 دلار در هر بشکه به پیش می‌رود که خسارت بزرگی برای آمریکای ترامپ است.متاسفانه ما شاهد تقدیر و تشکری از وزارت خارجه، وزارت نفت و سایر دست اندرکاران دولت نبوده‌ایم که نشانی از قدرشناسی در آن به چشم بیاید. ولی در برخی موارد کسانی از دولت و دست اندرکاران امور سیاسی انتظار معجزه دارند و با تلاش برای افزایش سطح توقعات جامعه در شرایط بحرانی تلاش می‌کنند فضا را تعمداً ملتهب‌تر از آنچه هست، نمایش دهند تا بلکه با عقده گشائی و انتقام جوئی، بر روی سرخوردگی و انفعال خود سرپوش بگذارند و از رقیبان خود انتقام بگیرند. با این حال، کار هنوز تمام نشده و لازم است همه نیروها در زیر خیمه انقلاب احساس مسئولیت کنند و برای ایجاد بالاترین سطوح بهره وری از تلاش تمامی دست اندرکاران، هشیارانه بیندیشند ومسئولانه عمل کنند تا خدای ناکرده خللی در کارها ایجاد نشود که دشمنان از آن سوءاستفاده کنند و خوراک تبلیغاتی برای رسانه‌های معاند فراهم گردد. جامعه اکنون منتظر تایید شورای نگهبان است که تیر خلاص شلیک شده از ایران بر طرحهای شیطانی محور شرارت آمریکا – اسرائیل و دربار فاسد آل سعود باشد.*منبع: روزنامه جمهوری اسلامی،1397،7،17**گروه اطلاع رسانی**1893**9131            "}