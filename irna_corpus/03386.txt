{"onTitr":"","titr":" 47 میلیارد ریال تسهیلات اشتغال مددجویی در شاهین دژ پرداخت شد","describe":" مهاباد- ایرنا- مدیر کمیته امداد امام خمینی (ره) شاهین دژ گفت: در نیمه نخست امسال 47 میلیارد ریال تسهیلات اشتغال برای 70 مددجوی تحت پوشش این نهاد حمایتی پرداخت شده است.", "text":"فرهاد حبیبی روز سه شنبه در گفت و گو با خبرنگار ایرنا افزود: این میزان پرداختی 52 درصد بیشتر از میزان پرداختی تسهیلات در مدت مشابه سال گذشته است که برای طرح های تولیدی، کشاورزی، دامداری، خیاطی و صنایع دستی در نظر گرفته شده است.وی ادامه داد: امسال همچنین 11 واحد مسکن شهری و روستایی با پنج میلیارد و 660 میلیون ریال هزینه برای افراد واجد شرایط تحت پوشش این کمیته ساخته شده است.وی اضافه کرد: مردم خیر و نیکوکار شاهین دژ در نیمه نخست امسال بیش از یک میلیارد و 500 میلیون ریال صدقه پرداخت کرده اند که نسبت به سال گذشته 2 درصد بیشتر است.وی در خصوص ارائه خدمات بهداشتی و درمانی به مددجویان شاهین دژ بیان کرد: در نیمه نخست سال جاری پنج هزار و 272 مددجوی این شهرستان با سه میلیارد و 300 میلیون ریال تسهیلات از خدمات بهداشتی و درمانی استفاده کرده اند.مدیر کمیته امداد امام خمینی (ره) شاهین دژ با اشاره به جمع آوری 14 میلیارد و 106 میلیون ریال زکات در نیمه نخست امسال در این شهرستان گفت: این مقدار زکات توسط خیرین جمع آوری و بین فقرا و نیازمندان توزیع شده است.به گزارش ایرنا، سال گذشته کمیته امداد امام خمینی(ره) شاهین دژ ۴۴ میلیارد و ۶۶۰ میلیون ریال وام اشتغال در این شهرستان پرداخت کرده است.شاهین دژ با بیش از 90 هزار نفر جمعیت در جنوب استان آذربایجان غربی قرار دارد.9903/3020/2093            "}