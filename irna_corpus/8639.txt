{"onTitr":"","titr":" اجتماع 20 هزار نفری بسیجیان هرمزگان برگزار شد","describe":" بندرعباس- ایرنا - اجتماع 20 هزار نفری بسیجیان هرمزگان در قالب اقتدار عاشورایی سپاهیان حضرت محمد رسول الله (ص) امروز پنجشنبه همزمان با سراسر کشور در بندرعباس برگزار شد.", "text":"به گزارش ایرنا، این تجمع بزرگ بسیجیان هرمزگان که در سالن دایمی نمایشگاه های بندرعباس در جریان بود، قشرهای مختلف بسیج، فرماندهان و سپاهیان وهمچنین نماینده ولی فقیه در هرمزگان و امام جمعه بندرعباس، استاندار و جمعی از مسوولان دستگاه های اجرایی استان حضور داشتند.تبیین قیام عاشورا، گرامیداشت یاد و خاطره شهیدان دوران دفاع مقدس، شهیدان مدافع حرم و حادثه تروریستی اهواز و صلابت رزمندگان اسلام در این تجمع به نمایش درآمد.فرمانده سپاه امام سجاد(ع) هرمزگان در این مراسم گفت: امروز در مرحله دوم رزمایش سراسری اقتدار عاشورایی بسیج  با عنوان سپاهیان محمد رسول الله (ص) 2، هزاران نفر از بسیجیان استان آمده اند تا خشم و کینه خود را به استکبار جهانی و در راس آن آمریکا، رژیم صهیونیستی و حامیان آن ها در منطقه نشان دهیم.سردار رضا ترابی افزود: در مرحله نخست رزمایش نیز که از نهم تا بیست و نهم شهریور ماه امسال برگزار شد، 310 گروه جهادی هرمزگان در زمینه های پزشکی، علمی، مهندسی و فنی، فرهنگی و سازندگی به مردم این استان خدمات ارایه دادند.وی بیان داشت: همچنین بسیجیان 25 گردان الی بیت المقدس هرمزگان نیز توان رزمی، دفاعی و امنیتی خود را در این رزمایش به نمایش گذاشتند.فرمانده سپاه امام سجاد(ع) هرمزگان یاد آورشد: رزمایش 20 هزار نفری اقتدار عاشورایی بسیج استان نیز امروز با هدف بیعت دوباره با روح امام خمینی (ره)، رهبر فرزانه انقلاب و شهیدان و توان، حضور و آمادگی بسیجیان در صحنه برگزار شد. ترابی گفت: زنده نگهداشتن روحیه حمایت مردم از نظام، تقویت نیروهای عمل کننده بسیجی، مایوس کردن دشمن از تغییر نظام مقدس جمهوری اسلامی و تقویت روحیه ملی  از دیگر اهداف این رزمایش بود.رزمایش بزرگ 20 هزار نفری بسیجیان از نهم تا بیست و نهم شهریور ماه امسال با رمز محمد رسول الله (ص) در هرمزگان و دیگر شهرستان های هرمزگان آغاز شد و پایان این رزمایش اجتماع بسیجیان بود.7195/ 6048            "}