{"onTitr":"","titr":" پرچمدار ایران در پاراآسیا: هدفم، شلیک به محدودیت هاست","describe":" شیراز - ایرنا - ساره جوانمردی بانوی معلول، قهرمان رشته تیراندازی و پرچمدار کاروان ورزشی ایران در بازی های پاراآسیایی 2018 جاکارتا می گوید: همچنان به کسب نتایج بهتر و از میان برداشتن محدودیت ها می اندیشم.", "text":"سومین دوره بازی های پارا آسیایی، چهاردهم مهر 97 با پرچمداری این ورزشکار شیرازی آغاز شده است.این بازی ها تا بیست و یکم این ماه 97 در شهر جاکارتا پایتخت کشور اندونزی ادامه دارد.** نقطه آغاز هفدهم آذرماه 1363 در محله ای از شهر شیراز کودکی به دنیا آمد که نامش را ساره گذاشتند.او به ایرنا گفت: معلول مادرزادی هستم اما تقدیرالهی اینگونه بود که معلول به دنیا بیایم و این امر سبب نشد که براراده پولادین من که آرزوهای زیادی در سر داشتم، اثر منفی بگذارد.معلولیت برای ساره در اوان کودکی سخت گذشت اما رفته رفته باور کرد که این معلولیت، محدودیت نیست و می تواند نقطه آغازی برای پرواز به سوی موفقیت در جهان ورزش  و تغییر در زندگی باشد. بهترین ورزشکار معلول جهان گفت: دست تقدیرالهی بود، پنج خواهر دارم و همگی سالم هستند و در اجتماع جایگاه خاص خود را دارند، تا یک سنی متوجه این موضوع نبودم اما پس از اینکه خود را شناختم متوجه شدم که چه محدودیت هایی دارم. او ادامه داد: حدودچندین سال درگیر این موضوع بودم تا اینکه خودم را جمع و جور کردم و گفتم این محدودیت نباید مانع پیشرفت من شود چرا که اگر خداوند متعال برایم اینگونه مقدرکرده که معلول باشم اما راه های متفاوتی هم برای پیشرفت برایم درنظر گرفته است و می شود ثابت کرد که معلولیت ، محدودیت نیست و توانستم از پس آن بخوبی بر بیایم. این بانوی معلول گفت: بارموفقیت من بیشتر روی دوش خانواده ام بود خیلی از بستگان و دوستان به من انگیزه مضاعف می دادند، چندین سال  برای رسیدن به هدف از خانواده دور بودم و امیدوارم با کسب مدال های رنگارنگ دل انها را شاد کرده باشم .** حراج مدال طلای پارالمپیک ریو به نفع زلزله زدگان غرب کشور  این بانوی ورزشکارعلاوه بر حضور در میدان های مختلف جهانی، پارالمپیک و آسیایی و شکار مدال های رنگارنگ، وارد عرصه فعالیت خیرخواهانه نیز شده است و در اولین اقدام پس از زلزله  سال 1396 در استان کرمانشاه، نخستین مدال طلای پارالمپیکش را به حراج گذاشت تا آوارهای خراب شده  ناشی از خشم طبیعت را دوباره برای زندگی کردن همنوعش،آباد سازد و دینش را ادا کند.جوانمردی بر این باور است: اگر احساس کنم حضورم در امور عام المنفعه باعث تحقق کمک می شود مطئمن باشید از هیچ کوششی فروگذار نخواهم کرد و افتخار می کنم عضو جامعه معلولان هستم و اگر به کسی هم کمک کنم خیرو برکت آنها هم نصیب خودم خواهد شد و با شعف دل می پذیرم.** کسب سومین مدال طلای پارالمپیک 2020 ژاپن آرزوی ساره این ورزشکار با اراده، کسب سومین مدال طلای پارالمپیک 2020 ژاپن را آرزوی دست یافتنی خود می داند و اینگونه سخن بر زبان می آورد: از تیراندازی به هدف خسته نمی شوم تا جایی که انگشتانم حس داشته باشد، ماشه تپانچه را خواهم چکاند و همه تیرهایم را برای کسب افتخار ی بیشتر برای ملتم، شلیک خواهم کرد.**گنجینه افتخارات تیرانداز  2 نشان طلا و یک برنز پارالمپیک ریو و لندن، پنج طلا و 2 نقره و یک برنزقهرمانی جهان، سه طلا و 2نقره مسابقات جام جهانی، 2 طلا و یک نقره پارا اسیایی ، 2 بار عنوان برترین ورزشکارماه جهان و بهترین بانوی ورزشکار آسیا از جمله افتخارات این بانوی تیرانداز است  که به هدف زده است. ** 13 ورزشکار استان فارس با پرچمداری ساره در پارالمپیک 2018 جاکارتا سامان بلاغی، ندا فراستی، سمیه کهزاد پور و ناهید کرمی (بسکتبال با ویلچر)، ساره جوانمردی و سمیرا ارم (تیراندازی)، بهرام سلیمانی (دوچرخه سواری)، محمد الوان پور، سید علی اصغر جوانمردی، آرزو رحیمی، امید ظریف صنایعی و علیرضا فرح (دو و میدانی ) و علی غریب شی (وزنه برداری) 13 ورزشکار اعزامی از استان فارس هستند و محسن عزیز نژاد هم از این استان به عنوان مربی دو و میدانی حضور دارد.سامان بلاغی، ندا فراستی، سمیه کهزاد پور، ناهید کرمی، ساره جوانمردی، سمیرا ارم، علیرضا فرح و محمد الوان پور از جمله ورزشکاران استان فارس در بازی های جاکارتا هستند که شانس کسب مدال در این رقابت ها را دارند.ساره جوانمردی پرچمدار کاروان ایران در  مراسم افتتاحیه بازی های پارا اسیایی   2018 جاکار تا است و سمیر ا ارم هم دیگر بانوی تیر انداز  شیرازی پرچمدار مراسم اختتامیه این بازی ها است تا افتخاری دیگر توسط این دو تیر انداز  برای استان فارس کسب شود. سامان بلاغی، سمیه کهزاد پور، ندا فراستی ، ساره جوانمردی  و بهرام سلیمانی ورزشکارانی هستند که در دومین دوره این بازی ها که در سال 2014 در اینچئون کره جنوبی برگزار شد، حضور داشتند. تا برای دومین بار حضور در این بازی های مهم را تجربه کنند. ساره جوانمردی در این دوره (2014) در تیراندازی 2 نشان طلا گرفت و سمیه کهزاد پور، ندا فراستی و سامان بلاغی هم در بسکتبال با ویلچر نشان برنز را از آن خود کردند و بهرام سلیمانی هم در رشته دوچرخه سواری چهارم شد.همچنین فوتبالیست های فارسی در دوره گذشته (دومین دوره) چهار مدال طلا کسب کردند، که در سومین دوره، رشته فوتبال هفت و پنج نفره از بازی های پارا آسیایی جاکارتا،حذف شده است.کاروان 20 نفره اعزامی از استان فارس در مسابقه های پارا آسیایی 2014 اینچئون کره جنوبی، با کسب هشت مدال طلا، یک نقره و سه برنز، کارنامه درخشانی از خود به جای گذاشتند. کاروان ورزشی جانبازان و معلولان ایران قرار است در رشته های، دو و میدانی، پینگ پنگ، تیراندازی، تیر و کمان، شنا، والیبال نشسته، شطرنج، دوچرخه سواری، بسکتبال با ویلچر، بوچیا (ورزش ویژه معلولان نخایی)، جودو، گلبال و وزنه برداری شرکت کنند.در این رقابت ها 136ورزشکار از کشورمان در بخش آقایان و 73 ورزشکار در بخش بانوان شرکت می کنند. در سومین دوره این بازی ها که در 10ورزشگاه در شهر جاکارتا برگزار می شود، سه هزار و 589 ورزشکار از 43 کشور در 18رشته با یکدیگر به رقابت خواهند پرداخت.کاروان ورزشی ایران در نخستین دوره این بازی ها که در سال 2010 در گوانژو چین و با حضور چهار هزار ورزشکار از 41 کشور آسیایی در 19رشته برگزار شد، با کسب 80 مدال (27 طلا، 24 نقره و 29برنز) به مقام چهارم رسید. ورزشکاران ایران در دومین دوره این بازی ها که در اینچئون کره جنوبی و با حضور چهار هزار و 500 ورزشکار از 41 کشور برگزار شد، در 16رشته ورزشی حضور یافتند و در این دوره هم با کسب 120مدال (37 طلا، 52 مدال نقره و 31مدال برنز) بعد از کشورهای چین، کره جنوبی و ژاپن به مقام چهارم دست یافت.7368 / 1876 از: حمید رضا خلیقی            "}