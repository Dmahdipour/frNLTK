{"onTitr":"","titr":" یک هزار و 800 خانوار روستایی گیلان همچنان بدون آب هستند","describe":" رشت - ایرنا - مدیرعامل شرکت آب و فاضلاب روستایی گیلان از تلاش عوامل آبفار برای برقراری آب شرب 10 روستای استان با یک هزار و 800 خانوار جمعیت خبر داد.", "text":"محبعلی رنج ور روز دوشنبه در گفت و گو با ایرنا اظهار داشت: در برآورد اولیه، سیلاب به تأسیسات آبرسانی استان هشت میلیارد تومان خسارت زده است.وی ادامه داد: این میزان خسارت وارد شده برای روستاهایی است که آسیب به تاسیسات آنها موجب قطعی آب شرب شده اما در بعضی نقاط با وجود آسیب به تاسیسات آبرسانی، آب شرب آنها برقرار بوده که ممکن است بعداً مشکلات آنها نمایان شود.رنج ور این آسیب را به خطوط انتقال ، تاسیسات ایستگاه پمپاژ، بهسازی چشمه ها و خطوط انتقال شبکه توزیع عنوان کرد.به گزارش ایرنا، بارش شدید باران و بدنبال آن وقوع سیلاب موجب قطعی آب 11 هزار خانوار روستایی استان شده بود که با تلاش بی وقفه و شبانه روزی کارکنان شرکت آبفار، قطعی آب شرب اکنون به یک هزار و 800 خانوار رسیده است.رنج ور با یادآوری اینکه بیشترین مشکلات در حوزه آب شرب روستایی استان مربوط به شهر ستان فومن است، اظهار داشت: آب شرب سه روستا از توابع شهرستان رودسر تا ظهر امروز وصل می شود اما اهتمام داریم بتوانیم هر چه سریعتر دستکم با راهکار موقت آب شرب مابقی روستاییان را نیز وصل کنیم.**مشکلی در سلامت آب شرب روستاییان نیستوی در ادامه با اشاره به اینکه به طور مستمر توسط اداره بهداشت و نیروهای شرکت آبفار کیفیت و سلامت  آب سنجش می شود، گفت: مشکلی در سلامت آب وجود ندارد اما این سیلاب موجب خارج شدن چشمه ها از مدار اصلی و کدورت آب در برخی  مناطق همچون اشکورات رودسر شده است.رنج ور با اشاره به اینکه با فروکش کردن سیلاب کیفیت آب نیز بهبود می آید، افزود: حفظ کیفیت و سلامت  آب در هر شرایطی باید مدنظر باشد و این امر، خط قرمز ماست.باران شدید که بعدازظهر جمعه گذشته آغاز شد؛ موجب آبگرفتگی در شهرها، روستاها و واحدهای مسکونی و وقوع سیلاب در بسیاری از شهرستان های گیلان و خسارت به پل ها ، بناهای فنی و تاسیسات زیربنایی استان شد.به گزارش ایرنا یک هزار و 660 روستا در استان گیلان از نعمت آب شرب سالم و بهداشتی برخوردارند.7296/2007            "}