{"onTitr":"","titr":" دستور ویژه جهانگیری به استانداران گیلان و مازندران","describe":" تهران - ایرنا - معاون اول رییس جمهوری بر بسیج همگانی و بکارگیری همه امکانات و نیرو‌های ستاد مدیریت بحران در استان‌های مازندران و گیلان به منظور کمک‌رسانی و جلوگیری از بروز خسارت سیل به زیرساخت‌ها و شبکه خدمات شهری تاکید کرد.", "text":"به گزارش ایرنا از پایگاه اطلاع رسانی معاون اول رییس جمهوری، اسحاق جهانگیری روز شنبه  در تماس های تلفنی جداگانه با استانداران مازندران و گیلان، ضمن اطلاع از آخرین وضعیت خسارات ناشی از بارش شدید باران و وقوع سیل در این دو استان، خواستار آماده‌باش کامل نیروهای امدادی جهت رسیدگی فوری و امدادرسانی به مصدومین و خسارت دیدگان شد.وی همچنین ضمن ابراز همدردی با خانواده جانباختگان، مصدومین و خسارت‌دیدگان، از استاندار و سایر مدیران استان های مازندران و گیلان خواست با بکارگیری تمام ظرفیت‌های استان و نیز استان‌های همجوار، هرچه سریعتر اقدامات لازم را در جهت رفع آبگرفتگی معابر و مدیریت اوضاع تا زمان بازگشت شرایط به حالت عادی انجام دهند.سیام 1053**1535            "}