{"onTitr":"","titr":" 800 مبلغ به مناطق مختلف لرستان اعزام می شود","describe":" خرم آباد - ایرنا - کارشناس اعزام مبلغ سازمان تبلیغات اسلامی لرستان گفت: در دهه آخر ماه صفر 800 مبلغ به نقاط مختلف این استان اعزام می شود.", "text":"به گزارش ایرنا حجت الاسلام سعید سعیدی روز سه شنبه در نشست کمیته فرهنگی ستاد اربعین لرستان افزود: 500 مبلغ و مبلغه از خارج استان و 300 مبلغ و مبلغه از درون استان نیز برای کار تبلیغ اعزام می شوند.وی با بیان اینکه در سال های گذشته موکب های اربعین همواره از وجود یک روحانی بهره مند بوده اند، بیان کرد: این روحانیون هم نماز جماعت را در موکب ها برپا می کنند و هم به بیان مسائل شرعی، احکام، فلسفه قیام عاشورا می پردازند.کارشناس اعزام مبلغ سازمان تبلیغات اسلامی لرستان افزود: امسال نیز برنامه ریزی کرده ایم که در هر موکب یک  روحانی مستقر باشد.مسئول امور بانوان تبلیغات اسلامی لرستان نیز با اشاره به اینکه سال گذشته بالغ بر 33 نفر از طلاب خواهر لرستان برای تبلیغ در طول پیاده روی اربعین اعزام شدند، گفت: بیش از یک هزار و 100 نفر در 11 حوزه علمیه خواهران در لرستان تحصیل می کنند.ناهید قاسمی با بیان اینکه بالغ بر 500 تا 600 نفر طلبه خواهر فارغ التحصیل در استان حضور دارد،بیان کرد:  تشکل های بانوان متعددی از جمله بسیج جامعه زنان، حوزه های علمیه در استان فعال هستند که باید از ظرفیت آن ها در ترویج فرهنگ دینی بهره گرفت.7274/6060            "}