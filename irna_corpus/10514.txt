{"onTitr":"","titr":" عادل عبدالمهدی مامور تشکیل کابینه جدید عراق شد","describe":" بغداد - ایرنا - 'برهم صالح' رئیس جمهوری جدید عراق، 'عادل عبدالمهدی' را مامور تشکیل کابینه جدید این کشور کرد.", "text":"به گزارش ایرنا، دقایقی پیش تلویزیون دولتی العراقیه بشکل زنده تصاویر مربوط به جلسه ای با حضور صالح، عبدالمهدی و حضور 'محمد الحلبوسی'  رئیس پارلمان عراق را پخش کرد که طی آن  صالح رسما عبدالمهدی را مامور تشکیل کابینه کرد.عبدالمهدی طبق قانون 30 روز فرصت خواهد داشت تا ترکیب کابینه خود را اعلام کند.  هنوز بطور رسمی و دقیق مشخص نیست که چه ائتلاف هایی از نخست وزیری عبدالمهدی حمایت کرده اند. برخی رسانه ها خبر داده اند که این امر پس از توافق فراکسیون اصلاح و سازندگی با محوریت (سید مقتدا صدر، حیدرالعبادی و سید عمار حکیم) و فراکسیون سازندگی با محوریت (هادی العامری - نوری المالکی) بر سر عادل عبدالمهدی صورت گرفته است. برخی دیگر نیز لیستی منتشر کرده اند که نشان می دهد ائتلاف های الفتح (هادی العامری، بخشی از ائتلاف  النصر (فالح الفیاض)، دولت قانون (نوری المالکی) و محور الوطنی (به رهبری چندتن از رهبران شاخص اهل سنت عراق) با تشکیل فراکسیون اکثریت در پارلمان، عبدالمهدی را بعنوان نخست وزیر منتخب خود به رئیس پارلمان معرفی کرده اند. برهم صالح نامزد اتحادیه میهنی کردستان عراق در جلسه عصر سه شنبه پارلمان عراق با اکثریت قاطع در دور دوم رقیب خود فواد حسین نامزد حزب دموکرات کردستان عراق به رهبری مسعود بارزانی را شکست داد و از سوی نمایندگان بعنوان سومین رئیس جمهوری عراق پس از سقوط دیکتاتوری صدام معرفی شد. عادل عبدالمهدی سیاست‌مدار، اقتصاددان شیعه عراقی و وزیر نفت پیشین عراق است. وی در سال های ۲۰۰۵ تا ۲۰۱۱ یکی از دو معاون رئیس‌جمهوری عراق و در دولت موقت این کشور پس از سقوط صدام، وزیر دارایی بود.پست نخست وزیری مهمترین پست سیاسی در عراق است و نخست وزیر عراق رئیس قوه اجرایی و فرماندهکل نیروهای مسلح این کشور است. درحال حاضر 'حیدرالعبادی' نخست وزیر عراق است. خاورم*4*380**            "}