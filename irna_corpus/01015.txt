{"onTitr":"","titr":" 80درصد مراجعات به مراکز مشاوره ناجا به صلح و سازش ختم می شود","describe":" شهرکرد- ایرنا- جانشین فرمانده انتظامی چهارمحال و بختیاری گفت: هم اکنون بیش از 80 درصد از مراجعات مردم به مراکز مشاوره نیروی انتظامی به صلح و سازش ختم می شود.", "text":"به گزارش ایرنا، سرهنگ فضل الله برزویی روز پنجشنبه در آیین بهره برداری از ساختمان ستاد فرماندهی انتظامی شهرستان سامان افزود: امسال نیروی انتظامی استان به 130 هزار تماس مردمی پاسخ داده است و بیش از  80 درصد مراجعات مردم به مراکز مشاوره نیروی انتظامی استان منجر به صلح و سازش شده است.وی در ادامه با اشاره به عملکرد پلیس استان در نیمه نخست امسال، افزود: انهدام 26 باند مواد مخدر، اجرای 28 طرح پاکسازی مناطق آلوده استان و رشد 26 درصدی کشفیات مواد مخدر از جمله اقدامات انجام شده در حوزه مبارزه با مواد مخدر بوده است.جانشین نیروی انتظامی استان گفت: این ساختمان در 3 طبقه در زیربنایی به مساحت 360 مترمربع و با اختصاص یک میلیارد ریال اعتبار به بهره برداری رسید.وی، از توسعه مراکز انتظامی در این شهرستان خبر داد و افزود: بزودی پاسگاه انتظامی روستای شوراب صغیر شهرستان سامان نیز بهره برداری می شود.برزویی با بیان اینکه شهرستان سامان از مناطق امن استان به شمار می رود، تصریح کرد: از آنجا که این شهرستان قطب گردشگری استان است، تامین امنیت مردم و گردشگران از اهمیت بالایی برخوردار است.به گزارش ایرنا، همزمان با هفته ناجا 260 عنوان برنامه در چهارمحال و بختیاری برگزار شد.13 تا 19 مهرماه با عنوان هفته نیروی انتظامی نامگذاری شده است.شهرستان سامان در 20کیلومتری مرکز چهارمحال و بختیاری است.7363/2097            "}