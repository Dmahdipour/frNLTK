{"onTitr":" در پی بارش باران    ","titr":" چند تصادف زنجیره ای در اصفهان رخ داد","describe":" اصفهان-ایرنا- چندین تصادف زنجیره ای در پی وزش باد و بارش باران در عصر روز شنبه، در راه های شهرستان اصفهان بوقوع پیوست.", "text":"به گزارش ایرنا، عصر امروز در بزرگراه شهید صیاد شیرازی به سمت سپاهان شهر شش دستگاه خودروی سواری با هم برخورد کردند که خسارت جانی نداشت. همچنین در اتوبان شهید آقابابایی دو تصادف رخ داد که در یکی از آنها پنج دستگاه خودرو بدلیل لغزندگی جاده با هم برخورد کردند که سبب خسارت مالی خودروها و ایجاد راه بندان موقت در این محدوده شد.عباس عابدی مدیر روابط عمومی مرکز حوادث و فوریت‌های پزشکی استان اصفهان به ایرنا گفت: تاکنون در باره این حوادث و مصدومیت احتمالی سرنشینان خودروها به این مرکز گزارشی ارسال نشده است.سرهنگ رضا رضایی، رییس پلیس راهور استان اصفهان نیز ضمن تایید این اخبار در گفت و گو با ایرنا اعلام کد: بارندگی های پراکنده امروز سبب لغزندگی جاده ها و وقوع برخی  تصادفات شد که خسارت مالی به همراه داشت.همچنین اداره کل هواشناسی استان اصفهان با صدور اطلاعیه ای اعلام کرد: آخرین نقشه های هواشناسی بیانگر ریزش هوای سرد و گذر امواج ناپایدار در لایه ‌های میانی جو از بعداز ظهر روز جمعه(دیروز) تا اواسط روز یکشنبه است. این اداره کل اضافه کرد: شرایط رگبار و رعد و برق و وزش باد شدید(توفان محلی) روی استان بویژه در نیمه شمالی برای امروز شنبه نیز پیش‌ بینی می‌شود.  با توجه به وقوع رگبار و رعد و برق و وزش باد شدید از عصر امروز تا اوایل روز یکشنبه در مسیر اصفهان به تهران، امکان اختلال تردد جاده ای وجود دارد که به رانندگان توصیه شده است برای جلوگیری از خطرات احتمالی، تمهیدات لازم را مد نظر قرار دهند.6027/8114            "}