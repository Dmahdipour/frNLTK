{"onTitr":"","titr":" توضیحات محسن هاشمی درباره پاسخ دفتر رهبر انقلاب به نامه او","describe":" تهران-ایرناپلاس-رئیس شورای شهر تهران، در پاسخ به این سؤال که «آیا تاکنون رهبری پاسخ نامه‌ او را داده‌اند یا خیر»، می‎گوید: از دفتر ایشان تماس گرفتند و گفتند که نامه رسیده و در حال بررسی است، اما بعضی از مطالب آن به رهبری ارتباطی ندارد و بعضی هم که مرتبط است، رسیدگی می‌شود.", "text":"محسن هاشمی رفسنجانی در گفت‌وگو با خبرنگار ایرناپلاس درباره نامه اخیر خود به رهبر انقلاب می‌گوید: اصل این نامه تقاضای ملاقات اعضای شورای شهر تهران با رهبری بود، ولی ما اَبَرچالش‎های شهر را نیز نوشته بودیم.هاشمی همچنین در پاسخ به این پرسش که آیا رهبری با این درخواست موافقت کردند؟ خبر داد که هنوز موافقت رهبری با این درخواست از سوی دفترشان اعلام نشده است.رئیس شورای شهر تهران اخیرا به رسانه‌ها گفته بود: اخیرا نامه ای حدود یک صفحه و نیم خدمت مقام معظم رهبری نوشتم و در آن تمام چالش‌های شهر تهران را مطرح کردم. محورهای نامه مفصل است و در آن از ایشان درخواست نمودم که اگر می‌توانند کمک کنند. چرا که تهران پایتخت کشور است و ما باید مواظب باشیم و اکنون تمام مشکلات در آن جمع شده است و اگر به آن پرداخته نشود، از پس کار برنمی‌آییم؛ در نتیجه به نظر من دخالت ایشان را می‌طلبد و ما به آن امیدواریم.**اداره کل اخبار چندرسانه‌ای**ایرناپلاس**            "}