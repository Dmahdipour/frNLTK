{"onTitr":"","titr":" رزمایش موتورسیکلت سواران قانونمند درگناوه برگزار شد","describe":" گناوه- ایرنا- رزمایش موتورسیکلت سوارن قانونمند در گناوه به مناسبت هفته نیروی انتظامی با اهدای کلاه ایمنی به راکبان باحضور مسئولان این شهرستان برگزار شد.", "text":"فرمانده انتظامی گناوه در این آیین به خبرنگار ایرنا گفت: برپایی این رزمایش از برنامه های هفته نیروی انتظامی است که باهدف قانون گرایی و فرهنگ سازی استفاده از کلاه ایمنی در جامعه انجام شده است.سرهنگ حسین احمدی افزود: باتوجه به اینکه بیش از 75 درصد تصادفات توسط موتورسیکلت رخ می دهد استفاده از کلاه ایمنی از ضروری ترین ابزار برای سلامتی و در امان ماندن راکبان از حوادث به شمار می آید.وی اظهارداشت: استفاده از کلاه ایمنی درصد بالایی از مرگ موتورسواران را که بر اثر ضربه به سر اتفاق می افتد، کاهش می دهد.فرمانده انتظامی گناوه گفت: موتورسواران با  استفاده از کلاه ایمنی، سلامتی و امنیت خود و جامعه را تضمین خواهند کرد.در این رزمایش که راهنمایی و رانندگی، شبکه بهداشت ودرمان و نیروی انتظامی همکاری داشتند، موتورسواران دارای کلاه ایمنی فاصله گلزار شهدای این شهر تا خیابان های اصلی را پیمودند.شهرستان گناوه در شمال استان بوشهر قراردارد.6164/6043            "}