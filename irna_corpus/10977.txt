{"onTitr":" پس از هفته ها بررسی شکایت ایران از آمریکا؛    ","titr":" رای دیوان لاهه فردا صادر می شود","describe":" تهران – ایرنا – دیوان دادگستری بین المللی فردا 11 مهر رای خود در مورد اتهام نقض معاهده مودت دوجانبه از سوی آمریکا و درخواست ایران برای صدور قرار موقت را صادر می کند.", "text":"به گزارش روز سه شنبه ایرنا، دیوان لاهه چندی پیش در تارنمای رسمی خود اعلام کرد که این دیوان رای خود را پیرامون شکایت ایران علیه آمریکا درباره نقض عهدنامه مودت و روابط اقتصادی و حقوق کنسولی سال 1955 ( 1334) روز چهارشنبه 11 مهرماه امسال صادر می کند.براساس این خبرنامه، این جلسه دادگاه ساعت 10 صبح (به وقت محلی) روز چهارشنبه 3 اکتبر 2018 (11 مهر 1397) در کاخ صلح در لاهه هلند برگزار شده و قاضی عبدالقوی احمد یوسف رئیس دادگاه رای دیوان را قرائت می کند.	محمد جواد ظریف وزیر امور خارجه ایران روز دوشنبه 25 تیرماه جاری اعلام کرد که ایران از آمریکا به دلیل &#39;نقض عهدنامه مودت و روابط اقتصادی و حقوق کنسولی بین دو کشور در سال 1955&#39; شکایت کرده و جمهوری اسلامی ایران بر همین مبنا دادخواستی را به دبیرخانه دیوان لاهه تسلیم کرده است.دیوان در اطلاعیه شماره 38/2018 مورخ 26 ژوئیه 2018 (4/5/1397) خبر از برگزاری جلسه استماع عمومی در خصوص صدور دستور موقت در پرونده نقض تعهدات عهدنامه مودت روابط اقتصادی و حقوقی کنسولی (جمهوری اسلامی ایران علیه ایالات متحده آمریکا) از تاریخ دوشنبه 27 تا پنج‌شنبه 30 اوت 2018 (پنجم تاهشتم شهریور 1397) در کاخ صلح لاهه (هلند) داد.هیأت های ایرانی و آمریکایی به ترتیب پنجم و ششم شهریور از ساعت 12:30 تا 15:30 به وقت ایران در دور اول استماع شفاهی، ادله خود را بیان کردند. در دور دوم استماع شفاهی نیز ایران و آمریکا به ترتیب در روزهای 7 و 8 شهریور از ساعت 12:30 تا 14 به وقت ایران ادله خود را در صحن دادگاه مطرح کردند.وکلای ایران آمریکا را متهم کردند که با خروج از برجام، پیمان مودت را نقض کرده و از دادگاه خواستند تا دستور موقت تعلیق تحریم های آمریکا و خودداری از اعمال تحریم های دیگر را در کنار صدور دوباره مجوز خرید قطعات و هواپیما صادر کرده و آمریکا از تکرار چنین اقداماتی خودداری نماید.به گزارش ایرنا، جمهوری اسلامی ایران پیش از شکایت علیه خروج آمریکا از برجام و از سرگیری تحریم ها، شکایتی در دادگاه لاهه مبنی بر توقیف 2 میلیارد دلار از دارایی‌ های بانک مرکزی ایران در آمریکا مطرح کرده است. دیوان 8 تا 12 اکتبر (16 تا 20 مهر) برای استماع شفاهی طرفین تشکیل جلسه می دهد.اروپام**3092**1485            "}