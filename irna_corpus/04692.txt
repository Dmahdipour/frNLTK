{"onTitr":"","titr":" شهرک های الکترونیک و صنایع دستی در بستان آباد ایجاد می شود","describe":" تبریز - ایرنا - فرماندار بستان آباد گفت: اولین شهرک های تخصصی الکترونیک و ویژه صنایع دستی استان در این شهرستان ایجاد می شود.", "text":"سیدعلی موسوی حسینی روز دوشنبه در گفت و گو با خبرنگار ایرنا با اشاره به موقعیت ویژه این شهرستان در توسعه صنعتی استان افزود: شهرک تخصصی الکترونیک شهرستان دانش بنیان است و در مراحل پایانی ساخت بوده و به زودی به بهره برداری می رسد.وی اظهار داشت: شهرک تخصصی صنایع دستی و تولیدات روستاییان هم در اشتغال منطقه نقش موثری ایفا می کند.فرماندار بستان آباد با اشاره به اینکه سرریز صنعت استان به این شهرستان است، از آمادگی واگذاری شهرک صنعتی شماره 2 به متقاضیان خبر داد و یادآوری کرد: این شهرک به وسعت 93 هکتار تملک و زیرساخت های آن آماده شده است.حسینی به ظرفیت های این شهرستان در حوزه کشاورزی و گردشگری اشاره کرد و ادامه داد: به دنبال سرمایه گذار در حوزه صنایع تبدیلی محصولات کشاورزی و دامی هستیم.وی با بیان اینکه در برخی از روستاها استعدادهایی مخصوص برای ایجاد اشتغال و کارآفرینی شناسایی شده است، گفت: بستان آباد در میزان ثبت نام و بهره مندی از تسهیلات اشتغالزایی روستایی مقام اول استان را به خود اختصاص داده است.موسوی از تشکیل ستاد صیانت از حقوق شهروندی در این شهرستان خبر داد و افزود: این ستاد وضعیت تکریم ارباب رجوع در ادارات و رسیدگی به مشکلات مردم در دستگاه های دولتی را با دقت رصد و با موارد تخلف با جدیت برخورد می کند.شهرستان بستان آباد با بیش از 100 هزار نفر جمعیت در 60 کیلومتر شرق تبریز واقع شده است.7239/8023/3071            "}