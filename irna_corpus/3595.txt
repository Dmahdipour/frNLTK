{"onTitr":" رئیس سازمان بسیج مستضعفین:    ","titr":" ترامپ شمشیر را از رو بسته است","describe":" تهران- ایرنا- رئیس سازمان بسیج مستضعفین گفت: جمهوری اسلامی امروز در جنگی تمام عیار با استکبار جهانی قرار دارد و دونالد ترامپ رئیس جمهوری آمریکا شمشیر را از رو بسته است.", "text":"به گزارش روز سه شنبه ایرنا از بسیج، سردار سرتیپ پاسدارغلامحسین غیب پرور در جمع پیشکسوتان عرصه جهاد و شهادت اظهار داشت: در خط مقدم جبهه نبرد با استکبار جهانی، پیشکسوتان و ریش سفیدان پرچمدار دفاع از انقلاب اسلامی هستند.وی با اشاره به دو بازوی مهم آمریکا در جنایات منطقه، بیان کرد: آل سعود خبیث و رژیم جعلی اشغالگر قدس با پول های گزاف و اقدامات اطلاعاتی در این نبرد، علیه انقلاب اسلامی ایران مشارکت می‌کنند.رئیس سازمان بسیج مستضعفین با اشاره به رزمایش اقتدار عاشورایی بسیج افزود: به طور معمول این اقدامات در سال های گذشته در هفته بسیج صورت می‌گرفت ولی بررسی ما نشان می‌داد که کشور نیازمند حرکتی نو، جدید و گسترده است.سردار غیب‌پرور تصریح کرد: بازه زمانی که ما برای انجام این رزمایش در نظر گرفته بودیم 20 روز بود که به لطف خدا و همت همه خادمان مردم 35 روز طول کشید.وی با بیان اینکه دشمن می بایست پیامی محکم از سمت ما دریافت می‌کرد، گفت: امیدواریم که پس از رزمایش اقتدارعاشورایی بسیج و پاسخ کوبنده موشکی سپاه به تروریست ها، این موضوعات رها نشود و همه نهادها برای رفع مشکلات مردم کمر همت را ببندند.رئیس سازمان بسیج مستضعفین عنوان کرد: زمانی که کشور در بحران نباشد همه یار انقلاب هستند ولی شرط این است که در زمان مورد نیاز حضور داشته باشیم و از آرمان‌های انقلاب اسلامی دفاع کنیم.اجتمام * 1095* 3063            "}