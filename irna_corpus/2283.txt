{"onTitr":" معاون استانداری فارس:    ","titr":" حفظ حریم زبان فارسی، تمنای ایران دوستان است","describe":" شیراز- ایرنا- معاون سیاسی، امنیتی و اجتماعی استانداری فارس گفت: باید بتوان با گسترش ادبیات فارسی حریم آن را حفظ کرد تا با سیلی از کلمات وارداتی پر نشود و این واژه‌های بیگانه در محاورات رواج نیابد و این تمنای همه فارسی دوستان و ایران دوستان است.", "text":"به گزارش ایرنا، هادی پژوهش جهرمی چهارشنبه در مراسم افتتاحیه سیزدهمین گردهمایی بین المللی انجمن ترویج زبان و ادب فارسی و نشست علمی یادروز حافظ در شیراز افزود:شخصیت‌های بزرگ جهان در هند، جنوب چین، فرغانه، جنوب اروپا، شاخ آفریقا، آسیای مرکزی و آسیای صغیر به شدت تحت تاثیر ادبیات فارسی بوده اند و امروز آثار تاثیرگذاری‌ها در وسعت این عرصه جغرافیایی در موزه‌ها یافت می‌شود.معاون استانداری فارس با بیان اینکه امروز درمقایسه با گذشتگان در حوزه ادبیات کم کاری  کرده ایم، اضافه کرد: نتوانسته‌ایم در داخل کشور اثرگذاری کنیم، چه رسد به خارج از کشور. پژوهش ادامه داد: اگر زمانی بر بسیاری از کشور‌ها اثرگذاری داشتیم امروز کلمات و اصطلاحات عجیب غربی در مکالمات روزمره ما خود رانشان می‌دهد و آنچه جایگزین می‌شود نیز برای مردم مانوس نیست. سیزدهمین همایش ملی انجمن ترویج زبان و ادب فارسی و نیز نشست علمی یادروز حافظ که از 18 مهر آغاز شده اند تا 20 همین ماه با حضور چهره‌های ادبی کشور و جهان در شیراز ادامه دارند.7375 /1876            "}