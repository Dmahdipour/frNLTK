{"onTitr":" مقام وزارت کشور:    ","titr":" 108 محله کشور از دفاتر تسهیلگری و توسعه اجتماعی برخوردار است","describe":" شیراز-ایرنا- معاون اجتماعی مرکز امور اجتماعی و فرهنگی وزارت کشور گفت: تا کنون در 108محله از 10 استان کشور، دفاتر تسهیلگری و توسعه اجتماعی محلات ایجاد شده است.", "text":"رضا محبوبی، سه شنبه در گفت و گو با خبرنگار ایرنا در شیراز، هدف از ایجاد این دفاتر را کمک به ارتقای وضعیت سکونتگاه های غیررسمی و مناطق حاشیه نشین با مشارکت ساکنان و تشکل های مردم نهاد دانست و گفت: این طرح از پشتوانه علمی، مبانی نظری و تجربه جهانی برخوردار است.وی، همچنین بر این موضوع تاکید کرد که تنها با ارایه خدمات در محلات حاشیه ای نمی توان این مناطق را بازآفرینی کرد بلکه باید این خدمات از طریق جلب مشارکت ساکنان آنها ارایه شود.او اظهار داشت: مهمترین هدف این طرح این است که ساکنان اینگونه مناطق احساس شهروندی داشته باشند و در بهبود شرایط مشارکت کنند.معاون اجتماعی مرکز امور اجتماعی و فرهنگی وزارت کشور ادامه داد: امروز (سه شنبه) پنج دفتر تسهیلگری و توسعه اجتماعی در محلات حاشیه ای و در معرض آسیب شیراز راه اندازی شد.محبوبی بیان کرد: با ایجاد این پنج مرکز در شیراز 10محله از خدمات دفاتر تسهیلگری و توسعه اجتماعی بهرمند خواهند شد.وی افزود: با احتساب این 10محله در شیراز، تا کنون 108 محله از 10استان کشور زیر چتر حمایتی این دفاتر قرار گرفته است.محبوبی، با اشاره به اینکه ایجاد دفاتر تسهیلگری و توسعه اجتماعی از سال 96در کشور آغاز شد، گفت: پیش بینی می شود تا پایان سال 97 تعداد 100محله در 12 استان دیگر از خدمات این دفاتر بهرمند شوند و در مجموع در 22 استان دفاتر تسهیلگری و توسعه اجتماعی محلات ایجاد شود.وی اضافه کرد: در سال 96 و امسال این طرح به صورت آزمایشی در برخی از استان ها اجرا شده و از ابتدای سال آینده این کار با جدیت بیشتری در سراسر کشور پیگیری خواهد شد.این مقام مسئول با بیان اینکه 2 هزار و 700 محله در کشور وجود دارد که نیازمند ایجاد دفاتر تسهیلگری و توسعه اجتماعی است، افزود: تا پایان سال جاری در 208 محله دیگر این مراکز ایجاد خواهد شد.9873 /6118            "}