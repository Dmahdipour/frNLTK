{"onTitr":"","titr":" ترمیم عضلات آسیب دیده با نانوذرات طلا","describe":" تهران – ایرنا – مطالعات جدید محققان دانشگاه هاروارد نشان می دهد با اتصال نانوذرات طلا به عوامل ضد التهابی می توان آسیب های وارده به عضلات را ترمیم و عضلات را بازسازی کرد.", "text":"به گزارش روز دوشنبه گروه اخبار علمی ایرنا از پایگاه خبری ساینس دیلی، به محض بروز آسیب های عضلانی، التهاب بوجود می آید و علاوه بر افزایش زمان بهبود، فرآیند درمان را با مشکل مواجه می کند.مطالعات جدید نشان می دهد می توان با ترکیب نانوذرات طلا به یک عامل ضد التهابی، آسیب های عضلانی را به سرعت بهبود بخشید و به فرآیند بازسازی عضلات نیز کمک کرد. معمولا برای ترمیم عضلات آسیب دیده از عامل ضد التهابی اینترلوکین 4 یا به اختصار IL-4 استفاده می شود که به عضله آسیب دیده تزریق می شود. این درمان با مشکلاتی از جمله عوارض جانبی مختلف و تجزیه سریع IL-4 همراه است. محققان برای حل این مشکل چاره ای اندیشیده اند.در این روش  IL-4 به نانوذرات طلا متصل می شود و پس از تزریق به محل آسیب دیده،  IL-4 را برای مدت زمان بیشتری در موضع جراحت نگه می دارد تا اثر بخشی آن بیشتر باشد. این دارو در صورت تزریق عادی، بلافاصله وارد جریان خون می شود و کارایی لازم را ندارد.مطالعه این روش روی موش ها نشان می دهد تزریق  IL-4 به همراه نانوذرات طلا منجر به افزایش فیبر عضلانی در محل ترزیق شده است و عوارض جانبی آن بسیار کمتر از روش های متداول است.محققان امیدوارند با استفاده از این روش بتوانند بیماری های مزمن عضلانی را درمان کنند. نتایج این مطالعه در نشریه  Proceedings of the National Academy of Sciences منتشر شده است.علمی (6)** 9259**1440            "}