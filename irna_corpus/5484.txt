{"onTitr":"","titr":" تیم فوتسال بانوان قم، هیات زرند کرمان را شکست داد","describe":" یزد - ایرنا - در دومین روز از مسابقات فوتسال لیگ دسته یک بانوان قهرمانی باشگاه های کشور عصر امروز(یکشنبه) تیم سیاه جامگان قم با نتیجه 6 بر یک ، هیات زرند کرمان را در سالن غدیر محله نجف آباد شهرستان یزد شکست داد.", "text":"به گزارش ایرنا، در این مسابقه  که در حضور جمعی از بانوان علاقه مند یزدی و هواداران 2 تیم برگزار شد، بازیکنان قم با ارائه یک بازی خوب حریف خود را گلباران کرد.  مسابقات فوتسال لیگ دسته یک بانوان قهرمانی باشگاه ‌های کشور از روز شنبه 14 مهرماه 1397 با حضور هشت تیم در سالن غدیر شهرستان یزد آغاز شد.این رقابت ها در قالب یک گروه به صورت دوره ای و مجتمع با حضور تیم های فوتسال نود اسپورت یزد، هیات فوتبال رفسنجان، الزهرا (س) بندرعباس، پارس مهر خلیج فارس، هیات فوتبال زرند کرمان، پویا ورزان بندرلنگه هرمزگان، باران مهر قم و هیات فوتبال بجنورد خراسان شمالی به مدت سه روز پیگیری می شود.در اولین روز مسابقات که با حضور جمعی از هواداران برگزار شد، تیم های فوتسال نوداسپرت یزد و بجنورد 2 بر 2 مساوی شدند و قم 6 بر 2 تیم زرند کرمان را شکست داد.در پایان مسابقات تیم‌های اول و دوم جواز حضوردر لیگ برتر فوتسال جوانان بانوان کشور را کسب می‌ کنند.استان یزد با یک میلیون و 138 هزار نفر جمعیت، 47 هیات ورزشی و 65 هزار ورزشکار زیرپوشش بیمه دارد و 25 بازیکن فوتبال ، فوتسال و فوتبال ساحلی در لیگ کشور و 75 بازیکن در لیگ استانی حضور دارند.7536/2047            "}