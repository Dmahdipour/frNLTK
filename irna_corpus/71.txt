{"onTitr":"","titr":" نجات کوهنورد عنبرآبادی در سایه همدلی و هماهنگی","describe":" جیرفت - ایرنا - در سایه هماهنگی و تلاش اعضای ستاد بحران و سازمان هلال احمر استان کرمان، فرمانداری عنبرآباد و معاونت درمان دانشگاه علوم پزشکی جیرفت، کوهنورد بیماری که در ارتفاعات کوه علم شاه عنبرآباد دچار عارضه قلبی شده بود، نجات یافت.", "text":"به گزارش ایرنا، ظهر روز (جمعه) معاون درمان دانشگاه علوم پزشکی جیرفت از سکته قلبی یک کوهنورد در ارتفاعات آبشار رود فرق شهرستان عنبرآباد خبر داد و از همان ساعات اولیه تلاش برای نجات این کوهنورد آغاز و یک دستگاه بالگرد با پیگیری فرمانداری عنبرآباد و همکاری سازمان هلال احمر استان کرمان به منطقه اعزام شد.**کوهنورد بیمار با بالگرد به بیمارستان امام خمینی (ره) جیرفت منتقل شد فرماندار عنبرآباد گفت: عملیات نجات و انتقال کوهنوردی که در ارتفاعات علم شاه عنبرآباد دچار عارضه قلبی شده توسط نیروهای امداد و نجات با بالگرد به بیمارستان جیرفت انتقال داده شد.نادر ملایی در گفت و گو با خبرنگار ایرنا با بیان اینکه یک گروه کوهنوردی 6 نفره برای فتح قله کوه علم شاه به این منطقه عازم شده بودند، تصریح کرد: در میانه ارتفاعات علم شاه یکی از این کوهنوردها دچار سکته قلبی می شود و به دلیل ارتفاع بلند کوه و سخت گذر بودن مسیر، درخواست کمک می کنند.وی از همبستگی دستگاه های دولتی برای انجام موفقیت آمیز عملیات نجات قدردانی کرد و افزود: بلافاصله پس از اطلاع این مسئله نیروهای هلال احمر عنبرآباد و جیرفت به منطقه اعزام شدند و با توجه به فاصله زیاد از مدیریت بحران استان کرمان درخواست بالگرد کردیم.وی ادامه داد: با هماهنگی به عمل آمده یک بالگرد به اتفاق نیروهای امدادی به منطقه اعزام و کوهنورد را به بیمارستان جیرفت انتقال دادند.**شرایط جسمی کوهنورد عنبرآبادی مساعد استمعاون درمان دانشگاه علوم پزشکی جیرفت گفت: شرایط جسمی کوهنورد عنبرآبادی مساعد است.علی سالاری افزود: کوهنورد منتقل شده از ارتفاعات آبشار رود فرق عنبرآباد در سی سی یو بیمارستان امام خمینی (ره) جیرفت بستری و در حال درمان است.وی ادامه داد: این کوهنورد با بالگرد به فرودگاه جیرفت منتقل و از آنجا با آمبولانس به بیمارستان این شهر انتقال داده شد.معاون درمان دانشگاه علوم پزشکی جیرفت از همکاری سریع معاون ستاد مدیریت بحران کشور در تامین بالگرد، همراهی تیم هلال احمر استان کرمان، مرکز فوریت های دانشگاه علوم پزشکی کرمان، رئیس فرودگاه جیرفت و همچنین دستور ویژه دکتر مکارم رئیس دانشگاه علوم پزشکی جیرفت در اقدام نجات جان این کوهنورد قدردانی کرد.همانگی، همدلی و تلاش بموقع نهادها در شهرستان عنبرآباد موجب نجات جان یکی از هموطنانمان شد و چه خوب است مدیران مسئول دستگاه های دولتی همچون امروز در همه عرصه ها با همدلی و هماهنگی لازم از بروز اتفاقات تلخ جلوگیری کنند و فراموش نکنیم کوچکترین ناهمانگی در انجام این عملیات می توانست یک خانواده را داغدار کند.گزارش: هادی شفیعی3029/7450/7429            "}