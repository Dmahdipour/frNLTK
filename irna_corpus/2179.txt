{"onTitr":"","titr":" نمایشگاه شهر هوشمند از 6 آذر در زنجان برگزار می شود","describe":" زنجان - ایرنا - مدیر اداره فناوری اطلاعات و شبکه دولت استانداری زنجان گفت: نخستین نمایشگاه بین المللی شهر هوشمند از 6 تا 9 آذر امسال در مجموعه نمایشگاهی کاسپین شهر زنجان برگزار می شود.", "text":"به گزارش ایرنا، پریسا فتحعلی بیگلو روز چهارشنبه در جلسه هماهنگی نخستین نمایشگاه بین المللی شهر هوشمند با بیان اینکه بر اساس مصوبه هیات دولت در سال 93، استان زنجان به عنوان قطب برق و آی تی مطرح شد، افزود: ایده تبدیل زنجان به قطب برق و آی تی، منبع قبل اطمینانی برای تحقق توسعه پایدار در استان است. وی با بیان اینکه اقدامات مختلفی در جهت تبدیل زنجان به قطب برق و آی تی در استان انجام شده است، ادامه داد: اگرچه بخشی از اقدامات چنان که باید، مطلوب نبوده است ولی تلاش ها در این زمینه ادامه دارد.  فتحعلی بیگلو به ضرورت مشارکت دادن بخش خصوصی در برگزاری نمایشگاه ها اشاره کرد و افزود: شهر هوشمند حوزه وسیع تری است و همه بخش ها و دستگاه ها باید در آن مشارکت کنند. مدیر اداره فناوری اطلاعات و شبکه دولت استانداری زنجان گفت: تلاش داریم تا با حضور کشورهای دیگر، نمایشگاه شهر هوشمند در زنجان را به رویدادی بین المللی تبدیل کنیم.وی افزود: آیین گشایش نمایشگاه با حضور وزیر ارتباطات و فناوری اطلاعات برگزار خواهد شد. مدیرعامل شرکت هاناماد، مجری نخستین نمایشگاه بین المللی شهر هوشمند در زنجان نیز در این جلسه گفت: برای نخستین نمایشگاه بین المللی شهر هوشمند تلاش براین بود تا استانی انتخاب شود که هم از لحاظ اقتصادی و مسائل زیرساختی محلی مناسب برای برگزاری نمایشگاه باشد. محمود رجبی فام افزود: نمایشگاه شهر هوشمند شامل بخش های مختلف از قبیل شرکت های استان، بخش بین الملل و بخش فرا استانی است که در هر یک از آنها دستاوردهای شرکت های مختلف در هوشمند سازی در حوزه اقتصاد، حمل و نقل، انرژی، مدیریت پسماند و محیط زیست در معرض نمایش بازدیدکنندگان قرار می گیرد.وی به حضور شرکت های خارجی فعال در حوزه هوشمند سازی در نمایشگاه شهر هوشمند زنجان اشاره کرد و گفت: حضور این شرکتها زمینه آشنایی و بومی سازی فناوری ها و ایده های نوین و نیز سرمایه گذاری ها را فراهم می کند.مدیرعامل شرکت هاناماد گفت: نمایشگاه بین المللی شهر هوشمند یک نمایشگاه تخصصی پر دامنه است، که در کنار ارائه طرح ها و ایده های مختلف، برگزاری 2 همایش تخصصی و یک همایش بین المللی در حوزه هوشمند سازی نیز در آن پیش بینی شده است. 3088/6085            "}