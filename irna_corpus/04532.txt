{"onTitr":" مدیرکل ورزش و جوانان قم:    ","titr":" اعتبارهای ورزشی کهک قم 15 درصد افزایش یافت","describe":" قم - ایرنا - مدیرکل ورزش و جوانان قم با بیان این که اعتبار ورزشی سه ماهه سوم سال جاری به حساب بخشداری کهک واریز شد، گفت: اعتبارهای ورزشی بخش یاد شده در نیمه نخست امسال نسبت به مدت مشابه سال قبل 15 درصد افزایش یافته است.", "text":"به گزارش ایرنا، حسن عابدی روز دوشنبه در نشست صمیمی معاون سیاسی امنیتی و اجتماعی استاندار قم با شوراهای اسلامی و دهیاری های بخش کهک اظهار داشت: این آمادگی را داریم دو طرح ورزشی شامل خانه جوان و همچنین احداث زمین چمن مصنوعی را در این بخش کلنگ زنی کنیم.وی با بیان این که طی سال های 94 تا 97 در مجموع 12 خانه ورزش روستایی در بخش یاد شده تجهیز شده است، افزود: اگر روستای فاقد خانه ورزش روستایی وجود داشته باشد، در صورت برخورداری از شرایط لازم به سرعت به امکانات مورد نیاز مجهز خواهد شد.مدیرکل ورزش و جوانان قم اضافه کرد: در تیرماه سال جاری جلسه ستاد ساماندهی جوانان بخش کهک تشکیل شد و تاکنون دستگاه هایی که تعهدهایی را ارائه داده بودند تا حدودی به آن عمل کردند.عابدی در بخش دیگری از سخنان خود با تاکید بر این که اولویت دولت تکمیل چهار هزار و 500 طرح  ورزشی نیمه تمام در کشور است، افزود: برغم ظرفیت های قانونی ایجاد شده برای مشارکت بخش خصوصی در ساخت اماکن ورزشی، ولی بیشتر سرمایه گذاران به سرمایه گذاری در شهرها تمایل دارند، از این رو دولت در تکمیل فضاهای ورزشی روستایی بیشتر اعتبارها را به روستاهایی که راه دسترسی مناسب و در مرکزیت چند روستا قرار دارند، تخصیص می دهد.وی سرانه ورزشی بخش کهک را 2 متر و 41 سانتی متر مربع ذکر کرد و گفت: این میزان هر چند در مقایسه با شهر قم و برخی ار شهرهای تابعه مطلوب است ولی کافی نیست و به همین علت درصددیم سرانه این بخش را افزایش دهیم.کهک از بخش های پنجگانه استان قم است که در فاصله حدود 35 کیلومتری شهر قم قرار دارد.7403 / 1175            "}