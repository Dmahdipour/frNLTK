{"onTitr":"","titr":" برقراری پروازهای فرودگاه زنجان نیازمند حمایت مردم و مسئولان","describe":" زنجان - ایرنا - پویایی و فعالیت فرودگاه‌ ها نقش تاثیرگذاری در رونق اقتصادی، رشد و توسعه بخش های مختلف به ویژه  جذب گردشگران داخلی و خارجی دارد و برقراری ترابری هوایی نیز نیازمند حمایت همه جانبه مردم و مسئولان است.", "text":"به گزارش ایرنا، فرودگاه زنجان از سال 1379شروع به فعالیت کرده است و یکی از فرودگاه‌های فعال ایران از نوع مرز هوایی به شمار می رود و سالانه تا بیش از 2 هزار پرواز غیربرنامه ای هم در آن انجام می شود.فرودگاه زنجان یکی از مجهزترین فرودگاه های همسطح خود محسوب می شود که همه مجموعه های مورد نیاز یک فرودگاه مرز هوایی و تجهیزات مورد نیاز در آن مستقر است.هواپیماهای متوسط و پهن پیکر از نوع ایرباس 300،310، 320 و BAE در مسیرهای عربستان (حج عمره، حج تمتع) و مشهد از این فرودگاه پرواز می کنند.پروازهای ورودی و خروجی غیربرنامه ای نظامی، انتظامی، امدادی، آموزشی نیز در این فرودگاه انجام می شود.طی سال 96 تعداد مسافران جابجا شده از این فرودگاه نسبت به سال 95 رشد 118 درصدی داشت.در سال 96، 238 پرواز مسافربری در فرودگاه زنجان انجام شد که در آن 23 هزار و 260 مسافر از فرودگاه زنجان به مشهدمقدس، کیش، جده و مدینه و برعکس جابجا شده بودند.اما با وجود رشد قابل توجه مسافران جابجا شده در سال 96 نسبت به 95، پروزاهای مسافری از این فرودگاه به مقصد مشهد و کیش و برعکس به دلیل پایان یافتن قرارداد چارتر کننده با شرکت های هواپیمایی مربوط و از سوی دیگر متضرر شدن آن از اواخر فروردین امسال متوقف شد.طی مرداد و شهریور سالجاری پروازهای مسافری از فرودگاه زنجان به جده و برعکس برای جابجایی حجاج برقرار شد که از این زمان به بعد تا زمان حاضر هیچ پرواز مسافری از این فرودگاه جابجا نشده است.** برقراری پروزاها از فرودگاه زنجان امتیازی برای جذب سرمایه گذار استنماینده مردم زنجان و طارم در مجلس شورای اسلامی تاکید کرد: همه تلاش ها برای برقراری و رونق پروازها از فرودگاه زنجان است انجام می شود.علی وقفچی اظهار داشت: رونق پروازها یکی از برندها و امتیازهای هر استانی برای جذب سرمایه گذار است.وی، وجود ظرفیت های ترانزیتی بویژه فرودگاهی را آسان ترین روش برای ورود سرمایه گذار دانست و افزود: با این رویکرد تلاش داریم اتفاقات مبارکی در این حوزه برای زنجان محقق شود.نماینده مردم زنجان و طارم در مجلس شورای اسلامی گفت: بر اساس آخرین نشست انجام شده در هفته گذشته با همراهی مدیر فرودگاه منطقه زنجان و رئیس سازمان هواپیمایی کشور، قول مساعد برای برقراری پرواز زنجان – مشهد و برعکس داده شد.به گفته وقفچی، برقراری پرواز از فرودگاه منطقه زنجان به عتبات عالیات و ترکیه در اولویت های بعدی قرار دارد که باید موانع پیش رو برداشته شود.** بستر برای پروازها از فرودگاه زنجان فراهم استمدیر فرودگاه منطقه زنجان گفت: باید مسئولان استان بویژه در حوزه گردشگری و حج و زیارت نیز برای برقراری پروازها در تلاش باشند.محمد قاسمی یادآوری کرد: بستر فرودگاه برای همه پروازها آماده است و در حال حاضر ظرفیت های قابل توجهی به لحاظ فضای ترمینال فراهم شده است. وی تاکید کرد: شرکت های هواپیمایی نیز باید برای برقراری پروازها پای کار باشند.مدیر فرودگاه منطقه زنجان متذکر شد: آژانس های مسافرتی ریسک پذیر نیستند و درصدد سود خالص برای خود هستند، متاسفانه در این شهر بلیت هوایی تهران به سایر استان ها را برای متقاضیان می فروشند.** توان مالی شهروندان پاسخگوی افزایش قیمت بلیت هواپیما نیست به گفته مسئول آژانس مسافرتی فاروس تور در زنجان، افزایش نرخ دلار و نرخ بلیت هواپیماها موجب بی استقبالی مسافران از سفرهای هوایی شده است.حمیدرضا حمزه ای اظهارداشت: از طرفی نیز برخی از مسافران زنجان - مشهد متقاضی سفر با هواپیما هستند که با نبود پرواز از فرودگاه، با قطار سفر می کنند.وی تاکید کرد: برای برقراری پروازها از فرودگاه زنجان به همه مناطق کشور، باید مردم و مسئولان دست به دست هم بدهند و برای رونق و پویایی آن تلاش کنند.** استفاده از بستر آماده فرودگاه مغفول مانده استیکی از شهروندان زنجانی افزود: وجود فرودگاهی فعال در استان یکی از موثرترین ظرفیت هاست که باید از این ظرفیت استفاده کرد.الیاس قادری تاکید کرد: باید مسئولان ارشد استانی برای فعال کردن این ظرفیت تلاش کنند که فعالیت آن، در حوزه داخلی و خارجی می تواند منجر به جذب گردشگر از سراسر کشور و دیگر کشورها شده و درآمدزایی برای استان به همراه آورد.وی اظهارداشت: به حتم برای ساخت و راه اندازی فرودگاه زنجان اعتبار زیادی از بیت المال هزینه شده است که نباید  غیرفعال بماند.9505/6085            "}