{"onTitr":"","titr":" مردم کردستان 1.7 میلیارد ریال به بازسازی عتبات کمک کردند","describe":" سنندج - ایرنا - رئیس ستاد بازسازی عتبات عالبات کردستان گفت: مردم این استان در نیمه نخست سال جاری برای بازسازی عتبات عالیات یک میلیارد و 700 میلیون ریال کمک کرده اند.", "text":"حجت الاسلام سید محمد سادات روز شنبه در گفت و گو با خبرنگار ایرنا اظهار داشت: این کمک ها به صورت نقدی و غیر نقدی از سوی مردم این استان جمع آوری شده است.وی اضافه کرد: حدود 300 میلیون ریال از این میزان به صورت غیر نقدی عمدتا طلاجات کمک شده و بقیه نیز به صورت نقدی در اختیار این ستاد قرار گرفته است.معاون امور مذهبی نماینده ولی فقیه در استان کردستان گفت: در کنار این میزان کمک 50 نفر نیروی متخصص عمرانی نیز به کشور عراق برای انجام خدمات عمرانی در این محل ها اعزام شده اند.حجت الاسلام سادات اضافه کرد: این میزان کمک ها که به عنوان نذورات مردمی  جمع آوری شده است برای توسعه حرم حضرت سید الشهدا ، ساخت صحن حضرت فاطمه زهرا (س) و ساخت صحن حضرت امام رضا (ع) در سامرا هزینه می شود.وی با اشاره به استقبال مردم اهل سنت و تشیع از اقدامات ستاد بازسازی عتبات عالیات افزود: هم اکنون ستاد بازسازی عتبات عالیات در تمامی شهرستان های استان دارای نمایندگی است.کردستان یک میلیون و 603 هزار نفر جمعیت دارد، اکثریت جمعیت این استان اهل سنت با مذهب شافعی هستند اما در دو شهرستان قروه و بیجار اکثریت با اهل شیعه است.3034 / 9102            "}