{"onTitr":"","titr":" عامل تزریق غیر استاندارد دارو در الوند بازداشت شد","describe":" قزوین – ایرنا - دادستان عمومی و انقلاب شهرستان البرز گفت: عامل تزریق غیراستاندارد دارو در الوند که منجر به فوت یکی از شهروندان شده بود بازداشت شد.", "text":"به گزارش ایرنا به نقل از روابط عمومی دادگستری قزوین محمود محمودخانی روز چهارشنبه با اعلام این خبر افزود: طی روزهای گذشته تزریق بدون حضور پزشک در یکی از بهداری‌ های شهر الوند موجب فوت یکی از شهروندان این شهر شد.وی گفت: دستور لازم جهت تعیین علت مرگ، بررسی آثار جرم و تحقیق از متهم صادر و تزریق‌کننده دارو به اتهام قصور منجر به فوت یا قتل غیر عمد بازداشت شد.دادستان عمومی و انقلاب شهرستان البرز اضافه کرد: طی بررسی ها مشخص شد تزریق صورت گرفته بدون نظارت پزشک انجام شده و متهم نیز فاقد مجوزها و مدارک لازم جهت تزریق بوده است.این مسئول گفت: در شش‌ماهه اول سال جاری در این شهرستان 2 مرکز تزریقاتی غیرمجاز مهر و موم شد و همچنین از فعالیت 2 پزشک دارای تخلفات متعدد جلوگیری به عمل آمد.شهرستان البرز با مرکزیت شهر الوند در 15کیلومتری شهر قزوین قرار دارد.6101            "}