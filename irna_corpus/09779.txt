{"onTitr":" در بخش نخست کنگره امام سجاد(ع)    ","titr":" خانواده شهدای مدافع حرم هرمزگان و سیستان و بلوچستان تجلیل شدند","describe":" بندرعباس -ایرنا- در بخش نخست اختتامیه کنگره بین المللی امام سجاد(ع) در بندرعباس از خانواده شهیدان تختی نژاد و برجسته شهیدان مدافع حرم استان های هرمزگان و سیستان و بلوچستان تجلیل شد.", "text":"به گزارش خبرنگار ایرنا، در این مراسم روز چهارشنبه از پدر شهید خلیل تختی نژاد، دومین شهید مدافع حرم استان هرمزگان تجلیل شد.شهید تختی نژاد یکی از جوان ‌ترین شهیدان مدافع حرم حضرت زینب(س) است که در سه مرحله به سوریه رفت عازم و آخرین مرحله ماه شعبان امسال راهی سوریه شد و درحالی که 24 ساله بود، 14 خرداد همزمان با 19 ماه مبارک رمضان رمضان 96 در نبرد با تروریست ‌های تکفیری در منطقه درعا در سوریه به شهادت رسید.خلیل تختی نژاد دومین شهید مدافع حرم از استان هرمزگان و فرمانده عملیاتی، در منطقه درعا سوریه به شهادت رسید.با شهادت خلیل تختی نژاد در سوریه، تعداد شهیدان مدافع حرم از استان هرمزگان به 2 نفر رسید.شهید عبدالحمید سالاری فرزند حمزه از اهالی روستای سردر سیرمند از توابع شهرستان حاجی آباد به عنوان اولین شهید مدافع حرم از هرمزگان نیز 12 آذر سال 94 در سوریه به شهادت رسید.در ادامه از خانواده شهید سلمان برجسته شهید مدافع حرم استان سیستان بلوچستان نیز تجلیل شد.شهید برجسته 3 آبان سال 70در شهر نیشکهر به دنیا آمده و در آذر ماه سال 94در راه دفاع از اسلام در سوریه به شهادت رسیده است.هم چنین از خانواده سردار شهید حسین منجزی جانباز 70 درصد دوران دفاع مقدس که در حمله تروریسی 31 شهریور امسال در اهواز به شهادت رسید نیز تجلیل شد.شهید منجزی اهل روستای بدیل از توابع بخش عقیلی شهرستان گتوند است که در دوران دفاع مقدس از ناحیه دست و پا جانباز شده بود.تجلیل از شهید محمد محمد احمد جزیلان از شهدای کشور یمن از دیگر بخش های اختتامیه کنگره امام سجاد(ع) در بندرعباس بود.به گزارش ایرنا، هشتمین کنگره بین ‌المللی امام سجاد (ع) روز چهارشنبه مصادف با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی استان هرمزگان در بندرعباس برگزار شد.9887 /6048            "}