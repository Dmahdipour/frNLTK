{"onTitr":"","titr":" امنیت مردم خط قرمز نیروی انتظامی است","describe":" کرمانشاه - ایرنا - فرماندار شهرستان روانسر گفت: برقراری و ارتقا امنیت مردم خط قرمز نیروهای مسلح و به ویژه نیروی انتظامی است.", "text":"به گزارش خبرنگار ایرنا ، حسین ویسمرادی روز شنبه در  مراسم صبحگاه مشترک نیروهای نظامی و انتظامی شهرستان روانسر که به مناسبت هفته ناجا برگزار شد ، افزود: تلاشگران نیروی انتظامی صادقانه و مخلصانه برای تامین امنیت و آرامش مردم تلاش می کنند و این فرزندان ملت اقدام های شایسته ای انجام داده اند. وی با بیان اینکه بهترین سرمایه ناجا ارتباط مردم با پلیس است ، تصریح کرد: پلیس هر چقدر بتواند با آحاد مردم و نخبگان ارتباط داشته باشد در انجام ماموریت های خود بهتر و موفق تر عمل خواهد کردفرماندار شهرستان روانسر ادامه داد: مردم داری ، پایبندی به اصول اخلاقی ، دلسوزی ، گذشت و چشم پوشی از اشتباه مطالبه گران از جمله اقدام های خوب و ارزشمند پلیس در مقابل مشکلات و حوادث است.ویسمرادی اظهار داشت: امنیت اقتصادی یکی از ابعاد مختلف امنیت است و راه اندازی هیاهو و ایجاد رعب و وحشت اقتصادی از سوی مخالفان و دشمنان نظان راه به جایی نبرد و آن هم خنثی شد. وی اضافه کرد: آنانی که در بازار ارز با راه اندازی یک جو بدبینی در اقتصاد کشور باعث اخلال نظام اقتصادی ، گرانی و آشفتگی شدند باید در مقابل مردم سر شرم و حیا پایین آورند.فرمانده انتظامی شهرستان روانسر نیز گفت: این هفته فرصت مناسبی است تا دلاورمردان این نیرو گوشه ای از فعالیت های خود را به نمایش بگذارند. سرهنگ محمد قنبری افزود: در حوزه امنیت اجتماعی کارهای بسیار خوبی در سطح شهرستان روانسر صورت گرفته که افزایش 24 درصدی کشف سرقت ها و افزایش 30 درصدی دستگیری سارقین از جمله این اقدام ها است.وی ادامه داد: کاهش 100 درصدی قتل ، کاهش پنج درصدی مزاحمت های خیابانی ، افزایش 12 درصدی کشفیات مواد مخدر و کاهش 47 درصدی تصادفات درون شهری بخشی دیگر از خدمات پلیس در شهرستان روانسر است.شهرستان روانسر با 47 هزار نفر جمعیت در 60 کیلومتری شمال غربی کرمانشاه واقع شده است.7455/3033            "}