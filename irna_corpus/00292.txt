{"onTitr":"","titr":" مردم بحرین در حمایت از تحریم انتخابات تظاهرات کردند","describe":" دوحه – ایرنا - در ادامه راهپیمایی های هفتگی شیعیان بحرین، امروز- جمعه- هم شمار زیادی با راهپیمایی در اطراف مسجد امام جعفر صادق (ع) از شیخ عیسی قاسم رهبر شیعی این کشور و تصمیم علمای بحرینی برای تحریم انتخابات نمایشی رژیم حمایت کردند.", "text":"به گزارش روز جمعه ایرنا، منابع خبری شیعیان بحرین گزارش دادند : در این راهپیمایی که در منطقه الدراز منامه برگزار شد ، تظاهر کنندگان با در دست داشتن تصاویری از آیت الله شیخ عیسی قاسم و همچنین شهدای بحرینی علیه اقدام رژیم در ممانعت از برگزاری نماز جمعه و در حمایت از تحریم انتخابات پارلمانی رژیم  شعار دادند.شیخ عیسی قاسم پس از 2 سال حصر خانگی نیروهای امنیتی رژیم آل‌ خلیفه، 18تیرماه گذشته برای درمان وارد لندن شد که بلافاصله به بیمارستان انتقال یافت و دوم مردادماه تحت عمل جراحی موفقیت آمیز قرار گرفت.بر اساس این گزارش ، نیروهای امنیتی آل خلیفه امروز هم برای یکصد و هجدمین هفته متوالی به محاصره امنیتی منطقه الدراز و منزل آیت الله عیسی قاسم به طور مستمر ادامه دادند و از برگزاری نماز جمعه شیعیان بحرین مانند هفته های گذشته جلوگیری کردند و نمازگزاران نماز جمعه خود را فرادی خواندند.با وجود تهدیدهای رژیم آل خلیفه مبنی بر مجازات افرادی که انتخابات مجلس و شهرداری را تحریم کنند ، سه شنبه گذشته ' حسین الدیهی ' معاون دبیرکل جمعیت «الوفاق» به عنوان بزرگ‌ترین مخالف سیاست های رژیم آل خلیفه در بحرین ، تحریم انتخابات پارلمانی و شورای شهر این کشور را اعلام کرد و از مردم هم خواست این انتخابات که قرار است 24 نوامبر (3 آذر)  برگزار شود را تحریم کنند.الدیهی طی یک کنفرانس خبری در لندن با تاکید بر این که رژیم بیش از 60 درصد از جمعیت کشور را در مشارکت سیاسی و تصمیم گیری ها نادیده می گیرد ، اظهار داشت : بحرین به جزیره ای خفه شده تبدیل شده است که مشارکت سیاسی، آزادی بیان، اقدامات حقوقی و اعتراض های مسالمت آمیز در آن ممنوع است .بحرین از 14 فوریه 2011 ( 25 بهمن 1390) صحنه انقلاب مردمی ضد رژیم آل خلیفه است. مردم بحرین خواهان آزادی، برقراری عدالت و رفع تبعیض و روی کار آمدن دولتی منتخب و آزادی زندانیان سیاسی کشورشان هستند.ناآرامی‌های بحرین تاکنون ده ها کشته و هزاران زخمی بر جای گذاشته است. رژیم آل خلیفه همچنین صدها نفر را سلب تابعیت کرده است.گروه‌های مدافع حقوق بشر بارها رژیم آل خلیفه را به خاطر سرکوب مخالفان محکوم کرده‌ و خواستار اصلاحات در نظام سیاسی این کشور شده‌اند.سازمان دیده بان حقوق بشر به تازگی اعلام کرد که دولت بحرین از آغاز انقلاب مردمی تاکنون 738 نفر را سلب تابعیت کرده است.جمعیت ملی – اسلامی الوفاق&#39; (بزرگترین جریان مخالف دولت بحرین) تیر ماه گذشته اعلام کرد: از آغاز انقلاب این کشور در سال 2011 میلادی (1390 ) تاکنون 5 هزار و 98 نفر قربانی شکنجه در زندان های آل خلیفه شده اند.این جمعیت افزود: تنها طی شش ماه اول سال جاری میلادی شمار قربانیان شکنجه از سوی دولت بحرین به 201 نفر رسیده است.در گزارشی که این جمعیت به مناسبت &#39;روز حمایت از قربانیان شکنجه&#39;، 26 ژوئن (5 تیر ) منتشر کرد، آمده است: با این که بحرین تفاهم نامه مبارزه با شکنجه را امضا کرده، اما حکومت این کشور انواع شکنجه های جسمی و روحی را از زمان بازداشت فعالان در اتاق های مخفی تحقیق و در طول دوران زندان با هدف اعتراف گیری اجباری انجام می دهد.خشونت های آل خلیفه به بازداشت، شکنجه و اخراج از محل کار محدود نمی شود، بلکه شیوه های شدیدتری از خشونت اخیراً به کار گرفته می شود. صدور و اجرای حکم اعدام که اخیراً درباره شش جوان بحرینی به کار گرفته شد و همچنین &#39;ناپدیدشدگی اجباری&#39; از جمله این شیوه های خشن است که رژیم آل خلیفه اعمال می کند.جمعیت ملی – اسلامی الوفاق در بیانیه ای به مناسبت روز جهانی &#39; قربانیان ربوده شدن اجباری&#39; منتشر کرد، افزود: رژیم آل خلیفه از ابتدای سال جاری میلادی 174 نفر را ربوده است.از سوی دیگر سازمان عفو بین الملل دو هفته پیش در گزارشی اعلام کرد که زندانیان بیمار در بند زندان های رژیم آل خلیفه بحرین با قصور پزشکی مواجه اند.سازمان عفو بین الملل در گزارش خود آورده است: بیماران زندانی مبتلا به سرطان یا ام اس در زندان های بحرین به خدمات درمانی تخصصی و داروهای خاص دسترسی ندارند.خاورم**1508**1586            "}