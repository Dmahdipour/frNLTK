{"onTitr":" به مناسبت هفته ناجا؛    ","titr":" موتورسیکلت های توقیفی در قم ترخیص می شود","describe":" قم- ایرنا- سرپرست پلیس راهنمایی و رانندگی قم گفت: طرح ترخیص موتورسیکلت های توقیفی در این استان به مناسبت هفته ناجا، از 14 مهرماه جاری به مدت 2 هفته اجرایی می شود.", "text":"سرهنگ علی حسن قیصری روز پنجشنبه در گفت و گو با خبرنگار ایرنا، افزود: مالکان موتورسیکلت هایی که وسیله نقلیه آن ها در پارکینگ های مجاز راهنمایی و رانندگی توقیف شده است، می توانند نسبت به ترخیص وسایل نقلیه خود بدون پرداخت خلافی اقدام کنند.وی اضافه کرد: مالکان موتورسیکلت های توقیف شده می توانند با ارائه سند وسیله نقلیه و همچنین اصل قبض توقیفی، وسیله نقلیه خود را ترخیص نمایند.وی با اشاره به این که ترخیص موتورسیکلت ها نیازی به ارائه گواهینامه ندارد، تاکید کرد: این طرح شامل موتورسیکلت هایی است که صرفا به علت ارتکاب تخلفات رانندگی توسط پلیس راهور متوقف و به پارکینگ هدایت شده است، می باشد و موتورسیکلت هایی که بنا به دستور مقام قضایی توقیف شده، مشمول این طرح نیست.قیصری ادامه داد: شهروندان می توانند برای اخذ گواهی ترخیص به میدان شهید محلاتی، جنب مرکز تعویض پلاک و سپس با در دست داشتن گواهی ترخیص به پارکینگ موتورسیکلت های توقیفی واقع در ابتدای جاده قم - جعفریه مراجعه نمایند.بر اساس آخرین آمار، حدود 350 هزار دستگاه موتورسیکلت در استان قم آمد و شد دارد و روزانه به طور متوسط 35 تصادف موتورسیکلت در قم رخ می دهد.13 تا 19 مهرماه به عنوان هفته ناجا نامگذاری شده است./2085/ 1175            "}