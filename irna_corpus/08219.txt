{"onTitr":"","titr":" انتقاد پیشکسوت کشتی از شیوه مسابقات انتخابی تیم ملی","describe":" تهران- ایرنا- «اکبر فلاح» سرمربی اسبق تیم ملی کشتی آزاد جوانان با انتقاد از شیوه برگزاری انتخابی تیم ملی گفت: باید با ارزیابی و بررسی دقیق مشخص شود که بعد از برگزاری مسابقات عمومی، قهرمانی کشور و انتخابی تیم ملی چه چیزی عاید کشتی کشورمان شده است.", "text":"فلاح روز جمعه در گفت و گو با خبرنگار ایرنا افزود: در انتخاب نفرات اعزامی به پیکارهای قهرمانی جهان، به جوانان بیشتری فرصت داده شد که جای خوشحالی دارد، چرا که پشتوانه و آینده کشتی ایران هستند و این موضوع باعث افتخار است.وی اظهار داشت: از سوی دیگر فدراسیون برای فرایند انتخابی، چندین مرحله مسابقه همچون عمومی (اوپن)، قهرمانی کشور، مرحله نخست و نهایی انتخابی تیم ملی پیش بینی کرده است، حال باید دید دستاورد این مسابقات برای کشتی کشورمان چه بوده است.دارنده مدال طلای پیکارهای کشتی آزاد قهرمانی سال 1993 تورنتو کانادا ادامه داد: با برگزاری چندین مرحله انتخابی و برگزاری اردوهای مختلف، به هدف اصلی نرسیده ایم و خجالت آور است که با برگزاری چندین مرحله مسابقه و حضور تعداد زیادی از جوانان در اردو، نتیجه ای عاید کشتی نشد.وی در پاسخ به این پرسش که جای کدام یک از آزادکاران در فهرست نهایی تیم ملی در پیکارهای جهانی خالی است، اظهار داشت: رضا یزدانی کشتی گیری است که از بین رفت، در حالی که می توانست 10 مدال جهان و المپیک برای کشورمان بگیرد اما خوب از او استفاده نکردند.فلاح در عین حال گفت: البته در رابطه با سایر نفرات باید مبارزه های آنان را در حین مسابقات دید و در کمیته فنی در مورد آن بحث کرد، کشتی ایران در رده جوانان و نوجوانان در آسیا و جهان به روی سکو رفتند و اکنون نتایج تیم های کشتی آزاد و فرنگی بزرگسالان و امیدها در مسابقات جهانی باقی مانده است. از نظر تیمی، شرایط کشتی خوب نیست چرا که اردو و مسابقات تدارکاتی خوبی نداشتند.وی تصریح کرد: علاقه مندان منتظر کسب نتایج خوب کشتی ایران در مسابقات جهانی مجارستان هستند چرا که ثمره و نتایج کشتی ما در این رقابت ها مشخص می شود.عضو تیم ملی کشتی آزاد ایران در بازی های المپیک 1992 بارسلون و 1996 آتلانتا در خصوص پیش بینی نتایج ملی پوشان نیز خاطرنشان کرد: در این رقابت ها به یک حادثه و شانس نیاز داریم و اینکه نمایندگان کشورمان با قرعه ای مناسب به مصاف حریفان بروند، در حالت طبیعی کشتی گیران ایرانی باید جزء سه نفر نخست دنیا باشند چرا که کشتی گیران خوبی داریم.وی با بیان اینکه موضوع مهم شیوه برگزاری انتخابی، انتخاب نفرات نهایی تیم ملی و برگزاری اردوهاست، گفت: برای تیم امید با توجه به شرایط فدراسیون اردوی تدارکاتی برگزار نشد در حالی که در چند سال گذشته فدراسیون با برنامه ریزی دقیق، همه برنامه های خود را اجرا می کرد اما امسال این برنامه ریزی مناسب نبود.فلاح در پاسخ به این سوال که مشکلات بودجه و افزایش ارز در این خصوص تاثیرگذار بود یا خیر؟ گفت: به طور حتم تاثیرگذار است اما با مدیریتی که از رئیس فدراسیون سراغ داریم او می تواند همه این مشکلات را پشت سر بگذارد.این مربی سازنده تهرانی ادامه داد: با توجه به مشکلات مالی، فدراسیون در وهله اول در بخش اعزام ها می تواند نفرات اضافی همچون مدیران تیم های ملی و یا سرپرستان تیم ها را در رده های مختلف سنی و یا برخی افراد دیگر را اعزام نکند و با انجام این کارها تیم های کشتی امید را به مسابقات جهانی اعزام و یا مسابقات تدارکاتی برای آنها پیش بینی کرد.فلاح یادآور شد: حریفان اصلی ما در پیکارهای جهانی، روسیه، آمریکا، جمهوری آذربایجان و ترکیه هستند و شاید در آسیا برخی از کشورها با تک ستاره های خود مشکلاتی را ایجاد می کردند اما از نظر تیمی در آسیا ایران همیشه روی سکو بود، یکی از مشکلات کشتی آزاد ایران در حال حاضر در اوزان سبک است که در بازی های آسیایی نیز موفق نبودند و اگر منطقی قضاوت کنیم در این وزن ها نمایندگان کشورمان نمی توانند مدال بگیرند.وی اظهار داشت: در وزن 97 کیلوگرم که نماینده ایران در بازی های آسیایی مدال طلا گرفته، کار دشواری در پیکارهای جهانی پیش رو دارد چرا که در این وزن کایل اسنایدر از آمریکا و عبدالرشید سعدالله یف روسی از قهرمانان جهان و المپیک و سایر مدعیان حضور دارند.دارنده مدال نقره رقابت های جهانی 1995 آتلانتا آمریکا افزود: از هم اکنون باید مدال تک ستاره کشتی ایران یعنی یزدانی را قطعی بدانیم، اما سایر نمایندگان حریفان زیادی را پیش رو دارند که اگر شرایط ملی پوشان از نظر فنی و روحی و روانی خوب باشد، کسب مدال دور از دسترس نخواهد بود.وی در پایان گفت: امیدوارم با حمایت فدراسیون، تیم کشتی آزاد امید در پیکارهای جهانی رومانی حضور یابد، برای این رده سنی مسابقات قهرمانی کشور و انتخابی تیم ملی برگزار نشد و پس از انتخاب ملی پوشان، آنان از اردوهای منظم و مسابقات بین المللی برخوردار نشدند در حالی که آینده کشتی ایران را همین امیدها می سازند.رقابت های کشتی بزرگسالان قهرمانی جهان روزهای 28 مهر تا 6 آبان ماه در سالن اسپورت هال بوک شهر بوداپست مجارستان برگزار می شود و تیم ملی کشتی آزاد ایران با ترکیب زیر در آن حضور می یابد.57 کیلوگرم: رضا اطری61 کیلوگرم: باقر یخکشی 65 کیلوگرم: امیرحسین مقصودی 70 کیلوگرم: یونس امامی 74 کیلوگرم: مصطفی حسین خانی 79 کیلوگرم :عزت الله اکبری 86 کیلوگرم : حسن یزدانی 92 کیلوگرم : علیرضا کریمی 97 کیلوگرم : مجتبی گلیج 125 کیلوگرم: پرویز هادیورزشی**1067**1597** 1055            "}