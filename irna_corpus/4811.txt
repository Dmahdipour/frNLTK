{"onTitr":"","titr":" کلانتران مرزی قصرشیرین و خانقین عراق با هم دیدار کردند","describe":" قصرشیرین - ایرنا - فرماندهان مرزبانی قصرشیرین و خانقین عراق روز دوشنبه درباره افزایش همکاری و گسترش مناسبات 2 طرف در پایانه بین المللی مرز خسروی با یکدیگر دیدار و گفت و گو کردند.", "text":"به گزارش ایرنا، این دومین نشست فصلی مشترک کلانتران مرزی بود که در راستای برگزاری ملاقات های مرزی و به منظور توسعه و حسن روابط مرزی 2 کشور جمهوری اسلامی ایران و عراق بین فرماندهان مرزبانی قصرشیرین و خانقین برگزار شد.مرزبان درجه یک و فرمانده هنگ مرزی قصرشیرین در این دیدار گفت: حفظ امنیت برای حضور مرزنشینان از اولویت های کاری مرزبانی است و هم اکنون با اقدامات صورت گرفته مرزهای این شهرستان با عراق از امنیت پایداری برخوردار است.سرهنگ پاسدار حجت الله کریمی افزود: کنترل دقیق نوار مشترک مرزی از سوی مرزبانان 2 کشور جمهوری اسلامی ایران و جمهوری عراق باعث تحکیم انتظامات مرزی می شود.وی اظهار داشت: همکاری مشترک و نزدیک نیروهای مرزبانی جمهوری اسلامی ایران و جمهوری عراق باعث تثبیت امنیت در نوار مشترک مرزی خواهد شد. فرمانده هنگ مرزی قصرشیرین همچنین با اشاره به اقدام های صورت گرفته از سوی هنگ مرزی قصرشیرین در رابطه با تامین امنیت مرزهای مشترک، از طرف عراقی خواست با ارتقای بیش از پیش کنترل نوار مرزی، با عناصر مسلح غیر قانونی و قاچاقچیان به طور جدی برخورد کند.سرهنگ پاسدار کریمی افزود: جمهوری اسلامی ایران و جمهوری عراق دارای مشترکات زیادی هستند و تلاش می شود با برگزاری این نشست های فصلی این امنیت حفظ شود.به گفته او اکنون در مرزهای مشترک قصرشیرین با عراق هیچ گونه مشکل امنیتی وجود ندارد و امیدست این امنیت کماکان حفظ شود.او در ادامه مهمترین اولویت قابل بحث در این نشست را مبارزه با گروهک های تروریستی، مبارزه با قاچاق کالا، تامین امنیت جانی اتباع ایرانی و روان سازی صادرات کالاهای ایرانی به عراق بیان کرد.وی همچنین رعایت و اجرای دقیق پروتکل ها و قوانین مرزی از سوی 2 طرف را بستر ساز امنیت مطلوب در نوار مرزی دانست و بر گسترش همکاری ها در کنترل نوار مرزی تاکید کرد.سرهنگ پاسدار کریمی با تاکید بر توجه بیشتر طرف عراقی به کنترل و تامین امنیت هر چه بیشتر مرزها، خواستار برخورد قاطع با قاچاقچیان سلاح و مهمات، مشروبات الکلی و احشام شد.وی همچنین بر بازدید، حفظ و نگهداری از میله های مرزی از سوی 2 کشور تاکید کرد.فرمانده مرزبانی خانقین نیز با قدردانی از همکاری جمهوری اسلامی ایران با عراق گفت: جمهوری اسلامی ایران دوست و برادر عراق است و بیشترین تعامل کنونی ما با این کشور است و از این رو از جانب مرزهای ایران احساس امنیت می کنیم.سرتیپ 'بکر شاکر محمود' افزود: برگزاری این نشست ها در راستای رفع مشکلات و تحکیم روابط برادرانه 2 کشور است و آماده هرگونه ملاقات مرزی با طرف ایرانی هستیم.وی اظهار داشت: با توجه به اشتراکات زیاد بین جمهوری عراق و جمهوری اسلامی ایران، همکاری های بین 2 طرف باید بیش از پیش افزایش یابد.در ادامه، طرفین ضمن ارزیابی مثبت سطح فعلی همکاری های 2 جانبه، به منظور تامین نظم و امنیت در مرزها بر ضرورت حسن تعامل و همکاری موجود تاکید کردند.پس از بررسی مسائل و مشکلات مرزی 2 جانبه، صورتجلسه ای در 6 بند در خصوص توجه به حضور پراکنده گروهک های تروریستی در کشور عراق، کنترل بیشتر نوار مرزی از سوی نیروهای مرزبانی عراق و انجام اقدامات امنیتی به امضاء طرفین رسید.قصرشیرین در غرب استان کرمانشاه با بیش از 27 هزار تن جمعیت و 186 کیلومتر مرز با عراق، دارای 2 مرز رسمی و فعال خسروی و پرویزخان است که اولی هم مرز با بخش حکومت مرکزی و دومی هم مرز با اقلیم کردستان عراق است.مرز خسروی در 20 کیلومتری قصرشیرین دارای بزرگترین پایانه بین المللی خاورمیانه است.7079/3012/3033            "}