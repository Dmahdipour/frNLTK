{"onTitr":"","titr":" رأی الیوم: سامانه اس 300 قواعد بازی را در سوریه تغییر می دهد","describe":" تهران – ایرنا- روزنامه فرامنطقه ای 'رأی الیوم' با اشاره به تحلیل های روزنامه های صهیونیستی از ورود سامانه موشکی اس 300 به سوریه ، واکنش رژیم صهیونیستی را در این باره متناقض با تهدید های پیشین این رژیم دانست و تاکید کرد: ورود این سامانه موشکی به سوریه قواعد بازی را تغییر می دهد.", "text":"روزنامه فرامنطقه ای 'رأی الیوم' در گزارشی به قلم 'زهیر اندراوس' نوشت: خبرنگار سیاسی روزنامه صهیونیستی 'هاآرتص' به نقل از یک منبع سیاسی عالی رتبه و بسیار نزدیک به 'بنیامین نتانیاهو' نخست وزیر رژیم صهیونیستی اعتراف کرد که ورود سامانه موشکی اس 300 از روسیه به سوریه قواعد بازی را تغییر خواهد داد.این منبع عالی رتبه با تاکید بر این که این سامانه بسیار پیشرفته چالشی بزرگ برای رژیم صهیونیستی به شمار می آید، در ادامه افزود که تل آویو هم به شکل دیپلماتیک و هم سیاسی برای غلبه بر این چالش جدید اقدام خواهد کرد.وی با اشاره به این که نیروی هوایی رژیم صهیونیستی هیچ حمله نظامی را به اراضی سوریه پس از سقوط هواپیمای روسی (حدود سه هفته پیش) انجام نداده است، تصریح کرد: این امر از نظر تحلیل گر سیاسی هاآرتص نشانگر ترس رژیم صهیونیستی از واکنش مسکو است.از سویی دیگر'رون بن یشای' تحلیل گر نظامی پایگاه خبری' YNET ' وابسته به روزنامه صهیونیستی 'بدیعوت آحارونوت' با اشاره به این که سامانه موشکی ضد هوایی اس 300، عملیات ارتش رژیم اشغال گر را به شدت سخت و غیر ممکن می کند، بر اهمیت برخی اقدامات دیپلماتیک از سوی نخست وزیر رژیم صهیونیستی در راستای رسیدگی به سیاست نامعلوم کشورش با روسیه، تاکید کرد.این تحلیل گر صهیونیست تاکید کرد که روسیه از سه اقدام پس سقوط هواپیمای خود خبر داده بود که به ترتیب در حال اجرایی کردن آنهاست؛ نخست تجهیز سوریه به سامانه موشکی اس 300 که طبق اعلام روسیه انجام شد. اقدام دوم، طبق گفته منابع تل آویو، تجهیز سیستم دفاع هوایی سوریه به سامانه جدید نظارت الکترونیکی است که به واسطه آن سوری ها بهتر می توانند هواپیماهای دوست و دشمن را شناسایی کنند. بن یشای اقدام سوم را به کارگیری سیستم های جنگی الکترونیکی برای غیر فعال کردن سیستم های ناوبری GPS و رادارهای نصب شده بر هواپیماهای جنگنده دانست و تاکید کرد که روسیه می خواهد با این اقدام از نزدیک شدن این هواپیماها به حریم هوایی سوریه و لبنان و یا حمله به اهداف در سوریه جلوگیری کند. این تحلیل گر صهیونیستی در ادامه تاکید کرد: تاکنون'سرگئی شایگو ' وزیر دفاع سوریه اعلام نکرده است که این اقدامات به هدف جلوگیری از ورود هواپیماهای رژیم صهیونیستی و مقابله با تیر اندازی به اراضی سوریه است اما روشن است که آن ها همین هدف را دارند. بن یشای در ادامه گفت: حتی اگر هدف روس ها جلوگیری از عملیات های جنگنده ها و موشک های رژیم صهیونیستی در سوریه و دریای مدیترانه باشد، اما واضح است که این اقدامات می تواند اقدامات آمریکا، فرانسه و انگلیس در جنگ با داعش را نیز مختل کند.این تحلیل گر صهیونیست در ادامه افزود که نیازی به وحشت و بدبینی بیش از اندازه نیست و اسرائیل باید جزئیات را به دقت بررسی کند تا بتواند اثر واقعی اقدامات روسیه بر آزادی عمل فعالیت های هوایی ارتش خود را عمیقا ارزیابی کند. بن یشای با اشاره به منابع امنیتی و نظامی در تل آویو گفت: اس 300 در واقع موثرتر از هر سیستم ردیابی دیگر در میان سوری ها است و نه تنها می تواند هواپیماها را رد یابی کند بلکه قادر است موشک های بالستیک را در تا برد 250 کیلومتر و در ارتفاعات بسیار بالا از بین برد.در همین راستا 'گدعون لوی' تحلیل گر صهیونیستی  روزنامه 'هاآرتص' این سوال مطرح می کند که چرا از ژنرال ها، کارشناسان و تحلیل گرانی که به هدف قرار دادن سامانه موشکی سوریه تهدید کرده بودند، خبری نیست؟ چه دلیلی آن ها را پس از سخنان تندشان به سکوت و پنهان شدن وا می دارد.خاورم**3224**1144            "}