{"onTitr":"","titr":" مترجم ترک به جرم توهین به رییس جمهوری ترکیه محکوم شد","describe":" آنکارا ـ ایرنا ـ علی ارگین گوران نویسنده و مترجم مشهور ترک به جرم 'توهین به رییس جمهوری' به هشت سال و 2 ماه حبس محکوم شد.", "text":"به گزارش روز سه شنبه ایرنا و به نقل از روزنامه سوزجو، گوران 78 ساله چندی پیش با انتشار مطالبی در حساب کاربری شخصی توییتری خود علیه رجب طیب اردوغان رییس جمهوری ترکیه و ارتشبد خلوصی آکار رییس وقت ستاد کل ارتش، از سوی دادستانی استانبول متهم به توهین به رییس جمهوری و توهین به ماموران دولتی شد.به نوشته این رسانه، این نویسنده ترک در دادگاه جزایی منطقه آناتولی استانبول به اتهام 'توهین به رییس جمهوری' مجرم شناخته و به 98 ماه حبس محکوم شد.وی در پرونده تشکیل شده، از اتهام 'توهین به ماموران دولتی' تبرئه شد.به گفته کارشناسان سیاسی ترک، فضای حاکم بر جامعه ترکیه از سوی دولت این کشور بر اصحاب رسانه بسیار تنگ شده است و نویسندگان نیز آرام آرام به شرایط روزنامه نگاران دچار می شوند.چهار ماه پیش نیز احسان الی آچیک نویسنده مشهور متون دینی به اتهام تبلیغ گروه های تروریستی مسلح به 75 ماه حبس محکوم شد.خاورم/1905/1436            "}