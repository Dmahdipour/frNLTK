{"onTitr":" فرمانده مرزبانی گلستان:    ","titr":" مرزبانان و مرزنشینان دو بال تامین امنیت پایدار هستند","describe":" گنبدکاووس - ایرنا - فرمانده مرزبانی گلستان، وحدت و همراهی مرزبانان و مرزنشینان را لازمه تامین امنیت پایدار دانست و خاطرنشان کرد: این دو قشر همانند دو بال جدا نشدنی در تامین امنیت مناطق مرزی موثر هستند.", "text":"به گزارش خبرنگار ایرنا، سرهنگ حسین دهکی شنبه شب در نشست با ریش سفیدان، معتمدان، دهیاران، اعضای شوراها و مرزنشنیان بخش داشلی برون گنبدکاووس، با بسیار خوب توصیف کردن همراهی مرزنشینان گلستان با نیروهای مرزبانی، گفت: اقتدار مرزبانی ناشی از اعتماد و همراهی مردم است.وی با بیان اینکه اعتماد و همراهی بین مرزنشنیان و مرزبانی دو سویه است، افزود: فرماندهان مرزبانی در پاسگاه ها از نیروهای شجاع و در عین حال مهربان با مردم انتخاب می شوند و اگر فرماندهی نتواند اعتماد مردم را جلب کند، کنار می رود.سرهنگ دهکی با تبریک هفته ناجا و گرامیداشت یاد و خاطره شهیدان بالاخص شهدای مرزبانی اضافه کرد: این هفته فرصت مناسبی برای تمرین و تحکیم وحدت، صمیمت و برادری بین مرزبانان و مرزنشینان است.وی با اشاره به اینکه بیشتر مرزنشنیان گلستان اهل سنت هستند، تصریح کرد: با افتخار می گویم که اهل سنت این استان از بهترین مرزنشینان کشور بوده و همیشه همراه و همگام با نظام و ولایت هستند.فرمانده مرزبانی گلستان ادامه داد: نیروهای مرزبانی استان نیز در راستای ماموریت ها و وظایف محوله و حدود اختیارات قانونی درخدمت مرزنشنیان بوده و مسائل و مشکلات آنان را درصورت امکان رفع و در غیر اینصورت به مسئولان مربوطه گزارش و پیگیری می کنند.سرهنگ دهکی، پیگیری حق آبه رودخانه اترک از سد شیرین دره استان خراسان شمالی، پیگیری تخصیص اعتبارات ویژه سفر چندی پیش وزیر کشور به گلستان و بازدید از مناطق و پاسگاه های مرزی، برخورد جدی با فروشندگان موادمخدر، اجرایی کردن طرح حریم امنیتی و خط قرمز مرزی تا شعاع 50 متر و تلاش برای رونق بازارچه مرزی را از مهمترین امور در دست اقدام مرزبانی استان گلستان برشمرد.به گزارش ایرنا، دراین مراسم که در مسجد جامع شهر مرزی اینچه برون گنبد برگزار شد، بخشدار داشلی برون نیز در سخنانی با قدردانی از زحمات نیروهای هنگ مرزی اترک در همراهی با مرزنشنیان و تامین امنیت، برلزوم تقویت این همراهی ها تاکید کرد.حاجی نظر شیرمحمدلی گفت: امروز به واسطه امنیت پایدار موجود در منطقه، آرامش خاطر متقابل بین مرزنشنیان و مرزبانان وجود دارد و به دلیل گستردگی حوزه فعالیت، نیاز است تا هنگ مرزی اترک از لحاظ نیرویی و امکانات تقویت شود.وی با اشاره به خشسکالی های چند سال اخیر و کم آب شدن رودخانه اترک، افزود: این شرایط سبب شده تا کشاورزی و دامپروری مرزنشینان این بخش دچار آسیب شود و مردم به امور بازرگانی در محدوده گمرک اینچه برون روی آورده اند که نیاز به حمایت از این فعالیت ها از سوی مرزبانان است.به گزارش ایرنا، در این مراسم همچنین به سوالات مردمی توسط فرمانده مرزبانی گلستان و فرمانده هنگ مرزی اترک پاسخ داده شد.هنگ مرزی اترک گلستان، مسئولیت حراست از مرزهای زمینی جمهوری اسلامی ایران با کشور ترکمنستان را درمحدوده این استان به طول تقریبی 350 کیلومتر برعهده دارد و مقر آن در شهرستان 350 هزار نفری گنبدکاووس واقع درشرق گلستان است./3039/1860            "}