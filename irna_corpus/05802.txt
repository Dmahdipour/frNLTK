{"onTitr":" امام جمعه دزفول:    ","titr":" خبر منشا تحولات اجتماعی است","describe":" دزفول - ایرنا - امام جمعه دزفول با اشاره به اهمیت و جایگاه خبر و اطلاع رسانی در جامعه گفت: خبر منشا تحولات اجتماعی است و خبرنگاران باید در انتشار اخبار حساسیت های موجود را مدنظر قرار دهند.", "text":"به گزارش ایرنا حجت الاسلام سید محمد علی قاضی دزفولی روز یکشنبه در دیدار مسئول خبرگزاری جمهوری اسلامی دفتر دزفول افزود: امروزه با توجه به پیشرفت تکنولوژی اخبار به صورت لحظه ای در اختیار مخاطبان قرار می گیرند.وی مسئولیت عرصه خبر را مسئولیتی خطیر، مهم و اثرگذار دانست و اظهار داشت: اصحابه رسانه ابتدا باید اهمیت و اثرگذاری کار خود را بدانند تا با نگرشی عمیق همراه با بصیرت بتوانند اولویت ها را به خوبی شناسایی و فعالیت خبری خود را دنبال کنند.امام جمعه دزفول افزود: جامعه ای در مسیر پیشرفت و تعالی قرار می گیرد که در زمینه اطلاعات و آگاهی ها به یک بینش درست برسد لذا خبرنگاران باید بتوانند دردهای جامعه و اثرات این دردها را به خوبی منعکس کنند تا عزم و اراده جمعی برای رفع مشکلات ایجاد شود.وی با تاکید بر لزوم خودداری از بزرگنمایی و افراط و تفریط در بیان مشکلات گفت: خبرنگاران باید حقایق را آنگونه که هستند بیان و در مورد آنها شفاف سازی کنند.حجت الاسلام قاضی دزفولی افزود: درد و دل مردم اگر بیان نشود تبدیل به عقده می شود که در این صورت مشکلات و عواقب بیشتری دارد.وی با تاکید بر لزوم بیان ملاک ها و ارزش ها، قانون مداری و نکات اخلاقی در اخبار اظهار داشت: مسئولان اخلاق مدار باید در اخبار برجسته شوند.امام جمعه دزفول افزود: مطالب مهم و کلیدی شهر در خطبه های نماز جمعه بیان می شوند که از خبرنگاران انتظار می رود این مطالب را ریشه یابی کنند.وی با تاکید بر اینکه مطالبات مردم باید به صورت شفاف و با حفظ امانت مطرح شوند، اضافه کرد: امنیت مهمترین مطالبه مردم دزفول است که چندی پیش در این راستا نامه ای به شورای عالی امنیت ملی ارسال شد.حجت الاسلام قاضی دزفولی با انتقاد از عزل و نصب های اخیر در شهرستان دزفول اظهار داشت: چندین بار تذکراتی در این خصوص به مسئولان داده شده است که انتظار می روند این روند اصلاح شود.  وی همچنین با انتقاد از حل نشدن مشکل مرز دزفول و اندیمشک گفت: مسئولان باید در اسرع وقت این مشکل را طبق مستندات قانونی و تقسیمات وزارت کشور برطرف کنند.وی با تاکید بر اینکه هیچ مصلحت گرایی در استیفای حقوق مردم نباید وجود داشته باشد، افزود: شهرستان دزفول در زمینه های اقتصادی، کشاورزی، اجتماعی، دینی و سیاسی نقش محوری داشته است که متاسفانه برخی افراد این موضوع را بر نمی تابند.3022            "}