{"onTitr":"","titr":" جرعه هایی با طعم مرگ","describe":" تهران- ایرنا- پایانی اندوه بار، سرنوشت محتوم فریب خوردگانی است که جرعه هایی با طعم مرگ را به تمنای لحظه هایی سرخوشی سرمی کشند اما عایدی جز نیستی و تباهی، نصیب شان نمی شود، هرچند قصه مرگ و میر ناشی از مسمومیت با الکل، داستان تازه ای نیست و هراز چند گاهی، اخباری ناخوشایند، کام همگان را تلخ می کند.", "text":"به گزارش گروه اطلاع رسانی ایرنا؛ انتشار خبر درگذشت و مسمومیت شماری از شهروندان هرمزگانی بر اثر عوارض مصرف مشروبات الکلی دست ساز موجب تاثر جامعه شد و بار دیگر لزوم آگاهی بخشی به افراد به ویژه نسل جوان را گوشزد کرد. درچند روز گذشته، مصرف مشروبات الکلی تقلبی 42 کشته و 460 مسموم بر جای گذاشته، مسمومیت‌هایی که تعدادی از آن‌ها به مرگ مغزی و در این میان به نابینا شدن 16 تن انجامیده است. جوان‌ترین جانباخته این حوادث یک دختر 19 ساله و مسن‌ترین فرد یک مرد 57 ساله بود. پلیس سه تن از جمله یک زن را در این ارتباط دستگیر کرد. انتشار این گونه خبرها در حالی که توجه، افکار عمومی و رسانه های داخلی را به شدت جلب می کند از منظر بین المللی نیز بازتاب آن، پیامدهای ناخوشایندی را برای کشور به همراه دارد. این موضوع به اثبات رسیده است که برخوردهای قهری و انکار وجود این ناهنجاری در سطح جامعه به خصوص در میان جوانان کمکی به حل این چالش نمی کند، بلکه بر دامنه این بحران می افزاید و قربانیان بیشتری را به دام آن می کشاند. حوادث روزهای گذشته و ضرورت توجه به چرایی گرایش های برخی جوانان به مصرف مشروبات الکلی سبب شد، پژوهشگر گروه اطلاع رسانی ایرنا دیدگاه های «جعفر بای» محقق، آسیب شناس اجتماعی و استاد دانشگاه آزاد اسلامی را در این ارتباط جویا شود. **غفلت از اوقات فراغت و سقوط جوانان به دام مشروبات الکلی اگر زندگی روزمره افراد به سه بخش خواب، کار و اوقات فراغت تقسیم شود، مدیریت و برنامه ریزی برای اوقات فراغت امری بدیهی و ضروری به نظر می رسد و می بایست مدیریت آن را به افراد آموزش داد تا از این اوقات به گونه ای بهره ببرند که غنی و سازنده باشد. عدم برنامه ریزی و مدیریت اوقات فراغت مردم به خصوص جوانان را می توان مهمترین عامل در گرایش آنها به مصرف مشروبات الکلی دانست، موضوعی که باعث شده است تا افراد جامعه برای گذراندن اوقات فراغت خود به رفتارهایی دور از انتظار مبادرت ورزند. **مصرف مشروبات الکلی؛ تزلزل در باورهای دینیبا توجه به حرام بودن استفاده از مشروبات الکلی در دین مبین اسلام و همزمان شدن این حادثه های دلخراش با ایام محرم، باید دانست این موضوع نشان دهنده تضعیف و تزلزل باور و اعتقادات دینی در برخی از مردم است. در چرایی علت تزلزل اعتقادات دینی شهروندان می توان گفت که در روش های دیندار کردن کودکان در نهادهای خانواده و آموزش و پرورش اشکالات و چالش های جدی وجود دارد و کاهلی در آموزش های دینی سبب ایجاد حس دافعه در میان نسل جوان می شود.**ضرورت آسیب شناسی در ارتباط با مصرف مشروبات الکلی استفاده از مشروبات الکی در جشن ها و عروسی ها در سال های گذشته به عنوان عرفی نانوشته در بعضی از مناطق رواج یافته است و افراد با بعضی استدلال های نادرست و غافل از عوارض و خطرات آن به مصرف این مواد مبادرت می ورزند و بسیاری از این اتفاق های ناگوار در چنین مراسمی به وقوع می پیوندد. مراسمی که در آن به علت گران و نایاب بودن مشروبات خارجی از نوع دست ساز و غیراستاندارد آن استفاده می شود و به وقوع حوادث غم انگیزی می انجامد تا جایی که گاهی با اعلام وضعیت هشدار در آن شهر، مصدومان به بیمارستان های شهرهای همجوار انتقال می یابند. سه تا پنج درصد افراد نیز به نوعی به مصرف این مشروبات الکلی وابسته یا به عبارتی دائم الخمر هستند. هر کدام از این گونه های مصرف باید به صورت جداگانه آسیب شناسی و برای مبارزه با آن راه حل های کارشناسانه پیشنهاد شود. **ناکارآمدی قوانین مربوط با منع مصرف مشروبات الکلی تاکنون قانون های مرتبط با منع ورود و مصرف مشروبات الکلی نتوانسته است، از وقوع این گونه ناهنجاری ها جلوگیری کند و ممانعت به عمل آورد به این دلیل که دسترسی به مشروبات در سطح جامعه سهل‌الوصول است و به راحتی در اختیار جوانان قرار می گیرد، انتشار و بازتاب خبرهای مربوط به این حوادث، نقش بازدارندگی لازم را ایفا نمی کنند. استعمال مشروبات الکلی و گرایش به این نوع مواد، مساله ای فرهنگی به شمار می رود و بنابراین برای مبارزه با آن نیز باید راهکار فرهنگی ارایه داد و آگاه سازی های عمومی از خطرات آن و فرهنگ سازی در جامعه صورت گیرد. در کشورهای غربی با وجود آن که تصور می شود که مصرف مشروبات آزاد است اما مصرف و فروش این مواد به افراد زیر 18 سال جرم محسوب می شود یعنی تا زمانی که فرد به یک اندیشه، باور و توان تشخیص نرسیده باشد، نمی تواند از آن استفاده کند اما متاسفانه در ایران ورود به حوزه مصرف یا تجربه نخستین مصرف در سنین نوجوانی و حتی کودکی اتفاق می افتد و این مساله مشکل ساز است یعنی زمانی که فرد توان تشخیص، تفکیک و قدرت بررسی آسیب ها و خطرات این مساله را برای جسم خویش ندارد به دام آن گرفتار می شود. غفلت از آموزش سبب گرایش و گسترش دامنه این معضل شده است.**کاهش امید و شیوع مصرف مشروباتکاهش امید به آینده و بهبود شرایط یکی از دلایل مهم، گسترش مصرف مشروبات الکلی در جامعه است چرا که نبود امید سبب می شود تا افراد ابایی از آسیب رساندن به جسم خود نداشته باشند. امید یکی از مقوله هایی به شمار می رود که از انسان در برابر آسیب ها مراقبت می کند و اگر نسل جوان با وجود آگاهی نسبت به خطرهای ناشی از استعمال مشروبات، دخانیات و مواد مخدر و بی تفاوت به سلامت جسمانی به مصرف آنها گرایش دارند نشان از افول امید در جامعه است به عنوان مثال انعکاس و انتشار اخباری مربوط به اختلاس و مفاسد اقتصادی، تاثیر بسیار مخرب به مراتب بیشتری از سونامی های به وقوع پیوسته در سطح جهان بر افکار افراد جامعه به ویژه جوانان می گذارد. موضوعی که تا کنون با نگاه علمی و پژوهشی مورد بررسی قرار نگرفته است. عبور از بحران های اساسی زندگی، همچون اشتغال و ازدواج یکی دیگر از دلایلی به شمار می رود که فرد برای فرار و رهایی از فشارهای روانی ناشی از این مشکلات به دام مصرف مشروبات الکلی فرو می غلتد تا بدین وسیله خود را از افکار آزار دهنده نجات بخشد.پژوهش**2059**2002**9131            "}