{"onTitr":"","titr":" شهرداری ارومیه تصفیه خانه آب شهری احداث می کند","describe":" ارومیه- ایرنا- رییس سازمان سیما، منظر و فضای سبز شهری شهرداری ارومیه گفت: مدیریت شهری در راستای تامین آب مورد نیاز فضای سبز، تصفیه خانه آب احداث می کند.", "text":"علی شایگان روز سه شنبه در گفت و گو با خبرنگار ایرنا افزود: سازمان سیما، منظر و فضای سبز شهری ارومیه در راستای استفاده از منابع آبی پایدار با همکاری شرکت آب و فاضلاب ارومیه قصد دارد تصفیه خانه ای را در خیابان دانشگر بسازد که می تواند در استفاده بهینه از آب موثر باشد.وی اضافه کرد: بلافاصله پس از دریافت تاییدیه از شرکت آب و فاضلاب ارومیه، مراحل احداث این تصفیه خانه انجام می گیرد.وی با اشاره به توجه این سازمان بر استفاده از سیستم های آبیاری تحت فشار در طراحی پارک های تازه احداث، بیان کرد: کاهش میزان آب و بارش طی سال گذشته در ارومیه، عامل محدودکننده توسعه و نگهداری فضاهای سبز شهری بوده است و به همین دلیل، کاهش مصرف در دستور کار این سازمان قرار گرفت.رییس سازمان سیما، منظر و فضای سبز شرداری ارومیه ادامه داد: طراحی و اجرای سیستم آبیاری هوشمند در بلوار والفجر 1 و 2 و امام علی (ع) /حد فاصل پل آذربایجان و پل امام علی، طراحی و اجرای سیستم آبیاری تیپ برای نهالستان حاجی پیرلو، طراحی و اجرای سیستم آبیاری قطره ای برای زمین فضای سبز واگذار شده از سوی سازمان مسکن و شهرسازی از جمله دیگر اقدامات این سازمان در راستای کاهش مصرف آب به شمار می رود.به گزارش ایرنا شهر ارومیه 11 هزار هکتار مساحت و 750 هزار نفر جمعیت دارد؛ این شهر دارای 870 هکتار فضای سبز است.8137/3072            "}