{"onTitr":" مدیرکل فرهنگی هنری آموزش و پرورش:    ","titr":" اردوی راهیان نور میزبان 600 هزار دانش آموز خواهد بود","describe":" تهران- ایرنا- مدیرکل فرهنگی هنری اردوها و فضاهای پرورشی وزارت آموزش و پرورش گفت: امسال اردوی راهیان نور از 15 مهرماه آغاز می شود و در مجموع 600 هزار دانش آموز طی چند مرحله از مناطق عملیاتی غرب، شمال غرب و جنوب بازدید می کنند.", "text":"علی رمضانی روز جمعه در گفت و گو با خبرنگار حوزه آموزش ایرنا اظهار داشت: اولین اعزام به صورت نمادین از شهر نجف آباد و از جوار مزار شهید محسن حججی و با حضور دانش آموزان استان های چهار محال و بختیاری، اصفهان و یزد انجام می شود.وی ادامه داد: اردوی راهیان نور در مرحله اول با اعزام دانش آموزان دختر به مناطق عملیاتی غرب کشور و کردستان آغاز می شود و پس از آن دختران به مناطق جنوب اعزام می شوند و اردوی دانش آموزان پسر در مناطق غرب نیز تا زمان سرد شدن هوا ادامه می یابد.مدیر کل فرهنگی هنری اردوها و فضاهای پرورشی وزارت آموزش و پرورش تصریح کرد: هدف از اعزام دانش آموزان به مناطق عملیاتی جنوب کشور در قالب «اردوی دریایی» آشنایی با رشادت های نیروی دریایی در 8 سال دفاع مقدس است.رمضانی با بیان اینکه امنیت و ایمنی اردوی راهیان نور دانش آموزان بسیار حایز اهمیت است به همین دلیل آموزش مربیان و همراهان در اردو و کیفیت خودروها نیز مورد تاکید است، اظهار داشت: همراهان باید آموزش های اردویی را گذرانده باشند زیرا با توجه به طولانی بودن مسیر نیازمند مربیان مجرب و توانمند هستیم.وی اضافه کرد: با برگزاری جلساتی با قرارگاه امام حسن مجتبی (ع) و معاونان هماهنگی سپاه پاسداران انقلاب اسلامی و نیز با استان های میزبان از جمله آذربایجان غربی، کرمانشاه، ایلام و کردستان تلاش می کنیم زیرساخت های لازم در این استان ها فراهم شود.مدیر کل فرهنگی هنری اردوها و فضاهای پرورشی وزارت آموزش و پرورش تصریح کرد: همچنین هماهنگی های لازم با اداره کل حمل و نقل وزارت راه برای استفاده از اتوبوس های ایمن و استاندارد صورت گرفته است.رمضانی با بیان اینکه اردوی راهیان نور دانش آموزان تا شهریور سال آینده ادامه دارد، گفت: سال گذشته حدود 400 هزار نفر از دانش آموزان به مناطق عملیاتی اعزام شدند.وی عنوان کرد: سامانه مرکز کنترل اردویی نظارت کامل بر فعالیت اردوهای راهیان نور دانش آموزی دارد و در مناطقی که به لحاظ امنیتی و آب و هوایی مناسب نباشد، اجازه برگزاری اردوها را نمی دهد.مدیر کل فرهنگی هنری اردوها و فضاهای پرورشی وزارت آموزش و پرورش با بیان اینکه همچنین با کمک این سامانه اجازه تخلف و تغییر مسیر به اتوبوس ها داده نخواهد شد، ادامه داد: دانش آموزان برای ثبت نام و شرکت در این اردوها می توانند به سایت همگام مدرسه مراجعه کنند و در نهایت کد اردویی در اختیار مسئولان مدرسه قرار می گیرد.رمضانی با اشاره به اینکه این اردوها برای دانش آموزان پایه های نهم، دهم و یازدهم در نظر گرفته شده و دانش آموزان پایه دوازدهم نیز در صورت تمایل می توانند ثبت نام کنند، اظهار داشت: برای شرکت دانش آموزان در اردوی راهیان نور هزینه ای دریافت نمی شود و هزینه این سفر با مشارکت وزارت آموزش و پرورش، سپاه پاسداران انقلاب اسلامی و خیرین تامین خواهد شد و دانش آموزانی که از توان اقتصادی مناسب برخوردار هستند نیز می توانند در این رابطه با پرداخت مبلغی، مشارکت داشته باشند.وی یادآورشد: نگاه و هدف از برگزاری اردوی راهیان نور دانش آموزی آن است که دانش آموزان با یکی از مسیرهای رشد و تعالی و فرهنگ ایثار و شهادت آشنا شوند و مسائل مالی در این زمینه دخیل نیست.میدر کل فرهنگی هنری اردوها و فضاهای پرورشی وزارت آموزش و پرورش با بیان اینکه از سه سال قبل با مشکلاتی به لحاظ بودجه مواجه شده ایم، گفت: سیاست و برنامه معاونت پرورشی و فرهنگی این است که در برنامه ششم توسعه برگزاری اردوهای راهیان نور جزو وظایف آموزش و پرورش قلمداد شده و در کنار آن بودجه هم در نظر گرفته شود.علمی**1883**1440**9053            "}