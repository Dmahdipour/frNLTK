{"onTitr":"","titr":" مدارس برخی روستاهای صومعه سرا و فومن تعطیل شد","describe":" رشت - ایرنا - مدیرکل آموزش و پرورش استان گیلان گفت: مدارس برخی روستاهای صومعه سرا و فومن به دلیل دشواری های ناشی از بارندگی های شدید برای امروز (یکشنبه) تعطیل شده است.", "text":"نادر جهان آرای روز یکشنبه در این باره به خبرنگار ایرنا افزود: مدارس روستایی صومعه سرا در تمام مقاطع تحصیلی به دلیل بارش شدید باران و جاری شدن سیلاب تعطیل اعلام شده است.وی ادامه داد: تمامی واحدهای آموزشی مناطق آلیان، بخش سردارجنگل، حیدرآلات، قلعه رودخان و فوشه شهرستان فومن نیز در نوبت های صبح و عصر تعطیل است.وی اضافه کرد: فعالیت آموزشی بقیه مدارس گیلان برقرار است.شهرستان های فومن و صومعه سرا در غرب استان واقع هستند.بارش شدید باران و جاری شدن سیلاب طی عصر جمعه تا دیروز (شنبه) نیز موجب تعطیلی مقطع ابتدایی مدارس شهر صومعه سرا در شیفت صبح، مدارس همه مقاطع تحصیلی دو روستای تنیان و رفتگی در صومعه سرا ، مدارس مقطع ابتدایی روستایی اطاقور لنگرود و نیز شهرستان املش شده بود.استان گیلان دارای بیش از 375 هزار دانش آموز است که بر اساس آخرین آمار دریافتی، در بیش از 20 هزار کلاس درس مشغول به تحصیل هستند. 7286 / 2007            "}