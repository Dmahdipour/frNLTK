{"onTitr":"","titr":" فعالان اقتصادی همدان با بازار سرمایه آشنا می شوند","describe":" همدان - ایرنا - دبیر کمیسیون آموزش اتاق بازرگانی همدان گفت: چهارمین دوره آموزشی تخصصی «بازار سرمایه و تحلیل تکنیکال» با هدف آشنایی فعالان اقتصادی با بازار سرمایه برگزار می شود.", "text":"مسعود عبدالملکی روز چهارشنبه در گفت و گو با ایرنا اظهار داشت: فعالان اقتصادی استان در این دوره به صورت تخصصی تکنیک های سرمایه گذاری داخلی و خارجی را آموخته و در پایان گواهینامه معتبر دریافت می کنند. وی افزود: این دوره آموزشی در قالب 6 جلسه و به مدت 24 ساعت با همکاری اداره کل امور اقتصادی و دارایی استان از 24 مهرماه آغاز می شود. عبدالملکی خاطرنشان کرد: اتاق بازرگانی با هدف یکپارچه سازی و جلوگیری از موازی کاری نهادهای مختلف دوره های آموزشی فوق را برگزار می کند.دبیر کمیسیون آموزش اتاق بازرگانی همدان یادآورشد: با توجه به نوسانات ارزی، تغییر برخی شرایط صادرات و واردات، فعالان اقتصادی به شدت نیازمند چنین دوره های آموزشی هستند. از ابتدای سال 120 دوره آموزشی و سمینار با هدف دانش افزایی فعالان اقتصادی همدان برگزار شده و افزون برسه هزار  نفر در این دوره ها شرکت کرده اند. 7527/2090            "}