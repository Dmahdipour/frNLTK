{"onTitr":" فرمانده نیروی هوا فضای سپاه:    ","titr":" 40 نفر از تروریست های داعش به هلاکت رسیده اند","describe":" تهران - ایرنا - فرمانده نیروی هوا فضای سپاه پاسداران انقلاب اسلامی گفت: حدود 40 نفر از تروریست ها به هلاکت رسیده اند اما اجساد هنوز زیر آوار است و اطلاعات تکمیلی در آینده اعلام می شود.", "text":"به گزارش خبرنگار دفاعی ایرنا، سردار سرتیپ پاسدار امیر علی حاجی زاده عصر سه شنبه در سی و یکمین محفل انس پیشکسوتان جهاد و شهادت در خصوص عملیات موشکی روز گذشته سپاه علیه گروه های تروریستی در سوریه، گفت: اهمیت این عملیات به اطلاعاتی بود که نیروی قدس سپاه در اختیار ما قرار داد.وی افزود: اطلاعات نیروی قدس سپاه بسیار دقیق بود و به همین دلیل عملیات موفقی را انجام دادیم و در عملیات دیگری که بر علیه  گروه‌های تروریستی در اقلیم کردستان داشتیم اطلاعات نیروی زمینی کمک بسیاری به ما کرد.سردار حاجی زاده گفت: به دلیل این که منطقه عملیات در نزدیکی فرات در اختیار آمریکایی ها بود، نمی توانستیم از پهپادهای شناسایی استفاده کنیم زیرا ممکن بود آمریکایی ها به تروریست ها اعلام کنند و آنها نیز محل را ترک کنند، بنابراین عملیات ترکیبی از عملیات موشکی و پهپادی بود.وی با تاکید بر موفقیت آمیز بودن عملیات موشکی سپاه، اظهار داشت: نیروی قدس سپاه پاسداران اصابت موشک ها را به اهداف تایید کرده که در بین این سرکردگان داعش، فرمانده موصل نیز به هلاکت رسیده است.سردار حاجی زاده ادامه داد: در این عملیات یک ساختمان کوچک را هدف قرار دادیم که به طور معمول اینکار توسط موشک های لیزری تنها مورد اصابت قرار می گیرد و این عملیات موفقیت آمیز نشان از توان نیروهای مسلح و اعتماد بنفس فرماندهان ما دارد.وی در ادامه با هشدار به کشورهای حامی تروریست، گفت: به کشورهای امارات، عربستان و آمریکا، که از تروریست های علیه ما حمایت می کنند می گویم که آستانه تحمل مسئولان ما هم حدی دارد.فرمانده نیروی هوافضای سپاه با بیان اینکه کشورهای حامی تروریست بدون محدودیت حمایت اطلاعاتی، مالی و تامین سلاح این افراد را انجام می دهند، ادامه داد: بدانید که واکنش ما نسبت به تروریست ها سریع است اما نسبت به حکومت ها و رژیم ها با صبر جلو می رویم. حرف ما به کشورهای حامی تروریست ها این است که ریسک نکنند و قدری دقت و مراقبت داشته باشند، چرا که آنها نمی دانند آستانه تحمل ما چقدر است، این تروریست پروری بالاخره دامن تان را هم خواهد گرفت.اجتمام**7029*1193 ** 1418            "}