{"onTitr":" فرمانده انتظامی لاهیجان:    ","titr":" اجازه سوء استفاده به عناصر معاند نظام اسلامی را نمی دهیم","describe":" لاهیجان - ایرنا - فرمانده انتظامی شهرستان لاهیجان گفت: در تعامل با همه نیروهای حاکمیتی و تداوم  برقراری ثبات و امنیت در جامعه، اجازه سوء استفاده به عناصر فریب خورده و معاند نظام اسلامی را نمی دهیم.", "text":"به گزارش ایرنا سرهنگ رسول عزیزی روز چهارشنبه در مراسم صبحگاه مشترک نیروهای مسلح لاهیجان افزود: با تعامل انقلابی با همه نیروهای مسلح ، دولت ، قوه قضائیه  و  ارگان های حاکمیتی نظام ، مشکلات را پشت سر گذاشته و با قوام بخشیدن به  ثبات و امنیت موجود ، اجازه سوء استفاده به عناصر فریب خورده و معاند اسلامی را نمی دهیم.وی خاطرنشان کرد: هفته ناجا فرصت مغتنمی برای همکاری با جامعه و نخبگان است که در جهت پیشگیری و کاهش جرائم اقدام شود و نیروی انتظامی با اراده پولادین ، از ناموس و اموال مردم حفاظت می کند.وی اظهار داشت: مشاوره ، آموزش عمومی ، سالم نگهداشتن جامعه و ارتقای سلامت اعتقادی ، روانی، معنوی و ظاهری جامعه بخش دیگری از اقدامات ناجا در جامعه است.سرهنگ عزیزی افزود: نیروی انتظامی با  همبستگی و همکاری تک تک همکاران و اعمال قانون وظیفه خود را به خوبی انجام داده و براساس نظرسنجی که صورت گرفته؛ اعتماد و  میزان رضایتمندی از نیروی انتظامی شهرستان لاهیجان افزایش قابل توجهی طی یک سال گذشته داشته است.وی یادآور شد: در شش ماه گذشته 21هزار و 392مورد تماس با تلفنی 110شهرستان گرفته شده که نسبت به مدت مشابه سال قبل 23درصد افزایش دارد.وی ادامه داد: 21هزار و 540 جلد گذرنامه با استقرار دایره صدور گذرنامه شرق گیلان در لاهیجان  توسط  نیروی انتظامی صادر شده ضمن اینکه بیش از  یکصد هزار مورد سوء سابقه توسط پلیس آگاه و بیش از  چهارهزار و 341فقره گواهی عدم سوءپیشینه و تشخیص هویت صادر شده است.فرمانده انتظامی لاهیجان یادآور شد: بیش از یکصد کیلوگرم نیز انواع مواد مخدر صنعتی و سنتی در این مدت در لاهیجان کشف شده که نسبت به مدت مشابه سال قبل 19درصد افزایش نشان می دهد.در پایان این مراسم چند تن از فرماندهان پاسگاه های انتظامی و کلانتری ها، شوراهای معتمد پلیس ، فرماندهان نمونه ، پلیس افتخاری ، آتش نشانان شهرستان و شماری از خانواده های شهدا تجلیل شدند.شهرستان لاهیجان در 40 کیلومتری شرق مرکز استان گیلان واقع است.6029/2007            "}