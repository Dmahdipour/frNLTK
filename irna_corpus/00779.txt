{"onTitr":"","titr":" فوتسال برتر/شکست های ارژن شیراز ادامه دارد","describe":" شیراز-ایرنا- تیم ارژن شیراز در رقابت های فوتسال برتر کشور در ادامه ناکامی ها این بار برابر تیم فرش آرا مشهد شکست خورد تا باخت های این تیم ادامه یابد.", "text":"به گزارش ایرنا در این بازی که از هفته سیزدهم این رقابت ها، شامگاه پنجشنبه در سالن شهید ابوالفتحی شیراز برگزار شد، تیم ارژن با نتیجه سه بر2 از تیم فرش آرا مشهد که در رده چهارم جدول قرار دارد، شکست خورد.محمد زارعی و اصغر قهرمانی برای ارژن شیراز گلزنی کردند و علی رستمی، میثم اینالو و علی ابراهیمی هم گلزنان تیم میهمان بودند.تیم ارژن شیراز که از مشکلات مالی رنج می برد در لیگ برتر نتوانست بازیکنان خوبی را به خدمت بگیرد و با استفاده از جوانانش قدم به این بازی ها گذاشت اما با وجود اینکه خوب بازی می کند، مغلوب تجربه حریفان خود می شود.شاگردان حمید رضا کمالی، سرمربی تیم ارژن شیراز اگر بتوانند خود را در لیگ برتر حفظ کنند دست به کار بزرگی زده اند چرا که بضاعت این تیم بسیار اندک است.با پایان یافت هفته سیزدهم، تیم گیتی پسند اصفهان با 28 امتیاز همچنان صدر جدول را به خود اختصاص داده است، مس سونگون تبریز با 24 امتیاز دوم است و تیم شهروند ساری هم با 22 امتیاز در رده سوم قرار دارد.همچنین تیم فرش آرا مشهد با 22 امتیاز و تفاضل گل کمتر نسبت به شهروند ساری در مکان چهارم ایستاده است و تیم ارژن شیراز هم با 16 امتیاز نهم است.در رقابت های فوتسال برتر مردان کشور 14 تیم حضور دارند و به صورت دوره ای با هم بازی می کنند و در پایان هم تیم قهرمان این بازی ها به عنوان نماینده ایران در جام باشگاه های آسیا شرکت خواهد کرد.7368 /6118            "}