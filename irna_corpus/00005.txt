{"onTitr":" رئیس کانون دفاتر خدمات الکترونیک قضایی:    ","titr":" قوه قضاییه فناوری اطلاعات را به خدمت می گیرد","describe":" تهران- ایرنا-  رئیس کانون دفاتر خدمات الکترونیک قضایی کشور گفت: تحولات ایجاد شده در حوزه فناوری اطلاعات و ارتباطات قوه قضاییه، شبیه یک انقلاب ار نظر خدمات الکترونیک در این قوه است که به کاهش هزینه های مادی و فشار روانی مردم و جلوگیری از اطاله دادرسی ها منجر می شود.", "text":"محمدرضا دشتی اردکانی در گفت و گو با خبرنگار قضایی ایرنا افزود: بخش های فناوری اطلاعات و ارتباطات یا آی.تی در سازمان های ثبت اسناد و املاک کشور، زندان ها و اقدامات تامینی و تربیتی کشور، بازرسی کل کشور و سازمان قضایی نیروهای مسلح کارهای بسیار خوبی انجام داده اند.رئیس کانون سردفتران و دفتریاران و افزود: از زمان حضور آیت الله صادق آملی لاریجانی به عنوان رئیس قوه قضاییه، برنامه هایی همچون شفافیت و سرعت در رسیدگی به پرونده ها سرلوحه کارها قرار گرفت و همچنین توجه به وقت مردم و جلوگیری از اطاله دادرسی باعث شد تا تحولات بسیاری در حوزه فناوری اطلاعات به وجود آید.دشتی اردکانی اضافه کرد: البته اطلاع رسانی در این زمینه خیلی کمرنگ است و برگزاری هفته خدمات الکترونیک قضایی فرصتی است تا مردم با اقدامات این قوه در زمینه الکترونیکی کردن فرایندهای قضایی آشنا شوند. هفته خدمات الکترونیک قضایی از امروز (شنبه) در سالن اجلاس سران با رونمایی از 89 خدمت الکترونیکی قضایی آغاز می شود و همایش سراسری دفاتر الکترونیک قضایی در روزهای چهارشنبه و پنجشنبه در مشهد مقدس برگزار خواهد شد.*نمونه هایی از خدمات الکترونیک قضایی دشتی اردکانی با بیان فعالیت های صورت گرفته در قوه قضاییه برای اجرای اقتصاد مقاومتی گفت: ابلاغ های الکترونیکی نمونه ای از اقتصاد مقاومتی است که از یک طرف به نفع بودجه عمومی کشور است و از طرف دیگر به سود مردم است. چون به ایجاد آرامش در پیگیری پرونده های قضایی منجر شده است.دبیر ستاد هفته خدمات الکترونیک قضایی تاکید کرد: اقتصاد مقاومتی فقط در بودجه و پول نیست. امروز مردم به افسردگی دچار شده اند و زمانی که یک پرونده قضایی برای آنان تشکیل می شود، نگرانی هایی برای آنان به وجود می آید ولی با توجه به فناوری های ارتباطات و داده ها، شاهد شفافیت در پرونده ها هستیم و همین شفافیت آرامش خاصی به مردم داده است. چون مردم این احساس را دارند که کارهایشان به صورت صحیح در دستگاه قضایی انجام می شود.وی درباره ابلاغ الکترونیکی گفت: اگر در گذشته برای ابلاغ واقعی با مشکلاتی رو به رو بودیم ولی امروز با ابلاغ الکترونیکی مردم می توانند پرونده و ضمائم آن را فقط خودشان ببینند و از مراحل مختلف پرونده آگاهی پیدا کنند.دشتی اردکانی افزود: مسائلی مانند ترافیک رفت و آمد در شهر، هزینه مامور ابلاغ، ترافیک درون شهری، وسیله نقلیه و ده ها مسئله دیگر با ابلاغ الکترونیکی حل شده است و ارسال 15 میلیون ابلاغ واقعی به صورت الکترونیکی باعث شده تا میلیاردها تومان صرفه جویی صورت گیرد.وی اضافه کرد: گاهی در هر پرونده ممکن است چند بار ابلاغ صورت بگیرد که می توان گفت با اجرای ابلاغ الکترونیکی درحدود 45 میلیون برگ کاغذ صرفه جویی شده است. رئیس کانون سردفتران و دفتریاران از پابند الکترونیکی به عنوان یکی دیگر از نوآوری های این قوه یاد کرد که در حوزه فناوری اطلاعات و ارتباطات به وجود آمده است.وی افزود: مساله پابندهای الکترونیکی یک موضوع بسیار مهم در اعصاب و روان برای مجرمان است. چون زندانی کردن یک مجرم تبعات بسیاری برای خانواده و اجتماع دارد ولی وقتی یک زندانی بتواند با حکم دادگاه با پابند الکترونیکی در محدوده منزل و شهر خود زندگی کند، آرامش به خانواده آن مجرم برمی گردد و از نظر اجتماعی و عاطفی نیز در دراز مدت کمک بزرگی به مردم می شود. حجت الاسلام حمید شهریاری رئیس مرکز آمار و فناوری اطلاعات قوه قضاییه ماه گذشته در یک نشست خبری اعلام کرد که طرح پابند الکترونیکی با همکاری سازمان زندان ها تا پایان مهرماه عملیاتی می شود و با تولید هزار پابند، قضات می توانند مجرمان درجه پنج تا هشت را با این پابندها راهی منازل خود کنند.اجتمام *1003* 3063            "}