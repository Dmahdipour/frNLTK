{"onTitr":"","titr":" برتری تیم مردان و توقف بانوان ایران در  المپیاد جهانی شطرنج","describe":" تهران - ایرنا - دور دهم و ماقبل پایانی چهل و سومین دوره رقابت‌های المپیاد جهانی شطرنج در گرجستان با پیروزی تیم مردان و تساوی تیم بانوان ایران پیگیری شد.", "text":"به گزارش ایرنا از فدراسیون شطرنج، در این  دور از مسابقات که در باتومی گرجستان برگزار می شود، تیم‌های مردان و بانوان ایران عصر امروز (جمعه) به مصاف گرجستان و رومانی رفتند.تیم مردان در جدال با میزبان به برتری 2.5 1.5 رسید تا به ششمین پیروزی‌اش در این رقابت‌ها دست یابد. در این دیدار پرهام مقصودلو و محمدامین طباطبایی پیروز شدند، پویا ایدنی مساوی کرد و علیرضا فیروزجا شکست خورد. تیم ایران تاکنون 6 برد، یک تساوی و 3 باخت کسب کرده است.همچنین تیم بانوان ایران نیز مقابل رومانی به تساوی 2 بر 2 رسید تا همانند تیم مردان 6 برد، یک تساوی و 3 باخت در کارنامه داشته باشد.در این رقابت سارا خادم الشریعه برنده شد، مبینا علی نسب و میترا حجازی پور مساوی کردند و مطهری اسدی باخت.دور یازدهم و آخر این رقابت‌ها فردا (جمعه) پیگیری می شود.ورزشی**1597            "}