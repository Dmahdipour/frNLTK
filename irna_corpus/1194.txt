{"onTitr":"","titr":" کیفیت هوای پایتخت سالم است","describe":" تهران-ایرنا- کیفیت هوای تهران امروز (پنجشنبه) با کاهش پنج واحدی غلظت آلاینده ذرات معلق با قطر کمتر از 2،5 میکرون نسبت به روز گذشته با شاخص 82 در شرایط سالم قرار دارد.", "text":"بر اساس گزارش روز پنجشنبه شرکت کنترل کیفیت هوای تهران، میانگین غلظت آلاینده ذرات معلق با قطر کمتر از 2.5 میکرون هوای شهر تهران در 24 ساعت گذشته منتهی به ساعت 11  امروز از 87 به 82 کاهش یافته و سالم است.در همین مدت میزان آلاینده ذرات معلق با قطر کمتر از 10 میکرون نیز از 63 به 47 و آلاینده منوکسیدکربن هم از 32 به 25 کاهش یافته است.بر همین اساس، ایستگاه های فرمانداری شهرری (منطقه 20) با شاخص 131، پاسداران (منطقه3) با شاخص 99 و پارک قائم(منطقه 18) با شاخص 92 به ترتیب بالاترین حجم آلودگی را طی 24 ساعت گذشته داشته اند.همچنین ایستگاه ژئوفیزیک(منطقه 6) با شاخص 36، شهرداری منطقه 16 با 41 و دانشگاه شهید بهشتی (منطقه1) با شاخص 59، به ترتیب کمترین میزان آلودگی هوا را در سطح مناطق شهر تهران طی این مدت داشت.«شاخص کیفیت هوا (Air Quality Index = AQI) معیاری برای تعیین روزانه کیفیت هوا و میزان ارتباط آن با سطوح سلامتی افراد است که به ترتیب از صفر تا 50 در شرایط پاک (سبز)، 51 تا 100 در شرایط سالم (زرد و حدمجاز استاندارد یا حد سلامت)، 101 تا 150 در شرایط ناسالم برای گروه حساس (نارنجی)، 151 تا 200 در شرایط ناسالم (قرمز)، 201 تا 300 در شرایط بسیار ناسالم (بنفش) و 301 تا 500 در شرایط خطرناک (ارغوانی) تعیین شده است».تهرام/3001/ 1539            "}