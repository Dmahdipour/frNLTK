{"onTitr":"","titr":" مربی نفت مسجدسلیمان:به دنبال پیروزی برابر استقلال هستیم","describe":" اهواز – ایرنا - مربی تیم فوتبال نفت مسجدسیلمان گفت: شاید تیم ما به لحاظ مهره ضعیفتر از استقلال باشد اما قطعا در برابر این تیم تنها به دنبال پیروزی هستیم.", "text":"به گزارش ایرنا میثم رضاپور جمعه شب در نشست خبری پیش از بازی معوقه از هفته ششم لیگ برتر برابر استقلال تهران، اظهار داشت: ما در هر بازی موقعیت های بیشماری روی دروازه حریفان خلق می کنیم اما در امرگلزنی موفق نیستیم.مربی تیم نفت مسجدسلیمان مشکل اصلی تیمش را گل نزدن دانست و گفت: بازی ما در مقابل استقلال تهران در جام حذفی به لحاظ فنی از کیفیت خوبی برخوردار بود و حتی در مالکیت توپ خوب کار کردیم اما متاسفانه در بخش گلزنی هنوز مشکل داریم.وی با اشاره به این که در طول چند روز گذشته تمرینات خوبی انجام دادیم و سعی کردیم مشکل گلزنی خود را حل کنیم افزود: تلاش می کنیم فردا علاوه بر ارائه یک بازی خوب و جذاب، در بخش گلزنی نیز موفق باشیم و هر سه امتیاز بازی را کسب کنیم.رضاپور در خصوص وضعیت مصدومان تیمش برای بازی فردا مقابل استقلال تهران گفت: خوشبختانه بازیکن مصدومی نداریم اما وکیا، عسکری و کاظمی را به دلیل محرومیت در اختیار نداریم. گفتنی است علیرضا مرزبان سرمربی نفت در این نشست شرکت نکرد همچنین شفر سرمربی استقلال که به همراه این تیم در اهواز حضور دارند در نشست خبری حاضر نشد.دیدار بین تیم های نفت مسجدسلیمان و استقلال تهران در هفته ششم رقابت های لیگ برتر از ساعت 18:15 روز شنبه در ورزشگاه بهنام محمدی مسجدسلیمان برگزار می شود.9879/6064            "}