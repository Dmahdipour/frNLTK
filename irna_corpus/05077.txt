{"onTitr":"","titr":" سازمان ملل در مورد شرایط بحران مهاجرتی ونزوئلا هشدار داد","describe":" تهران - ایرنا - رئیس امور پناهندگان سازمان ملل روز گذشته درباره وضعیت بحران مهاجرتی ونزوئلایی ها هشدار داد.", "text":"به گزارش خبرگزاری فرانسه، «فیلیپو گراندی» در بازدید از مرز کلمبیا با ونزوئلا ؛ منطقه ای که به تازگی میزبان هزاران مهاجر ونزوئلایی بوده، گفت : موج مهاجرت ونزوئلایی ها موجب ایجاد یک بحران انسانی عظیم شده است.این مقام ارشد سازمان ملل گفت که پس از بازدید شهر مرزی کوکوتا در کلمبیا ؛ درک بهتری از وضعیت مهاجرات ونزوئلایی پیدا کرده است. وی افزود : انتظار دارد سازمان ملل بودجه های بیشتری را برای کمک به کلمبیا با هدف رسیدگی به نیازهای مهاجران ونزوئلایی اختصاص دهد.گراندی قرار است روز دوشنبه با «ایوان دوکه» رئیس جمهوری کلمبیا دیدار و در مورد مساله مهاجران ونزوئلایی و تلاش های جامعه جهانی برای کمک به کلمبیا تبادل نظر کند.دوکه پیشتر خواستار کمک های بیشتر جامعه جهانی به دولت بوگوتا برای رفع نیازهای مهاجران ونزوئلایی شده بود.فیلیپو گراندی همچنین در صفحه توییترش نوشت:  تحت تاثیر اقدامات کلمبیا برای ثبت نام مهاجران ونزوئلایی، غذا دادن، پناه دادن و محافظت از آنها قرار گرفتم. بسیاری در کلمبیا از جمله دولت، مقامات محلی، سازمانهای غیردولت، کلیساها و جوامع مدنی در این کمک رسانی ها حضور داشته اند. این همبستگی فوق العاده به حمایت های بین المللی نیاز دارد.براساس گزارش ها، کلمبیا میزبان حدود نیمی از دو میلیون ونزوئلایی است که از سال 2015 از کشورشان خارج شده اند.به گزارش ایرنا، ونزوئلا ماه هاست با بدترین چالش های اقتصادی و اجتماعی چند دهه اخیر از جمله کمبود شدید مواد غذایی و دارو و همچنین تورم بسیار شدید روبرو بوده است. صندوق بین المللی پول اخیرا پیش بینی کرده که تورم ونزوئلا در پایان سال جاری میلادی به یک میلیون درصد خواهد رسید. نیکلاس مادورو رئیس جمهوری ونزوئلا پیشتر بارها اعلام کرده بود که کشورش درگیر یک جنگ اقتصادی تحت هدایت واشنگتن شده است.اروپام**9234*** 1546            "}