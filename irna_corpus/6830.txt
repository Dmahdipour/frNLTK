{"onTitr":"","titr":" 104 حلقه چاه آب غیرمجاز در کردستان مسدود شد","describe":" سنندج - ایرنا - سرپرست شرکت آب منطقه ای کردستان به انسداد سه هزار و 23 حلقه چاه آب غیرمجاز در سال 96 اشاره کرد و گفت: در نیمه نخست امسال نیز 104 حلقه چاه در استان مسدود شده است.", "text":"کامران خرم روز شنبه در گفت و گو با خبرنگار ایرنا اظهار داشت: تا پایان شهریور امسال، حکم قضایی برای انسداد 157 حلقه چاه غیرمجاز در شهرستان ها گرفته شد.وی از وجود هفت هزار و 345 حلقه چاه غیرمجاز در استان تا پایان مرداد امسال خبر داد و افزود: 988 حلقه در سنندج، یک هزار و 603 حلقه در سقز، 536 حلقه قروه، 423 حلقه در دهگلان، 413 حلقه کامیاران، 650 حلقه در مریوان، 428 حلقه در بانه، 911 حلقه در دیواندره و در شهرستان های سروآباد و بیجار هم به ترتیب 432 و 961 حلقه چاه غیرمجاز وجود دارد.سرپرست شرکت آب منطقه ای کردستان با اشاره به اینکه در سال گذشته، 9 دستگاه حفاری غیرمجاز در استان توقیف شد، اضافه کرد: در 6 ماهه اول امسال سه دستگاه حفاری توقیف شد.وی فعالیت همه دستگاه های حفاری در زمینه استفاده از منابع زیرزمینی را مستلزم کسب مجوز اعلام کرد و یادآور شد: هر گونه حفاری چاه، توسعه چشمه ها و قنوات خلاف قوانین و مقررات است و پیگرد قانونی دارد.به گزارش ایرنا، استان کردستان با مساحت 29 هزار کیلومترمربع در غرب ایران قرار دارد که 1،8 درصد از مساحت کل کشور را شامل می‌ شود.کردستان، استانی کوهستانی است و اقلیم آن متأثر از توده‌های هوای گرم و مرطوب مدیترانه ‌ای است که موجب بارندگی‌هایی در بهار و ریزش برف در زمستان ها می شود، میزان بارندگی سالانه این استان در شرایط عادی اقلیمی معادل 455 میلی متر است.بیشترین میزان بارندگی مربوط به شهرهای مریوان و بانه حدود 800 میلی‌متر در سال و کمترین میزان بارندگی در شرق استان حدود 400 میلی متر و در قسمت مرکزی استان یعنی سنندج نزدیک به 500 میلی متر در سال است.از حوضه های آبریز اصلی استان کردستان می توان به خلیج فارس و دریای عمان، دریای خزر و دریاچه ارومیه و حوضه های آبریز فرعی نیز به سفیدرود شامل رودخانه های تلوار و قزل اوزن، مرزی غرب شامل رودخانه‌های سیروان و زاب کوچک، کرخه شامل رودخانه رازآور و دریاچه ارومیه شامل رودخانه های زرینه و سیمینه اشاره کرد.تعداد دشت های استان 9 مورد بوده که پنج دشت آن در نیمه شرقی، 2 دشت در غرب و 2 دشت دیگر درجنوب استان واقع شده است. دشت های قروه ـ دهگلان و چهاردولی در شرق استان جزو دشت های ممنوعه هستند.از مجموع 33 سد استان، 12 سد در حال بهره برداری،10 سد در دست اجرا و 12 مورد نیز مطالعاتی است.7355/9102            "}