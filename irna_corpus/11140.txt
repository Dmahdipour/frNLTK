{"onTitr":" مدیرکل دامپزشکی کرمان:    ","titr":" اقدامات درمانی دامپزشکی امنیت غذایی را تضمین می کند","describe":" کرمان - ایرنا - مدیرکل دامپزشکی استان کرمان با بیان اینکه اقدامات دامپزشکی با هزینه اندک افزایش بهره وری و خودکفایی در کشور را به همراه دارد گفت: اقدامات درمانی دامپزشکی امنیت غذایی را تضمین می کند.", "text":"به گزارش ایرنا، حسین رشیدی روز سه شنبه در جمع خبرنگاران با بیان اینکه رسانه ها نقش بسزایی در اطلاع رسانی اقدامات انجام شده در حوزه دامپزشکی به مردم دارند افزود: بسیاری از این اقدامات بدون حضور رسانه ها به نتیجه نمی رسد.وی ادامه داد: مطبوعات را به عنوان رکن چهارم دموکراسی می شناسیم و قبول داریم نقش رسانه ها در تنویر افکار عمومی ارزنده است.مدیرکل دامپزشکی استان کرمان تصریح کرد: دامپزشکی در بخش های امنیت غذایی نقش مهمی برعهده دارد و اقدامات این نهاد در تولید و توسعه پایدار نقش مهمی برعهده دارد. وی اظهار داشت: اگر اقدامات درمانی حمایتی دامپزشکی وجود نداشته نباشد امنیت غذایی کشور به مخاطره می افتد.رشیدی به بیماری های مشترک بین انسان و دام اشاره و تصریح کرد: از بین هزار و 700 بیماری که انسان را درگیر کرده حدود 50 درصد ناشی از دام است.مدیرکل دامپزشکی استان کرمان گفت: اقدامات دامپزشکی هزینه های زیادی را از دوش بهداشت و درمان بر می دارد و به سلامت جامعه کمک می کند.وی ادامه داد: هر چند کار اصلی دامپزشکی واکسیناسیون و پیشگیری از بیمارها است اما این نهاد در راستای رصد و اقدام سریع و بموقع بیماری های دامی در مناطق مختلف اقدامات قابل توجهی را انجام می دهد. رشیدی افزود: دامپزشکی در سیستم پدافند غیرعامل نیز با عملکرد سریع خود نقش مهمی دارد و اتفاقات بموقع رصد،اعلام و پیگیری می شود. وی بیان کرد: داروهایی که در اختیار دامداران قرار می گیرد کاملا تحت نظر این نهاد است و کارشناسان دامپزشکی مراقبت می کنند باقی مانده داروها در فرآورده های دامی وجود نداشته باشد.رشیدی گفت: کرمان تنها استانی است که باقی مانده دارو در گوشت مرغ را پایش می کند و مرغی که اکنون توزیع می شود از به لحاظ باقی مانده آنتی بیوتیک مورد آزمایش قرار می گیرد.وی افزود: کمیته های فنی با نوآوری که دامپزشکی رویکرد ها و برنامه های عملیاتی را مطابق آخرین استانداردهای دنیا تعریف کرده تا بهره وری ارتقا یابد.مدیرکل دامپزشکی استان کرمان ادامه داد: با این شیوه بسیاری از بیماری های مشترک انسان و دام مانند تب مالت، تحت کنترل درآمده است.وی به مهار نسبی تب مالت در استان کرمان اشاره و تصریح کرد: این بیماری در برخی از شهرستان های استان طی سالهای گذشته 170 مورد در 100 هزار نفر جمعیت بود در حالی که در سال جاری این تعداد به 25 نفر کاهش یافته است.رشیدی تاکید کرد: یکی از موفقیت های چشمگیر دامپزشکی کرمان کنترل بیماری آنفلوآنزای فوق حاد پرندگان است.وی ادامه داد: این بیماری طی سالهای گذشته تلفات و هزینه های بسیاری را بر جا گذاشت به طوری که 27 میلیون قطعه پرنده در کشور سال گذشته معدوم شد در حالی در استان با انجام اقدامات مراقبتی تاکنون این بیماری شایع نشده است.مدیرکل دامپزشکی استان کرمان افزود: سال قبل بیش از 6 هزار مورد کار آزمایشگاهی و مراقبتی در راستای کنترل اوضاع در زمینه جلوگیری از بروز بیماری فوق حاد پرندگان در این استان انجام شد. وی گفت: شناسایی بموقع کانون های بیماری می تواند به محدود شدن و کنترل بیماری کمک می کند و اقدامات مراقبتی خوبی در این استان انجام شده که تاکنون از نظر بروز این بیماری در امان بوده است.رشیدی نقش رسانه ها را در اطلاع رسانی به مردم مهم عنوان و تصریح کرد: با اطلاع رسانی بموقع رسانه ها امسال نیز از بروز بیماری آنفلوآنزای حاد پرندگان جلوگیری و امنیت غذایی استان را تامین می کنیم.این مقام مسئول به اجرای طرح های اقتصاد مقاومتی به فرمان رهبر معظم انقلاب اسلامی اشاره و تصریح کرد: با اجرای اسناد اقتصاد مقاومتی اقدامات ارزشمندی را در زمینه کنترل بیماری های مشترک انسان و دام در کرمان انجام شده است.وی به تلفات طاعون نشخوارکنندگان کوچک اشاره کرد و گفت: این بیماری در استان با کمک اداره کل محیط زیست مهار شد.مدیرکل دامپزشکی استان کرمان بیان کرد: کرمان از جمله استان های پیشگام در زمینه اصلاح کشتارگاه ها است.وی با بیان اینکه بالغ 23 کشتارگاه در کرمان وجود دارد افزود: سالهای گذشته هیچکدام از کشتارگاه های این استان پیش سردکن نداشتند در حالی که اکنون بیشتر کشتارگاه های استان کرمان مجهز به این سیستم است.رشیدی وجود پیش سردکن ها را در جلوگیری از انتقال بیماری هایی مانند تب کریمه کنگو مهم و تاثیرگذار دانست و تاکید کرد: بهترین کشتارگاه صنعتی کشور در کرمان در حال احداث است که عملیات ساختمانی این ساختمان 95 درصد پیشرفت فیزیکی دارد و در 22 بهمن امسال به بهره برداری می رسد.وی با اشاره به تبلیغ منفی علیه مصرف شیر پاستوریزه انجام شد گفت: شیر کارخانجات کرمان با کیفیت است.مدیرکل دامزشکی استان کرمان گفت: مراکز توزیع شیر خام را به رسمیت نمی شناسیم اما به دلیل استقبال مردم تلاش می شود شیر توزیعی سالم باشد و شرایط بهداشتی را رعایت کنند.3029/ 5054            "}