{"onTitr":" حاشیه های دیدار استقلال خوزستان و نفت آبادان؛    ","titr":" اعتراض شدید بازیکنان استقلال خوزستان به تصمیمات داور","describe":" اهواز - ایرنا - دیدار تیم های استقلال خوزستان و نفت آبادان در مرحله یک هشتم نهایی جام حذفی فوتبال کشور در حالی برگزار شد که کادر فنی و بازیکنان تیم استقلال خوزستان به شدت نسبت به تصمیم های داوری معترض بودند.", "text":"به گزارش ایرنا دیدار بین دو تیم خوزستانی نفت آبادان و استقلال خوزستان در حالی با نتیجه یک بر صفر به سود ذوب آهن به پایان رسید که فوتبال دوستان خوزستانی  از حضور در ورزشگاه غدیر اجتناب کردند و تنها تعداد اندکی از نزدیک نظاره گر بازی بودند.دو تیم استقلال خوزستان و ذوب آهن جمعه شب در هفته هفتم رقابت های لیگ برتر در ورزشگاه غدیر اهواز به مصاف یکدیگر رفتند که این دیدار با حواشی همراه بود.با وجود این که تماشای این دیدار برای تماشاگران خوزستانی رایگان بود اما در این دیدار تنها300 تماشاگر از نزدیک نظاره گر بازی بودند، عملکرد ضعیف تیم های خوزستانی در چند سال اخیر باعث شده که تماشاگران از طریق تلویزیون نظاره گر بازی باشند.بیش از یکصد هوادار نفت آبادان برای حمایت از تیم شان به اهواز آمده بودند، هواداران آبادانی پس از این که تیمشان 2 گل دریافت کرد نسبت به عملکرد بازیکنان و کادر فنی این تیم معترض شدند.پس از شکسته شدن صندلی های ورزشگاه غدیر در حین بازی تیم های استقلال خوزستان و پرسپولیس در هفته سوم، مسئولان ورزشگاه همچنان اقدامی برای نصب صندلی روی سکوها نکرده اند که این موضوع چهره ورزشکاه غدیر را زشت کرده بود.با وجود صحبت های مدیر ورزشگاه غدیر اهواز در خصوص تعویض کردن نمیکت های ذخیره بازیکنان اما تاکنون اقدامی در این خصوص انجام نشده است، این موضوع باعث می شود که بازیکنان روی نیمکت امنیت کافی نداشته باشند.پس از پایان نیمه اول بازی کادر فنی و بازیکنان تیم استقلال خوزستان به سمت داور بازی حمله ور شدند و به تصمیمات او به شدت اعتراض کردند که با دخالت ناظر زمین این موضوع خاتمه یافت.به هنگام بازی اثرات گرد و غبار روی صندلی های ورزشگاه غدیر اهواز همچنان مشاهده شد در حالی که مسئول ورزشگاه مدعی است تمامی صندلی ها قبل از هر بازی شستشو می شوند.قضاوت این دیدار بر عهده پیمان فرخی مهر بود که حسن ظهیری و سجاد طوری او را در امر قضاوت همراهی می کردند.در این دیدار ساسان شیرمردی ، جعفر سلمانی و کرار جاسم از تیم نفت آبادان و احمد آل نعمه و وحید خشتان از تیم استقلال خوزستان از داور بازی کارت زرد دریافت کردند.با وجود این که از ابتدای مسابقات لیگ، خبرنگاران از نبود اینترنت در ورزشگاه غدیر اهواز شاکی بودند در این هفته باز هم اثری از اینترنت نبود این در حالی است که خبرنگاران استان های دیگر از  خدمات اینترنت بهره مند هستند.نور و چمن ورزشگاه غدیر اهواز از وضعیت نامطلوبی برخوردار بود و کادر فنی و بازیکنان هر دو تیم نسبت به این موضوع معترض بودند.تیم نفت آبادان در نیمه دوم بازی از همان ابتدا توپ و میدان را به خوبی در اختیار داشت و از موقعیت های به دست آمده خود به خوبی استفاده کرد و نتیجه لازم را گرفت.جاسم کرار بازیکن تیم نفت آبادان پس از تعویض به هنگام خروج از زمین با چند تن از نیمکت ‌نشینان استقلال خوزستان درگیری لفظی پیدا کرد که این مساله با دخالت نیمکت‌ نشینان 2 تیم خاتمه یافت، این امر موجب شد که کرار از سوی داور کارت زرد دریافت کند. یکی از بازیکنان تیم استقلال خوزستان در دقیقه 80 بازی از زمین خارج شد اما چون هر سه تعویض این تیم انجام شده بود، استقلال خوزستان 10 دقیقه پایانی کار را 10 نفره به بازی پرداخت.پس از پایان بازی بازیکنان و کادر فنی تیم نفت آبادان به سمت هواداران خود رفته و از آن ها قدردانی کردند، اما در سوی مقابل هواداران اندک تیم استقلال خوزستان با سر دادن شعار علیه بازیکنان این تیم، اعتراض خود را بیان داشتند.دیدار دو تیم استقلال خوزستان و نفت آبادان در مرحله یک هشتم نهایی جام حذفی با برتری پنج بر 2 تیم نفت آبادان به پایان رسید، این دومین شکست متوالی استقلال خوزستان با تعداد گل بالا است. این تیم در هفته هشتم لیگ برتر مقابل تراکتورسازی متحمل شکست 6 بر صفر شد.9879/6002            "}