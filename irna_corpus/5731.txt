{"onTitr":"","titr":" سهم تهران ازجرایم رانندگی به جا مانده ازگذشته پرداخت نمی شود","describe":" تهران - ایرنا - رئیس شورای اسلامی شهر تهران گفت: باید به دنبال روش دریافت سهم اخذ جرائم رانندگی جا مانده از گذشته تهرانی ها از  سازمان برنامه و بودجه باشیم.", "text":"محسن هاشمی در حاشیه نود و دومین جلسه علنی شورای شهر تهران در جمع خبرنگاران افزود: سهم مدیریت شهری از جرائم راهنمایی و رانندگی که وصول می شود، پرداخت می شود اما هنگامیکه جرائم پرداخت نشود و به سال بعد موکول شود ، ناجا از روش های دیگری این مطالبات را وصول می کند و در اینصورت سهم شهرداری را از جریمه‌های مانده، پرداخت نمی‌ شود.هاشمی افزود: باید در سازمان برنامه و بودجه به دنبال راهی باشیم که بتوان سهم تهران از جرائم راهنمایی و رانندگی در هر زمان که پرداخت شد، دریافت کرد.رئیس شورای اسلامی شهر تهران در ادامه در پاسخ به این سوال که چرا بیشتر تخلفات راهنمایی و رانندگی در تهران اتفاق می‌افتد، ‌گفت: این موضوع به مسئولان شهری بر می گردد؛ هنگامیکه امکانات لازم را از جمله حمل و نقل عمومی در اختیار شهروندان قرار نمی دهیم، موجب تخلف شهروندان می ‌شویم.هاشمی تاکید کرد: باید توجه ویژه‌ای به رفع مشکلات شهروندان داشته باشیم تا بتوانیم جامعه مناسبی را فراهم کنیم و مجلس و مسئولان دولتی هم باید همکاری و تعامل لازم را داشته باشند.وی درباره تذکرات اعضای شورای شهر تهران به مدیران شهری گفت: فرایند تذکرات اعضا باید اصلاح شود؛ بعضا تذکرات اعضای شورای شهر تهران به نتیجه خاصی نمی‌رسد.رئیس شورای اسلامی شهر تهران  افزود: ‌تذکرات ابزاری برای پاسخگویی معاونان و مدیران شهرداری است و در بعضی مواقع نیز تذکرات منجر به استیضاح می‌شود و باید ساماندهی شود.هاشمی در توضیح روند نود و دومین جلسه شورای شهر هم اظهار داشت: در این جلسه به مناسبت هفته نیروی انتظامی میزبان سردار حسین رحیمی فرمانده نیروی انتظامی تهران بزرگ بودیم و گزارش عملکردی ارائه داده شد.وی ادامه داد: در ادامه این جلسه انتخاب مشاوران کمیسیون ماده 100 در دستور کار قرار گرفت که از 10مشاور معرفی شده هفت نفر از اعضای شورای شهر رای اعتماد دریافت کردند.وی عنوان کرد: بر اساس مصوبه شورا تعیین مشاوران باید به تائید اعضای شورای شهر برسد و در نهایت در این خصوص هفت نفر انتخاب شدند.هاشمی اظهار داشت: هفت سال است که این مصوبه شورای شهر اجرایی نمی‌شد و در این جلسه پیشنهاد دادم با توجه به اهمیت کمیسیون ماده 100 این موضوع در جلسه هم اندیشی با شهردار مورد بحث و بررسی قرار گیرد ولی با توجه به کمبود وقت در دستور جلسه قرار گرفت و به تصویب رسید.تهرام/7244/  1539            "}