{"onTitr":"","titr":" هیات رئیسه شورای هماهنگی روابط عمومی های یزد انتخاب شدند","describe":" یزد - ایرنا - اعضای هیات رئیسه، بازرس و خزانه دار شورای هماهنگی روابط عمومی های استان یزد روز دوشنبه با برگزاری انتخابات دوازدهمین دوره این شورا در تالار کوثر استانداری انتخاب شدند.", "text":"به گزارش ایرنا، در این انتخابات از 21 نامزد شرکت کننده، مهدی نشاسته گر، امیر ترقی نژاد، هادی تیموری، حامد سلطانی، سمانه زارع زاده، تقوا کولیوند و علی رضا فلاح زاده به عنوان اعضای اصلی و علی رضا مشرف و محمدحسین شرعیاتی به عنوان اعضای علی البدل هیات رئیسه شورای هماهنگی روابط عمومی های استان بیشترین رای را به خود اختصاص دادند.همچنین با رای اعضای شورای هماهنگی روابط عمومی استان، حسن علی اکبریان به عنوان خزانه دار و علی رضا باقری به عنوان بازرس و محمدرضا امراللهی و مهدی جاور به ترتیب به عنوان خزانه دار و بازرس علی البدل انتخاب شدند.مدیرکل روابط عمومی استانداری و دبیر شورای هماهنگی روابط عمومی های استان در حاشیه این انتخابات به خبرنگار ایرنا گفت: از مجموع 106 مدیر روابط عمومی دستگاه اجرایی استان، 75 مدیر روابط عمومی یا نمایندگان آنان شرکت کردند.علی صالحی اظهار امیدواری کرد که دوازدهمین دوره فعالیت شورای هماهنگی روابط عمومی های استان یزد، دوره تجلی ارتباط صمیمانه این شورا با رسانه ها باشد.طبق اساسنامه شورای هماهنگی روابط عمومی ها، اعضای هیات رئیسه شورا در استان 9 نفر هستند که 2 عضو آن (استاندار و در غیاب وی معاون سیاسی به عنوان رییس شورا و مدیرکل روابط عمومی و امور بین الملل استانداری به عنوان جانشین و دبیر شورا) ثابت بوده و هفت نفر باقیمانده با رای مستقیم مجمع عمومی برای مدت 2 سال انتخاب می شوند.7532/ 2047/            "}