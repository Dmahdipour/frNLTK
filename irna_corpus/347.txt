{"onTitr":"","titr":" هنیه:تلاش ها برای برقراری آتش بس در مقابل رفع محاصره غزه ادامه دارد","describe":" تهران- ایرنا- 'اسماعیل هنیه' رئیس دفتر سیاسی جنبش مقاومت اسلامی حماس گفت: حماس هیچگونه بهای سیاسی در مقابل آتش بس با رژیم صهیونیستی پرداخت نخواهد کرد و تلاش ها برای رفع محاصره از غزه ادامه دارد.", "text":"به گزارش روز جمعه پایگاه خبری عربی 21 ،'هنیه' امروز جمعه طی سخنانی در نشست پیشگامان قدس در استانبول افزود: سازمان ملل، مصر و قطر تلاش های زیادی برای برقراری آتش بس در مقابل رفع محاصره از غزه انجام داده اند. وی ادامه داد: مساله فلسطین همچنان از معاهده اسلو رنج می برد و مردم ما همچنان اسرار به تحقق حقوق کامل خود و مخالفت با معامله قرن است و مقاومت مردم فلسطین باید حمایت شود. 'هنیه' تصریح کرد: مردم فلسطین علی رغم همه مشکلات خود همچنان فلسطین، قدس و مسجد الاقصی را مهمترین مساله خود می داند و این نشست در شرایط بسیار حساس برای مساله فلسطین ومردم آن برگزار می شود. وی افزود: نشست مذکور پیام محکمی به همه توطئه ها علیه قدس برای جدا کردن آن از کشورهای عربی و اسلامی است. 'هنیه' خواستار باقی ماندن مساله فلسطین و قدس در راس اولویت امت اسلامی و حمایت مسلمانان جهان از تقویت مقاومت فلسطینیان شد.نشست 'امت پیشگام قدس می آید' با حضور 700 شخصیت عربی و اسلامی برای بررسی مساله فلسطین امروز صبح در استانبول ترکیه آغاز و طی دو روز به کار خود ادامه می دهد.در این نشست 'نعمان کرتملش' رئیس حزب عدالت و توسعه ترکیه، 'منیر شفیق' متفکر فلسطینی،' طارق سویدان' مبلغ و هیاتی از مرکز زنان مالزی به ریاست 'فوزیه حسن' و'آن رایت' فعال آمریکایی طرفدار رفع محاصره غزه شرکت دارند.** الزهار: راه پیمایی های بازگشت ادامه دارد'محمود الزهار' عضو دفتر سیاسی جنبش مقاومت اسلامی حماس گفت: اتهام های تشکیلات خودگردان علیه حماس در خصوص موافقت با معامله قرن در مقابل طرح های انسان دوستانه دروغ محض است که نه عقل و نه منطق آن را نمی پذیرد وادعاهای تشکیلات خودگردان در راستای سرپوش گذاری مشکوک در اجرای معامله قرن است.'الزهار' در گفت وگو با پایگاه خبری فلسطین الیوم افزود: تشکیلات خودگردان به ریاست 'محمود عباس 'نقش سرنگون کردن جنبش های مقاومت در غزه را بازی و تلاش می کند عیوب خود را به مقاومت نسبت دهد تا شبهه اجرای معامله قرن را از خود دور کند اما معامله قرن اجرای عملی قرارداد عباس - بلین است که عباس با 'یوسی بلین' سیاستمدار اسرائیلی در سال 1995 مطرح کرد.'الزهار' تاکید کرد : حماس و دیگر گروه های مقاومت فلسطین نمی توانند کمک های بشر دوستانه را به بهای سیاسی بپذیرند و کمک های انسانی به غزه در اثر اعمال فشار بر رژیم صهیونیستی وترس از انفجار غزه در برابر صورت خود به  دلیل اوضاع بد انسانی واقتصادی غزه می باشد .'الزهار' افزود: رژیم صهیونیستی به خوبی از اوضاع بحرانی غزه اطلاع دارد ومی داند غزه آمادگی انفجار در برابر صورت خود را دارد و به نفع صهیونیست ها است که با آن کنار بیایند و آتش بس برقرار کنند به ویژه که جنگ با مقاومت به ضرر منافع وسرمایه های مادی ومعنوی صهیونیست ها است. وی تاکید کرد : ما به هیچ وجه بر سر کرامت انسان ها  ، عقاید و مقدسات آنها معامله نمی کنیم و اهل سازش با رژیم صهیونیسی نیستیم. وی خاطر نشان ساخت : راه پیمایی های بازگشت و رفع محاصره که سد بلندی در برابر معامله قرن است ادامه می یابد و تاکنون موجب پیروزی های زیادی از جمله ممانعت از پرداخت حقوق کارمندان وتحریم دارویی وبهداشتی ، آموزشی وکشاورزی به عنوان گام های اولیه معامله قرن شده است .'الزهار'از عملیات شهادت طلبانه فلسطینی ها در کرانه باختری وقدس تقدیر کرد وهماهنگی امنیتی تشکیلات خودگردان با رژیم صهیونیستی را مانع عملیات شهادت طلبانه فلسطینی ها دانست.51 کامیون حامل کمک های بشردوستانه شامل سوخت ومواد بهداشتی ،دارویی وسیمان از سوی سازمان ملل ، قطر ومصر روز گذشته پنجشنبه وارد  غزه از طریق مرز زمینی رفح شد.خاورم** 1453**1211            "}