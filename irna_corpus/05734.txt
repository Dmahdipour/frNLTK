{"onTitr":" بازی های پاراآسیایی جاکارتا؛    ","titr":" صعود تیم ملی بسکتبال باویلچر بانوان به مرحله دوم","describe":" جاکارتا- ایرنا- تیم ملی بسکتبال باویلچر بانوان ایران در دومین مسابقه خود در بازی های پاراآسیایی، کامبوج را شکست داد و به مرحله دوم صعود کرد.", "text":"به گزارش خبرنگار اعزامی به بازی های پاراآسیایی جاکارتا، تیم ملی بسکتبال باویلچر ایران در دومین دیدار خود در گروه اول بازی های پاراآسیایی برابر کامبوج قرار گرفت و این تیم را با نتیجه 86 بر 18 شکست داد.تیم ملی ایران در کوارتر اول با ترکیب ندا فراستی، رقیه امیری، سمیه کهزادپور، سحر حیدری و مهسا سعادت وارد زمین شد و با نتیجه 17 بر صفر به پیروزی رسید. در کوارتر دوم 20 بر 10 به سود ایران تمام شد تا نیمه نخست با نتیجه 37 بر 10 به پایان برسد. آذر همایون پور سرمربی تیم ملی تغییراتی را در ترکیب تیم بوجود آورد و کوارتر سوم را با نتیجه 24 بر 4 به پایان برد. در کوارتر چهارم نیز رقیه، مهسا سعادت، ندا فراستی و لیلا عباسی  با عملکرد خوب خود 25 بر 4 پیروز شدند تا در پایان تیم ملی ایران با نتیجه 86 بر 18 به پیروز دست یافته و به دور دوم صعود کنند. تیم ملی ایران در دور دوم به مصاف افغانستان می رود.سومین دوره بازی های پاراآسیایی 2018 از 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ورزشی ** 2052**9118**1584            "}