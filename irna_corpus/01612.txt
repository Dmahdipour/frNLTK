{"onTitr":" معاون استاندار کرمانشاه:    ","titr":" پروژه های شهری به بخش خصوصی واگذار می شوند","describe":" کرمانشاه - ایرنا - معاون هماهنگی امور اقتصادی و توسعه منابع استانداری کرمانشاه گفت: آماده ایم تا با همکاری شهرداری ها ، بسیاری از پروژه های شهری را به بخش خصوصی واگذار کنیم.", "text":"به گزارش خبرنگار ایرنا، هدایت حاتمی‌ عصر چهارشنبه در نشست اعضای شوراهای استان که در استانداری کرمانشاه برگزار شد، اظهار داشت: یکی از ارکان اصلی ایجاد توسعه در استان کرمانشاه ، شوراها و پارلمان های محلی هستند.وی با بیان اینکه شورای استان باید نماد تمام شوراهای تمام شهرها و روستاهای استان باشد، گفت: تصدی گری و دخالت دولت در امور باید کم شود.معاون استاندار کرمانشاه با بیان اینکه علاقه مندیم تا بسیاری از امور را به شهرداری ها واگذار کنیم، گفت: می توانیم بسیاری از خدمات را در 30 شهرداری موجود در استان ارائه دهیم.حاتمی افزود: این آمادگی‌ را داریم که سرمایه گذارانی که قصد حضور در پروژه های شهری را دارند، ساماندهی کنیم.معاون سیاسی و امنیتی استاندار‌ کرمانشاه هم گفت: شوراها نماد جمهوریت در کشور هستند که باید از ظرفیت آنها به خوبی استفاده کرد.محمدابراهیم الهی تبار با بیان اینکه با آسیب های اجتماعی بسیاری رو به رو هستیم، گفت: اگر انتظار داشته باشیم که دولت دست به اقدام‌ بزند راه به جایی نخواهیم برد.وی تاکید کرد: برای حل مشکلات و معضلات اجتماعی باید تمام اقشار جامعه به پای کار بیایند.معاون هماهنگی امور عمرانی استاندار کرمانشاه نیز در این جلسه گفت: نمایندگان شوراها نباید در مسائل عمرانی وارد شوند بلکه باید کار نظارت و تصمیم گیری را انجام‌ دهند.مهرداد سالاری ، با بیان اینکه باید پروژه های دولتی را به بخش‌ خصوصی واگذار کنیم، افزود: حتی کتابخانه های عمومی را نیز می‌توانیم با تغییر کاربری قسمتی از آن به بخش خصوصی واگذار کنیم.7445/8066            "}