{"onTitr":"","titr":" محموله تخم مرغ غیر بهداشتی در آستارا توقیف شد","describe":" آستارا - ایرنا - فرمانده نیروی انتظامی آستارا از کشف و توقیف یکهزار و 200 کیلوگرم تخم مرغ فاسد و دستگیری حامل آن در این شهرستان خبر داد.", "text":"سرهنگ محمد نمازی روز چهارشنبه به خبرنگار ایرنا گفت: ماموران انتظامی ایستگاه بازرسی سه راه قلعه، این محموله را حین اجرای طرح مقابله با کالای قاچاق و غیر بهداشتی در بازرسی از یک دستگاه خودروی نیسان در محور مواصلاتی اردبیل- آستارا کشف کردند. وی اظهار داشت: در این رابطه یک متخلف 26 ساله دستگیر و به محاکم قضایی معرفی و تخم مرغ های فاسد به شبکه دامپزشکی آستارا تحویل داده شد.وی با بیان این که محموله 12 میلیون ریال ارزش داشت اما به دلیل نگهداری و بسته بندی غیر بهداشتی، فاسد شده بود و شهروندان در خرید فرآورده های خام دامی، به تاریخ تولید و انقضای آن دقت و در صورت امکان از تخم مرغ های دارای نشان و بسته بندی استفاده کنند.** پرنده مصدوم به اداره محیط زیست آستارا تحویل داده شدرئیس اداره حفاظت محیط زیست آستارا گفت: یک پرنده سارگپه مصدوم توسط یک شهروند دوستدار طبیعت برای مداوا به این اداره تحویل داده شد.محمد رضا روشنی روز چهارشنبه با اعلام این خبر به خبرنگار ایرنا افزود: این پرنده که به علت برخورد با موانع فیزیکی از ناحیه بال آسیب دیده و در محدوده شهر آستارا کشف شده بود، در مرکز اورژانس پناهگاه حیات وحش لوندویل این شهرستان نگهداری می شود و بعد از بهبودی به طبیعت باز گردانده خواهد شد.وی بیان کرد: امسال بیش از 10 قطعه پرنده مصدوم، توسط دوستداران طبیعت برای تیمار به اداره حفاظت محیط زیست آستارا تحویل داده شده است.وی ادامه داد: اورژانس پناهگاه حیات وحش لوندویل با یک دامپزشک و 2 همیار تجربی فعال است و انواع پرندگان نظیر پلیکان، قو،شکاری، حواصیل، اگرت، باکلان بزرگ، مرغابی سرسبز، خوتکا و جغد در آن تحت درمان قرار می گیرند.روشنی از شهروندان و دوستداران محیط زیست خواست در صورت مشاهده پرنده مصدوم و زمین گیر، آن را به واحدهای محیط بانی یا اداره حفاظت محیط زیست آستارا تحویل دهند.سارگپه پرنده‌ای شکاری و کوچک‌تر از عقاب با جثه‌ای متوسط است و سری کوچک و گرد، بال‌های پهن و دم کوتاه دارد و بر روی درختان بلند و صخره ها لانه می سازد.شهرستان آستارا با گونه های متنوع حیات وحش در منتهی الیه غرب استان گیلان و همسایگی جمهوری آذربایجان واقع شده است.7105 / 7124 /6030            "}