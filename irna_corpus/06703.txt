{"onTitr":"","titr":" جشن قهرمانی پرسپولیس در سوپرجام بعد از ماه صفر برگزار می شود","describe":" تهران- ایرنا- جام قهرمانی پرسپولیس در سوپرجام باشگاه های کشور بعد از ماه صفر به سرخپوشان پایتخت اهدا خواهد شد.", "text":"به گزارش خبرنگار ورزشی ایرنا، در حالی که باشگاه استقلال به رای صادر شده از سوی کمیته انضباطی و استیناف فدراسیون فوتبال مبنی بر بازنده اعلام کردن این تیم به دلیل حضور نیافتن در سوپرجام باشگاه های ایران معترض است و به دادگاه بین المللی ورزش (CAS) شکایت کرده است، اهدای جام قهرمانی سوپرجام به سرخپوشان تهرانی در هاله ای از ابهام قرار گرفته است.دیدار سوپرجام باشگاه های کشور قرار بود روز 29 تیرماه بین تیم های پرسپولیس به عنوان قهرمان لیگ برتر و استقلال به عنوان قهرمان جام حذفی برگزار شود اما آبی پوشان خواستار تعویق زمان این دیدار بودند و در این روز در زمین حاضر نشدند. ابتدا سازمان لیگ و سپس کمیته انضباطی و استیناف رای به بازنده شدن استقلالی ها با نتیجه 3 بر صفر دادند.در روزهای اخیر اخباری منتشر شده بود مبنی بر اینکه سازمان لیگ و کمیته استیناف فدراسیون فوتبال منتظر رای دادگاه عالی ورزش هستند تا با روشن شدن آن جام قهرمانی را به باشگاه پرسپولیس بدهند اما یک منبع آگاه در سازمان لیگ با تکذیب این شایعات گفت: اصلا این موضوع مطرح نیست و به هیچ عنوان منتظر اعلام رای دادگاه (CAS) نیستیم.مدیران باشگاه استقلال تهران از مسئولان فدراسیون فوتبال و سازمان لیگ درخواست کرده اند تا زمان مشخص شدن رای دادگاه CAS جام قهرمانی را در اختیار باشگاه پرسپولیس قرار ندهند.وی افزود: در سازمان لیگ قانون از همه چیز مهم تر است و از هیچ چیزی واهمه نداریم. طبق قانون استقلال باید سه بر صفر بازنده اعلام می شد و این اتفاق افتاد. با توجه به ماه های محرم و صفر اهدای جام قهرمانی سوپرجام باشگاه های کشور به باشگاه پرسپولیس به تعویق افتاد وگرنه مشکل دیگری وجود نداشت.این منبع آگاه درباره شایعات مطرح شده مبنی بر اینکه قرار بود جام قهرمانی سوپرجام باشگاه ایران در روز اول آبان و پیش از شروع بازی برگشت پرسولیس و السد قطر در چارچوب مرحله نیمه نهایی لیگ قهرمانان آسیا به سرخپوشان داده شود، نیز اظهار داشت: این موضوع به دور از واقعیت است چرا که کنفدراسیون فوتبال آسیا اجازه چنین کاری به فدراسیون فوتبال و سازمان لیگ نمی دهد.ورزشی **م.ت**9129            "}