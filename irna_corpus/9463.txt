{"onTitr":"","titr":" دو همایش با حضور ایران در سواحل شمالی خزر برگزار شد","describe":" تهران - ایرنا - شهرهای ساحلی اُکتائو در ساحل قزاقستان و آوازا در ترکمنستان در حاشیه دریای خزر طی دیروز و امروز میزبان دو کنفرانس بین المللی جداگانه با حضور نمایندگان ایران بود.", "text":"به گزارش خبرگزاری ترند آذربایجان از بندر اُکتائو، این بندر طی دیروز و امروز میزبان نهمین اجلاس مشترک پنج جانبه مدیران بنادر کشورهای ساحلی دریای خزر بود که شرکت کنندگان در آن موضوعات مختلفی همچون، ایجاد خطوط منظم کانتینری برای توسعه حمل و نقل کانتینری در خزر، ساده سازی فرایندها برای تسریع در حمل کالا از مسیر ایران- خلیج فارس- هند و بالعکس، به اشتراک گذاری اطلاعات کالا و مشتریان از طریق ایجاد یک وب سایت مشترک، توسعه مسافرت و توریست دریایی بین کشورهای حاشیه خزر را مورد بررسی قرار دادند.این نمایندگان از کشورهای جمهوری اسلامی ایران، قزاقستان، آذربایجان، ترکمنستان و فدراسیون روسیه بر این نکته تاکید کردند که برای توسعه حمل و نقل دریایی و تبادل کالا بایستی بازارهای هدف را شناسایی کنند و برای هر کدام از ظرفیت های بازار،  استراتژی تعرفه گذاری و تسهیلات بندری جداگانه ای در جهت کاهش زمان حمل و نقل کالا و قیمت نهایی کالا اتخاذ شود. آنها یکی از مناسب ترین مسیرها برای انتقال کالا را بنادر ایران معرفی کردند و بر این مهم تاکید داشتند که برای توسعه حمل و نقل دریایی و تبادلات تجاری بایستی هدفمند قیمت و زمان را در مسیر کریدور شمال - جنوب تغییر داد و مناسب با نوع و حجم کالا و با استفاده از مزایای حمل و نقل کانتینری نسبت به تکمیل ظرفیت های بنادر حاشیه خزر اقدام کرد.شرکت کنندگان در این کنفرانس همچین بر سر همه موضوع های فوق به توافق هایی نیز دست یافتند.به گزارش خبرگزاری ترکمن پرس ترکمنستان، در عین حال نخستین کنفرانس بین المللی 'خزر پربار ترکمنستان' با حضور بیش از 100 هیات از چندین کشور جهان امروز در منطقه ساحلی گردشگری 'آوازا' در ترکمنستان بر گزار شد.شرکت کنندگان در این همایش که از کشورهایی چون: ترکمنستان، روسیه، بلژیک، اتریش، بلاروس، گرجستان، قزاقسنان، ایران، لهستان، استونی، عربستان سعودی و چند کشور دیگر سرکت کردند، موضوعات مختلفی از جمله قابلیت بنادر این دریای مهم بین المللی به ویژه بندر ترکمن باشی را برای پذیرش کشتی های باری، وضعیت ساختارهای جاده ای و راه آهن آن، تجربه انجام پروژه های حمل و نقل در ترکمنستان مورد ارزیابی و بررسی قرار دادند.این کنفرانس همچنین ضمن تاکید بر اهمیت راهبردی بین المللی سیستم حمل و نقل باری در دریای خزر، بر ایجاد راه های دسترسی بنادر خزر به بنادر دریای سیاه و دریای مدیترانه تاکید شد تا کشورهای ساحلی این دریا بتوانند از طریق این مسیرهای جدید آبی (آبراه) با کشورهای اروپایی، خاور میانه، جنوب آسیا و منطقه آسیا و اقیانوسیه ارتباط برقرار کنند.شرکت کنندگان در این کنفرانس همچنین تلاش کردند با یافتن راه حل هایی برای گسترش امکانان بندرگاهی و حمل و نقل دریایی، زمینه را برای کاهش مسیرهای حمل و نقل خشکی برای مبادله محموله های باری میان کشورهای حاشیه دریای خزر، در حاشیه خزر، زمین های حمل و نقل و پشتیبانی از ارتباطات کشورهای خزر با کشورهای حوزه دریای بالتیک، کشورهای آسیای مرکزی و خلیج فارس بهتر فراهم آورند. آساق**1378**1663**            "}