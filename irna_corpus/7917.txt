{"onTitr":"","titr":" شهدا صاحبان اصلی مملکت هستند","describe":" تبریز- ایرنا - امام جمعه مرند با بیان اینکه عزت امروز ما، ثمره شهیدان و جانبازان است، گفت: صاحبان اصلی ممکت، شهدا هستند و ما نباید فرهنگ آنها را از یاد ببریم.", "text":"به گزارش ایرنا، حجت الاسلام علی نعمت زاده در خطبه های نماز جمعه این هفته مرند با اشاره به بحث تولی و تبری، دوستی و محبت را اساس و محور ولایت عنوان کرد و افزود: نه تنها در گفتار بلکه در عمل نیز باید محبت و پایبندی خود به ولایت را نشان دهیم.وی با بیان اینکه دلیل برخی اقدامات دشمن چراغ سبز بعضی در داخل به آنهاست، اظهار داشت: دشمن با اعمال برخی فشارها به مردم ایران هیچ غلطی نمی تواند بکند و فقط موجب افزایش هزینه های ما می شود.حجت الاسلام نعمت زاده ضمن تبریک فرا رسیدن هفته ناجا گفت: نیروی انتظامی از ارکان اقتدار کشور بوده و نظم و آسایش و امنیت کشور مرهون تلاش های نیروی انتظامی است.امام جمعه مرند یادآوری کرد: نیروی انتظامی با تقدیم 35 هزار شهید و جانباز در دوران دفاع مقدس و پس از آن، در کنار مردم بوده و این گویای رشادت آنهاست.وی در ادامه از اقدامات قوه قضائیه، نیروی انتظامی و دولت در جهت کاهش نرخ ارز در روزهای گذشته قدردانی کرد و گفت: مسئولین باید جهت رفع نگرانی مردم، در برابر مفسدها و مزدوران بیگانه اقدامات جدی تر صورت داده و مردم نیز در این راه همکاری های لازم را انجام دهند.حجت الاسلام نعمت زاده در ادامه با اشاره به رسوایی های آمریکا و هم پیمانانش در طول هفته های اخیر اظهار داشت: سخنان منطقی و رسوا کننده رئیس جمهور در سازمان ملل، پاسخ قاطع سپاه به حادثه تروریستی اهواز که با تصمیم مسئولان کشور انجام گرفت.وی گفت: رسوایی و محکومیت آمریکا در دادگاه بین المللی لاهه از جمله اتفاقاتی بود که در طول هفته های اخیر موجب شکست دشمن و عزت ایران در عرصه بین المللی شد.امام جمعه مرند همچنین ضمن اشاره به فرا رسیدن روز روستا و عشایر گفت: با توجه به خدمت روستاییان و عشایر، مسئولین نیز باید با فراهم کردن میدان تولید و آسایش آنها، در جهت رفع مشکلات این قشر زحمتکش عمل کنند.3071/9916            "}