{"onTitr":"","titr":" صدور قبض آب روستاییان خراسان شمالی، آنی شد","describe":" بجنورد- ایرنا- مدیرعامل شرکت آب و فاضلاب روستایی خراسان شمالی گفت: با راه اندازی و بهره برداری از طرح قرائت برخط شمارشگرهای خانگی، تمام مشترکان آب این شرکت زیر پوشش این سامانه قرار گرفته و صدور قبض برای آنان آنی شده است.", "text":"حمید روشن روان روز شنبه در گفت و گو با خبرنگار ایرنا اظهار داشت: با خریداری چاپگرهای قابل حمل و توسعه نرم افزاری، اینامکان فراهم شده تا تمامی روستاییان از خدمات صدور و پرداخت قبض در در منازل خود برخوردار شوند.وی افزود: این خدمت در تمامی استان فراگیر شده و با این سامانه ضمن تسریع در اجرای فرایند امور، شاهد صرفه جویی در زمان، هزینه ها و همچنین افزایش صحت و دقت کار هستیم.روشن روان گفت: این شرکت، پارسال اقدام به خریداری و توسعه سامانه قرائت شمارشگر و صدور قبض آنی آب برای 20 درصد مشترکان کرده بود که امسال تمام مشترکان زیر پوشش خدمات این نرم افزار قرار گرفتند.به گفته وی در این فرآیند، مامور قرائت کارکرد شمارشگر و یا دیگر اطلاعات مشترک را در برنامه کاربردی که روی گوشی دارد، ثبت کرده و این اطلاعات پس از پردازش در سامانه مرکزی، با استفاده از یک چاپگر حرارتی پرتابل به صورت قبض چاپ و ارائه می شود.مدیرعامل شرکت آب و فاضلاب روستایی خراسان شمالی بر استفاده از ابزارهای نوین برای تسهیل ارائه خدمات به مشترکان تاکید و هدف از اجرای این طرح را امکان قرائت برخط شمارشگر مشترکان و صدور قبض آنی آب برای مصارف آنان اعلام کرد.روشن روان با تاکید بر برخورد جدی با متخلفان و مشترکان غیرمجاز گفت: ماموران قرائت با برخورد و شناسایی مشترکان غیر مجاز که آب را بناحق، نامشروع و بی رویه مصرف کرده و مشکلات جدی برای مردم و شرکت آبفار ایجاد می کنند، می توانند کمک شایانی به توزیع عادلانه آب داشته باشند.وی افزود: مشترکان می توانند قبض آب بهای خود را از طریق درگاه های مختلف الکترونیکی و سامانه تلفنی 1523 پرداخت کرده و یا در جلو در منزل خود از طریق دستگاه های «پوز» سیار در اختیار ماموران این شرکت بپردازند.شرکت آب و فاضلاب روستایی خراسان شمالی 117 هزار مشترک آب دارد. 7185/5132            "}