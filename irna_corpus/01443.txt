{"onTitr":" در بودجه سال آینده؛    ","titr":" صادرات نفت عراق روزانه 3میلیون و 880 هزار بشکه پیش بینی شد","describe":" تهران - ایرنا - خبرگزاری آناتولی ترکیه روز پنجشنبه گزارش کرد، در پیش نویس بودجه سال 2019میلادی عراق، میانگین صادرات نفت 3 میلیون و 880 هزار بشکه در روز و به ‌نرخ هر بشکه 56 دلار تعیین شده است.", "text":"به گزارش ایرنا، براین اساس هزینه های مالی این کشور در سال آینده میلادی،  108 میلیارد دلار تعیین شده که 19 میلیارد دلار کسری خواهد داشت.پیش بینی می شود که از کل نفت عراق، روزانه 250 هزار بشکه از نفت تولید شده در استان های شمالی (کردنشین) تامین شود.براین اساس، پیش بینی می شود که کسری بودجه سال 2019 از طریق افزایش قیمت نفت خام یا افزایش صادرات جبران شود.بودجه امسال عراق 88 میلیارد و 100 میلیون دلار است که 77 میلیارد و 600 میلیون دلار به عنوان درآمد این کشور پیش بینی شده بود و 10 میلیارد دلار کسری دارد.در بودجه سال 2019 در مقایسه با سال جاری میلادی، روزانه 80 هزار بشکه بر صادرات نفت خام عراق و از سوی دیگر، 10 دلار به نرخ هر بشکه  اضافه شده است در حالی که میانگین صادرات نفت عراق در بودجه سال 2018 میلادی، سه میلیون و 800 هزار بشکه در روز و به‌ نرخ هر بشکه 46 دلار تعیین شده بود.شبس**9363**1613            "}