{"onTitr":" رئیس هیات کوهنوردی:    ","titr":" 5 قله مرتفع دنیا توسط کوهنوردان قم فتح شد","describe":" قم – ایرنا – رئیس هیات کوهنوردی قم با بیان اینکه درچهار سال گذشته 5 قله مرتفع دنیا توسط کوهنوردان قم فتح شدگفت: کوهنوردان این استان در این مدت بیش از 10 صعود موفق به قله های مرتفع دنیا در کشورهای گرجستان، ارمنستان، ترکیه، روسیه و قرقیزستان انجام دادند.", "text":"مهدی مصطفی لو روز شنبه در گفت و گو با خبرنگار ایرنا اعزام کوهنوردان برای فتح قله های مرتفع بین المللی را نشان از رشد کوهنوردی در استان دانست و تاکید کرد: هر چه قله های انتخاب شده برای صعود به منطقه سیبری به دلیل داشتن یخچال های دائمی و شرایط خاص جوی نزدیکتر باشد، نشان دهنده افزایش کیفیت سطح کوهنوردی ورزشکاران استان است.وی ادامه داد: قله کازبک گرجستان با بیش از پنج هزار متر ارتفاع، قله آراگاتس ارمنستان با بیش از 4 هزار متر ارتفاع، قله آرارات ترکیه با بیش از 5 هزار متر ارتفاع، قله آلبروس روسیه با بیش از 5 هزار و 500 متر ارتفاع و همچنین قله لنین(ابن سینا) قرقیزستان با ارتفاع بیش از هفت هزار و 100 متر از جمله قله هایی است که کوهنوردان قمی موفق به فتح آنها در چهار سال گذشته شده اند.رئیس هیات کوهنوردی قم، افزود: برخی از این قله های مرتفع چندین بار توسط ورزشکاران قمی به صورت انفرادی و یا گروهی فتح شده اند.مصطفی لو، آموزش و کسب تجربه برای کوهنوردان به منظور آمادگی برای فتح قله های بیش از هفت هزار متر ارتفاع را هدف هیات کوهنوردی استان از اعزام کوهنوردان برای فتح قله های مرتفع دنیا دانست و افزود: هم اکنون تعدادی از کوهنوردان قمی از نظر آمادگی جسمانی، سطح فنی و تکنیکی و همچنین تجربه به سطحی از توانمندی رسیده اند که توان فتح قله هایی با ارتفاع بسیار زیاد را دارند.رئیس هیات کوهنوردی قم، با بیان اینکه مهمترین مانع برای اعزام برون مرزی کوهنوردان نبود حامی مالی است ادامه داد: به دلیل هزینه زیاد اعزام ورزشکاران برای فتح قله های مرتفع، اگر حامی مالی برای این اعزام ها وجود داشته باشد ورزشکاران قمی آماده فتح قله های مرتفع دنیا با بیش از هفت هزار متر ارتفاع هستند.وی اظهار داشت: فدراسیون کوهنوردی برای ورزشکارانی که موفق به فتح قله های بالاتر از 6 هزار متر ارتفاع شوند حکم قهرمانی صادر می کند که ورزشکاران برای اینکه مشمول این قانون شوند باید با هماهنگی فدراسیون و شورای برون مرزی فدراسیون برای فتح قله های مرتفع اعزام گردند.در سال 96 بیش از یک هزار ورزشکار در قالب چهار باشگاه کوهنوردی در این استان ساماندهی شدند که با اقدام های انجام شده این آمار در 6 ماه نخست امسال بیش از 10 درصد رشد را نشان می دهد.7404/ 6133/            "}