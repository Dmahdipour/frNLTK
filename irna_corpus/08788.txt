{"onTitr":"","titr":" فعالیت 45شورای معتمد پلیس در مازندران آغاز شد","describe":" ساری- ایرنا - معاون اجتماعی نیروی انتظامی استان مازندران از آغاز فعالیت 45شورای معتمد پلیس در مناطق و محلات استان خبر داد .", "text":"به گزارش خبرنگار ایرنا، سرهنگ علیرضا باقری روز پنجشنبه به مناسبت آغاز هفته نیروی انتظامی در نشست خبری، حفظ امنیت پایدار، پیشگیری از جرائم، اطلاع رسانی، حضور به موقع در حواث رانندگی و کاهش ترافیک را از اهداف شکل گیری شورای معتمد پلیس برشمرد.باقری با بیان این نکته که  حضور پلیس عامل ارتقای احساس امنیت بین عموم شهروندان است، بیان داشت: طرح شکل گیری پلیس معتمد به دنبال گسترش احساس امنیت است چراکه در سایه تعامل سازنده بین مردم و نهادهای مختلف اجرایی به امنیت پایدار می رسیم.وی توضیح داد: با توجه به اینکه 45کلانتری در استان مازندران فعال است در هر یک از این کلانتری ها شورای سه نفره معتمد پلیس شکل گرفته است.باقری  ادامه داد: از آنجاییکه بیشتر راه های استان فرعی و مناطق گردشگری و تفریحی در روستاها قرار دارد، حضور به موقع پلیس معتمد می تواند در ارائه خدمات مورد نیاز انتظامی کمک کار باشد.استان مازندران 10 هزار و 700کیلومتر راه اصلی و فرعی دارد که بیش از هفت هزار و 500کیلومتر آن روستایی است.**ارائه خدمات رایگان مشاوره ای و ویزیت رایگان در هفته نیروی انتظامی مازندران معاون اجتماعی انتظامی مازندران به برنامه های هفته نیروی انتظامی (سیزدهم تا نوزدهم مهر ) اشاره کرد و گفت: نیروی انتظامی به عنوان مظهر اقتدار، امروز تعامل بسیار را با مردم و  مسوولان دارد .وی با اشاره به اینکه نیروی انتظامی مازندران  607شهید تقدیم نظام کرده است، اظهار داشت: حضور در مزار این شهدا و برگزاری مراسم عطر افشانی شهدا از مهمترین برنامه های هفته انتظامی است.باقری برگزاری نمایشگاه فضای مجازی، تبیین و تفهیم معضلات اجتماعی، کارگاه های آموزشی بصیرت برای کارکنان، نشست علمی با نخبگان و حضور روسای کلانتری ها و پاسگاه های استان در مدارس را از دیگر برنامه های هفته انتظامی عنوان کرد.وی بیان داشت: ارائه خدمات رایگان مشاوره اجتماعی و ویزیت رایگان در محل نماز جمعه شهرستان های استان از برنامه های این هفته است.6990/1899            "}