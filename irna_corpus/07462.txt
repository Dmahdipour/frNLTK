{"onTitr":"","titr":" نشان اصالت بر کالاهای وارداتی فروشگاه ها نصب می شود","describe":" تهران- ایرنا- نائب رئیس اتحادیه فروشگاه های زنجیره ای گفت: از این پس روی تمام کالاهای وارداتی فروشگاه های زنجیره ای از نظر حیث سلامت و بهداشت نشان اصالت نصب می شود.", "text":"به گزارش خبرنگار اقتصادی ایرنا، «منصور عالی پور» روز شنبه در آیین معرفی «نشان اصالت کالا و شناخت اقلام سلامت محور» که در دانشگاه علوم پزشکی تهران برگزار شد افزود: جلسه امروز پیرو تفام نامه بین اتحادیه کشوری فروشگاه های زنجیره ای و دانشگاه علوم پزشکی تهران و در خصوص شناخت اصالت کالاهای وارداتی است. وی ادامه داد: علاوه بر کنترل کالاهای وارداتی در مجراهای قانونی تمام این کالاها اعم از بهداشتی، غذایی، شوینده و غیره از لحاظ سلامت و اصالت در فروشگاه نیز بررسی می شوند. نائب رئیس اتحادیه فروشگاه های زنجیره ای با اشاره به تشکیل اتحادیه فروشگاه های زنجیره ای در سال 1395، گفت: 108 شرکت عضو اتحادیه فروشگاه های زنجیره ای هستن و 127 پروانه کسب صادر شده است و در توزیع مدرن کالا در فروشگاه ها شفافیت و هدفمندی را شاهد هستیم. وی ادامه داد: هشت تا 10 درصد سهم خرده فروشی بر عهده فروشگاه های زنجیره ای است که براساس برنامه ششم توسعه باید به 20 درصد برسد. در آیین معرفی «نشان اصالت کالا و شناخت اقلام سلامت محور» مسوولان دانشگاه علوم پزشکی تهران و مدیران شعب فروشگاه های زنجیره ای حضور داشتند.** فروشگاه ها بازوی کمکی دولت به مستضعفان است نائب رئیس اتحادیه فروشگاه های زنجیره ای در حاشیه این رونمایی در جمع خبرنگاران درخصوص شارژ کارت خرید کالاهی اساسی سرپرستان خانوار مددجویان بهزیستی و کمیته امداد، گفت: سازمان بهزیستی و کمیته امداد امام خمینی (ره) با همکاری وزارت تعاون، کار و رفاه اجتماعی مشمولان این طرح را با کدهای تعیین شده، شناسایی کردند. وی افزود: کارت های مخصوصی در اختیار این خانوارها قرار می گیرد و می توانند بدون هیچ محدودیتی کالاهای مورد نیاز خود را تهیه کنند. به گزارش ایرنا، «امیر خسرو فخریان» رئیس اتحادیه فروشگاه های زنجیره ای چندی پیش از شارژ نخستین دوره کارت‌های خرید کالا‌های اساسی سرپرستان خانوار مددجویان بهزیستی و کمیته امداد تا سقف 135 هزار تومان خبرداد.اقتصام**9132*2025            "}