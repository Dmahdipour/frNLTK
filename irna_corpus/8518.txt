{"onTitr":"","titr":" 5400 میلیارد ریال در بافت فرسوده گچساران هزینه می شود","describe":" گچساران - ایرنا - مدیرکل دفتر فنی استانداری کهگیلویه و بویراحمد گفت: پنج هزار و 400 میلیارد ریال اعتبار تا پایان برنامه ششم در مناطق شهری و روستایی بافت فرسوده شهرستان گچساران هزینه می شود.", "text":"به گزارش ایرنا، هجیر افشون روز پنجشنبه در نشست ستاد بازآفرینی شهرستان گچساران اظهار داشت:نوسازی واحدهای مسکونبی و بازآفرینی بافت فرسوده در چهار منطقه شهری لبنان، رادک، کیامرثی و سادات و چهار نقطه روستایی شامل آبگرمو، چهاربیشه، انتهای باغ فردوس و قاسم آباد هم اکنون با استفاده از اعتبارات ملی و استانی در حال اجراست.وی بیان کرد: 30درصد از بودجه عمرانی 22 دستگاه اجرایی عضو ستاد بازآفرینی در این شهرستان به بافت های فرسوده اختصاص یافته است.مدیرکل دفتر فنی استانداری کهگیلویه و بویراحمدعنوان کرد: جذب سرمایه گذاران بخش خصوصی از طریق دستگاه های اجرایی راهکاری برای شتاب بخشی به تکمیل احیای بافت فرسوده است.وی از دستگاه های اجرایی خواست تا طرح های پیشنهادی و میزان اعتبارات آن را به دبیرخانه کارگروه بازآفرینی بافت های فرسوده تحویل دهند.مدیرآموزش و پرورش گچساران نیز در این نشست با اشاره به اینکه 10 مدرسه بافت فرسوده این شهرستان در 2 تایم فعال هستند در صورتی که موظف به برپایی مدارس درتایم صبح هستیم گفت: مدارس بافت فرسوده نیازمند توسعه و بازسازی هستند.سیدظهیرالدین پورالحسینی ابراز داشت: امسال 107 میلیارد ریال برای نوسازی و توسعه مدارس گچساران تصویب شده که 30 میلیارد ریال آن برای ساخت یک مدرسه درنظر گرفته شده است.رئیس ستاد بافت های فرسوده شهر دوگنبدان با اشاره به احداث یک هزار و 300 واحد مسکونی در شهر دوگنبدان گفت: با توجه به اجرای طرح احیای بافت فرسوده در این شهر بودجه 30درصدی در سطح کشور باید در این شهر افزایش یابد.روح الله عمادی بیان کرد: در برخی از مناطق بافت فرسوده نظیر محله های سادات و کوی اسلام آباد طرح احیای بافت فرسوده پیشرفت 90درصدی دارد و باید برای اجرای طرح های بازآفرینی درحال اجرا تلاش بیشتری شود.وی بیان کرد: مالکان 2 هزار واحد مسکونی مناطق مختلف بافت فرسوده شهر دوگنبدان تاکنون برای پیگیری نخریب و نوسازی ساختمان خود به این ستاد مراجعه کرده اند.وی ابراز داشت: برای ساخت هر یک از واحدهای مسکونی بهره برداری شده 400 میلیون ریال تسهیلات بانکی ارزان قیمت و 60 میلیون ریال کمک بلاعوض پرداخت شده است.عمادی تصریح کرد: تسهیلات پرداخت شده تا سه سال دوره تنفس، چهار درصد کارمزد و 15 سال دوره بازپرداخت دارد.وی بیان کرد: تخریب رایگان، جمع آوری انشعاب‌های برق، آب و گاز، تخفیف در پروانه‌های ساختمانی و ضمانت زنجیره‌ای از دیگر خدمات ارائه شده برای احیای بافت فرسوده شهر دوگنبدان است.طرح احیای بافت فرسوده شهر دوگنبدان که سال 1387 تصویب شده بود چند سال به دلیل نبود اعتبار راکد بود اما در دولت یازدهم عملیات اجرایی آن آغاز شد.25 هزار نفر در واحدهای مسکونی بافت فرسوده شهر دوگنبدان ساکن هستند که آسیب‌های فرهنگی و خطر حوادث طبیعی و انسان‌ساز آنها را تهدید می‌کند و این طرح فرصتی برای کاهش این آسیب‌هاست.شهر دوگنبدان مرکز شهرستان نفت‌خیز گچساران با 100 هزار نفر جمعیت در 157 کیلومتری یاسوج مرکز کهگیلویه و بویراحمد قرار دارد.8143/6110            "}