{"onTitr":"","titr":" مشارکت گنابادیها در بازسازی عتبات عالیات 20 درصد افزایش یافت","describe":" گناباد- ایرنا- مسئول ستاد مردمی گناباد در بازسازی عتبات عالیات گفت: کمک مردم و خیران این شهرستان برای بازسازی عتبات عالیات طی نیمه اول امسال نسبت به مدت مشابه پارسال 20 درصد افزایش یافت.", "text":"عبدالجواد سمائی روز چهارشنبه در گفت و گو با خبرنگار ایرنا کمکهای نقدی و غیر نقدی مردم و خیران گناباد به بازسازی عتبات عالیات در نیمه نخست امسال را 450 میلیون ریال ذکر کرد.وی افزود: از این مبلغ 400 میلیون ریال وجه نقد و 50 میلیون ریال طلا می باشد که برای بازسازی عتبات عالیات در عراق از جمله حرم های مطهر حضرت امام جواد (ع) و حضرت امام  موسی کاظم (ع) در کاظمین، صحن حضرت زینب (س) در حرم مطهر حضرت امام حسین (ع)، حرم مطهر حضرت علی (ع) در نجف و حرم های مطهر حضرت امام هادی (ع) و حضرت امام حسن عسکری (ع) در سامرا اهدا شده است.وی اظهار داشت: 400 نفر از مهندسان و استادکاران گناباد نیز طی یک سال گذشته به صورت افتخاری در بازسازی عتبات عالیات مشارکت داشته اند که 20 نفر از این تعداد طی نیمه اول امسال اعزام شده اند.شهرستان 88 هزار نفری گناباد در 287 کیلومتری جنوب مشهد واقع است.2095/ 6053            "}