{"onTitr":"","titr":" 60 محله ناکارآمد در اردبیل بازآفرینی می شوند","describe":" اردبیل - ایرنا - رییس اداره هماهنگی ستاد بازآفرینی راه و شهرسازی استان اردبیل  گفت: 60 محله ناکارآمد در شهرهای این استان از سال 1397 تا سال 1400 بازآفرینی می شوند.", "text":"به گزارش ایرنا ، عبدالرحمن روحی روز چهارشنبه در جلسه ستاد بازآفرینی شهری اردبیل با اشاره به این که مطالعات اولیه و نحوه بازآفرینی  این محلات انجام شده ،افزود: بازآفرینی محلات در شهرهای مختلف تفکیک شده و در اردبیل 20 محله ، مشگین شهر 12 محله ، پارس آباد 11 محله و خلخال هفت محله بعنوان ناکارآمد شناسایی شده است.وی ادامه داد: در حوزه بازآفرینی اهدافی را در زمینه ارتقای زندگی ساکنان در محلات هدف نظیر مناطق دارای بافت تاریخی و فرسوده، بافت ناهمگون شهری همچون پادگان‌ ها، کارخانه ‌ها و سکونتگاه‌ های غیررسمی دنبال می شود.وی با بیان اینکه هزار و 145  هکتار از مساحت استان اردبیل را سکونتگاه غیررسمی و بافت ناکارآمد شهری تشکیل می‌دهد، افزود: در سه سال گذشته با تشکیل جلسه ستاد ملی بازآفرینی با حضور مسئولان کشوری، استاندار اردبیل، مدیرکل راه و شهرسازی و فرمانداران شهرستان‌های مختلف موفق شدیم مهم ترین مصوبه آن یعنی تخصیص یک ردیف بودجه اعتباری برای جبران عقب‌ ماندگی و توسعه متوازن شهرهای استان را با توجه به شرایط ویژه آب و هوایی در استان اردبیل کسب کنیم.رییس اداره هماهنگی ستاد بازآفرینی  راه و شهرسازی استان اردبیل از اجرای مدل توانمندسازی با رویکرد توسعه کسب و کار خرد در محلات هدف به صورت آزمونه (پایلوت) کشوری خبر داد و گفت: پیش‌ بینی و پیش‌ نگری از گسترش سکونتگاه ‌های غیررسمی در شهرهای استان با هدف توسعه روستاهای پیرامون شهرها به عنوان پایلوت ملی اجرایی شده است.بر اساس آمارهای موجود 963 هکتار مساحت اردبیل ، 248 هکتار مساحت پارس ‌آباد ، 95 هکتار مساحت مشگین ‌شهر و 84 هکتار مساحت شهر خلخال بافت فرسوده ناکارآمد است. 7110/ 1257            "}