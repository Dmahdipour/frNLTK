{"onTitr":"","titr":" معاون علمی و فناوری رییس جمهوری به آفریقا سفر کرد","describe":" تهران- ایرنا- معاون علمی و فناوری رییس جمهوری در راس هیاتی عالی رتبه و به همراه روسای  45 شرکت دانش بنیان و فناور به شرق آفریقا سفر کرد.", "text":"به گزارش روز سه شنبه گروه علمی ایرنا از معاونت علمی و فناوری ریاست جمهوری، نمایندگان وزارت بهداشت، درمان و آموزش پزشکی، وزارت علوم، تحقیقات و فناوری، وزارت امور خارجه، سازمان توسعه تجارت و بانک توسعه صادرات و همچنین روسای 45 شرکت دانش بنیان و فناور فعال در حوزه های صادراتی مطلوب بازار شرق آفریقا سورنا ستاری را در سفر به کنیا و اوگاندا همراهی می کنند.این سفر در راستای برنامه های توسعه صادرات و کسب و کار بین المللی شرکت های دانش بنیان و فناور صورت می گیرد که چند سال قبل ذیل فعالیت های معاونت علمی و فناوری ریاست جمهوری در حمایت از شرکت‌های دانش بنیان آغاز شد.شرکت های حاضر در ترکیب هیات همراه معاون علمی و فناوری رییس جمهوری در زمینه های مختلفی همچون سلامت، تجهیزات پزشکی، داروهای گیاهی و شیمیایی، فناوری اطلاعات و ارتباطات، صنایع شیمیایی، الکتریک و الکترونیک، فناوری های پیشرفته ماشین آلات صنعتی و خدمات فنی و مهندسی، صنایع معدنی و غیره فعالیت می کنند.  بر پایه این گزارش، شرق آفریقا از نظر بازار هدف صادراتی یکی از بازارهای مهم برای شرکت های دانش بنیان محسوب می شود؛ به خصوص کشورهای کنیا و اوگاندا که روابط اقتصادی و سیاسی خوبی بین ایران و این کشورها وجود دارد. در واقع کنیا قطب تجاری و صادراتی شرق آفریقا محسوب می شود و از این نظر در آفریقا محوریت ویژه ای دارد.در این سفر، یک  نشست رو در رو بین شرکت های دانش بنیان و فناور ایرانی و شرکت های متناظر کشورهای کنیا و اوگاندا برگزار خواهد شد و طی این دیدارها، مذاکراتی نیز صورت خواهد گرفت.این مذاکرات دو ماه پیش آغاز شد و شرکت های ایرانی در این مدت تلاش کردند شرکت های متناظر خود در این دو کشور را شناسایی و برای شرکت در این نشست دعوت کنند و در برخی موارد، تفاهم نامه ها و قراردادها نیز تنظیم شده تا با حضور معاون علمی و فناوری رییس جمهور به امضای طرفین برسد.در کنار برگزاری این  نشست، معاون علمی و فناوری رییس جمهور در سفر به اوگاندا با رییس جمهوری، وزیر علوم، وزیر کشاورزی و معاون وزیر بهداشت این کشور و در کنیا با معاون ریس جمهور و وزیر علوم این کشور دیدار و گفت و گو خواهد کرد. علمی** 1836 **2017            "}