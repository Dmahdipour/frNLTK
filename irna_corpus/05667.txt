{"onTitr":" معاون استاندار:    ","titr":" 25 واحد صنعتی قم به مدار تولید بازگشت","describe":" قم - ایرنا - معاون هماهنگی امور اقتصادی و توسعه منابع استانداری قم گفت: 25 واحد صنعتی از 39 واحد در تملک بانک ها دراین استان به مدار تولید بازگشت.", "text":"به گزارش ایرنا از روابط عمومی استانداری قم، مهرداد غضنفری روز یکشنبه در جلسه کارگروه تسهیل و رفع موانع تولید قم اظهار داشت: درحوزه ورود واحدهای تولیدی به مدار تولید باید تا پایان امسال نخستین استان در کشور باشیم.‌پیگیری های لازم در این راستا را از پایتخت انجام خواهیم داد.وی در ادامه خاطرنشان کرد: واحدهای تولیدی خسارت دیده باید بتوانند از منابع صندوق در حوزه روستایی بهره مند شوند.وی همچنین با تاکید بر جذب تسهیلات رونق تولید به خصوص در حوزه گردشگری افزود: فرصت برای جذب این اعتبارات محدود است و باید نتیجه پیگیری های عملیاتی و اجرایی گزارش داده شود.معاون استاندار قم بیان داشت: در هفته آینده باید از رئیس اتحادیه کامیون داران نیز دعوت شود تا گزارشی از مشکلات این صنف در جلسه کارگروه تسهیل دریافت و برای حل آنها برنامه ریزی شود.درحال حاضر بیش از سه هزار دستگاه کامیون در استان قم فعال می باشدغضنفری در بخش دیگری از سخنان خود مساله مالیات را مورد توجه قرار داد و تصریح کرد: باید ضمن اجرای قانون در دریافت مالیات، با واحدهای تولیدی استان تعامل لازم صورت بگیرد.هم اکنون در قم 2 هزار و 390 واحد صنعتی دارای پرونده وجود دارد؛ همچنین 53 هزار و 800 تن در واحدهای صنعتی استان مشغول به فعالیت هستند.استان قم دارای هفت شهرک صنعتی شکوهیه، الغدیر، چاپ و نشر، سلفچگان، محمود آباد، ثامن الائمه(ع) - قنوات - و فناوری اطلاعات و ارتباطات (I.C.T) و چهار ناحیه صنعتی خورآباد، دستجرد، سیرو و طغرود است.1175 /            "}