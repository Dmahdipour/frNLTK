{"onTitr":"","titr":" 50 میلیارد ریال اعتبار به امور عشایر بوشهر اختصاص یافت","describe":" بوشهر- ایرنا- مدیرکل امور عشایر استان بوشهر گفت: براساس قانون بودجه برای نخستین بار از محل ارزش افزوده 50 میلیارد ریال از اعتبارات سال گذشته و چهار ماه نخست امسال برای توسعه زیرساخت ها به عشایر استان تخصیص یافت.", "text":"فرهمند آقایی یکشنبه به مناسبت روز روستا و عشایر در گفت‌وگو با ایرنا افزود: این اعتبارات برای آبرسانی سیار، تجهیز و نصب مخازن ذخیره آب، احداث آب انبار، ساخت و بهسازی جاده عشایری، احیا و مرمت چشمه تخصیص یافته است.وی بیان کرد: تخصیص این اعتبار به صورت تقریبی هر دو ماه یک بار پنج میلیارد ریال است که تا پایان سال در اختیار این اداره قرار می گیرد.آقایی اضافه کرد: همچنین در بخش پرداخت تسهیلات بانکی امسال 35میلیارد ریال اعتبار از محل ماده 10 و 12 و صندوق توسعه ملی به عشایر این استان ابلاغ و در حال توزیع است.وی اظهارداشت: همچنین 28 میلیارد ریال نیز از محل اعتبارات تملک دارایی استان بوشهر برای جامعه عشایری مصوب شده در مناطق عشایری این استان هزینه می شود.مدیرکل امور عشایر استان بوشهر با اشاره به ضرورت بهبود راه های عشایری و تامین آب مورد نیاز آنها گفت: در سال جاری برای برطرف کردن مشکل تامین آب مورد نیاز عشایر استان از محل اعتبارات ملی 17 میلیارد ریال مصوب شد که از این میزان تاکنون 10 میلیارد ریال تخصیص یافته است.وی ادامه داد: همچنین هفت میلیارد ریال اعتبار از محل اعتبارات ملی برای خرید 2 دستگاه تانکر آبرسانی برای عشایر استان تخصیص یافته که در حال شماره گذاری و تا یک ماه آینده تحویل استان بوشهر می شود.آقایی با اشاره به آغاز کوچ عشایر از 15 آبان ماه به مناطق قشلاقی بوشهر گفت: برای آبرسانی به عشایر هشت دستگاه تانکر آبرسانی آماده به کار است.وی بیان کرد: عشایر استان بوشهر با دارا بودن 500 هزار راس دام نقشی مهم در تامین گوشت قرمز دارند به‌‌ گونه‌ای که 6‌هزارو 500 تن گوشت قرمز سالانه در این استان تولید و به بازار عرضه می‌ کنند.آقایی گفت: در زمان حاضر 30 هزار نفر عشایر در قالب پنج هزار و 300 خانوار جمعیت از ایل قشقایی و از طایفه های شش بلوکی، دره شوری، فارسیمدان، عمله و کشکولی در هشت شهرستان استان بوشهر حضور دارند.وی با اشاره به روز روستا و عشایر افزود: این ارتباط نمایشگاهی در میدان رئیسعلی دلواری در بوشهر برپا و توانمندی های جامعه عشایری استان بوشهر به نمایش گذاشته می ‌شود.6047/6043            "}