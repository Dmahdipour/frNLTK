{"onTitr":"","titr":" شایگو:رزمایش های روسیه علیه کشورهای دیگر هدف گیری نشده است","describe":" مسکو -ایرنا - وزیر دفاع روسیه در دیدار با رئیس ستادکل ارتش ژاپن اعلام کرد که رزمایش های روسیه علیه کشورهای دیگر هدف گیری نشده و برای تامین امنیت این کشور برگزار می شود.", "text":"به گزارش ایرنا به نقل از وزارت دفاع روسیه، ارتشبد 'سرگئی شایگو' در دیدار با دریادار 'کاتسوتوسی کاوانو' رئیس ستاد کل ارتش ژاپن در مسکو گفت: روسیه وابسته نظامی سفارت ژاپن در مسکو و ناظران از این کشور را برای نظارت به رزمایش واستوک-2018 دعوت کرد اما انها حضور نیافتند. وزیر دفاع روسیه ابراز امیدواری کرد که در آینده شرکای ژاپنی در رزمایش های روسیه حضور یابند و از ماهیت صلح آمیز این رزمایش ها اطمینان حاصل کنند.  کاوانو نیز به نوبه خود گفت که امیدوار است روابط دفاع روسیه و ژاپن در آینده توسعه بیابد.وی همچنین اینکه رزمایش واستوک-2018 روسیه در جزایر کوریل جنوبی برگزار نشد عالی ارزیابی کرد. رزمایش واستوک 2018 در اواخر ماه سپتامبر در مناطق مرکزی و شرقی روسیه برگزار و بزرگترین رزمایش پس از فروپاشی اتحاد جماهیر شوروی بود و در آن 300 هزار نیروی نظامی با 36 هزار خودرو نظامی و نفربرزرهی و یکهزار فروند هواپیما و بالگرد و 80 ناو و کشتی پشتیبانی شرکت کردند.  وزارت دفاع روسیه اعلام کرد: شایگو و کاوانو علاوه بر موضوعات همکاری های نظامی دوجانبه درباره وضعیت انسانی سوریه و بازگشت پناهندگان سوری به کشور خود گفت وگو کردند.  به گزارش ایرنا، روابط روسیه و ژاپن طی این سال ها پرتنش بوده است و دو کشور با گذشت بیش از 70 سال از جنگ جهانی دوم، هنوز موافقتنامه صلح امضا نکرده اند، زیرا توکیو امضای موافقتنامه را مشروط به واگذاری جزایر کوریل جنوبی کرده است که در پایان جنگ به تصرف نیروهای شوروی درآمد و روسیه نیز وضعیت کنونی را به عنوان پیامدهای جنگ جهانی دوم تمام شده و غیرقابل بازگشت می داند.سایه مالکیت چهار جزیره جنوبی کوریل بر روابط اقتصادی و سیاسی توکیو و مسکو سنگینی می کند و مسکو بارها اعلام کرده است که حاکمیت روسیه بر جزایر کوریل جنوبی قابل تردید نیست و نتایج کنفرانس یالتا، بیانیه پتسدام و برخی دیگر از اسناد در این باره را تاییدی بر ادعای خود می داند.جزایر کوریل جنوبی شامل کوناشیر، ایتوروپ، هابومای و شیکوتان از یک سو به دلیل برخورداری از منابع نفت و گاز و نیز ذخایر آبزیان و از سوی دیگر واقع شدن در اقیانوس آرام از موقعیت راهبردی برای روسیه و ژاپن برخوردار است.جزایر کوریل، همچنین دروازه ورود زیردریایی های روسیه به اقیانوس آرام است و اهمیت راهبردی نظامی برای این کشور دارد، ادامه استقرار نظامیان روسی در این جزایر که پنج هزار نفر جمعیت دارد، سبب شده است دو کشور قرارداد صلح امضا نکنند. از نوامبر سال 2010 که «دمیتری مدودف»رئیس جمهوری وقت روسیه از جزایر کوریل بازدید کرد، مناقشه توکیو و مسکو بر سر این جزایر وارد مرحله ای جدید شد.پس از اینکه 'نائوتو کان' نخست وزیر وقت ژاپن این اقدام را وقیحانه خواند، روسیه دستور استقرار تجهیزات مدرن نظامی در جزایر مورد مناقشه را صادر کرد.تاکنون چند دور مذاکره در مورد جزایر کوریل میان روسیه و ژاپن صورت گرفته است.اروپام**391*2040            "}