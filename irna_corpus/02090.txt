{"onTitr":" عضو هیات علمی دانشگاه علوم پزشکی تهران:    ","titr":" فشار اقتصادی پدیده کودک آزاری را افزایش می دهد","describe":" تهران- ایرنا- عضو هیات علمی دانشگاه علوم پزشکی تهران گفت: در شرایطی که افراد با مشکلات اقتصادی و فشار روانی مواجه باشند،کودک آزاری نیز افزایش پیدا می کند و «نادیده گرفتن کودک» شایعترین نوع کودک آزاری در این مواقع است.", "text":"به گزارش خبرنگار حوزه سلامت ایرنا، کتایون رازجویان، عضو هیات علمی دانشگاه علوم پزشکی تهران روز چهارشنبه در نشست همایش ملی روانپزشکان ایران در محل انجمن روانپزشکان ایران افزود: اختلالات روانی باعث آسیب زدن به رفتارهای افراد جامعه می شود، کودک آزاری مهمترین آسیبی است که به دلیل این اختلالات در جامعه بروز می کند اما بسیاری از موارد کودک آزاری گزارش نمی شود.وی با بیان اینکه آمار دقیقی از کودک آزاری در کشور وجود ندارد، افزود: یکی از مهمترین انواع کودک آزاری که امروزه بسیار در خانواده های ایرانی رواج دارد، «نادیده گرفتن کودک» است، والدین به دلیل بیماریهایی که دارند یا فشارهای زندگی، توجهی به کودک خود نمی کنند و نیازهای آنها نادیده گرفته می شود.رازجویان تصریح کرد: متاسفانه والدین روشهای فرزندپروری را بلند نیستند و ضرورت دارد پزشکان موارد کودک آزاری را شناسایی کنند و قوه قضائیه نیز باید در این حیطه وارد شود.این روانپزشک اظهار داشت: بر اساس گزارشهای موجود سال گذشته 120 هزار مورد کودک آزاری از طریق 123 به سازمان بهزیستی گزارش شده است.وی ادامه داد: در حال حاضر 10 درصد افراد بالای 15 سال دارای اختلال اضطرابی هستند و این مسئله در زنان بیشتر است.رازجویان خاطرنشان کرد: مردم جامعه نیاز به آرامش روانی دارند تا دچار بیماریهای جسمی نیز نشوند.مریم رسولیان، رئیس انجمن روانپزشکان ایران نیز در این نشست گفت: از مجموع 24 درصد جمعیت که مبتلا به اختلالات روانی هستند، 20 درصد دارای انواع اختلالات روانی خفیف و چهار درصد به اختلالات روانی شدید دچار هستند.وی اظهار داشت: نوسانات ارزی و بحران های اقتصادی ایجاده شده در کشور باعث ایجاد اشکال در حمایت های اجتماعی مردم می شود که ابتلا به انواع اختلالات روانی را در جامعه تشدید می کند.رسولیان ادامه داد: حجم وسیع مشکلات باعث کاهش کارایی فرد، افزایش اضطراب و استرس و  به خطر افتادن سلامت روانی و جسمی افراد جامعه شده است.این روانپزشک تصریح کرد: احساس بی عدالتی و نابرابری در جامعه زیاد شده و باعث می شود اختلالات روانی رو به افزایش رود.رسولیان گفت: آموزش های عمومی و اجتماعی و آگاهی رسانی رسانه ها در مورد کنترل و مدیریت استرس و اضطراب برای مردم بسیار ضروری است در عین حال دولت باید فشار اقتصادی را از روی مردم بردارد تا با سلامت روان متعادل، جسم آنها نیز از بروز بیماریهای مختلف در امان باشد.رئیس انجمن روانپزشکان اظهار داشت: در حال حاضر با توجه به نوسانات ارزی ورود داروهای خارجی در رابطه با اختلالات روانی کمتر شده و داروهای داخلی نیز به طور مقطعی با کمبود مواجه است.به گفته رسولیان، شرکت های دارویی تولید داخل باید برنامه ریزی اساسی برای دسترسی بیماران مبتلا به اختلالات روانی داشته باشند.احمد جلیلی روانپزشک نیز در این نشست گفت: با پیشگیری می توان بیماریهای روانی را ریشه کن کرد، این بیماریها باید از سوی رسانه ها به مردم شناخته شوند و مسئله انگ زدایی نیز مهم است در حال حاضربیش از 2 هزار روانپزشک داریم که می توانند به مردم در اقشار مختلف سنی کمک کنند.وی افزود: تحقیقات نشان داده عوامل فردی  25 تا 30 درصد سلامت مردم را تامین می کند و عوامل اجتماعی و محیطی بیشترین درصد را در این زمینه شامل می شود. سی و پنجمین همایش ملی روانپزشکان ایران  با 20سخنرانی و 29 پوستر در26 تا 29 مهر در بیمارستان میلاد  برگزار می شود.اجتمام * 9022 * 3063            "}