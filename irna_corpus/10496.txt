{"onTitr":" واشنگتن در خدمت شایعه پراکنی رژیم صهیونیستی؛    ","titr":" آمریکا خواهان بررسی ادعاهای نتانیاهو درباره ایران است","describe":" تهران – ایرنا – در روزی که «یوکیا آمانو» مدیرکل آژانس بین المللی انرژی اتمی درخواست بنیامین نتانیاهو را برای بررسی ادعاهای وی در خصوص «تورقوزآباد» رد کرد، آمریکا نشان داد که ملعبه دست نخست وزیر رژیم صهیویستی شده و خواهان توجه به نمایش دروغین وی درباره ایران است.", "text":"به گزارش سه شنبه شب ایرنا، تارنمای «واشنگتن فری بیکن» به نقل از مقام های آمریکایی نوشت دولت دونالد ترامپ بازرسان بین المللی هسته ای تحت فشار قرار داده اند تا ادعای نتانیاهو را بررسی کنند.نتانیاهو پنجشنبه گذشته در نشست مجمع عمومی سازمان ملل مدعی شد که ایران یک انبار هسته ای در منطقه «تورقوزآباد» در جنوب تهران دارد که آن را از بازرسان آژانس بین المللی انرژی اتمی مخفی نگه داشته است.واشنگتن فری بیکن نوشت، به گفته مقام های آمریکایی و منابع ارشد کنگره که به راهبرد دولت ترامپ در قبال ایران آشنا هستند، انتظار می رود ایالات متحده پیشرو تلاش های برای بررسی ادعاهای نتانیاهو باشند.یک مقام ارشد وزارت خارجه آمریکا اظهار داشت: ما از آژانس بین المللی انرژی اتمی می خواهیم تا همچنان در پیگیری هر گونه اطلاعات موثق از جمله اطلاعات ارائه شده توسط نتانیاهو، که نشان دهنده کوتاهی ایران در عمل به تعهد عدم اشاعه هسته ای است، مسئولانه و به موقع عمل کند.به نوشته واشنگتن فری بیکن، «مقام های آمریکایی از آژانس بین المللی انرژی اتمی انتقاد کرده اند که از سایت های هسته ای مورد مناقشه ایران را بازرسی نکرده است. منابع نزدیک به دولت ترامپ گفته اند که آمریکا روی طرح هایی کار می کند تا در قبال آژانس تهاجمی تر شود.»آمانو روز سه شنبه در بیانیه ای اعلام کرد که استقلال آژانس در خصوص اجرای اقدامات راستی آزمایی بیشترین اهمیت را دارد؛ اظهاراتی که به دنبال اتهامات نخست وزیر رژیم صهیونیستی علیه ایران مطرح شد.آمانو در بیانیه خود گفت: آژانس فقط وقتی نیاز باشد بازرسان خود را به تاسیسات و اماکن اعزام می کند. آژانس از همه پادمان های مرتبط با اطلاعات در دسترس این سازمان استفاده می کند اما فقط به ارزش ظاهری اطلاعات توجهی ندارد.آژانس بین المللی انرژی اتمی تاکنون در 12 گزارش خود تایید کرده که ایران به تعهدات خود در چارچوب توافق هسته ای سال 2015 پایبند بوده است.شبک**9423**1908            "}