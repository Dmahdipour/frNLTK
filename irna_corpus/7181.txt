{"onTitr":" فرمانده انتظامی پلدختر:    ","titr":" کشف کالای قاچاق در پلدختر 486 درصد افزایش یافت","describe":" خرم آباد- ایرنا- فرمانده انتظامی پلدختر گفت:در نیمه اول سالجاری میزان کشف کالای قاچاق در این شهرستان نسبت به مدت مشابه سال گذشته 486درصد افزایش داشته است.", "text":"به گزارش خبرنگار ایرنا ، سرهنگ همایون بخشی روز شنبه در مراسم صبحگاه مشترک نیروهای انتظامی و نظامی شهرستان پلدختر با گرامیداشت یاد و خاطره شهدای نیروی انتظامی و تبریک هفته ناجا اظهار داشت: نیروی انتظامی پلدختر در راستای توسعه اقتصادی در سال حمایت از کالای ایرانی در حوزه مبارزه با قاچاقچیان کالا تعداد 82 محموله بزرگ به ارزش ریالی 106 میلیارد و 682 میلیون و 280 هزار را توقیف کرد.وی افزود: در این رابطه 85 نفر قاچاقچی دستگیر و جهت سیر مراحل قانونی به مرجع قضایی معرفی شدند.فرمانده انتظامی پلدختر گفت: در حوزه خدمات رسانی و امداد خواهی به واسطه تماس تلفنی با مرکز فوریت های پلیسی 110 از ابتدا سال جاری تاکنون به 16 هزار و 500 تماس فوریتی پاسخ داده شده که از این تعداد سه هزار و 595 فقره منجر به عملیات اجرایی شده است.سرهنگ بخشی خاطر نشان کرد : نیروی انتظامی پلدختر توانسته در سال جاری در راستای ارتقا امنیت اجتماعی یکهزارو 121 انواع ماموریت های پاکسازی مناطق آلوده در سطح شهرستان اجرا کند.وی گفت: مبارزه با مواد مخدر و جلوگیری از توزیع آن در سطح جامعه و مقابله با ورود کالای قاچاق در راستای منویات مقام معظم رهبری از دیگر تلاش های شبانه روزی نیروی انتظامی است.سرهنگ بخشی امنیت را نتیجه زحمات و تلاش های نیروی انتظامی و سایر دستگاه های امنیتی شهرستان دانست و از همکاری عموم مردم و مسئولان اجرایی با نیروی انتظامی قدردانی کرد . شهرستان پلدختر در 120 کیلومتری جنوب غربی مرکز استان لرستان واقع شده است .7272/6060            "}