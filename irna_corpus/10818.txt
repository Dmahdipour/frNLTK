{"onTitr":"","titr":" بانوان لرستانی توانمندی مدیریت در حوزه های مختلف را دارند","describe":" خرم آباد - ایرنا - استاندار لرستان گفت: بانوان لرستانی به گواه تاریخ توانمندی مدیریت در حوزه های مختلف دارند.", "text":"به گزارش ایرنا سید موسی خادمی روز سه شنبه در شورای اداری استان که با حضور معاون رئیس جمهوری در امور خانواده و بانوان در سالن آمفی تئاتر استانداری لرستان برگزار شد، اظهارداشت: در حال حاضر چهار مدیرکل لرستان از بانوان توانمند استان انتخاب شده است.وی افزود: هر کدام از بانوان رسالت سنگینی برعهده دارند چرا که نماینده بانوان توانمندی و شایسته مدیریت این استان هستند.استاندار لرستان بیان کرد: تلاش می شود در این راستا بانوان بیشتری در حوزه مدیریتی استان منصوب شوند و بر لزوم استفاده از توان بانوان در معاونت های دستگاه ها نیز تاکید شده است.خادمی با اشاره به اینکه در لرستان ستاد تنظیم بازار در راستای کنترل قیمت اجناس تشکیل شده است، اضافه کرد: این ستاد با ستاد تنظیم بازار متداول متفاوت است و با حضور نیروهای نظامی، انتظامی برگزار می شود.وی ادامه داد: این ستاد هر روزه ساعت 20 برگزار می شود و روزانه بازار را رصد می کند.استاندار لرستان گفت: در این ستاد تامین کالاها، مبارزه با گرانفروشی و کمبود کالا را در اولویت کاری خود قرار داده است.خادمی افزود: در بازار کمبود کالاهای اساسی وجود ندارد و بدون هیچ مشکلی مواد مصرفی مورد نیاز در سطح بازار  و فروشگاه های زنجیره ای عرضه می شود.7274/7273            "}