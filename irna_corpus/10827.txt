{"onTitr":"","titr":" فرانسه انتصاب سفیر خود را در تهران به تعویق می اندازد","describe":" تهران - ایرنا - یک منبع دیپلماتیک در وزارت خارجه فرانسه روز سه شنبه اعلام کرد که انتصاب سفیر این کشور در ایران به تعویق می افتد.", "text":"به گزارش خبرگزاری فرانسه، این منبع که نام وی اعلام نشده، مدعی شد، فرانسه در واکنش به مشارکت ایران در حمله خنثی شده به یک تجمع مخالفان درحوالی پاریس، انتصاب سفیر در تهران را به تعویق می اندازد.این منبع گفت: تا زمانی که ایران به برخی پرسش ها در این زمینه پاسخ ندهد، انتصاب سفیر فرانسه در تهران به حالت تعلیق در خواهد آمد.سفیر فرانسه در ایران تابستان گذشته به کشورش بازگشت و امانوئل مکرون رئیس جمهوری این کشور وی را به عنوان نماینده ویژه کاخ الیزه در امور سوریه منصوب کرد.بهرام قاسمی سخنگوی وزارت خارجه ایران روز سه شنبه در واکنش به اقدام دولت فرانسه در خصوص اتهام ناروا و واهی به یکی از دیپلمات های کشورمان که به دخالت در عملیات خرابکاری در تجمع یک گروهک تروریستی در پاریس متهم و دستگیر شده است، اظهار داشت: بار دیگر با رد اتهامات و ادعاهای مطرح شده مراتب اعتراض شدید جمهوری اسلامی ایران نسبت به دستگیری دیپلمات ایرانی را اعلام و خواستار آزادی فوری وی هستیم.قاسمی تمام ماجرا راسناریو و توطئه ای برای تخریب روابط خوب و رو به گسترش ایران واروپا دانست که درراستای اهداف آمریکاورژیم صهیونیستی و با صحنه گردانی یک گروهک تروریستی و ضد مردمی مقیم فرانسه انجام می پذیرد.سخنگوی وزارت امور خارجه با اشاره به سیاست های اصولی جمهوری اسلامی ایران در محکومیت هرگونه اقدام تروریستی، تأکید کرد: با توجه به اسناد و مدارک موجود نقش معاندان، بدخواهان و عوامل مخرب شناخته شده در طراحی این نمایش مضحک روشن است.قاسمی بیان کرد: بنابر این خواهان واقع بینی مقامات فرانسوی در قبال جمهوری اسلامی ایران هستیم و مجددا نسبت به دست های شوم بداندیشان که در صدد تخریب روابط کهن و دیرپای ایران و فرانسه و دیگر کشورهای موثر اروپایی هستند هشدار می دهیم.اروپام**9041**1590            "}