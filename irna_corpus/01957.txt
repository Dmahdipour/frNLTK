{"onTitr":"","titr":" از عرش به فرش؛ سرمربی مغضوب لاجوردی ها سکان دار کیه وو شد","describe":" تهران - ایرنا - «جامپیئرو ونتورا» سرمربی پیشین تیم ملی فوتبال ایتالیا که پس از ناکام ماندن در رساندن آتزوری به جام جهانی 2018 روسیه مورد غضب ایتالیایی ها قرار گرفته است، هدایت تیم رده آخری کیه وو در سری آ را بر عهده گرفت.", "text":"به گزارش ایرنا، خبرگزاری فرانسه روز چهارشنبه نوشت: باشگاه کیه وو در سری آ ایتالیا روز گذشته «لورنزو دانا» سرمربی تیم را برکنار کرد.ونتورا که به دنبال نادرترین اتفاق  60 سال گذشته فوتبال ایتالیا که همان عدم راهیابی لاجوردی ها به جام جهانی است؛ از سرمربیگری این تیم اخراج شد و تاکنون هدایت هیچ تیمی را برعهده نداشته است.براساس اعلام باشگاه کیه وو؛ سرمربی 70 ساله سابق تیم ملی ایتالیا با قراردادی 2 ساله هدایت این تیم رده آخری را عهده دار شد.ونتورا در سطح باشگاهی سابقه حضور روی نیمکت تیم های ناپولی، سامپدوریا، اودینزه و هلاس ورونا را در کارنامه دارد.شهرت عمده این سرمربی ایتالیایی عمدتا مرهون بازگرداندن تیم تورینو به سری آ و شکوفا کردن استعدادهایی همچون «چیرو ایموبیله» است.تیم کیه وو که با لقب «الاغ های پرنده» نزد هواداران شناخته می شود، پس از اینکه در ماه سپتامبر به دلیل عدم هم خوانی حساب و کتاب باشگاه، با کسر سه امتیاز جریمه شد، در حال حاضر بدون پیروزی با منفی یک امتیاز در انتهای جدول رده بندی سری آ قرار دارد. این تیم پس از پایان تعطیلات ملی، در نخستین دیدار تحت هدایت ونتورا، 21 اکتبر در خانه از آتالانتا پذیرایی خواهد کرد.ورزشی**3991**1584            "}