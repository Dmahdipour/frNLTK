{"onTitr":" بازیهای پاراآسیایی 2018 جاکارتا؛    ","titr":" شناگر طلایی ایران: 6 طلا می خواهم","describe":" جاکارتا - ایرنا - شناگر طلایی کشورمان در بازیهای پاراآسیایی 2018 جاکارتا گفت: در این دوره از بازیها در پی کسب 6 مدال طلا هستم.", "text":"به گزارش خبرنگار اعزامی ایرنا از جاکارتا، «شاهین ایزدیار» امروز (یکشنبه) پس از کسب نخستین مدال طلای کاروان ورزشی ایران در جاکارتا اظهار داشت: از اینکه در ماده 100 متر پروانه که ماده غیر تخصصی ام است به مدال طلا دست یافتم، خوشحالم. وی با بیان اینکه در 2 روز گذشته استرس زیادی برای حضور در مسابقه داشته است، اظهار داشت: خدا را شکر که آغاز کارم با مدال طلا همراه شد و تلاش می کنم تا تعداد مدال های طلایم را به 6 برسانم و رنکینگ کاروان ایران را ارتقا دهم.شناگر طلایی ایران، گفت: روی کاغذ شانس مدال طلا بودم اما در 2 روز اخیر با مشکل سرما خوردگی روبرو بودم و به همین خاطر نتوانستم رکورد خودم را بزنم. حضور در اولین ماده بسیار سخت است و با موفقیت در رقابت امروز با خیالی آسوده در سایر ماده های رقابت می کنم.ایزدیار امروز (یکشنبه) در ماده 100 متر پروانه کلاس S10 در کنار شناگرانی از سوریه، اندونزی، مالزی، قزاقستان و تایلند به آب پرید و در نهایت موفق به کسب مدال طلا شد.رکورد شاهین ایزدیار برای کسب این مدال، یک دقیقه و 7 ثانیه و 12 صدم ثانیه بود و نفر دوم از مالزی با رکورد یک دقیقه و 7 ثانیه و 66 صدم ثانیه به خط پایان رسید.سومین دوره بازی های پاراآسیایی با حضور 2 هزار و 880 ورزشکار در قالب 41 کاروان ورزشی از 14 مهر در جاکارتای اندونزی آغاز شده و تا 21 مهر ادامه دارد.ورزشی** 2051**3783**1597            "}