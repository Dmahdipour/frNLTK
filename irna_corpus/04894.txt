{"onTitr":"","titr":" سامانه سمع؛ گوش شنوای دولت","describe":" تهران - ایرنا - سامانه مطالبات عمومی (سمع) با تاکید بر سه محور کلیدی «مشارکت جامعه»، «شفافیت عمومی» و «پاسخ گویی دولتی» به عنوان گوش شنوای دولت آغاز به کار می کند.", "text":"به گزارش خبرنگار سیاسی ایرنا، این سامانه بنا به پیشنهاد مرکز بررسی های استراتژیک ریاست جمهوری و تصویب هیات وزیران توسط دبیرخانه شورای اطلاع رسانی دولت و با همکاری این مرکز راه اندازی شده و به طور آزمایشی آغاز به کار کرده است.سامانه سمع به عنوان یک ضرورت در بهسازی حکمرانی و ساز و کارهای تصمیم گیری و سیاست گذاری عمومی تلاش دارد تا بر پایه جلب مشارکت عمومی در فرآیند سیاست‌گذاری از یک سو و افزایش توجه به مطالبات عمومی از سوی دیگر، بتواند هر گونه دیدگاه متنوع را تبدیل به منبعی در تصمیم‌سازی کند.سه محور کلیدی «مشارکت جامعه»، «شفافیت عمومی» و «پاسخ گویی دولتی» محورهای اصلی این سامانه است. در بحث «مشارکت جامعه»، استفاده از دیدگاه‌های جامعه، اعم از دیدگاه‌های خبرگان شامل مطالبات و اعتراض‌ها مد نظر قرار گرفته است.«شفافیت عمومی» هم به عنوان یکی از محورهای کلیدی در ایجاد سامانه سمع، برای ایجاد یک راهبرد عمومی به منظور شفاف‌سازی عملکرد دستگاه‌ها و به همراه آن زمینه‌سازی برای دسترسی شهروندان به اطلاعات کلیدی مرتبط به فعالیت‌های دستگاه‌ها به خصوص در زمینه پاسخ‌گویی به چالش‌ها و مشکلات است.همچنین «پاسخ‌گویی دولتی» نوعی پاسخ‌گویی دولت به مطالبات عمومی به همراه زمینه‌سازی برای انتشار پاسخ‌ها و عملکردهای دارای حساسیت عمومی است.سامانه سمع هم اکنون به آدرس https://sepanodata.com/ در دسترس عموم است.بررسی تجربیات در کشورهای مختلف نشان می دهد سامانه هایی مشابه سامانه سمع در کشورهای توسعه یافته یا شبکه اجتماعی جهانی در راستای اهدف ذکر شده، ایجاد شده است.**سامانه «We The People» در کشور آمریکادر 21 ژانویه 2009، باراک اوباما بیانیه‌ای را به تصویب رساند که از طریق فن‌آوری‌های نوین، دولت فدرال را شفاف، مشارکت پذیر و مبتنی بر همکاری نماید. این تلاش 'دولت باز' نامیده شد که بخش مهمی از آن، بیش از دو سال بعد که دولت در سپتامبر 2011 سیستم مطالبه‌گری اینترنتی به نام 'We the people' یا همان 'ما مردم' را رونمایی نمود، شروع به کار کرد. در این سامانه که یکی از پرتال‌های وابسته به کاخ سفید است، بستری فراهم شده تا عموم مردم بتوانند مشکلات خود را مطرح و یا در تعیین درجه اهمیت یک مشکل، مشارکت نمایند. در واقع، هر شخص می‌تواند شکایتی ایجاد کرده  یا شکایات ارسالی از سوی دیگران را امضاء (با تائید الکترونیکی) نماید. شعار این سایت، «صدای شما در حکومت ما» است. کاخ سفید وعده داد که از سایت استفاده کند تا با مردم ارتباط برقرار کند و پاسخ‌هایی را به تمامی درخواست‌هایی که از حد معینی امضا در طی 30 روز جمع‌آوری نموده باشند، ارائه کند. حداقل امضای لازم برای انتشار عمومی یک تقاضا در ابتدا 5000 امضا تعیین شد اما در سال‌های بعد به 100،000 امضاء افزایش یافت.**سامانه «E-Petition» در انگلیسسامانه مشابهی نیز در دولت انگلستان با نام E-petition وجود دارد. در این سایت، شهروندان می‌توانند هر نوع مطالبه‌ای را که دولت مسئول اجرای آن است، ثبت و پیگیری کنند. در این سایت، شهروندان بریتانیایی و افراد مقیم این کشور می‌توانند یک مطالبه را درخواست یا امضاء کنند. بعد از اینکه حمایت 5 نفر، از مطالبه درخواستی به دست آمد، درخواست بررسی و سپس منتشر می‌شود. تنها مطالباتی که استانداردهای موردنیاز یک مطالبه را نداشته باشند، رد می‌شوند. کمیته مطالبات همه مطالبات را موردبررسی قرار می‌دهد و این قدرت را دارد تا دولت یا پارلمان را برای اقدام و پاسخگویی تحت فشار قرار دهد. هنگامی‌که تعداد امضاکنندگان به 10.000 نفر برسد، دولت ملزم به پاسخگویی است و هنگامی‌که تعداد امضاکنندگان به 100.000 نفر برسد، مطالبه به‌منظور بحث در پارلمان موردبحث قرار خواهد گرفت.**سایت Avaazسامانه مشابهی نیز در دولت انگلستان با نام E-petition وجود دارد. در این سایت، شهروندان می‌توانند هر نوع مطالبه‌ای را که دولت مسئول اجرای آن است، ثبت و پیگیری نمایند. در این سایت، شهروندان بریتانیایی و افراد مقیم انگلستان می‌توانند یک مطالبه را درخواست و یا امضاء کنند. بعد از اینکه حمایت 5 نفر، از مطالبه درخواستی به دست آمد، درخواست بررسی و سپس منتشر می‌شود. تنها مطالباتی که استانداردهای موردنیاز یک مطالبه را نداشته باشند، رد می‌شوند. کمیته مطالبات همه مطالبات را موردبررسی قرار می‌دهد و این قدرت را دارد تا دولت یا پارلمان را برای اقدام و پاسخگویی تحت فشار قرار دهد. هنگامی‌که تعداد امضاکنندگان به 10 هزار نفر برسد، دولت ملزم به پاسخگویی است و هنگامی‌که تعداد امضاکنندگان به 100 هزار نفر برسد، مطالبه به‌منظور بحث در پارلمان موردبحث قرار خواهد گرفت.**سامانه Care2سامانه Care2 که حوزه فعالیت خود را مردم سراسر جهان و موضوعات مختلف در همه کشورها قرار داده است، خود را بزرگ‌ترین شبکه اجتماعی جهانی معرفی می‌کند که حدود 45 میلیون عضو دارد و حدود 19 سال است که فعالیت می‌کند. این سایت که با 2700 سازمان غیرتجاری و مردم‌محور فعالیت می‌کند در تلاش است تا به‌عنوان حلقه واسط بین 270 میلیون نفر از خیرین و حامیان بالقوه حوزه‌های مختلف و سازمان‌های غیرانتفاعی و مقامات تصمیم گیر فعالیت کند.** سایت Changeسامانه‌ Change که حوزه فعالیت خود را مردم و سازمان‌های سراسر دنیا قرار داده است، خود را به‌عنوان «پلتفرم جهانی برای تغییر» معرفی می‌کند که زمینه ارتباط مطالبه‌گران، سیاستگذاران، رسانه‌ها و سازمان‌ها را فراهم می‌کند. تاکنون در سامانه مذکور 230 میلیون کاربر از 196 کشور فعالیت کرده‌اند که تاکنون 26 هزار نفر توانسته‌اند با امضای اعتراضات در حوزه‌های مختلف به اهداف خود دست پیدا کنند.سیام**9314**1336            "}