{"onTitr":"","titr":" 24 راس گوسفند در برخورد با خودرو در سلسله تلف شد","describe":" خرم آباد- ایرنا- فرمانده پلیس راه سلسله و دلفان گفت: برخورد خودروی سواری سمند با گله احشام در جاده فیروزآباد - الشتر منجر به تلف شدن 24 راس گوسفند شد.", "text":"سرهنگ رحمت الله اسدالهی روز دوشنبه در گفت و گو با خبرنگار ایرنا،اظهار داشت: این حادثه یکشنبه شب در روستای محمدآباد چنگیزی در محور فیروزآباد الشتر اتفاق افتاد که علت آن تقارن دو خطا به طور مساوی توسط کارشناسان اعلام شده است.وی گفت: یکی از این خطاها بی احتیاطی از جانب راننده سواری سمند  به علت عدم توجه به جلو و دیگری بی احتیاطی از جانب شخص هدایت کننده گله احشام به علت به حرکت درآوردن گله در سطح سواره رو جاده بدون علائم هشدار دهنده بوده که هرکدام به میزان 50 درصد مقصر شناخته شده اند.سرهنگ اسدالهی خاطرنشان کرد: به مالکان گله احشام  توصیه می شود حتی المقدور از به حرکت درآوردن گله های خود در شب به دلیل نداشتن دید کافی جلوگیری کنند.7265/6060            "}