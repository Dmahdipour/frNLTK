{"onTitr":"","titr":" برگزاری میزگرد «حقوق شهروندی» درایرنا مرکز قم","describe":" قم- ایرنا- میزگرد «حقوق شهروندی» با هدف بررسی وضعیت اجرای منشور حقوق شهروندی دراستان قم، راهکارها و موانع پیش رو روز شنبه در خبرگزاری جمهوری اسلامی مرکز قم برگزار شد.", "text":"به گزارش ایرنا، این میزگرد با حضور عطاءالدین قاسمی مدیرکل فرهنگی و اجتماعی استانداری، رضا دلاوری مدیر آموزش و پژوهش های توسعه و آینده نگری سازمان مدیریت و برنامه ریزی و رضا رحمتی معاون توسعه مدیریت و سرمایه انسانی سازمان مدیریت و برنامه ریزی قم ترتیب یافته بود.بررسی مباحث مربوط به حقوق شهروندی ، شرح وظایف دستگاه های مجری منشور حقوق شهروندی، اقدامات انجام شده و مباحث و مشکلات پیش رو در این میزگرد بررسی شد.همچنین در این میزگرد مشارکت همه دستگاه های اجرایی، آحاد جامعه و متولیان امر در تحقق اهداف منشور حقوق شهروندی و همچنین تقویت تشکل های مردم نهاد به عنوان یکی از بازوهای اجرایی منشور حقوق شهروندی مورد تاکید قرار گرفت.مدیرکل فرهنگی و اجتماعی استانداری قم در این میزگرد گفت: اگر حقوق شهروندی ارتقا پیدا کند، ضمن این که جامعه ای توسعه یافته خواهیم داشت، مردم احساس عدالت و کرامت خواهند کرد و سرمایه اجتماعی افزایش پیدا می کند.عطاءالدین قاسمی افزود: با وجود این که از لحاظ عملیاتی و اداری کارهای خوبی در راستای تحقق حقوق شهروندی انجام شده، ولی هنوز نتوانسته ایم در طراز نظام جمهوری اسلامی، مکتب تشیع و دین مبین اسلام حقوق شهروندی را ارتقا دهیم.وی نقش رسانه ها در تبیین و تحقق حقوق شهروندی را مهم ارزیابی و خاطرنشان کرد: رسانه ها باید مردم و به ویژه جوانان علاقه مند را برای حضور و فعالیت در تشکل های مردم نهاد و به ویژه تشکل های مرتبط با محیط زیست و حفظ منابع طبیعی تشویق نمایند.مشروح میزگرد «حقوق شهروندی» به زودی منتشر می شود./2085/ 6133/            "}