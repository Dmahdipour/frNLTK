{"onTitr":"","titr":" پرسپولیس گناوه نیروی زمینی تهران را شکست داد","describe":" گناوه-ایرنا- تیم فوتبال پرسپولیس گناوه در هفته پنجم رقابت های لیگ دسته دوم کشور در خانه خود در برابر نیروی زمینی تهران (تیم دوم جدول) به یک برد با ارزش دست یافت.", "text":"به گزارش ایرنا، در این دیدار که عصر دوشنبه در استادیوم شهید سراجی گناوه برگزارشد، سرخ پوشان گناوه ای با نتیجه 2 بر یک تیم میهمان را شکست دادند.تیم پرسپولیس گناوه با کسب این برد و یک بازی کمتر بدلیل تفاضل گل کمتر صاحب هفت امتیاز شد وتیم نیروی زمینی تهران با 9 امتیاز در رده دوم گروه خود باقی ماند.در زمان حاضر 6 تیم شهرداری فومن، استقلال رامشیر، نفت و گاز گچساران، شهرداری بندرعباس، پرسپولیس گناوه و نفت امیدیه به صورت مشترک با کسب هفت امتیاز به ترتیب در رده سوم تا هشتم لیگ دسته دوم کشور قرار دارند. تیم پرسپولیس گناوه نماینده استان بوشهر درگروه ب لیگ دسته دوم با تیم های نفت و گاز گچساران، شهرداری بندرعباس، شهرداری فومن، نفت ‏امیدیه، شهدای بابلسر، نیروی زمینی تهران، مس شهر بابک، بعثت کرمانشاه، پاس همدان، ‏خیبرخرم آباد، آرمان گهر سیرجان و استقلال رامشیر قرار دارد.6164/6047/6045            "}