{"onTitr":"","titr":" طرح آمارگیری کلنی های زنبورعسل در سیستان و بلوچستان آغاز شد","describe":" زاهدان - ایرنا - سرپرست معاونت بهبود تولیدات دامی سازمان جهاد کشاورزی سیستان و بلوچستان گفت: طرح آمارگیری کلنی های زنبورعسل از امروز/پنجشنبه/ به مدت یک هفته همزمان با سراسر کشور در این استان آغاز شد.", "text":"حسین سرابندی در گفت و گو با خبرنگار ایرنا اظهار داشت: این طرح با هدف ایجاد بستری مناسب برای تولید کنندگان عسل و توسعه این صنعت با توجه به پتانسیل‌ های موجود از نظر تنوع آب و هوایی، پوشش گیاهی، پیشگیری از بیماری ها و همچنین تلاش بر همکاری و تعامل بیش از پیش با بهره‌ برداران در حال اجراست تا اطلاعات آماری دقیق سرشماری این نهاد را در برنامه‌ ریزی‌ های آینده یاری گر باشد.وی گفت: بر اساس آخرین سرشماری پنج هزار و 700 کلنی زنبور عسل در سیستان و بلوچستان وجود دارد و 200 نفر به کار زنبورداری و تولید عسل مشغول هستند. سرپرست معاونت بهبود تولیدات دامی سازمان جهاد کشاورزی سیستان و بلوچستان گفت: 48 تن عسل سال گذشته توسط زنبورداران این استان تولید و روانه بازار شد.سرابندی تصریح کرد: عسل تولیدی سیستان و بلوچستان به علت تنوع گیاهی، وجود انواع گونه ‌های گیاهان دارویی و ارگانیک بودن شهد گیاهان مرتعی از کیفیت بالایی برخوردار است.وی بیان کرد: شهرستان های خاش، نیکشهر و ایرانشهر مهمترین مراکز تولید عسل در سیستان و بلوچستان شناخته می شوند.به گزارش ایرنا عسل به دلیل طبیعت گرم و خاصیت های فراوانی که دارد از دیرباز در درمان بسیاری امراض استفاده می شده به گونه ای که تقریبا از 2 هزار و 500 سال پیش در سراسر جهان مورد استفاده قرار می گرفته است.یک قاشق غذاخوری عسل خام شامل 64 کالری بدون چربی، بدون کلسترول و بدون سدیم است و بر اساس تحقیقات انجام شده حدود 80 درصد کربوهیدرات، 18 درصد آب، و 2 درصد ویتامین، مواد معدنی و اسیدهای آمینه در عسل طبیعی وجود دارد.7316**3213            "}