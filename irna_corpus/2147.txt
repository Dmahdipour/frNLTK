{"onTitr":"","titr":" متخلفان اقتصادی کرمانشاه بیش از 25 میلیارد ریال جریمه شدند","describe":" کرمانشاه - ایرنا - مدیرکل تعزیرات حکومتی کرمانشاه گفت: این اداره کل در شهریور امسال متخلفان اقتصادی در استان را 25 میلیارد و 920 میلیون و 818 هزار و 200 ریال جریمه نقدی کرد.", "text":"داریوش جودکی روز چهارشنبه در گفت و گو با خبرنگار ایرنا افزود: در شهریور امسال در مجموع یک هزار و 179 فقره پرونده به شعب تعزیرات حکومتی استان وارد شد که از این تعداد یک هزار و  112 فقره آن مختومه شد.او گفت: در بخش کالا و خدمات نیز در یک ماه اخیر یک هزار و هشت فقره پرونده وارد شعبات تعزیرات استان شده که با احتساب رسیدگی به پرونده های گذشته در مجموع 96 درصد این پرونده ها مختومه شده است.او میزان جریمه صادر شده برای متخلفان حوزه کالا و خدمات را نیز 9 میلیارد و 28 میلیون و 126 هزار و 642 ریال عنوان کرد.مدیرکل تعزیرات حکومتی کرمانشاه در ادامه آمار پرونده های وارده در حوزه قاچاق کالا و ارز را 128 فقره پرونده وارده عنوان کرد که 85 درصد آن مختومه و برای متخلفان نیز جریمه 16 میلیارد و 657 میلیون و 566 هزار و 558 ریالی صادر شده است.جودکی در ادامه سخنان خود به جزییات پرونده ها نیز اشاره کرد و گفت: در حوزه بهداشت و درمان و دامپزشکی در مجموع 43 فقره پرونده وارده که 100 درصد آن رسیدگی و 235 میلیون و 125 هزار ریال نیز محکومیت صادر شده است.وی در پایان با اعلام سامانه پیامکی 300000135 تعزیرات حکومتی گفت: این سامانه آماده دریافت شکایات و پیشنهادات همشهریان است.استان کرمانشاه 2 میلیون نفر جمعیت دارد که در 32 شهر و 2 هزار و 600 روستا ساکن است.3033/8066            "}