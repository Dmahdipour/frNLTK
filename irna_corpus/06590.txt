{"onTitr":"","titr":" تنهایی کودکان نتیجه حضور افراطی در فضای مجازی است","describe":" ایلام - ایرنا - مدیرکل کانون پرورش فکری کودکان و نوجوانان ایلام  اظهار داشت: کودکان نسل کنونی به علت گسترش برنامه، بازی و فضاهای مجازی تلفن همراه با رایانه به کودکانی تنها با خلا ارتباط انسانی تبدیل شده اند.", "text":"حبیب الله بخشوده روز شنبه در حاشیه آیین به صدا درآمدن زنگ هفته ملی کودک به خبرنگار ایرنا گفت: بیشتر بچه ها به علت مشغله های کاری والدین یا دل مشغولی آنها با فضای مجازی از نعمت هم صحبت و هم بازی محروم هستند یا خود آنها نیز به تبعیت از اطرافیان خود به سمت فضاهای مجازی و بازی های رایانه ای گرایش پیدا می کنند.وی با بیان اینکه فضاهای مجازی همه اقشار از سنین مختلف را تحت تاثیر خود قرار داده است، افزود: دنیای بچه های نسل امروز دنیای سکوت است در حالیکه کودکان به هم بازی و ارتباط با اطرافیان خود نیاز مبرم دارند.بخشوده به گرامیداشت هفته ملی کودک اشاره کرد و یادآور شد: هفته ملی کودک فرصتی مغتنم و طلایی برای همه افراد، خانواده ها، اولیای مدارس و مراکز آموزشی و دستگاه های مرتبط با حقوق کودک چه ادارات و نهادهای مسئول وچه خانواده ها، بایدکودکانمان را بهتر دریابیم وبه نیازهایشان پاسخ لازم بدهیم.این جریان وقتی می تواند مفیدباشدکه مداومت داشته ودر وجود همگان نهادینه شود .وی افزود: آینده در واقع از آن کودکان و نوجوانان است و شیوه های تربیتی اطرافیان در شخصیت آنها تاثیر مستقیم دارد و بچه ها باید در همان سنین کودکی افرادی مسئولیت پذیر، دقیق، حساس به مسائل، کنجکاو، خلاق، باهوش و البته شاد و سالم تربیت شوند.مدیرکل بانوان و امور خانواده استانداری ایلام دنیز ر آیین به صدا درآمدن زنگ هفته ملی کودک هم گفت: بچه ها ثروت و سرمایه های اصلی هر جامعه ای محسوب می شوند و باید خانواده ها، اولیای مدارس و نهادها نسبت به سلامت این قشر حساس اجتماع نگاه ویژه تری داشته باشند.مریم شادی وند افزود: بچه ها در ساختارهای جامعه در آینده و بزرگسالی نقش اثرگذاری دارند و زیربنای مسئولیت های آینده بر عهده های کودکان و نوجوانان کنونی است.وی تاکید کرد: نکته حائز اهمیت اینکه بچه ها نسبت به جامعه و اطرافیان خود حقوقی چون بازی، سلامت، تحصیل، آینده نگری دارند و بچه ها باید به واسطه والدین و اولیای مدارس و مربیان مراکز آموزشی به حقوق خود آشنا شوند.به گزارش ایرنا، زنگ هفته ملی کودک در دبستان امید و آینده با حضور مسئولان دستگاه های مختلف آموزشی و تربیتی برگزار شد.نکته جالب توجه در این مراسم این بود که مسئولان برگزاری این آیین و اولیای مدرسه برخلاف مرسوم ردیف آخر مراسم را برای نسشتن انتخاب کردند و ردیف های ابتدایی مراسم با هدف اهمیت و احترام به جایگاه و شان کودکان به دانش آموزان اختصاص یافت. در این آیین مربیان مراکز کانون پرورش فکری کودکان و نوجوانان برای دانش آموزان اقدام به برگزاری کارگاه های آموزشی کاردستی، عروسک سازی ( ساخت عروسک بومی مالوکان )، قصه گویی، سفال کردند.در پایان این مراسم به بچه ها از سوی کانون کتاب قصه اهدا شد.14 تا 20 مهرماه هر سال به نام هفته ملی کودک نامگذاری شده و آینده را باید ساخت شعار امسال این هفته است.ثبت نام بچه های 6 تا 17 ساله در مراکز کانون پرورش فکری کودکان و نوجوانان رایگان است.6034/7172            "}