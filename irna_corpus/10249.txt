{"onTitr":" درپیام آیت الله سبحانی در کنگره امام سجاد (ع)    ","titr":" سیاست حاکمان عباسی واموی درباره امامان معصوم یکسان نبوده است","describe":" بندرعباس- ایرنا- حضرت آیت الله جعفر سبحانی در پیامی به هشتمین همایش بین المللی امام سجاد (ع) اعلام کرد:  شرایط زمان و مکان و به اصطلاح سیاست حاکمان وقت اعم از اموی و عباسی دربارۀ پیشوایان معصوم یکسان نبوده است.", "text":"به گزارش خبرنگار ایرنا، این پیام که توسط حجت الاسلام محمد علی لبخندان دبیر کنگره روز چهارشنبه قرائت شد، آمده است: گاهی به خاطر ضعف قدرت حکومت مرکزی و شورش های مختلف در نقاط مختلف پهنۀ اسلامی سبب می شد که سیاست نرم را در پیش گیرند از این جهت پیشوایان ما توانستند از این فرصت استفاده کرده و حقایق را بازگویند.وی در ادامه پیام آمده است: این فرصت طلایی در بخشی از حیات صادقین (علیهما السلام) حاکم بود و گاهی به خاطر احساس قدرت، عرصه را بر عالمان و گویندگان و بالاخص ائمه اهل بیت تنگ کرده و آن ها توانستند حقایق را بی پرده بازگو کنند ، اتفاقاً عصر چهارمین پیشوای شیعه از این مقوله بود.این مرجع تقلید در این پیام آورده است صحیفۀ سجادیه، این زبور آل محمد هر چند به صورت دعاست اما گنجینه گرانبهایی است که حقایق و معارف الهی و خطوط سیاسی اسلام در آن به صورت خاصی آمده است.وی ابزار داشته است: در هرحال این اثر گرانبها در تهذیب نفس و زنده کردن فضائل اخلاق و زدودن رذائل اثر کم نظیری است و برای سالکان راه حق و عارفان واصل بهترین راه است و در عین حال از بازگویی سرانجام ظالمان غفلت نکرده و لابلای دعاها تذکراتی داده است.آیت الله سبحانی اظهار کرده است: شاهد ما دعای بیستم یعنی دعای مکارم الاخلاق است که در آن جا چنین می گوید: خدایا بر محمد و خاندانش درود فرست و مرا بر آن که بر من ستم کند دستی (نیرویی) و بر آن که با من ستیزه جوید زبانی(برهانی) و بر کسی که با من دشمنی و عناد ورزد پیروزی عطا کن و در برابر آن کس که نسبت به من حیله گری و بداندیشی بپردازد راه تدبیر ودر برابر آن که بر من فشار و آزار رساند نیرو ده و در برابر عیب جویانی که بر من عیب جویی و دشنام گویی کنند قدرت تکذیب و در برابر خطر تهدید دشمنان به من امنیت عطا فرما.به گفته این مرجع تقلید، این دعا نمی تواند جز بر حاکمان زمان مانند عبدالملک بن مروان و نمایندگان او در مدینه بر فرد دیگری منطبق باشد، بنابراین امام در این دعای شکوائیه از خداوند متعال کمک می طلبد البته این تنها دعایی نیست که حضرت در آن جا با بیان نرم خود به مسائل امامت و رهبری اشاره می کند.در ادامه این پیام اظهار شده است: در هرحال این کتاب علاوه براین که خطوط رهبری را در لابلای دعا ترسیم می کند کتابی است که می تواند ما را به فضائل اخلاقی آشنا سازد، شایسته است بخش هایی از این کتاب در کتاب های درسی گنجاده شود که واقعاً روح تقوی و پیراستگی را در انسان پرورش می دهد و روح خداجویی را تقویت می کند و پیوسته انسان را به یاد خدا می اندازد.من از این نقطۀ دور سلام و درود خود را به همۀ شرکت کنندگان کنگره تقدیم داشته و موفقیت روز افزون همگان را از خدای متعال خواهانم. به گزارش ایرنا، هشتمین کنگره بین‌المللی امام سجاد (ع) امروز چهارشنبه مصادف با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی استان هرمزگان در بندرعباس در حال برگزاری است.9887 /6048            "}