{"onTitr":"","titr":" صدرنشینی گوجه فرنگی دوام نیافت","describe":" زنجان - ایرنا - با ممنوع شدن صادرات گوجه فرنگی به کشورهای همجوار، این محصول که طی روزهای گذشته با قیمت های بالا سعی داشت همچنان جای خود را در سبد مصرفی خانوارها حفظ کند، با افت قیمت قابل توجهی مواجه شد و نتوانست به صدرنشینی خود ادامه دهد.", "text":"به گزارش ایرنا، قبل از ممنوع شدن صادرات گوجه فرنگی و درست زمان برداشت و فراوانی این محصول، هر کیلوگرم از آن به قیمت 70 تا 100 هزار ریال به دست مصرف کننده می رسید درحالی که انتظار عموم مردم در این مقطع عرضه گوجه فرنگی با قیمت های بسیار پایین تر بود.زنجان نیز یکی از استان های تولید کننده گوجه فرنگی در کشور محسوب می شود به طوریکه علاوه بر تامین نیاز استان به این محصول، مازاد آن نیز وارد کارخانه های رب می شود.از اواخر شهریور تا مهرماه امسال 280 هزار تن گوجه فرنگی حاصل دسترنج کشاورزان زنجانی وارد بازار هشت شهرستان این استان می شود.** گوجه فرنگی زنجان به دیگر کشورها صادر نمی شودمدیر توسعه بازرگانی سازمان جهادکشاورزی استان زنجان با بیان اینکه همزمان با سراسر کشور در این استان نیز صادرات گوجه فرنگی به خارج از کشور ممنوع شده است، گفت: پیش از این ممنوعیت، بخشی از محصول تولیدی در زنجان به کشورهای عراق و آذربایجان صادر می شد.به گفته عبدالله جعفری، با این اقدام نرخ گوجه فرنگی در بازار روند نزولی به خود گرفته و قیمت خرید صنایع نیز کاهش یافته است.وی تاکید کرد: با ممنوع شدن صادرات این محصول و سرازیر شدن آن به بازار، در زمان حاضر نرخ آن در بازار معقول و منطقی است.**ممنوع شدن صادرات گوجه فرنگی دیر ابلاغ شدرئیس سازمان صنعت، معدن و تجارت استان زنجان نیز گفت: دیر ابلاغ شدن ممنوعیت صادرات گوجه فرنگی موجب شد تا بخشی از این محصول تولیدی در استان صادر شود.به گزارش ایرنا، صادرات گوجه فرنگی از 26 شهریور امسال به دلیل کمبود عرضه آن در بازار و افزایش نرخ برای مصرف کننده ممنوع شد.ناصر فغفوری تاکید کرد: تامین و توزیع محصولات کشاورزی بر عهده جهاد کشاورزی است و این سازمان نیز بر قیمت ها با جدیت بیشتری نظارت دارد.وی خاطرنشان کرد: هم اکنون سامانه 124 سازمان صنعت، معدن و تجارت برای دریافت گزارش های شهروندان درباره گرانفروشی، کم فروشی و صادر نکردن فاکتور برای خریداران کالا، فعال است.** کارخانه های تولید رب به افزایش قیمت ها دامن می زنندرئیس اتحادیه میوه فروشان شهرستان زنجان نیز اظهار داشت: در حال حاضر گوجه فرنگی عرضه شده در میدان میوه و تره بار محصول خود استان است و مقدار کمی نیز از تاکستان وارد بازار می شود.به گفته سید مرتضی هاشمی، هم اکنون گوجه فرنگی در این میدان تره بار با کیلویی 32 تا 25 هزار ریال عرضه می شود.وی یادآوری کرد: خرده فروشان در بازار مجاز به افزایش 30 درصدی نرخ ها نسبت به قیمت میدان میوه و تره بار هستند.رئیس اتحادیه میوه فروشان شهرستان زنجان گفت: آنگونه که انتظار می رفت قیمت گوجه فرنگی کاهش نیافته است چرا که کارخانه های تولید کننده رب، له شده ی این محصول را با 20 هزار ریال از کشاورزان می خرند.هاشمی تاکید کرد: این مساله موجب کمبود و کاهش نیافتن قیمت این محصول می شود تا محصول سالم را با قیمت غیرمنطقی عرضه کنند.** نرخ گوجه فرنگی کاهش قابل توجهی یافته استیکی از شهروندان زنجانی افزود: طی روزهای گذشته، هرکیلوگرم گوجه فرنگی را با قیمت کیلویی 100 تا 70 هزار ریال خرید می کردم که در حال حاضر نرخ آن به 40 هزار ریال و کمتر از این نیز کاهش یافته است.سیمین عباسی تاکید کرد: مسئولان نسبت به نرخ محصولات نظارت جدی داشته باشند تا عده ای سودجو به افزایش قیمت ها دامن نزنند.وی متذکر شد: برخی از فروشندگان ادعا دارند به دلیل افزایش قیمت دلار، نرخ محصول گوجه فرنگی نیز افزایش یافته است   درحالی که هیچ رابطه ای بین قیمت دلار با قیمت محصولات داخلی وجود ندارد.این شهروند زنجانی یادآوری کرد: در حال حاضر که زمان برداشت گوجه فرنگی است باید نرخ آن به کمتر از 20 هزار ریال در بازارخرده فروشی کاهش یابد تا مانع سوء استفاده برخی از سودجویان شود.** با گرانفروشان برخورد شودمحسن یادواری نیز گفت: فقط با نظارت های جدی مسئولان مربوطه است که می توان مانع از افزایش خودسرانه محصولات در بازار شد.وی ادامه داد: مشکل قیمت فقط برای گوجه فرنگی نیست چرا که قیمت انواع میوه که در حال حاضر در فصل برداشت آن هستیم بالا و در هر مغازه ای متفاوت تر از مغازه دیگری است که این مسائل نیازمند ورود مسئولان و برخورد جدی با گرانفروشان است.9505/6085            "}