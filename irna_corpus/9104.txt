{"onTitr":"","titr":" رئیس فدراسیون بسکتبال: کادر فنی تیم ملی تغییر نمی کند","describe":" تهران- ایرنا - رئیس فدراسیون بسکتبال گفت: از عملکرد کادر فنی تیم ملی کاملا راضی هستم و این کادر تا مسابقات جام جهانی 2019 چین تغییر نمی کند.", "text":"به گزارش ایرنا، رامین طباطبایی روز پنجشنبه در گفت و گو با خبرنگار ایرنا اظهار داشت: از بهمن پارسال که مهران شاهین طبع را به عنوان سرمربی تیم ملی انتخاب کردیم، این تصمیم برای هدایت تیم ملی تا جام جهانی 2019 گرفته شد. تاکنون هم عملکرد تیم ملی در این مدت از نظر من راضی کننده بود. به خصوص اینکه برای نخستین بار با یک مربی ایرانی به فینال بازی های آسیایی صعود کردیم.وی افزود: عملکرد کادر فنی چیزی کمتر از مربیان خارجی که در سال های اخیر هدایت تیم ملی را بر عهده می گرفتند، نداشت و به همین دلیل تصمیمی برای تغییر در کادر فنی نداریم، حال چه سهمیه جام جهانی را کسب کنیم و چه سهمیه نگیریم، تیم ملی با کادر فنی فعلی به کار خود تا یک سال آینده ادامه می دهد.رئیس فدراسیون بسکتبال درباره احتمال خداحافظی بازیکنان باتجربه تیم ملی مانند صمد نیکخواه بهرامی و حامد حدادی، گفت: تیم ملی جای بهترین هاست و برای انتخاب بازیکنان، سن آنها ملاک نیست. البته رویکرد جوانگرایی داریم و به تدریج باید به بازیکنان جوان اجازه فعالیت بدهیم. به همین دلیل هم تیم زیر 23 سال را در کنار تیم ملی بزرگسالان تشکیل دادیم.وی ادامه داد: تا موقعی که حدادی و نیکخواه بهرامی جزء بهترین ها باشند و بخواهند در تیم ملی بازی کنند، این فرصت را در اختیار خواهند داشت. تاکنون هم هیچ صحبتی درباره خداحافظی از تیم ملی نکرده اند و تا پایان رقابت های انتخابی جام جهانی قطعا به میدان می روند.طباطبایی گفت: چنانچه بخواهیم برای بازیکنان قدیمی جایگزین پیدا کنیم، باید این کار به صورت تدریجی انجام شود نه اینکه ناگهان تیم ملی را از بازیکنان با کلاس خالی کنیم.وی درباره شانس صعود تیم ملی ایران به جام جهانی 2019 یادآور شد: 2 مسابقه آینده که در تهران مقابل ژاپن و در مانیل با فیلیپین داریم تاثیر زیادی در مشخص شدن تکلیف تیم ملی خواهد داشت. اگر بازیکنان به وظایف خود در این دو بازی عمل کنند می توانیم پیروز شویم و سهمیه جام جهانی را بگیریم.تیم های قزاقستان، استرالیا، ژاپن، فیلیپین، ایران و قطر در گروه F حضور دارند و در نهایت سه تیم برتر این گروه راهی جام جهانی می شوند. ایران در حال حاضر در رده دوم جدول رده بندی این گروه قرار دارد.برنامه ادامه مسابقات تیم ملی ایران در مرحله دوم انتخابی جام جهانی 2019 چین نیز به شرح زیر است: جمعه 9 آذر، استرالیا - ایران دوشنبه 12 آذر، فیلیپین - ایران پنجشنبه 2 اسفند، ایران - ژاپن یکشنبه 5 اسفند، ایران - استرالیارقابت های قهرمانی جهان در سال 2019 (شهریور ماه سال آینده) به میزبانی چین برگزار می شود.ورزشی ** 2024**1597            "}