{"onTitr":"","titr":" کتابخانه های چهارمحال و بختیاری میزبان 98 برنامه  است","describe":" شهرکرد- ایرنا- مدیرکل کتابخانه های عمومی چهارمحال و بختیاری گفت: همزمان با هفته ملی کودک و نوجوان 98 ویژه برنامه در کتابخانه های استان اجرا می شود.", "text":"فرهاد خلیل مقدم روز یکشنبه در گفت و گو با خبرنگار ایرنا افزود: برگزاری جشن های ویژه کودک و نوجوان، کارگاه آموزشی ویژه مادران برای تربیت کودکان خلاق، احیای بازیهای بومی مناطق مختلف استان، خاطره گویی کودکان، نشست های جمع خوانی کتاب و روز بادبادک ها از جمله این برنامه هاست.وی ترویج فرهنگ کتاب و کتابخوانی در بین کودکان و نوجوانان را از مهمترین اهداف اجرای این برنامه ها عنوان کرد و گفت: کودکان همزمان با هفته ملی کودک و نوجوان بصورت رایگان به عضویت کتابخانه ها پذیرفته می شوند.مدیرکل کتابخانه های عمومی چهارمحال و بختیاری، تعداد کتابخانه های عمومی این استان را 52 باب عنوان کرد و تصریح کرد: 40 باب از کتابخانه های استان دارای بخش مستقل کودک هستند و در سایر کتابخانه ها نیز بصورت بخش جنبی قرار دارد.خلیل مقدم ، تعداد اعضای فعال کتابخانه های عمومی استان را بیش از 38 هزار نفر اعلام کرد و افزود: حدود نیمی از این اعضا کودکان، جوانان و نوجوانان هستند.به گزارش ایرنا، ویژه برنامه ای گرامیداشت هفته ملی کودک و نوجوان با شعار «آینده را باید ساخت» و با رویکرد آموزه های عاشورا از 14 تا 20 مهرماه اجرا می شود.7363/2097            "}