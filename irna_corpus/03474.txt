{"onTitr":"","titr":" نیروهای مسلح بدنبال شناسایی عوامل شهادت مرزبان کردستانی هستند","describe":" سنندج - ایرنا - معاون سیاسی، امنیتی و انتظامی کردستان گفت: نیروهای مسلح جمهوری اسلامی ایران بدنبال شناسایی عوامل شهادت سرباز وظیفه شهید میلاد محمدیان هستند.", "text":"به گزارش ایرنا، سرباز وظیفه میلاد محمدیان بامداد امروز در یک درگیری مسلحانه میان مرزبانان هنگ مرزی مریوان با اشرار مسلح در روستای دره ناخی از توابع شهرستان مریوان به درجه رفیع شهادت رسید.حسین خوش اقبال روز دوشنبه در گفت و گو با خبرنگار ایرنا اظهار داشت: هم اکنون نیروهای مسلح از جمله سپاه و مرزبانی در پیش شناسایی عوامل ضد انقلابی هستند که این سرباز وظیفه را به شهادت رساندند.وی افزود: عوامل ضد انقلاب در این حادثه علاوه بر اینکه سلاح ها و مهمات خود را جا گذاشته و متواری شده اند احتمال می رود چند تن از آنان نیز زخمی شده باشد که به محض کسب اطلاعات تکمیلی در این خصوص اطلاع رسانی خواهد شد.به گزارش ایرنا، پیکر این سرباز وظیفه شهید هنگ مرزی مریوان با حضور گسترده اهالی شهیدپرور این شهر امروز تشییع شد برای خاکسپاری به شهرستان کامیاران زادگاه این شهید والامقام منتقل شد.این سرباز وظیفه شهید جمعی هنگ مرزی مریوان بود که بامداد امروز در درگیری با اشرار مسلح به شهادت رسید.مرزبانان با حضور به ‌موقع، اشرار مسلح را غافلگیر کرده و در عملیاتی مقتدرانه توانستند ضمن وارد کردن تلفات سنگین به آنان، چند نفرشان را زخمی و مقادیر قابل توجهی سلاح و مهمات نیز از آنها کشف کنند.شهرستان مریوان در 125 کیلومتری غرب سنندج مرکز استان کردستان واقع شده و از قمست غرب خود به شهر پنجوین در استان سلیمانیه اقلیم کردستان عراق با 100 کیلومتر مرز متصل است.کردستان از استان های مرزی کشور است که 227 کیلومتر مرز با شمال عراق دارد.3034/9102            "}