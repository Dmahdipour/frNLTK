{"onTitr":" با پیش بینی احتمال وقوع سیل    ","titr":" امدادگران هلال احمر مازندران به خط شدند","describe":" ساری- ایرنا- مدیرعامل جمعیت هلال احمر مازندران گفت که امدادگران این جمعیت در پی بارش باران شدید و احتمالی جاری شدن سیلاب به حالت آماده باش در آمدند.", "text":"مجتبی اکبری جمعه شب در گفت و گو با خبرنگارایرنا افزود: هم اکنون تمام نیروهای امدادی جمعیت هلال احمر در شهرستان ها حضور فیزیکی در محل کار دارند.وی گفت که در صورت بروز هرگونه مشکل احتمالی برای شهروندان نیروهای هلال احمر به کمک مردم خواهند شتافت.مدیرعامل هلال احمر مازندران اظهار داشت: تاکنون گزارشی مبنی نیاز به خدمات احتمالی نیروهای هلال احمر نرسیده است.بارش باران عصر امروز جمعه در مازندران شروع و باعث آبگرفتگی معابر عمومی شده است به طوری که تردد در جاده های اصلی با کندی انجام می شود.هواشناسی مازندران پیش بینی کرد که بارش باران همراه با رعد و برق تا عصر روز شنبه 14 مهرماه ادامه داشته باشد.6982/1654            "}