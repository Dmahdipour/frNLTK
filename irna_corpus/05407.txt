{"onTitr":"","titr":" برخورد دو خودرو در نیویورک 20 کشته برجای گذاشت","describe":" نیویورک- ایرنا- برخورد یک دستگاه خودروی لیموزین حامل میهمانان مراسم یک عروسی با خودروی دیگر در شمال نیویورک، 20 کشته برجای گذاشت.", "text":"به گزارش ایرنا، پلیس فدرال برای انجام تحقیقات درباره این سانحه رانندگی که بعدازظهر یکشنبه به وقت محلی روی داد، در محل حضور یافته است. خودروی لیموزین با یک دستگاه خودروی حمل بار برخورد کرده است. نام قربانیان و محل تولدشان هنوز اعلام نشده است و پلیس فدرال اعلام کرده است که احتمالا تا ساعت 3 بعدازظهر به طول خواهد انجامید.تارنمای خبری شبکه تلویزیونی ای بی سی نیوز نیز در همین پیوند گزارش داد که این سانحه مرگبار در شهر شوهاری واقع در ایالت نیویورک روی داده است.بر اساس این گزارش، تیم های تحقیقات برای بررسی سانحه به محل حادثه اعزام شده اند. سانحه مرگبار دیگری که در سال های اخیر منجر به مرگ تعدادی در آمریکا شد و یک خودروی لیموزین در آن دخیل بود، در سال 2013 روی داد که در جریان آن خودروی لیموزین در سانفرانسیسکو آتش گرفت و مسافران آن داخل خودرو گرفتار شدند. در سال 2014 نیز یک خودروی لیموزین در ایالت نیوجرسی با یک دستگاه تریلی برخورد کرد که بر اثر آن یک نفر کشته و یک نفر دیگر زخمی شدند.اروپام**شبس**1429**9109            "}