{"onTitr":"","titr":" آزمون نوازندگی برای پذیرش در ارکسترهای سمفونیک و ملی","describe":" تهران - ایرنا - بنیاد فرهنگی و هنری رودکی در راستای شناسایی و جذب نوازندگان توانمند که به همکاری با ارکستر سمفونیک تهران و ارکستر ملی ایران تمایل دارند، اقدام به برگزاری آزمون نوازندگی می‌کند.", "text":"به گزارش گروه فرهنگی ایرنا از اعلام روز شنبه روابط عمومی و امور بین‌الملل بنیاد رودکی، نوازندگان سازهای زهی، بادی چوبی و بادی برنجی می توانند در آزمون این بنیاد شرکت کنند.بر پایه این اعلام، نوازندگان سازهای زهی شامل ویولن، ویولا، ویولنسل، کنترباس، سازهای بادی چوبی شامل فلوت، ابوا، کلارینت، فاگوت و سازهای بادی برنجی شامل هورن، ترومپت، ترومبون، توبا می‌توانند در این آزمون شرکت کنند.متقاضیان می‌توانند تا پایان ساعت اداری روز چهارشنبه 2 آبان ماه 1397مدارک خود را به معاونت تولید بنیاد رودکی تحویل دهند.برپایه این اعلام،  متقاضیان می توانند با مراجعه به سایت بنیاد رودکی در بخش همکاری با ارکسترها، فرم مخصوص آزمون را دانلود کنند و از مدارک لازم برای امتحان اطلاع یابند.            "}