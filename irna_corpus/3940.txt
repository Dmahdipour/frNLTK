{"onTitr":"","titr":" 150 کانون دانش آموزی هلال احمر در مدارس کردستان فعال است","describe":" سنندج - ایرنا - سرپرست جمعیت هلال احمر کردستان گفت: 150 کانون دانش آموزی و 28 کانون دانشجویی این جمعیت در مدارس و دانشگاه ها در حوزه ارائه آموزش های امداد رسانی و کمک های اولیه فعالیت دارند.", "text":"محمدباقر محمدی روز سه شنبه در گفت و گو با خبرنگار ایرنا با اشاره به اینکه 64 کانون غنچه ها و 18 کانون طلاب جمعیت هلال احمر نیز در استان فعال است، اظهار داشت: تعدادی کانون روستایی نیز در این حوزه فعالیت داشته و با این جمعیت همکاری دارند.وی با بیان اینکه حوزه جوانان جمعیت هلال احمر شامل رده های سنی 5 تا 29 سال است، افزود: در رده های سنی 5 تا 7 سال کانون غنچه های هلال در مراکز پیش دبستانی، آمادگی و مهدهای کودک تشکیل شده اند.«در کانون غنچه ها، اغلب آموزش های امدادی مثل پناه گیری و خروج اضطراری در زمان زلزله و در کانون های دانش آموزی فعالیت های بشردوستانه، کارگاه های آسیب های زندگی، مهارت های زندگی و آموزش های امدادی انجام می گیرد، در کانون های دانشجویی و جوانان هم برنامه های گسترده امدادی، فرهنگی و آموزشی اجرا می شود»سرپرست جمعیت هلال احمر کردستان به آموزش های امدادی در قالب طرح دادرس(دانش آموز آماده در روزهای سخت) در مدارس استان اشاره کرد.وی تاکید کرد: سال گذشته در قالب این طرح به 6 هزار دانش آموز، آموزش های امدادی شامل پناه گیری در زلزله، اطفای حریق، پانسمان و بانداژ، احیا قلبی و ریوی، حمل مصدوم و چادرزنی ارائه شد.محمدی یکی از تاثیرگذارترین طرح های جمعیت هلال احمر را طرح دادرس دانست و یادآور شد: این طرح در 150 مدرسه استان برگزار شد که در هر کلاس 16 ساعت آموزش به دانش آموزان داده شد.به گزارش ایرنا، جمعیت هلال احمر ایران تقریبا 100 سال است که تشکیل شده و حوزه جوانان آن نیز حدود 70 سال سابقه فعالیت دارد.جمعیت هلال احمر استان کردستان دارای 11 پایگاه امداد جاده ای، 100 تیم امدادی، چهار هزار داوطلب فعال و بیش از 40 هزار داوطلب آموزش دیده و آماده همکاری در شرایط سخت و بحرانی است.7355/9102            "}