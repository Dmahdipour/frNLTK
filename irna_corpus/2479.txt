{"onTitr":"","titr":" رسیدگی به مناطق حاشیه نشین عجب شیر اولویت مسئولان باشد","describe":" مراغه- ایرنا- فرماندار عجب شیر با تاکید بر لزوم بسیج همه دستگاه‌ها برای رفع مشکلات مناطق حاشیه نشین شهر گفت: رسیدگی به مناطق حاشیه نشین عجب شیر اولویت مسئولان دستگاه های اجرایی و خدمات رسان باشد.", "text":"به گزارش ایرنا، عادل اصغرپور روز چهارشنبه در جلسه کارگروه آسیب های اجتماعی عجب شیر افزود: از ظرفیت همه دستگاه ها و نهادهای اجتماعی برای رفع معضل مناطق حاشیه نشین استفاده می‌شود و توانمندسازی این مناطق در زمینه زیرساخت های عمرانی نیز با جدیت در حال پیگیری است.وی با اشاره به اینکه حاشیه نشینی یکی از چالش های مهم اقتصادی، اجتماعی و فرهنگی عجب شیر در سال های آینده است، گفت: دستگاه های دولتی باید برای رفع مشکلات موجود به دنبال ساز و کار مناسب باشند تا این مسئله بحران آفرین نشود.وی با اشاره به اهمیت ساماندهی مناطق حاشیه نشین شهری افزود: ضعف در ارائه خدمات بهداشتی، آموزشی و خدمات شهری و عمومی در این مناطق باعث بروز انواع آسیب های اجتماعی می شود.وی تاکید کرد: مسئولان باید به صورت منظم و مستمر در مناطق حاشیه نشین حضور پیدا کرده و وضعیت اقدامات انجام شده را پیگیری کنند.فرماندار عجب شیر گفت: بدون همراهی مردم اقدامات هیچ دستگاهی اثر بخشی لازم را نخواهد داشت و بر این اساس مشارکت مردم لازم و حیاتی است.اصغرپور افزود: رعایت حقوق شهروندی و آشنا ساختن مردم نسبت به وظایف یکدیگر، آسیب های اجتماعی را در جامعه کاهش می دهد.وی ادامه داد: احترام به حقوق شهروندی یکی از عواملی است که بر کرامت انسانی و خدمت رسانی به اقشار مختلف مردم، برابری انسان ها دربرابر قانون و استیفای حقوق کسانی که دچار ظلم می شوند تاکید می کند.وی با تقدیر از بازرسان دستگاه های اجرایی گفت: در بازرسی ها از ادارات، باید دستگاه ها در زمینه رعایت حقوق شهروندی، تکریم ارباب رجوع و اقدام هایی که نهادهای اجرایی در مورد تسهیل و تسریع در فرایند خدمت رسانی به مردم و جلب رضایت آنان دارند، ارزیابی شوند.وی از تمامی پژوهشگران و اندیشمندان عرصه مسائل اجتماعی دعوت کرد که به منظور کاهش آسیب های اجتماعی در این شهرستان با ستاد مدیریت و سازماندهی آسیب های اجتماعی همکاری کرده و نظرات و نتایج تحقیقات خود را اعلام کنند.شهرستان عجب شیر با حدود 85 هزار نفر جمعیت در 98 کیلومتری جنوب غربی تبریز مرکز آذربایجان شرقی واقع است.7485/3071            "}