{"onTitr":" رئیس اتاق بازرگانی البرز:    ","titr":" ارزش گذاری برخی اقلام صادراتی کشور با مشکل مواجه است","describe":" کرج-ایرنا- رئیس اتاق بازرگانی، صنایع، معادن و کشاورزی استان البرز گفت: کم توجهی گمرکات در ارزش گذاری صحیح برخی کالاهای صادراتی  از چالش های مهم صادرکنندگان است.", "text":"رحیم بنامولائی روز سه شنبه در گفت وگو با خبرنگارایرنا گفت: مدیران ذیربط در گمرکات بایستی پس از بررسی همه جانبه، انواع محصولات را ارزش گذاری کنند تا فعالان اقتصادی با رغبت در مسیر توسعه و رونق صادرات غیر نفتی گام بردارند. وی  صادرات  محصول کشاورزی «کلم»  را نمونه عینی این موضوع برشمرد و اظهار داشت: درحالی که  صادرات محصولات کشاورزی مانند کلم هرتن100 دلار است، اما گمرک ارزش این محصول را برپایه هرتن 310 دلار محاسبه می کند و بدین ترتیب صادر کننده در مقابل هرتن محصول کلم 210 دلار به دولت بدهکار می شود.** ضرورت حمایت از واردکنندگان ماشین آلات رئیس پارلمان بخش خصوصی البرز حمایت از فعالان اقتصادی وارد کننده دستگاه ها و ماشین آلات  را ضروری دانست و گفت: با توجه به نوسان قیمت ارز، باید دولت کارآفرینان را به نحوی یاری دهد تا سرمایه گذاری آنان در مسیر راه اندازی خطوط‌ جدید تولید باشد. استان البرز سه هزارو500 واحد تولیدی و صنعتی و 75 هزار هکتار اراضی کشاورزی و باغی دارد که بخشی از محصولات صنعتی و کشاورزی استان صادراتی است.7411/ 6155            "}