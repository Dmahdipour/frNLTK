{"onTitr":"","titr":" هیچکدام از طرح های ستاد احیای دریاچه ارومیه تعطیل نیست","describe":" ارومیه- ایرنا- رییس دفتر استانی ستاد احیای دریاچه ارومیه در آذربایجان غربی با اعلام اینکه هیچکدام از طرح های دریاچه ارومیه تعطیل نیست، گفت: طرح های این ستاد از محل اعتبارات سال گذشته در حال انجام بوده و هیچ یک تعطیل نشده است.", "text":"فرهاد سرخوش روز چهارشنبه در گفت و گو با خبرنگار ایرنا با اشاره به تلاش برخی رسانه های مخالف دولت برای ایجاد ناامیدی در جامعه، بیان کرد: طرح های مهم انتقال آب به دریاچه ارومیه نیز با سرعت تمام در حال انجام است.وی افزود: ابلاغ اعتبارات سال جاری می تواند در آغاز طرح های جدید و سرعت بخشیدن به طرح های در حال تکمیل موثر باشد.وی در رابطه با آخرین وضعیت طرح احداث تونل انتقال آب از جنوب آذربایجان غربی به دریاچه ارومیه، گفت: طی سال جاری چهار هزار میلیارد ریال اعتبار برای این طرح اختصاص یافت و هم اکنون بیش از 63 درصد پیشرفت فیزیکی دارد.سرخوش با بیان اینکه این طرح تا پایان سال 1398 به بهره برداری می رسد، افزود: با افتتاح این طرح سالانه بیش از 650 میلیون مترمعکب آب وارد پیکره دریاچه ارومیه خواهد شد.وی با تاکید بر اینکه طرح های انتقال آب به دریاچه ارومیه هنوز به بهره برداری نرسیده است، اضافه کرد: سال آینده چندین طرح انتقال آب به دریاچه به بهره برداری می رسد که نقش بسزایی در احیای نگین آبی آذربایجان خواهد داشت. به گزارش ایرنا دریاچه ارومیه در قالب طرح های ستاد احیا قرار است ظرف مدت 10 سال/ از سال 1394/ به تراز اکولوژیک خود برسد؛ این دریاچه از اواسط دهه 1380 شروع به خشک شدن کرد و بنا بر آمار بین المللی تا سال 2015 میلادی حدود 80 درصد از مساحت آن خشک شد.3214/3072            "}