{"onTitr":" پاراآسیایی2018،    ","titr":" تساوی مردان گلبالیست ایران مقابل ژاپن","describe":" جاکارتا - ایرنا- تیم گلبال مردان ایران در نخستین دیدار خود در بازی‌های پاراآسیایی 2018 که به میزبانی کشور اندونزی در حال پیگیری است، مقابل تیم ژاپن به تساوی رسید.", "text":"به گزارش خبرنگاراعزامی ایرنا، تیم ملی گلبال ایران امروز (یکشنبه) در ادامه بازیهای پاراآسیایی که میزبانی شهرجاکارتا و در سالن بالای کارتینی در حال پیگیری است، مقابل تیم ژاپن به تساوی 5 بر 5 رسید.بانوان گلبال ایران نیز با همین نتیجه مقابل تایلند متوقف شده بودند.تیم ملی مردان گلبال ایران فردا - دوشنبه به مصاف اندونزی خواهد رفت.«محمد ابراهیم‌زاده مطلق» مربی تیم گلبان ایران درباره این دیدار گفت: ژاپنی‌ها در همه رشته ها خودشان را برای میزبانی المپیک و پارالمپیک در سال 2020 آماده می کنند که سبب شد بازی سختی مقابل آنها داشته باشیم.وی گفت: در دوره قبل مقابل ژاپن 3 بر یک عقب افتادیم، اما با تلاش بازیکنان نتیجه را تغییر دادیم و در نهایت 4 بر 3 پیروز شدیم. در این دوره نیز با دو گل عقب افتادیم، ولی در فاصله پنج ثانیه مانده به پایان بازی کار را به تساوی رساندیم.مربی تیم ملی گلبال خاطرنشان کرد: در گروه ایران تیم های چین و کره جنوبی حضور دارند که قدرتمند هستند. البته گروه ما سخت‌تر از گروه دوم مسابقات است، ولی در مجموع امیدوارم نتیجه تلاش های خود را در این دوره از رقابت ها بگیریم.سومین دوره بازیهای پارآسیایی 2018 از 14 تا 21 مهرماه با حضور 2 هزار و 880 ورزشکار از 41 کشور در 18رشته ورزشی می شود. کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارد.ورزشی**2052**9029**1584            "}