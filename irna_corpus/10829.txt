{"onTitr":"","titr":" یک میلیون کانتینر در بندر شهید رجایی تخلیه و بارگیری شد","describe":" بندرعباس -ایرنا- مدیرکل بنادر و دریانوردی هرمزگان گفت: یک میلیون و 70 هزار و 143 تی ای یو کانتینر نیمه نخست امسال  در بندر شهید رجایی تخلیه و بارگیری شد.", "text":"به گزارش ایرنا، الله مراد عفیفی پور روز سه شنبه در جمع خبرنگاران اظهار داشت: از این میزان 804 هزار و 140 تی ای یو کانتینر صادرات و واردات شده و 197 هزار و 377 تی ای یو مربوط به محموله های ترانزیتی بوده است.وی افزود: در همین مدت زمان 130 هزار و 815 تی ای یو کانتینر از طریق بندر شهید رجایی به سایر بندرهای منطقه حمل بار بین بندر(ترانشیپ) شده است.مدیرکل بنادر و دریانوردی هرمزگان خاطرنشان کرد: بندر شهید رجایی با بهره مندی از پیشرفته ترین پایانه های کانتینری و برخورداری از تجهیزات روز دنیا، بزرگترین و پیشرفته ترین بندر کانتینری ایران محسوب می شود که تخلیه و بارگیری بیش از 80 درصد کالاهای کانتینری درسطح بنادر کشور را پشتیبانی می کند.به گزارش ایرنا، بندر شهید رجایی دروازه طلایی اقتصاد ایران است که 53 درصد صادرات و واردات، 70 درصد ترانزیت و تخلیه و بارگیری حدود 85 درصد کالاهای کانتینری درسطح کل بنادر کشور را پشتیبانی می کند.بندر شهید رجایی با 18 دستگاه جرثقیل غول پیکر (گنتری کرین ) برای تخلیه و بارگیری کانتینری و 40 پست اسکله، بزرگترین و پیشرفته ترین بندر کانتینری ایران است.این بندر مهم و راهبردی در 23 کیلومتری غرب بندرعباس مرکز استان هرمزگان واقع شده است.7198/6048            "}