{"onTitr":" سخنگوی کمیسیون اقتصادی مجلس:    ","titr":" شرایط راه اندازی کسب و کار در بازار پول مشخص شد","describe":" تهران- ایرنا- سخنگوی کمیسیون اقتصادی مجلس شورای اسلامی از بررسی موادی از طرح بانکداری جمهوری اسلامی ایران مربوط به بخش بانکداری و شرایط راه اندازی کسب و کار در بازار پول کشور در نشست عصر سه شنبه کمیسیون خبر داد.", "text":"به گزارش ایرنا از خانه ملت، زهرا سعیدی مبارکه گفت: با حضور کارشناسان بانک مرکزی، دیوان محاسبات و مرکز پژوهش های مجلس شورای اسلامی موادی دیگر از طرح بانکداری جمهوری اسلامی ایران مربوط به بخش بانکداری بررسی شد.سخنگوی کمیسیون اقتصادی مجلس شورای اسلامی ادامه داد: براساس ماده 81 طرح بانکداری جمهوری اسلامی ایران، راه اندازی هر نوع کسب وکار در بازار پول کشور از جمله ایجاد موسسات پولی و اعتباری، ایجاد شعبه، باجه یا نمایندگی، سپرده گیری از عموم تحت هر عنوان ارائه انواع ابزارهای پرداخت و هر نوع فعالیت در نظام پرداخت، مستلزم کسب مجوز از سازمان نظارت بر موسسات اعتباری است و این سازمان موظف است اسامی کلیه موسسات دارای مجوز و شعب مجاز را به صورت عمومی منتشر کند و به اطلاع نیروی انتظامی و قوه قضائیه برساند.**نقش تصویب نهایی طرح بانکداری جمهوری اسلامی ایران در افزایش اختیارات بانک مرکزینماینده مردم مبارکه در مجلس شورای اسلامی بیان کرد: اعضای کمیسیون اقتصادی مجلس بعد از بررسی ماده 82 طرح بانکداری جمهوری اسلامی ایران بانک ها و موسسات اعتباری موظف شدند حداکثر سه ماه بعد از تصویب قانون، اساسنامه خود را بازنگری کنند و برای تایید به بانک مرکزی ارسال کنند.  سعیدی مبارکه یادآور شد: در صورت تصویب نهایی طرح بانکداری جمهوری اسلامی ایران اختیارات بانک مرکزی ارتقا می یابد.**طرح اصلاح قانون سنجش و پذیرش دانشجو در دانشگاه‌ها دو هفته مسکوت ماندسیدحمایت میرزاده در تشریح جلسه امروز کمیسیون آموزش و تحقیقات مجلس و با یادآوری حضور وزیر آموزش و پرورش جهت پاسخگویی به سوالات تعدادی از نمایندگان در این جلسه، گفت: سوال علیرضا محجوب نماینده مردم تهران، ری، شمیرانات، اسلامشهر و پردیس در مورد عدم پرداخت مطالبات و معوقات فرهنگیان بود که وزیر در این رابطه توضیحاتی ارائه داد در ادامه مقرر شد ظرف مدت یک ماه آموزش و پرورش گزارش مالی مکتوبی در این زمینه به نماینده سوال کننده ارائه دهد.**به زعم وزیر آموزش و پرورش پرداخت مطالبات نسبت به سال های قبل بهبود پیدا کردهنماینده مردم گرمی در مجلس شورای اسلامی افزود: به زعم وزیر آموزش و پرورش پرداخت مطالبات نسبت به سال های قبل بهبود پیدا کرده؛ بر این اساس مقرر شد ظرف مدت یک ماه گزارش‌های لازم در اختیار نماینده سوال کننده قرار گیرد تا مشخص شود ایشان از پاسخ‌ها و گزارشات آقای بطحایی قانع شده‌اند یا خیر.**دستور العمل آموزش زبان و ادبیات قومی و محلی به زودی به مدارس ابلاغ می‌شودوی بیان کرد: سوال جلال محموزاده درباره عدم اجرای اصل 15 قانون اساسی بود- این قانون به تدریس زبان های قومی و محلی در مدارس اشاره می کند- وزیر در این رابطه با بیان اینکه گروه های آموزشی برای این موضوع تشکیل شده و دستورالعمل مربوط به آموزش زبان و ادبیات قومی و محلی به زودی به استان ها ابلاغ می شود؛ مقرر شد در مدت دو ماه درصورتی که این دستور العمل به استان ها ابلاغ شود آقای محمودزاده قانع شده در غیر این صورت سوال باقی می‌ماند.**بیمه های تکمیلی فرهنگیان کیفیت مطلوبی نداردمیرزاده با اشاره به سومین سوال مطرح شده، اظهار داشت: سوال محمدرضا صباغیان نماینده مردم مهریز، بافق در مورد کیفیت نامناسب بیمه های تکمیلی فرهنگیان بود به زعم ایشان کیفیت این بیمه ها بسیار پایین است در حالیکه توضیحات وزیر آموزش و پرورش خلاف مسائل مطرح شده بود؛ وزارت آموزش و پرورش دو هفته زمان دارد به صورت مکتوب گزارش های لازم را به این نماینده ارائه دهد.**با اجراکنندگان سند 2030 برخورد می شوداین نماینده مردم در مجلس با اشاره به چهارمین سوال نمایندگان از وزیر آموزش و پرورش، ادامه داد: آقای ابطحی معتقد است سند 2030 در پیش دبستانی ها اجرا می‌شود و تخلفاتی در این راستا صورت گرفته است در حالیکه بطحایی معتقد بود در هیچ منطقه ای این سند اجرا نمی شود و در صورتی که مدرسه ای این سند را اجرا کند با آن برخورد می شود؛ مقرر شد ظرف دو ماه نماینده مردم خمینی شهر اطلاعات بیشتری به وزیر آموزش و پرورش ارائه دهد و در صورت عدم برخورد با اجراکنندگان این سند سوال ایشان تعیین تکلیف شود.سخنگوی کمیسیون آموزش و تحقیقات مجلس با اشاره به دومین دستور کار کمیسیون آموزش وتحقیقات مجلس شورای اسلامی، خاطرنشان کرد: طرح اصلاح قانون سنجش و پذیرش دانشجو در دانشگاه‌ها و مراکز آموزش عالی بررسی شد و به پیشنهاد تعدادی از نمایندگان و به منظور جمع آوری اطلاعات بیشتر این طرح دو هفته مسکوت ماند.سیام*3061*1535            "}