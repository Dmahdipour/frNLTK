{"onTitr":" قهرمان پرتاب دیسک پاراآسیایی:    ","titr":" مدال را تقدیم به روح قربانیان پرواز تهران -یاسوج می کنم","describe":" جاکارتا -ایرنا -«سامان پاکباز» قهرمان رشته پرتاب دیسک پارااسیایی ایران ، مدال خود را به قربانیان پرواز نافرجام تهران به یاسوج تقدیم کرد.", "text":"به گزارش روز جمعه خبرنگار اعزامی به رقابت های پاراآسیایی 2018 جاکارتا، سامان پاکباز که توانست در رشته پرتاب دیسک، مدال طلا را از آن خود کند، در این مورد گفت: «من در دو رشته در پاراآسیایی شرکت کردم. اولین رشته پرتاب وزنه بود که متاسفانه نقره کسب کردم. صادقانه می گویم در آن رشته، نتیجه خوبی نگرفتم و می توانستم طلایی باشم. اما خدا را شکر که در پرتاب دیسک توانستم جبران کنم و صاحب گردن آویز طلا شوم.» پاکباز اضافه کرد: «در این ماده موفق شدم رکورد بالای 50 متر را داشته باشم و با رکورد جهانی ام تنها یک متر فاصله بود. با این حال امیدوارم در سال آینده که رقابت های جهانی دو و میدانی را در پیش داریم، بتوانم زودتر از پارالمپیک صاحب مدال طلا شوم. این رکورد را انشالله در مسابقات جهانی امارات که در دبی برگزار می شود، جابجا خواهم کرد.» ورزشکار طلایی ایران ادامه داد: امیدوارم با این مدال بتوانیم برای چند دقیقه هم که شده، غم آن عزیزان را از یاد ببریم.» پاکباز در خصوص برنامه هایش برای پارالمپیک 2020 توکیو گفت: «در پارالمپیک، ما فقط ماده پرتاب وزنه را داریم و ماده پرتاب دیسک برگزار نمی شود. امیدوارم در آن مسابقات، کارهای بزرگی انجام بدهیم. قطعا از این به بعد، تمرکز و تمرینات مان به سمتی می رود که بتوانیم برای آن رقابت ها آمادگی کاملی داشته باشیم و سرود کشورمان را در پارالمپیک دوباره به گوش همه جهان برسانیم.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابت ها شرکت کرده است.** 1528**1601**            "}