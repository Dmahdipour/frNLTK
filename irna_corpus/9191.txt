{"onTitr":"","titr":" مرکل برای رایزنی درباره ایران وارد فلسطین اشغالی شد","describe":" تهران- ایرنا- صدر اعظم آلمان برای دیدار و رایزنی با نخست وزیر رژیم صهیونیستی درباره ایران و موضوع فلسطینیان وارد فلسطین اشغالی شد.", "text":"به گزارش چهارشنبه شب ایرنا به نقل از خبرگزاری رویترز، آنگلا مرکل صدر اعظم آلمان برای دیدار با سران رژیم صهیونیستی در سفری یک روزه وارد فلسطین اشغالی شد.موضوع ایران و سازش اسرائیل و فلسطینیان از مهم ترین موضوع ها در دستور کار دیدارهای مرکل است.آلمان پس از خروج آمریکا از برجام در اردیبهشت ماه سال جاری همچنان در این توافق باقی مانده و بارها بر حفظ آن تاکید کرده است.اتحادیه اروپا در حال بررسی یک نظام مالی مستقل از آمریکا برای حفظ تبادل مالی با ایران است که به پیشنهاد هایکو ماس وزیر خارجه آلمان مطرح شده است.همزمان با مرکل، ماس نیز برای دیدار و گفت و گو با مایک پمپئو همتای آمریکایی وی درباره توافق هسته ای با ایران به واشنگتن سفر کرده و گفته می شود که موضع قاطع تری نسبت به گذشته در حمایت از این توافق اتخاذ خواهد کرد.وی روز جمعه در سخنرانی خود در نشست مجمع عمومی سازمان ملل متحد، با تاکید بر لزوم حفظ مناسبات تجاری با تهران گفت که اروپا یکپارچه پای برجام ایستاده است.وی همچنین در بخش دیگری از صحبت‌های خود درباره برجام گفت: مشغول اقداماتی برای حفظ تبادلات تجاری با ایران هستیم و از این کشور خواسته‌ایم که همچنان به اجرای کامل تعهدات خود ادامه دهد.شبد**9416*9122            "}