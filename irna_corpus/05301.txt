{"onTitr":" استاندار البرز:    ","titr":" بسیاری از چالش های  اقتصادی به واسطه ایجاد جو روانی است","describe":" کرج - ایرنا - استاندار البرز گفت: بسیاری از چالش ها و دغدغه های اقتصادی به واسطه ایجاد جو روانی در کشور است که حضور موثر اصناف در این زمینه گره گشا خواهد بود.", "text":"به گزارش ایرنا، محمد علی نجفی عصر یکشنبه در نشست هم اندیشی با نمایندگان اصناف البرز افزود: براین اساس از اصناف انتظار می رود برای کاهش چالش ها به میدان بیایند.استاندار البرز با اشاره به اینکه اصناف از جنس مردم هستند، گفت: کسبه و بازاریان  همواره مورد احترام مردم و مسئولان بوده اند بنابراین با اشراف به حساسیت های موجود بر این باور هستیم که بدون کمک اصناف موفق به ایجاد ثبات در آرامش بازار نخواهیم بود. وی به مسائل و مشکلات حوزه حمل و نقل اشاره کرد و افزود: موضوعات این حوزه دقیق رصد می شود و در این زمینه در نقاط مختلف استان البرزحضوری به موقع داشته ام.استاندار البرز اضافه کرد: برخی از مسائل حوزه حمل و نقل به علت فشار  تحریم ها بوده از این رو مصوب شد که ارز 4200 تومانی به واردات لاستیک نیز اختصاص یابد.وی با اشاره به تصویب لایحه الحاق ایران به کنواسیون مقابله با تامین مالی تروریسم،  گفت: به طور قطع شاهد تبعات مثبت این قانون در کشور خواهیم بود.استاندار البرز  بر همراهی شهرداری های این استان با اصناف در راستای حل معضلات این حوزه تاکید کرد و گفت: اصناف نیز مانند تمام عرصه ها نیازمند آموزش است.استان البرز حدود 120 هزار واحد صنفی دارد.8029/ 6155            "}