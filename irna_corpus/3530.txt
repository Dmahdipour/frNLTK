{"onTitr":"","titr":" دانش آموزان برای مقابله با دشمن به سلاح علم مجهز شوند","describe":" همدان- ایرنا- فرمانده انتظامی استان همدان گفت: دانش آموزان، جوانان و نوجوانان برای مقابله با دسیسه های گوناگون دشمن باید به سلاح علم مجهز شوند.", "text":"سردار بخشعلی کامرانی صالح روز سه شنبه در آیین نواخته شدن زنگ مهر در هفته ناجا گفت: دشمن در تمامی حوزه ها به جنگ با نظام اسلامی برخاسته و پس از ناموفق بودن جنگ نظامی به تهاجم فرهنگی رو آورده است.فرمانده انتظامی همدان افزود: رهبر فرزانه انقلاب از چند سال گذشته درباره تهاجم و شبیخون فرهنگی دشمن و ضرورت مقابله با آن هشدارهایی دادند.وی اضافه کرد: برای تقابل با جنگ نرم دشمن باید همه افراد به ویژه دانش آموزان و دانشجویان خود را به سلاح علم، دانش و آگاهی مجهز کنند.فرمانده انتظامی استان همدان یکی از ضرورت های کنونی جامعه را افزایش سواد رسانه ای در حوزه فضای مجازی دانست و اظهار داشت: دشمن از ظرفیت فضای مجازی نیز بهره برداری کرده بنابراین باید نسبت به ترفندهای معاندان نظام آگاهی داشته باشیم.مدیرکل آموزش و پرورش همدان نیز گفت: تعامل و ارتباط دوسویه بین آموزش و پرورش و نیروی انتظامی برای ارتقای دانش آموزان ایجاد شده است.محمد پورداود افزود: کارشناسان پلیس در حوزه های مختلف اجتماعی با حضور در مدارس، آسیب ها و نحوه مقابله با آن را به دانش آموزان آموزش می دهند.همزمان با هفته ناجا زنگ مهر به صورت نمادین در دبیرستان دخترانه محمد سلامت واقع در شهرک شهید مدنی با حضور فرمانده انتظامی استان، مدیرکل آموزش و پرورش و جمعی از مسئولان نواخته شد.110 برنامه هفته ناجا در همدان در حال برگزاری است.7526/2087            "}