{"onTitr":" به مناسبت هفته نیروی انتظامی؛    ","titr":" پلیس یاران نوجوان دوچرخه سواری کردند","describe":" تهران- ایرنا- همزمان با فرارسیدن هفته نیروی انتظامی هفتمین دوره همایش دوچرخه سواری پلیس یاران نوجوان در بوستان ولایت تهران برگزار شد.", "text":"به گزارش خبرنگار گروه اجتماعی ایرنا در این همایش که امروز یکشنبه با حضور 200 دانش آموز از برخی مدارس شهر تهران به عنوان پلیس یاران نوجوان، جمعی از خانواده های دانش آموزان، مسئولان و کارکنان پلیس راهور ناجا و نیروهای انتظامی تهران برگزار شد، شرکت کنندگان مسیر سه و نیم کیلومتری در محوطه پارک ولایت را رکاب زدند.معاون اجرایی پلیس راهور ناجا در حاشیه برگزاری این همایش به خبرنگار ایرنا گفت: هدف برگزاری این همایش در راستای ارتقای ایمنی و همچنین تفهیم قوانین و مقررات راهنمایی و رانندگی برای دوچرخه سواران نوجوان است که به عنوان پلیس یاران در مدارس حضور دارند. سردار حسن مومنی اظهار داشت: به کارگیری تجهیزات ایمنی برای تمام وسایل نقلیه ضروری است و دوچرخه سواران نوجوان نیز لازم است ضمن آشنایی با قوانین راهنمایی و رانندگی، در هنگام دوچرخه سواری از کلاه ایمنی استفاده کنند و دوچرخه نیز به روشنایی چراغ جلو و عقب برای دید در شب و لاستیک و ترمز مناسب مجهز باشد.وی با بیان اینکه شعار امسال هفتمین دوره همایش دوچرخه سواری پلیس یاران نوجوان «دوچرخه سواری دیگر یک تفریح نیست بلکه یک راه حل است» است، یادآور شد: هر قدر بتوان در راستای ارتقای فرهنگ دوچرخه سواری و آموزش مقررات راهنمایی و رانندگی و آشنایی نوجوانان با این قوانین حرکت کنیم، از ترافیک روان برخوردار خواهیم بود و آمار تصادفات و تلفات انسانی کاهش خواهد یافت.در پایان این همایش تعداد 25 دستگاه دوچرخه با تجهیزات ایمنی کامل از سوی پلیس راهور ناجا به شرکت کنندگان نوجوان به قید قرعه اهدا شد.اجتمام* 1417*1834            "}