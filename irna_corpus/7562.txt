{"onTitr":" شینهوا؛    ","titr":" افزایش بهای نفت تحریم آمریکا علیه ایران را بی اثر می کند","describe":" پکن- ایرنا- شینهوا، خبرگزاری رسمی چین گزارش کرد با بالا رفتن تدریجی بهای نفت در بازارهای بین المللی؛ بخش گسترده ای از تحریم های نفتی آمریکا علیه ایران بی اثر می شود.", "text":"به گزارش ایرنا خبرگزاری شینهوا روز شنبه در مطلبی تحلیلی نوشت، به نظر می رسد که تحولات بازار به شکلی که مورد دلخواه آمریکا باشد پیش نمی رود و مسئولان ایرانی نیز به واشنگتن گوشزد کرده اند که با استمرار تحریم های نفتی بهای نفت باز هم بالاتر خواهد رفت.بنا به این گزارش هر چقدر بهای نفت بالاتر برود آن زمان اثر تحریم های نفتی آمریکا که از ماه آینده میلادی شروع می شود ، بر ایران کمتر خواهد شد کما اینکه آمار ارایه شده در تهران نشان می دهد در شش ماه گذشته عایدات نفتی ایران 16 درصد بیشتر شده است.خبرگزاری رسمی چین تصریح می کند که دولت ایران برای سال مالی این کشور بودجه را بر اساس نفت بشکه ای 55 دلار بسته بود که حالا بهای نفت به بیش از 70 دلار رسیده و بخشی از منابع نفتی مرغوبتر نیز نزدیک به 84 دلار در هر بشکه است.آمار شینهوا حاکی است قرار بوده است ایران در سال جاری میلادی هر ماه 2 میلیون و 400 هزار بشکه نفت صادر کند اما 100 هزار بشکه نیز بیشتر صادر کرده و بهای نفت هم بالاتر بوده است.خبرگزاری رسمی چین با اشاره به شکست طرح ها و راهبردهای تحریمی آمریکا علیه ایران آورده است که 'دونالد ترامپ' رییس جمهوری آمریکا باعث شد تا بهای نفت از سال 2014 میلادی به این طرف به بالاترین میزان برسد.شینهوا می نویسد که ایران هم اعلام کرده که بجز کره جنوبی هیچ کشوری تاکنون براثر فشارها و تحریم های آتی آمریکا خرید نفت از ایران را متوقف نکرده است.این گزارش تاکید می کند که امروز بازار نسبت به توان کشورهای دیگری چون عربستان برای جایگزینی نفت ایران و افزایش تولید به دیده تردید می نگرد و بهای نفت همچنان سیر صعودی دارد.آساق**231**1904**            "}