{"onTitr":"","titr":" پوتین با ولیعهد عربستان دیدار می کند","describe":" مسکو - ایرنا - نماینده رئیس جمهوری روسیه در خاورمیانه از دیدار آتی ولادیمیر پوتین با ولیعهد عربستان سعودی خبر داد.", "text":"به گزارش روز شنبه ایرنا، میخاییل بوگدانف به ریانووستی گفت: پوتین با محمد بن سلمان ولیعهد عربستان سعودی در حاشیه اجلاس جی20 در اواخر ماه نوامبر در بوئنوس آیرس پایتخت آرژانتین دیدار می کند.وی یادآوری کرد: روسیه و عربستان سعودی عضو گروه جی20 (بیست کشور صنعتی) هستند. بوگدانف با اشاره به احتمال زیاد شرکت ولیعهد عربستان بجای پدر خود در اجلاس بوئنوس آیرس گفت: در آن صورت دیدار رئیس جمهوری روسیه و ولیعهد عربستان برگزار خواهد شد. وی افزود: این دیدار ممکن است بخش مهمی از مقدمات سفر رئیس جمهوری روسیه به عربستان سعودی باشد. نماینده پوتین همچنین از امکان سفر رئیس جمهوری روسیه به چند کشور عربی حوزه خلیج فارس خبر داد.  اجلاس سران جی 20 روزهای 30 نوامبر و اول ماه دسامبر (9 و 10 آذر ماه) در بوئنوس آیرس برگزار می شود.این گروه از آمریکا، اتحادیه اروپا و 18 کشور دیگر شامل فرانسه، انگلیس،آلمان، ایتالیا، چین، ژاپن، روسیه، عربستان سعودی، اندونزی، استرالیا، ترکیه، برزیل، آرژانتین، کانادا، هند، کره جنوبی، آفریقای جنوبی و مکزیک تشکیل شده است. اروپام*391*1346**1485            "}