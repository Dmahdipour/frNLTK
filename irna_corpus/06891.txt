{"onTitr":"","titr":" بیش از 85 درصد اماکن روستایی همدان سند ثبتی دارند","describe":" همدان- ایرنا- مدیرکل بنیاد مسکن انقلاب اسلامی همدان گفت: بیش از 85 درصد اماکن روستایی این استان  دارای سند مالکیت ثبتی هستند.", "text":"به گزارش ایرنا، حسن ظفری روز شنبه در جمع خبرنگاران افزود: استان همدان بیش از 117 هزار واحد سهمیه تسهیلات مسکن روستایی در اختیار داشت که از این میزان  106 هزار واحد تسهیلات به استان ابلاغ شده است.وی خاطرنشان کرد: تاکنون بیش از 98 هزار واحد برای دریافت تسهیلات به بانک های عامل معرفی و بیش از 90 هزار واحد نیز در استان نوسازی، بهسازی و تجهیز شده است.ظفری با بیان اینکه مبلغ اعتبارات ابلاغی از سال 84 تاکنون 9 هزار و 800  میلیارد ریال است، افزود: همدان در عرصه شاخص بهسازی و نوسازی مسکن 54 درصد رشد دارد در حالی که رشد این شاخص در کشور 41 درصد است.مدیرکل بنیاد مسکن انقلاب اسلامی همدان بیان کرد: در سال 96-97 فرصت بسیار خوبی فراهم شد تا واحدهای روستایی که از تسهیلات بهسازی مسکن روستایی استفاده کردند بر اساس ضوابط، فرایند ساخت برای آنها فراهم شود و در صورت نداشتن توان مالی توسط مالک، متقاضیان می‌توانند از کمک بلاعوض حساب 100 امام خمینی (ره) برای تکمیل واحد خود اقدام کنند.وی با بیان اینکه تاکنون 190 میلیارد ریال از حساب 100 امام خمینی (ره) در اختیار بنیادمسکن همدان قرار گرفته است، افزود: بیش از یکهزار و 786 متقاضی واجد شرایط شناسایی شده و بالغ بر 50 درصد متقاضیان موفق به اخذ قسط اول بلاعوض شدند.ظفری افزود: بازسازی و بهسازی مسکن های روستایی 85 روستا در سرپل ذهاب که در زلزله سال گذشته تخریب شدند به بنیاد مسکن همدان واگذار شد که تا کنون چهار هزار واحد از مجموع هفت هزار و 500 واحد آسیب‌دیده در 85 روستا به عنوان واحدهای تعمیری از تسهیلاتی که دولت در اختیار قرار داده از تسهیلات برخوردار شدند.وی افزود: بیش از سه هزار و 200 واحد احداثی از تسهیلات احداث مسکن برخوردار شدند و کمک بلاعوض در اختیار کل متقاضیان قرار گرفته است.مدیرکل بنیاد مسکن انقلاب اسلامی همدان بیان کرد: از مجموع 925 روستای بالای 20 خانوار این استان، مرحله نخست عملیات بهسازی مسکن در  686 روستا آغاز شده و در 387 روستا عملیات آنها به اتمام رسیده است.مدیرکل دفتر امور روستایی و عشایری استانداری همدان نیز گفت: سیاست های توسعه اشتغال در 340 روستای این استان اجرایی می شود.ظاهر پورمجاهد افزود: در قانون برنامه ششم توسعه، پنج هزار روستای کشور مورد مطالعه قرار می گیرند که از این تعداد 500 روستا در استان همدان واقع شده است.وی با بیان اینکه باید ظرفیت‌های هر روستا شناسایی و متناسب با آن طرح‌های اقتصادی ارائه شود، افزود: در بخش اشتغال و سرمایه‌گذاری سال گذشته یکهزار و 300 میلیارد ریال و امسال نیز به همان میزان اعتبار با کارمزد 6 تا هشت درصد برای استان جذب ‌شد.مدیرکل دفتر امور روستایی و عشایری استانداری همدان گفت: سال گذشته 164 روستا و امسال نیز 140 روستا مورد مطالعه قرار می گیرند و در این زمینه 2 مشاور، روستاهای شمال و جنوب استان را بررسی می کنند.پور مجاهد اظهار داشت: استان همدان دارای یکهزار و 67 روستاست که از این تعداد 879 روستا دارای دهیاری است.وی با بیان اینکه 147 روستا نیز دارای دهیاری تمام وقت و 686 روستا دارای دهیاری پاره ‌وقت است، گفت: براساس آمار آخرین سرشماری، 36 درصد جمعیت استان را روستاییان تشکیل می دهند.پور مجاهد ادامه داد: از مهم‌ترین عوامل مهاجرت روستاییان به شهرها مناسب نبودن معیشت خانواده‌های روستایی و بیکاری است.وی با بیان اینکه مهاجرت جمعیت روستایی به شهرها در شهرستان‌های محروم بیشتر است، عنوان کرد: جمعیت روستایی استان همدان نسبت به جمعیت روستایی کشور 10 درصد بیشتر است.7523/2090            "}