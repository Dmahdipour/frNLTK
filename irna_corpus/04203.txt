{"onTitr":"","titr":" دشمن جرات تجاوز به مرزهای کشور را ندارد","describe":" بوشهر- ایرنا- فرمانده پایگاه دریایی انصارالحسین سپاه دیر گفت: دشمن جرات تجاوز به مرزهای کشور را ندارد و در صورت کوچکترین تعدی با پاسخ کوبنده و پشیمان کننده ای روبرو می شود.", "text":"به گزارش ایرنا، سرهنگ بهرام امیرنژاد بعد از ظهر دوشنبه در رژه نیروی دریایی سپاه شهرستان دیر افزود: نیروی دریایی سپاه مجهز به پیشرفته ترین تجهیزات است و با تمام توان از حریم جمهوری اسلامی محافظت می کند.وی بیان کرد: نیروی دریایی سپاه امروز با هدایت های رهبر معظم انقلاب و وجود پاسداران جوان، کارآمد و شجاع در اوج آمادگی دفاعی قراردارد و هرگونه تجاوز دشمن را به موقع پاسخ می دهد.فرمانده پایگاه دریایی انصارالحسین سپاه دیر گفت: رژه دریایی شناورهای سپاه در راستای نشان دادن امنیت و اقتدار منطقه انجام می شود.فرمانداردیر گفت: سپاه پاسداران انقلاب اسلامی نگهبان و حافظ انقلاب است و امروز سپاه در کنار ارتش با اقتدار کامل از مرزهای کشور محافظت می کند.حمزه اعتماد افزود: اقتدار نیروی دریایی سپاه نشان از توانمندی این نیروی سرفراز در حراست از امنیت خلیج فارس است.در این آئین ناوچه های پایگاه دریایی انصارالحسین به مناسبت 16 مهر روز نیروی دریایی سپاه به رژه رفتند.7207/6047/6045            "}