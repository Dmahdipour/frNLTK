{"onTitr":"","titr":" مرحله چهارم تور بین المللی دوچرخه سواری آذربایجان آغاز شد","describe":" تبریز - ایرنا - مرحله چهارم سی و سومین دوره تور بین‌المللی دوچرخه‌سواری ایران - آذربایجان امروز چهارشنبه با حضور 67 رکابزن آغاز شد.", "text":"به گزارش ایرنا، در این مرحله دوچرخه سوارانی از 13 تیم داخلی و خارجی حاضر در این تور، مسیر 196 کیلومتری و کوهستانی تبریز به سرعین را رکاب می زنند.در بخش پیراهن امتیازی رقابت فشرده ای بین محمد گنج خانلو با دیمیتری سوکولوف وجود دارد و دیمیتری به دلیل خطوط امتیازی بیشتری که در سه مرحله گذشته داشته از لحاظ ترتیب جایگاهی خطوط در جایگاه بالاتر قرار گرفته است.همچنین در بخش پیراهن کوهستان نیز رقابت نزدیکی بین سعید صفرزاده از شهرداری تبریز با 27 امتیاز و امیر کلاهدوز از پیشگامان کویر یزد با 26 امتیاز وجود دارد. سی و سومین دوره بین المللی تور دوچرخه سواری ایران - آذربایجان با حضور 8 تیم خارجی و 5 تیم داخلی از هشتم تا سیزدهم مهر جاری در حال برگزاری است./3071/9853            "}