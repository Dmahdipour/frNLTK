{"onTitr":"","titr":" تیم پرمدال معلول ایران در انتظار رکودی جدید در جاکارتا","describe":" جاکارتا - ایرنا - تیم پر مدال معلولان دوومیدانی ایران با متمرکز کردن تلاش های خود برای افزایش مدال های بازی های پاراآسیایی 2018 جاکارتا، در عین حال معتقدند که ثمره دسترنجشان در این دوره فراتر از ادوار گذشته خواهد بود.", "text":"به گزارش خبرنگار اعزامی ایرنا، ایران در این رشته ورزشی 61 ورزشکار (18 زن و 43 مرد) در ماده های مختلف به جاکارتا اعزام کرده است که از این ترکیب «سعیده عبداللهی»، «سارا احمدزاده»، «آرزو رحیمی» و «عارفه بهاروند» در پرتاپ وزنه، «مبین رکیده» و «حمید صمدیان پور» در ماده های دو سرعت 200 و 100 متر برای نخستین بار بازی های پاراآسیایی را تجربه می کنند.دونده های معلول ایران که در نخستین حضور در گوانگژو، 34 مدال (14طلا، 10 نقره و 10 برنز) کسب کرده بودند در اینچئون با 71 نشان (21 طلا ، 32 نقره و 18 برنز) رکوردزنی کرد.«سارا احمدزاده» قهرمان پرتاب وزنه ایران روز پنجشنبه گفت: گرچه برای نخستین بار در مسابقات پاراآسیایی شرکت می کنم اما امید زیادی دارم که با مدال از این مسابقات برگردم.وی افزود: رکورد ورودی ام با رکورد نفر اول ورودی تنها 2 سانت اختلاف دارد و به امید کسب مدال طلا در این مسابقات حضور یافته ام.قهرمان پرتاب وزنه ایران ادامه داد: البته اولین رکورد ورودی هم دست یک ایرانی است و رقابت اصلی برای دریافت مدال طلا بین دو شرکت کننده از کشور ایران است و قطعا یکی از ما طلایی و دیگری نقره ای می شود.  احمدزاده به اردو های تمرینی خود در یک سال اخیر اشاره کرد و گفت: اردوهای خوبی را پشت سر گذاشتیم و امکانات خوبی هم در اختیار ما قرار گرفته است. امیدوارم ثمره این اردوهای خوب و  امکانات متنوع را با صید مدالهای رنگارنگ در این مسابقات بگیریم.وی اضافه کرد: در بین بانوان تیم ملی دو و میدانی، من تنها ملی پوش تهرانی هستم و این هم باعث می شود که انتظارات از من بالا برود. ** تکرار طلای اینچئون در جاکارتاقهرمان رقابت های پاراآسیایی در رشته پرتاب وزنه ماده F42 در خصوص وضعیت ورزشکاران ایران در این آوردگاه مهم گفت: از نظر آب و هوا همه ورزشکاران ایرانی اذیت می شوند و بدتر از آن، وضعیت غذاها در کشور اندونزی است. با این دو مشکل روبرو هستیم اما اینجا نباید حرف از مشکلات و بهانه ها بزنیم. آمده ایم تا با تمام تلاش مان، بهترین نتایج را به دست بیاوریم.«سجاد محمدیان» دارنده طلای بازی های پاراآسیایی به احتمال تکرار این مدال خوش رنگ در جاکارتا، افزود: با همین هدف به رقابت های پاراآسیایی آمده ام. من نه تنها در دوره قبلی مدال گرفتم بلکه رکورددار آسیا هم هستم و این دوره برای کسب نشان طلا و بهبود رکوردم وارد مسابقات می شوم.** یک سوپرایز در پرتاپ وزنه و دیسکپرتابگر وزنه و دیسک ایران و دارنده مدال‌های طلای پاراآسیایی های 2010 و 2014 اظهار داشت: کار سختی برای کسب سومین طلای آسیا دارم اما هیچ هدفی به جز آن را در سر ندارم.«جاوید احسانی شکیب» افزود: اینجا و در جاکارتا یک رقیب سرسخت چینی دارم که یکی از ما دونفر قهرمان و دیگری نایب قهرمان می شود. مگر آن که یک چهره جدید به مسابقات آمده باشد و ما او را نشناسیم.دارنده مدال برنز پارالمپیک ادامه داد: بهترین رکوردهای من در جریان مسابقات به دست می آید و خیلی روی رکوردهای تمرینی‌ام حساب نمی‌کنم. اینجا هم یک سورپرایز خواهم داشت.احسانی شکیب این را هم گفت: البته بعد از مسابقات پاراآسیایی یک نگاهی هم به شرکت در مسابقات لیفت و وزنه دارم. فیزیک و قدرت بدنی‌ام شرایطی دارد که در این مسابقات شرکت کنم و امیدوارم در این رشته هم حرفهایی برای گفتن داشتم.قهرمان پرتاب‌های وزنه و دیسک کشورمان در پاسخ به این سئوال که آیا قرار است در آینده رقیب «سیامند رحمان» باشید، افزود: چند برابر قوی تر از من هم نمی تواند با سیامند رقابت کند.** خاطره جذاب پارالمپیک لندن در اندونزی تکرار می شودورزشکار کرمانشاهی کاروان ایران در رشته دوومیدانی ابراز امیدواری کرد در بازی های آسیایی جاکارتا 2018 نیز یک مدال دیگر به دست بیاورد. «محمد خالوندی» قهرمان کشورمان در رشته پرتاب نیزه با سابقه 6 ساله حضور در تیم ملی، در خصوص وضعیت خودش قبل از شروع رقابت ها گفت: با تمام توانم وارد مسابقات می شوم تا بتوانم مردم ایران را شاد و خوشحال کنم.این ورزشکار پرافتخار کاروان ایران به اتفاقاتی که بر سر کلاس بندی ها رخ داد، اشاره کرد و افزود: یکسری مشکلات به خاطر این کلاس بندی برای من و چند تن دیگر از ورزشکاران به وجود آمد اما با این حال باید از تمام این مشکلات چشم پوشی کرد و به فکر کسب مدال بود. دوست دارم با دست پر از رقابت ها خارج شوم. خالوندی اطمینان داد که اینکه در این مسابقات در کلاس F57 و F56 هر 3 مدال برای ایران خواهد بود. وی اظهار داشت که ما می توانیم در هر دو ماده، تمام مدال ها را به دست بیاوریم. این بزرگ ترین دلخوشی و شادی ما در این مسابقات خواهد بود و دوست داریم خاطره جذاب پارالمپیک لندن را تکرار کنیم.  پرتاب گر کاروان ایران در جاکارتا اظهار داشت: تلاش ما این است که بتوانیم با افزایش مدال ها، جهش بیشتری به سمت موفقیت داشته باشیم اما نباید فراموش کنیم رقبایی مثل هند و ازبکستان در این سال ها سرمایه گذاری کردند تا برای خود شرایط بهتری بسازند.یونس سیفی پور، مهدی علیزاده، سیامک صالح فرج زاده، سجاد محمدیان، اسداله عظیمی، حامد امیری، فرزاد سپه وند، علیرضا قلعه ناصری، علیرضا مختاری همامی، محسن کائیدی، علی امیدی، علی الفت نیا، هاشم رستگاری مبین، محمد الوان پور، بتول جهانگیری، پروین مقدم، الناز دارابیان اقدس، هاشمیه متقیان معاوی، مهناز امینی نوگورانی، حسن دهقانی، هادی کائیدی، مهران نیکوئی مجد، عارف بهاروند، صادق بیت سیاح، علی محمد یاری، جاوید احسانی شکیب، هرمز صیدی کزپونجی، عبدالرضا جوکار، امان اله پاپی، داوود علی قاسمی، کامران یزدی، احمد اجاقلو، پیمان نصیری بزنجانی، فرشته مرادی مقدم، مرضیه صدقی سقین سرا، عشرت کردستانی، ژیلا یوسفی، فائزه کرمانی، الهام صالحی، زهرا شاه محمدی، محمدرضا احمدی، علی بیت سیاح، آرش سلطانی، محسن مجیدی جمال آبادی، شهرام حسن پور، جواد حردانی، خالد حضیری حمادی، محمد خالوندی، فرهاد کهریزی، مبین رکیده، سارا احمدزاده خانیانی، سولماز بازرگان، شهلا حدیدی، زهرا برناکی، جلیل باقری جدی، آرزو رحیمی، سعیده عبدالهی، سید علی اصغر جوانمردی، حسین خرسند امیری، امین عبدل پور، حمید صمدیان پور، سامان پاکباز، آریان لطفی، مسعود حیدری، نور محمد آرخی، علیرضا فرح، حمید اسلامی، علی الهی، وحید علی نجیمی، محمد مشهدیان خوزانی، امید ظریف صنایعی، میکائیل دیانی، سید عرفان حسینی لیراوی، امیر خسروانی، مهدی اولاد، علی شمشیری، هاجر صفرزاده قهدریجانی، حکیمه گودرزی، هاجر تکتاز، عذرا مهدوی کیا، راضیه محمودی، بهزاد عزیزی، ناصر حسن پور و حسین صالحی منش ورزشکاران اعزامی به این رقابت ها هستند.سومین دوره این بازی ها در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052* 1200            "}