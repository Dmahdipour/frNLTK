{"onTitr":"","titr":" استان کرمانشاه کمبود دارو ندارد","describe":" کرمانشاه - ایرنا - معاون غذا و دارو دانشگاه علوم پزشکی کرمانشاه گفت: داروی مورد نیاز مردم استان تامین شده و اکنون کمبودی در زمینه دارو در بیمارستان ها و داروخانه های سطح استان نداریم.", "text":"به گزارش خبرنگار ایرنا؛ دکتر قباد محمدی روز چهارشنبه در نشست خبری با خبرنگاران رسانه های استان در سرسرای اجتماعات معاونت غذا و دارو افزود: اگر کمبودهایی هم گزارش شده بلافاصله نسبت به تامین داروی مورد نیاز اقدام کرده ایم.او گفت: اکنون دارو به اندازه نیاز در استان وجود دارد و به صورت مستمر نیازهای دارویی رصد و نسبت به تامین آن اقدام می شود.وی اظهار داشت: اکنون بیش از 95 درصد دارو و تجهیزات پزشکی مورد نیاز کشور در داخل تولید می شود و ایران در این زمینه در سال های اخیر رشد بسیار خوبی داشته است.او بودجه امسال تامین دارو و تجهیزات پزشکی مصرفی استان را 150 میلیارد تومان اعلام کرد و گفت: علاوه بر این بودجه، از سوی رئیس دانشگاه علوم پزشکی کرمانشاه 50 میلیارد تومان بودجه مازاد برای تامین دارو و تجهیزات مورد نیاز استان بخصوص در بیمارستان ها اختصاص یافته است. معاون غذا و دارو دانشگاه علوم پزشکی کرمانشاه در ادامه تعداد داروخانه های استان را 261 مورد اعلام کرد و گفت: از این تعداد 171 مورد در شهر کرمانشاه است.محمدی ، گردش ریالی سالانه دارو در بخش خصوصی در استان را بیش از 400 میلیارد تومان اعلام کرد.او همچنین به راه اندازی سامانه اطلاع رسانی دارو در معاونت غذا و دارو دانشگاه علوم پزشکی کرمانشاه اشاره کرد و گفت: مردم در هر نقطه ای از استان می توانند در تماس با شماره 190 هر اطلاعاتی در مورد دارو می خواهند را بپرسند.وی اظهار داشت: این سامانه از ساعت هشت صبح تا 20 آماده پاسخگویی به سوُالات مردم در زمینه دارو است. استان 2 میلیون نفری کرمانشاه در مجموع 17 بیمارستان دولتی دارد که از این تعداد هفت بیمارستان در کلانشهر یک میلیون نفری کرمانشاه و مابقی در شهرستان ها قرار دارند.3033/8066            "}