{"onTitr":"","titr":" تصویربرداری 30 درصدی سریال حکایت های کمال","describe":" تهران- ایرنا- بیش از30 درصد مجموعه تلویزیونی «حکایت های کمال» به کارگردانی قدرت الله صلح میرزایی تصویربرداری شده است.", "text":"به گزارش ایرنا از سیما فیلم،صلح میرزایی کارگردان این سریال 150 قسمتی در ارتباط با روند تولید این مجموعه گفت: از اوایل مردادماه با ساخت دکور در شهرک سینمایی غزالی کار تصویربرداری آغاز شد و تاکنون دو ماه ضبط و بیش از 30 درصد این مجموعه تصویربرداری شده است.وی درباره دکور حکایت های کمال گفت: خانه‌ها، محله‌ها و گذرهای دهه 40 در دکور این مجموعه دیده‌شده و 90 دکور در شهرک سینمایی ساخته‌شده، به همین دلیل بیشتر تصویربرداری این مجموعه در شهرک سینمایی غزالی بوده و حدود 20 درصد نیز در اطراف تهران انجام خواهد شد.صلح میرزایی بابیان اینکه تدوین اولیه این سریال از شهریورماه آغاز شده، افزود: از 16 مرداد ماه تدوین این مجموعه توسط محسن توکلی و شادی شایان فر آغاز شد تا همزمان با ضبط، کار مراحل فنی مجموعه نیز انجام شود.«حکایت‌های‌ کمال» به تهیه کنندگی محسن شایان فر اقتباسی از رمانی به همین نام نوشته محمد میرکیانی است که در آن قهرمان داستان نوجوانی به نام «کمال» است، این مجموعه تلویزیونی که روایتی از دهه 40 با ساختاری اپیزودیک است در سیما فیلم تولید می شود.محمود پاک‌نیت، شهره لرستانی، نگار عابدی، فلور نظری، علی مسلمی، کاظم هژیرآزاد، شهرام عبدلی، سیروس میمنت، حمید ابراهیمی، اکبر سنگی و شهربانو موسوی، به همراه هنرمندان خردسال محمدرضا شیرخانلو، امیرحسین کافتاری و محمدحسین بلوکات جلوی دوربین این مجموعه هستند.نویسندگان این مجموعه نسیم عرب امیری، سید حسین امیرجهانی، آزاده محسنی و کریم خودسیانی هستند، به‌تازگی نیز آرش نوذری، داریوش سلیمی، سعید پیردوست، عباس محبوب، سولماز حصاری و حمید صفایی به جمع بازیگران «حکایت‌های‌ کمال» پیوسته اند.فراهنگ**3009** 1701            "}