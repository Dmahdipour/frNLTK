{"onTitr":"","titr":" واکنش سریع نهادهای مسئول در مدیریت ابعاد حادثه - محسن حاجی میرزایی*","describe":" هیات وزیران واکنش سریع، به موقع و هماهنگ نهادهای مسئول در مدیریت ابعاد گوناگون حادثه، تامین برق، آب آشامیدنی و راه اندازی راه های مواصلاتی و رسیدگی به وضعیت آسیب دیدگان را مورد قدردانی قرارداد.", "text":"در جلسه امروز هیات دولت با توجه به بارندگی های شدید اخیر و وقوع سیلاب در استان های مازندران، گیلان، گلستان و خراسان شمالی که در دهه های اخیر کم سابقه بوده است، گزارش بازدید میدانی رییس سازمان برنامه و بودجه و وزیر صنعت، معدن و تجارت از خسارات وارده به زیر ساخت ها، تاسیسات زیر بنایی، اماکن مسکونی و ساختمان ها به هیات دولت ارائه شد. هیات وزیران واکنش سریع، به موقع و هماهنگ نهادهای مسئول در مدیریت ابعاد گوناگون حادثه، تامین برق، آب آشامیدنی و راه اندازی راه های مواصلاتی و رسیدگی به وضعیت آسیب دیدگان را مورد قدردانی قرارداد. سازمان برنامه و بودجه از اختصاص مبلغ 100 میلیارد تومان برای بازسازی زیر ساخت های آسیب دیده خبر داد.همچنین با تصویب هیات دولت برای هریک از استان های گیلان و مازندران مبلغ دو میلیارد تومان به صورت اعتبارات عمرانی و یک میلیارد تومان اعتبارات هزینه ای و برای استان های گلستان و خراسان شمالی یک میلیارد تومان اعتبار عمرانی و 500 میلیون تومان نیز اعتبار هزینه ای جهت بازسازی اماکن مسکونی، ساختمان‌ها و تاسیسات زیربنایی خسارت دیده از سیل اختصاص یافت. در مجموع اعتبار اختصاص یافته به این منظور که در اختیار شورای هماهنگی مدیریت بحران استان های مذکور قرار می گیرد مبلغ 9 میلیارد تومان است. همچنین در جلسه امروز رییس جمهوری به اعضای دولت توصیه کردند که در اجرای قانون منع به کارگیری بازنشستگان و در انتصابات جایگزین به جوانان و زنان اولویت داده شود.------------------------------دبیر هیات دولت            "}