{"onTitr":"","titr":" تور صیادان مازندرانی در خزر پهن شد","describe":" ساری - ایرنا - صیادان مازندرانی عضو شرکت تعاونی پره از امروز یکشنبه پانزدهم مهر با پهن کردن تورهای ماهیگیری در آبهای ساحلی  دریای خزر، فصل صید و صیادی را به صورت رسمی حدود یک هفته زودتر از سال های گذشته آغاز کردند.", "text":"به گزارش خبرنگار ایرنا، شیلات ایران فصل صید ماهیان استخوانی دریای خزر در مازندران را امسال پانزدهم مهر اعلام کرد در حالی که سال های پیش بیست و یکم مهر انجام می شد.شیلات ایران علت تغییر آغاز زمان صید را حمایت از تکثیر طبیعی ماهیان استخوانی با پایان دادن زودتر فصل صید اعلام کرد.فصل صید ماهیان استخوانی در مازندران تا دهه دوم فروردین ماه سال آینده ادامه می یابد.امسال نیز همانند سال های گذشته چهار هزار و 200 صیاد در قالب 54 شرکت تعاونی پره کار صید را در دریای خزر انجام می دهند. صید و ماهیگیری در سواحل دریای خزر به روش ' پره ' است به این صورت که تورهایی با ارتفاع هفت تا 10 متر و به طول یک هزار و 200 متر به کمک یک قایق به صورت نیم دایره در فاصله مشخصی از ساحل دریا ( 14 متری عمق دریا ) ریخته و پس از انباشته شدن از ماهیان استخوانی شامل گونه های کفال، سفید و کپور، به وسیله تراکتور به ساحل کشیده می‎شود.سر صیاد ، فوکا پوش ( صیادان باچکمه های بلند) تور ریز ، چینت چی ( مرمت کار تور ) قایقران و تراکتور ران از نیروهای اصلی در انجام صیادی پره هستند. گونه های کفال، ماهی سفید و کپور عمده ترین ماهیان استخوانی دریای خزر هستند که توسط ماهیگران صید و در بازار عرضه می شود.**تکثیر و رها سازی 90 میلیون قطعه بچه ماهی  هر ساله شیلات مازندران به منظور باز سازی ذخایر دریای خزر و حمایت از جامعه صیادی تکثیر مصنوعی ماهیان استخوانی کپور و سفید را انجام می دهد که بر اساس اعلام شیلات مازندران امسال 65میلیون قطعه بچه ماهی به صورت مصنوعی و 25میلیون قطعه نیز به صورت طبیعی رها سازی شده است.همچنین امسال با همکاری شرکت های تعاونی صیادی پره استان تکثیر طبیعی 25میلیون ماهی کپور به روش شیل گذاری (رها کردن ماهیان مولد در مناطق مشخصی از رودخانه های شیلاتی) انجام شده است.استان مازندران بیش از 120رودخانه بزرگ و کوچک دارد که 20 رودخانه آن شیلاتی محسوب می شود اما در چند سال اخیر به دلیل آلودگی بیش از حد رودخانه ها و برداشت های غیر مجاز و بیش از اندازه شن و ماسه از بستر ، مسیر رودخانه ها برای مهاجرات ماهیان استخوانی از جمله کفال و سفید از بین رفته است به طوری که بر اساس آمار شیلات ، اکنون کمتر از 10 درصد تکثیر آبزیان دریای خزر به صورت طبیعی صورت می گیرد.صید ماهیان استخوانی در بخش مازندرانی دریای خزر طی یک دهه گذشته به مرور کم شده به طوری که از حدود هشت هزار تن در اوایل دهه 80 به کمتر از 2 هزار و 500 تن کاهش یافته است.بر اساس آمار شیلات مازندران پارسال نیز 2 هزار و 300 تن انواع ماهی در سواحل مازندران در دریای خزر صید شد که یکهزارو 42تن از ماهیان صید شده از گونه سفید و 982تن کفال و مابقی کپور و دیگر گونه ها بوده است.مازندران 338کیلومتر ساحل در دریا خزر دارد.*صید ماهیان استخوانی در خزر آغاز شدمعاون صید و بنادر ماهیگیری اداره کل شیلات گلستان گفت: صید ماهیان استخوانی دریای خزر از امروز (15 مهر) آغاز و تا شش ماه ادامه خواهد داشت.محسن یحیایی در گفت و گو با اظهار داشت: امسال هزار و 420 ماهیگیر استان گلستان که در قالب 21شرکت تعاونی صید پره سازماندهی شده اند، در 2 منطقه میانکاله و گمیشان اقدام به صید ماهیان استخوانی میکنند.وی بیان کرد: صیادان به کمک 74 فروند شناور تورریز و طناب ریز و 57 شناور موتوری، تور پره را داخل آب انداخته و به کمک 67 تراکتور تورها را به ساحل می کشند.معاون صید و بنادر ماهیگیری شیلات گلستان افزود: گونه های هدف صید به طور عمده ماهیان سفید، کفال، کپور، کلمه و شگ ماهی است.یحیایی ادامه داد: پارسال 254 تن ماهی استخوانی از آب های استان صید شد که 26 تن ماهی سفید، 215 تن ماهی کفال، 4/3 تن ماهی کپور و 9 تن سایر ماهیان بود .ماهیگیری در سواحل خزر به روش پره انجام می شود به این صورت که تورهایی با ارتفاع هفت تا 10 متر و به طول یکهزار و 200 متر به کمک یک قایق به صورت نیم دایره در فاصله مشخصی از ساحل دریا ( 14 متری عمق دریا ) گسترده و پس از انباشته شدن از ماهیان استخوانی شامل گونه های کفال، سفید و کپور به وسیله تراکتور به ساحل کشیده می‎شود./1860/3091/ 6990/1654            "}