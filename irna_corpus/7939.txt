{"onTitr":" امام جمعه فیروزکوه:    ","titr":" مسئولان خالصانه به فکر تامین نیازهای مردم باشند","describe":" تهران- ایرنا- امام جمعه فیروزکوه گفت: مسئولان به جای عذرخواهی به صورت شبانه روزی و خالصانه به فکر تامین نیازهای مردم باشند.", "text":"به گزارش ایرنا، حجت الاسلام و المسلمین سید مهدی امیری ارجمند در خطبه های نماز جمعه این هفته فیروزکوه اظهار داشت: مسئولان به جای عذرخواهی کردن، باید شبانه روز به فکر تامین نیازهای مردم باشند چرا که شرایط موجود نشان می دهد دغدغه و فکر انقلابی وجود ندارد.وی با اشاره به عذرخواهی اخیر یکی از مسئولان عالی رتبه ایران از مردم، بابت وضعیت دشوار معیشت کشور به فرمایشات مقام معظم رهبری اشاره کرد و افزود: قوای سه گانه برای رهایی مردم از این شرایط راهکارارائه دهند و در مقابل مفسدان اقتصادی ایستادگی کنند.حجت الاسلام امیری ارجمند خاطرنشان کرد: مسئولان باید نیازمندی جوانان را تامین کنند و اگر اراده داشته باشیم،هیچ جوانی بیکار نخواهد ماند.وی تاکید کرد: آمریکا تغییر رفتار نظام و دین ما را می خواهد در حالی که مردم ما راضی با مذکره با چنین دشمنانی نیستند.امام جمعه فیروزکوه با اشاره به حمله تروریستی اهواز تصریح کرد: عکس العمل سپاه که منجر به نابودی بیش از چهل نفر از سران گروهک داعش شد، قابل تحسین و سرشار از پیام بود.وی با اشاره به اینکه نیروهای مسلح از معمار کبیر انقلاب امام خمینی (ره) الگو گرفته اند گفت: دشمن بداند اگر یک تیر به کشورمان شلیک کند، صدها موشک روانه سرزمین هایشان خواهیم کرد و امروز استکبار جهانی و متحدانش نگران مبارزه ایران اسلامی با ظلم آنهاست.شهرستان فیروزکوه با 34 هزار نفر جمعیت، دارای دو بخش مرکزی و ارجمند در 120 کیلومتری شمال شرقی پایتخت واقع شده است.تهرام/9897/6003            "}