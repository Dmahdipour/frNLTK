{"onTitr":"","titr":" شورای شهر کرمانشاه و چالش فقدان کارکرد","describe":" هفته نامه «آوای کرمانشاه» در شماره 1408 روز سه شنبه دهم مهر 97 مطلبی را با عنوان «شورای شهر کرمانشاه و چالش فقدان کارکرد» منتشر کرده است.", "text":"در این یادداشت آمده است: شورای شهر کرمانشاه در تمامی ادوار خود، انواع حاشیه‌ها را از سر گذرانده است. از پرتاب قندان و شکستن سر رئیس اولین دوره شورای شهر تا دعواهای عجیب‌ وغریب با رد و بدل کردن کلماتی که فقط در دعواها میان افرادی از قشر خاصی از جامعه شنیده می‌شود. این بخشی از حاشیه‌های ادوار شورای شهر است. زمزمه‌های گوناگون در باره تخلفات آن‌ها و لغو عضویت برخی اعضای شورا و تایید نشدن برخی دیگر از آن‌ها در انتخابات‌های بعدی هم بخشی از حاشیه‌ها را شامل می‌شود.انتخاب شهردار هم که پای ثابت تمامی ادوار شورای شهر کرمانشاه است و همین موضوع انتخاب شهردار و بن‌ بست در تفاهم که انحلال شورای سوم را به دنبال داشت. سرنوشتی که ممکن است گریبان شورای شهر فعلی را هم بگیرد. البته اینجا دیگر مسئله عدم انحلال شورا مطرح نیست. واقعیت این است که پس از پنج دوره تجربه شورای شهر، اوضاع نه تنها بهتر نمی‌شود که بررسی روندها نشان می‌دهد شعار شورا، تمرین دمکراسی برای ما ساخته نشده و در اینجا نتیجه عکس داده است. در این مجال نمی‌خواهیم به کیفیت انتخاب‌های مردم و آسیب ‌شناسی انتخابات بپردازیم. کیفیت انتخاب‌ شدگان در انتخابات مجلس و شورای شهر واضح‌ تر از آن است که بخواهیم برایش مرثیه بسراییم. نکته اینجاست که نهادی مانند شورای شهر فاقد کارکرد شده و این فقدان را به نهاد خدماتی مهمی چون شهرداری هم تسری داده است. حتماً تاکنون بارها شنیده‌اید که می‌گویند مگر با سرپرست امور شهرداری کرمانشاه نمی‌چرخد؟! وقتی مردم و برخی رسانه‌ها به این باور رسیده‌اند که مسئول موقت فرقی با سکان ‌دار اصلی ندارد یعنی شهرداری هم فاقد کارکرد شده است.8066            "}