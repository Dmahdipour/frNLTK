{"onTitr":"","titr":" حمایت از تولید تنها راه برون رفت از مشکلات اقتصادی است","describe":" قزوین - ایرنا - استاندار قزوین حمایت از تولید را تنها راه حل برون رفت مشکلات اقتصادی کشور دانست و گفت: دولت امروز بیش از پیش از واحدهای تولیدی حمایت می کند.", "text":"به گزارش ایرنا، عبدالمحمد زاهدی روز چهارشنبه در بازدید از واحد تولیدی شیشه فلوت فارسجین، افزود: وظیفه همه مدیران دست بالا و دستگاه های اجرایی کشور حمایت از سرمایه گذاران است.وی ادامه داد: در شرایط کنونی کسانی که واحدهای تولیدی را سرپا نگاه داشته و به تولید محصولات می پردازند قابل تقدیر هستند.زاهدی در ادامه تاکید کرد: بدون شک با حمایت از واحدهای تولیدی فعال و نیمه فعال و حوزه اشتغال می توان به سرعت نتیجه لازم را بگیریم.این مسئول، قزوین را مهمترین قطب تولید شیشه در کشور دانست و گفت: شیشه قزوین واحد نمونه کشوری به حساب آمده و امروز با تولید شیشه ضد گلوله می توانیم به عرصه های خوبی در این صنعت دست پیدا کنیم.استاندار قزوین ادامه داد: واحدهایی در داخل کشور وجود دارند که با توجه به تحریم های خارجی می توانند مواد اولیه بیشتر کارخانجات را تامین کرده و از رکود آنها جلوگیری کنند.9104/8054            "}