{"onTitr":"","titr":" بسیج علمی خراسان رضوی از شرکتهای دانش بنیان حمایت می کند","describe":" مشهد- ایرنا- مسئول بسیج علمی، پژوهشی و فناوری خراسان رضوی گفت: طی نیمه نخست امسال 13 شرکت دانش بنیان و طرح علمی پژوهشی مورد حمایت معنوی و مالی این بسیج قرار گرفته اند.", "text":"مجتبی تنها روز چهارشنبه در گفت و گو با خبرنگار ایرنا افزود: از طرحهای مورد حمایت در این مدت پنج شرکت دانش بنیان در حوزه الکترونیک، نرم افزار، نانومواد و دو شرکت نیز در زمینه کشاورزی هستند که شناسایی و حمایت شدند. وی برخی شرکتهای دانش بنیان را برای دریافت علامت و نشان نیازمند حمایت ذکر و بیان کرد: کمک به تجاری سازی محصولات، ایجاد ارتباط آنها با معاونت علمی و فناوری ریاست جمهوری و همچنین پرداخت تسهیلات بلاعوض 50 میلیون ریالی به این شرکتها از جمله اقدامت حمایتی بسیج علمی خراسان رضوی است. مسئول بسیج علمی، پژوهشی و فناوری خراسان رضوی ادامه داد: نیمه نخست امسال به هشت طرح علمی و پژوهشی دیگر نیز که مراحل ابتدایی خود را سپری می کنند کمکهای بلاعوض 20 میلیون ریالی و پرداخت تسهیلات 150 میلیون ریالی صورت گرفته است. وی همچنین گفت: هم اکنون بر طرحهای حوزه آب و انرژی و همچنین فرآوری مواد اولیه وارداتی متمرکز هستیم لذا اینگونه طرحها در اولویت حمایت قرار دارند. مخترعانی که از طرف رده های مختلف بسیج معرفی و طرحهای آنها در کارگروههای مربوطه تایید شود مورد حمایت مادی و معنوی قرار می گیرند.دو هزار پژوهشگر، نخبه علمی و مخترع با سازمان بسیج علمی و پژوهشی خراسان رضوی همکاری می کنند.7507/1858            "}