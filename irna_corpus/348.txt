حجت الاسلام علی سعیدیان روز جمعه در گفت و گو با خبرنگار ایرنا خاطرنشان کرد: مسجد در جامعه کنونی دارای شخصیت حقوقی مستقل است و در تبصره ماده سه آیین نامه اجرایی اوقاف و امور خیریه آمده که عرصه و اعیان مساجد موقوفه است و خود قانون تشکیلات است و هر موقوفه دارای شخصیت حقوقی مستقل است.وی افزود: ما هیچ گاه به مساجد از این دیدگاه نگاه نکردیم و شخصیت حقوقی مساجد باید نظام مند باشد و مدیریت معنوی و مبتنی بر اخلاق و معنویت بر آن حاکم باشد.تاکید رهبر انقلاب هم در صدور فرمانی مبنی بر تاسیس مرکز رسیدگی به امور مساجد آمده است که برای حفظ قداست و امنیت مسجد و سلامت مسجد و دور ماندن مسجد از منازعات و مناقشات داخلی به این علت مرکز تشکیل شده است.وی گفت: در حال حاضر بستری فراهم شده که مساجد از امنیت معنوی و سلامت معنوی برخوردار بوده و عاری از منازعات و مناقشات به کار اصلی خود بپردازند. سعیدیان درباره مدیریت در مساجد هم اظهار داشت: مدیر طبیعی مسجد امام مسجد است و اعضا هیات امنا هم پس از معرفی از سوی امام مسجد به مرکز رسیدگی به امور مساجد استان و تایید صلاحیت آنها از مستقر می شوند.وی با بیان اینکه مساجد در شرع اسلام جایگاه رفیعی دارند، عنوان کرد: مساجد در ایجاد انقلاب اسلامی تحول مردم و آگاهی مردم و بصیرت افزایی آنان نقش مهمی داشتند .وی ابراز امیدواری کرد: روزی همه مساجد به مسجد طراز اسلامی برسد. مدیر امور حقوقی مرکز رسیدگی به امور مساجد استان تهران خاطر نشان کرد: در سال های اخیر تلاش های چشمگیری در ساماندهی کمی و کیفی مساجد انجام شده و مساجد از نظر آموزشی، فرهنگی، سخت افزاری و ارتقا پیدا کرده اند.*رفع برخی اختلافات در مساجدسعیدیان در سال های گذشته مساجد ساماندهی نشده بودند و اختلافاتی بین هیات امنا، امام مسجد، مردم و خادمان وجود داشت که با فرمان رهبری و سپردن امور مساجد به مرکز رسیدگی به امور مساجد این مشکلات رفع شد.وی افزود: رهبر انقلاب در سال 68 فرمان ایجاد مرکز رسیدگی به امور مساجد در استان تهران را صادر کردند و بر این اساس بسیاری از مناقشات و منازعات در مساجد رفع شد. * احصا قانون وی عنوان کرد: تلاش می کنیم مسائل قانونی مساجد را احصا و در راستای تقویت جایگاه مسجد و اصحاب مسجد قدم برداریم.سعیدیان تاکید کرد: قوانین زیادی درخصوص مسجد و حفظ جایگاه آن داریم اما احصا نشده بود و اکنون این قوانین احصا شده و به عنوان «مسجد در نظم حقوقی کنونی» مورد استفاده قرار می گیرد.معاون مرکز امور رسیدگی به مساجد استان تهران ادامه داد: هنوز خلع های قانونی در حوزه مسجد وجود دارد که باید احصا شود و اگر نیاز به قانون دارد، از طریق مرکز به مراجع ذی صلاح و مجلس شورای اسلامی پیشنهاد شود.وی گفت: هنوز درباره خدام مسجد و کارگزاران مسجد خلع های قانونی داریم که باید قانون گذاران در مجلس شورای اسلامی برای آن فکری کنند.*در برخی شهرک ها مسجد جانمایی نشده استوی با بیان اینکه در سال های اخیر شورای عالی انقلاب فرهنگی ورود خوبی به حوزه مساجد داشته، افزود: بر اساس مصوبه این شورا تاکید شده که اگر شهرکی ساخته می شود باید محلی به عنوان مسجد اختصاص یابد اما گاهی تخلفاتی انجام می شود و هیچ مکانی به مسجد اختصاص نمی یابد یا اینکه به ایجاد نمازخانه بسنده می کنند.وی گفت: اگر قرار است شهرکی ساخته شود باید مسجد جانمایی شود نه اینکه در جایی دور از دسترس ساخته شود که مردم استقبال نکنند. سعیدیان افزود در خصوص مجوز هایی شهرداری تهران هم اینگونه است و اگر شهرداری مجوز انبوه سازی می دهد، دریافت مجوز باید منوط به جانمایی مسجد باشد.در تهران حدود 2000 مسجد وجود دارد، آن‌طور که اطلس شهری تهران روایت می‌کند بیشترین دسترسی به مساجد در نواحی واقع در مرکز و مرکزی جنوب و شرق شهر تهران و بویژه مناطق 4، 8، 10، 11، 12، 13، 14،17 و 20 است.تهرام/7244//1348
      
      