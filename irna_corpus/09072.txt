{"onTitr":" مدیر ژئوپارک جهانی قشم:    ","titr":" مسیر دسترسی به سه ژئوسایت تسهیل شد","describe":" قشم - ایرنا - مدیر ژئوپارک جهانی قشم گفت: مسیر دسترسی به سه ژئوسایت دره تندیس ها، تنگه چاهکوه و مرکز اطلاع رسانی سه راهی گوری با اعتبار 2 میلیارد و 500 میلیون ریال انجام شد.", "text":"علیرضا امری کاظمی روز پنجشنبه در گفت و گو با خبرنگار ایرنا افزود: در این سه ژئوسایت، عملیات خاکریزی و آبپاشی مسیرها به وسعت چهار هزار و 600 متر مربع در مدت چهار ماه انجام شد.وی ادامه داد: این اقدام با توجه به ضوابط یونسکو برای تسهیل تردد گردشگران و اهالی جوامع محلی برای ژئوپارک ها انجام شد.مدیر ژئوپارک جهانی قشم تصریح کرد: هر اقدام عمرانی در محدوده این ژئو سایت ها باید به گونه ای انجام شود که در طبیعت مداخله نداشته باشد در غیر این صورت یونسکو کارت زرد به ژئوپارک می دهد.وی افزود: پیش از این یک بار قشم از فهرست ژئوپارک ها حذف شد که خوشبختانه با اقدامات انجام شده توسط سازمان منطقه آزاد و اصلاحات صورت گرفته، دوباره به لیست یونسکو بازگشت و هم اکنون نیز به عنوان ژئوپارک محور منطقه شناخته شده است.**حفظ وضع موجود مطلوب یونسکو نیستامری کاظمی‌ ادامه داد: هر چهار سال یکبار ژئوپارک ها توسط یونسکو بررسی می شوند  و در صورت رعایت اصول و ضوابط و پیشرفت امور، مجوز آنان تمدید می شود، در غیر این صورت با دریافت کارت زرد 2 سال فرصت دارند که نواقص را جبران کنند.وی اظهار داشت: البته تنها حفظ وضع موجود برای یونسکو قابل قبول نیست و باید اقدامات مناسب به صورت مستمر برای بهبود ژئوپارک ها انجام شود که در قشم آموزش جوامع محلی به صورت مداوم در حال انجام است.**بانوان مهمترین جامعه هدف در کارگاه های آموزشی هستندمدیر ژئوپارک جهانی قشم افزود: به همین منظور کارگاه «توسعه یاری» با هدف توانمندسازی جوامع محلی و تشکیل یک گروه تسهیل گر به منظور خدمات رسانی به جوامع محلی، با حضور بیش از 38 فعال بومی به تازگی برگزار شد.وی مشارکت و نقش آفرینی این جوامع در توسعه پایدار و حفاظت از ژئوسایت ها و طبیعت جزیره را از دیگر اهداف این کارگاه های آموزشی بیان کرد.کاظمی امری با اشاره به اینکه این آموزش ها به روش توسعه مشارکتی به توسعه یاران روستایی منتقل می شود، افزود: بانوان روستاها از مهمترین جامعه هدف این نوع آموزش ها هستند که نقش مهمی را در تحقق توسعه  در منطقه ایفا می کنند.وی تصریح کرد: در این روش، افراد فعال در هر منطقه شناسایی شده و پس از گذراندن آموزش های لازم به عنوان همکاران مجری به نقش آفرینی در توسعه ژئوپارک می پردازند.قلمرو ژئوپارک قشم 260 کیلومتر مربع شامل جزیره های قشم و هنگام و 500 متر مرز حاشیه دریایی این جزایر و خلیج دیرستان است.این ژئوپارک دارای 25 سایت متنوع و اصلی همچون تنگه چاهکوه، دره ستاره ها، دره تندیس ها، دره شور و غار نمکدان است و مجاورت آن با جنگل های حرا واقع در شمال جزیره قشم که دارای پنج عنوان تالاب بین المللی، ذخیرگاه زیست کره، منطقه حفاظت شده، منطقه ویژه دریایی و منطقه ویژه پرندگان است، به ارزش ها و جذابیت های طبیعی ژئوپارک قشم افزوده است.ژئوپارک قشم تنوع عظیمی از چشم اندازهای زمین شناسی در کنار تنوع سایت های مختلف را ارائه می کند و علاوه بر این، تنوع بوم شناختی(اکولوژیکی)، باستان شناسی و فرهنگی خاصی دارد.این ژئوپارک به دلیل موقعیت راهبردی آن در خلیج فارس و به عنوان نمونه منطقه ای که در میان ژئوپارک های منطقه ی آسیای شرقی و ژئوپارک های اروپایی قرار گرفته، از جایگاه ویژه ای برخوردار است.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}