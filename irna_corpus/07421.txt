{"onTitr":"","titr":" تکواندوکاران گیلانی در لیگ جام ستارگان هفت مقام کسب کردند","describe":" رشت - ایرنا - تکواندوکاران گیلانی با درخشش در رقابت های لیگ برتر پومسه مردان کشور جام ستارگان موفق به کسب هفت مقام انفرادی و تیمی شدند.", "text":"رئیس هیات تکواندو استان گیلان روز شنبه در مصاحبه اختصاصی با خبرنگار ایرنا در رشت اظهار داشت: تکواندوکاران گیلانی روز جمعه در جریان رقابت‌ های هفته ششم تا هشتم ششمین دوره لیگ برتر پومسه مردان کشور در تهران برگزار شد،  چهار مقام دومی و سه مقام سومی را تصاحب کردند.   محسن سترگی افزود: بر این اساس و در رقابت های بخش انفرادی ، در رده سنی 12 تا 14 سال ، طاها روشنی مبارکی از استان گیلان موفق به کسب عنوان نایب قهرمانی  شد.   وی ادامه داد: همچنین در رده سنی 41 تا 50 سال ، سیدحسین موسوی نیا و در رده سنی 51 تا 60 سال ابراهیم خاوری دانشور هر دو از استان گیلان موفق به کسب مقام نایب قهرمانی لیگ پومسه مردان کشور جام ستارگان شدند.   وی بیان کرد: در رقابت های بخش ترکیبی نیز ، در رده سنی 15 تا 17 سال محمد صبوری از گیلان سوم شد و در رده سنی 18 تا 30 سال نیز سیدعلی موسوی نیا دیگر تکواندوکار شایسته گیلانی موفق به کسب مقام نایب قهرمانی شد.   رئیس هیات تکواندو گیلان اضافه کرد: در رقابت های بخش تیمی نیز ، در رده سنی 18 تا 30 و همچنین در رده سنی 31 سال به بالا ، تیم های تکواندو گیلان در هر دو رده پس از تیم های پرشیان فولاد اصفهان و شهرداری سمنان موفق به کسب مقام سوم شدند.   سترگی خاطرنسان کرد: رقابت های هفته ششم تا هشتم از دور رفت ششمین دوره لیگ برتر پومسه مردان کشور جام ستارگان، با حضور 120 تکواندوکار در سه بخش انفرادی ، تیمی و انفرادی ترکیبی در تهران برگزار شد.استان گیلان از کانونهای ورزش رزمی در  کشور محسوب می شود.7285 /6030            "}