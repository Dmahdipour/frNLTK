{"onTitr":"","titr":" پرورش مرغ گوشتی برای 50 نفر در چابهار شغل ایجاد کرده است","describe":" چابهار - ایرنا - مدیر جهاد کشاورزی چابهار در جنوب سیستان و بلوچستان گفت: طرح های پرورش مرغ گوشتی در این شهرستان زمینه ایجاد اشتغال 50 نفر را به طور مستقیم فراهم کرده است.", "text":"غلامحسین بامبری روز سه شنبه در گفت و گو با خبرنگار ایرنا اظهار داشت: هفت واحد مرغداری در شهرستان چابهار امکان تولید و عرضه 190 هزار قطعه مرغ گوشتی را در هر دوره پرورش دارند.وی بیان کرد: سالانه 2 هزار و 300 تن گوشت سفید در چابهار تولید و عرضه می شود و ضریب خوداتکایی به گوشت مرغ در این شهرستان به حدود 40 درصد رسیده است.مدیر جهاد کشاورزی چابهار افزود: در راستای ارتقاء ظرفیت تولید گوشت مرغ و به منظور افزایش ضریب خوداتکایی شهرستان باید بیش از 15 واحد تولیدی مرغ گوشتی دیگر راه اندازی شود.وی گفت: شهرستان چابهار با توجه به آب و هوای مساعد از شرایط مناسب برای پرورش مرغ گوشتی برخوردار است و سرمایه گذار بخش خصوصی نیز آمادگی لازم برای حضور در این بخش را دارند.بامبری ادامه داد: در سالجاری 17 مورد مجوز بهداشتی برای ورود بیش از 501 هزار قطعه جوجه مرغ گوشتی به مرغداری های شهرستان چابهار توسط اداره دامپزشکی صادر شده است.وی با اشاره به جایگاه گردشگری و اقتصادی چابهار و جمعیت حدود 300 هزار نفری، خاطرنشان کرد: نباید روزانه شاهد حمل مرغ گوشی از سایر نقاط سیستان و بلوچستان باشیم و مجوزی برای پرورش مرغ گوشتی در محدوده این شهرستان صادر شود.مدیرجهاد کشاورزی چابهار گفت: توجه مسئولان به صدور فوری مجوز پرورش مرغ گوشتی منجر به اشتغال چند برابر فعلی و خودکفایی این شهرستان از واردات مرغ گوشتی و در نهایت کاهش هزینه های سنگین حمل و نقل می شود.به گزارش ایرنا چابهار به عنوان تنها بندر اقیانوسی ایران و سرزمین موج و مرجان در فاصله 645 کیلومتری جنوب زاهدان مرکز استان سیستان و بلوچستان از 3 شهر به نام های چابهار، پلان و نگور، سه بخش مرکزی، دشتیاری و پلان، 6 دهستان و 438 روستا تشکیل شده است.3043**3213            "}