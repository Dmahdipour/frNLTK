{"onTitr":" وزیر انرژی روسیه:    ","titr":" پیام های توئیتری ترامپ بازار نفت را سردرگم کرده است","describe":" مسکو - ایرنا - وزیر انرژی روسیه گفت که پیام های توئیتری دونالد ترامپ رئیس جمهوری آمریکا بازار نفت را دچار سردرگمی می کند.", "text":"به گزارش سه شنبه شب ایرنا، «آلکساندر نوواک» امروز در گفت وگو با شبکه تلویزیونی روسیه 24 یادآورشد: پیام های توئیتری ترامپ و اظهارات پرهیجان وی بازار جهانی نفت را پرتلاطم می کند و در نتیجه آن بهای کنونی نفت به خاطر هیجان های شرکت کنندگان در آن از سطح معمولی فراتر رفته است.   وی ادامه داد: در واقع شرکت کنندگان در بازار جهانی نفت نمی دانند چگونه اقدام و آینده بازار چگونه خواهد بود؛ بهای کنونی نفت در بازار با توجه به توئیت های ترامپ به میزان زیادی افزایش یافته است.**روسیه افزایش قیمت نفت را سودمند نمی داند  وزیر انرژی روسیه به رویکرد مسکو درباره افزایش قیمت نفت اشاره کرد و گفت: در ظاهر تصور می شود که افزایش قیمت نفت به سود ماست زیرا درآمدهای ما بیشتر می شود و کمپانی های نفتی روسیه سود بیشتری به دست می آورند.  نوواک افزود:اکنون مدیران برخی شرکت های روسی که در بازار جهانی فعالیت دارند، عنوان می کنند که بهتر است بهای نفت به جای افزایش باثبات باشد.وزیر انرژی روسیه یادآورشد که بهای 65 تا 75 دلار برای هر بشکه نفت ریسک بروز بحران جدید در بازار جهانی را کاهش می دهد و ما نمی خواهیم سود زودگذر داشته باشیم چرا که پس از هر افزایشی، کاهش قیمت در راه خواهد بود.    **روسیه وارد اوپک نمی شودوزیر انرژی روسیه تاکید کرد که کشورش قصد ندارد به عضویت سازمان صادرکنندگان نفت (اوپک) در آید چرا که نیازی به عضویت در این سازمان نمی بینیم و آن به مصلحت روسیه نیست .وی تصریح کرد: پیوستن به این سازمان تعهداتی را در پی دارد، 50 سال از تاسیس اوپک می گذرد و ابزاری که برای تثبیت بازار نفت به کار گرفته می شود و اوپک با همکاری کشورهای تولید کننده نفت غیر عضو از آن استفاده می کند به اندازه کافی موثر است.   نوواک همچنین گفت که پیشنهاد برای حضور روسیه در اوپک به عنوان ناظر مطرح است  و این پیشنهاد بررسی می شود اما هنوز تصمیمی گرفته نشده و در این موضوع باید تمام مسائل به دقت سنجیده شود.شبد**اروپام*391* 1346 **1010            "}