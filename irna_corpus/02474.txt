{"onTitr":"","titr":" تبیین دستاوردها مهمترین رویکرد سالگرد پیروزی انقلاب است","describe":" کرمان - ایرنا - رئیس ستاد چهلمین سالگرد پیروزی انقلاب اسلامی استان کرمان با بیان اینکه برنامه های این ستاد در قالب هشت مولفه برنامه ریزی شده است گفت: تبیین برکات و دستاوردهای انقلاب اسلامی مهمترین رویکرد چهلمین سالگرد پیروزی انقلاب اسلامی ایران است.", "text":"به گزارش ایرنا، مهدی صدفی روز چهارشنبه در همایش استانی ستاد بزرگداشت چهلمین سالگرد پیروزی انقلاب اسلامی افزود: انقلاب اسلامی نشأت گرفته از قیام سیدالشهدا است.وی به اقدامات ستاد بزرگداشت چهلمین سالگرد پیروزی انقلاب اسلامی اشاره و تصریح کرد: فعالیت این ستاد در کرمان از سوم خردادماه سال جاری آغاز و در مرکز استان و شهرستان ها با حضور فرمانداران، بخشداران، سازمان های مردم نهاد و دستگاه های اجرایی آغاز شد.رئیس شورای هماهنگی تبلیغات اسلامی استان کرمان با بیان اینکه در قالب هشت مولفه برنامه های این ستاد برنامه ریزی شده است تصریح کرد: تبیین برکات و دستاوردهای انقلاب اسلامی، تنوع و جذابیت، پرهیز از رفتارها و برنامه های جناحی و سیاسی، فراگیر بودن برنامه ها، مردمی، وحدت بخش بودن و هم افزایی و تحکیم بخشیدن به ارکان اصلی نظام جمهوری اسلامی از جمله رویکردهای این ستاد است.صدفی، ضمن قدردانی از دست اندرکاران همایش ستاد بزرگداشت چهلمین سالگرد پیروزی انقلاب اسلامی یادآورشد: تمام برنامه های این همایش در شهر با همکاری اقشار مردم و دستگاه های اجرایی برگزار می شود.همایش استانی ستاد بزرگداشت چهلمین سالگرد پیروزی انقلاب اسلامی با حضور قائم مقام شورای هماهنگی و تبلیغات اسلامی، سرپرست استانداری کرمان، فرمانداران و بخشداران و جمعی از مسئولان استان در تالار برق در حال برگزاری است.3029/9895            "}