{"onTitr":"","titr":" اختراع عضو هیات علمی دانشگاه پیام نور جهرم به ثبت رسید","describe":" ایرنا-شیراز- عضو هیات علمی دانشگاه پیام‌ نور جهرم، اختراعی را در حوزه شیمی با عنوان 'ترانزیستور اثر میدانی حساس به یون با استفاده از لایه‌ برداری مکانیکی' به ثبت رساند.", "text":"روابط عمومی دانشگاه پیام نور جهرم در گزارش روز شنبه خود با اعلام این مطلب، در مورد قابلیت های این دستگاه به نقل از دکتر امین فرهنگ فر، مخترع این دستگاه بیان کرد: در این اختراع، برای نخستین بار با استفاده از ترانزیستورهای بسیار ساده و ارزان تجاری موجود در بازار، حسگر حساس به مواد شیمیایی و زیستی ساخته شده است.وی اظهار داشت: در حقیقت الکترود این دستگاه، شرایطی را فراهم می‌سازد که بتوان با لایه‌نشانی بر روی سطح آن، حسگرهای مورد نیاز را برای اندازه‌گیری غلظت انواع مواد موجود در صنایع مختلف، طراحی کرد.فرهنگ‌ فر ادامه داد: الکترودهای این دستگاه با قیمت کمتر از 100هزار ریال ساخته شده در حالی بهای نمونه صنعتی آن افزون بر 700 یورو است و همچنین آنالیزور مربوط به این الکترود نیز به شکل کاملا داخلی، طراحی و ساخته شده است که نسبت به نمونه خارجی آن بسیار مقرون به صرفه است.وی افزود: تا کنون حسگرهای متفاوتی با استفاده از این دستگاه ساخته ام که یکی از آنها از سوی نشریه مربوط به دانشگاه فلوریدا آمریکا تایید شده و این اختراع نیز تایید علمی دارد.شهرستان جهرم در فاصله 193 کیلومتری جنوب شرقی شیراز قرار دارد.9910 /6118            "}