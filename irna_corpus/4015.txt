{"onTitr":"","titr":" مقام آمریکایی: معامله قرن ترامپ بر امنیت اسرائیل تمرکز دارد","describe":" تهران - ایرنا - «جیسون گرینبلات» فرستاده صلح آمریکا در خاورمیانه روز دوشنبه در خصوص طرح صلح دونالد ترامپ موسوم به «معامله قرن» اذعان کرد: طرح صلح دولت آمریکا تا حد زیادی بر امنیت اسرائیل تمرکز دارد.", "text":"به گزارش خبرگزاری فرانسه، گرینبلات افزود: دولت آمریکا در تلاش است تا این طرح صلح را که در حال آماده کردن آن است موفقیت آمیز باشد.وی همچنین تشکیل کشور فدرالی میان فلسطین و اردن را رد کرد و گفت: ما به الگوی  فدرالی در مورد فلسطین فکر نمی کنیم.پیش تر محمود عباس گفته بود: مقام های آمریکایی از جمله «جرد کوشنر» و «جیسون گرینبلات» از مشاوران کاخ سفید که روی برنامه صلح (سازش) کار می کنند از وی خواسته اند یک کنفدراسیون با اردن تشکیل دهد.گرینبلات مدعی شد: طرح دونالد ترامپ شامل حمله مسائل اصلی مورد اختلاف میان فلسطینی ها و اسرائیلی ها از جمله مساله آوارگان فلسطینی می شود.معامله قرن، طرح جدیدی ازسوی آمریکا برای سازش فلسطینی ها با رژیم صهیونیستی است که بسیاری از حقوق ملت فلسطین را نادیده می گیرد و گفته می شود این طرح با همکاری و موافقت برخی کشورهای عربی تهیه شده است.در این طرح، قدس به عنوان پایتخت رژیم صهیونیستی به رسمیت شناخته می شود و شهر دیگری که کیلومترها دورتر از قدس قرار دارد به عنوان پایتخت فلسطین معرفی می شود.شبک**9365**3404            "}