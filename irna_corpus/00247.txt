{"onTitr":"","titr":" 26 هزار نفر در آزمون استخدامی تامین اجتماعی شرکت کردند","describe":" تهران - ایرنا - مدیرکل امور اداری سازمان تأمین اجتماعی گفت : آزمون استخدامی سراسری این سازمان امروز (جمعه) با شرکت بیش از 26 هزار نفر برگزار شد.", "text":"به گزارش گروه اجتماعی ایرنا به نقل از سازمان تامین اجتماعی، سید حسین حسینی آذرنوشان گفت: از میان شرکت کنندگان در این آزمون دو هزار و 500 نفر برای اشتغال در واحدهای بیمه ای و درمانی تأمین اجتماعی استان های مختلف پذیرفته می شوند.وی افزود: آزمون استخدامی توسط سازمان سنجش آموزش کشور برگزار می شود و عدالت استخدامی در تمامی مراحل مورد توجه قرار گرفته و تمامی قوانین و مقررات مربوط به برگزاری آزمون استخدامی کاملا رعایت می شود.حسینی آذرنوشان اضافه کرد: تعداد افراد پذیرفته شده در این آزمون متناسب با تعداد کارکنان بازنشسته سال گذشته است و همچنین واحدهای بیمه ای و درمانی که جدیدا افتتاح شده و یا توسعه فعالیت داشته اند نیز به تناسب نیروهای جدید برای این واحدها جذب می شود.**1003**1601**            "}