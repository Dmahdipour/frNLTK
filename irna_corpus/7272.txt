{"onTitr":"","titr":" ان جی ال دهلران 150 نیروی بومی جذب می کند","describe":" ایلام - ایرنا - فرماندار دهلران از استخدام 150 نفر در شرکت ان جی ال 3100 این شهرستان از میان افراد بومی شهرستان های جنوبی استان ایلام خبر داد.", "text":"سید حسینعلی موسوی روز شنبه در گفت و گو با خبرنگار ایرنا اظهار داشت: این افراد از طریق آزمون استخدامی و مراحل مصاحبه و گزینش جذب و بکارگیری خواهند شد.وی افزود: مراحل ثبت نام افراد با رشته های مورد نیاز ان جی ال آبان ماه انجام و آزمون نیز آذرماه برگزار می شود و مسئول برگزاری این آزمون که برای اولین بار در تاریخ دهلران اتفاق می افتد، دانشگاه شهید بهشتی است و برای کاهش هزینه های چون ایاب و ذهاب افراد شرکت کننده و ... قرار است آزمون در مرکز شهرستان دهلران برگزار شود.فرماندار دهلران با اشاره به اینکه در آزمون اولیه 2 برابر ظرفیت پذیرش شده و از بین 300 نفری که در آزمون قبول می شوند 150 نفر در نهایت جذب خواهد شد، گفت: افرادیکه در این آزمون نمره قبلی کسب کنند پس از سیر مراحل مصاحبه و گزینش اردیبهشت ماه سال آینده در ان جی ال دهلران استخدام و بکارگیری می شوند.موسوی یادآور شد: بر اساس تصمیم مدیران شرکت ان جی ال 3100 دهلران فقط افراد ساکن در شهرهای حوزه جنوب می توانند در این آزمون شرکت کنند.وی اضافه کرد: در جلسه با مدیران ان جی ال 3100 تاکید شد از آنجاییکه این شرکت در شهرستان دهلران فعال است و از طرفی با توجه به گستردگی، جمعیت بیشتر و دارا بودن 220 کیلومتر مرز مشترک، تفاوت و درصد بیشتر در استخدامی برای افراد شهرستان قائل شوند.فرماندار دهلران با اشاره به ظرفیت ها و قابلیت های نفت و گاز در این شهرستان مرزی افزود: این قابلیت ها باعث شده تا چشم امید جوانان تحصیل کرده بیکار در راستای اشتغال به این حوزه باشد.گفتنی است رشته های مورد نیاز در آینده اطلاع رسانی خواهد شد.7175/6119            "}