{"onTitr":"","titr":" 385 باشگاه ورزشی در اردبیل فعال است","describe":" اردبیل - ایرنا - معاون ورزشی اداره کل ورزش و جوانان اردبیل از فعالیت 385 باشگاه ورزشی در این استان خبر داد.", "text":"محمدرضا برادران روز پنجشنبه در گفت و گو با ایرنا با اشاره به اینکه در 6 ماه اول سال جاری تعداد باشگاه های ورزشی استان افزایش چشمگیری یافته، افزود: سال گذشته 329 باشگاه ورزشی فعال بود و امسال نیز 56 باشگاه جدید مجوز فعالیت گرفتند.وی بیان کرد: در سال جاری در شهرستان اردبیل مجوز فعالیت 45 باشگاه جدید، در شهرستان پارس آباد مجوز فعالیت چهار باشگاه جدید و در شهرستان مشگین شهر نیز مجوز فعالیت سه باشگاه جدید صادر شده است.معاون ورزشی اداره کل ورزش و جوانان استان اردبیل از نظارت و رصد فعالیت باشگاه های ورزشی خبر داد و افزود: امسال تاکنون 506 اماکن ورزشی بازرسی شده و 2 باشگاه به علت تخلف از قوانین پلمب شده است.وی اظهار داشت: نباید کیفیت و سلامت باشگاه های ورزشی در استان فدای کمیت شود برای همین نظارت و بازرسی باشگاه های ورزشی تداوم خواهد داشت تا جوانان و ورزشکاران در محیطی سالم، مطمئن و امن ورزش کنند.استان اردبیل بیش از 50 هزار ورزشکار سازمان یافته دارد و در برخی از رشته های ورزشی از جمله وزنه برداری ، کشتی و شمشیر بازی از استان های مطرح کشور می باشد.6130/ 1257            "}