{"onTitr":"","titr":" ویتنام، گوگل و فیسبوک را ملزم به دادن اطلاعات کاربران می کند","describe":" کوالالامپور - ایرنا - مقامات ویتنامی اعلام کردند: بزودی بر اساس قانون جدید امنیت سایبری شرکت های جهانی فناوری مانند گوگل و فیسبوک را ملزم به ذخیره اطلاعات شخصی کاربران ویتنامی و ایجاد دفاتر محلی تدر این کشور خواهند کرد.", "text":"به گزارش روزپنجشنبه ایرنا از رسانه های آسیایی، ویتنام با استفاده از قوانین سختگیرانه سایبری درصدد است تا اطلاعات فعالان سیاسی و مخالفان دولت را در این شبکه ها به طور کامل به دست آورد.قانونگذاران ویتنام  در خرداد ماه امسال قانون امنیت سایبری را با رای اکثیریت در این کشورجنوب شرق آسیا تصویب کردند. به گزارش اینتر نشنال اینترست ، طبق این قانون  شرکت‌های  فعال در عرصه فناوری های نوین  جهانی مانند گوگل و فیس بوک ناگزیر از ایجاد دفاتر محلی در این کشور و ذخیره اطلاعات شخصی  کاربران ویتنامی دراین دفاتر محلی هستند.نمایندگان شرکت های گوگل و فیسبوک نیز اعلام کردند اجرای این قانون با هدف مسایل سیاسی داخلی بوده و آنها نیز احتمالا باید میان ماندن دراین کشور ویا خروج از آن تصمیم گیری کنند.این نمایندگان می گویند بیم آن را دارند که برای ارائه اطلاعات کاربران خود از سوی دولت ویتنام تحت فشار قرار گیرند.فعالان حقوق مدنی وکارشناسان اقتصادی در ویتنام نیز اجرای این قانون را عاملی در جهت آسیب زدن به منافع سیاسی و اقتصادی این کشور اعلام کردند.طبق گزارش سال جاری خبرنگاران بدون مرز، ویتنام رتبه 175 از 180 کشور جهان در شاخص آزادی بیان و آزادی رسانه ها دارد.آساق **1599            "}