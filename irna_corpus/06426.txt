{"onTitr":" در نیمه نخست امسال:    ","titr":" 410 میلیارد ریال اعتبار به شهرستان بروجن تخصیص یافت","describe":" شهرکرد- ایرنا- رئیس سازمان مدیریت و برنامه ریزی چهارمحال و بختیاری گفت: در نیمه نخست امسال 410 میلیارد ریال  اعتبار به شهرستان بروجن اختصاص یافت.", "text":"طهمورث الیاسی بختیاری روز یکشنبه در گفت و گو با خبرنگار ایرنا تاکید کرد: امسال تاکنون 760 میلیارد ریال اعتبار از محل منابع ملی، استانی و متمرکز برای شهرستان بروجن ابلاغ شده است.وی افزود: سهم اعتبارات مصوب شهرستان بروجن از مجموع اعتبارات چهارمحال و بختیاری در سال جاری 15 درصد و تخصیص آن 19 درصد بوده است.الیاسی بختیاری تصریح کرد: این میزان اعتبار مصوب و تخصیصی در شهرستان بروجن از میانگین کشوری و استانی بالاتر است.وی یادآور شد: مجموع اعتبارات مصوب شهرستان بروجن در سال گذشته از محل های مختلف یکهزار و 80 میلیارد ریال بود.رئیس سازمان مدیریت و برنامه ریزی چهارمحال و بختیاری اظهار داشت: از این مبلغ در سال گذشته 570 میلیارد ریال تخصیص پیدا کرد.وی گفت: در سال گذشته سهم اعتبارات مصوب شهرستان بروجن از مجموع اعتبارات چهارمحال و بختیاری 16  درصد و تخصیص آن 17 درصد بوده است.الیاسی بختیاری تاکید کرد: شهرستان بروجن در سال گذشته 53 درصد تخصیص اعتبارات داشت و این میزان در سال جاری تاکنون به 55 درصد رسیده است.وی افزود: سهم اعتبارات شهرستان بروجن از منابع مختلف ملی، استانی و متمرکز افزایشی بوده است اما باید انتظارات در حد منابع و امکانات موجود برای توسعه شهرستان تعریف و از خُرد کردن آن جلوگیری شود.به گزارش ایرنا، بروجن در 60 کیلومتری مرکز چهارمحال و بختیاری قرار دارد و یکی از شهرستان پر جمعیت و صنعتی استان است.7362/2097            "}