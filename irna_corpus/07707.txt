{"onTitr":" استراتژیست چینی؛    ","titr":" ترامپ واجد اندیشه های امپریالیستی تاریخ گذشته است","describe":" پکن- ایرنا- یک استراتژیست نظامی چین بر این باور است 'دونالد ترامپ' رییس جمهوری آمریکا دارای اندیشه های امپریالیستی تاریخ گذشته ای است که این کشور را به انحطاط می کشاند.", "text":"به گزارش ایرنا 'چیائو لیانگ' استراتژیست نظامی چین که در کار تحریر کتاب «سخت افزار نامحدود» با 'استیون بنن' از تدوین کنندگان راهبردهای سیاسی سابق کاخ سفید مشارکت داشته است روز شنبه به روزنامه ساوت چاینا هنگ کنگ گفت: ترامپ دارای افکاری تاریخ گذشته است که برای آمریکا و دنیا مشکل آفرین شده است.این کارشناس امور راهبردی نظامی چین بر این باور است که آمریکا به دلیل مشکلاتی که خودش ایجاد کرده است در یک مسیر عقبگرد و پسرفت قرار گرفته است.وی از ترامپ بشدت انتقاد کرد و آورد او به دلیل اندیشه های احمقانه امپریالیستی قدیمی خود کوشیده است تا یک جنگ تجاری علیه چین به راه بیندازد.چیائو تصریح کرد: رییس جمهوری آمریکا با بهانه همین اندیشه ها به جنگ تجاری با چین روی آورده است و حالا انگشت سرزنش را به سوی پکن نشانه رفته در صورتی که دولت او خود چنین مشکلاتی را ایجاد کرده است.وی تصریح کرد که ترامپ با اقدامات تحریک آمیز و برخی ترفندهای احساسی و پر انگیزه می کوشد تا جمهوری خواهان را با خود همراه کرده و در انتخابات میاندوره ای به پیروزی برسد و جنگ تجاری با چین نیز بخشی از این سناریو است.او که در ساختارهای راهبردی نظامی چین کارشناس به حساب می آید، افزود: آمریکا نه به علت به زیر کشیدن رقبایش بلکه به دلیل توان بالای رقابت و سامانه های بهتری که نسبت به دیگر کشورها داشته ابرقدرت شده است.او تاکید کرد آمریکا برای حفظ ساختار ابرقدرتی خود و اینکه بتواند همچنان اول دنیا باشد، می خواهد با این جنگ تجاری چین را مهار کند و هر چه بیشتر به دنبال افزودن بر تعرفه هاست.'استیون بنن' نویسنده کتاب «سخت افزار نامحدود» می گوید این کتاب را سال 1999 میلادی منتشر کرده و در نگارش آن شماری از کارشناسانی که با اوضاع آمریکا و چین ارتباط نزدیکی داشته اند، مشارکت کرده اند.آساق**231**1904**            "}