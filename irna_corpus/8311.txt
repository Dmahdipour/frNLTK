{"onTitr":"","titr":" رژیم صهیونیستی: قابلیت فرار از سامانه اس 300 را داریم","describe":" تهران- ایرنا- «تساحی هنگبی» وزیر امور همکاری‌ منطقه‌ای رژیم صهیونیستی پنجشنبه شب در واکنش به انتقال سیستم دفاع موشکی اس 300 روسیه به سوریه، مدعی شد: جنگنده های اسرائیل قابلیت فرار از این سامانه دفاع موشکی را دارند.", "text":"به گزارش تارنمای شبکه تلویزیونی روسیا الیوم، وی در پاسخ به این سؤال که آیا استقرار سامانه دفاع موشکی اس 300 در سوریه، می تواند پرواز جنگنده های اسرائیلی را با محدودیت روبرو کند، افزود: استقرار این سامانه محدودیتی برای جنگنده های اسرائیلی ایجاد نمی کند.وی، ضمن اشاره به جنگنده های رادار گریز 'اف 35' ساخت آمریکا که تل آویو حدود یکسال پیش از واشنگتن تحویل گرفت، ادامه داد: می دانید که ما هواپیماهای جنگنده ای که در جهان بهترین هستند، در اختیار داریم؛ پرنده هایی که این سامانه های دفاع موشکی حتی قادر نیستند آنها را شناسایی کنند.هنگبی مدعی شد: روسیه در گذشته نیز سامانه اس 300 را در سوریه مستقر کرده بود و ما در برنامه ریزی های خود، استقرار این سیستم را در نظر گرفته ایم و به آن توجه داریم.وزیر امور همکاری منطقه ای رژیم صهیونیستی ادامه داد: ارتش سوریه چند ماه زمان نیاز دارد تا این سامانه دفاعی را راه اندازی کند.هنگبی به مانند دیگر مقام های رژیم صهیونیستی و با تکرار ادعای بی اساس خود گفت: بارها به دولت دمشق اعلام کردیم که متعهد به ممانعت از تحکیم حضور ایران در سوریه هستیم.وزیر امور همکاری منطقه ای رژیم صهیونیستی با اذعان به تجاوز تل آویو به خاک سوریه، افزود: چند ماه پیش مجبور شدیم سامانه دفاع موشکی سوریه را از بین ببریم؛ اما امیدواریم که در آینده سوری ها ما را دوباره به چالش نکشند.هنگبی ادامه داد: توقف حملات هوایی اسرائیل به خاک سوریه یک تاکتیک نظامی است و این موضوع به معنای تجدید نظر در سیاستهای نظامی و راهبردی تل آویو نیست.«سرگئی شایگو» وزیر دفاع روسیه 10 مهرماه در گزارشی خطاب به «ولادیمیر پوتین» رئیس جمهوری این کشور، از استقرار سامانه پدافند دفاعی اس300 در سوریه خبر داد.روسیه شش ماه پیش به دنبال حمله موشکی تروئیکای غربی (آمریکا، انگلیس و فرانسه) صحبت از استقرار سامانه پدافند موشکی اس300 در سوریه کرده بود اما با رایزنی نخست وزیر رژیم صهیونیستی با پوتین، مسکو از این کار منصرف شد.مسکو بیست و هشتم شهریور سال جاری در جریان تجاوز جنگنده های رژیم صهیونیستی به سوریه به دنبال سرنگون شدن یک فروند هواپیمای ترابری نظامی اش که منجر به مرگ 15 نفر از نظامیان این کشور شد،  اعلام کرد ظرف مدت دو هفته سامانه اس 300 را به دمشق تحویل دهد.سامانه اس 300 قابلیت نصب ثابت و حمل با خودرو را دارد و وزن کلاهک جنگی آن 133 کیلوگرم است که توانایی انهدام اهداف بدون برخورد مستقیم را داراست.سامانه اس 300 مجهز به موشک هایی با برد 47، 75 و 150 کیلومتر است و توانایی سرنگونی اهدافی با فاصله 25 کیلومتر را نیز دارد.شبس**9363**1504            "}