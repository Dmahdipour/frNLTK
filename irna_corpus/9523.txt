{"onTitr":"","titr":" افزایش کارآفرینی مستلزم هم افزایی مراکز علمی و جامعه است","describe":" اصفهان - ایرنا - مدیرکل فرهنگی وزارت علوم، تحقیقات و فناوری گفت: افزایش کارآفرینی مستلزم هم افزایی بیشتر مراکز علمی و بخش های مختلف جامعه از جمله صنایع است.", "text":"به گزارش ایرنا، محمد هادی عسگری روز چهارشنبه در نشست خبری یازدهمین جشنواره ملی حرکت در اصفهان افزود : هرچه میزان هم افزایی دو سویه جامعه و دانشگاه ها بیشتر شود بهتر می توان بر اساس عقلانیت برای مشکلات چاره اندیشی کرد.وی ارتباط بیشتر دانشگاه ها با مراکز فرهنگی و آموزش و پرورش را ضروری دانست و تصریح کرد: مشارکت مجامع علمی و ارئه راه حل های علمی باید جای خود را به تصمیمات ناآگاهانه بدهد که این امر مستلزم نقش آفرینی بیشتر دانشجویان و انجمن های علمی است.عسگری به اهمیت کارکرد انجمن های علمی دانشجویی اشاره  و اضافه کرد : افزایش بهره وری در فعالیت دانشجویان از جمله شاخص های اساسی است که در این انجمن ها دنبال می شود.مدیرکل فرهنگی وزارت علوم، وجود 9 هزار انجمن علمی و 40 اتحادیه مرتبط با این انجمن ها را به عنوان یک نقطه قوت برشمرد که می توان از ظرفیت آن بر خلاف گذشته، به خوبی استفاده کرد.وی درباره کنگره ملی نخبگان جوان که 30 آبان به میزبانی تهران برگزار می شود، گفت: این کنگره فرصتی مناسب برای معرفی ایران به عنوان محیطی امن و مناسب برای فعالیت های علمی به پژوهشگران و دانشجویان خارجی است.مدیرکل فرهنگی وزارت علوم تحقیقات فناوری در ارتباط با یازدهمین جشنواره ملی حرکت به میزبانی اصفهان،تصریح کرد: در این جشنواره سعی شده است از توان علمی مجموعه های مختلف از جمله اتاق بازرگانی، وزارت نفت، وزارت ارتباطات کمک گرفته شود.عسگری ادامه داد : وزارت نیرو، وزارت صنعت معدن تجارت، وزارت کشاورزی، وزارت ارتباطات و فن آوری اطلاعات، معاونت علمی ریاست جمهوری، سازمان میراث فرهنگی و گردشگری و سازمان حفاظت محیط زیست، وزارت جهاد کشاورزی و مرکز زنان و خانواده ریاست جمهوری استفاده شود.به گفته وی حدود پنج میلیارد ریال برای برگزاری این رخداد علمی هزینه می شود و داوری این دوره به صورت الکترونیکی انجام خواهد شد.عسگری تصریح کرد: ایجاد فضای گفت و گو و فراهم کردن زمینه حضور جدی بخش صنعت و تقویت بخش بین‌الملل رویکرد اصلی یازدهمین جشنواره ملی حرکت محسوب می شود.یازدهمین جشنواره ملی حرکت با هدف ایجاد ارتباط بیشتر انجمن های علمی دانشگاه های کشور با بخش های مختلف کشور به همت معاونت فرهنگی و اجتماعی وزارت علوم از چهارم تا هفتم آذر امسال در دانشگاه اصفهان برگزار می شود.6020/6026/            "}