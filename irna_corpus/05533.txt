{"onTitr":"","titr":" طرح جهاد روشنایی در استان مرکزی کلید خورد","describe":" اراک - ایرنا - طرح جهاد روشنایی  با استفاده از پنل های خورشیدی، در مناطق کم برخوردار با مشارکت بسیج مهندسان صنعت استان مرکزی آغاز شد.", "text":"مسئول بسیج مهندسان صنعت سپاه روح‌الله استان مرکزی روز یکشنبه در نشست هماهنگی این طرح گفت:  این طرح با هدف توسعه نیروگاه‌های تولید برق خانگی به عنوان نمونه کشوری اجرا می شود.«مهدی لطیفی» افزود: این طرح تا پایان سال در شهرستان‌های استان با 30 نیروگاه پنج کیلووات ساعت خورشیدی راه اندازی می شود.مسئول بسیج مهندسان صنعت سپاه روح‌الله استان مرکزی گفت: با استفاده از انرژی خورشیدی به عنوان یک انرژی تجدیدپذیر، بخشی از انرژی مناطق محروم کشور تامین و در اختیار مصرف کنندگان قرار می گیرد.لطیفی افزود: در صورت موفقیت این طرح در استان مرکزی، از سال آینده این طرح در سایر مناطق کشور اجرایی می شود.وی اظهار داشت: اعتبارات اجرای این طرح از سوی بانک‌های عامل مهر اقتصاد ایران و انصار و همچنین بسیج سازندگی، کمیته امداد و سازمان بهزیستی تامین می‌شود.مسئول بسیج مهندسان صنعت سپاه روح‌الله استان مرکزی گفت: بسیج مهندسان صنعت در اجرای این طرح تنها کار شناسایی و نیازسنجی و معرفی افرادی که برای این منظور اعلام آمادگی کرده‌اند را برعهده دارد و مباحث فنی این پنل‌های خورشیدی را انجام می‌دهد.سپاه روح الله استان مرکزی در شهر اراک مستقر و در هر یک از شهرستان های 12 گانه استان نیز ناحیه مقاومت بسیج زیر نظر سپاه روح الله به مردم خدمات رسانی می کنند. 6991/6013/            "}