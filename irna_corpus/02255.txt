{"onTitr":"","titr":" موفقیت تیم فوتبال کاسپین به حمایت همه جانبه نیاز دارد","describe":" قزوین – ایرنا - رییس هیات فوتبال استان قزوین گفت: تیم کاسپین برند فوتبال استان در سطح کشور است و برای موفقیت به حمایت همه جانبه مسئولان نیاز دارد.", "text":"حسین باجیوند روز چهارشنبه در گفت و گو با خبرنگار ایرنا افزود: هر تیمی برای رسیدن به موفقیت باید از امکانات مناسب، حمایت همه جانبه مسئولان و هواداران برخوردار باشد و کاسپین نیز از این قاعده مستثنی نیست.باجیوند با بیان اینکه بدون شک یکی از عوامل مهم توسعه فوتبال استان حضور موفق تیمها و نمایندگان قزوین در رقابت های کشوری است، افزود: هم اکنون تیم کاسپین به عنوان برند فوتبال استان در لیگ دسته دوم کشور حضور دارد و باید همه علاقه مندان به فوتبال از پیشکسوتان تا مسئولان از تنها نماینده استان حمایت کنند.رییس هیات فوتبال استان قزوین با اشاره به نتایج چند هفته اخیر کاسپین افزود: این تیم تاکنون طی چهار دیدار مقابل نمایندگان سایر استانها حضور یافته که سه دیدار آن خارج از خانه انجام شده است.باجیوند افزود: کاسپین طی این دیدارها چهار امتیاز به دست آورده است و به قطع در ادامه بازی ها حضور درخشان تری خواهد داشت.رییس هیات فوتبال استان ضمن تشکر از زحمات کادر مدیریتی و فنی کاسپین افزود: تامین هزینه های حضور تیم در لیگ دسته دوم فوتبال کشور در شرایط سخت اقتصادی و مادی فعلی امر خطیری است که باید از زحمات مجموعه شهرداریهای استان در این زمینه قدردانی کرد.باشگاه فوتبال کاسپین در شهریور ماه 91 با خرید امتیاز تیم کاوه تهران به قزوین منتقل شد و هم اکنون با مدیرعاملی مجید رضایی و سرمربیگری سعید دقیقی در لیگ دسته دوم فوتبال کشور حضور دارد. 6101            "}