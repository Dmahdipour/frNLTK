{"onTitr":"","titr":" انجام عمل در بیمارستان مهر برازجان از سرگرفته شد","describe":" بوشهر- ایرنا- مدیر درمان تامین اجتماعی استان بوشهر گفت: پس از گذشت یک روز از حادثه آتش سوزی بیمارستان مهر دشتستان انجام عمل جراحی در این مرکز از سر گرفته شد.", "text":"به گزارش ایرنا، یلدا دارابی سه شنبه شب در جمع خبرنگاران با اشاره به حادثه آتش سوزی در این مرکز درمانی افزود: در پی بروز آتش سوزی روز دوشنبه در بخش سی اس آر بیمارستان و سرایت دود به بخش اتاق عمل فعالیت این بخش به صورت موقت متوقف شده بود.وی بیان کرد: عملیات تهویه و دودزدایی محدوده بروز حادثه بلافاصله بعد از اطفای حریق انجام و هم اکنون بیمارستان عاری ازهر گونه اثرات آتش سوزی است.دارابی ادامه داد: از ساعات اولیه صبح روز سه شنبه این مرکز درمانی فعال بود و در حوزه خدمات سرپایی در 2بخش نوزدان و بستری زنان پذیرای مراجعان بوده است.روز دوشنبه هفته جاری اتصالی برق در قسمت داخلی دستگاه در مرکز استریل باعث ایجاد حریق در بیمارستان شد.با مهار بموقع آتش سوزی بیمارستان و جلوگیری از سرایت آن به سایر بخش ها به کسی آسیبی وارد نشد.بیمارستان تامین اجتماعی مهر برازجان مرکز تخصصی بیماری های زنان و زایمان است. 7212/6043            "}