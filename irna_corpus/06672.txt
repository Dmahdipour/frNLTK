{"onTitr":"","titr":" تکرار ادعاهای رژیم صهیونیستی از زبان وزیر جنگ این رژیم","describe":" تهران - ایرنا - وزیر جنگ رژیم صهیونیستی که نظامیان این رژیم هزاران فلسطینی را در اعتراضات مسالمت آمیز به خاک و خون کشیده، با تکرار این ادعا که ایران حامی گروه های تروریستی اسلام گرا در جهان است، گفت: تل آویو حضور نظامی تهران را در سوریه تحمل نمی کند.", "text":"حضور نظامی جمهوری اسلامی ایران در سوریه با درخواست دولت قانونی این کشور و به صورت مستشاری است.لیبرمن در گفت وگو با رادیو نطامی رژیم صهیونیستی مدعی شد که ایران از گروه های تروریستی اسلام گرا از جمله القاعده حمایت و آنها را از نظر مالی تغذیه می کند.  این ادعای مقام صهیونیستی در حالی مطرح می شود که ایران خود از قربانیان تروریسم است که تعدادی از آنها از سوی عوامل رژیم صهیونیستی به شهادت رسیدند. از جمله ترور مهندسان هسته ای ایران که به گفته منابع رسانه ای غربی از سوی عوامل اسرائیل انجام شده است.وزیر جنگ رژیم صهیونیستی گفت : حتی سازمان جهاد اسلامی (فلسطین) نیز بدون حمایت تهران، نمی تواند زنده بماند.اظهارات وزیر جنگ رژیم صهیونیستی در حالی است که تاکنون بیش از 17 هزار نفر در عملیات گروههای تروریستی در ایران به شهادت رسیده اند.آخرین نمونه اینگونه عملیات ها، حمله اعضای گروهک تروریستی داعش در رژه نیروهای مسلح به مناسبت آغاز هفته دفاع مقدس در اهواز در 31 شهریورماه گذشته بود که دستکم 25 تن از جمله چند غیرنظامی شهید و 69 تن دیگر زخمی شدند.  شبد**اروپام**9041**1379            "}