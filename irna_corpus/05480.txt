{"onTitr":" برای نخستین بار در ایران    ","titr":" اینترنت اشیا به کمک مدیریت پروازهای فرودگاه امام (ره) آمد","describe":" تهران- ایرنا- مدیرکل دفترالکترونیکی شرکت شهر فرودگاهی امام خمینی (ره) گفت: نخستین بار برای ارتقای ایمنی فرودگاه های ایران، فناوری اینترنت اشیا در این فرودگاه اجرا شده که بخش اول این طرح، تولید نرم افزار تخصصی مدیریت «اپرون» است.", "text":"به گزارش یکشنبه تارنمای شرکت شهر فرودگاهی امام خمینی (ره)، «امید امین زاده» افزود: نرم افزار تخصصی مدیریت اپرون مشتمل بر زیرمجموعه های مدیریت ناوگان، مدیریت ایمنی اماکن، مدیریت انبار، مدیریت پارکینگ هواپیما، ثبت پرونده های الکترونیکی رانندگان و سیستم اطلاعاتی مدیریت جغرافیایی (جی.آی.اس) ایرساید بوده و یکی از ماژول های آن مبتنی بر اینترنت اشیاست.وی گفت: با استفاده از نرم افزار تخصصی مدیریت اپرون از این پس هرگونه اقدام ناوگان سطوح پروازی در فرودگاه امام به صورت هوشمند و خودکار انجام می شود.مدیرکل دفتر شهر فرودگاهی الکترونیکی شرکت شهر فرودگاهی امام خمینی (ره) افزود: در مرحله نخست این طرح  70 خودرو مجهز به سنسورهای اینترنت اشیا مجهز شدند.امین زاده ادامه داد: مدیریت حوادث و امکان تشخیص علت وقوع تصادف در سطوح پروازی از دیگر ویژگی های این سیستم است که با نمایش کروکی و سرعت و شدت لحظه برخورد در نرم افزار میسر می شود.با نصب این سیستم روی خودروهای موجود در فرودگاه امام خمینی (ره) هرگونه تردد این خودروها در سطوح پروازی از جمله محوطه باندهای پروازی به شدت کنترل می شود تا از بروز هرگونه حادثه جلوگیری شود.اقتصام*1108*1961*            "}