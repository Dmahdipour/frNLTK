{"onTitr":" مدیر کل کانون پرورش فکری کودکان و نوجوانان:    ","titr":" خانواده ها اهمیت مهارت ورزی دانش آموزان را باور نکرده اند","describe":" تهران- ایرنا- مدیرکل کانون پرورش فکری کودکان و نوجوانان با انتقاد از مقاومت های موجود در برابر تغییر و تحول در نظام آموزشی گفت: هنوز بیشتر والدین فکر می کنند آموختن بعضی از دانش های مکتوب که بلافاصله هم فراموش می شود برای فرزندانشان مهمتر از آموختن مهارت های زندگی است.", "text":"«فاضل نظری» روز دوشنبه در گفت و گو با خبرنگار علمی ایرنا یادآور شد: چه بسا اگر مهارت هایی مانند کنترل هیجان ها بخصوص خشم از بدو کودکی آموخته می شد، بعضی از  مشکلات و ناهنجاری ها امروز در جامعه وجود نداشت.  به بیان نظری، مهارت «نه» گفتن، مهارت دوست یابی، مهارت کار گروهی و دیگر مهارت های اجتماعی برای زندگی حال و آینده دانش آموزان لازم است و آن را با خواندن، نوشتن و حفظ کردن به دست نمی آورند بلکه حین بازی های متنوع، رفتارهای خلاقانه و یا تجربه های خلاق،کسب می کنند. وی درباره زمان آموزش مهارت ها هم گفت: همانگونه که در مورد یادگیری ورزش عنوان می شود که از نونهالی باید شروع کرد، مهارت ها هم باید از کودکی آموزش داده شود.   نظری درباره مهارت های مورد نیاز کودکان و نوجوانان و نقش کانون در فراگیری آن گفت: دانش آموزان در کنار آموزش های رسمی نیاز به یادگیری مهارت ها دارند. در جهت آموزش این مهارت ها، امسال کانون برای نخستین بار کارگاه های مهارتی را به شکل مستقیم و در سراسر کشور برگزار کرد و همواره تلاش کرده است با نگاه به آموزش های مهارتی فعالیت کند؛ در زمان کنونی که این نیاز به یک ضرورت تبدیل شده، نقش آفرینی کانون هم بیشتر شده است.وی تاکید کرد: توسعه مهارت ها و خلاقیت ها نکته مهمی است که کودکان ما احتیاج دارند اما خلاء آن در نظام آموزشی وجود داشت که خوشبختانه وزیر آموزش و پرورش با برجسته کردن اهمیت این موضوع، اذهان عمومی را متوجه آن کرد.نظری با بیان این که اولویت های آموزشی کشور هم متناسب با نیاز آینده دانش آموزان نیست، ادامه داد: این حق را باید برای کودکان قایل شویم که چیزهایی که می آموزند به درد زندگی آنان بخورد. اما متاسفانه برخی مسایلی که فکر می کنیم باید آموزش دهیم، نفعی برای دانش آموزان ندارد و می توانند آن را در طول تحصیلات بالاتر به راحتی بیاموزند. وی به عنوان راهکار برون رفت از این مسایل و بهبود نظام آموزشی همسو با فردای دانش آموزان گفت: باید از علمی که منفعت ندارد، پرهیز کرد و برای رسیدن به این هدف، به بازنگری محتوای آموزشی و در کنار آن تغییر روش های آموزشی مبتنی بر کتاب و الگوهای معلوم و مالوف، نیاز داریم؛ چرا که آموزش تنها در کتاب نیست بلکه بازی و مهارت نیز اهمیت دارد.**فرهنگ ورود خیّران به عرصه آموزش های مهارتی تغییر کندنظری در پاسخ به پرسشی درباره همکاری خیّران با کانون گفت: همواره گمان می رود که خیّران فقط ساختمان در اختیار کانون قرار می دهند یا کتاب می خرند. درحالی که این فرهنگ باید تغییر کند و زمینه همکاری برای داوطلبان فعالیت های خیریه گسترش یابد. وی افزود: مفهموم کار خیر در حوزه پرورش کودکان و نوجوانان نیاز به توسعه مفهمومی دارد. به این معنا که این کار خیر الزاما مربوط به نیازمندان و کودکان نیازمند نمی شود بلکه شامل ایجاد زمینه های مهارت آموزی برای همه کودکان است.علمی**9294**2017            "}