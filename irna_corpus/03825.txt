{"onTitr":"","titr":" نتایج کاروان ایران در دومین روز بازی های المپیک جوانان","describe":" تهران - ایرنا - نمایندگان ایران در دومین روز بازی های المپیک جوانان آرژانتین رقابت های خود را در سه رشته دنبال کردند که پینگ پنگ باز کشورمان با غلبه بر حریفان خود به مرحله یک هشتم نهایی راه یافت و دیگر نماینده کشورمان در رشته قایقرانی از راهیابی به فینال بازماند.", "text":"به گزارش روز سه شنبه ایرنا؛ نمایندگان ایران دومین روز رقابت های خود را در سه رشته سوارکاری، تنیس روی میز و قایقرانی برگزار کردند که «امین احمدیان» پینگ پنگ باز کشورمان نخستین دیدار خود را با نتیجه چهار بر یک با برتری پشت سرگذاشت.وی در دومین دیدار به مصاف حریفی از لیتوانی رفت و با نتیجه چهار بر یک پیروز شد و به مرحله یک‌ هشتم نهایی راه یافت.«هانیه بیداد» در قایقرانی روئینگ و در دور مقدماتی با ثبت زمان 2 دقیقه 83 صدم ثانیه سوم شد. وی در دور دوم مقدماتی در مصاف با نمایندگانی از کانادا، ازبکستان و چین تایپه با ثبت زمان 1دقیقه 59 ثانیه و 70 صدم ثانیه، سوم شد. بیداد با 6 امتیاز در جایگاه هفدهم جدول 24 نفره قرار گرفت و از راهیابی به فینال بازماند. نماینده آرژانتین، استرالیا و کانادا در جایگاه های اول تا سوم ایستادند.«ارشیا نجفی‌نیا» سوارکار ایران هم بدون خطا در مدت82 ثانیه موانع را پشت سرگذاشت و به دور بعد راه یافت.این بازی ها از سوی کمیته بین المللی المپیک هر چهار سال یک بار در رده سنی جوانان (14 تا 18 سال) برگزار و از آن به عنوان یکی از مهمترین رویدادهای ورزشی جهان یاد می شود. کاروان ورزشی ایران در سومین دوره بازی های المپیک جوانان در رشته هایی چون شمشیربازی (یک پسر)، وزنه برداری (2 پسر)، تنیس روی میز (یک پسر)، دوومیدانی (سه پسر)، سوارکاری (یک پسر)، ژیمناستیک (یک پسر)، تیراندازی (2 پسر)، فوتسال (تیم 10 نفره پسران)، بوکس (یک پسر)، شنا (یک پسر)، کشتی آزاد (2 پسر)، کشتی فرنگی (2 پسر)، کاراته (سه دختر و 2 پسر)، تکواندو (3 دختر و سه پسر)، جودو (یک دختر و یک پسر)، تیر و کمان (یک دختر و یک پسر)، قایقرانی (2 دختر و یک پسر) و بسکتبال سه بر سه (چهار دختر) شرکت کرده است.جوانان ایران در دومین دوره این بازی ها در چین با سه طلا و سه برنز در 13 رشته ورزشی در جایگاه بیست و چهارم ایستادند و در نخستین دوره حضور در المپیک 2010 سنگاپور هم با پنج مدال جایگاه بیست و ششم را به خود اختصاص داده بودند.بازی های المپیک جوانان 2018 آرژانتین روز 26 مهرماه پایان می یابد.ورزشی**9250**1597            "}