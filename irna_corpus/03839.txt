{"onTitr":"","titr":" 43 میلیارد ریال برای مکانیزاسیون شیروان تصویب شد","describe":" بجنورد- ایرنا- رییس اداره فناوری های نوین سازمان جهاد کشاورزی خراسان شمالی گفت: امسال 43 میلیارد ریال اعتبار برای بخش مکانیزاسیون کشاورزی شهرستان شیروان تصویب شد.", "text":"سیدمجید بهشتی روز سه شنبه در گفت و گو با خبرنگار ایرنا اظهار داشت: از ابتدای سال جاری تاکنون تسهیلات برای 40 نفر به مبلغ 15 میلیارد و 400 میلیون ریال به بانک معرفی شده اند و برای 15 نفر به مبلغ 6 میلیارد و 800 میلیون ریال جذب شده است.وی گفت: با اعتبارات جذب شده برای کشاورزان و باغداران، 11 دستگاه تراکتور و چهار دستگاه انواع ادوات خریداری شده است.بهشتی افزود: سال گذشته اعتبارات مکانیزاسیون این شهرستان 50 میلیارد ریال بود که 110 درصد اعتبارات معادل 54 میلیارد و 860 میلیون ریال جذب شد.رییس اداره فناوری های نوین سازمان جهاد کشاورزی خراسان شمالی گفت: شرایط تسهیلات پرداخت شده با 20درصد آورده متقاضی، 15 درصد کارمزد است که بازپرداخت ادوات کشاورزی سه ساله، تراکتور پنج ساله و کمباین هفت ساله است.به گفته بهشتی، این شهرستان 10 دستگاه کمباین، 2 هزار و 321 دستگاه تراکتور و 12 هزار انواع ادوات دارد.شهرستان شیروان با 157 هزار نفر جمعیت واقع در 60 کیلومتری شرق بجنورد افزون بر 105 هزار هکتار عرصه کشاورزی و باغی دارد.7186/ 6042            "}