{"onTitr":"","titr":" فوتسال سلامت همدان در یک قدمی انحلال","describe":" همدان- ایرنا- تیم تازه تاسیس فوتسال سلامت همدان با وجود درخشش در رقابت های کشوری و صعود به لیگ دسته 2، به دلیل ناتوانی در تامین هزینه های مالی در یک قدمی انحلال قرار گرفته است.", "text":"به گزارش ایرنا، در حالیکه اعضای این تیم برای حضور در لیگ دسته دوم فوتسال کشور معرفی شده اند اما مدیریت این تیم هنوز نتوانسته است ثبت نام کند.مهلت ثبت نام ورودی رقابت های لیگ دسته دوم فوتسال کشور در حال اتمام است و باید 120 میلیون ریال بابت ثبت نام واریز شود.حمید شانه ای یکی از مربیان مطرح فوتبال و فوتسال همدان با تاکید بر لزوم حفظ تیم سلامت، گفت: پس از سال ها خاموشی فوتسال همدان، تاسیس تیم سلامت و نتایج درخشان این تیم باعث شد باردیگر امیدوار به زنده شدن ورزش فوتسال در این شهر باشیم.وی اضافه کرد: این تیم به صورت شخصی اداره می شود و در یکسال گذشته نیز با نتایج درخشانی که در لیگ سه کسب کرد، راهی لیگ 2 شد.شانه ای بیان کرد: مهمترین ویژگی تیم سلامت برخورداری از بازیکنان و کادر فنی بومی است و نفرات جذب این تیم شده اند که به لحاظ تجربه جزو بهترین های فوتسال همدان به شمار می روند.وی خاطرنشان کرد: مسئولان باید از این تیم همانند سایر تیم های ورزشی حمایت کنند و انتظار داریم دستگاه ورزش و هیات فوتبال تدابیر لازم را برای حفظ این تیم اتخاذ کنند تا بازهم شاهد انحلال فوتسال همدان نباشیم.** فوتسال بازهم در آستانه انحلالاواسط دهه 80 بود که تیم فوتسال علیصدر با وجود نتایج درخشان در لیگ های مختلف کشور با تصمیم غیرمنطقی مسئولان وقت منحل شد.انحلال این تیم باعث شکسته شدن غرور بازیکنان مطرح آن زمان و خاموشی فوتسال همدان شد.برخی از بازیکنان با شدت دلخوری از این انحلال، از فوتسال خداحافظی کردند و برخی دیگر نیز ترجیح دادند فوتسال را فقط برای سرگرمی ادامه دهند.حالا با فعالیت تیم سلامت، بارقه های امید در دل استعدادهای فوتسال همدان نقش بست تا بازهم شاهد تولد دوباره این رشته ورزشی باشند.همدان به لحاظ شرایط اقلیمی و فعالیت گسترده در ورزش های سالنی، استعدادهای خوبی را در ورزش فوتسال دارد و همگان امیدوارند این تیم شکل گرفته به مرحله انحلال نرسد.** نادیده گرفتن تلاش ها!مدیر باشگاه سلامت همدان با انتقاد از بی توجهی برخی از مسئولان گفت: با وجود پیگیری های صورت گرفته هنوز نتوانسته ایم در مسابقات ثبت نام کنیم.علی ثقفی افزود: لیگ دسته دوم فوتسال کشور با حضور 37 تیم از شهرهای مختلف برگزار می شود و متاسفانه فقط تیم ما با مشکل مواجه است.وی بیان کرد: سید سعید شاهرخی معاون سیاسی، امنیتی و احتماعی استاندار همدان پیگیر حل مشکلات این تیم است و نسبت به حل مشکلات دستور لازم را صادر کرده اما هنوز به نتیجه ای نرسیده ایم.ثقفی اضافه کرد: از اینکه تلاش های بازیکنان و مربیان بومی این استان برای کسب نتایج درخشان یکسال اخیر نادیده گرفته می شود، تاسف می خورم و امیدوارم در این مدت کم باقی مانده چاره اندیشی شود.وی خاطرنشان کرد: در حد توان نیازهای تیم را تامین کرده ایم اما مشکل پیش رو پرداخت نشدن 120 میلیون ریال هزینه ورودی است که انتظار داریم مسئولان ورزش حمایت کنند.** عاشقان فوتبال را جمع کرده ایممدیر تیم فوتسال سلامت همدان گفت: بازیکنان و مربیان تیم بدون قراردادهای مالی حاضر به عضویت شده اند و همه آنها عاشقانه فعالیت می کنند.ثقفی بیان کرد: تعصب آنها به تیم بسیار ستودنی است و امیدواریم مسئولان کاری نکنند که چکیده فوتسال استان به ورطه نابودی برود.وی با بیان اینکه زمان در حال از دست رفتن است و امیدوارم ضرب المثل «نوش دارو پس از مرگ سهراب» شامل حال تیم ما نشود، یادآور شد: تیم سلامت با سربلندی کامل رهسپار لیگ 2 شده است و امیدوارم به انحلال کشیده نشود.تیم فوتسال سلامت همدان تیرماه امسال برای نخستین بار جواز صعود به لیگ دسته دوم فوتسال باشگاه های کشور را کسب کرد.7520/2090            "}