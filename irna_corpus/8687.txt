{"onTitr":"","titr":" 400 بسته آموزشی در مدارس ابتدایی هرمزگان توزیع شد","describe":" بندرعباس - ایرنا - معاون آموزش ابتدایی اداره کل آموزش و پرورش هرمزگان گفت:400 بسته آموزشی شامل ریاضی، علوم و ترکیبی همراه راهبر درمدارس ابتدایی این استان به صورت رایگان توزیع شد.", "text":"به گزارش ایرنا، ایرج بیت اللهی روز پنجشنبه در جمع خبرنگاران افزود: تجهیز همه مدارس به وسایل جدید کمک آموزشی بر مبنای تغییر کتب درسی و آموزش و به روز معلمان صورت می گیرد.وی با اشاره به اهمیت نقش وسایل کمک آموزشی در فرآیند آموزش تصریح کرد: استفاده از وسایل کمک آموزشی توسط معلمان اجتناب ناپذیر بوده و در تثبیت یادگیری دانش آموزان موثر است.معاون آموزش ابتدایی آموزش و پرورش هرمزگان ابراز داشت: استفاده از تکنولوژی های آموزشی به فرآیندیاددهی ویادگیری وهم چنین تدریس عینیت می بخشد و به آسانی درجریان تدریس و فراگیری آموخته های جدید می پردازد.بیت اللهی با اشاره به تغییرکتب درسی دوره ابتدایی ادامه داد: استفاده از وسایل کمک آموزشی این امکان را به معلم می دهد که با اطمینان و آسودگی بیشتر به تدریس مفاهیم علمی و عملی همگام با تغییرات بپردازد.وی یاد آور شد: تلاش مجموعه آموزش و پرورش استان در حوزه ابتدایی که سنگ بنای نظام آموزشی است، تجهیز همه مدارس به وسایل جدید کمک آموزشی بر مبنای تغییر کتب درسی و آموزش و به روز معلمان است.به گزارش ایرنا، 2 هزار و 40 مدرسه ابتدایی با 242 هزار دانش آموز در سراسر هرمزگان در سال جدید تحصیلی مشغول تحصیل هستند.9887 /6048            "}