{"onTitr":"","titr":" کوتاه از دانشگاه آزاد","describe":" تهران-ایرنا- اطلاعات دقیق از جزئیات ادامه تحصیل دانشجویان بازمانده از تحصیل و راه اندازی دبیرخانه مرکزی برنامه های علمی از جمله مهم ترین خبرهای دانشگاه آزاد اسلامی است.", "text":"به گزارش روز سه شنبه ایرنا از دانشگاه آزاد، علیرضا رهایی معاون آموزشی و تحصیلات تکمیلی دانشگاه آزاد اسلامی، طی بخشنامه ای اعلام کرد: ادامه تحصیل دانشجویان رشته های غیرپزشکی دانشگاه آزاد اسلامی که به دلایل مختلف از جمله ترک تحصیل، عدم مراجعه و عدم ثبت نام و یا انصراف (به جز دانشجویان اخراجی از دانشگاه) از ادامه تحصیل بازمانده اند، در صورت مراجعه تا پایان 98/6/31 بلامانع است.برای دانشجویان تحصیلات تکمیلی که فقط پایان نامه و رساله آنها باقی مانده، برابر ضوابط و مقررات آموزشی و با رعایت قوانین نظام وظیفه تصمیم گیری می شود.همچنین افرادی که رشته گرایش آنها در واحد دانشگاهی دایر نبوده و در شرایط کنونی واحد مرکز پذیرش دانشجو ندارند، مشمول این بخشنامه نمی شوند.**راه اندازی دبیرخانه مرکزی برنامه های علمی در دانشگاه آزاد اسلامیبیژن رنجبر معاون پژوهش و فناوری دانشگاه آزاد گفت: دبیرخانه مرکزی برنامه های علمی در سازمان مرکزی و 40 واحد ویژه به منظور حل مسائل جامعه به زودی راه اندازی خواهد شد. وی ادامه داد: در همین راستا دبیرخانه مرکزی برنامه های علمی ذیل معاونت پژوهش و فناوری به زودی تشکیل می شود و 40 دبیرخانه در 40 واحد ویژه که متشکل از 31 دانشگاه آزاد اسلامی استان و 9 واحد جامع مستقل است، راه اندازی خواهد شد.معاون پژوهش و فناوری دانشگاه آزاد اسلامی با بیان اینکه فعالیت ها در دبیرخانه نظام موضوعات پژوهشی با توجه به نظام پایشی (پژوهش اثرگذار یکپارچه شبکه ای) انجام خواهد شد، گفت: دبیرخانه های استانی باید چالش ها و معضلات مختلف استان را احصاء کرده و حل این معضلات را در پایان نامه ها و رساله های دانشجویان دانشگاه آزاد اسلامی تعریف کنند.وی خاطرنشان کرد: دانشگاه آزاد اسلامی با اجرایی شدن پایان نامه ها و رساله های دانشجویان ذیل نظام موضوعات پژوهشی، می تواند به حل مسائل جامعه کمک کند. این الگوی موفق می تواند در نظام آموزش عالی کشور نیز استفاده شود.ن.م**1601            "}