{"onTitr":"","titr":" زمان رسیدگی به پرونده های قاچاق در آذربایجان غربی 9 روز است","describe":" ارومیه- ایرنا- مدیرکل تعزیرات حکومتی آذربایجان غربی گفت: میانگین زمان رسیدگی به پرونده های قاچاق در شعبه های این نهاد 9 روز است که زمانی مناسب و استاندارد به شمار می رود.", "text":"محمد اقوامی روز سه شنبه در گفت و گو با خبرنگار ایرنا افزود: شعه های مختلف اداره کل تعزیرات حکومتی آذربایجان غربی زمان رسیدگی به پرونده های قاچاق را در راستای حمایت از تولید و کالای داخل کاهش داده اند.وی اضافه کرد: کاهش این زمان موجب شد تا در نیمه نخست امسال نزدیک به 100 درصد پرونده های ورودی به محاکم زیرمجموعه تعزیرات حکومتی آذربایجان غربی مختومه و احکام لازم صادر شود.وی بیان کرد: در نیمه نخست امسال 210 میلیارد ریال جزای نقدی علاوه بر ضبط کالاهای کشف شده برای متهمان منظور شد که میانگین 100 میلیون ریال جریمه برای هر متهم پرونده های قاچاق را نشان می دهد.مدیرکل تعزیرات حکومتی آذربایجان غربی ادامه داد: سیگار، البسه و پوشاک، لوازم یدکی خودرو، دارو و لوازم پزشکی از جمله مهمترین اقلام قاچاق کشف شده طی نیمه نخست امسال در استان بوده است.به گزارش ایرنا آذربایجان غربی از جمله استان های درگیر با معضل قاچاق کالاست و سالانه هزاران پرونده در خصوص قاچاق در این استان رسیدگی می شود.به طور متوسط هر هفته 80 پرونده قاچاق در آذربایجان غربی رسیدگی می شود.8137/3072            "}