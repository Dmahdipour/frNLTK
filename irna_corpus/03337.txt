{"onTitr":"","titr":" 70 درصد جانباختگان حوادث ترافیکی یزد موتورسواران هستند","describe":" یزد - ایرنا - رییس پلیس راهور استان یزد از فوت 37 نفر در حوادث رانندگی درون شهری این استان در نیمه نخست امسال خبرداد و گفت: 70 درصد جانباختگان این حوادث موتورسوار و در گروه سنی 10 تا 40 ساله قرار داشته اند.", "text":"به گزارش ایرنا سرهنگ محمد پورشمس روز سه شنبه در همایش طلایه داران فرهنگ ترافیک افزود: 27 درصد (10نفر) جانباختگان حوادث ترافیکی درون شهری استان را نیز عابران پیاده که عموما دارای سن بالای 50 سال بوده اند، تشکیل می دهد که این موضوع نیاز به برنامه ریزی برای این گروه به منظور کاهش تلفات را دوچندان می کند. *** کاهش 12 درصدی تصادفات فوتی رییس پلیس راهور یزد از کاهش 12 درصدی تصادفات منجر به فوت در نیمه نخست امسال در مقایسه با مدت مشابه پارسال خبرداد و گفت: این موفقیت، حاصل تلاش همه متولیان و دست اندرکاران حوزه ترافیک بوده که با همدلی به دست آمده است. *** برخورد با 400 هزار تخلف رانندگی سرهنگ پورشمس اظهار داشت: در نیمه نخست امسال با بیش از 400 هزار تخلف ترافیکی درون استانی برخورد شد. وی، حرکات حادثه ساز، مزاحمت، شیشه دودی، مزاحمت کاروانهای عروسی، سبقت و سرعت غیرقانونی، صحبت با تلفن همراه، حرکات مارپیچ و ... را از این گونه تخلفات برشمرد و تصریح کرد: خودروهای دارای این تخلفات با دستور قضایی به مدت یک هفته توقیف می شود.*** اهمیت سیستم ترافیک هوشمندرییس پلیس راهور یزد با بیان اینکه کشورهای موفق در کاهش حوادث رانندگی، در اجرای سیستم ترافیک هوشمند موفق بوده اند و سیستم ترافیک هوشمند به دوربینهای کنترل سرعت محدود نمی شود، اضافه کرد: این سیستم، مجموعه ای از امکانات مخابراتی، مهندسی ترافیک و... است.وی یادآور شد: برای افزایش نظم و انضباط ترافیکی و کاهش حوادث و تخلفات در خیابانهای کاشانی، مطهری و بخشی از خیابان فرخی یزد، اقدام به نصب 'رفوژ' شده که افزایش اجرای این طرح نقش موثری در بهبود ترافیک شهری دارد.***معاون استاندار: 101 فوتی و سه هزار مصدوم در جاده های استان یزدمعاون هماهنگی امور عمرانی استاندار یزد گفت: در پنج ماه نخست امسال 101 نفر در جاده های برون استانی یزد، فوت و سه هزار و 144 نفر زخمی شدند.محسن صادقیان با بیان اینکه پیامد این حوادث دردناک، ایجاد آسیبهای اجتماعی و اقتصادی به جامعه است، آمار کل فوتیهای تصادفات جاده ای در کشور در سالجاری را پنج هزارو 295 نفر ذکر کرد.*** بودجه های دولتی، محدود است/ لزوم تشکیل بانک اطلاعات تصادفات جاده ای صادقیان با تاکید بر تشکیل بانک اطلاعات تصادفات جاده ای نقش آموزش در پایه های نخست تحصیلات ابتدایی را در ارتقاء فرهنگ ترافیک و کاهش آسیبهای این حوزه موثر ارزیابی کرد.*** فرمانده انتظامی یزد: حوزه ترافیک با امنیت روانی جامعه سر و کار داردفرمانده انتظامی استان یزد هم در این همایش گفت: حوزه ترافیک با امنیت روانی جامعه سر و کار دارد که اگر کنترل نشود، خسارات زیادی برجا می گذارد.سردار محمدرضا میرحیدری اظهار داشت: ضعف فرهنگ ترافیک، موجب ورود همه بخش ها به این حوزه شده است.وی تلفات فوتی ناشی از سوانح رانندگی کشور در جاده ها در سال 84 را 28 هزار نفر ذکر کرد و با بیان اینکه این رقم در سال 96، 47 درصد کاهش داشته، علت این کاهش با وجود سه برابر شدن تعداد خودروهای کشور را توجه بیشتر مردم در رعایت قوانین و مقررات عنوان کرد.فرمانده انتظامی استان یزد با بیان اینکه از لحاظ امکانات و تجهیزات، به حوزه ترافیک توجه کافی نشده تصریح کرد: به مردم اطمینان می دهیم که پلیس وظیفه شناس این بخش، نسبت به ارتقای آموزش اقدام می کنند تا شاهد کاهش روز به روز تلفات رانندگی باشیم. *** راه اندازی دومین پارک ترافیک یزد تا پایان سال مدیر مهندسی و ایمنی ترافیک شهرداری یزد هم در این همایش از راه اندازی دومین پارک ترافیک استان یزد به متراژ چهار هزار متر مربع تا پایان سال جاری خبرداد.حمید دهقان با بیان اینکه وظیفه این پارک، آموزش شهروندان و دانش آموزان است، افزود: تعامل و مشارکت دستگاه های استان در این حوزه، مطلوب است.*** تجلیل از فعالان حوزه ترافیک یزدهمایش یک روزه طلایه داران فرهنگ ترافیک در تالار فرهنگ اداره کل فرهنگ و ارشاد اسلامی یزد برگزار و از پیشگامان این حوزه شامل همیاران پلیس، پلیس یاران نوجوان، راه یاران محله، فرهنگ سازان ترافیک، فعالان بخش حمل و نقل، شهرداری، اداره راه، فوریتهای پزشکی و همچنین خبرنگار فعال ایرنا در این حوزه تجلیل شد.*** پخش کلیپی از حوادث تاسف بار رانندگی یزددر همایش طلایه داران فرهنگ ترافیک، کلیپهایی از حوادث رانندگی شهر یزد به نمایش در آمد که موجب تاسف و تاثر حاضران شد.در این کلیپها، صحنه هایی از برخورد وسایل نقلیه در خیابانها و بخصوص چهار راه های شهر یزد به نمایش در آمد که یک پای ثابت این حوادث، موتورسواران بودند.یزد در زمره استانهایی است که آمار سوانح و تصادفات رانندگی آن بالاست و یک پای اغلب این تصادفات موتورسواران هستند.آنطور که گفته شده بیش از 80 درصد موتورسواران از کلاه ایمنی استفاده نمی کنند که همین بی توجهی منجر به وارد شدن ضربه های شدید به سر و صورت و افزایش درصد مرگ و میرها آنان در حوادث شده است .6197/ 6014/            "}