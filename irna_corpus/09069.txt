{"onTitr":"","titr":" آتش سوزی جنگلهای چرام بعد 2 روز مهار شد","describe":" یاسوج - ایرنا - رئیس اداره منابع طبیعی و آبخیزداری چرام با اشاره به وقوع 2 مرحله آتش سوزی در جنگل‌های بلوط آب حیات این شهرستان گفت: این آتش سوزی بعد از 2 روز مهار شد.", "text":"حبیب الله پیوسته گر روز پنجشنبه در گفت‌وگو با خبرنگار ایرنا با اشاره به اینکه این آتش سوزی از روز سه شنبه در جنگل‌های منطقه آب حیات آغاز شده بود اظهار داشت: طی 2 مرحله آتش سوزی بیش از 10 هکتار از جنگل‌های بلوط این منطقه در آتش سوخت.وی بیان کرد: آتش سوزی در چهار هکتار در مرحله اول مهار شد که به علت وزش باد این آتش سوزی ادامه پیدا کرد.پیوسته گر با بیان اینکه هنوز علت این آتش سوزی معلوم نیست گفت: نیروهای منابع طبیعی به‌صورت آماده باش در این منطقه حضور دارند.وی از همکاری نیروهای اداری، بسیجی و بخصوص نیروهای مردمی تقدیر کرد.سطح مراتع و جنگل‌های چرام بیش از 130 هزار هکتار است.7531/6110            "}