{"onTitr":" بازی های پاراآسیایی 2018؛    ","titr":" والیبال نشسته ایران گام نخست را با اقتدار برداشت","describe":" جاکارتا - ایرنا - تیم ملی والیبال نشسته مردان ایران امروز (یکشنبه) در نخستین مسابقه خود در بازی های پاراآسیایی 2018 با نتیجه سه بر صفر مقابل کره جنوبی پیروز شد.", "text":"به گزارش خبرنگار اعزامی ایرنا، شاگردان هادی رضایی از همان ابتدا، کنترل بازی را به دست گرفتند و 14 بر 5 پیش افتادند که این اختلاف امتیاز باعث شد سرمربی کره جنوبی تقاضای وقت استراحت کند. اما این موضوع نتوانست قدرت ملی پوشان را مهار کند و ایران 21 بر 8 از حریف خود پیش افتاد.در مجموع والیبال نشسته ایران ست نخست این دیدار را با نتیجه 25 بر 9 به نفع خود پایان دادند.در ادامه تیم کره جنوبی در ابتدای ست دوم توانست اولین امتیاز بازی را بدست آورد اما مردان والیبال نشسته توانستند 5 امتیاز پی در پی کسب کنند و اختلاف امتیاز را افزایش دهند.شاگردان رضایی با کسب هشت امتیاز وقت استراحت فنی نخست این ست را به نام خود کردند. ملی پوشان در ادامه 17 بر 8 از حریف خود پیش افتادند تا اختلاف به عدد 9 برسد. زمانی که امتیاز ایران به عدد 21 رسید سرمربی کره جنوبی تقاضای وقت استراحت کرد. در نهایت این شاگردان رضایی بودند که 25 بر 12 توانستند در این ست پیروز شوند.کره جنوبی ست سوم را قدرتمندانه تر آغاز کرد و توانست برخلاف دو ست گذشته 9 بر 8 از ایران پیش افتاد. به همین دلیل هادی رضایی سرمربی تیم در خواست وقت استراحت کرد و همین موضوع باعث شد ایران به امتیاز 13 برسد و اختلافش را با کره جنوبی زیاد کند.این بار نوبت سرمربی کره جنوبی بود که برای ایجاد وقفه در امتیاز گیری تیم ایران در خواست استراحت فنی کند اما تاثیری نداشت و شاگردان رضایی توانستند با کسب امتیاز 16 وقت استراحت فنی دوم را از آن خود کنند و در نهایت ایران پیروز میدان شد.هادی رضایی سرمربی تیم ملی والیبال نشسته ایران پس از برتری سه بر صفر مقابل کره جنوبی اظهار داشت: سطح تیم ما بسیار بالاست و سعی کردیم در دیدار امروز برابر کره جنوبی از بازیکنان جوان خود استفاده کنیم.وی افزود: خوشبختانه هر چهار بازیکن جوان ایران موفق عمل کردند که این می‌تواند کمک خوبی برای تیم در رقابت‌های پیش رو باشد.سرمربی تیم ملی والیبال نشسته کشورمان با اشاره به دیدار فردا مقابل ژاپن گفت: فردا بازی مشکلی نداریم، اما دیدار مقابل چین کمی سخت و دشوار است که امیدواریم هر دو بازی پیش رو را با پیروزی به اتمام برسانیم. در ست سوم کره جنوبی پا به پای ملی‌پوشان کشورمان پیش می‌آمد، اما بعد از وقت استراحتی که رضایی گرفت، ورق برگشت. وی در این مورد خاطر نشان کرد: کره در سرویس توانست خوب عمل کند و حتی 8 بر 5 از تیم ما پیش افتاد، اما با یک تغییر در روش و تاکتیک مانع از امتیازگیری آنها شدیم و توانستیم ست سوم را هم با پیروزی پشت سر بگذاریم. این هم به دلیل تاکتیک پذیر بودن بازیکنان تیم ایران بود.تیم والیبال نشسته ایران در بازی های 2010 گوانگژو چین و 2014 اینچئون کره جنوبی با کسب نشان های طلا بر سکوی نخست قاره کهن ایستادند.داوود علیپوریان، صادق بیگدلی، مهدی بابادی، رمضان صالحی حاجیکلایی، مرتضی مهرزاد سلاکجانی، مجید لشکری صنمی، حسین گلستانی، میثم علیپور، حسین فرزانه، محمد نعمتی، عیسی زیراهی و محمدرضا سبحانی نیا نفرات حاضر در این دوره از بازی ها هستند.سومین دوره این بازی ها در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052** 1597            "}