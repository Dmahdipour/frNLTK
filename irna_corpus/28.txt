به گزارش ایرنا، توصیه های مراجع عظام و علما به پلیس، برگزاری جلسات اقتصادی، راهکارهای مسئولان برای جلوگیری از شیوع آنفلوانزای پرندگان، راهیابی 2 قاری از قم به مسابقات بین المللی قرآن برای نخستین بار ، بررسی ظرفیت ها و مشکلات بخش کهک و  حضور پنج مسئول کشوری به قم از دیگر سرخط های رویدادهای هفته گذشته این استان بود.** سفر مسئولان کشوری به قمرضا اردکانیان وزیر نیرو، سردار حسین اشتری فرمانده نیروی انتظامی، علیرضا رفیعی رئیس سازمان دامپزشکی کشور، علی بیت اللهی دبیر کارگروه ملی زلزله مرکز تحقیقات وزارت راه و شهرسازی و سعید رضا جندقیان معاون امور دهیاری های سازمان شهرداری ها و دهیاری های کشور از جمله مسئولان کشوری بودند که در هفته گذشته در قم حضور یافتند.**  افتتاح پنج طرح تولید و توزیع برقپنج طرح تولید و توزیع صنعت برق، روز پنجشنبه هفته گذشته طی آیینی با اعتبار 214 میلیارد ریال با حضور رضا اردکانیان، وزیر نیرو، استاندار، نمایندگان مردم قم در مجلس شورای اسلامی و شماری دیگر از مسئولان در قم به بهره برداری رسید.نیروگاه برق با ظرفیت تولید 6 هزار کیلووات و اعتبار 128 میلیارد ریال، نیروگاه برق خورشیدی با ظرفیت 100 کیلووات و اعتبار هفت میلیارد ریال، توسعه و بهینه سازی 40 فیدر خروجی پست های فوق توزیع با اعتبار 46 میلیارد ریال، شبکه روشنایی هفت کیلومتر از بلوار آیت الله بروجردی قم با اعتبار 9 میلیارد ریال و شبکه فشار متوسط جهت تغذیه شبکه روشنایی این بلوار به طول هشت کیلومتر با اعتبار 24 میلیارد ریال، طرح های افتتاحی بود.*** هفته پلیس و اجرای 70 برنامه در قمدر هفته گذشته که مصادف با هفته نیروی انتظامی بود، به دلیل اجرای بیش از 70 برنامه اجتماعی، فرهنگی، انتظامی و ترافیکی در قم، اخبار پیرامون فعالیت ها، ماموریت ها و اقدام های پلیس در صدر رویدادهای استان قرار گرفت.سفر سردار حسین اشتری فرمانده نیروی انتظامی کشور به قم و دیدار با مراجع عظام تقلید، برگزاری آیین صبحگاه عمومی نیروی انتظامی، حضور پرسنل نیروی انتظامی درمنزل قدیمی امام خمینی و تجدید بیعت با آرمان های انقلاب اسلامی، افتتاح ساختمان کلانتری پردیسان قم، امحای یک هزار و 700 کیلوگرم انواع مواد مخدر و نشست خبری روسای بخش های تخصصی ناجا از جمله برنامه های پلیس در هفته نیروی انتظامی بود.** توصیه های مراجع و علما به پلیس سردار حسین اشتری فرمانده نیروی انتظامی به مناسبت هفته ناجا در سفر یک روزه به قم ضمن زیارت بارگاه ملکوتی حضرت معصومه (س) با شماری از مراجع تقلید از جمله آیات عظام ناصر مکارم شیرازی، سید محمد علوی، حسین نوری همدانی، جعفر سبحانی و همچنین آیات سید محمد سعیدی تولیت حرم حضرت معصومه(س) و محمدتقی مصباح یزدی رئیس موسسه آموزشی و پژوهشی امام خمینی (ره) دیدار کرد.آیت الله مکارم شیرازی در این دیدار بر ساماندهی فضای مجازی با همکاری پلیس و سایر دستگاه ها تاکید کرد، آیت الله نوری همدانی حقیقت کار نیروی انتظامی را عمل به امر به معروف و نهی از منکر و حفظ ارزش های اسلامی در جامعه دانست، آیت الله علوی گرگانی نیز برخورد با دانه درشت ها در بحث مبارزه با قاچاق کالا را عامل ریشه کنی این معضل برشمرد و آیت الله سبحانی نیز تلاش بیشتر پلیس برای ارتقای امنیت اخلاقی و حفظ ارزش های اسلامی همچون عفاف و حجاب را خواستار شد.در این دیدارها همچنین  آیت الله سعیدی بر ضرورت ناامن کردن کشور برای فعالیت اخلال گران اقتصادی تاکید کرد و آیت الله مصباح یزدی کسب رضایت خدا را هدف پلیس در جمهوری اسلامی دانست. فرمانده نیروی انتظامی جمهوری اسلامی نیز با بیان اینکه در ایام اربعین بیش از 2 میلیون تن از هموطنان برای حضور در عتبات به مرزهای کشور مراجعه می کنند گفت:در ایام اربعین 30 هزار نیرو پلیس در سه مرز شلمچه، مهران و چذابه مستقر می شوند و امنیت زائران را برعهده خواهند داشت.** آمارهای پلیسی از قمهفته نیروی انتظامی فرصتی برای ارائه گزارش های 6 ماهه نخست امسال توسط یگان های مختلف پلیس بود، آمارهایی که برخی نگران کننده و برخی امید بخش بود.وجود کودکان درپنج درصد تصادفات جرحی و فوتی استان، فعالیت 2 شهرک آموزشی ترافیک، تردد 350 هزار موتورسیکلت درقم و توقیف 30 هزار موتورسیکلت درپارکینگ ها، سهم 60 درصدی موتورسیکلت ها درتصادفات، افزایش 18 درصدی تصادفات فوتی درون شهری، تصادف عابران پیاده با سهم 37 درصدی علت تصادفات منجر به مرگ در قم، نصب 160 دوربین نظارتی و ترافیکی تا آخر مهرماه درشهر قم، ایمن سازی 20 نقطه پرتصادف شهری تا پایان امسال از جمله آماری است که دراین هفته ارائه شد.کشف 86 درصد جرائم سایبری درقم، رشد 116 درصدی جرائم سایبری در 6ماه نخست امسال نسبت به مشابه سال قبل، دستگیری 117 مجرم فعال در فضای سایبری، موفقیت پلیس فتای قم برای کشف 100 درصد پرونده های جرائم سیاسی ارجاعی به این مرکز، رشد 100 درصدی تصادفات در راه های فرعی قم در نیمه نخست امسال، وقوع 77 درصد تصادفات در 30 کیلومتری شهرها، افزایش تلفات تصادفات جاده ای در محورهای مواصلاتی استان و وجود 65 دوربین نظارتی و ثبت تخلف در محورهای استان از دیگر آمار ارائه شده در هفته نیروی انتظامی بود.** آمادگی قم برای میزبانی از زائران اربعیندر آستانه اربعین حسینی و عبور و اسکان هزاران نفر از زائران کشورهای مختلف برای شرکت در راهپیمایی اربعین در کربلا موجب شده تا مسئولان استان با برگزاری جلسات مختلف در هفته گذشته از جمله جلسه ستاد مرکزی اربعین زمینه برای میزبانی هر چه بهتر از زائران و حمایت از موکب ها در مناطق مرزی و کشور عراق فراهم کنند.سید مهدی صادقی استاندار قم در این زمینه با مهم خواندن مراسم اربعین امسال به لحاظ سیاسی،امنیتی و فرهنگی گفت: راهپیمایی اربعین حسینی بهترین عرصه برای تثبیت اتحاد و انسجام دو ملت مسلمان ایران و عراق است. رشد 2 برابری موکب های تلفیقی قم در عراق، ایجاد پنج موکب در مرز مهران، 11موکب در نجف اشرف، 25موکب در کربلا، 13موکب در بین راه، 2موکب در کاظمین و یک موکب نیز در سامرا و حرمین عسکریین از سوی قم، ثبت نام زائران استان توسط 62 شرکت زیارتی و صدور چهار هزار و 200 روادید توسط کنسولگری عراق  از جمله مهمترین مطالب مطرح شده در این هماهنگی ها بوده است.** بررسی ظرفیت ها و مشکلات بخش کهک بررسی مشکلات، موانع و ظرفیت های بخش های استان که مورد توجه جدی تر مسئولان استان قرار گرفته است در هفته گذشته نیز در نشست صمیمی مسئولان با شوراهای اسلامی و دهیاران بخش کهک ظرفیت ها و مشکلات این بخش مورد ارزیابی قرار گرفت.سید محمد رضا هاشمی معاون سیاسی امنیتی و اجتماعی استانداری قم در این جلسه بر استفاده از گردشگری به عنوان بستر مناسب تقویت اشتغال روستایی تاکید و رضا سیار فرماندار قم نیز با برشمردن خدمات نظام جمهوری اسلامی در محرومیت زدایی در روستاهای کشور و استان، خواستار تبیین خدمات 40 ساله نظام در مناطق محروم برای نسل جدید شد.افزایش 15 درصدی اعتبارهای ورزشی کهک، تجهیز 12 خانه ورزش روستایی در این بخش طی دو سال گذشته، ارتقای سرانه فضای ورزشی کهک به 2 متر و 41 سانتی متر و تخلف 1500 کارفرما در قم درخصوص به کارگیری اتباع غیر مجاز و معرفی به دستگاه قضائی  از جمله آمار ارائه شده دراین جلسه بود.کهک یکی از بخش های پنج گانه قم و در 35 کیلومتری مرکز این استان قرار دارد.** درس های مسئولان از شیوع آنفلوانزای پرندگانسال گذشته هفت میلیون و 600 هزار قطعه مرغ بر اثر ابتلا به بیماری آنفلوانزای پرندگان در استان معدوم شد. اگرچه 65 میلیارد ریال از سوی دامپزشکی و 500 میلیارد ریال خسارت از سوی صندوق بیمه بانک کشاورزی به مرغداران قمی پرداخت شد ولی به نظر می رسد که مسئولان استان از این شیوع گسترده آنفلوانزا درس هایی گرفته و اقدام های خود برای جلوگیری از شیوع دوباره این بیماری را تشدید کردند، برگزاری جلسه ستاد آنفلوانزای فوق حاد پرندگان در هفته گذشته مدعای این حرف است. ضرورت تدوین شیوه نامه واحد و شفاف برای چگونگی ذخیره سازی، جمع آوری و انتقال کود مرغی در مرغداری های استان، ممنوعیت نگهداری کود مرغی در کل استان، عقیم سازی کود مرغی در مرغداری ها، ایجاد پست های قرنطینه، برخورد با فروشندگان غیر مجاز مرغ، شناسایی 45 واحد غیرمجاز مرغ، اجرای واکسیناسیون مرغ های تخمگذار، ممنوعیت فروش مرغ و بوقلمون توسط واحدهای پرنده فروشی و برخورد با وانت بارهای فروش مرغ از مهمترین مطالب ارائه شده در این جلسه  بود.درحال حاضر یک میلیون و 700 هزار قطعه مرغ تخمگذار در قم وجود دارد و 33 واحد دراین رابطه فعال می باشد. ** جلسات اقتصادی در صدر فعالیت های استانطبق روال چند ماه گذشته، جلسات اقتصادی درصدر فعالیت های استان قرار دارد. برگزاری پنجمین جلسه ستاد فرماندهی اقتصاد مقاومتی، ستاد تنظیم بازار و ستاد تسهیل و رفع موانع تولید از جمله جلسه هایی است که قم در هفته گذشته شاهد برگزاری آن ها بود.تاکید بر واگذاری پروژه های نیمه کاره قم به بخش خصوصی ، وجود بیش از چهار هزار میلیارد ریال طرح نیمه کار و کلنگ خورده در استان، ایجاد 300 شغل در بخش صنعتی قم از ابتدای امسال، افزایش سهم قم از اعتبارات رونق تولید کشور از پنج هزار میلیارد ریال سال گذشته به 9 هزار میلیارد ریال در امسال، وجود 40 طرح آماده واگذاری به بخش خصوصی در قم و تلاش مضاعف بانک ها در پرداخت تسهیلات در این جلساط مطرح شد.2 هزار و 300 واحد صنعتی کوچک، متوسط و بزرگ در قم وجود دارد که از این تعداد 2 هزار و 256 واحد مربوط به صنایع کوچک، 75 واحد مربوط به صنایع متوسط و 63 واحد مربوط به صنایع بزرگ است؛ همچنین بیش از 53 هزار تن در واحدهای صنعتی استان فعالیت می کنند.** جلوگیری از ساخت آپارتمان بر روی گسل های قمدبیر کارگروه ملی زلزله مرکز تحقیقات وزارت راه و شهرسازی هفته گذشته در سفر به قم و شرکت در سومین جلسه کارگروه تخصصی مخاطرات زلزله ، بر تعیین حریم گسل های این استان بر روی نقشه تاکید کرد و گفت: با تصویب و اجرای این طرح، ساخت و ساز در شعاع 100 تا 150 متری حریم گسل های شهر از جمله گسل شمال قم و قمرود جلوگیری می شود.علی بیت اللهی افزود: با تصویب طرح تعیین حریم قانونی گسل ها می توانیم حداقل از ادامه احداث مراکز مهم روی گسل ها جلوگیری و غفلت 50 ساله را به مرور زمان جبران کنیم.درسومین جلسه کارگروه تخصصی مخاطرات زلزله که با حضور مسئولان استانی برگزار شد، تهیه طرح حریم گسل های شهر قم با مسئولیت اداره کل راه و شهرسازی این استان مصوب شد تا پس از تصویب در شورای مدیریت بحران، فنی و زیربنایی و برنامه ریزی اجرایی شود.** 2 قاری از قم به مسابقات بین المللی قرآن راه یافتبرای نخستین بار 2 تن از فعالان قرآنی این استان در بخش حفظ کل و قرائت تحقیق با کسب مقام در چهل و یکمین دوره مسابقات سراسری قرآن کریم اوقاف، مجوز حضور در مسابقات بین المللی را کسب کردند.حمیدرضا مقدسی در رشته قرائت تحقیق با کسب مقام دوم و محمدجواد مرادی در رشته حفظ کل قرآن با کسب مقام اول این رقابت ها مجوز حضور در مسابقات بین المللی قرآن را کسب نمودند.** تاکید آیت الله مکارم شیرازی بر رعایت اصول شرعی و بهداشتی در ذبح دامآیت الله ناصر مکارم شیرازی از مراجع تقلید سه شنبه هفته گذشته در دیدار رئیس سازمان دامپزشکی کشور با تاکید بر ضرورت رعایت اصول شرعی و بهداشتی در موضوع ذبح دام گفت: ذبح دام در جاده، خیابان و کوچه از نظر شرعی و بهداشتی تخلف محسوب شده و باید از آن پرهیز شود.علیرضا رفیعی پور رئیس سازمان دامپزشکی نیز در این دیدار با بیان این که این سازمان جزو معدود دستگاه های دولتی است که در 2 بعد بهداشتی و شرعی مسئولیت دارد، گفت: بیش از 700 روحانی، بر ذبح و صید دام، طیور و آبزیان نظارت می کنند.** حمایت از طرح های روستایی معاون امور دهیاری های سازمان شهرداری ها و دهیاری های کشور نیز روز چهارشنبه در همایش روز ملی روستا و عشایر در قم با تاکید بر حمایت از طرح های روستایی، گفت: در پرداخت تسهیلات به طرح های روستایی که اشتغال و تولید را به همراه داشته باشد محدودیتی نداریم و به صورت کامل پرداخت می شود. سعید رضا جندقیان، اظهار کرد: 20 هزار میلیارد تومان اعتبار از سال 82 تا 97 در روستاها توزیع شده که از کل مبالغ تخصیص یافته، 15 هزار و 170 میلیارد تومان در دولت های دهم و یازدهم بوده است.استاندار قم نیز در این همایش با تاکید بر اصلاح الگوی کشت در روستاهای قم گفت: این استان با اقلیم خشک دارای مشکل کم آبی است که باید اصلاح الگوی کشت در روستاها مورد توجه قرار گیرد. سید مهدی صادقی اظهار داشت:  قم جزو استان های ضربه پذیر در کم آبی است، از این رو باید در طرح های کشاورزی و اقتصادی حفاظت از منابع آبی در دستور کار قرار گیرد.اختصاص 250 میلیارد ریال در زمینه اشتغال پایدار روستایی به بخش مرکزی، اجرای طرح های محرومیت زدایی و رونق تولید در بیش از 70 درصد روستاهای بخش مرکزی، ضرورت ارتقای زیرساخت های گردشگری شهر دستجرد، تدوین  طرح هایی جامع برای توانمندسازی روستا در ایجاد اشتغالزایی و تولید، و از بین رفتن باغ ها و اراضی کشاورزی بخش خلجستان به دلیل کمبود آب و ضرورت توجه بیشتر مسئولان برای حل این موضوع مواردی بود که در این همایش مطرح شد.قم دارای یک شهرستان به همین نام و پنج بخش کهک، جعفریه، سلفچگان، خلجستان و مرکزی است؛ جمعیت ساکن در مناطق روستایی قم، کمتر از پنج درصد جمعیت کل استان است.طبق سرشماری عمومی نفوس و مسکن در سال 1395، قم دارای 127 روستا با جمعیت بالای 20 خانوار است؛ جمعیت ساکن مناطق روستایی این استان بیش از 55 هزار و 865 تن است که در قالب 17 هزار و 385 خانوار زندگی می کنند.7404/ 6133/
      
      