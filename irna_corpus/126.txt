{"onTitr":"","titr":" ورزشکاران گلستانی قهرمان تورجهانی والیبال ساحلی بابلسر شدند","describe":" گرگان - ایرنا - دبیر هیات والیبال استان گلستان گفت: تیم ملی ب ایران با ترکیب رحمان رئوفی و عبدالحامد میرزاعلی از استان گلستان با پیروزی در برابر تیم قزاقستان 1 عنوان قهرمانی مسابقات تورجهانی تک ستاره والیبال ساحلی در شهرستان بابلسر را به خود اختصاص داد.", "text":"حسین مقدم راد  شامگاه جمعه در این خصوص به ایرنا اظهار داشت: در دیدار نهایی این مسابقات که عصر جمعه در ساحل پارکینگ صفر بابلسر برگزار شد، رحمان رئوفی و عبدالحامد میرزایی با نتیجه 2 بر صفر و با امتیازهای(21 بر19) ( 21بر 19) تیم قزاقستان 1 را شکست دادند  و جام قهرمانی را بالای سر بردند. به گفته وی در دیدار رده بندی این مسابقات تیم ایران 4 با نتیجه 2 بر صفر و با امتیازهای (21 بر 16)و ( 21 بر 18) تیم اسلوانی را شکست داد و در رده سوم این دوره از مسابقات قرار گرفت. مقدم راد گفت در مسابقات بابلسر 12 تیم از هفت کشور حضور داشتند که رحمان رئوفی، حامد میرزاعلی، بهمن سالمی، آرش وکیلی و آق محمد سلاق از گلستان در قالب تیم های ملی ایران شرکت داشتند و به جز نفرات تیم قهرمان، سایر والیبالیست ها در مرحله یک چهارم نهایی از ادامه رقابت ها کنار رفتند. به گزارش ایرنا، پارت نخست رقابت های تور والیبال ساحلی تک ستاره جهان تحت عنوان کاسپین سریز  از یازده تا سیزدهم مهرماه در شهرستان بندرترکمن استان گلستان برگزار شده بود که در آن رقابت ها نیز که 13 تیم از پنج کشور شامل ایران (هشت تیم)، تایلند 2 تیم، ساحل عاج، جمهوری چک و قزاقستان (یک تیم) حضور داشتند.تیم ایران 1 با ترکیب بهمن سالمی و آرش وکیلی  (از گلستان ) با شکست تیم ایران 2 با ترکیب رحمان رئوفی و عبدالحامد میرزاعلی به عنوان قهرمانی رقابتها دست یافته بودند.گلستان از قطب های اصلی والیبال ساحلی در کشور محسوب می شود.7333/1860            "}