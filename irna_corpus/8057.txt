{"onTitr":" امام جمعه موقت یزد:    ","titr":" ملت، توطئه تحریم دشمن را خنثی می کند","describe":" یزد - ایرنا - امام جمعه موقت یزد گفت: ملت و مسئولان با همدلی، بصیرت و مقاومت، توطئه اقتصادی و افزایش تحریم های دشمنان را خنثی می کند و بار دیگر سیلی محکمی بر گوش آمریکا و حامیان او می زند.", "text":"به گزارش ایرنا، حجت الاسلام سید جواد آیت اللهی در خطبه های نمازجمعه این هفته شهر یزد به فرمایشات اخیر مقام معظم رهبری در رزمایش عاشورایی سپاهیان محمدرسول الله (ص) در ورزشگاه آزادی تهران اشاره کرد و افزود: توطئه تحریم دشمنان با همدلی و هوشیاری، خنثی و استکبار باز در اهداف خود شکست خواهد خورد.وی ادامه داد: مردم و مسئولان اجرایی باید توصیه های مقام معظم رهبری را همواره آویزه گوش خود قرار دهند و برای تعالی کشور و اقتدار نظام اسلامی در عرصه های سیاسی، فرهنگی و اجتماعی به وظایف خود عمل کنند.امام جمعه موقت یزد همچنین از برگزاری رزمایش بسیجیان قدردانی کرد و آن را نمونه بارز عزت و اقتدار ملت ایران در مقابل دسیسه های استکبار جهانی و دشمنان قسم خورده نظام ذکر کرد.آیت اللهی به حادثه تروریستی اهواز اشاره کرد و از اینکه سپاه پاسداران انقلاب اسلامی جواب آنها را با اقتدار و شلیک چندین موشک به محل دشمن در سوریه داد قدردانی کرد و بر تداوم حفظ آمادگی و انجام عملیات در مواقع ضروری تاکید نمود.وی شهادت امام سجاد (ع) را تسلیت گفت و از نیروی انتظامی بخاطر حفظ امنیت و آرامش قدردانی نمود و ابراز امیدواری کرد تا همه نیروهای نظامی و انتظامی در انجام ماموریت خود موفق باشند.نمازجمعه در 28 نقطه استان یزد برگزار می شود.7536/ 6197            "}