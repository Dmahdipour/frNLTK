{"onTitr":"","titr":" 2 سد در کهگیلویه و بویراحمد به بخش خصوصی واگذار می شود","describe":" یاسوج- ایرنا- رئیس سازمان جهاد کشاورزی کهگیلویه و بویراحمد گفت: 2 سد خاکی در دست ساخت ایلی آباد در شهرستان بهمئی و کوه برد در شهرستان کهگیلویه به بخش خصوصی واگذار می شود.", "text":"الیاس تاج الدینی روز پنجشنبه در گفت و گو با خبرنگار ایرنا افزود: در راستای اجرای تبصره 19 بودجه سال 1397 سد خاکی ایلی آباد در بخش ممبی از توابع شهرستان لیکک به بخش خصوصی واگذار می شود.تبصره 19 بودجه به دولت اجازه می دهد به منظور تسهیل تامین مالی طرح های تملک دارایی های سرمایه ای دارای توجیه اقتصادی و مالی با اولویت طرح های نیمه تمام نسبت به جلب و انعقاد قرارداد سرمایه گذاری و مشارکت با بخش خصوصی اقدام کند.تاج الدینی اضافه کرد: طرح سد ایلی آباد از سال 1390 شروع شده و موضوع آن تکمیل ساخت، بهره برداری و پرداخت اجاره به مالکین اراضی است.وی اظهار داشت: تکمیل باقیمانده عملیات ساخت، احداث ایستگاه پمپاژ و خط انتقال و همچنین احداث شبکه آبیاری تحت فشار آورده سرمایه گذار خواهد بود.تاج الدینی بیان کرد: زمین های تحت پوشش این سد 400 هکتار، حجم ذخیره آب مخزن سه و دو دهم میلیون متر مکعب و پیشرفت فیزیکی کار بیش از 93 درصد است.وی عنوان کرد: مدت زمان تکمیل این طرح 2 سال در نظر گرفته شده و مدت زمان بهره برداری 13 سال است.تاج الدینی ابراز داشت: هزینه هایی که دولت تاکنون در این طرح سرمایه گذاری کرده 97 میلیارد ریال و برای تکمیل به 160 میلیارد ریال دیگر نیاز است.وی گفت: هزینه های عملیاتی در طول این چند سال تقریبا 330 میلیارد ریال برآورد شده و سود سرمایه گذار 710 میلیارد ریال است.تاج الدینی افزود: در کنار این طرح جذابیت هایی مانند استفاده از مخزن برای طرح پرورش ماهی، امتیازات گردشگری و کمپ ها ی مهمان پذیری و رستوران، امتیاز برقراری قایقرانی و جت اسکی روی دریاچه سد و ساخت استخر شنای روباز برای سرمایه گذار در نظر گرفته شده است.وی اضافه کرد: سد «کوه برد» در نزدیکی شهر دهدشت شهرستان کهگیلویه و موضوع آن تکمیل ساخت، بهره برداری و پرداخت اجاره به مالکین اراضی است.تاج الدینی اظهار داشت: زمین های تحت پوشش این سد 300 هکتار، حجم ذخیره آب مخزن 2 و 5 میلیون متر مکعب و پیشرفت فیزیکی کار 71 درصد است.وی بیان کرد: مدت زمان تکمیل این طرح 2 سال در نظر گرفته شده و مدت زمان بهره برداری 17سال است.تاج الدینی گفت: هزینه هایی که دولت تاکنون در این طرح سرمایه گذاری کرده 138 میلیارد و 800 میلیون ریال و برای تکمیل به 173 میلیارد و 560 میلیون ریال دیگر نیاز است.وی عنوان کرد: هزینه های عملیاتی  در طول این چند سال تقریبا 340 میلیارد ریال برآورد شده و سود سرمایه گذار 930 میلیارد ریال است و جذابیت های سد کوه برد مشابه مورد قبل است.6110            "}