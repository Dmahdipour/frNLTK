{"onTitr":"","titr":" اراضی دیم فرصت بزرگ توسعه اقتصاد کشاورزی کردستان است","describe":" سنندج - ایرنا - معاون توسعه منابع و برنامه ریزی سازمان جهاد کشاورزی کردستان گفت: نگاه ویژه مسئولان به ظرفیت های بخش اراضی دیم می تواند به عنوان یک فرصت و پتانسیل تاثیرگذار و مهم در توسعه اقتصاد کشاورزی این استان نقش ایفا کند.", "text":"به گزارش ایرنا، خلیل فعله گری روز پنجشنبه در حاشیه بازدید برخی اعضای کمیسیون کشاورزی، آب، خاک، منابع طبیعی و محیط زیست مجلس شورای اسلامی از پروژه ارتقای امنیت غذایی ایران - ایکاردا در بخش حسین آباد سنندج افزود: با توجه به آمارهای موجود کردستان تاکنون در تحقق اهداف این پروژه خوب عمل کرده است.وی اظهار داشت: در راستای تامین امنیت غذایی و بهره‏ وری نظام های تولیدی غلات محور در اراضی دیم، تفاهم‏نامه‏ای مابین وزارت متبوع و مرکز تحقیقات بین المللی کشاورزی در مناطق خشک جهان (ایکاردا) منعقد شد.فعله گری تاکید کرد: براساس این تفاهم نامه قرار است تولیدات دیم در چهار استان کردستان، کرمانشاه، لرستان و آذربایجان شرقی طی یک برنامه پنج ساله به میزان 25 درصد و به صورت پایدار افزایش یابد.وی یادآور شد: افزایش 25 درصدی تولیدات دیم طی یک برنامه 5 ساله به صورت پایدار، توسعه کشاورزی حفاظتی در دیم زارها به عنوان تنها نسخه نجاتبخش مزارع دیم با توجه به تغییرات اقلیمی، تنوع بخشی به محصولات و ارقام کشت شده در دیم زارها، انتقال دانش فنی، تکنولوژی های نوین و یافته های تحقیقاتی به مزارع و افزایش درآمد و بهبود وضعیت معیشتی کشاورزان از اهداف این پروژه است.  فعله گری اضافه کرد: این پروژه در 2 مسیر ایجاد پایگاه های نوآورانه و مزارع نمایشی در مزارع کشاورزان شهرستان های دیم خیز سعی دارد تا به اهداف پیش بینی شده، برسد.وی در خصوص دستاوردهای این پروژه گفت: تنوع بخشی به محصولات و ارقام کشت شده (حذف آیش و توسعه کشت محصولات جدید تناوبی در دیمزارها از جمله دانه های روغنی و علوفه دیم و همچنین تنوع بخشی و جایگزینی ارقام رایج با ارقام جدید گندم، جو و نخود با عملکردهای بالاتر) از دستاوردهای 2 سال اول اجرای این پروژه است.فعله گری اظهار داشت: افزایش عملکرد در مزارع نمایشی تحت پوشش پروژه نسبت به مزارع شاهد، تقویت روحیه همکاری، همگرایی و هم افزایی در بین کارشناسان، کشاورزان و مسئولین استان همچنین توسعه کشاورزی حفاظتی و ورود ادوات کشت مستقیم به دیم زارها به واسطه اجرای پروژه، تقویت ارتباط کارشناسان و کشاورزان استان با محققین مراکز بین المللی کشاورزی، بازدید از دستاوردهای سایر کشورها و انتقال دانش و تجربه به استان از دیگر دستاوردهای مهم این پروژه است.وی افزود: از دستاوردهای دیگر این طرح آشنایی کشاورزان با ارقام جدید با کیفیت و مقاوم به سرما و خشکی محصول گندم با ارقام باران و اوحدی، محصول جو با رقم آبیدر و سهند و محصول نخود آزکان، عادل و منصوری بود.معاون توسعه منابع و برنامه ریزی جهاد کشاورزی کردستان یادآور شد: در اجرای طرح ایران - ایکاردا سال اول 700 هکتار، سال دوم 17 هزار و 750 هکتار کشت شد و در سال سوم 86 هزار و 500 هکتار، در سال چهارم 257 هزار و 700 هکتار و در سال پنجم نیز 342 هزار و 800 هکتار از اراضی دیم کردستان تحت پوشش این طرح قرار می گیرد.2 میلیون هکتار اراضی دیم در چهار استان کشور، مورد هدف طرح افزایش بهره وری نظام های تولیدی غلات محور و افزایش بهره وری گندم و نظام های زراعی گندم بنیان در ایران با سازمان های بین المللی موسوم به ایران - ایکاردا قرار دارد.به گزارش ایرنا، اعضای کمیسیون کشاورزی، آب، خاک، منابع طبیعی و محیط زیست مجلس شورای اسلامی روز چهارشنبه به کردستان سفر کردند.شرکت در جلسات ستاد فرماندهی اقتصاد مقاومتی استان و شورای گفتگوی دولت و بخش خصوصی از جمله برنامه های نمایندگان عضو کمیسیون کشاورزی در روز اول این سفر است.کمیسیون کشاورزی، آب و منابع طبیعی مجلس شورای اسلامی یکی از کمیسیون‌های تخصصی مجلس شورای اسلامی است. این کمیسیون بر اساس ماده 62 برای انجام وظایف محوله درمحدوده کشاورزی، منابع آب، دام و طیور، شیلات، محیط زیست و هواشناسی مطابق ضوابط این آئین‏نامه تشکیل می‏شود.کردستان با داشتن بیش از یک میلیون و 200 هزار هکتار زمین قابل کشت مرغوب و مستعد یکی از قطب های تولید محصولات کشاورزی کشور است و باغداران استان با تولید سالانه بیش از 45 هزار تن انگور دیم رتبه دوم کشوری را به خود اختصاص داده اند، سیب، گلابی، زردآلو، هلو، شلیل، بادام، گیلاس، آلبالو، آلو و گردو از دیگر محصولات باغی کردستان است.3034/9102            "}