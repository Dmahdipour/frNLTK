{"onTitr":" وزیر ارشاد:    ","titr":" نقش کانون های فرهنگی هنری مساجد در شخصیت سازی بی بدیل است","describe":" تهران - ایرنا - وزیر فرهنگ و ارشاد اسلامی به نقش بی بدیل کانون های فرهنگی و هنری اشاره کرد و گفت: مسجد، فرهنگ و هنر، و جوانان، مثلثی را می سازند که به عنوان پایگاه مهم شخصیت سازی تاثیر گذار هستند.", "text":"به گزارش خبرنگار فرهنگی ایرنا، سید عباس صالحی عصر چهارشنبه در آیین اختتامیه طرح ملی اوقات فراغت کانون های فرهنگی و هنری مساجد کل کشور در حوزه هنری افزود: اوقات فراغت را با چند تفسیر می توان ارائه کرد که هرکدام حرکت ها و رویکردهای خاص متفاوت خودش را شامل می شود. وی بابیان اینکه چهارتفسیر درباره اوقات فراغت می توان داشت، گفت:  برخی اوقاغت فراغت را وقت های خالی و پرت و ناخواسته می دانند و برخی تفسیر دیگری مانند زمانیکه انسان بعد از تلاش روزانه برای استراحت می گذارد ازآن یاد می کنند.                                            صالحی ادامه داد: عده ای نیز به عنوان تفسیر سوم از اوقاغت فراغت به عنوان وقت تفریح، سرگرمی و ایجاد فضای نشاط و مفرح از این اوقات یاد می کنند .                  به گفته وی این تفاسیر سه گانه در عصر جدید و ماقبل آن راههای متفاوتی برای پرکردن داشته و در زمان حال درست یا غلط راه هایی برای گذراندن اوقات فراغت وجود دارد.                                      عضو شورای عالی انقلاب فرهنگی در ادامه از انتخاب وقت زندگی به دو شیوه وظیفه ذاتی و آزادانه انتخاب کردن به عنوان تفسیر چهارم یاد کرد.رئیس شورای فرهنگ عمومی کشور یادآور شد: ما دو زمان ‌برای زندگی داریم، ابتدا زمانی که باید وظایف تحصیلی، شغلی، ادرای را در زندگی روزمره داشته باشیم که ما این اوقات را قبل از این، پیش فروش کرده ایم، درواقع یک داشنجو، کارمند یا یک کاسب وقت وظیفه ای دارد که پیش از این پیش فروش کرده است.وی افزود: در مقابل ما وقت هایی فراتر از این وقت های وظیفه ای داریم و آن هم وقت های آزاد قابل انتخاب است که کم هم نیست، اینکه انسان چگونه می تواند از وقت های انتخابی خود درست استفاده کند و آن را به بخش مهمی از زندگی خود تبدیل کند امری مهم است.وزیر فرهنگ و ارشاد اسلامی تاکید کرد: در اوقات فراغت ما می توانیم ‌فرصت های انتخابی را به فرصت های مهم تبدیل کنیم، یعنی می توان انرژی زمان را تخلیه کرد.وی در توضیح در این باره افزود: در اصل اوقات فراغت یعنی توجه به این‌ زمان های انتخابی؛ پس کسانی که می کوشند اوقات فراغت را از بطالت به فرصت های اثرگذاری تبدیل کنند کار بزرگی انجام می دهند.صالحی اظهار داشت: با این نگاه کانون های فرهنگی هنری مساجد در حوزه اوقات فراغت سهم‌ مهمی را باید داشته باشند و باید برای آزادسازی انرژی زمان که پنهان هم هست بیشتر کار کنند، وقتی کودکان و نوجوانان به مدرسه نمی روند این زمان می تواند آزاد شود پس باید از آن استفاده کرد.وی تصریح کرد: مسجد کارکرد اجتماعی، سیاسی، فرهنگی، هنری و اقتصادی دارد و این یک گنج بی شمار است، همچنین مسجد جایگاهی بیت الله و بیت الناس است و ‌کسی در آن غریب نیست.وزیر فرهنگ و ارشاد اسلامی عنوان کرد: ظرفیت موجود در فرهنگ و هنر براساس نیازها، کارکردها و گستره می تواند حتی از حوزه علم فراگیرتر باشد، در واقع حوزه علم نمی تواند به اندازه حوزه فرهنگ با گستره ای که می تواند افراد را در کنار هم قرار دهد، پس این هنر و فرهنگ است که می تواند زمان های خالی را پر کند.صالحی ادامه داد: کانون را جوانان می سازند و از این رو کانون ها از انرژی جوانی بهره مند هستند، این ترکیب سه گانه یعنی مسجد، فرهنگ و  جوان مثلثی می سازد برای آن‌ نگاهی که شخصیت سازی و‌ کنش موثر در آن شکل بگیرد.وی بیان کرد: باید به این فکر کرد که اوقات فراغت برای بطالت نیست و ما در کل سال فرصت خالی داریم که باید از آن بهره ببریم، اینکه به این ‌تفسیر بیاندیشیم که اوقات فراغت اوقات بطالت نیست بلکه اوقاتی است که طی آن با انتخاب درست یک موفقیت به دست می آوریم.صالحی اظهار داشت: خوشبختانه اتفاقات خوبی که در کانون های فرهنگی هنری در طول این سال ها رخ داده است اگر همچنان بر همین طریق حرکت کند معنای اش این می شود که ما می توانیم شخصیت سازی جوانان و نوجوانان خود را بیش از گذشته به منابع ناب اسلام، انقلاب، اندیشه های بزرگان انقلاب به خصوص امام راحل و رهبری متصل کنیم و این امر به آن معناست که به سوی هدف درست حرکت کرده ایم.  فراهنگ  1355 ** 1418            "}