{"onTitr":"","titr":" فوتسال دسته یک /مقاومت اقلید، صدرنشین را شکست داد","describe":" شیراز-ایرنا- تیم مقاومت اقلید در هفته چهارم رقابت های فوتسال دسته یک کشور از سد تیم شاهد رامک شیراز صدرنشین گروه دوم گذشت.", "text":"به گزارش ایرنا، این بازی که عصر جمعه در شهرستان اقلید فارس برگزار شد، تیم میزبان با نتیجه 2 بر یک به پیروزی دست یافت.با شکست تیم رامک، این تیم به رده دوم جدول سقوط کرد و تیم مقاومت اقلید هم که تا پیش از این دیدار در انتهای جدول جای داشت به رده پنجم صعود کرد.همچنین تیم صدرا شیراز دیگر نماینده استان فارس در گروه دوم، در ادامه ناکامی های خود در این هفته  مقابل تیم هایپر شاهین شهراصفهان با نتیجه سه بر یک شکست خورد و همچنان درانتهای جدول باقی ماند.با پایان یافتن هفته چهارم در گروه یک تیم شاهین کرمانشاه با هشت امتیاز صدرنشین شد، تیم رامک شاهد شیراز هم  با هفت امتیاز در جای دوم قرار گرفت.همچنین در گروه دوم تیم شهرداری رشت با هشت امتیاز اول است و تیم صدرا شیراز هم با یک امتیاز در قعر جدول جای دارد. در رقابت های فوتسال دسته یک مردان کشور 17تیم در 2 گروه هشت و 9 تیمی حضور دارند و در پایان مرحله گروهی، تیم های اول هر گروه جواز صعود به لیگ برتر در فصل 98 را دریافت خواهند کرد.7368 / 1876            "}