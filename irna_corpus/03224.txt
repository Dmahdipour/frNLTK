{"onTitr":"","titr":" جابجایی مرسوله های پستی در کاشان 15 درصد افزایش یافت","describe":" کاشان- ایرنا- رئیس اداره پست کاشان گفت: جابجایی مرسوله های پستی در 6 ماهه نخست سال جاری در این شهرستان به نسبت مدت مشابه سال گذشته 15 درصد رشد داشته است.", "text":"به گزارش ایرنا، حسین انصاری مقدم روز سه شنبه به مناسبت روز جهانی پست در دیدار با سرپرست فرمانداری ویژه کاشان بیان کرد: 771 هزار و 220 مرسوله پستی نیمه نخست امسال در این شهرستان جابجا شد که 385 هزار و 607 فقره مرسوله وارده بود.وی با اشاره به فعالیت پست کاشان با 44 نفر نیروی انسانی رسمی، پیمانی و قراردادی افزود: 70 درصد کارکنان پست در بخش توزیع، مبادله و رهسپاری انجام وظیفه می کنند. رئیس اداره پست کاشان همچنین با اشاره اجرای طرح فناورانه پایگاه نشانی ملی مکان مرجع و استعلامات میان دستگاهی مکان ها برای ایجاد پایگاه نشانی استاندارد در این شهرستان، فهرست برداری و بهنگام سازی اطلاعات کد پستی در کاشان و شهرهای تابعه را از هدف های آن عنوان کرد.وی اضافه کرد: 37 هزار و 525 رکورد در شهرستان کاشان در راستای اجرای این طرح تا کنون بهنگام سازی شده و همچنین شمار 135 هزار ساختمان نیز روی نقشه نقطه گذاری (ژئو کد) شده است. به گفته وی، اداره پست کاشان 18 دفتر پیشخوان خدمات دولت، 6 نمایندگی پست شهری، 28 نمایندگی پست روستایی، 2 واحد پست شهری و 28 دفتر آی سی تی  روستایی را در این شهرستان تحت پوشش دارد.9 اکتبر (17 مهرماه) سالروز آغاز بکار اتحادیه جهانی پست با حضور 22 کشور، از سال 1874 به عنوان روز جهانی پست نامگذاری شد.ایران بیست و نهمین کشوری بود که به عضویت اتحادیه جهانی پست درآمد و هم اکنون 190 کشور عضو آن هستند.6136/8123            "}