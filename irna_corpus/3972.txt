{"onTitr":" در هراس از پیروزی دیگر تهران    ","titr":" پمپئو: پرونده ایران در دادگاه لاهه باید مختومه شود","describe":" نیویورک- ایرنا- وزیر امور خارجه آمریکا در واکنش به دومین شکایت ایران از آمریکا در دیوان بین المللی دادگستری، ایران را به سوء استفاده تبلیغاتی از این دادگاه متهم کرد و خواستار مختومه شدن این پرونده شد.", "text":"به گزارش خبرنگار ایرنا، مایکل پمپئو روز دوشنبه در بیانیه ای مطبوعاتی همزمان با آغاز جلسه استماع دادگاه لاهه درباره شکایت ایران نسبت به بلوکه شدن بیش از دو میلیارد دلار دارایی دولت مدعی شد: پرونده های ایران در دادگاه بین المللی دادگستری سوء استفاده از این دادگاه برای اهداف سیاسی و تبلیغاتی است.وی افزود: ایران این پرونده را در سال 2016 آورده است تا اقداماتی را که ایالات متحده برای جلوگیری از حمایت ایران از حملات تروریستی علیه آمریکا و دیگر کشورها و همچنین پاسخ به اقدامات بی ثبات کننده بین المللی ایران تصویب کرده است را با مشکل مواجه سازد.وزیر خارجه آمریکا ادامه داد: این اقدامات شامل اجازه دادن برای رسیدگی به دعاوی قربانیان تروریسم مورد حمایت ایران و نهادهای ایرانی در دادگاه های آمریکا می شود.پمپئو مدعی شد: ریشه اقدامات این پرونده، همچون بسیاری دیگر، بمب گذاری نیروهای مورد حمایت ایران در مقر نیروی دریایی آمریکا در بیروت در سال 1983 است که 241 سرباز آمریکایی را به قتل رساند.وی در فضاسازی تبلیغاتی متاثر از شکست مقدماتی در پرونده نقض برجام، اظهار کرد: ما مدیون این قهرمانان از دست رفته، خانواده های آنها و قربانیان فعالیت های تروریستی ایران هستیم و قویا در برابر این ادعای بی اساس ایران دفاع می کنیم، جایی که نشان خواهیم داد پرونده ایران باید مختومه شود.وزیر خارجه آمریکا همچون گذشته ایران را به فعالیت های بدخواهانه در منطقه متهم کرد و گفت: ما همچنان به مبارزه علیه فعالیت های تروریستی ایران در تمام مراحل دادرسی ادامه خواهیم داد و همچنان فشار را بر این کشور قانون گریز افزایش می دهیم.پمپئو که اظهارات مقام های فعلی و پیشین این کشور تصریح کننده حمایت آنها از تروریسم است، افزود: این فعالیت های بدخواهانه ایران دلیل آن است که هفته گذشته به فسخ پیمان مودت بین ایران و آمریکا تصمیم گرفتیم. ما امیدواریم رهبران ایران متوجه شوند که تنها راه اطمینان بخش برای آینده مثبت کشورشان، دست کشیدن از کمپین ترور و تخریب در سراسر جهان است. ایران با طرح دادخواستی در  دیوان بین المللی دادگستری که احکام آن از لحاظ حقوقی قطعی، الزام آور و لازم الاجراست، خواستار بازگرداندن حدود 2 میلیارد دلار از دارایی های خود شده که براساس حکم دیوان عالی آمریکا برای پرداخت غرامت به قربانیان حادثه 1983 در لبنان و دیگر حملات منسوب به نیروهای تحت حمایت ایران مسدود شده است.پیش از این هم پرونده دیگری در دیوان گشوده شده بود که ایران، آمریکا را به دلیل بازگرداندن تحریم ها و آثار جبران ناپذیر اقتصادی به نقض پیمان مودت و همچنین قوانین بین المللی متهم کرده بود.دیوان لاهه پس از بررسی درخواست قرار موقت تهران در ارتباط با ازسرگیری تحریم های آمریکا علیه ایران و نقض پیمان مودت 1334 و صدور رای در باره این پرونده، از امروز به مدت چهار روز جلسات استماع علنی برای بررسی پرونده تصرف اموال ایران به ارزش 2 میلیارد دلار توسط دولت آمریکا و نقض دیگر پیمان مودت را در مکان کاخ صلح لاهه هلند برگزار می کند.براساس برنامه زمان بندی که در تارنمای مرکز امور حقوقی بین المللی ریاست جمهوری کشورمان منتشر شده، دیوان بین‌المللی دادگستری، رکن قضایی ملل متحد، طی اعلامیه مطبوعاتی که اول تیرماه 97 منتشر شد؛ اعلام کرده که جلسه استماع علنی برای بررسی پرونده مصادره اموال ایران در آمریکا از تاریخ دوشنبه، هشتم تا جمعه دوازدهم اکتبر 2018 (16 الی 20 مهرماه 1397) برگزار خواهد شد.جمهوری اسلامی ایران در تاریخ 26 خرداد 1395 درباره اختلاف مربوط به تخلفات دولت آمریکا نسبت به پیمان مودت روابط اقتصادی و حقوق کنسولی میان ایران وآمریکا، دادخواستی را در دفتر دیوان بین‌المللی دادگستری ثبت کرد.در بخشی از این دادخواست آمده است: ایالات متحده با این موضع که ایران حامی تروریسم است (موضعی که ایران آن را قویاً رد می‌کند) شماری اقدامات اجرایی و قانون‌گذاری اتخاد کرده است که اثر عملی آنها تاثیر بر منافع و دارایی‌های ایران و موسسات ایرانی از جمله بانک مرکزی ایران و برخلاف پیمان مودت و از طریق اجرای رسیدگی‌ هایی قضایی علیه ایران است.اروپام*1429            "}