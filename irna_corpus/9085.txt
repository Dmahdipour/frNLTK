{"onTitr":"","titr":" 646 طرح روستایی در کهگیلویه و بویراحمد تسهیلات گرفتند","describe":" یاسوج- ایرنا- مدیرکل تعاون، کار و رفاه اجتماعی کهگیلویه و بویراحمد گفت: بیش از 645 میلیارد ریال تسهیلات روستایی و عشایری به 646 طرح در سراسر مناطق این استان پرداخت شد.", "text":"پروانه نیک مرام روز پنجشنبه در گفت و گو با خبرنگار ایرنا اظهار داشت: یک هزار و 462 طرح اشتغال روستایی و عشایری با چهار هزار و 780 میلیارد ریال اعتبار امسال در این استان برای دریافت تسهیلات به بانک‌ها معرفی شدند.وی افزود: هم اینک با متقاضیان 694 طرح به مبلغ 934 میلیارد ریال انعقاد قرار داد شده که تسهیلات 646 مورد از آن‌ها پرداخت شده است.نیک مرام بیان کرد: طرح‌های معرفی شده به بانک‌های استان به تفکیک هر دستگاه سازمان جهاد کشاورزی 544، فناوری اطلاعات و ارتباطات 25، صنعت، معدن و تجارت 280، میراث فرهنگی 537، امور عشایر 25، صندوق کارآفرینی 53 مورد هستند.وی عنوان کرد: بانک کشاورزی استان با پرداخت بیش از 371 میلیارد ریال بیشترین میزان پرداختی تسهیلات را به خود اختصاص داده است.مدیرکل تعاون، کار و رفاه اجتماعی کهگیلویه و بویراحمد تصریح کرد: مبلغ سهمیه ابلاغی تسهیلات توسعه و ایجاد اشتغال پایدار مناطق روستایی از محل منابع صندوق توسعه ملی به کهگیلویه و بویراحمد یک هزار و 70 میلیارد ریال بوده است.نرخ بیکاری کهگیلویه و بویراحمد در سال 1395، 17.7 درصد بوده که در سال 1396، با 4.4 درصد کاهش به 13.3 درصد رسید.امسال دولت در حوزه اشتغال بیش از 100 هزار میلیارد تومان اعتبار اختصاص داده که بخش عمده‌ای از این اعتبار سهم اشغال روستایی است.کهگیلویه و بویراحمد 713 هزار نفر جمعیت دارد که حدود 46 درصد آنان در روستاها زندگی می‌کنند. 9868/6110            "}