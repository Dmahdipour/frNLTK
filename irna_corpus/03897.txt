{"onTitr":"","titr":" بازار خرید و فروش خودرو در ارومیه راکد است","describe":" ارومیه- ایرنا- رییس اتحادیه نمایشگاه داران و فروشندگان اتومبیل ارومیه با اشاره به تاثیر کاهش نرخ دلار در خرید و فروش خودرو، گفت: در حال حاضر بازار خرید و فروش خودرو ارومیه راکد است و فروشندگان و خریداران رغبتی به معامله ندارند.", "text":"محمد افرند روز سه شنبه در گفت و گو با خبرنگار ایرنا با بیان اینکه کاهش نرخ دلار می تواند منجر به رونق خرید و فروش بازار خودرو شود، بیان کرد: اگر دلالان قیمت های خودروها را کاهش دهند، بازار دیگر راکد نخواهد بود.وی همچنین با اعلام اینکه قیمت خودروی داخلی 15 درصد کاهش یافته است، اضافه کرد: متاسفانه این کاهش قیمت هنوز در خودروهای خارجی خود را نشان نداده است.رییس اتحادیه نمایشگاه داران و فروشندگان اتومبیل ارومیه اظهار کرد: در سطح شهر ارومیه غیر از مجتمع های سه گانه، 100 نمایشگاه ماشین در داخل شهر فعالیت می کند که از این تعداد 75 نمایشگاه فاقد پروانه بوده و فعالیت غیر مجاز دارد. وی از برنامه ریزی برای مقابله با نمایشگاه های خودرو فاقد پروانه خبر داد و اضافه کرد: تمامی مشکلات احتمالی در معاملات انجام شده در نمایشگاه های فاقد پروانه به عهده مشتریان است.به گزارش ایرنا، با افزایش نرخ دلار قیمت خودروهای داخلی و خارجی چندین برابر افزایش یافت ولی با کاهش نرخ ارز  در حال حاضر هیچ تغییر محسوسی در بازار خودرو احساس نمی شود.3214/2093            "}