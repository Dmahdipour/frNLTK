{"onTitr":"","titr":" کشیش برونسون، جاسوس آمریکایی در ترکیه آزاد شد","describe":" آنکارا- ایرنا- آندرو برونسون کشیش آمریکایی که به اتهام جاسوسی و همکاری با گروه های تروریستی در شهر ازمیر ترکیه بازداشت شده بود، با حکم دادگاه آزاد شد.", "text":"به گزارش روز جمعه ایرنا، امروز با برگزاری چهارمین جلسه دادگاه این جاسوس آمریکایی که در قالب کشیش از حدود 20 سال پیش در ترکیه زندگی و فعالیت می کرد، حکم حبس خانگی و ممنوع الخروجی وی نیز لغو شد.وی که در حکم صادر شده امروز پس از ماه ها کشمکش بین ترکیه و آمریکا، به تحمل سه سال و یک ماه و 15 روز حبس نیز محکوم شده است، پس از دو سال بازداشت و حبس خانگی آزاد شده است.برخی رسانه های ترکیه اعلام کردند که پس از آزادی برونسون، تحریم های آمریکا علیه ترکیه نیز لغو می شود.آندرو برونسون کشیش آمریکایی در شهر ازمیر ترکیه تحت محاکمه‌ بوده و به اتهام همکاری با کودتاگران ترکیه، همدستی با گروه های تروریستی، همکاری با گروه گولن و پ.ک.ک و نیز جاسوسی به نفع آمریکا به 35 سال زندان محکوم شده و از نهم دسامبر 2016 (19 آذرماه 1395) تا کنون در بازداشت موقت بوده است.ترکیه بارها به درخواست آمریکا و وکلای این کشیش محبوس مبنی بر آزادی وی از زندان پاسخ منفی داد.برونسون در حالی در حال طی کردن دوران بازداشت موقت خود بود که دادگاه شهر ازمیر ترکیه اواسط ماه آگوست با توجه به وضعیت جسمانی، حکم زندان وی را به حبس خانگی تبدیل کرد.در پی تبدیل حکم بازداشت موقت در زندان به حبس خانگی این کشیش، دونالد ترامپ رئیس جمهوری آمریکا در پیامی توئیتری تهدید کرد که به دلیل بازداشت طولانی مدت این کشیش، ترکیه را هدف تحریم های سنگین قرار می دهد.واشنگتن به علت آزاد نشدن آندرو برونسون کشیش آمریکایی بازداشت شده در ترکیه، عبدالحمید گل وزیر دادگستری و سلیمان سویلو وزیر کشور ترکیه را که نقش محوری در بازداشت و محاکمه این کشیش داشتند، تحریم کرد و دولت آنکارا نیز به طور متقابل وزرای کشور و دادگستری آمریکا را تحت تحریم قرار داد.رایزنی و مذاکره مقامات ترکیه و آمریکا برای حل اختلاف به وجود آمده در پی زندانی شدن این کیشش آمریکایی و اقدام متقابل دو کشور در تحریم وزرای کشور و دادگستری همدیگر ادامه یافت ولی با رد درخواست اول آمریکا برای آزادی وی از سوی دادگاه و نیز دولت ترکیه، رییس جمهوری آمریکا تعرفه واردات فولاد و آلومینیوم از ترکیه را دو برابر کرده و بر شدت تنش ها افزود.بالا گرفتن تنش در روابط آنکارا و واشنگتن، شوکی سنگین بر بازار ترکیه وارد و ارزش پول ملی این کشور در برابر ارزهای خارجی به ویژه دلار و یورو به شدت افت کرد به طوری که طی این مدت قیمت هر دلار به نرخ بی سابقه 7 لیر و یورو به 8 لیر رسید که این میزان در مقایسه با قیمت های اوایل سال جاری میلادی از افت بیش از 80 درصدی قیمت لیر در برابر دلار خبر می داد.مذاکرات طرفین و سخنان نرم اردوغان و همچنین اتخاذ تدابیر اقتصادی از سوی آنکارا و احتمال آزادی برونسون موجب شد تا حدودی از التهاب بازار ارز کاسته شود و امروز قیمت دلار 5.9 و قیمت یورو 6.8 لیر در صرافی ها خرید و فروش می شود.پیش بینی می شود در صورت آزادی برانسون، ارزش لیر ترکیه مقداری تقویت شود.خاورم/1905**1211            "}