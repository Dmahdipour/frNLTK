{"onTitr":"","titr":" نمایشگاه استاندارد در همدان گشایش یافت","describe":" همدان- ایرنا- همزمان با هفته استاندارد نمایشگاهی از آثار هنرمندان گرافیک کشور با موضوع «استاندارد و حمایت از کالای ایرانی» با حضور معاون ارزیابی کیفیت سازمان استاندارد ایران در همدان دایر شد.", "text":"به گزارش ایرنا، مدیرکل استاندارد همدان در حاشیه برپایی این نمایشگاه در محل همایش های بانک ملی به خبرنگار ایرنا گفت: در نمایشگاه استاندارد 40 اثر برگزیده هنرمندان و اساتید گرافیک کشور با هدف ترویج و تبیین فرهنگ تولید و مصرف کالای استاندارد به نمایش گذاشته شده است. محمد مددی خاطرنشان کرد: علاوه بر گشایش این نمایشگاه بخشی از آثار نیز در تبلیغات محیطی سطح شهر استفاده می شود. مدیرکل استاندارد همدان افزود: 11 اثر هنری شاخص و اثرگذار با موضوع استاندارد و حمایت از کالای ایرانی به صورت بیلبورد و بنر در میادین و نقاط پرتردد شهر با همکاری شهرداری و سازمان سیما، منظر و فضای سبز به نمایش درآمد.وی رمز ماندگاری کالا را تولید با کیفیت دانست و اضافه کرد: استاندارد از مولفه های مهم در تولید کیفی محسوب می شود و هدف از برنامه های استاندارد، تقویت راهبرد یاد شده است.14 اکتبر مصادف با 22 مهر روز جهانی استاندارد نامگذاری شده و شعار «استانداردهای بین المللی و چهارمین انقلاب صنعتی» برای امسال انتخاب شده است. 7527/2090            "}