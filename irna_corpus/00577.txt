{"onTitr":" معاون استاندار کرمانشاه:    ","titr":" برخورد با چهره های اجتماعی اعتماد عمومی را کاهش می دهد","describe":" کرمانشاه - ایرنا - معاون سیاسی ، امنیتی و اجتماعی استانداری کرمانشاه با بیان اینکه وظیفه ما تقویت ارتباط بین نهادهای مدنی و جامعه است ، گفت: نباید با برخی اقدام ها به سرمایه های اجتماعی آسیب وارد کرد و فضای جامعه را به سمت بی اعتمادی ببریم.", "text":"به گزارش روز جمعه ایرنا ، روابط عمومی استانداری به نقل از محمدابراهیم الهی تبار در جلسه شورای پدافند غیرعامل استان ، از برخی ماجراهای روی داده برای چهره های اجتماعی فعال در زلزله کرمانشاه ابراز تاسف کرد.وی اظهار داشت: اوج خطر در این ماجراها بی اعتمادی مردم به نهادها و تشکل هاست. اگر سوال یا مشکلی وجود داشته البته باید متذکر شد اما اگر اعتماد عمومی که سرمایه بزرگ کشور است آسیب ببیند با مشکل روبرو خواهیم شد.الهی تبار تاکید کرد: هنر مدیران و تصمیم گیران باید از سرمایه های اجتماعی حفاظت و پشتیبانی کند چرا که می تواند در بزنگاهها أین حمایت مردمی است که ما را از مشکلات عبور می دهد.معاون سیاسی و امنیتی استاندار کرمانشاه ، با بیان اینکه در شرایط فعلی با دسیسه های معاندان روبرو هستیم ، افزود: در این شرایط باید تا حد ممکن در حفظ سرمایه های اجتماعی تلاش کنیم.وی در ادامه تاکید کرد: اهمیت پدافند غیرعامل در کرمانشاه بالاتر از دیگر مناطق کشور است.الهی تبار با بیان اینکه باید قبل از حوادث و بحران ها نقصها شناسایی شوند ، افزود: مردم در مواقع بحران یا کمبودها چشم به دستگاهها دارند و باید به اعتماد آنها پاسخ مثبث داد.وی با اشاره به اهمیت و ضرورت پدافند غیرعامل در ایران اظهار داشت: کشور ما در معرض چند بلای طبیعی قرار دارد علاوه بر آن امروز نیز در یک شرایط جنگی هستیم که حفظ امنیت تدابیر خاص خود را می طلبد.الهی تبار افزود: کرمانشاه با توجه به جایگاه جغرافیایی و موقعیت خود برای مجموعه کشور جایگاه ویژه ای دارد و این اهمیت آمادگی و تدبیر در حوزه پدافند غیرعامل را 2 چندان می کند.معاون سیاسی و امنیتی استاندار کرمانشاه با تاکید بر لزوم تدوین برنامه های شفاف و عملیاتی در پدافند غیرعامل استان تصریح کرد: مهم ترین رکن پدافند غیرعامل بحث فرهنگ سازی است تا هر حوزه ای بتواند نقش خود را عملیاتی کند.الهی تبار با اشاره به ضرورت نقش آفرینی مردم در پدافند غیرعامل اظهار داشت: قطعی برق برخی بیمارستانها در تابستان گذشته ضعفها را عیان کرد که باید تا زمانی که فرصت وجود دارد رفع شوند. اگر قبل از بروز حوادث و بحران ها با مانور و پایش ضعفها شناسایی نشوند مشکلات مضاعف می شود.وی در پاسخ به دغدغه برخی دستگاهها برای اعتبارات پدافند غیرعامل هم تاکید کرد: دستگاهها موظف به پیگیری و همراهی در اختصاص اعتبار به پدافند غیرعامل اند چرا که این حوزه جزو سیاست های کلی نظام محسوب می شود.معاون سیاسی و امنیتی استاندار حفاظت از منابع آبی استان را ضرورت دانست و گفت: کرمانشاه باید از سرنوشت استانهای دیگر که استفاده بی رویه ای از منابع آب داشتند و امروز به بحران رسیده اند درس بگیرد و نباید از این موضوع آسیب ببیند.وی با اشاره به موضوع پیشگیری از بیماری های مشترک انسان و حیوان هم گفت: در زمینه تب مالت از نرم کشوری پایین تر هستیم اما در استان تلاش های مطلوبی برای پیشگیری انجام شده است. در این دست بیماری ها باید مشارکت مردم را داشت تا آسیب ها کمتر شود.معاون سیاسی و امنیتی استانداری کرمانشاه با اشاره به در پیش بودن هفته پدافند غیرعامل اظهار داشت: از فرصت این هفته باید برای ارتباط موثرتر با جامعه و آموزش و فرهنگ سازی استفاده حداکثری کرد.آمادگی مردم و مشارکت اجتماعی هزینه بحران ها و حوادث را بسیار پایین می آورد.8066            "}