{"onTitr":"","titr":" عمان در استان ظفار حالت فوق العاده اعلام کرد","describe":" دوحه – ایرنا – با نزدیک شدن توفان 'لبان' به سواحل استان ظفار در جنوب عمان ، این کشور به منظور مقابله با حوادث ناشی از آن در این استان حالت فوق العاده اعلام کرد.", "text":"به گزارش روز جمعه ایرنا ، مرکز پییشگری از حوادث عمان با صدور بیانه ای اعلام کرد که با توجه به حرکت این توفان از غرب به سمت شمال غرب پیش بینی می شود طی 48 ساعت آینده به سواحل عمان در استان ظفار برسد.این مرکز در پیش بینی های خود آورده است اولین برخورد توفان با سواحل این کشور در روز شنبه 13 اکتبر ( 21 مهر)  اتفاق خواهد افتاد که همراه با رعد و برق و باد شدید خواهد بود و موج دریا در این مناطق به 6 تا 8 متر خواهد رسید. دولت عمان برای مقابله با حوادث ناشی از این توفان ، نیروهای پلیس و امدادی را در نقاط مختلف این استان مستقر کرده است و نیروهای ارتش اقلام ضروری و مورد نیاز را میان شهرهای مختلف این استان توزیع کرده اند.اداره کل حمل و نقل عمومی در سلطنت عمان هم به مردم هشدار داد از عبور و مرور در کنار دریا ، دره ها و مکان هایی که از سطح زمین پایین تر هستند خودداری کنند و  اخبار مربوط به آب و هوا را از رسانه های دولتی پیگیری نمایند.استان ظفار به مرکزیت 'صلاله'  با کمی بیش از 99 هزار کیلومتر مربع در جنوب عمان قرار گرفته است . ظفار یکی از زیباترین استان‌های سلطنت عمان است و در حوزه بازاریابی و گردشگری و معرفی خود به عنوان مهم‌ترین جاذبه گردشگری کشورهای شبه جزیره عربستان موفق بوده‌است.جنوب عمان و جزیره سقطری یمن در ماه می ( اردیبهشت و خرداد) گذشته هم در معرض توفان ' میکونو' قرار گرفت که دستکم 11 کشته بر جای گذاشت .خاورم**1508**1211            "}