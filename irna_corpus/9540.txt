{"onTitr":"","titr":" 2 هزار حلقه لاستیک در چهارمحال و بختیاری توزیع شد","describe":" شهرکرد- ایرنا- مدیرکل راهداری و حمل و نقل جاده ای چهارمحال و بختیاری از توزیع 2 هزار حلقه لاستیک در استان خبر داد و گفت: بزودی 160 حلقه لاستیک دیگر نیز به استان تحویل داده می شود.", "text":"به گزارش ایرنا، احمد جمشیدی روز چهارشنبه در نشست ستاد تنظیم بازار این استان افزود: تردد ناوگان بار و مسافر در استان عادی است و مشکلی در این خصوص وجود ندارد.وی ادامه داد: همواره پیگیر مطالبات رانندگان استان هستیم و در مطالبات صنفی رانندگان که در برخی  از استانها شکل گرفته بود این استان با مشکلی در حمل و نقل کالا و مسافر روبرو نشد.جمشیدی تصریح کرد: در یک هفته اخیر روزانه بطور متوسط 720 بارنامه صادر شد که این موضوع نشان از عادی بودن تردد کامیون ها در استان دارد.مدیرکل راهداری و حمل و نقل جاده ای چهارمحال و بختیاری نیاز ماهانه کامیون های استان به لاستیک را 5 هزار حلقه در ماه اعلام کرد و گفت: با کاهش نرخ ارز و خارج شدن لاستیک ها از گمرک در تامین این نیاز با مشکلی مواجه نخواهیم شد.جمشیدی از رشد 37 درصدی میزان تناژ بار و کالا و رشد 20 درصدی تعداد بارنامه صادر شده در استان طی سالجاری خبر داد و گفت: پیش بینی می شود این روند افزایشی تا پایان سال ادامه داشته باشد.مدیرکل تعزیرات حکومتی چهارمحال و بختیاری نیز در این نشست با بیان اینکه در ماه های اخیر، این استان دارای کمترین تخلف بود، اظهار داشت: در این مدت 6 پرونده تخلف احتکار و قانون شکنی در استان تشکیل شد.محمدرضا عمرون تصریح کرد: از این تعداد، 3 تخلف در شهرستان شهرکرد، 2 تخلف در شهرستان بروجن و یک تخلف در شهرستان فارسان که در خصوص کشف 60 تن برنج قاچاق بوده است به ثبت رسیده است. به گزارش ایرنا، جاده های چهارمحال و بختیاری محور مواصلاتی جنوب به فلات مرکزی ایران است.7363/2097            "}