{"onTitr":"","titr":" 4800 تن از گوجه فرنگی آذربایجان غربی صادر شد","describe":" ارومیه- ایرنا- مدیر زراعت سازمان جهاد کشاورزی آذربایجان غربی با اشاره به تولید 143 هزار تن گوجه فرنگی در این استان گفت: چهار هزار و 800 تن از این محصول به کشورهای عراق و گرجستان صادر شد.", "text":"علی عیدی روز جمعه در گفت و گو با خبرنگار ایرنا با اشاره به اینکه سال گذشته میزان تولید این محصول در استان 168 هزار تن بود، افزود: پارسال بیش از 2 هزار و 400 تن گوجه فرنگی به عراق صادر شد.عیدی با اشاره علل کاهش تولید این محصول در سال جاری، گفت: شرایط اقلیمی منطقه، کاهش بارندگی و عدم کاشت به موقع و انتقال نشاء دیر هنگام سبب افت میزان عملکرد گوجه فرنگی در سال جاری شد.وی با اشاره به قیمت بالای گوجه فرنگی در استان طی سال جاری بیان کرد: برای تامین گوجه فرنگی مورد نیاز داخل و کنترل قیمت گوجه فرنگی صادرات آن متوقف شد اما صادرات گوجه فرنگی گلخانه ای همچنان ادامه دارد.وی اضافه کرد: میزان سطح زیرکشت گوجه فرنگی در سال گذشته هفت هزار هکتار بود که این رقم در سال جاری به حدود 57 درصد سال گذشته و چهار هزار هکتار رسیده است.به گزارش ایرنا گوجه فرنگی کشت شده در آذربایجان غربی پاسخگوی نیازهای این استان است و مازاد آن نیز به رب گوجه فرنگی در صنایع تبدیلی تبدیل می شود.اما به علت مشکلات فروش و قیمت نامناسب در فصل زراعی گذشته، کشاورزان رغبتی به کشت این محصول در سال جاری نداشتند و این امر یکی از مهمترین عوامل افزایش قیمت این محصول در استان به شمار می رود. 7125/3072            "}