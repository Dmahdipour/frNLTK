{"onTitr":" رئیس عقیدتی مرزبانی ناجا:    ","titr":" ملت ایران به کسی باج نمی دهد","describe":" شهرری- ایرنا- رئیس عقیدتی، سیاسی فرماندهی مرزبانی نیروی انتظامی جمهوری اسلامی گفت: مردم ایران، انقلاب اسلامی را به تاسی از مکتب عاشورایی به پیروزی رساندند و چنین ملتی زیر بار زور هیچ ابرقدرتی نمی رود و به کسی باج نمی دهد.", "text":"به گزارش خبرنگار ایرنا، حجت الاسلام محمدباقر روحانی فر روز پنجشنبه به مناسبت هفته نیروی انتظامی در مراسم تجدید میثاق فرماندهان و کارکنان ناجا با امام خمینی(ره) در حرم مطهر اظهار داشت: پلیس تربیت شده مکتب امام خمینی(ره) و انقلاب اسلامی، پلیسی معنویت مدار، متدین و مقتدر است.وی عنوان کرد: شرایط و ویژگی های امام خمینی (ره) به گونه ای بود که ایشان را در طراز انسانی اسلامی و برجسته می شناختند.رئیس عقیدتی، سیاسی فرماندهی مرزبانی نیروی انتظامی جمهوری اسلامی خاطر نشان کرد: انقلاب اسلامی ایران با شعار استقلال و آزادی که برگرفته از نهضت عاشورا و رهبری امام خمینی (ره)،به پیروزی رسید.وی با اشاره به شعار مکتب عاشورایی 'هیهات من الذله' تصریح کرد:  ملت ایران نهضت عاشورا را با جان و دل پذیرفته اند و در عمل نیز این موضوع را به جهانیان اثبات کرده اند.حجت الاسلام روحانی فر افزود: ملت ایران با هوشیاری و انتخاب درونی خود انقلاب اسلامی را پذیرفته اند و هرگز در مقابل تهدیدات کوتاه نمی آیند.وی گفت: دشمنان انقلاب اسلامی خواب خوش دیده اند و با خیال خام در رویای خود پایان انقلاب را ترسیم کرده اند در حالیکه این آرزو را به گور خواهند برد.رئیس عقیدتی، سیاسی فرماندهی مرزبانی نیروی انتظامی جمهوری اسلامی یادآور شد: خلاف تمام توطئه هایی که دشمنان علیه انقلاب و نظام اسلامی به کار بستند، تمام دسیسه های آنان خنثی شد و شکست خورد.وی به شاخصه مهم و اساسی تداوم راه امام راحل اشاره کرد و گفت: امام خمینی (ره) بین اسلام آمریکایی و اسلام حقیقی فاصله انداخت و این موضوع از نکات برای تداوم راه امام راحل است.حجت الاسلام روحانی فر با بیان اینکه توجه به مردم و جایگاه و نقش آنها از دیگر شاخصه های مهم در راستای تداوم راه بنیانگذار کبیر انقلاب اسلامی به شمار می رود، افزود: مطالبه جدی امروز مقام معظم رهبری و جریان های انقلابی، رسیدگی به وضعیت اقتصادی و معیشتی مردم است.وی تاکید کرد: پلیس مرزبانی مقتدرانه از مرزهای نظام مقدس جمهوری اسلامی محافظت می کند و اجازه هیچ گونه تعدی در مرزها را به احدی نمی دهد.به گزارش ایرنا، مراسم تجدید میثاق فرماندهان و کارکنان ناجا امروز پنجشنبه با حضور سردار اسکندر مومنی جانشین فرمانده ناجا، سردار محسن فتحی زاده جانشین معاون هماهنگ کننده ناجا، سردار مسعود زاهدیان فر رئیس پلیس مبارزه با مواد مخدر ناجا، سردار حسین رحیمی رئیس پلیس پایتخت، سردار احمد دولتخواه معاون فاوا ناجا، سردار تقی مهری رئیس پلیس راهور ناجا، سردار رهام بخش حبیبی معاون هماهنگ کننده مرزبانی ناجا، سردارمحمد زارعی معاون نیروی انسانی ناجا، حجت الاسلام محمد باقر روحانی فر رئیس عقیدتی و سیاسی مرزبانی ناجا و جمعی از سرداران، مدیران کل و کارکنان این نیرو به مناسبت هفته نیروی انتظامی در حرم امام راحل برگزار شد.شرکت کنندگان در این مراسم معنوی با نثار تاج گل و قرائت فاتحه و ادای احترام به مقام شامخ معمار کبیر انقلاب اسلامی با آرمان های والای امام راحل، شهدا و رهبر فرزانه انقلاب تجدید میثاق کردند.لازم به ذکر است: فرماندهان و کارکنان ناجا پس از ادای احترام به امام راحل با حضور در گلزار شهدای بهشت زهرا(س) به مقام شامخ شهدای هشت سال دفاع مقدس، مدافعان حرم و شهدای نیروی انتظامی ادای احترام کردند.از سیزدهم تا نوزدهم مهرماه به عنوان هفته نیروی انتظامی نامگذاری شده و شعار امسال این نیرو «پلیس مقتدر، امین مردم» است.1970 / 1539            "}