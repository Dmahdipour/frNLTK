{"onTitr":"","titr":" مشکلات مالی علت غیبت بدنساز پرسپولیس در تمرینات","describe":" تهران - ایرنا - مربی بدنساز پرسپولیس هنوز از مرخصی خارج از کشور خود بازنگشته و ظاهرا مشکلات مالی این باشگاه دلیل غیبت او در تمرینات است.", "text":"به گزارش خبرنگار ایرنا، بازیکنان و مربیان خارجی پرسپولیس از چند ماه پیش پولی دریافت نکرده اند و نوسانات ارزی موجب شده تا این تیم وارد چالش جدیدی شود.مربیان خارجی پرسپولیس بعد از دیدار با السد به کشورشان رفتند و بامداد یکشنبه در تهران حاضر شدند اما مارکو استیلینوویچ مربی بدنساز پرسپولیس هنوز به ایران بارنگشته است.ابتدا گفته شد که مارکو روز دوشنبه به تهران می آید تا در تمرین حاضر شود اما او در تمرین امروز غایب بود و هنوز به تهران بازنگشته است.شنیده می‌شود تاخیر این مربی در بازگشت به تهران بی ارتباط با مشکلات مالی نیست و او از شرایط به وجود آمده ناراحت است.قرار است بدنساز پرسپولیس امشب به تهران برسد و از فردا در تمرینات حاضر شود.مارکو یکی از تاثیرگذارترین مربیان پرسپولیس بوده که با تمرینات بدنسازی که برای تیم برانکو در نظر گرفته، سرخپوشان را از نظر بدنی در فرم ایده آلی قرار داده است و برانکو هم اعتقاد زیادی به این مربی دارد.ورزشی**ع.ک**1597            "}