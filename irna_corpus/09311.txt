{"onTitr":"","titr":" ابتکار: سوء تفاهم در خانواده ها افزایش یافته است","describe":" تهران- ایرنا- معاون رئیس جمهور در امور زنان و خانواده گفت: مساله ای که امروز جامعه شناسان و روانشناسان به آن تاکید دارند اختلال ارتباطی در درون خانواده است و به همین علت سوء تفاهم در خانواده ها افزایش پیدا کرده است.", "text":"به گزارش خبرنگار اجتماعی ایرنا، معصومه ابتکار روز چهارشنبه در هفتمین نشست بیان تجارب زیسته زنان در دوران دفاع مقدس که با حضور زنان ایثارگر و زنان شهید و جانباز در معاونت امور زنان و خانواده ریاست جمهوری برگزار شد، افزود: انقلاب دیجیتال و نوع مناسبات امروز جامعه، خانواده را در معرض مشکلی به نام لکنت زبان و عدم مفاهمه قرار داده و چون گفت وگوی سازنده برقرار نمی شود.وی با بیان اینکه طرح گفت وگوی ملی خانواده و بین نسلی در مرحله اول در 31 استان کشور و در مرحله بعد در 50 نقطه کشور برگزار می شود، افزود: در این طرح از نهادهای مدنی و دانشگاهی استفاده می شود. این طرح اختصاص به زنان ندارد و موضوع خانواده و آسیب ها و مهارت های ارتباطی است.ابتکار ادامه داد: موضوع اختلال ارتباطی در خانواده ها از فرد و خانواده شروع می شود اما به گفت وگوهای ملی و فراملی منتهی می شود.وی افزود: مصمم هستیم با برنامه ریزی از خانواده های شهدا و ایثارگران هم در این طرح استفاده کنیم تا فرهنگ و تجارب این خانواده ها را نیز به نسل های امروز جامعه منتقل کنیم.معاون رئیس جمهوری در امور زنان و خانواده اظهار داشت: فرزندان ما گاهی احساس می کنند که دیده و شنیده نمی شوند و این مشکل به خاطر کوتاهی ما در انتقال تجربه و همچنین دلاوری ها و رشادت های رزمندگان و خانواده آنها است.وی گفت: بدخواهان ما فعالانه تلاش می کنند که تمام این تاریخ درخشان و تاثیرگذار دفاع مقدس را خدشه دار کنند و برای این کار ما خودمان هم بهانه هایی را به دست آنها داده ایم.ابتکار ا ظهار داشت: عملیات روانی علیه مردم ایران بیش از هر زمان دیگری شدت گرفته است. سقوط نرخ دلار یک بیدار باش برای کسانی بود که دل به وعده های دروغین بدخواهان ایران دادند.اجتمام*1193 * 3063            "}