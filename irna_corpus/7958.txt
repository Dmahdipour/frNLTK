{"onTitr":" امام جمعه شهرری:    ","titr":" ملت ایران هرگز تسلیم زورگویی های آمریکا نمی شود","describe":" شهرری - ایرنا - امام جمعه شهرری با بیان اینکه ملت ایران هرگز تسلیم زورگویی های آمریکا نمی شود، گفت: مردم ما با اتحاد و هدایت های دلسوزانه مقام معظم رهبری هرگز اجازه نمی دهند پای آمریکا به بهانه مذاکره به ایران باز شود.", "text":"به گزارش ایرنا، حجت الاسلام سید علی شاهچراغی در خطبه های این هفته نماز جمعه شهرری در حرم عبدالعظیم حسنی (ع) به فرمایشات و حضور رهبر معظم انقلاب در اجتماع عظیم بسیجیان در ورزشگاه آزادی اشاره کرد و اظهار داشت: اجتماع بسیجیان در کنار یکدیگر ترس و رعبی وحشتناک بر وجود دشمنان نظام مقدس جمهوری اسلامی ایران انداخته است.وی ادامه داد: رئیس جمهور آمریکا به برخی سران اروپا وعده پایان نظام را داده است در حالیکه ملت ایران در طول 40 سال پیروزی انقلاب ثابت کردند که پشتوانه و حامی انقلاب و نظام مقدس جمهوری اسلامی هستند.امام جمعه شهرری افزود: آمریکا و هم پیمانانش از ابتدای انقلاب با انواع دسیسه ها در صدد براندازی نظام مقدس جمهوری اسلامی ایران بودند اما هر بار توطئه های آنها با هوشیاری و اتحاد ملت ایران خنثی شد.وی تاکید کرد: دشمنان ایران اسلامی بدانند آرزوی ضربه زدن و از بین بردن نظام مقدس ایران را به گور خواهند برد چرا که ملت ایران با روحیه ایثارگری و شهادت طلبی همواره پشتیبان ولایت فقیه است و اجازه هیچ تجاوزی را به خاک کشورشان نمی دهند.حجت الاسلام شاهچراغی به بخش دیگری از سخنان مقام معظم رهبری در زمینه پذیرش و تسلیم در برابر خواسته های امریکا اشاره کرد و گفت: مقام معظم رهبری در همه امور هوشمندانه و مدبرانه تصمیم گیری می کنند و ملت هم با وجود رهبری فرزانه هرگز تن به ذلت نخواهند داد اگر چه مشکلات اقتصادی را متحمل شوند.وی تصریح کرد: برخی افراد به ظاهر روشنفکر برای راحت طلبی حاضر هستند که تسلیم شوند و سازش کنند در حالیکه خواست ملت ایران اقتدار، عزت و پیشرفت است.امام جمعه شهرری گفت: پیروزی های نظام مقدس جمهوری اسلامی در عرصه های مختلف موجب عصبانیت و خشم آمریکا و دوستانش شد؛ اما بدانند باز هم توانایی هیچ اقدامی علیه کشور و ملت ایران را ندارند.وی تاکید کرد: همانطور که در طول 40 سال انقلاب اسلامی ملت ایران تمام سختی ها، موانع و مشکلات را  پشت سر گذاشتند، این بار هم هیچ واهمه ای از تحریم ها نداشته و با تدبیر و درایت مشکلات اقتصادی را طی خواهند کرد.وی در بخش دیگری از سخنان خود به آغاز هفته نیروی انتظامی اشاره کرد و گفت: اقتدار پلیس و اقدامات مقتدرانه آنها از خواسته های مردم بوده و پلیس همواره امانتدار و حامی جان، مال و ناموس مردم است.وی افزود: خدمات پلیس تنها محدود به شهرها نمی شود بلکه در مرزها برای حفظ امنیت با سواداگران مرگ و مخلان نظم و آرامش برخورد می کنند و اقدامات لازم را در این زمینه انجام می دهند.وی اظهار داشت: نیروی انتطامی پنج هزار شهید را برای امنیت داخل شهرها و مرزها در زمینه مقابله با سوداگران مرگ به انقلاب تقدیم کرده است.حجت الاسلام شاهچراغی عنوان کرد: 22 هزار جانباز نیروی انتظامی وجود دارد که 12 هزار و 500 نفر آن مربوط به دوران دفاع مقدس و مابقی مربوط به حفاظت و دفاع از امنیت در داخل شهرها و مرزها هستند.1970/6003            "}