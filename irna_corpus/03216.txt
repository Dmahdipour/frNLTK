{"onTitr":"","titr":" برنامه های وزارت ارشاد برای اربعین حسینی","describe":" تهران - ایرنا - مشاور وزیر و رئیس حوزه وزارتی وزارت فرهنگ و ارشاد اسلامی گفت: این وزارتخانه در ایام اربعین حسینی و در راستای تقویت وحدت میان جوانان ایرانی و عراقی اقدام به برپایی 10موکب در مسیر این راهپیمایی عظیم در کشور عراق کرده است.", "text":"به گزارش خبرنگار فرهنگی ایرنا از ستاد عالی کانون های فرهنگی هنری مساجد کشور، محمد مهدی احمدی با اشاره به جایگاه ویژه اربعین در میان شیعیان، گفت: پیاده روی اربعین یکی از بزنگاه های تاریخی به شمار می رود که طی سال های اخیر عظمت و وحدت شیعیان را به رخ جهانیان کشیده است.وی با اشاره به اینکه اربعین حسینی ماهیتی فراملی و درگستره بین المللی دارد، افزود: پیاده روی اربعین حسینی، بزرگ ترین گردهمایی سالانه است که با این ابعاد از حضور شیعیان از اقصی نقاط جهان و بازخوردهای دینی، فرهنگی، اجتماعی و سیاسی در دنیا نظیر ندارد.احمدی، پیاده روی اربعین حسینی را یکی از جلوه های امتداد فرهنگ دینی و انقلابی و بروز عزم ملی هموطنانمان برای پیوستن به اقیانوس عظیم شیفتگان و عاشقان اباعبدالله الحسین(ع) برشمرد.وی اظهار کرد: رمز عزتمندی، عظمت، اقتدار و استقامت نظام مقدس جمهوری اسلامی ایران در وحدت و انسجام ملی است این پیام را در گستره ای وسیع تر می توان در گردهمایی عظیم شیعیان در این بزنگاه سرنوشت ساز تاریخی دید.احمدی با اشاره به تلاش های مذبوحانه دشمنان اسلام و انقلاب برای خدشه وارد کردن به اتحاد و برادری دو کشور دوست و همسایه ایران و عراق، ابراز کرد: اولین پیام تجمع نمادین تشیع، اتحاد جهان اسلام است به گونه ای که می بینیم برخلاف بهت و شگفت زدگی غرب، رسانه های بیگانه با علم به این پیام، بازتاب آنچنانی از این حرکت عظیم ندارند.احمدی به اخلاص، میهمان نوازی و روی گشاده مردم عراق در پذیرایی از زائران و پیشی گرفتن از یکدیگر برای میزبانی از شرکت کنندگان در این راهپیمایی عظیم، اشاره و عنوان کرد: وزارت فرهنگ و ارشاد اسلامی در ایام اربعین حسینی و در راستای تقویت وحدت میان جوانان ایرانی و عراقی اقدام به برپایی 10 موکب در مسیر این راهپیمایی عظیم در کشور عراق کرده است.مدیرکل حوزه وزارتی ارشاد، همچنین از برپایی موکب هایی در راستای خدمت رسانی به زائران اربعین حسینی در شهرهای مقدس مشهد و قم و مناطق مرزی عراق با مشارکت این وزارتخانه خبر داد.احمدی در ادامه با بیان اینکه امروز پیاده روی اربعین حسینی به یک فرهنگ عمومی برای تمامی مسلمانان جهان مبدل شده است، تصریح کرد: اطلاع رسانی و انعکاس حضور میلیونی شیفتگان امام حسین(ع) نیز باید به فراخور ابعاد عظیم آن در سطح گسترده ای دیده شود.وی در عین حال تاکید کرد: سایت موکب فرهنگ رسانه ای فجر تی وی  ویژه اربعین حسینی نیز در همین راستا با بهره مندی از تخصص فعالان رسانه ای، خبری و فرهنگی برای ثبت و انعکاس گسترده حضور میلیونی شیفتگان امام حسین(ع) در سمنان راه اندازی شده است.به گفته احمدی، پخش گزارش های مستقیم تصویری و خبری، مستند از راهپیمایی اربعین حسینی، تیزر، موشن گرافیک و... و انعکاس اخبار این واقعه عظیم در این سایت بارگذاری می شود.** پیاده روی اربعین در یک نگاه به گزارش ایرنا، مسافت پیاده‌روی اربعین میان دو شهر نجف و کربلا حدود ۸۰ کیلومتر است. تعداد ۱۴۵۲ستون در این مسیر وجود دارد که فاصله بین هر ستون ۵۰ متر است. برای پیاده‌روی کل مسیر زمانی در حدود ۲۰ تا ۲۵ ساعت لازم است. بهترین زمان برای شروع این سفر، ۱۶صفر است.همه ساله در مسیر راهپیمایی مکان‌هایی بصورت چادرهایی بزرگ با نام موکب (هیئت عزاداری) یا «مضیف» به صورت مردمی و خودجوش برپا می‌شود. در این موکب‌ها خدمات، امکانات بهداشتی، رفاهی همراه با غذا و... به صورت رایگان به زائران ارائه می‌شود.فراهنگ ** 1355 ** 1701            "}