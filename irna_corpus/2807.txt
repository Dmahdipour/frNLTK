{"onTitr":"","titr":" تیم فوتبال ساحلی خراسان شمالی، فدک ارومیه را شکست داد","describe":" یزد - ایرنا - تیم منتخب خراسان شمالی با نتیجه 11 بر چهار تیم فدک ارومیه را شامگاه سه شنبه در دومین روز از چارچوب مسابقات لیگ دسته سه قهرمانی باشگاه های کشور در  یزد شکست داد.", "text":"به گزارش ایرنا، این مسابقه با حضور جمعی از مسئولان و هواداران یزدی در زمین ساحلی روستای احمدآباد مشیر(ملاباشی) بخش مرکزی شهرستان یزد برگزار شد.رقابت‌های فوتبال ساحلی لیگ دسته سه قهرمانی باشگاه‌های کشور فصل 1397در گروه اول با حضور تیم های منتخب خراسان جنوبی، فدک ارومیه و پارس دکل گستر اراک از عصر روز دوشنبه 16 مهرماه جاری به میزبانی تیم دهیاری ملاباشی یزد آغاز شد و به مدت سه روز ادامه دارد.این دیدارها به‌ صورت دوره‌ای و مجتمع برگزار می‌شود و در پایان تیم های اول و دوم جواز حضور در مرحله نهایی مسابقات که با حضور هشت تیم در یکی از استان‌ها برگزار می‌شود، دریافت خواهند کرد.روستای ملاباشی با 2 هزار و 500 نفر جمعیت در بخش مرکزی یزد قرار دارد.تیم های فوتبال ساحلی مقاومت گلساپوس یزد ، ایفا سرام و پیام کویر اردکان در لیگ برتر فوتبال ساحلی باشگاه‌های کشور حضور دارند.استان یزد با یک‌میلیون و 138 هزار نفر جمعیت، 25 تیم فوتبال ، فوتسال و فوتبال ساحلی در لیگ کشور و 75 تیم در لیگ استان دارد.7536/ 2047/            "}