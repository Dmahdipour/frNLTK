{"onTitr":" فرمانده انتظامی یزد:    ","titr":" امنیت خط انتقال آب با تعامل استان یزد و اصفهان ارتقا می یابد","describe":" یزد – ایرنا - فرمانده انتظامی استان یزد گفت: در خصوص تامین امنیت خط انتقال آب استان، مسئولیتی متوجه نیروی انتظامی یزد نیست اما طرحی برای ارتقاء امنیت این خط لوله در نشست با استاندار یزد و فرمانده انتظامی اصفهان ارائه شد که با افزایش تعامل دو استان امنیت این خط ارتقاء می یابد.", "text":"به گزارش ایرنا، سردار سرتیب دوم محمدرضا میرحیدری در نشست خبری به مناسبت هفته ناجا (13 تا 19 مهر ماه) بدون تشریح جزئیات این طرح از قاطعیت استاندار یزد در پیگیری ارتقاء امنیت خط لوله آب انتقالی از کوهرنگ به این استان ابراز خرسندی کرد. وی افزود: زمینه لازم برای اجرای طرح ارتقاء امنیت خط لوله آب انتقالی به استان یزد باید توسط شرکت آب منطقه ای فراهم شود.فرمانده انتظامی یزد، شعار امسال هفته ناجا را «پلیس مقتدر و امین مردم» اعلام کرد و اظهار داشت: پلیس در انجام ماموریتها و برقراری امنیت در جامعه تنها از قدرت و ابزار نوین استفاده نمی کند بلکه مشارکت اجتماعی و تحقق جامعه محوری در دستور کار دارد.سردار میرحیدری با بیان اینکه مردم به عنوان بزرگترین پشتوانه پلیس، نقش اصلی را در ایجاد امنیت ایفا می کنند، تصریح کرد: توجه به برنامه‌ های دانش‌ محور و پژوهش محور از مهمترین برنامه های نیروی انتظامی در برهه کنونی است.وی با بیان اینکه در نیمه نخست سال 1397 کاهش هفت درصدی سرقت خودرو، چهار درصدی کیف قاپی، 67 درصدی جیب بری و 19 درصدی کش روی در استان ثبت شده، گفت: مجموعه کشفیات استان در این مدت 2 هزار و 881 فقره بوده که نسبت به مدت مشابه سال گذشته عملکرد پلیس 10 درصد افزایش داشته است.فرمانده انتظامی یزد ادامه داد: در نیمه نخست امسال کاهش 56 درصد قتل، 38 درصدی تجاوز به عنف و 14 درصدی نزاع فردی و دسته جمعی در استان رخداده که اغلب این جرایم مرتبط با افراد غیربومی بوده است.وی با بیان اینکه درسال جاری اعضای یک باند سارق منزل با 100 فقره سرقت شناسایی و دستگیر شدند، اضافه کرد: یکهزار و 500 تن کود شیمیایی قاچاق نیز به ارزش 300 میلیون ریال کشف شد.فرمانده انتظامی استان یزد اظهار داشت: در 6 ماهه نخست امسال با انهدام 24 باند مواد مخدر، در این حوزه نسبت به سال گذشته سه درصد افزایش دستگیری و چهار درصد رشد عملکرد داشتیم.سردار میرحیدری افزود: در نیمه نخست امسال افزایش 39 درصدی کشفیات سوخت و حاملهای انرژی، 56 درصدی سیگار، 43 درصدی انواع مواد محترقه و چهار درصدی سلاح در استان یزد ثبت شده است.وی خاطر نشان کرد:‌ در حوزه راهنمایی و رانندگی کاهش 16 درصدی تلفات جانی حوادث جاده ای در نیمه امسال در مقایسه با سال گذشته رخ داده است.فرمانده انتظامی استان یزد با تاکید بر هوشمندسازی ورودی ‌های استان، اظهار داشت:‌ ساماندهی اتباع خارجی و خانه‌ های مسافر از دیگر اولویتهای پلیس در استان است.سردار میرحیدری افزود: معاونت اجتماعی فرماندهی انتظامی یزد تا 15 روز آینده تهدیدها و مصادیق اثرگذار در کاهش امنیت استان در خانه های مسافر را در اختیار رسانه ها قرار می دهد تا با همراهی مردم و رسانه ها در این خصوص جدی تر عمل شود. وی با تبیین برنامه های فرماندهی انتظامی استان برای راه اندازی واحد مستقل در مناطق گردشگری بافت تاریخی یزد، خاطر نشان کرد: این طرح در صورت فراهم شدن شرایط و امکانات لازم توسط اداره کل میراث فرهنگی، صنایع دستی و گردشگری استان، اجرا می شود.فرمانده انتظامی یزد گفت: از ماه آینده موتورسکلیتهای بدون پلاک در استان جمع آوری می شود.راه های استان یزد به دلیل قرارگرفتن در مرکز جغرافیای کشور و کریدور ارتباطی شمال به جنوب و شرق به غرب بعضا از سوی سوداگران مرگ و قاچاقچیان کالا مورد سوء استفاده قرار می گیرد.7532/ 6014/            "}