{"onTitr":"","titr":" استان مرکزی در فناوری نوین رتبه سوم کشور را دارد","describe":" اراک - ایرنا - دبیر شورای گفت و گو دولت و بخش خصوصی استان مرکزی گفت: این استان در پایش ملی محیط کسب و کار ایران که در بازه زمانی فصل بهار انجام شد در حوزه فناوری نوین و تجهیزات مورد نیاز رتبه سوم کشور را دارد.", "text":"« بهنام آزادی راد» روز پنجشنبه در گفت و گو با ایرنا افزود: آذربایجان غربی و زنجان در این پایش به ترتیب رتبه اول و دوم را کسب کرده اند.وی اظهار داشت: محیط کسب و کار مجموعه عواملی را شامل می شود که بر عملکرد یا اداره بنگاه های اقتصادی موثر هستند اما تقریبا خارج از کنترل مدیران بنگاه ها قرار دارند.دبیر شورای گفت و گو دولت و بخش خصوصی استان مرکزی گفت: استان مرکزی در نمودار شاخص استانی محیط کسب و کار در زمستان 96 در کشور رتبه پنج را از آن خود کرده است.آزادی راد افزود: بهبود محیط کسب و کار یکی از مهمترین راهبردهای توسعه اقتصادی در هر کشور به شمار می رود و هرچه این محیط شرایط مطلوب تری داشته باشد فرصت های کارآفرینی بیشتر و در نتیجه عملکرد اقتصادی و خلق ثروت نیز بیشتر می شود.وی اظهار داشت: استان مرکزی در پایش ملی محیط کسب و کار ایران در تولید و عرضه آزاد کالاهای غیر استاندارد و تقلب در بازار جایگاه هشت کشور را به دست آورده است.دبیر شورای گفت و گو دولت و بخش خصوصی استان مرکزی گفت: این استان رتبه 10 کشور را در ضعف زیرساخت های حمل و نقل جاده ای، ریلی، هوایی، دریایی و بندری در بهار امسال کسب کرده است.آزادی راد افزود: نبود نظام توزیع مطلوب و مشکل در رساندن محصول به بازار از جمله موانع پیشرو تولیدکنندگان است که در این شاخص استان مرکزی  بهار امسال رتبه 10 کشور را کسب  کرده است.وی اظهار داشت: رتبه استان مرکزی در عرضه کالا و محصولات قاچاق در بازار کالا بعد از استان های ایلام، گیلان، زنجان و هرمزگان قرار دارد که مطلوب می باشد.دبیر شورای گفت و گو دولت و بخش خصوصی استان مرکزی گفت: شاخص کارگریزی عمومی و ضعف فرهنگ کار در این استان 23 است که بهبود این شاخص نیازمند کار رسانه ای است.آزادی راد افزود: نیروی ماهر از جمله شاخص های توسعه نیروی انسانی است که استان مرکزی در تحقیق اشاره شده رتبه  19 کشور را در کمبود نیروی ماهر دارد و این شاخص در طول سه ماه از یک به 19 کاهش یافته که دلیل آن می تواند به علت مهاجرت افراد توانمند استان و یا سخت شدن وضعیت اقتصادی باشد.دبیر شورای گفت و گو دولت و بخش خصوصی استان مرکزی گفت: رتبه این استان در محدودیت دسترسی به شبکه تلفن همراه و اینترنت از 2 به 10 افزایش یافته است.آزادی راد  افزود: براساس پایش ملی محیط کسب و کار ایران در بهار 97 استان های خراسان شمالی، گیلان و سیستان و بلوچستان به ترتیب دارای بدترین وضعیت محیط کسب و کار و استان های فارس، زنجان و مازندران به ترتیب بهترین وضعیت محیط کسب و کار نسبت به سایر اتسان ها ارزیابی شده اند.استان مرکزی با یک میلیون و 414 هزار نفر جمعیت ، 12 شهرستان و 33 شهر در قلب ایران قرار دارد.6991/6013/            "}