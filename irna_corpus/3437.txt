{"onTitr":" فرمانده انتظامی خراسان جنوبی:    ","titr":" سهم دستگاه‌ های اجرایی در وقوع تصادفات مشخص می‌ شود","describe":" بیرجند - ایرنا - فرمانده انتظامی خراسان جنوبی گفت: برابر فرمان مقام معظم رهبری امسال بخشی از دستور کار نیروی انتظامی مسئول سازی و تعیین سهم دستگاه های اجرایی در وقوع تصادفات است.", "text":"به گزارش ایرنا سردار مجید شجاع روز سه شنبه در همایش استانی طلایه داران فرهنگ ترافیک و راهوران  محله اظهار داشت: نقش راهنمایی و رانندگی در بخش های مختلف جامعه از جمله امنیت اقتصادی، اجتماعی و ترافیکی ارزنده و برجسته است. وی با اشاره به اینکه خراسان جنوبی سومین استان پهناور کشور است افزود: این استان 10 هزار کیلومتر جاده آسفالت اصلی و فرعی دارد که اگر برای ترافیک و عبور و مرور هر کدام از این راه ها فقط پلیس نظارت کند، کار نشدنی است. فرمانده انتظامی خراسان جنوبی از کشته شدن 140 نفر در حوادث رانندگی استان از ابتدای امسال تاکنون خبر داد و گفت: این رقم اگرچه کاهش داشته اما باز هم قابل توجه است. وی با بیان اینکه هر کدام از این کشته شدگان یک فرد اثرگذار در جامعه بودند گفت: اکنون در نبودشان مشکلات عدیده ای پیش می آید و خانواده ها بیشترین آسیب را از این خسارت ها می بینند.سردار شجاع رعایت قوانین و مقررات و توجه به هشدارهای پلیسی را مهمترین توقع از مردم عنوان کرد و  ادامه داد: البته توقعات مردم را هم احصا کرده ایم ولی همه تلاش ها بر این است که سفرها ایمن و بدون آسیب باشد تا خسارات مالی و معنوی کاهش یابد و این مهم بدون تلاش همگانی محقق نخواهد شد.وی با اشاره به تعبیر مقام معظم رهبری از حوادث رانندگی گفت: رهبر معظم انقلاب از این حوادث و تلفات جاده ای به عنوان دغدغه و غصه یاد می کنند لذا باید برای رفع مشکلات این حوزه بیش از پیش تلاش کرد تا این دغدغه رهبری کاهش یابد. سردار شجاع راهنمایی و رانندگی را یکی از مصادیق مهم امر به معروف و نهی از منکر در حوزه ماموریت های پلیس دانست و گفت: قانون مداری یکی از اهداف برنامه های هفته ناجا است که بیش از همه در راهنمایی و رانندگی نمود پیدا می کند. وی اظهار داشت: علیرغم اینکه به فرموده امام راحل تخلف از مقررات راهنمایی و رانندگی شرعا حرام است اما گاهی در زمان اجرای قانون با مقاومت شهروندان مواجه می شویم. فرمانده انتظامی خراسان جنوبی کاهش 18 درصدی تصادفات در کل کشور را نتیجه هماهنگی پلیس و سایر حوزه ها عنوان کرد و افزود: البته در این حوزه تلاش های 50 هزار همیار پلیس در خراسان جنوبی نیز اثرگذار بوده که باعث افتخار است. وی بیان کرد: تمامی حوزه ها از جمله حمل و نقل، اورژانس، هلال احمر، شهرداری و غیره کنار پلیس زنجیره ای برای حمایت از سلامت و امنیت مردم در سفرهای درون و برون شهری را تشکیل می دهند. سردار شجاع با اشاره به حجم تردد در جاده های خراسان جنوبی اظهار داشت: به خصوص ایام پیک سفر در شهرستان های غربی استان تردد قابل توجهی حداقل از 14 استان در این جاده ها انجام می شود و مسافران با فرهنگ های مختلف نگرش تدافعی و تهاجمی به راهنمایی و رانندگی دارند و عملیات ترافیکی قابل توجهی را رقم می زنند که گاهی منجر به تصادفات دلخراش می شود.   وی تصریح کرد: معمولا در صحنه تصادف مسائلی که بعد از حادثه برای فرد رخ می دهد کمتر دیده می شود اما ضایعه های روحی، مشکلات عدیده ای به لحاظ مادی و معنوی بر فرد و خانواده او تحمیل می کند که باید تصاویری بعدی صحنه تصادف از زندگی افرادی که دچار خسارت جسمی یا روحی می شوند توسط رسانه ها نمایش داده شود. به گزارش در این همایش 20 نفر از طلایه داران فرهنگ و ترافیک استان خراسان جنوبی به مناسبت هفته نیروی انتظامی تجلیل شدند.9893*3028            "}