{"onTitr":"","titr":" دانشگاه خوارزمی، نخستین دانشگاه مدرن ایران","describe":" تهران - ایرنا - دانشگاه خوارزمی به عنوان نخستین نهاد آموزش عالی در ایران جزو 20 دانشگاه برتر و نخستین دانشگاه مدرن کشور محسوب می شود.", "text":"به گزارش خبرنگار گروه دانشگاه ایرنا، دانشگاه خوارزمی به عنوان نخستین موسسه تربیت معلم کشور برای مدارس ابتدایی با عنوان «دارالمعلمین مرکزی» با ریاست میرزا ابوالحسن خان فروغی در 15شهریور سال 1297 در ساختمان وزارت فرهنگ واقع در تخت زمرد تاسیس شد. به دلیل افزایش مدارس و نیاز به آموزگاران تعلیم دیده، در مهرماه سال 1307 تبدیل دارالمعلمین مرکزی به دارالمعلمین عالی با اهداف جدید به تصویب شورای عالی معارف وقت رسید در آذرماه یک سال بعد قانونی در خصوص اصلاح اساسنامه ،  کمک به دارالمعلمین عالی و استخدام دانش آموختگان آن به تصویب مجلس شورای ملی رسید و دارالمعلمین عالی به دو قسمت علمی و ادبی تقسیم شد. به دلیل گسترش رشته ها در سال 1311، دارالمعلمین عالی به ساختمان نگارستان منتقل و در سال 1312 نام دارالمعلمین عالی به «دانشسرای عالی» تغییر یافت. در سال 1342 هیات وزیران، دانشسرای عالی را منحل کرد و سازمان تربیت معلّم و تحقیقات تربیتی جایگزین آن شد. پس از تاسیس وزارت علوم و آموزش عالی در سال 1346، این سازمان به طور مجدد با عنوان دانشسرای عالی زیر نظر این وزارتخانه قرار گرفت.در سال 1353 با تصویب شورای گسترش آموزش عالی، نام دانشسرای عالی به دانشگاه تربیت معلم تغییر یافت و اداره آن به صورت هیات امنایی درآمد. با تاسیس دانشگاه، توسعه برنامه تربیت دبیر در سطح کشور جزو اهداف آن قرار گرفت ، دانشسراهای عالی در شهرهای زاهدان، سنندج و یزد تاسیس شد و مدرسه های علوم اراک و کاشان تحت پوشش دانشگاه تربیت معلم قرار گرفتند.در سال های 1366 و 1368 شعبه های این دانشگاه در شهرهای سبزوار و تبریز تاسیس شد و در سال 1369 با تصویب شورای گسترش آموزش عالی، تمام واحدهای وابسته به شعبه های دانشگاه از آن جدا و مستقل شد.با تصویب شورای عالی انقلاب فرهنگی در 11بهمن سال 1390 دانشگاه تربیت معلم به دانشگاه خوارزمی تغییر نام یافت. به منظور توسعه و هم فزایی فعالیت های آموزشی - پژوهشی، طبق مصوبه 24 اسفند سال 1393 شورای گسترش آموزش عالی وزارت علوم، تحقیقات و فناوری، دانشگاه علوم اقتصادی به دانشگاه خوارزمی الحاق شد.**برخورداری علمی دانشگاههم اکنون دانشگاه خوارزمی دارای چهار معاونت، 15 دانشکده، چهار موسسه تحقیقاتی، 7 پژوهشکده، یک قطب علمی و 494 عضو هیات علمی و 352 رشته گرایش است و 12هزار و 553 دانشجو در این دانشگاه به تحصیل اشتغال دارند که از این تعداد 134 دانشجو متعلق به دیگر ملیت ها هستند.ساختمان مرکزی دانشگاه مساحتی حدود دو هکتار دارد و ساختمان آن (ساختمان میراث فرهنگی موسوم به پروین اعتصامی)، بر اساس طرح مهندسی مارکف روسی تبار ساخته شده است.با افزایش رشته  های تحصیلی و گسترش فعالیت های آموزشی، تحقیقاتی و پشتیبانی، زمینی به مساحت تقریبی 227 هکتار در منطقه پردیس کرج به دانشگاه واگذار شد که عملیات احداث ساختمان های آن از سال 1355 آغاز و در زمان حاضر ساختمان های سازمان مرکزی، دانشکده های شیمی، علوم زیستی، فیزیک، علوم ریاضی و کامپیوتر، علوم تربیتی، ادبیات و علوم انسانی، تربیت بدنی، 24 بلوک خوابگاه دانشجویی، منازل سازمانی، تاسیسات و استخر  در آن مستقر است.**چهره های ماندگار دانشگاهدانشگاه خوارزمی هفت چهره ماندگار و 14مفاخر تاریخی دارد هم اکنون در آستانه یکصدمین سالگرد تاسیس خود قرار داشته و نسبت دانشجو به استاد در آن 22 به یک است. دانشگاه هم اینک با 22کشور همکاری های علمی دارد.عزیزاله، حبیبی دانشیار گروه شیمی آلی و پلیمر دانشکده شیمی دانشگاه خوارزمی به تازگی سرپرست این دانشگاه شده است.وی عضو پیوسته انجمن شیمی ایران بوده، تاکنون 50 مقاله در نشریات معتبربه چاپ رسانده و همین تعداد مقاله در سمینارهای داخلی و خارجی ارایه کرده است.دانشگاه خوارزمی به عنوان نخستین نهاد آموزش عالی در ایران جزو 20 دانشگاه برتر کشور و نخستین دانشگاه مدرن ایران محسوب می شود. **فلسفه وجودی دانشگاهفلسفه وجودی این دانشگاه، به افزایش مدارس ایران پس از تاسیس دارالفنون بازمی‌گردد؛ چرا که با افزایش مدارس، به آموزگاران بیشتری نیز احتیاج بود. این دانشگاه که به نوعی سرآغاز آموزش عالی در ایران به شمار می‌رود و تحولات علمی-پژوهشی زیادی را نیز پشت سر گذاشت تا امروز به یکی از دانشگاه‌ های صاحب نام ایران تبدیل شود و گام ‌های بلندی برای گسترش فعالیت در عرصه بین‌المللی بردارد.**دانشکده ها و پژوهشکده های دانشگاهدانشگاه خوارزمی دارای 16 دانشکده با رشته‌های مختلف شامل علوم جغرافیایی، فنی - مهندسی، علوم پایه، علوم ریاضی و کامپیوتر، روانشناسی و علوم تربیتی، ادبیات و علوم انسانی، حقوق و علوم سیاسی، تربیت بدنی و علوم ورزشی، شیمی، علوم زیستی، علوم فیزیک، علوم زمین، مدیریت، علوم مالی، اقتصاد و پردیس بین‌الملل است.این دانشگاه همچنین دارای چهار پژوهشکده پلاسما، علوم کاربردی، علوم حرکتی و فلسفه و حقوق تطبیقی است.دانشگاه پنج موسسه پژوهشی و دو قطب علمی نیز شامل تحقیقات ریاضی دکتر مصاحب، تحقیقات تربیتی، زبان‌های خارجی، پژوهشی زبان و ادبیات فارسی بهار، پژوهشی نفت، قطب علمی تحلیل فضایی مخاطرات محیطی و قطب علمی روان‌شناسی استرس است.تاکنون هشت نفر از استادان دانشگاه خوارزمی به عنوان چهره‌های ماندگار علمی برگزیده شده‌اند که شامل پروفسور محمود حسابی، جعفر شعار ، علی شریعتمداری، احمد مجد (زیست‌شناس)، آیت‌الله سید محمد موسوی بجنوردی، شهربانو عریان، شکوه نوابی‌نژاد و علیرضا مدقالچی است.*مفاخر تاریخ دانشگاهاز میان مفاخر تاریخ دانشگاه می‌توان به پروین اعتصامی، محمد علی رجایی، عبدالعظیم قریب، غلامحسین مصاحب، بهلول علیجانی، علامه فاضل تونی، محمد خوانساری، محمود عابدی، عباس ماهیار، جهانشاهلو و عین‌الله پاشا اشاره کرد.**6984**1601**            "}