{"onTitr":" مدیرکل ورزش و جوانان گیلان:    ","titr":" 265 رویداد ورزشی در هفته تربیت بدنی انجام می شود","describe":" رشت - ایرنا - مدیرکل ورزش و جوانان گیلان گفت: 265 رویداد ورزشی طی هفته تربیت بدنی و ورزش در این استان انجام می شود.", "text":"به گزارش خبرنگار ایرنا ، مریم بخشی عصر چهارشنبه در نشست خبری  به مناسبت هفته تربیت بدنی و ورزش جشنواره های بومی محلی و برگزاری تور جهانی والیبال ساحلی، نمایشگاه توانمندی های ورزش گیلان و معرفی برترین های اوقات فراغت ، ادای احترام به مقام شامخ شهدا، دیداربا نماینده ولی فقیه در گیلان و دیدار با استاندار  را  از مهمترین این رویدادها عنوان کرد.وی ادامه داد: هدف ما ایجاد انگیزه در بین مردم برای پرداختن به ورزش است و تمام تلاش خود را به کار خواهیم گرفت تا اقشار بیشتری از مردم به امر ورزش روی بیاورند و با توجه به ابن امر در هفته تربیت بدنی علاوه بر برگزاری مسابقات مختلف ورزشی ، سعی خواهیم کرد که در تمامی حوزه ها فعالیت داشته باشیم.   معاون توسعه ورزش قهرمانی اداره کل ورزش و جوانان گیلان نیز در این نشست در سالن اجتماعات اداره کل ورزش و جوانان گیلان در رشت اظهار داشت: اعتقاد ما این است که باید کارهای بزرگ انجام شود که در این راستا، این امر در هفته تربیت بدنی و ورزش سال جاری در گیلان مشهود است.   ابوالفضل صادقی افزود: با توجه به این امر ، نمایشگاه توانمندی ها و دستاوردهای ورزش و جوانان گیلان در هفته تربیت بدنی و ورزش در مجموعه ورزشی یادگارامام رشت افتتاح خواهد شد که در آن همه هیات های ورزشی این استان حضور و توانمندی خود را به عرصه نمایش بازدیدکنندگان خواهند گذاشت.   وی بیان کرد: در بخش قهرمانی نیز مربیان استعدادیاب اداره کل در این نمایشگاه فعال هستند و افرادی که شانس بیشتری در موفقیت رشته های ورزشی را دارند توسط این مربیان شناسایی می شوند و افراد موردنظر نیز مراحل ابتدایی ورزش در نظر گرفته شده را در این نمایشگاه انجام خواهند داد و در صورت داشتن علاقه و تبحر، به مدت یک ماه به طور رایگان در آن رشته مورد نظر به ورزش خواهند پرداخت.   وی به برگزاری تور جهانی والیبال ساحلی تک ستاره نیز اشاره و خاطرشنان کرد: این مسابقات از روز 24 مهر ماه در منطقه آزاد بندرانزلی آغاز و تا روز 27 مهر ماه ادامه می یابد که برگزاری چنین مسابقات مهم و بزرگی باعث پیشرفت و توسعه زیرساخت های ورزشی می شود.   همچنین معاون امور فرهنگی و جوانان ادراه کل ورزش استان گیلان در این نشست خبری گفت: در هفته تربیت بدنی و ورزش سال جاری در گیلان با توجه به برنامه ریزی های انجام شده، مراسم انتخاب برترین های دستگاه های اوقات فراغت را خواهیم داشت.   هاشم اسماعیلی اظهار کرد: 14 دستگاه دولتی و 14 سازمان مردم نهاد گزارش های خود را در مورد برنامه های اوقات فراغت اعلام کردند که برترین ها انتخاب و معرفی خواهند شد و علاوه بر آن ، یادواره شهدای ورزشکار را در رشت برگزار خواهیم کرد.   وی در ادامه به امور بخش جوانان نیز اشاره و بیان کرد: با توجه به اینکه تمامی مسئولیت های پیش از ازدواج بر عهده وزارت ورزش و جوانان است ، در این راستا ، هم اینک 40 مربی و مدرس در گیلان که دارای گواهینامه هستند در امر مشاوره دادن رایگان به جوانان فعالیت دارند.   هر ساله هفته تربیت بدنی و ورزش از روز 26 مهر ماه آغاز و تا دوم آبان ماه ادامه می یاید که در این مدت برنامه ها ، جشواره ها و مسابقات مختلف ورزشی در اقصی نقاط کشور برگزار می شود.7285 /6030            "}