{"onTitr":" با موافقت رئیس جمهوری    ","titr":" نرخ ارز زوار اربعین 35 درصد کاهش یافت","describe":" تهران- ایرنا- رئیس جمهوری با پیشنهاد رئیس کل بانک مرکزی مبنی بر اینکه در محاسبه نرخ ارز زوار اربعین 35 درصد تخفیف اعمال شود، موافقت کرد.", "text":"به گزارش روز پنجشنبه ایرنا از بانک مرکزی جمهوری اسلامی ایران، عبدالناصر همتی در نامه ای به رئیس جمهوری با اشاره به اهمیت حماسه اربعین حسینی و حضور میلیونی اقشار مختلف مردم در این مراسم، این پیشنهاد را مطرح کرد. بر اساس این گزارش با موافقت رئیس جمهوری اسلامی ایران، هزینه ویزای زوار اربعین حدود 107 هزار تومان کاهش می یابد.بر اساس اعلام پایگاه اطلاع رسانی ریاست جمهوری، حجت الاسلام و المسلمین حسن روحانی در پی نوشت نامه عبدالناصر همتی تاکید کرد: با توجه به اهمیت زیارت سالار شهیدان (ع) به ویژه در ایام زیارتی اربعین و تبدیل این مراسم در سالهای اخیر به راهپیمایی پرشکوه عاشقان اهل بیت (ع) و تاثیر این حرکت در یاس معاندین و مخالفین اسلام عزیز، با پیشنهاد 35 درصد تخفیف نرخ ارز نیما موافقت می شود.رئیس بانک مرکزی درنامه ای به رئیس جمهوری پیشنهاد کرده بود که این بانک با بهره گیری از سامانه نیما بتواند برای عاشقان امام حسین (ع) که در راهپیمایی عظیم اربعین حسینی حضور می یابند، 35 درصد تخفیف نسبت به نرخ نیما، در نظر بگیرد.پیش از این بانک مرکزی جمهوری اسلامی ایران اعلام کرده بود که در حال رایزنی و هماهنگی با سایر دستگاه ها برای تامین ارز همراه زائران اربعین حسینی (ع) است.امسال روادید لازم برای آیین بزرگداشت اربعین در 19 استان کشور صادر می شود. زائران باید فقط از طریق دفترهای مجاز حج و زیارت ثبت نام کنند و پیش بینی می شود امسال نیز بیش از 2 میلیون زائر ایرانی در ایام اربعین حسینی عازم کربلای معلی شوند.برای گرامیداشت چهلمین روز شهادت امام حسین (ع) و یاران ایشان هر سال آیین مذهبی راهپیمایی اربعین حسینی (ع) به مقصد کربلا با حضور گروه های مردمی از کشورهای مختلف برگزار می شود.امسال هشتم آبان ماه مصادف با اربعین است اما آیین راهپیمایی این مراسم چند روز پیش از آن آغاز می شود.اقتصام**1108*1834            "}