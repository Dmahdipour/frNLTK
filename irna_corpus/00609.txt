{"onTitr":"","titr":" طرح سرشماری مسکن روستایی لرستان آغاز شد","describe":" خرم آباد - ایرنا - مدیرکل بنیاد مسکن انقلاب اسلامی لرستان گفت: طرح سرشماری مسکن روستایی همزمان با سراسر کشور از روز جمعه 20 مهر در این استان آغاز شد و بمدت یکماه ادامه دارد.", "text":"مسعود رضایی در گفت و گو با ایرنا افزود: با توجه به اینکه برنامه ریزی و اطلاعات از مؤلفه های توسعه هر منطقه محسوب می شود، این طرح نیز باهدف بررسی وضعیت مسکن روستایی و برنامه ریزی به منظور توسعه اصولی روستاها اجرایی شده است.وی تجزیه و تحلیل ساخت و سازهای صورت گرفته در روستا را از اهداف این طرح برشمرد و اظهار داشت: اولویت بندی ساخت مسکن در مناطق روستایی، طراحی و ساخت و تدوین برنامه های آینده برای گسترش روستاها از دیگر برنامه های طرح سرشماری مسکن روستایی است.وی تصریح کرد: اطلاعات استخراج‌شده محرمانه بوده و استفاده‌ای غیر از سرشماری ندارد بنابراین از روستائیان درخواست می‌شود که همکاری لازم را با ماموران سرشماری داشته باشند و با دقت به سؤالات آن‌ها پاسخ دهند.رضایی با بیان اینکه در این طرح روستاهای بالای 20 خانوار به صورت نمونه انتخاب می شوند، گفت: در این راستا 6 هزار و هشت واحد مسکونی در 310 روستای استان ارزیابی می شوند.وی با اشاره به فعالیت 50 آمارگیر در طرح سرشماری مسکن روستایی افزود: روستاها به صورت کمی و کیفی بررسی می شوند که علاوه بر مشخص شدن امار مسکن روستایی، واحدهای نامقاوم شناسایی و برای بهسازی انا برنامه ریزی خواهد شد.سومین دوره طرح آمارگیری مسکن روستایی لرستان سال 92 در سطح پنج هزار و 417 واحد مسکن روستایی استان اجرایی شد.در این طرح روستاهای نمونه به صورت تصادفی و بر اساس استاندارهای لازم انتخاب شدند و مشخصات تخصصی، نوع سازه، امکانات بهداشتی و تاسیسات سرمایشی و گرمایشی واحدهای مسکن روستایی بررسی و ثبت شد.طرح سرشماری مسکن روستایی هر پنج سال یکبار اجرا می شود، نتایج آن به صورت منظم تدوین و برای اجرای طرح های مقاوم سازی بکار گرفته خواهد شد.163 هزار مسکن روستایی در 2 هزار و 864 روستای لرستان وجود دارد که 61 درصد آن مقاوم سازی شده است.طرح آمار گیری روستایی پیش از در سال های 82، 87 و 92 در استان اجرا شده است.هم اکنون یکهزار و 375 دهیاری در لرستان وجود دارد و استان سه هزار و 415 روستا دارد که از این تعداد یک هزار و 569 روستا بالای 20 خانوار است. 616 هزار و 770 نفر در قالب 173 هزار و 735 خانوار جمعیت روستایی لرستان را تشکیل می دهند.7269/6060            "}