{"onTitr":"","titr":" امکان صرفه جویی 78 میلیون لیتر آب در کشور وجود دارد","describe":" تبریز- ایرنا - مشاور معاون رئیس جمهور در امور زنان و خانواده گفت: اگر هر ایرانی روزی یک لیتر آب صرفه‌جویی کند در حقیقت روزی 78 میلیون لیتر آب صرفه‌جویی می‌شود.", "text":"به گزارش ایرنا، لیلا جواهریان روز چهارشنبه در همایش ردپای آب و رونمایی از طرح ملی آموزشی «بانوی آب» در تبریز با بیان اینکه زنان با محیط زیست مانوس‌تر بوده و در خانواده‌ها امور اقتصادی را دست گرفته‌اند، گفت: برای تولید مواد زائدی که به سطل زباله می‌اندازیم هم آب مصرف شده است.وی پویش «بانوی آب» را گامی مثبت در جهت الگوسازی دانست و گفت: نیازمند تغییر نگاه هستیم و امیدواریم با این طرح میسر شود.وی با اشاره به ارزش بالای آب شرب، گفت: چنانچه به اندازه نیاز مصرف شود نسل آینده به مخاطره نمی افتد.جواهریان با اشاره به موضوع آب مجازی، گفت: قیمت یک مترمکعب آب در خاورمیانه پنج دلار است در حالیکه به حساب وزارت نیرو، مردم کشور ما فقط سه هزار ریال پرداخت می‌کنند.وی با اشاره به اینکه برای هر برگ کاغذ A4  معادل پنج لیتر آب مصرف می شود، خاطرنشان کرد: هر ایرانی روزانه 650 تا 750 گرم زباله تولید می‌کند و باید به حجم آب دور ریخته شده آن نگاه کرد.جواهریان با بیان اینکه برای یک کیلوگرم گوشت گوسفند حدود  8 هزار و 900 لیتر آب مصرف می شود، گفت: از این‌رو هر چیزی که دور ریخته می‌شود به میزان قابل توجهی آب تولید می‌کند و به عبارتی هر چه کمتر زباله تولید کنیم در واقع کمترآب مصرف کرده‌ایم.مدیر روابط عمومی آبفای کشور هم در این همایش گفت: استفاده از آب شیرین‌کن آثار زیست محیطی دارد زیرا که نمک حاصل از آن یک خطر بزرگ بوده و نمی‌دانیم چگونه آن را حذف کنیم.محمد خلیلی ‌پیر خاطرنشان کرد: شرکت آب و فاضلاب آذربایجان‌شرقی در دو سال گذشته دو کار خلاقانه در رابطه با آموزش مدیریت مصرف ارائه داده و این دو فعالیت به جریان ملی تبدیل شده است.وی با بیان اینکه الگوی پیشنهادی برای فعالیت آموزشی مدل بسیار خوب و موفق در سطح کشور شده است، گفت: کمبود آب و مسائل ناشی از تخریب محیط زیست کیفیت زندگی همه را به مخاطره انداخته است.وی خشک شدن دریاچه ارومیه را ناشی از رفتار غلط خودمان دانست و خاطرنشان کرد: تغییرات نامناسب اقلیم هم مزید بر علت شده است.خلیلی‌پیر با بیان اینکه در آخر راه نیستیم، در عین حال گفت: اگر به موقع کاری انجام ندهیم طبق پیش‌بینی‌ها با مهاجرت زیادی روبرو خواهیم شد.وی با بیان اینکه طرح رونمایی از پویش ملی بانوی آب با هدف آموزش زنان خانه‌دار جهت مدیریت مصرف است و این آغازی برای همه بوده تا آموزش گسترش یابد، گفت: باید باور کرد که آب نیست و بر اساس این باور رفتار کرد. طرح ملی آموزشی بانوی آب با محوریت زنان و مدیریت مصرف آب، امروز با حضور مسئولان استانی و کشوری در سالن پتروشیمی تبریز رونمایی شد.3071            "}