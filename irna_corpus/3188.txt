{"onTitr":"","titr":" نمایشگاه سراسری سوغات و هدایا در اراک گشایش یافت","describe":" اراک - ایرنا - هشتمین نمایشگاه  سراسری سوغات و هدایا عصر روز سه شنبه در محل دایمی نمایشگاه های بین المللی غرب کشور در اراک گشایش یافت.", "text":"به گزارش ایرنا، مدیرعامل شرکت نمایشگاه های بین المللی استان مرکزی در حاشیه گشایش این نمایشگاه به ایرنا گفت: 134 شرکت کننده در این نمایشگاه آخرین محصولات خود را در 210 غرفه به معرض دید علاقه مندان گذاشته اند. «مهدی جهانمیرزایی» ادامه داد: شرکت کنندگان در این نمایشگاه محصولات، سوغات و توانمندی استان های مختلف را عرضه کرده اند. وی بیان کرد: همزمان با برگزاری این نمایشگاه، آیین پخت بزرگترین کیک استان مرکزی نیز روز جمعه بیستم مهر ماه برگزار می شود. مدیرعامل شرکت نمایشگاه های بین المللی استان مرکزی اظهار داشت: در این نمایشگاه سیاه چادر های اقوام ترکمن و قشقایی نیز برای نمایش زندگی سنتی اقوام ایرانی برپا شده است. این نمایشگاه تا 20 مهرماه جاری از ساعت 15 تا 21 پذیرای علاقه مندان دایر است. شرکت نمایشگاه های بین المللی استان مرکزی در سال 1378 در زمینی به مساحت 22 هکتار در محل تلاقی شاهراه شمال به جنوب و غرب به شرق کشور راه اندازی شد.محل دایمی نمایشگاه های بین المللی استان مرکزی دارای 10 هزار مترمربع سالن نمایشگاهی مسقف، سه هزار مترمربع فضای باز نمایشگاهی و 120 هزار مترمربع پارکینگ ویژه غرفه داران و بازدید کنندگان است.3017/6013/            "}