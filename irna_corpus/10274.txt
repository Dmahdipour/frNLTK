{"onTitr":"","titr":" ارزیابی عملکرد دستگاه ها نیاز به تعیین استاندارد دارد","describe":" زنجان – ایرنا – رئیس سازمان مدیریت و برنامه ریزی استان زنجان گفت: ارزیابی عملکرد دستگاه ها در سطوح مختلف نیاز به تعیین و تعریف استانداردها دارد که متاسفانه تاکنون اقدامی برای تعریف این شاخص ها انجام نشده است.", "text":"شهرام طهماسبی روز چهارشنبه در گفت و گو با خبرنگار ایرنا افزود: موضوع برنامه ریزی در ایران، هفت دهه سابقه دارد اما بحث استانداردسازی در کنار آن پیش نرفته است.وی یادآورشد: به تازگی موضوع استاندارد سازی عملکرد دستگاه ها آغاز شده است تا بتوان به کمک آن موضوع نظارت و پایش را به درستی انجام داد.طهماسبی اظهار داشت: در صورتی که از ابتدا موضوع نظارت و پایش بر عملکرد دستگاه ها وجود داشت، هم اکنون هم می شد استانداردهای تعریف شده ای را در این زمینه به جامعه ارائه کرد.رئیس سازمان مدیریت و برنامه ریزی استان زنجان گفت: هر دستگاهی ماموریت ها و وظایف خود را متناسب با کارکردهای تعریف شده برای آن دارد و این مسئولیت ها باید از یک استانداردهایی برخوردار باشند.وی خاطرنشان کرد: در صورتی که سطح عملکرد دستگاه ها به آن استانداردها رسید می توان عملکرد آن نهاد را خوب تلقی کرد.طهماسبی ادامه داد: در صورتی که عملکرد یک دستگاه پایین تر از استانداردها بود، باید وضعیت را بهبود داد و اگر بالاتر ارزیابی شد، نشان می دهد که سیستم پیشبرنده برنامه اقتصادی موفق عمل کرده است.ریس سازمان مدیریت و برنامه ریزی استان زنجان گفت: آنچه که در اقدامات سیستم برنامه ریزی تعریف می شود، باید پایش و ارزیابی شود و این استانداردها ابزار سنجش درست در این زمینه به شمار می آید.3001/6085            "}