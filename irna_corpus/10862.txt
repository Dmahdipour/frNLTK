{"onTitr":"","titr":" لاریجانی بر ثمربخش بودن تحقیق و تفحص از سرخابی ها تاکید کرد","describe":" تهران - ایرنا - رییس کمیته تحقیق و تفحص از باشگاه‌های فرهنگی ورزشی وزارت ورزش و جوانان با اشاره به برگزاری نشست این کمیته با رییس مجلس، گفت: در این نشست گزارشی از عملکرد کمیته تحقیق و تفحص به لاریجانی ارائه شد و رییس مجلس نیز بر ثمربخشی کار کمیته تحقیق و تفحص تأکید کرد.", "text":"به گزارش ایرنا، سیدصادق طباطبایی‌نژاد با اشاره به نشست امروز سه‌شنبه کمیته تحقیق و تفحص از باشگاه‌های فرهنگی ورزشی وزارت ورزش و جوانان با علی لاریجانی رییس مجلس شورای اسلامی، اظهار داشت: در این نشست گزارشی از عملکرد هیأت تحقیق و تفحص که دو ماه از فعالیتش با حکم رییس مجلس می‌گذرد، ارائه شد و رییس مجلس نیز در جهت بهبود عملکرد کمیته رهنموردهایی را به اعضا عنوان کردند.نماینده مردم اردستان در مجلس شورای اسلامی افزود: گزارشی از روند تشکیل هیأت رییسه کمیته تحقیق و تفحص و نشست کمیته با وزیر ورزش و جوانان در این مدت ارائه شد.وی ادامه داد: همچنین درخصوص اقدامات کمیته تحقیق و تفحص در زمینه بررسی اسناد و صورت‌های مالی دو باشگاه و در جهت اهداف تحقیق و تفحص که شامل میزان مصارف و هزینه‌های شرکت‌های فرهنگی ورزشی وابسته به وزارت ورزش و جوانان علی الخصوص تیم‌های تحت پوشش و محل هزینه کرد آن، میزان جریمه‌های ملی و بین‌المللی، ساز وکار نظارتی و راهبری، تغییرات سازمانی و انتصابات ستادی شرکت‌های فرهنگی ورزشی وابسته به وزارت ورزش و جوانان در ۱۰ سال اخیر می‎شود، گزارشی به رییس مجلس ارائه شد.طباطبایی‌نژاد اضافه کرد: حدود دو هفته است که مدارک مورد نیاز درخصوص انجام این تحقیق و تفحص در اختیار کمیته و کارشناسان کمیته قرار گرفته است و کار به صورت جدی‌تری پیگیری می‌شود و در این باره نیز گزارش‌های لازم به رییس مجلس عنوان شد.عضو کمیسیون فرهنگی مجلس یادآور شد: لاریجانی نیز بر ثمربخش بودن این تحقیق و تفحص و وجود حساسیت‌های اجتماعی در این باره تأکید کرد و خواستار دقت بالای نمایندگان در نحوه انجام مسئولیت‌های خود در این پرونده شد.وی ادامه داد: رییس مجلس توصیه کرد که بیان اطلاعات و اخبار این تفحص به گونه‌‎ای نباشد که به دو تیم استقلال و پرسپولیس لطمه وارد کند و روند کار به نحوی باشد که پس از بسته شدن این پرونده، دو باشگاه به لحاظ ساختاری تقویت شوند.به گزارش خانه ملت، رییس کمیته تحقیق و تفحص از باشگاه‌های فرهنگی ورزشی وزارت ورزش و جوانان در ۱۰ سال اخیر، اضافه کرد: این پرونده نیاز به بررسی‎های مالی، حقوقی و مدیریتی دارد که تأکید لاریجانی بر این بود که در این حوزه از کارشناسان دیوان محاسبات نیز کمک گرفته شود.سیام*3061*1535            "}