{"onTitr":"","titr":" خلخال مرکز نگهداری سالمندان ندارد","describe":" اردبیل - ایرنا - معاون دانشکده علوم پزشکی و رییس مرکز بهداشت خلخال گفت: این شهرستان فاقد مرکز نگهداری سالمندان بوده و سالمندانی که از نعمت داشتن فرزند محروم بوده و یا به هر دلیلی فرزندان آنها حاضر به نگهداری بزرگان خانواده خود نیستند، شناسایی می شوند.", "text":"به گزارش ایرنا ، ایرج اعتبار روز سه شنبه در آیین تجلیل از سالمندان پیشکسوت در عرصه های مختلف ،اداری ، اجتماعی ،فرهنگی و هنری خلخال اظهار داشت: با توجه به نبود مراکز نگهداری سالمندان در این شهرستان ، ترویج فرهنگ تکریم سالمندان و نگهداری سالمندان توسط فرزندان ضرورت دارد.او گفت: بسیاری از سالمندانی که به تنهایی زندگی می کنند نیازمند مراقبت های ویژه دوران پیری برای پیشگیری از ابتلا به بیماری افسردگی ، روحی و روانی ، بیماری های قلبی و عروقی و اختلالات بینایی و شنوایی هستند.اعتبار همچنین افزود: در حال حاضر 12 هزار و 832 نفر از جمعیت روستایی خلخال و هفت هزار و 529 نفر جمعیت شهری این شهرستان سالمند بوده و نیازمند مراقب های ویژه دوران پیری و کهنسالی هستند.وی افزایش روز افزون جمعیت سالمند را نگران کننده دانست و بیان کرد: سالمندان نیازمند توجه ویژه از سوی دستگاه های اجرایی ذی ربط و همچنین خانواده ها برای پیشگیری از آسیب های تهدید کننده این قشر هستند.وی با بیان اینکه نرخ رشد جمعیت سالمند این شهرستان در نیمه نخست امسال در مقایسه با سال گذشته 2.5 درصد رشد داشته گفت: بطور میانگین 15.5 درصد از جمعیت منطقه سالمند بوده و نیازمند توجه ویژه هستند.او اجرای برنامه های آموزشی از جمله تغذیه ، فعالیت های بدنی ، مراقبت های فشار خون و تنظیم قند و پوکی استخوان سالمندان 60 تا 70 ساله خلخال را از جمله برنامه های در دست اجرای مرکز بهداشت خلخال ذکر کرد.بمناسبت گرامیداشت روز جهانی سالمند مسئولان دانشکده علوم پزشکی خلخال با حضور در بیمارستان امام خمینی این شهر از بیماران سالمند بستری در این مرکز آموزشی و درمانی دیدار و از آنها دلجویی کردند.خلخال در جنوب اردبیل قرار دارد.7119/6018            "}