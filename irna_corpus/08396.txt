{"onTitr":"","titr":" عامل شهادت مامور نیروی انتظامی بهبهان به هلاکت رسید","describe":" اهواز – ایرنا - فرمانده انتظامی شهرستان بهبهان گفت:  عامل شهادت مامور نیروی انتظامی در بهبهان  به هلاکت رسید.", "text":"سرهنگ رضا پاپی پنجشنبه در گفت و گو با خبرنگار ایرنا توضیح داد: درپی تیراندازی افرادی ناشناس به واحد گشتی که منجر به شهادت استوار یکم 'جهانشاه بازارنوی' شد  با بررسی های به عمل آمده عامل  تیر اندازی به هویت ( ج_ب)  که دارای چندین سابقه شرارت، درگیری، سرقت، موادمخدر وغیره را شناسایی کردند.وی در ادامه با بیان اینکه ماموران پلیس بهبهان پس از اخذ مجوز قضایی مخفیگاه متهم را محاصره کردند افزود: شرور مسلح برای فرار از دست قانون اقدام به تیراندازی به سمت ماموران می کند که درتیراندازی متقابل وی مجروح و در نهایت به علت شدت جراحات وارده دربیمارستان به هلاکت می رسد. به گزارش ایرنا در ساعت چهار بامداد امروز ماموران گشت پاسگاه منصوریه بهبهان در حال گشت زنی در حوزه استحفاطی خود بودند که با تیراندازی از داخل یک خودروی سواری مواجه شدند  و پس از آتش متقابل مامور یاد شده مجروح شده و به علت شدت جراحت به شهادت رسید، همچنین یکی دیگر از ماموران نیروی انتظامی نیز در این حادثه مجروح شد.7164/6002            "}