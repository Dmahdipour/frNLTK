{"onTitr":"","titr":" ترامپ: کاوانا اندکی مشکل دارد","describe":" تهران- ایرنا- شبکه تلویزیونی سی ان ان با پیگیری وضعیت 'برت کاوانا' نامزد پیشنهادی دونالد ترامپ برای عضویت در دیوان عالی آمریکا گزارش داد: رئیس جمهوری آمریکا در پاسخ خبرنگاران دراین خصوص گفت که نامزد پیشنهادی وی اندکی با مشکل مواجه است.", "text":"به گزارش روز سه شنبه ایرنا، سی ان ان اعلام کرد: هم اکنون کاوانا با سوء رفتارهایی نه تنها تعرض جنسی بلکه با مساله نوشیدن مشروبات الکلی در دوران دانشگاه نیز مواجه است.'مایکل جنوز' (Micheal Genovese) استاد علوم سیاسی از دانشگاه 'لویولا مریمونت' (Loyola Marymount) دراین باره گفت: درباره اتهام های'کریستین بلیسی فورد' که مدعی تعدی به وی در دوران دانشجویی و در یک مهمانی شده و قرار است اف.بی.آی طی یک هفته به آن بپردازد، زمان کوتاهی است که  بدان معنی است که باید به سرعت به آن رسیدگی شود و به نتیجه رسد.سی ان ان در ادامه گزارش افزود که بنابر نظرسنجی های صورت گرفته، هم اکنون 48 درصد مخالف احراز این سمت توسط کاوانا و تنها 42 درصد موافق این موضوع هستند.این رسانه تصویری آمریکایی افزود: ترامپ می گوید که دمکرات ها به دنبال تخریب کاوانا هستند.به گفته سی ان ان، صلاحیت اخلاقی کاوانا برای احراز این سمت از سوی افکار عمومی آمریکا حائز اهمیت است.به گزارش ایرنا، «برت کاوانا» نامزد پیشنهادی رئیس جمهوری آمریکا برای عضویت در دیوان عالی این کشور، روز جمعه گذشته برابر با ششم مهر ماه  با 11 رای موافق در مقابل 10 رای مخالف مورد تایید کمیته قضایی سنای آمریکا قرار گرفت تا تصمیم گیری نهایی برای عضویت او به صحن این مجلس ارجاع شود.«کریستین بلیسی فورد» زنی که کاوانا را به آزار جنسی او در دوران دبیرستان متهم کرده، در مقابل کمیته قضایی شهادت داده است، کاوانا در شهادت در این کمیته این اتهام را رد کرد.درهمین حال 'پاتریک لِهی'  سناتور دمکرات در مورخ هفتم مهر ماه با انتقاد از عملکرد جمهوریخواهان در تلاش برای تایید نامزد پیشنهادی «دونالد ترامپ» رئیس جمهوری آمریکا برای عضویت در دیوان عالی این کشور گفت: کمیته قضایی و سنا؛ استقلال خود را از دست داده است.این سناتور دمکرات افزود: ما به بازویی در بازوی بسیار ضعیف کاخ سفید به ریاست ترامپ تبدیل شده ایم.هر گونه تظاهر به استقلال از بین رفته و من فکر می کنم که این چیزی است که تاریخ نویسان مورد توجه قرار خواهند داد و آن را نقطه عطفی در تاریخ سنای آمریکا قلمداد خواهند کرد. لهی، جمهوری خواهان را به نقض دستورات در تلاش جنون آمیزشان برای پر کردن کرسی دیوان عالی متهم کرد و گفت: کمیته قضایی تلاش می کند به نامزدی کمک کند که متهم به آزارجنسی است و کمیته مذکور هنوز تحقیقات معنی داری درباره او انجام نداده است.بعد از افشاگری کریستین بلیسی فورد درباره آزار جنسی نامزد پیشنهادی ترامپ «دبورا رامیرز» 53 ساله نیز گفت زمانی که در یک میهمانی دانشجویی دانشگاه ییل در دهه 1980 شرکت کرده بود، کاوانا وی را آزار جنسی داده است. دموکرات های سنای آمریکا درحال بررسی این اتهام جدید هستند.ترامپ تحت فشارها مجبور شد دستور دهد اداره تحقیقات فدرال (اف بی آی) درباره اتهامات اخلاقی کاوانا ؛ تحقیق و بررسی کند. نتایج نظرسنجی جدید شبکه سی بی اس نشان می داد که از هر 10 آمریکایی، 6 نفر خواستار رسیدگی اف بی آی به اتهامات اخلاقی علیه کاوانا هستند.اروپام **1302**1485            "}