{"onTitr":"","titr":" سرکنسولگری پاکستان در جلال آباد افغانستان بازگشایی می شود","describe":" اسلام آباد - ایرنا - سخنگوی وزارت امور خارجه پاکستان گفت که سرکنسولگری این کشور در شهر جلال آباد افغانستان، فعالیت دوباره خود را از امروز دوشنبه شانزدهم مهرماه از سر می گیرد.", "text":"به گزارش روز دوشنبه ایرنا «محمد فیصل» اعلام کرد که سرکنسولگری پاکستان در جلال آباد دوباره کار خود را از سر می گیرد.بر اساس این اخبار، این سرکنسولگری پس از اینکه در خصوص لحاظ  شدن تمامی موارد امنیتی از سوی دولت افغانستان اطمینان حاصل کرد، روند صدور ویزا را نیز از سر می گیرد.«عطاءالله خوگیانی» سخنگوی والی ننگرهار نیز روز گذشته به رسانه ها گفته بود:پس از گفت و گو میان مقامات وزارت خارجه افغانستان و سفارت پاکستان در کابل، در مورد از سرگیری کار کنسولگری پاکستان در جلال آباد تصمیم گرفته شد.خوگیانی افزود که کنسولگری پاکستان وعده داده است که روزانه یکهزار و 800 ویزای سفر به این کشور را به متقاضیان صادر می کند.دولت پاکستان دهم شهریورماه 97 سرکنسولگری خود را در شهر جلال آباد افغانستان به دلیل آنچه اعتراض به دخالت والی ولایت ننگرهار در امور خود می نامید، بست.سفارت پاکستان در کابل با تایید اقدام اسلام آباد در بستن کنسولگری خود در جلال آباد، علت این اقدام را دخالت «حیات الله حیات» والی ولایت ننگرهار افغانستان عنوان کرده بود.این سفارتخانه، دخالت حکومت افغانستان در امور کنسولگری خود را نقض کنوانسیون وین عنوان کرده بود.از سوی دیگر آنها خواستار تامین امنیت سفارت از سوی نیروهای امنیتی افغان بودند ولی «حیات الله حیات» والی ننگرهار این ادعا را رد کرده بود.آساق**6125**1663**            "}