{"onTitr":" معاون مرکز مطالعات وزارت ورزش:    ","titr":" شبکه ‌های اجتماعی هویت فرهنگی جوانان را کم رنگ می کند","describe":" یزد - ایرنا - معاون مرکز مطالعات وزارت ورزش و جوانان گفت: بر اساس تحقیق های انجام شده، شبکه‌های اجتماعی هویت دینی، فرهنگی و ملی را در بین نوجوانان و جوانان کم رنگ می‌ کند.", "text":"به گزارش ایرنا، « حسن کلاشلو» عصر روز سه شنبه در جلسه ستاد ساماندهی امور جوانان یزد افزود: رسانه بر هویت دینی، ملی و فرهنگی جوانان اثر دارد ولی در بین جوانان یزد بیشترین نمره میانگین هویتی به هویت دینی اختصاص دارد.وی ادامه داد: گروه ‌های مرجع نسل جوان کشور، ورزشکاران هستند که بیشترین تاثیر را آنها می ‌گذارند و بسیاری از جوانان رفتار خود یا انواع مد را از آنها الگوگیری می ‌کنند.این مسئول تصریح کرد: تغییر سبک زندگی، ساختارهای اجتماعی، زیاد بودن فاصله بین بلوغ جنسی، جسمی و اجتماعی، تهدید نرم و  شکاف بین نسلی از مهمترین چالش ‌ها در سلامت روحی و روانی جوانان است.کلاشلو به اهمیت هماهنگی بین بخشی و تعامل دستگاه های مختلف برای رسیدگی به مطالبات نوجوانان و جوانان به عنوان یک ضرورت تاکید کرد و یادآور شد: نبود انسجام بین دستگاه‌ ها در ارتباط با نقش اجرایی خود پیرامون موضوع سلامت جوانان خود یک چالش است.همچنین معاون سیاسی، امنیتی و اجتماعی استانداری یزد گفت: تمام دستگاه‌ های اجرایی در حوزه نوجوانان و جوانان باید بر اساس وظایفی که بر عهده دارند برای خدمت به آنها و حل مسائل اقدام کنند.محمد علی طالبی افزود: برنامه ریزی مدون برای رسیدگی به نیازها و رفع مسائل و مشکلات جوانان به خصوص اشتغال، ازدواج، تحصیل و موارد مرتبط با آن باید محور برنامه ها قرار گیرد.به گفته وی، باید دستگاه های اجرایی نسبت به اعتمادسازی در بین مردم و جوانان که سرمایه اجتماعی هستند بیش از گذشته برنامه های مناسب انجام دهند.در این جلسه همچنین مدیرکل ورزش و جوانان استان یزد گفت: هم گرایی مردم و دستگاه های اجرایی در حل و فصل مسائل جوانان و رسیدگی به نیازهای آنها تاثیر دارد.مسعود شریعتی افزود: ستاد ساماندهی امور جوانان در تمام شهرستان های استان به صورت منظم با حضور اعضا تشکیل می شود و برای بررسی مسائل و خدمت به جامعه هدف فعالیت دارد.استان یزد یک میلیون و 138 هزار نفر جمعیت دارد و ستاد ساماندهی جوانان در 10 شهرستان فعال است.7536/  2047/            "}