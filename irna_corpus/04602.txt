{"onTitr":" فرمانده انتظامی سمنان:    ","titr":" نیروهای مسلح برای اقتدار ایران اسلامی تلاش می کنند","describe":" سمنان- ایرنا- فرمانده انتظامی استان سمنان گفت: نیروهای مسلح با توجه به رهنمودهای رهبر معظم انقلاب برای اقتدار و سربلندی ایران اسلامی در تلاش هستند.", "text":"به گزارش ایرنا، سردار روح الامین قاسمی روز دوشنبه در آیین معرفی رئیس سازمان قضایی نیروهای مسلح استان سمنان در سالن همایش های اداره کل بازرسی استان، افزود: نیروهای امنیتی و انتظامی کشور برای افزایش رفاه اجتماعی و آرامش آحاد جامعه تلاش می کنند. وی خاطرنشان کرد: آموزش برای تربیت نیروی انسانی کاردان یکی از اولویت های اساسی در نیروهای مسلح ایران اسلامی است که در چند سال گذشته با دانش افزایی کارکنان این مجموعه، برای توسعه اجتماعی در ابعاد مختلف تلاش می شود. فرمانده انتظامی استان سمنان اضافه کرد: در استان با همکاری و همدلی مردم و نهادهای امنیتی و انتظامی، آرامش و نشاط در جامعه برقرار است و در چند سال گذشته برای فرهنگ سازی اشاعه امنیت در این منطقه از کشور فرهنگ سازی شد. قاسمی ادامه داد: نیروی انتظامی به عنوان امین مردم، پویایی و نشاط مجموعه را یک اصل انکار ناپذیر می داند و سازمان قضایی نیروهای مسلح برای حفظ جایگاه واقعی این نهاد ارزشی در تلاش است. فرمانده انتظامی استان سمنان گفت: در شورای تامین استان هماهنگی بسیاری مطلوبی بین دستگاه قضایی، امنیتی و انتظامی برقرار است و تمامی نهادهای مربوط برای عزت و سربلندی مردم این منطقه از کشور تلاش می کنند. قاسمی تصریح کرد: اخلال در امنیت و نظم جامعه خط قرمز نیروهای مسلح استان سمنان است و با همدلی مردم و مسئولان به هیچ عنوان اجازه برهم زدن آرامش مردم به اخلال گران داده نمی شود. سردار قاسمی افزود: مشروعیت نیروهای مسلح به واسطه پشتیبانی مردم از نظام جمهوری است و همه مسئولان وظیفه دارند برای عزت مردم تلاش کنند. به گزارش ایرنا، در آیین تکریم و معارفه رئیس سازمان قضایی نیروهای مسلح استان سمنان، حجت الاسلام و المسلمین سید عبدالحسین صالح معاون اول سازمان قضایی نیروی مسلح کشور و جمعی از مدیران ارشد نهادهای امنیتی، انتظامی و قضایی استان سمنان حضور داشتند و در این آیین از تلاش های محمدرضا صفریان قدرانی و رحیم یونسی زرینی یه عنوان رئیس سازمان قضایی نیروهای مسلح استان سمنان معرفی شد. 7339/6103            "}