{"onTitr":"","titr":" آمار نزاع های جمعی در ریگان کاهش یافت","describe":" کرمان - ایرنا - فرماندار ریگان گفت: آمار نزاع های جمعی با همکاری سران طوایف در این شهرستان کاهش یافته است.", "text":"به گزارش ایرنا، امین باقری روز دوشنبه در همایش سران طوایف ریگان به مناسبت هفته نیروی انتظامی افزود: سران طوایف نقش بسزایی در امنیت پایدار این شهرستان دارند.وی بیان داشت: کاهش نزاع های دسته جمعی در شهرستان ریگان با مشارکت سران طوایف همراه بوده و این اقدام ارزشمند قابل ستودن است.فرماندار ریگان عنوان کرد: امسال با تلاش پلیس راه این شهرستان نسبت به سال گذشته کاهش 47 درصدی تصادفات منجر به فوت را داریم.باقری تاکید کرد: سران طوایف شهرستان ریگان در زمینه ایجاد و حفظ امنیت جدیت کامل را داشته باشند. رئیس دادگستری ریگان نیز گفت: بیشترین پروندها در دادگستری این شهرستان مربوط به اختلافات خانوادگی است و سران طوایف زمینه کاهش این آمار می توانند با ما همکاری داشته باشند.امین سلطانی افزود: با گذشت سالها هنوز جایگاه سران طوایف در این شهرستان از قوت خوبی برخوردار است و این مهم نقش بسزایی در تامین امنیت ریگان بر عهده دارد.وی بیان داشت: شهرستان ریگان از امنیت خوبی برخوردار است لذا نگهداری سلاح غیرمجاز در این شهرستان هیچ توجیهی ندارد. 16 طایفه و 60تیره در شهرستان ریگان زندگی می کنند. ریگان تا مرکز استان 285 کیلومتر فاصله دارد.3029/7442            "}