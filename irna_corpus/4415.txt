{"onTitr":"","titr":" تصادفات منجر به فوت در شهربابک 40 درصد کاهش یافت","describe":" کرمان - ایرنا - رئیس پلیس راهنمایی و رانندگی شهربابک گفت: تصادفات منجر به فوت در 6ماه نخست سال جاری در این شهرستان نسبت به سال گذشته 40 درصد کاهش و تصادفات جرحی 10 درصد افزایش داشته است.", "text":"به گزارش ایرنا، سرگرد داوود عبدلی روز دوشنبه به مناسبت هفته ناجا در جمع خبرنگاران یکی از بیشترین عوامل تصادفات در شهربابک را واژگونی خودرو اعلام کرد و افزود: 70 درصد علل این تصادفات خستگی و خواب آلودگی است و زمانی با نبستن کمربند و سرعت غیرمجاز همراه می شود مرگ سرنشین و راکب خودرو را رقم می زند.وی با بیان اینکه خودرو سواری بیشترین تصادف و تلفات را در شهربابک به خود اختصاص داده است اظهار داشت: بیشترین تصادفات بین ساعت 12 ظهر تا 6 بعد از ظهر و از ساعت 12 شب تا 6 صبح رخ می دهد.وی محورهای شهربابک - انار ، شهربابک - سیرجان و شهربابک - هرات را به ترتیب پر حادثه ترین راههای این شهرستان اعلام و تصریح کرد: حدود 40 درصد از متوفیان تصادفات در این شهرستان طی سال جاری بومی بوده اند.رئیس پلیس راهنمایی و رانندگی شهربابک افزود: پرترافیک ترین محور استان کرمان در ایام نوروز محور شهربابک به سیرجان بوده است.عبدلی رعایت قوانین و مقررات راهنمایی و رانندگی را ضروری عنوان کرد و افزود: افراد از رانندگی با حالت خستگی و خواب آلودگی و هر حالتی که موجب حواس پرتی می شود بپرهیزند.وی به رعایت سرعت مجاز در راهها توصیه و تاکید کرد: راکیان قبل از رانندگی از بسته شدن کمربند ایمنی خود و سرنشینان خودرو اطمینان حاصل کنند.سرگرد عبدلی با اعلام اینکه موتورسیکلت ها در 30 درصد تصادفات نقش دارند و عامل اصلی فوت راکب و سرنشینان این وسیله نقلیه نداشتن کلاه ایمنی است خاطر نشان کرد: بی توجهی به جلو، انحراف ذهن راننده با وسایلی مانند گوشی تلفن همراه، صحبت کردن با سرنشینان و غیره است.وی با تاکید بر اینکه فرهنگ ترافیک و آموزش آن باید توسط خانواده ها نهادینه شود تصریح کرد: یکی از معضلاتی که در شهربابک در حال رخ دادن است رانندگی با موتورسیکلت توسط نوجوانانی است که به سن قانونی نرسیده اند و نمی توانند هیجاناتشان را کنترل کنند.9899/ 5054            "}