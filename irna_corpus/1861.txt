{"onTitr":" ملی پوش فوتبال:    ","titr":" تفاوت دیدارهای تدارکاتی عراق و ایران بسیار زیاد است","describe":" تهران- ایرنا- بازیکن تیم ملی فوتبال ایران با بیان اینکه تفاوت دیدارهای تدارکاتی تیم های عراق و ایران مشخص و بسیار زیاد است، گفت: با این حال نباید روزهای فیفا را از دست بدهیم تا بیشتر ضرر کنیم.", "text":"به گزارش ایرنا، «روزبه چشمی» روز (چهارشنبه) در حاشیه تمرین تیم ملی فوتبال، اظهار داشت: از روز گذشته تعداد نفرات دعوت شده به اردو تکمیل شد و اکنون تمرینات خوبی را سپری می کنیم. این گونه اردوها موجب می شود تا تیم به اهدافش نزدیک شود.وی با مثبت ارزیابی کردن دیدار تدارکاتی با بولیوی، گفت: این گونه دیدارها در راه جام ملت‌های آسیا به ما کمک می‌کند البته چنانچه دیدارهای تدارکاتی افزایش یابد، شرایط بهتر خواهد شد.مدافع باشگاه استقلال تهران در خصوص حضور مدافعان مطرح در تیم ملی، عنوان کرد: رقابت در تمامی پست های تیم ملی وجود دارد که انگیزه ها را افزایش می دهد. اولویت ما موفقیت تیم ملی است و همه تلاش می کنیم مهره موثری باشیم.وی در مورد دیدارهای تدارکاتی عراق (حریف ایران در جام ملت های آسیا) با برزیل و آرژانتین، گفت: تفاوت دیدارهای ما و عراق مشخص است، اما فدراسیون ایران هم تلاش می‌کند. اگر نمی توانیم با تیم های مطرح جهان بازی کنیم، حداقل باید در تمامی روزهای فیفا بازی تدارکاتی داشته باشیم.مدافع تیم ایران توضیح داد: دیدار با تیم‌های درجه 2 و 3 جهان هم برای ایران خوب است، به شرط اینکه روزهای فیفا را از دست ندهیم.تیم ملی فوتبال ایران روز سه شنبه در دیداری تدارکاتی در ورزشگاه آزادی به مصاف تیم ملی بولیوی می رود.ورزشی**3783**9129            "}