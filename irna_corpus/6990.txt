{"onTitr":"","titr":" بارندگی در سمنان باعث آبگرفتگی معابر شد","describe":" سمنان- ایرنا- بارش باران روز شنبه آبگرفتگی معابر شهری سمنان را به همراه داشت که باعث کندی در تردد شده است.", "text":"به گزارش ایرنا، بارش باران در شهر سمنان روز شنبه از حوالی ظهر آغاز شده و با تجمع آب باران در برخی تقاطع ها، آبگرفتگی شکل گرفته است که باعث کندی تردد خودروها و ایجاد مشکل برای عابران شده است.بارش باران در دومین هفته از پاییز امسال باعث لبریز شدن جوی ها از باران و سرریز شدن به خیابان ها شده که مشکلاتی برای شهروندان ایجاد کرده است.با استقرار سامانه بارشی از روز چهارشنبه هفته گذشته، بر اساس پیش بینی هواشناسی، بارش باران در این سامانه از جمعه تا یکشنبه به اوج می رسد.مردم سمنان از صبح امروز هوای ابری را تجربه می کنند که با بارش به نسبت شدید باران همراه شد، بارش باران هم اکنون در شهر سمنان ادامه دارد و شدت آن طبق پیش بینی هواشناسی، عصر امروز و یکشنبه خواهد بود.دمای هوا به طور محسوسی از عصر جمعه در استان سمنان کاهش یافته است که بین پنج تا 10 درجه سانتی گراد پیش بینی می شود.6103            "}