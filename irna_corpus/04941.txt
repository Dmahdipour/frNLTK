{"onTitr":"","titr":" حوادث رانندگی در کهگیلویه و بویراحمد 235 مصدوم بر جا گذاشت","describe":" یاسوج - ایرنا - رئیس مرکز حوادث و فوریت‌های پزشکی کهگیلویه و بویراحمد گفت: حوادث رانندگی از ابتدای هفته گذشته تاکنون در جاده ‌های مواصلاتی به شهرها و روستاهای این استان 235 نفر مصدوم بر جا گذاشت.", "text":"جلال پورانفرد روز دوشنبه در گفت و گو با خبرنگار ایرنا افزود: این تعداد مصدوم در پی وقوع ۱۷۶ فقره تصادف در جاده‌های کهگیلویه و بویراحمد بوده‌اند.وی بیان کرد: 94 تصادف مربوط به تصادفات شهری و ۸۲ تصادف مربوط به روستاهای استان هستند.پورانفرد عنوان کرد: در مجموع 29 مصدوم توسط تکنسین‌های اورژانس در محل به صورت سرپایی مداوا و 211 مصدوم در بیمارستان‌های استان بستری شدند.رئیس مرکز حوادث و فوریت‌های پزشکی کهگیلویه و بویراحمد تصریح کرد: در مجموع به ۱۱۵ مصدوم در شهر و ۱۲۰ مصدوم در جاده‌ها توسط فوریت‌های پزشکی خدمات ارائه شده است.وی ابراز داشت: ۱۰۵ مصدوم از مصدومان شهری و ۱۰۱ مصدوم از مصدومان جاده به بیمارستان‌ها انتقال داده شدند.هم اکنون 43 پایگاه امداد جاده و 2 پایگاه امداد هوایی با حدود 240 نیروی عملیاتی و 60 نیروی ستادی در این استان فعالیت می‌کنند20 هزار مأموریت در سال جاری از سوی امدادگران کهگیلویه و بویراحمد انجام شد که بیش از 6 هزار مأموریت در بخش سوانح جاده‌ای بوده است.کهگیلویه و بویراحمد حدود 6 هزار کیلومتر راه اعم از بزرگراه، راه اصلی، فرعی و روستایی دارد که از این میزان 142 کیلومتر بزرگراه، 505 کیلومتر راه اصلی، یک هزار و 238 کیلومتر راه فرعی و مابقی نیز روستایی است.این استان دارای بیش از 40 گردنه خطرناک و حدود 1500 کیلومتر نقاط حادثه خیز دارد.حوادث رانندگی در کهگیلویه و بویراحمد از سال 1390 تا 1395 بیش از یک هزار کشته، 30 هزار زخمی و 150 ضایعه نخاعی در پی داشته است.9868/6110            "}