{"onTitr":"","titr":" 590 غیرنظامی طی ماه گذشته در افغانستان کشته و زخمی شدند","describe":" کابل - ایرنا - گروه دادخواهی مصونیت غیرنظامیان افغانستان اعلام کرد که در حد فاصل 10 شهریور تا هشت مهر ماه امسال که مصادف با ماه سپتامبر سال میلادی جاری بود در افغانستان 240 غیرنظامی کشته و350 تن دیگر زخمی شدند.", "text":"به گزارش ایرنا، این گروه مردم نهاد روز سه شنبه با انتشار آخرین گزارش ماهانه خود بیان داشت که بیشتر تلفات به غیرنظامیان در مناطق تحت مدیریت نیروهای دولت و در جریان حمله نیروهای امنیتی صورت گرفته است.در این گزارش آمده است که نرخ تلفات در عملیات هوایی بیشتر است و رتبه دوم به حملات زمینی نیروهای دولتی باز می گردد و این روند را باعث تشدید نگرانی مردم دانسته است.این نهاد علاوه بر اظهار نگرانی از کشته و زخمی شدند غیرنظامیان به کشته شدن فعالان مدنی، بزرگان اقوام ، خبرنگاران و ترورهای هدفمند به عنوان دغدغه ای دیگر در حوزه امنیت اشاره کرده است.بر اساس یافته های گروه دادخواهی در ماه سپتامبر گذشته ، بیشترین تلفات غیر نظامیان افغانستان در استان ننگرهار واقع در جنوب این کشور رخ داده است و تنها در حمله انتحاری ضد تظاهرات مردم 68 تن کشته و 165 تن دیگر مجروح شدند.گروه دادخواهی برای مصونیت غیرنظامیان افغانستان که به اختصار CPAG خوانده می شود، افزود که در حمله خونین شهر کابل 90 غیرنظامی کشته و زخمی شدند که در میان آنها شش خبرنگار هم بودند.این گروه از دولت افغانستان خواست که در جریان اجرای عملیات های نظامی به ویژه در شب و حملات هوایی، به حفظ جان غیر نظامیان توجه جدی شود و برای جلوگیری از بروز این تلفات اقدامات لازم را انجام دهند.این گروه در گزارش ماه آگوست خود تلفات غیر نظامیان را 785 تن شامل 261 کشته و 524 زخمی اعلام کرده بود که با توجه به آن می توان گفت غیر نظامیان کمتری در ماه سپتامبر کشته شده اند.گروه CPAG یک نهاد داخلی است که طی سال های گذشته در راستای حفاظت از جان غیر نظامیان در جریان درگیری ها و حملات دو طرف فعالیت کرده و هر ماه گزارشی از تلفات شهروندان منتشر می کند.آساق*291*1104**1337            "}