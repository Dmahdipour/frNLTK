{"onTitr":"","titr":" بوفون: می توانم تا 10 سال دیگر هم بازی کنم","describe":" تهران - ایرنا - «جان لوئیجی بوفون» دروازه بان افسانه ای تیم ملی ایتالیا و اسطوره باشگاه یوونتوس معتقد است هنوز زمان دقیقی برای بازنشستگی تعیین نکرده است و می تواند تا 10 سال دیگر هم بازی کند.", "text":"به گزارش ایرنا، تارنمای خبری یورو اسپورت روز سه شنبه نوشت: سنگربان کنونی تیم پاری سن ژرمن فرانسه که به همراه تیم ملی ایتالیا در سال 2006 عنوان قهرمانی جام جهانی را از آن خود کرده است، تابستان جاری با قراردادی یک ساله تورین را به مقصد پاریس ترک کرد.بوفون که سال گذشته پس از 176 بار پوشیدن پیراهن تیم ملی کشورش، به عنوان رکورد دار این افتخار از فوتبال ملی خداحافظی کرد، ژانویه گذشته 40 ساله شد و این در حالی است که او معتقد است همچنان می تواند تا سال ها در سطح اول فوتبال حضور داشته باشد.وی در این باره اظهار داشت: طی چند سال اخیر به این نتیجه رسیده ام که تعیین زمان برای بازنشستگی اشتباه است، چرا که پیشتر فکر می کردم در 35 سالگی فوتبال را کنار بگذارم.بوفون افزود: اما بعد از 35 سالگی شرایطی به وجود آمد که مرا وادار به ادامه دادن کرد؛ در 38 سالگی دیگر اطمینان داشتم که پایان کار همین جا است، اما امروز من 40 سال دارم و همچنان بازی می کنم.دروازه بان افسانه ای ایتالیا در ادامه تصریح کرد: زندگی برای من این طور پیش رفته و مرا تا امروز نگه داشته است. باید بپذیرید که زندگی لایه های پنهان زیادی دارد و هیچ گاه نباید از اتفاقات غافلگیر شوید، مطمئنا زمان پایان برای من هم فرامی رسد، اما بی شک از این اتفاق غافلگیر نخواهم شد.ورزشی**3991**1584            "}