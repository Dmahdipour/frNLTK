{"onTitr":"","titr":" پیکر یک مرد غرق شده از استخر آب بیرون کشیده شد","describe":" قزوین - ایرنا - معاون امداد و نجات جمعیت هلال احمر قزوین گفت: پیکر مرد غرق شده ای از یک استخر آب در بویین زهرا بیرون کشیده شد.", "text":"به گزارش ایرنا به نقل از روابط عمومی جمعیت هلال احمر قزوین حکمت الله هاشمی چهارشنبه شب در این خصوص افزود:ساعاتی قبل نیروی انتظامی و فوریت های پزشکی تاکستان مفقودی جوان 18 ساله ای را در یک استخر آب واقع در روستای آجربند مهدی آباد واقع در بخش دشتابی شرقی اعلام کردند که در پی آن تیم واکنش سریع جمعیت هلال احمر استان به سرعت به منطقه اعزام شد. وی اضافه کرد: اعضای تیم غواصی واکنش سریع استان متشکل از سه نجاتگر به همراه تیم امداد و نجات پایگاه نرجه به منطقه اعزام شدند. هاشمی ادامه داد: غریق 18 ساله شب گذشته از منزل خارج شده و دیگر به منزل مراجعه نکرده بود.معاون امداد و نجات جمعیت هلال احمر استان قزوین افزود: این عملیات با تحویل پیکر بی جان غریق به عوامل انتظامی و قضایی به پایان رسید و امیدواریم دیگر شاهد چنین حوادث ناگواری در سطح استان نباشیم.7388* 6101            "}