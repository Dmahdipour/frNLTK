{"onTitr":" در نشست کمیسیون امنیت ملی مجلس صورت گرفت    ","titr":" گزارش وزیر راه و شهرسازی از آخرین وضعیت حمل و نقل کشور","describe":" تهران- ایرنا- سخنگوی کمیسیون امنیت ملی و سیاست خارجی مجلس شورای اسلامی از گزارش وزیر راه و شهرسای از آخرین وضعیت حمل و نقل کشور در جلسه امروز یکشنبه کمیسیون خبر داد.", "text":"به گزارش ایرنا از خانه ملت، علی نجفی خوشرودی روز یکشنبه گفت:نشست کمیسیون امنیت ملی و سیاست خارجی مجلس با حضور عباس آخوندی وزیر راه و شهرسازی به منظور بررسی وضعیت حمل و نقل بین المللی کشور برگزار شد.وی گفت: در این نشست وزیر راه و شهرسازی گزارشی از آخرین وضعیت حمل و نقل کشور در بخش های دریایی، هوایی، ریلی و جاده ای و پروژه ها و برنامه های در دستور کار ارائه و بر تقویت همکاری های حمل و نقلی به ویژه با کشورهای همسایه و سایر کشورهای منطقه تاکید کرد.سخنگوی کمیسیون امنیت ملی و سیاست خارجی مجلس با بیان اینکه وزیر راه و شهرسازی از تهیه و تدوین نقشه لجستیک ایران برای ساماندهی و گسترش و تقویت شبکه حمل و نقلی ایران خبر داد، گفت: آخوندی تاکید کرد که علیرغم برخی محدودیت های ناشی از تحریم، ناوگان حمل و نقل جمهوری اسلامی ایران با استفاده از همه ظرفیت های خود برای تامین نیازمندی های کشور تلاش می کند.در ادامه تعدادی از اعضای کمیسیون نقطه نظرات خود را پیرامون موضوع فوق الذکر بیان کردند.نجفی خوشرودی همچنین از بررسی مقدماتی پیش نویس طرح اصلاح ماده 898 قانون مدنی جمهوری اسلامی ایران که از سوی تعدادی از اعضای این کمیسیون پیشنهاد شده در نشست امروز کمیسیون امنیت ملی و سیاست خارجی خبر داد.سخنگوی کمیسیون امنیت ملی و سیاست خارجی مجلس یادآور شد: براساس این طرح تمامی اتباع ایرانی مشمول ماده 898 قانون مدنی از تاریخ تصویب این مصوبه از الزامات مربوط به واگذاری و فروش اموال غیرمنقول معاف می شوند.نجفی خوشرودی تاکید کرد که این طرح در راستای مصون کردن اموال ایرانیان مقیم خارج از کشور و بهره گیری از ظرفیت و امکانات آنها برای توسعه کشور، پیشنهاد و در دستور کار قرار گرفت.سخنگوی کمیسیون امنیت ملی و سیاست خارجی مجلس ادامه داد: این طرح هم اکنون در سامانه قانونگذاری مجلس قرار دارد تا نمایندگان موافق آن را امضا کنند.سیام*3061*1535            "}