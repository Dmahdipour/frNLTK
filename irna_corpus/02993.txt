{"onTitr":" امام جمعه رضوانشهر:    ","titr":" عمل به مسئولیت های دینی، در کاهش تصادفات موثر است","describe":" رشت - ایرنا - امام جمعه شهرستان رضوانشهر گفت: با عمل به مسئولیت های دینی در کاهش تصادفات و حل مسئله ترافیک بکوشیم.", "text":"به گزارش ایرنا، حجت الاسلام لطف اله عبدالهی روز سه شنبه در همایش طلایه داران فرهنگ ترافیک که به مناسبت هفته نیروی انتظامی و به همت پلیس راهور رضوانشهر تشکیل شد، افزود: اگر توجه لازم به نظم را نداشته باشیم، هرج و مرج در جامعه رواج پیدا می کند. وی ضمن تشکر از زحمات همه دست اندر کاران پلیس انتظامی و راهور این شهرستان گفت: مردم بخوبی به تلاش و زحمات شما واقف هستند و همکاری خوبی با شما دارند. امام جمعه رضوانشهر در ادامه ضمن تشکر از اقدام خوب رئیس پلیس راهور این شهرستان مبنی بر توجه به امر آموزش در مدارس گفت: کار شما قابل تقدیر است که برنامه های آموزشی خوبی با همکاری آموزش و پرورش دنبال می کنید. فرماندار رضوانشهر هم در این همایش ضمن تشکر از زحمات مجموعه راهنمایی و رانندگی این شهرستان گفت: برگزاری اینگونه جلسات، نقش فرهنگی پایدار و اثربخشی در رفتار و زندگی ما دارد. عسگرحسنی پور افزود: احترام به قانون در کاهش تصادفات و تلفات جاده ای موثر است و با استمرار اینگونه همایش ها در فرهنگ سازی آن کمک خواهد شد. وی ادامه داد: افرادی که نگرش منفی به ایمنی رانندگی دارند، معمولا رفتارهای پر خطر نظیر سرعت غیرمجاز، عدم رعایت قوانین، سبقت های بی مورد، نبستن کمربند و ... دارند. رئیس شورای ترافیک رضوانشهر گفت: در برخی از خیابان های اصلی مقابل مدرسه ها خط کشی عابر پیاده انجام شده که دانش آموزان همیار پلیس با پرچم های مخصوص سایر دانش آموزان را از خط عبور می دهند که این اقدام یک نمایش عمومی برای پیشگیری از سوانح رانندگی و کاهش ترافیک است.فرمانده انتظامی رضوانشهر نیز در این همایش ضمن اشاره به اقدامات پیشگیرانه در امر تصادفات گفت: 70 درصد تصادفات ناشی از خطای انسانی است.سرهنگ دوم رضا کوهستانی افزود: فرهنگ استفاده صحیح از موتور سیکلت باید در جامعه نهادینه شود و راکبان این وسیله نقلیه مجهز به کلاه ایمنی و سایر تجهیزات باشند.وی با اشاره به آسیب پذیر بودن سرنشینان موتور سیکلت ها در مواقع تصادف گفت: موتور سیکلت از نظر ایمنی بسیار ضعیف است و راکبان این وسیله نقلیه ضمن همراه داشتن تجهیزات ایمنی باید به امر آموزش نیز توجه داشته باشند. فرمانده انتظامی رضوانشهر ضمن تأکید بر استمرار آموزش های راهنمایی و رانندگی گفت: در راستای اعتلای فرهنگ ترافیک، باید این مهم را در آموزش و پرورش آغاز کنیم. در این همایش که با هدف ترویج فرهنگ صحیح رعایت ترافیک و در راستای ترویج نشاط اجتماعی از سوی پلیس راهور رضوانشهر برگزار شده بود، به تعدادی از دانش آموزان که بهترین نقاشی را تهیه و چند تن از رانندگان که قوانین راهنمایی و رانندگی را رعایت کرده بودند، هدایی اهدا شد.همچنین به چند نفر از موتور سیکلت سواران این شهرستان که از این راه امرار معاش می کنند، از سوی پلیس راهور رضوانشهر، کلاه ایمنی اهداء شد.شهرستان رضوانشهر با حدود 80 هزار نفر جمعیت در 70 کیلومتری غرب مرکز استان گیلان واقع شده است.7293/2007            "}