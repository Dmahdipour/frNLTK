{"onTitr":" نماینده مجلس:    ","titr":" تصویب 13.5 درصدی حق بیمه رانندگان در کمیسیون تخصصی مجلس","describe":" شهرکرد- ایرنا- عضو کمیسیون برنامه و بودجه و دیوان محاسبات مجلس شورای اسلامی از تصویب 13.5 درصدی حق بیمه رانندگان حمل و نقل عمومی درون و برون شهری در این کمیسیون تخصصی خبر داد.", "text":"علی کاظمی باباحیدری روز چهارشنبه در گفت وگوی اختصاصی با ایرنا افزود: نمایندگان عضو کمیسیون برنامه و بودجه و دیوان محاسبات، حق بیمه رانندگان حمل و نقل عمومی درون و برون شهری را بررسی و تصویب کردند تا آن را برای تصویب نهایی به صحن علنی ارسال می کنند. به گفته وی، در صورت تصویب مجلس، براساس این مصوبه 13.5 درصد حق بیمه رانندگان حمل و نقل عمومی از محل 10 درصد جابه جایی منابع حاصل از هدفمندی سازی بودجه تامین می شود. کاظمی باباحیدری افزود: در این مصوبه دولت مکلف است 22 هزار میلیارد ریال را از محل 10 درصد جابه جایی منابع حاصل از هدفمند سازی از سوی سازمان برنامه و بودجه اختصاص دهد. عضو کمیسیون برنامه و بودجه و دیوان محاسبات مجلس شورای اسلامی همچنین از تصویب الحاقیه تبصره 14 قانون برنامه و بودجه سال 1397 در این کمیسیون در روز سه شنبه خبر داد. نماینده مردم شهرستان های اردل، فارسان ، کوهرنگ و کیار در مجلس شورای اسلامی ادامه داد: براساس این الحاقیه 32 هزار میلیارد ریال عوارض سهم شهرداری ها و دهیاری کشور از محل فروش فرآوردهای نفتی ماده 38 قانون مالیات بر ارزش افزوده به حساب متمرکز وجوه وزارت کشور واریز خواهد شد. وی گفت: این 2 مصوبه برای بخش حمل و نقل عمومی و بخش شهرداری ها و دهیاری های کشور بسیار ارزشمند خواهد بود. به گزارش ایرنا، پرداخت حق بیمه از سوی دولت از مطالبات اصلی رانندگان در سالهای اخیر بود. 2097            "}