{"onTitr":"","titr":" 104‌ کمک هزینه جهیزیه در شهرستان درمیان اهدا شد","describe":" بیرجند - ایرنا - مدیر کمیته امداد امام خمینی (ره) درمیان گفت: 104 مورد کمک هزینه جهیزیه به ارزش 365 میلیون تومان در 6 ماه گذشته به نوعروسان این شهرستان اهدا شد.", "text":"احمد بصیری پور روز جمعه در گفت و گو با خبرنگار ایرنا افزود: هم اکنون 17 نوعروس پشت نوبت دریافت کمک جهیزیه هستند که به زودی کمک هزینه جهیزیه به حساب آنان واریز می شود.وی درصد طلاق بین مددجویان و خانوارهای زیرپوشش این نهاد را در مقایسه با مجموع نرخ استانی پایین تر دانست و بیان کرد: توسط این نهاد آموزش های پیش از ازدواج برای زوج های جوان برگزار می شود.مدیر کمیته امداد درمیان گفت: همچنین به زوج هایی که در تامین جهیزیه خود مشکل دارند پنج میلیون تومان وام خرید جهیزیه با کارمزد چهار درصد پرداخت می شود.وی افزود: با حمایت دولت صف انتظار جهیزیه نوعروسان و تسهیلات اشتغال مددجویان کمیته امداد به پایان رسید و پرداخت وام اشتغال و کارگشایی و پرداخت کمک جهیزیه به روز یا در کمترین زمان ممکن به حساب مددجویان واریز خواهد شد.بصیری پور اظهار داشت: در جشن عاطفه های امسال 163 میلیون تومان کمک نقدی و غیرنقدی جمع آوری و بین دانش آموزان نیازمند شهرستان توزیع شد.وی آخرین ضریب محرومیت در کشور را 9 اعلام کرد و گفت: مددجویان شهرستان ضریب محرومیت هشت، هفت و 6 را دارند که در برخی روستاهای مرزی شهرستان افراد در فقر شدید قرار دارند و وضعیت بد اقتصادی این مرزنشینان دل هر انسانی را به درد می آورد.شمار مددجویان زیرپوشش کمیته امداد درمیان 12 هزار و 742 نفر است و 23 درصد جمعیت 57 هزار نفری این شهرستان از خدمات این نهاد بهره مند می شوند.شهرستان درمیان پنج هزار و 797 کیلومتر مربع وسعت و 70 کیلومتر با افغانستان مرز مشترک دارد. شهر اسدیه مرکز شهرستان مرزی درمیان در 105 کیلومتری شرق بیرجند است.7556*3028            "}