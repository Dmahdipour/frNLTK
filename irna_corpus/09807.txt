{"onTitr":" مدیرکل بهزیستی فارس:    ","titr":" قانون ممنوعیت کار کودکان در جامعه جا نیفتاده است","describe":" شیراز- ایرنا- مدیرکل بهزیستی فارس با بیان اینکه در قانون جامع حمایت از کودکان در جمهوری اسلامی ایران، کودکان حق کار ندارند، ابراز داشت: با وجود این، قانون ممنوعیت کار کودکان همچنان از لحاظ فرهنگی و عرفی برای خانواده ها و نیز برای قضات به عنوان یک اصل جا نیفتاده و پردازش نشده است.", "text":"به گزارش ایرنا، سید مرتضی موسوی چهارشنبه در آستانه روز جهانی کودک در نشستی خبری با بیان اینکه دولت های پیشتاز در عرصه توسعه برنامه ریزی های مدونی درباره کودکان دارند، گفت: هشتاد درصد شخصیت انسان در سنین کمتر از شش سال شکل می‌گیرد و جز خانواده به عنوان رکن اصلی، مهدهای کودک و مدارس نیز در شکل دهی به شخصیتی مسئولیت پذیر برای کودکان نقش دارند. وی ابراز داشت: در سالهای اخیر نقش مربیان مهدها از نقش خانواده نیز پررنگ تر شده است و مربیان به الگوهای کودکان بدل شده اند. مدیر کل بهزیستی فارس بیان کرد: با پیوستن ایران به صندوق حمایت از کودکان سازمان ملل متحد(یونیسف) در سال 1372، سن کودکی در ایران زیر 18 سال اعلام شد و بر این اساس حقوقی برای کودکان تعریف شده است؛ ازجمله ممنوعیت تبعیض، حق بیان آزادانه عقاید و نیازهای کودکان و ممنوعیت بیگاری از آنها.موسوی افزود: برخی کودکان بنا بر نیاز خانواده و برخی دیگر نیز باعنوان گذران اوقات فراغت مشغول به کار می شوند؛ اما باید کودکان را آموزش داد که کار نکنند.مدیرکل بهزیستی فارس گفت: ما به عنوان دستگاه متولی حقوق کودکان موظفیم زمینه ساز ایجاد اوقات فراغت برای کودکان در کنار خانواده باشیم. موسوی با تاکید براینکه ساماندهی این کودکان کاری تیمی و ستادی است، بیان داشت: اگر همه به وظایف خود عمل کنند، وضعیت این کودکان بهبود خواهد یافت. وی افزود: هم اکنون دو مرکز شبانه روزی و دو مرکز روزانه یکی در شیراز و دیگری در مرودشت برای نگهداری از کودکان خیابانی و نیز 28 مرکز نگهداری از کودکان و 560 مرکز نگهداری کودکان بی سرپرست در استان فارس فعال هستند. این مقام مسئول همچنین با اشاره به مهدهای کودک و اهمیت آن ها در آموزه های تربیتی کودکان بیان داشت: 12 درصد کودکان  در مهدهای کودک زیر 6 سال هستند و در حال حاضر 1100 مهد و 41 هزار کودک کمتر از شش سال در این مهد ها پذیرفته شده اند.موسوی بیان کرد: 649 روستا نیز از روستا مهد برخوردارند که در این مراکز یک وعده غذای گرم نیز به کودکان داده می شود که هم اکنون 17هزار نفر از آن بهره مند می شوند؛ همچنین افرادی که توان پرداخت ندارد به صورت رایگان یا با تخفیف 50درصدی در مناطق روستایی و حاشیه ای می توانند کودکان خود را به مهد بفرستند. ** آمار کودکان خیابانی در فارسمعاون امور اجتماعی بهزیستی فارس در این نشست با بیان اینکه در شش ماه نخست امسال 411 کودک خیابانی وارد مراکز بهزیستی شده اند، بیان داشت: آمار دقیق و مشخصی از تعداد همه کودکان خیابانی وجود ندارد زیرا این موضوع در فواصل مختلف و زمان های گوناگون متفاوت است و به یک عامل خاص متکی نیست. معصومه فروتن ابراز داشت: تعداد این کودکان به نسبت سال های گذشته افزایش داشته است و مرکزی نیز برای نگهداری این کودکان در شهرستان مرودشت احداث شده است. وی ادامه داد: بیش از 90 درصد این کودکان پسر و کمتر از ده درصد آن ها دختر هستند؛ همچنین 79 درصد آنها غیر ایرانی و عموما افغانستانی و 21 درصد آنها ایرانی هستند. ** روش پذیرش کودکان خیابانی و کارمعاون امور اجتماعی بهزیستی فارس با بیان اینکه اغلب این کودکان به دلیل داشتن والدین معتاد یا بیمار ناچار به تامین هزینه های خانواده هستند، گفت:  اولویت بهزیستی حمایت از همین کودکان است و مابقی که دلایلی همچون فقر فرهنگی خانواده ها تن به کا رمی دهند با تذکر یا تعهد قضایی به خانه باز می گردند. فروتن افزود: بهزیستی به عنوان دبیر ستاد جمع آوری کودکان خیابانی، در این زمینه فعالیت می کند و 11 ارگان و دستگاه دیگر نیز در این ستاد عضو هستند که هر یک وظایفی مشخص شده دارند.وی ادامه داد: جمع آوری این کودکان بر عهده نیروی انتظامی است و شهرداری اردوگاه هایی برای این کودکان فراهم کرده اند که آن ها در این مراکز غربال می شوند و کودکان خیابانی به بهزیستی فرستاده خواهند شد که مورد مصاحبه قرار می گیرند و انواع آزمایش های بهداشتی و نیز تست روانی برای اطمینان از سلامت آنان گرفته می شود. این مقام مسئول با بیان اینکه این کودکان در اولین فرصت به خانواده های خود باز می گردند، ابراز داشت: درصورتی که خانواده ناامن باشد، ابتدا بهبودی وضعیت خانواده را فراهم می کنیم و درصورتی که خانواده بی صلاحیت باشد کودک تا 18 سالگی در بهزیستی نگهداری خواهد شد. ** هفته کودک و برنامه ها  وی درباره برنامه های هفته کودک نیز گفت: این برنامه ها از روز جهانی کودک 16مهرماه در مهدهای کودک و مراکز نگهداری کودکان برگزار می شود.فروتن شعار هفته گرامی داشت کودک را ' آینده را باید ساخت' عنوان کرد و گفت: 10 مهد کودک و همچنین مراکز نگهداری معلولان و نیز مراکز شبه خانواده در روز کودک به اجرای برنامه های بانشاط برای کودکان می پردازند. معاون امور اجتماعی بهزیستی فارس افزود: جشنواره سرود ملی کودک در مهد کودک ها، ویژه برنامه این روز در شهرک سعدی و خیابان احمدی جنوبی شیراز و نیز همایش سه ساله های حسینی در شاهچراغ از دیگر برنامه های این هفته است. 7375 /1876            "}