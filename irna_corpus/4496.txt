{"onTitr":" در اعتراض به برافراشته نشدن پرچم ژاپن    ","titr":" توکیو از شرکت در رزمایش دریایی بین المللی انصراف داد","describe":" تهران - ایرنا - گاردین نوشت: توکیو با رد درخواست کره جنوبی مبنی بر خودداری از برافراشتن پرچم ژاپن در رزمایش بین المللی دریایی، از شرکت در این رزمایش پنج روزه به میزبانی سئول انصراف داد.", "text":"به گزارش روز دوشنبه ایرنا به نقل از گاردین، کره جنوبی که میزبان این رزمایش دریایی خواهد بود از 14 کشور درخواست کرده بود که کشتی های جنگی خود را به این رخداد پنج روزه که از روز پنجشنبه در پایگاه دریایی جزیره 'جوجو' آغاز خواهد شد، بفرستند. هدف از این رزمایش حصول اطمینان از نشان دادن پرچم کشورهای شرکت کننده و پرچم کره جنوبی است.به نوشته گاردین، قانون برداشتن پرچم 'کیوکوجیتسوکی' ژاپن در میان افزایش اختلافات ژاپن و کره جنوبی بر سر  استفاده بردگان جنسی کره ای توسط ژآپن در طول جنگ جهانی دوم و اختلاف بر سر مالکیت گروهی از جزایر ژاپن و کره جنوبی، اعلام شد.'کانگ کیونگ وا' وزیر امور خارجه کره جنوبی می گوید: 'طرف های ژاپنی باید تاثیرات احساسی مسائل جنگ را که با برافراشته کردن این پرچم به مردم کره جنوبی یادآوری می شود، در نظر بگیرند.به گزارش گاردین، نیروی های دریایی ارتش ژاپن که در رخدادهای مشابه در سال های 1998 و 2008 اجازه برافراشته کردن پرچم کشورش را داشته است اعلام کرد که راهی جز انصراف از ان رزمایش ندارد.'تاکاشی لوایا' وزیر دفاع ژاپن گفت: 'زمانی که صحبت از پرچمداری و نشان افتخار به میان می آید، قوانین و مقررات داخلی، برافراشتن این پرچم را به صراحت اعلام می کنند. متاسفانه ما به این نتیجه رسیده ایم که راهی به جز لغو شرکت در این رخداد نخواهیم داشت.'این پرچم در لشکرکشی های دریایی ژاپن در سراسر آسیا و اقیانوس آرام در طول جنگ جهانی دوم بود؛ این پرچم که در وسط آن نماد خورشید با 16 اشعه در اطراف آن طراحی شده است، سال 1954 به عنوان پرچم نیروی دریایی ارتش چین برگزیده شد.به گفته فرمانده نیروی دریایی ژاپن، این پرچم نشان افتخار افسران نیروی دریایی کشور است و هیچ راهی وجود ندارد که بدون پرچم در ایم رزمایش شرکت کنیم.کره شمالی نیز از این پرچم به عنوان نماد جنایات جنگی امپراتوری ژاپن در طول جنگ جهانی دوم و هجوم وتجاوز وحشیانه این کشور به سراسر آسیا یاد کرد و عنوان کرد برافراشتن این پرچم غیر قابل تحمل است.نیروی دریایی کره جنوبی از انصراف ژاپن ابراز تاسف کرد اما افزود که این تصمیم ژاپن لطمه ای به روابط دو کشور وارد نخواهد کرد و نیروهای دریایی هر دو کشور مبادلات و تلاش های نظامی برای تقویت دوستی خود را ادامه خواهند داد.**آساق**9470**1663**            "}