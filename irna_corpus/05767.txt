{"onTitr":" واعظی:    ","titr":" تصویب CFT درمجلس نمایش وحدت و مردمسالاری دینی بود","describe":" تهران - ایرنا – رییس دفتر رییس جمهوری با قدردانی از مجلس شورای اسلامی برای تصویب لایحه الحاق ایران به کنوانسیون مقابله با تامین مالی تروریسم (CFT)، گفت: آنچه امروز در مجلس اتفاق افتاد، نمایش مقتدرانه وحدت، دموکراسی و پویایی سیاسی در کشور بود.", "text":"به گزارش روز یکشنبه ایرنا از پایگاه اطلاع رسانی دولت، محمود واعظی با اشاره به تصویب لایحه الحاق به کنوانسیون مبارزه با تامین مالی تروریسم(CFT) در جلسه علنی امروز مجلس شورای اسلامی با اکثریت آراء، اظهار داشت: دولت از همه نمایندگان محترم مجلس اعم از موافق و مخالف که با دلسوزی، صداقت و بصیرت این لایحه را مورد بررسی قرار داده و دیدگاه های خود را با دولت و ملت شریف ایران در میان گذاشتند تقدیر و تشکر می کند.رییس دفتر رییس جمهوری تصریح کرد: یقین دارد که امروز گام مهمی در تنظیم بهتر روابط بانکی جمهوری اسلامی برداشته شد. وی افزود: دولت همچنین از همه کارشناسان، اساتید، نخبگان و رسانه هایی که در این مدت موافق و مخالف این لایحه نظر داده و ابعاد مختلف آن را مورد بررسی قرار دادند، تقدیر می کند و بر این باور است که این فرآیند سند روشنی از پویایی سیاسی است که به لطف جمهوری اسلامی محقق شده است. واعظی با تاکید براینکه با تصویب این لایحه توسط مجلس شورای اسلامی یکی از اصلی ترین بهانه ها برای عدم همکاری مالی با جمهوری اسلامی در سطح جهانی از میان برداشته شد، گفت: دولت همواره دغدغه های مقام معظم رهبری، مجلس شورای اسلامی و ملت شریف ایران را در همه امور مرتبط لحاظ خواهد کرد.رییس دفتر رئیس جمهوری اظهار امیدواری کرد که تصویب این لایحه به ثبات بازار و کاهش نرخ ارز کمک کند.به گزارش ایرنا نمایندگان مجلس شورای اسلامی در جلسه امروز یکشنبه با 143 رای موافق با الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) موافقت کردند.از مجموع 271 نماینده حاضر در جلسه، 120 نماینده به الحاق ایران به کنوانسیون مقابله با تامین مالی تروریسم رای مخالف و پنج نماینده رای ممتنع دادند.این لایحه در جلسه 20 خردادماه سال جاری مجلس به مدت دو ماه مسکوت گذاشته شده بود. در آغاز جلسه علنی امروز مجلس نمایندگان با رای گیری آشکار و علنی درباره این لایحه مخالفت کردند.در هفته ها و روزهای اخیر مخالفان CFT این لایحه برای جلوگیری از تصویب آن تلاش های گسترده ای داشتند به طوری که از تریبون های ملی و فراجناحی هم اظهار نظر کردند. صبح امروز هم گروهی از مخالفان این لایحه در مقابل مجلس تجمع کرده بودند.الحاق به کنوانسیون مقابله با تامین مالی تروریسم یکی لوایح چهارگانه مربوط به توصیه های گروه ویژه اقدام مالی (FATF  ) است.سیام**9314**1535            "}