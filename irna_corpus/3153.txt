{"onTitr":"","titr":" خمین برسکوی دوم پیشگیری از سرقت استان مرکزی است","describe":" خمین - ایرنا - فرمانده انتظامی خمین گفت: این شهرستان بعد از اراک در پیشگیری از وقوع سرقت در جایگاه دوم و در کشفیات مواد مخدر گل در جایگاه اول قرار دارد.", "text":"سرهنگ «عزیز عزیزی » روز سه شنبه در آیین تجلیل از حافظان نظم و امنیت در خمین افزود: پیشگیری از وقوع جرم و کاهش موارد آن در اولویت برنامه های پلیس این شهرستان است. وی اظهارداشت : به دلیل موقعیت جغرافیایی این شهرستان ،کشف سرقت و دستگیری سارقان واحد ستادی و تخصصی فعال شد و در نیمه نخست امسال سه باند سارقان احشام در این شهرستان متلاشی شد.فرمانده انتظامی خمین ادامه داد: در نیمه نخست امسال 170 سارق نیز دستگیر و تحویل مراجع قضایی شده است و با تدابیر لازم میزان کشفیات سرقت در مقایسه با مدت مشابه قبل  11 درصد افزایش یافته است.سرهنگ عزیزی افزود: با تلاش نیروی‌های پلیس مبارزه با مواد مخدر  کشف مواد مخدر در نیمه نخست امسال نسبت به مدت مشابه پارسال 52 درصد افزایش یافته و  372 نفر در رابطه با حمل، توزیع و استعمال مواد مخدر دستگیر و تحویل مراجع قضایی شده اند.وی در ادامه به اجرای طرح‌های انضباط ترافیکی در خمین اشاره کرد و گفت: با اجرای طرح‌ انضباط ترافیکی و طرح مدارس در سال جاری  توسط پلیس  23 درصد تصادفات فوتی خمین کاهش یافته است.فرمانده انتظامی خمین افزود: نقش مشارکت مردم در پیشگیری و کشف جرایم  انکار ناپذیر است و تعامل با مردم  اساس برنامه های انتظامی خمین تعریف شده است. فرماندار خمین نیز در این آیین گفت: نیروی انتظامی حافظ امنیت و آرامش جامعه است و مردم نیز حامیان این نیروهای پرتلاش در حفظ آرامش جامعه هستند.«احمد طهرانی» افزود: سربلندی و سرافرازی جمهوری اسلامی ایران مرهون تلاش، عزت و اقتدار نیروی انتظامی است.وی بیان کرد: نیروهای انتظامی ایران با داشتن اعتقاد و تقوا به دین مبین اسلام و آموختن درس ایثار، شجاعت و شهادت در مکتب دینی سرمایه کشور است.فرماندار خمین تاکید کرد: امنیت  کشور حاصل زحمات و اقدامات مستمر و گسترده نیروهای نظامی و انتظامی است.طهرانی گفت: هفته ناجا بهترین فرصت است که مردم قدردان زحمات و مجاهدت‌های خستگی ناپذیر این نیروهای خدوم  باشند.در این آیین  از 33 نفر از پرسنل نیروی انتظامی شهرستان خمین تجلیل شد.شهرستان خمین در جنوب استان مرکزی 105 هزار نفر جمعیت در 2شهر ،2 بخش و هفت دهستان دارد.7277/6013/            "}