{"onTitr":" مدیرکل نوسازی مدارس قم:    ","titr":" 15 درصد فضای آموزشی قم در اختیار اتباع است","describe":" قم- ایرنا- مدیرکل نوسازی، توسعه و تجهیز مدارس قم گفت: با وجود معضل کمبود فضای آموزشی ، 15 درصد از مدارس این استان در اختیار دانش آموزان اتباع قرار دارد.", "text":"محسن پورگلیان روز سه شنبه در گفت و گو با خبرنگار ایرنا، افزود: طبق اعلام استانداری قم، 175 هزار تَن از جمیعت اتباع در استان قم ساکن هستند و جمعیت دانش آموزی اتباع نیز بین 28 هزار تا 30 هزار تَن برآورد می شود.وی اضافه کرد: اگر مدارس را 12 کلاسه و ظرفیت مدارس را 360 تن در نظر بگیریم، این تعداد دانش آموز به 80 مدرسه تک شیفیت یا 40 مدرسه 2 شیفت نیاز دارند.وی تصریح کرد: متاسفانه به لحاظ اعتباری نیز در استان قم که جمعیت اتباعش نسبت به جمعیت کل دانش آموزان بالاست، برنامه خاصی برای کمک به مدرسه سازی وجود ندارد.پورگلیان با اشاره به کمبود شدید فضای آموزشی در قم، از مسئولان استانداری درخواست کرد: از طریق وزارت کشور و اداره کل امور اتباع و مهاجران خارجی با نهادهای بین المللی مرتبط رایزنی داشته باشند تا در احداث فضاهای آموزشی ویژه اتباع در استان مشارکت بیشتری داشته باشند.وی خاطرنشان کرد: نهادهای بین المللی از جمله کمیساریای عالی پناهندگان سازمان ملل تاکنون اقدام چشمگیری در زمینه احداث مدرسه برای اتباع انجام نداده اند و تاکنون فقط در ساخت 2 مدرسه مشارکت داشته و مدرسه سوم نیز در مرحله مناقصه است.در سال تحصیلی جاری حدود 255 هزار دانش آموز در 665 مدرسه و 6 هزار و 783 کلاس درس با حضور 14 هزار معلم مشغول به تحصیل هستند؛ 97 درصد دانش آموزان در شهر قم و سه درصد نیز معادل هفت هزار دانش آموز در بخش های تابعه استان تحصیل می کنند.سرانه استانداردهای جدید فضای آموزشی مسقف برای هر دانش آموز در سطح کشور 8.39 مترمربع است و قم با 4.32 مترمربع جزو استان هایی می باشد که از سرانه متوسط پایین تر است و رتبه 27 در کشور را داراست.برای رسیدن به استاندارد ملی باید حدود 840 هزار مترمربع، برابر با 391 مدرسه به فضای آموزشی قم افزوده شود که برای دستیابی به این تعداد مدرسه، در قالب برنامه پنج ساله باید سالانه 2 هزار و 400 میلیارد ریال هزینه شود./2085/ 1175            "}