{"onTitr":"","titr":" داروسازان استان مرکزی 1300 میلیارد ریال طلبکار هستند","describe":" ساوه - ایرنا - استاندار مرکزی گفت: شرکت های داروسازی استان مرکزی در مجموع حدود یک هزار و 300 میلیارد ریال از دولت و بیمه ها طلبکار هستند که با پرداخت این مبلغ گشایش عمده ای در حوزه تولید دارو و افزایش ظرفیت تولید دارو ایجاد می شود.", "text":"به گزارش ایرنا، «سید علی آقازاده» عصر دوشنبه در بازدید از شرکت بهستان دارو که در زمینه تولید انواع قرص و کپسول فعالیت می کند، گفت: این شرکت از مجموعه های تولیدی حوزه داروسازی کشور است که 12 سال قبل تاسیس شد و از سال 94 نیز به تولید انبوه رسید.وی با بیان اینکه شرکت بهستان دارو نماینده 2 شرکت برند داروسازی اروپا است، اظهار داشت: امروز با هدف بررسی مشکلات این شرکت همراه با اعضای ستاد اقتصاد مقاومتی از این واحد تولیدی بازدید شد تا راهکاری برای حل مشکلاتی مانند کمبود نقدینگی، ارز و سرمایه در گردش اندیشیده شود.استاندار مرکزی گفت: در صورت تامین منابع ارزی و سرمایه در گردش مورد نیاز این شرکت، می توان انتظار داشت که سه شیفت کاری تولید دارو با کیفیت مناسب فعال شود و بخش زیادی از نیازهای دارویی کشور را تامین کند.آقا زاده اظهار داشت: این شرکت داروسازی اکنون با 50 درصد ظرفیت اسمی کار می کند و برای ارتقای ظرفیت تولیدی آن، تصمیم گرفته شد از محل تسهیلات سامانه کارا با همکاری فرمانداری ساوه ضمن بررسی های لازم، بخشی از نقدینگی و سرمایه در گردش مورد نیاز تامین شود.وی گفت: از طریق کارگروه رفع موانع تولید و اشتغال نیز مشکلات این شرکت پیگیری تا بخشی از مشکلات شرکت را برطرف و نقدینگی مورد نیاز آن تامین شود.مدیرعامل شرکت بهستان دارو نیز اظهار کرد: یکی از مشکلات عمده این شرکت افزایش هزینه ها بابت واردات مواد اولیه است و به همین دلیل با مشکلات ارزی مواجه هستیم.دکتر «میرعلی چاوش زاده» اظهار داشت: این شرکت در مجموع تولید کننده 16 نوع قرص و کپسول تحت لیسانس شرکت های اروپایی ساندروز، استلاس و نوراتیس آلمان و هلند است و تولیدات خود را از مواد اولیه وارداتی استحصال می کند ضمن اینکه مدرن ترین ماشین آلات روز دنیا نیز در این مجموعه استقرار یافته است.دکتر چاوش زاده اشتغال ایجادی در این شرکت داروسازی را 89 تن اعلام کرد و گفت: برای رفع مشکلات طرح توسعه این شرکت به دلیل تامین نشدن تسهیلات حداکثر تا دی سال آینده به بهره برداری می رسد اما طرح تهیه جامدات دارویی به اتمام رسیده که زمینه ایجاد شغل برای 70 نفر را فراهم می کند.مدیرعامل شرکت داروسازی بهستان دارو گفت: سهم منابع ارزی این شرکت برای واردات مواد اولیه 20 میلیون دلار است و برای تامین سرمایه در گردش نیز به 500 میلیارد ریال تسهیلات نیاز است.در شهرستان های ساوه و زرندیه 13 کارخانه تولید دارو فعالیت می کنند که نقش بارزی در تامین بخشی از نیازهای دارویی هموطنان دارند و حتی برخی از تولیدات این شرکت ها به کشورهای اروپایی،‌ کانادا و استرالیا هم صادر می شود.6539/3075            "}