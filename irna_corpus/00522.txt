{"onTitr":"","titr":" تکریم خانواده شهدا و حل مشکلات آنان مهمترین وظیفه مسوولان است","describe":" بندرعباس - ایرنا- فرمانده انتظامی میناب گفت: برای قدردانی ازایستادگی و مقاومت شهدا، تکریم خانواده های شهدا و حل مشکلات آنان مهمترین وظیفه مسوولان بوده و دستگاه های اجرایی از هیچ تلاشی در این زمینه دریغ نورزند.", "text":"به گزارش ایرنا، سرهنگ محمد رستمی روز جمعه در مراسم غبار روبی گلزار شهدای میناب افزود: شهدا و خانواده این بزرگواران در نظام مقدس جمهوری اسلامی و در بین اقشار مختلف مردم بالاترین جایگاه را دارند. وی یاد آورشد: این جایگاه ویژه شهدا در بین مردم به خاطر ایثارگری و فداکاری های است که آنان در راه دفاع از کیان ایران اسلامی انجام داده و در این راه از جان و هستی خود گذشتند.* کشف 4 تن مواد مخدر در مینابفرمانده نیروی انتظامی میناب در ادامه با اشاره به نقش و جایگاه امنیت درجامعه اظهار داشت: 4 تن و 460 کیلو گرام انواع مواد مخدر و 532 هزار لیتر سوخت قاچاق در نیمه نخست امسال در این شهرستان کشف شد.سرهنگ رستمی تصریح کرد: کاهش 7 درصدی وقوع سرقت، 32 درصدی تخلف در تصادفات و11 درصد وقوع جرایم و دستگیری یکهزار و966 نفر متهم  از دیگر اقدام های این نیرو در میناب است.7194/6048            "}